[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nهذا بيان للناس وهدى وموعظة للمتقين\r\nان هذا القرآن يهدى للتى هى اقوم\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبيان\r\nدر علوم و مسائل كلى قرآن\r\nتأليف :\r\nاستاد الفقهاء والمجتهدين\r\nحضرت آية الله العظمى حاج سيد ابوالقاسم خوئى\r\n( ره )\r\nجلد اول\r\nترجمه :\r\nمحمدصادق نجمى - هاشم زاده هريسى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nدانشگاه آزاد اسلامى\r\nواحد خوى\r\nمشخصات\r\nنام كتاب : بيان\r\nموضوع : مسائلى كلى در علوم و شناخت قرآن\r\nمؤلف : مرجع عاليقدر حضرت آية الله العظمى خوئى ( ق س )\r\nمترجمان : محمد صادق نجمى - هاشم زاده هريسى\r\nجلد : اول\r\nنوبت چاپ : پنجم\r\nناشر : دانشگاه آزاد اسلامى - واحد خوى\r\nتاريخ چاپ : تابستان 1375\r\nتيراژ : 5000 نسخه\r\nحروفچينى وصفحه آرايى : محمد هاشم زاده\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n\r\nبسم الله الرحمن الرحيم\r\nالحمد لله الذى أنزل على عبده الكتاب و لم يجعل له عوجا قيما لينذر باسا شديدا من لدنه ويبشر المؤمنين الذين يعملون الصالحات ان لهم اجرا حسنا ماكثين فيه ابدا . كتاب أحكمت آياته ثم فصلت من لدن حكيم خبير . لا يأتيه الباطل من بين يديه ولا من خلفه تنزيل من حكيم حميد . ذلك الكتاب لا ربي فيه هدى للمتقين نزله روح القدس من ربك بالحق ليبت الذين امنوا وهدى و بشرى للمسلمين . ما كان حديثا يفترى و لكن تصديق الذي بين يديه و تفصيل كل شيء وهدى ورحمة لقوم يؤمنون . وإنه لذكر لك ولقولك وسوف تسئلون .\r\n\" وأفضل صلوات الله وأكمل تسليماته على رسوله \" الذي أرسله بالهدى ودين الحق ليظهره على الدين كله ولو كره المشركون . . . النبي الأمي الذي يجدونه مكتوبا عندهم في التوراة والانجيل يأمرهم بالمعروف وينهاهم عن المنكر .\r\n\" وعلى آله \" المصطفين الاءخيار . الذين آمنوا به وعزروه و نصروه و اتبعوا النور الذي انزل معه . اولئك هم الصديقون والشهداء عند ربهم لهم أجرهم رضي الله عنهم و رضوا عنه اولئك حزب الله ألا إن حزب الله هم المفلحون .\r\n\" واللغة الدائمة على أعدائهم \" الذين اشتروا الضلالة بالهدى فما ربحت تجارتهم و ما كانوا مهتدين . يوم يخرجون من الاجداث سراعا كانهم إلى نصب يوفضون . خاشعة أبصارهم ترهقهم ذلة ذلك اليوم الذي كانوا يوعدون .\r\nيوم لا ينفع الظالمين معذرتهم و لهم اللعنة و لهم سوء الدار .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nپيشگفتارها\r\n1 - سخن ناشر ( دانشگاه آزاد اسلامى - واحد خوى )\r\n2 - گفتارى از ترجمه كنندگان\r\n3 - گفتارى از مؤلف ( ره )\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\nبسم الله الرحمن الرحيم\r\nكتاب وزين « البيان » كه بيست و دو سال قبل با همكارى دوست فاضل و دانشمندم حجهءالاسلام والمسلمين جناب آقاى هريسى ، به فارسى برگردان شده است ، گرچه از نظر اهميت موضوع و شخصيت مؤلف آن مستغنى از توصيف و بيان است ولى براى آگاهى بيشتر و جلب توجه خوانندگان عزيز در مقدمه همين كتاب در اين زمينه مطالبى مطرح گرديده است .\r\nو اما ترجم حاضر ، براساس نظرى كارشناسان و اساتيد فن ، يكى از اصيل‌ترين و دقيق‌ترين ترجمه‌هايى است كه از متن يك كتاب اصيل علمى به عمل آمده است و انتخاب اين ترجمه جهت نشر از سوى دفتر مؤلف ( رحمهءالله عليه ) شاهد گويا بر اين اصالت و دقت است .\r\nاين ترجمه مانند متن عربى آن بارها چاپ شده است ، ولى درحال حاضر و با توجه به علاقه و اشتياق جامعه به علوم قرآنى بويژه در سطح دانشگاه‌ها كه يكى از آثار و ثمرات انقلاب اسلامى است ، نياز شديد به اين كتاب احساس مىگرديد و اين تقاضاى روزافزون ، تجديد چاپ آن را ايجاب مىنمود و لذا به فضل پروردگار ، پس از ويرايش و بازبينى به چاپ مجدد آن اقدام گرديد .\r\nلازم مىدانم از حفيد مؤلف بزرگوار كه با اين تصميم موافقت نمودند ، تشكر كنم و از دفتر فرهنگى دانشگاه آزاد اسلامى واحد خوى كه اجراى اين امر فرهنگى - قرآنى را به عهده گرفتند ، تقدير نمايم و از خداوند منان مسئلت دارم ، دانشگاه آزاد اسلامى ، اين يادگار امام امت و رهبر كبير انقلاب و اين كانون بزرگ و فراگير علمى - تربيتى را در تربيت فرزندان اسلام و قرآن به موفقيت‌هاى بيشتر نائل و در نشر علم و دانش در سطح جهان ، مدد و يارى فرمايد : « انه هو\r\nالموفق و هو المعين . »\r\nتيرماه 1374\r\nرئيس دانشگاه آزاد اسلامى - واحد خوى ، محمد صادق نجمى\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n\r\nگفتارى از ترجمه‌كنندگان\r\nفرهنگ ما\r\nمسئل تخصص در علوم و فنون و مراجعه به متخصص مسأله‌اى است غير قابل انكار و ترديد ، امريست وجدانى و فطرى كه در تمام مسائل و موضوعات ، سريان و جريان دارد و بايد هر فنى را از متخصص آن فن فراگرفت و در هر علمى به استاد همان علم مراجعه نمود .\r\nقرآن مجيد براى تأمين همان نياز فطرى و درخواست درونى بشر ، خاندان وحى و رسالت و اهل بيت پيامبر ( عليهم السلام ) را متخصص و استاد علوم قرآن معرفى نموده است . « 1 »\r\nرسول اكرم ( صلىالله عليه وآله و سلم ) نيز آنان را قرين و پشتوان تزلزل‌ناپذير قرآن شناسانده است و مسلمانان را در فراگرفتن تفسير ، علوم و احكام قرآن و عقايد اسلامى به آنان ارجاع داده ، اهل بيت ( عليهم‌السلام ) و قرآن را دو يار هميشگى و غير قابل انفكاك اعلان كرده است . « 2 »\r\n\r\n\r\n","description":"","footnote":"\r\n( 1 ) . سور آل‌عمران ، آى 7\r\n( 2 ) . حديث ثقلين .\r\n","page_name":" 16 ","page_number":16},
  {"content":"\r\n\r\nخاندان پيامبر ( عليهم‌السلام ) نيز هميشه از قرآن پشتيبانى كرده و با محدوديت‌هاى فراوان و با محروميت از آزادى كه بر آنان حكومت داشت در علوم مختلف ، مخصوصاً در تفسير قرآن مجيد شاگردان برجسته و بلندپايه‌اى تربيت نموده و به جامع اسلامى تحويل داده‌اند و از هر فرصت مناسب براى ايفاى وظيفه و مسئوليت بزرگ خويش استفاده نموده‌اند .\r\nدر محيط و شرائطى كه نقل حديث ممنوع اعلان گرديده بود و حديث‌هاى موجود سوزانده مىشد . « 1 » در محيطى كه از طرف حكومت وقت به استانداران و فرمانداران دستور اكيد صادر شده بود كه در محل مأموريت خويش از نقل حديث خوددارى كنند و تنها به خواندن الفاظ قرآن قناعت ورزند . « 2 » در شرائطى كه از طرف خلفا عده‌اى به جرم نقل حديث زندانى گرديده و عد ديگر به محيطهاى دور از اجتماع تبعيد مىگرديد . « 3 »\r\nآرى در چنين محيطها و شرائطى است كه خاندان عصمت به جمع‌آورى و نوشتن احاديث و نقل آن‌ها مىپردازند و به فرزندان و يارانشان دستور مىدهند كه احاديث را ضبط و يادداشت كنند و به‌عنوان بزرگ‌ترين ارمغان به مسلمانان آينده تحويل دهند .\r\nدر شرائطى كه ديگران معارف قرآن را از بيگانگان فرامىگرفتند و در تفسير آيات توحيد و معاد و تاريخ پيامبران به دهان ديگران چشم دوخته ، خرافات و اسرائيليات را به‌عنوان تفسير قرآن دهن به دهن نقل مىنمودند و از جعليات و يافته‌هاى جاعلان حديث با اشتياق استفاده مىكردند ، پيشوايان ما درس توحيد و عقايد اصيل اسلامى و تفسير درست و صحيح ياد مىدادند و معارف اسلامى را\r\n\r\n\r\n","description":"","footnote":"\r\n( 1 ) . تذكره الحفاظ 1 / 3 - 5 ، جامع بيان العلم و فضله 2 / 147\r\n( 2 ) . سنن ابن ماجه 1 / باب 3 ، طبقات ابن اسعد 6 / 2 ، تذكره الحفاظ 1 / 3\r\n( 3 ) . تذكره الحفاظ 1 / 7 ، مجمع الزوائد 1 / 149 .\r\n","page_name":" 17 ","page_number":17},
  {"content":"\r\n\r\nگاهى به صورت تفسير آيات و گاهى در قالب خطبه و دعا به پيروانشان مىآموختند و بدين‌وسيله يك بناى صحيح و تزلزل‌ناپذير در عقايد ، فقه و تفسير پىريزى نموده و در اختيار شيعه قرار دادند . شيعه و پيروان خاندان عصمت نيز از افكار آنان پيروى نموده ، در تمام موارد با راهنمايىهاى آنان پيش‌رفته‌است و عقايد و افكار خويش را از اين مصادر و مآخذ اصيل و صحيح فراگرفته و براى آيندگان نقل نموده‌اند .\r\nاين حقيقت مسلم كه از مدارك و متون اصلى استفاده مىگردد . « 1 » نشان‌دهندهء اين است كه شيعه از نظر فرهنگ ، عقايد ، تفسير و حديث بسيار غنى و مستحكم بوده و از گنجينه‌ها و ذخاير سرشار علمى برخوردار است و هرچه در اين زمينه دارد به خاندان وحى و رسالت اتصال و ارتباط داشته ، از وحى و منبع غيبى سرچشمه مىگيرد و اين ارتباط و اتصال و حلقات نقل احاديث در هيچ دورانى قطع نگرديده است ، از دوران وحى شروع شده تا به امروز كشش و ادامه پيدا نموده است و نه تنها در هر دوران شخصيت‌هاى بارز علمى فراوانى به يادگار گذاشته‌اند بلكه مؤسس و بنيانگذار اكثر علوم اسلامى ، علما و دانشمندان شيعه بوده است . « 2 »\r\nخوشبختانه ، امروز نيز شخصيت‌هاى بارز و برجسته‌اى كه آثار علمى و فكرى آنان مورد غبطهء ديگران مىباشد ؛ فراوان وجود دارد و افرادى را از رجال علمى شيعه مىشناسيم كه آثار و كتاب‌هاى آنان بلافاصله پس از انتشار به زبان‌هاى متعدد ترجمه و منتشر گرديده است .\r\n\r\n\r\n","description":"","footnote":"\r\n( 1 ) . براى آگاهى كامل درباره اين مطالب - خوانند عزيز را به مطالع كتاب ( سيرى در صحيحين ) از محمد صادق نجمى و ( تاريخ تدوين حديث ) از همان نويسنده كه انشاالله به زودى منتشر خواهد گرديد ؛ دعوت مىنماييم\r\n( 2 ) . بر كتاب پرارج تاسيس الشيعهء العلوم الاسلام تآليف علام شير سيد حسن صدر مراجعه شود .\r\n","page_name":" 18 ","page_number":18},
  {"content":"\r\n\r\nوظيفهء ما\r\nما نبايد با داشتن چنين فرهنگى پرمايه و غنى و با داشتن چنين منابع اطمينان بخش و اصيل حديث و تفسير كه از طريق خاندان وحى و رجال معروف كه بدون هيچگونه فاصله زمانى و فترت ، سند آن‌ها به پيامبر اكرم ( صلى الله عليه و آله و سلم ) و سرچشمهء وحى منتهى مىگردد ؛ چشم به ميراث فكرى ديگران بدوزيم و دست نياز به فرهنگ بيگانگان بگشاييم و چشم عظمت بزرگى به آنان بنگريم و با ولع شديد به ترجمهء آثار آنان بپردازيم و با آب و تاب آن‌ها را منتشر سازيم و يا در نوشته‌ها و تأليفاتمان مدارك آنان را يگانه تكيه‌گاه خويش قرار دهيم ولى از فرهنگ عالى و پر ماى خويش كاملًا غفلت نموده ، آن را ناديده انگاريم . به مدارك و منابع خويش بىاعتنا باشيم و در اثر احساس حقارت ، سرمايه‌هاى علمى خويش را به‌دست فراموشى بسپاريم .\r\nاشتباه نشود ! منظور اين نيست كه ما نبايد به افكار ديگران ارزش قائل نشويم و از آنان به‌طور كلى جدا و بىاطلاع بمانيم بلكه منظور اين است كه به سرمايه‌ها و منابع غنى و اساسى خويش نيز نظرى بيفكنيم و خود را در افكار ديگران محو و نابود نسازيم . قبل از شناختن و شناساندن خويش بلندگوى افكار ديگران نباشيم .\r\nما بايد با داشتن فرهنگ عالى ، تاريخ و حديث اطمينان‌بخش ، كتاب‌هاى وزين و سودمند ، مصادر و منابع فكرى فراوان ، علما و دانشمندان برجسته ، اين‌چنين ثروت معنوى را حفظ كنيم و آنچه را كه گذشتگان با زحمت‌هاى طاقت‌فرسا به اينجا رسانده و اين امانت سنگين را به‌دست ما سپرده‌اند گسترش دهيم . دانشمندان خويش را بهتر بشناسيم و افكار و نظريات آن‌ها را انتشار دهيم .\r\nى ك هدف عالى و اساسى\r\nبه همين منظور و براى گسيل دادن افكار به فرهنگ اصيل و استوار شيعه و\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nمبارزه با احساس حقارت و روح‌گرايش به ديگران ، برنامه‌اى پىريزى گرديده است كه كتابهاى وزين و سودمند علمى و مآخذ و مصادر اصيل شيعه كه با قلم توانا و محققان دانشمندان شيعه نگارش يافته است ؛ يكى پس از ديگرى به سبك ساده و روان ترجمه گرديده ، در دسترس عموم مسلمانان فارسىزبان قرار بگيرد تا آنان نيز با آشنايى بيشتر با فرهنگ پرمايه و علما و دانشمندان خود بهره‌مند گردند .\r\nكتاب حاضر كه به قلم تواناى بزرگ‌مرجع شيعه حضرت آيت‌الله‌العظمى « خوئى » ( رحمهءالله‌عليه ) نگارش يافته است ؛ نخستين كتاب از اين سلسله انتشارات مىباشد كه به‌عنوان اولين قدم در اين مسير با سبك خاصى به فارسى ترجمه گرديده در اختيار مسلمانان فارسىزبان قرار مىگيرد .\r\nزيرا اين كتاب مسائل مهمى را دربار قرآن دربر دارد كه هر فرد مسلمان و پيرو قرآن بايد با اين‌گونه مسائل كاملًا آشنا باشد بلكه بسيار به‌جا است كه مطالب اين كتاب به صورت تلخيص و كلاسه‌شده درآمده ، در كلاس‌هاى مذهبى براى فرزندان قرآن و جوانان مسلمان به‌عنوان درس ، تعليم و تدريس گردد . « 1 »\r\nكتاب حاضر\r\nآرى چنان‌كه گفته شد ، كتاب حاضر يكى از شماره‌هاى اين سلسله انتشارات و نخستين آن مىباشد . اين كتاب بدان جهت از شماره‌هاى ديگر اين سلسله انتشارات مقدم گرديد كه هم خود كتاب از امتياز و عظمت خاصى برخوردار است و هم مؤلف عاليقدر آن :\r\n\r\n\r\n","description":"","footnote":"\r\n( 1 ) . ما به خواست خدا اين مسائل و مسائل ديگرى را در اين زمينه از اين كتاب و كتاب‌هاى ديگر استخراج نموده ، به‌طورفشرده و ساده و به‌صورت كتاب درسى تنظيم خواهيم نمود تا مطالب آن در سلسله برنامه‌هاى درسى قرآن تحت عنوان « علوم قرآن » براى جوانان مسلمان تعليم و تدريس گردد .\r\n","page_name":" 20 ","page_number":20},
  {"content":"\r\n\r\nاما عظمت كتاب\r\nارزش و عظمت كتاب حاضر مخصوصاً در اين است كه به قرآن بزرگ اختصاص و وابستگى دارد ، مباحث مهم و حساسى را دربار آن كتاب آسمانى مورد بحث و بررسى قرار مىدهد .\r\nاين كتاب ، عظمت و اعجاز قرآن را از ابعاد مختلف بخصوص از جنبه‌هاى علمى و معارف آن ، به‌دقت تجزيه و تحليل مىنمايد و به‌وضوح نشان مىدهد كه قرآن كتابى است زنده و سازنده . معجزه‌اى است جاودانى و هميشگى كه افراد بشر را تا ابد به راه راست‌تر و استوارترى هدايت و رهبرى مىنمايد و در اين رهبرى نيز براساس و پاى عقل و فطرت انسانى پيش مىرود و كاروان بشرى را به‌سوى كمالات نهايى حركت مىدهد و پيش مىبرد و به اوج تمدن و انسانيت رهنمون مىشود .\r\nدر اينجاست كه قرآن از ديگر معجزات پيامبر ( صلىالله‌عليه وآله و سلم ) و از معجزات تمام پيامبران ديگر ممتاز و برتر مىنمايد\r\nو عظمت آن بيشتر روشن و نمايان مىگردد .\r\nباز اين كتاب ، با بررسى مسئل نسخ قسمت معظمى از آيات قرآن را از قيد نسخ واهى و داير زمان آزاد نموده ، روح جاودانگى به آن‌ها مىبخشد و بدين‌گونه ثروت كلان و سرمايه‌هاى بزرگى از قوانين اسلام را كه طرفداران نسخ ، آن را تعطيل كرده‌اند ؛ زنده ساخته و در مسير احكام و تشريع به جريان مىاندازد كه ما بايد از اين سرمايه‌هاى سرشار الهى فيوضات ربانى حداكثر استفاده را ببريم و از چشمه‌هاى صاف و زلال آن سيراب شويم .\r\nاين كتاب يك روش اصيل و نويى را در تفسير قرآن ارائه مىكند كه با در پيش گرفتن آن روش از هرگونه تفسيرهاى دلبخواهى و تطبيقى و تأويلات خلاف ظاهر و استناد به آرا و نظرات شخصى جلوگيرى مىشود . اين همان روش « تفسير قرآن با قرآن » است .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nاز همه مهم‌تر اينكه كتاب حاضر ، از يك طرف با مخالفين و دشمنان اسلام و قرآن مبارزه مىكند و افتراهايى را كه به قرآن بسته‌اند از دامن پاك آن مىزدايد و از طرف ديگر پاره‌اى از مباحث قرآنى كه در ميان مسلمانان مورد اختلاف مىباشد با دقت علمى بررسى مىكند و حقيقت را به آنان نشان داده ، پايه و اساس اختلافات داخلى را كه از اين‌گونه مسائل مورد اختلاف سرچشمه مىگيرد درهم مىريزد و بدين‌وسيله مسلمانان را از نظر فكر و عقيده به هم نزديك و نزديك‌تر مىسازد و در ميان اتباع و پيروان قرآن ، وحدت و يگانگى بر پاى علم و عقيده كه روح اسلام و هدف اساسى قرآن همان است ، به‌وجود مىآورد .\r\nآرى ، چون گروهى قرآن را وسيلهء اختلافات و ميدان منازعات و كشمكش‌هاى خويش قرار داده‌اند ؛ اين كتاب مىخواهد با تحليل اين‌گونه مسائل اختلافى و نماياندن چهره‌هاى اصيل و واقعى حقايق كه بهترين راه ايجاد اتحاد و هماهنگى است ) به قسمتى از اختلافات مسلمانان در مسائل قرآنى و مبانى مذهبى پايان دهد و مسلمانان را به وحدت فكرى و عملى و همكارى و همگامى دعوت ورهبرى نمايد و در همهء اين مسير هم با دليل و برهان پيش مىرود .\r\nاين است هدف اساسى كتاب حاضر كه « شيخ باقورى » دانشمند معروف مصرى بدان توجه نموده ، طى نامه‌اى براى مؤلف چنين مىنگارد :\r\n« آرزومندم كه خداى منان وجود شما را براى مسلمانان وسيلهء خير و بهره‌بردارى بيشتر قرار دهد و در رفع اختلافات مسلمانان و در روشن ساختن مسير اتحاد آنان توفيق كامل براى شما عنايت فرمايد تا هرچه زودتر در زير سايهء اتحاد و برادرى گرد هم آيند و رسالت جهانى خود را در رهبرى انسان‌ها با هماهنگى و همگامى از سر بگيرند و به آن وعدهء\r\nمسرت‌بخش قرآنى ، جامهء عمل بپوشانند كه مىفرمايد : تو را براى جهانيان وسيلهء رحمت و سعادت فرستاديم . » « 1 »\r\n\r\n\r\n","description":"","footnote":"\r\n( 1 ) . « وَما ارْسَلناكَ الّا رَحْمَهءً لِلْعالَمينَ » 21 / 107 .\r\n","page_name":" 22 ","page_number":22},
  {"content":"\r\n\r\nدر تمامى فصول و مباحث كتاب اين هدف و حقيقت نمايان است مخصوصاً در بخش « عدم تحريف قرآن » زيرا در اين بخش آمده است كه پيشوايان ما همين قرآن را كه در ميان مسلمانان معمول و متداول است ؛ امضا و تأييد نموده ، در اصول و احكام اسلامى به همين قرآن استناد كرده‌اند و باز آنان در فرائض و نمازهاى واجب خواندن سوره‌هاى آن را فرض و واجب دانسته‌اند و از اين طريق صحّت و اصالت آن را تحكيم و تثبيت نموده‌اند . مؤلف محترم با آوردن اين‌گونه مطالب در كتاب خود قسمت مهمى از اختلافات مسلمانان را از ميان برداشته است .\r\nاين بود قسمتى از امتيازات كتاب حاضر كه به‌طور خلاصه براى خوانندهء عزيز بازگو گرديد .\r\nو اما عظمت مؤلف\r\nو اما سخن از عظمت و موقعيت مؤلف به‌طورى كه مناسب با شخصيت وى و مطابق با واقع گردد ، چون از عهدهء ما بيرون است چه بهتر كه اين قسمت را به عهدهء دانشمند پرمايه و متفكر معروف و نويسند شهير عرب « شيخ محمد جواد مغنيه » محول نماييم و قلم را به دست تواناى وى بسپاريم كه او در شخصيت و عظمت مؤلف عالىقدر كتاب چنين مىنگارد :\r\n« . . . او آفتابى است كه اشعهء روشنگر آن در هر زمان و به هر نقطه پرتوافكنى مىكند . او استاد من و استاد بزرگان علم و دانشمندان نجف است . او همانند محورى است كه علوم اسلامى به دور آن مىچرخد . او كسى است كه حوزهء نجف مرهون زحمات و فعاليت‌هاى علمى وى مىباشد و بايد هميشه از وى ممنون و سپاسگزار بوده ، از كوشش‌هاى وسيع و دامنه‌دار او قدردانى نمايد كه اگر او و عدهء معدودى از اهل تحقيق و كاوش نبودند ؛ دوران طلايى حوزهء علميهء نجف سپرى مىگرديد و آفتاب علم و دانش در آن مركز علمى به غروب و افول مىگراييد و از دانشگاه بزرگ نجف به جز يك مشت ظواهر و الفاظ\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nچيزى باقى نمىماندو دوران شيخ انصارى و محقق خراسانى و مانند آنان در بوتهء فراموشى قرار مىگرفت .\r\nخوانندهء عزيز حالا اين شخصيت عظيم و بزرگ علمى را شناختى او همان آيت‌الله عظمى خويى ( رحمهءالله عليه ) است . او مردى است كه علم و دانش با گوشت و خون وى درآميخته است : او به يك رشته و رشته‌هاى چندى از علوم و\r\nدانش‌ها قناعت نكرده است بلكه در تمام علوم اسلامى به مرحلهء عالى اجتهاد رسيده و در بهترين آن‌ها احاط كامل داشته ، يكى از بزرگترين علما و پيشوايان شاخص و نمونهء مذهبى به‌شمار مىرود . او نزديك به هفتاد سال است كه به بحث و بررسىهاى علمى مشغول گرديده و كتاب‌ها مىنويسد ، فارغ‌التحصيلان فراوانى به جامعهء اسلامى تحويل مىدهد و پاسخگوى دانشمندان و دانش پژوهان است . اما روش وى در بحث و مناظرات علمى همان روش سقراط است كه در برابر طرف بحث و گفتگوى خود به ظاهر تسليم گرديده ، گفتار و رأى وى را مىپذيرد سپس مانند يك نفر شاگرد كه در مقام دانش‌طلبى و استفاده از استاد دانشمند خود باشد ؛ اشكالات و مطالبى را به‌عنوان سؤالات علمى پيش مىكشد و از طرف بحث و گفتگوى خود مىپرسد و او نيز بدون توجه و از روى سادگى به سؤالات وى پاسخ مىدهد و در آن ميان حقايقى را بر زبان مىآورد كه بدون توجه ، گفتار سابقش را كاملًا نقض مىكند و بدين‌گونه او را در تناقض‌گويى و بن‌بست عجيبى قرار داده ، راه فرارى براى وى باقى نمىگذارد جزاينكه به جهل و اشتباه خويش اعتراف كند .\r\nاما تلاميذ و شاگردانى كه به وسيلهء وى تربيت گرديده و از حوزهء درس او فارغ‌التحصيل شده‌اند ، تعداد آنان را به‌جز خداى دانا كسى نمىداند و به‌طور حتم از صدها متجاوز بوده ، يك دانشگاه بزرگ و پرجمعيت علمى را تشكيل مىدهد كه در اين دانشگاه هر يك از آنان مسئوليتى را به‌عهده دارند و هر روز هم روبه فزونى و ازدياد است به‌طورى كه امروز در جلس درس او صدها دانشجوى دينى شركت مىجويند كه در ميان آنان همه‌گونه افراد پير و جوان ،\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nاستاد و دانشجو به چشم مىخورد كه همهء آنان با دقت و اشتياق فراوان از آراء و افكار استادشان استقبال مىنمايند و با عشق و علاقهء خاصى مطالب او را درك نموده ، در مغزشان مىپرورانند .\r\nو اما روش و گفتار بيان وى ، واقعاً اعجاب‌انگيز است . به نكات و دقايق ادب عربى تسلط كامل و احاطه شامل دارد . لغات ، واژه‌ها ، كلمات و عبارات ادبى دراختيار و فرمان او است ، به‌طورىكه آن‌ها را به هر كجا كه بكشد ؛ مطيع وى بوده ، بدون زحمت به دعوت او جواب مثبت مىدهند .\r\nبنابراين جاى تعجب نيست كه بيان وى وافى و رسا و گفتارش شيرين و شيوا باشد . الفاظ و گفتار او با خواسته‌ها و مقاصدش سازگار آيد .\r\nو اما كتاب او اگر در مباحث و موضوعات خود بىنظير و منحصر به‌فرد نباشد ؛ كم‌نظير و درخور اهميت است زيرا از يك طرف : رأى و نظر مؤلف عالىقدر را در اين‌گونه مسائل و موضوعات براى خوانندهء عزيز نشان مىدهد و مسلم است كه آشنايى با افكار چنين شخصيت بزرگ علمى به جاى خود لازم و حائز اهميت مىباشد و از طرف ديگر : اين كتاب در\r\nخوانندهء خود به‌طور خودآگاه يا ناخودآگاه اين عقيده را به‌وجود مىآورد كه حقيقت و طبيعت اسلام از علم و عقل منفك و جدا نيست . آيينى است كه بناى آن بر اساس و پايهءعلم و تحقيق پىريزى و استوار گرديده است . دراينجاست كه ارزش علمى و عملى كتاب معلوم مىشود و اهميت و موقعيت آن براى خواننده آشكار مىگردد . »\r\nاين بود سخنى چند در نقش ، هدف و موقعيت كتاب حاضر و در شخصيت و عظمت مؤلف آن و اين بود هدفى كه در پيش است و طرحى كه در نظر و انگيزه‌اى كه هر انسان متعهدى را بدان برمىانگيزد . والله ولى التّوفيق و هو يهدى السّبيل .\r\nربيع‌الاول 1395 ه - . ق . - قم\r\nمحمدصادق نجفى\r\nهاشم هريسى\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n\r\nگفتار مؤلف\r\nاز دوران كودكى و طفوليت به خواندن قرآن و حل مشكلات و به‌دست آوردن حقايق و رموز علمى آن كتاب بزرگ آسمانى علاقهء فراوان داشتم . هر مسلمان واقعى بلكه هر انسان دانش‌طلب و حقيقت‌جو لازم است كه نسبت به فهميدن قرآن ، كشف اسرار و رموز آن عنايت خاص مبذول دارد و خود را آمادهء پذيرش نور و روشنايى آن كند زيرا قرآن تنها كتابى است كه ضامن سعادت انسان‌ها وكفيل اصلاح اجتماع بشرى است . كتابى است محكم و روشن و نفع آن عمومى و همگانى .\r\nقرآن كتابى است كه براى « لغت‌شناسان » بزرگ‌ترين مرجع ، براى « دانشمندان علم نحو » روشن‌ترين راهنما ، براى « فقيه » و دانشمند دين بهترين مدرك و سند علمى ، براى هر « اديب » زنده‌ترين شاهد و برهان ، گمشدهء هر « فيلسوف » ، الهام‌بخش هر « خطيب » توانا و واعظگويا ، مقصد و مقصود علماى « علم اخلاق » و بالاخره براى هر دانشمندى در رشتهء تخصصى وى پشتوانهء استوار و راهنماى روشنى است .\r\nعلوم اجتماعى و سياسى ، آيين زندگى و ادار شئون جوامع بشرى با بهترين و ساده‌ترين وجه از همان قرآن استفاده مىشود و رشته‌هاى مختلف علوم دينى بر پايهء آن پىريزى و استوار گرديده است . همان قرآن است كه از اسرار و قوانين دقيق جهان خلقت و رموز شگفت‌انگيز جهان آفرينش پرده برداشته است . قرآن ، معجزهء\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nجاويدى است براى يك آيين زنده و جاويدان و برنامهء عالى و منظمى است براى يك دين آسمانى عالىتر .\r\nاين بود كه من از دوران طفوليت به تلاوت قرآن اشتياق داشتم و براى به‌دست آوردن حقايق و مفاهيم آن و در راه آشنايى با اهداف و مقاصدش سخت مىكوشيدم و هر وقت يكى از رموز و اسرار قرآن را كشف مىنمودم و يا مشكلى از مشكلات آن را حل مىكردم ؛ اين علاقه و اشتياق بيشتر و عميق‌تر مىشد .\r\nهمان عشق و علاقه سبب شد كه به كتب تفسير مراجعه كرده ، آن‌ها را عميقاً بررسى كنم . اينجا بود كه در برابر يك مطلب حيرت‌آور و شگفت‌انگيز قرار گرفتم : در برابر عظمت قرآن و فرستنده‌اش ، علم و تفكر انسانى را كوچك‌تر و در سطحى بس پايين‌تر مشاهده نمودم .\r\nانسان را در برابر كبريائى و عظمت حق هر چه هم خود را كوچك بشمارد ، باز هم ناقص‌تر و كوچك‌تر از آن يافتم . مقام قرآن در برابرم هرچه بزرگ‌تر و اين كتاب‌ها و تفاسير در برابر آن كوچك و كوچك‌تر مىنمود .\r\n* * * با مراجعه به كتب تفسير اين حقيقت را دريافتم كه عده‌اى با كوشش فراوان پاره‌اى از اسرار قرآن را به‌دست آورده ، تنها به قسمت‌هاى مختصرى از حقايق و علوم قرآن دسترسى پيدا نموده‌اند و آن را در كتابى جمع‌آورى كرده ، نام تفسير بر آن نهاده‌اند ، تفسيرى كه مىتواند مشكلات و غوامض قرآن را حل و هرگونه نكات و حقايق آن را روشن سازد ! تفسيرى كه مىتواند پرده از تمام اسرار و دقايق قرآن بردارد ! اما عقلًا انجام چنين عملى محال مىنمايد زيرا چگونه ممكن و متصور است كه يك موجود ناقص و محدود همچون انسان ، بتواند بر موجود نامحدود و كاملى كه از طرف خداى نامتناهى و نامحدود فرود آمده است ، احاطه پيدا كند و\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nبه همهء نكات و دقايق آن دست يابد ؟\r\nولى با اين حال ، كوشش و زحمت اين علما و مفسرين شايست هرگونه تقدير و سپاسگزارى بوده ، در اين فعاليت و جهاد علمى مأجور و مُثاب خواهند بود .\r\nزيرا كتاب خدا پرتوى از نور خود را بر دل آنان افكنده و روزنه‌اى از راهنمايى و هدايتش را به رويشان گشوده است و نبايد از هر كسى گرچه به هر مرتبه‌اى از دانش و بينش رسيده باشد ، انتظار داشت كه معانى و مفاهيم قرآن را به‌طور كلى و همه‌جانبه درك نمايد .\r\nتنها اشكال و ايرادى كه بر اين مفسران متوجه مىگردد اين است كه آنان به پاره‌اى از مباحث و علوم قرآن پرداخته ، از قسمت اعظم آن كه مىتواند عظمت و واقعيت قرآن را نشان دهد ، غفلت ورزيده‌اند ؛ مثلًا ، بعضى از مفسرين ، قرآن را تنها از نظر قواعد ادبى و از ناحيهء لفظ و اعراب تفسير نموده‌اند و بعضى ديگر قرآن را با ديد فلسفى مورد بررسى قرار داده‌اند ، گروه سومى نيز قرآن را با علوم جديد تفسير مىنمايند و در عين حال همهء اين مفسرين چنين مىپندارند كه قرآن با همين ديد نازل گرديده است كه آنان مىبينند . گروهى نيز تفسير مىنويسند ولى در كتابشان مباحث تفسيرى كمتر به چشم مىخورد و عدهء ديگر هم قرآن را با افكار خود يا با افكار كسانى كه گفتارشان از طرف خداوند تأييد نشده ، حجيت و اعتبار ندارد ، تفسير نموده‌اند .\r\nبه نظر ما هيچ يك از اين تفسيرها خالى از ايراد نمىباشد زيرا آنچه بر مفسر لازم است ، اين است كه از آراء و عقايد شخصى خود صرف‌نظر كند ، تنها مفهوم آيات را بدون رنگ‌آميزى با محتويات مغزى و گرايش‌هاى فكرى و تخصصى خويش ، در مدنظر بگيرد و طبق رهنمود و فرمان آن ، قدم بردارد ؛ به عبارت ساده‌تر ، آيات قرآن را با خود قرآن و دلالت ظاهر آن ، معنى و تفسير كند نه با آراء و عقايد شخصى و گرايش‌هاى فكرى و سليقه‌اى خود .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nمفسر به معناى واقعى كسى است كه در مباحث فلسفى قرآن ، يك حكيم و فيلسوف مطلع و در مسائل اخلاقى آن ،\r\nيك دانشمند تواناى اخلاقى باشد و در مسائل فقهى قرآن با ديد يك محقق و در مسائل اجتماعى آن با ديد يك جامعه‌شناس ورزيده ، قرآن را مورد مطالعه و تفسير قرار دهد و همين‌طور در هر علمى از علوم قرآن با ديد و اقتضاى همان علم ، قرآن را تفسير نمايد . آرى ، مفسر بايد در هر رشته‌اى از علوم و فنون قرآن ، اطلاعات وسيعى داشته ، بتواند از دريچهء همان علم و فن قرآن را تفسير نموده ، پيش برود و ده‌ها جلد كتاب در اين‌باره بنگارد كه در اين صورت ، يك دوره دائرالمعارف بزرگى در تفسير قرآن تشكيل خواهد شد .\r\nاين بود كه بر خود لازم دانستم ، كتابى در تفسير قرآن بنويسم كه نكات و مزاياى لازم يك تفسير جامع و واقف را دارا باشد و از خداوند بزرگ مسئلت دارم كه مرا در اين انديشهء بلند و هدف مقدس موفق بدارد و به اين آرزوى بزرگ نائلم بگرداند و در اين راه مدد و يارىام دهد و از قصور و اشتباهات مصونم دارد و از لغزش‌هايم صرف‌نظر كند .\r\n* * * ما در اين تفسير به مباحث و موضوعاتى كه مربوط به معانى قرآن است ، خواهيم پرداخت و از مباحثى كه مربوط به الفاظ و اعراب قرآن و علوم ادبى آن است صرف‌نظر خواهيم نمود زيرا علما و مفسرين اين‌گونه مباحث را در كتاب‌هاى متعددى آورده‌اند كه نيازى به كتاب ديگر نيست ؛ مانند شيخ طوسى در « تبيان » و طبرسى در « مجمع‌البيان » و زمخشرى در « كشاف » و ما نيز تنها در صورت لزوم به بعضى از نكات ادبى كه مفسرين از آن غفلت ورزيده‌اند و يا به علت اهميت موضوع و ارتباط خاصى كه با اصل بحث دارد ، خواهيم پرداخت .\r\nدر اينجا توجه خوانندگان عزيز را به دو نكتهء ذيل جلب مىكنيم :\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nالف - تكيه‌گاه و سند ما در اين تفسير عبارت است از :\r\n1 . ظواهر آيات قرآن مجيد .\r\n2 . محكمات و آيات صريح و روشن قرآن .\r\n3 . رواياتى كه در اثر تواتر و كثرت نقل ، صحت آن‌ها ثابت گرديده است .\r\n4 . احاديثى كه از خاندان عترت با سند صحيح به‌دست آمده است .\r\n5 . عقل فطرى كه از انحرافات و رنگ‌آميزىهاى نادرست ، سالم باشد زيرا عقل حجت باطنى و درونى است .\r\nهمان‌طور كه پيامبر ( صلىالله‌عليه وآله و سلم ) و خاندان گراميش حجت و برهان ظاهرى مىباشند .\r\nب - ما معمولًا در تفسير يك آيه از مفهوم آيهء ديگر استفاده مىكنيم و خود قرآن را وسيلهء درك معانى قرآن قرار\r\nمىدهيم و در فهم و درك قرآن از خود قرآن يارى و راهنمايى مىطلبيم و احاديث و ارده را بر اين روش و بر آنچه از ظاهر آيات قرآن فهميده‌ايم ، شاهد و مؤيد مىآوريم .\r\n* * * در « مقدمهء تفسير » مباحث مهمى وجود دارد كه به اصل مباحث تفسيرى كاملًا مربوط است و مىتواند روشنىبخش زواياى تاريك علم تفسير بوده ، روشن‌گر افكار مفسر در كشف رموز تفسيرى باشد . ما اين‌گونه مباحث را قبل از شروع به اصل تفسير بررسى مىكنيم و آن را مقدمه و « مدخل تفسير قرآن » قرار مىدهيم .\r\nمقدمه‌اى كه يك سلسله مباحث علمى و كلى را در پيرامون قرآن بررسى كند مانند عظمت ، اعجاز ، مصونيت از تحريف ، عدم تناقض و عدم نسخ در احكام قرآن و امثال اين مباحث كه اساس و شالودهء يك تفسير صحيح و اصيل علمى را تشكيل مىدهد و از خداى بزرگ مسئلت دارم كه در اين راه ، توفيق بيشترى عنايت فرمايد و اين عمل و خدمت به قرآن را از ما بپذيرد . « انَّهُ حَميدُ مَجيدُ »\r\nمؤلف كتاب\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\nبخش 1 در پيشگاه عظمت قرآن\r\n1 . قرآن از ديدگاه قرآن و حديث\r\n2 - فضيلت قرائت قرآن و آداب آن\r\n3 - احاديث جعلى در فضيلت قرائت قرآن\r\n4 - دقت و تدبّر در معانى قرآن\r\n\r\n","description":"","footnote":"","page_name":" 31 ","page_number":31},
  {"content":"\r\n . \r\n","description":"","footnote":"","page_name":" 32 ","page_number":32},
  {"content":"\r\n\r\n\r\nقرآن از ديدگاه قرآن و حديث\r\nآنجا كه سخن به فضيلت قرآن رسيد چه بهتر كه انسان مكث و توقف كند و خود را در برابر قرآن ، كوچك ببيند و به عجز و زبونى خويش اعتراف نمايد چون اعتراف به عجز و نارسايى ، در بيان عظمت قرآن شايد شايسته‌تر و رساتر از گفتار و يا قلم‌فرسايى در مدح و ثناى آن باشد ؟ !\r\nانسان آن موجود ممكن و محدود ، چگونه مىتواند حقيقت و واقعيت گفتار خداى بزرگ و نامتناهى را درك نموده و آن ذات بىنهايت را در مغز كوچك خود بگنجاند و با كدام نيرو مىتواند موقعيت و ارزش واقعى قرآن را در مغز نارساى خود ترسيم و سپس بيان كند ؟ !\r\nيك نويسنده - - هر چند هم توانا باشد - - در اينباره چه مىتواند بنويسد و يا يك خطيب گويا هرچند هم گوياتر باشد چه بر زبان آرد كه شايستهء آن باشد ؟ ! آيا موجود محدود مىتواند به جز يك موجود محدودى را توصيف و تعريف كند ؟\r\nدر عظمت قرآن همان بس كه گفتار و كلام پروردگار بزرگ است و در مقام و منزلت آن همان بس كه معجزهء پيامبر خاتم ( صلىالله عليه وآله و سلم ) و آياتش متكفل هدايت بشر و ضامن سعادت انسان‌هاست . افراد بشر را در تمام شئون زندگى و در همهء قرون و اعصار رهبرى مىكند . مجد ، سيادت و سعادت هميشگى آنان را تضمين و تأمين\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nمىنمايد . اين حقيقت را از خود قرآن بشنويد آن‌جا كه مىگويد :\r\nا - « إنَّ هذَا لْقُرْآنَ يَهْدِى لِلَّتِى هِىَ أَقْوَمُ » . ( 17 / 9 )\r\n2 - « كِتابُ أَنْزَلْناهُ إلَيْكَ لِتُخْرِجَ النّاسَ مِنَ الظُّلُماتِ إلَى النُّورِ بِإذْنِ رَبّهِمْ إلى صِراطِ لْعَزيزِ لْحَمِيدِ » . ( 14 / 1 )\r\n3 - « هذا بَيانُ لَلنَّاسِ وَ هُدىً وَ مَوْعِظَهُ لِلْمُتَّقِينَ » . ( 3 / 138 )\r\n1 - « اين قرآن انسان را به استوارترين راه‌ها هدايت مىكند . »\r\n2 - « ( اين ) كتابى است كه بر تو نازل نموديم تا مردم را به فرمان پروردگارشان از تاريكىها به روشنايى ( ايمان ، عدل و آگاهى ) ببرى . »\r\n3 - « اين قرآن ، گفتار روشنى است براى عموم مردم ، هدايت و اندرزى است براى پرهيزگاران . »\r\nو از رسول خدا ( صلىالله عليه وآله و سلم ) در اين‌باره چنين آمده است كه :\r\nفضيلت و برترى گفتار خدا بر ساير گفتارها به مانند برترى خود پروردگار است بر مخلوقاتش . « 1 »\r\nدر اينجا رمز حقيقتى كه در ابتداى سخن به آن اعتراف نموديم ، روشن مىشود و آن اين‌كه : شايسته است انسان از سخن گفتن در عظمت و فضيلت قرآن لب فروبندد و آن را به ناظران قرآن ، راسخين و متخصصين در علوم آن موكول كند . زيرا آنان به حقيقت و عظمت قرآن از همه آشناترند و آنانند كه انسان را به ارزش و واقعيت قرآن رهبرى مىكنند\r\nو آنانند كه در فضيلت ، قرين و همدوش قرآنند و در هدايت و رهبرى سهيم و ياران آن .\r\nچنان‌كه جد بزرگوارشان رسول اكرم ( صلىالله عليه وآله و سلم ) ، همان كسى كه او قرآن را براى بشر عرضه داشته ، انسان را به سوى احكام آن دعوت مىكند ، همان كسى كه ناشر\r\n\r\n\r\n","description":"","footnote":"\r\n( 1 ) . بحارالانوار 9 / 16 - صحيح ترمذى به شرح ابن عربى 11 / 47 ابواب فضائل قرآن ( ش : 1 ) .\r\n","page_name":" 34 ","page_number":34},
  {"content":"\r\n\r\nحقايق و تعاليم قرآن ، مىباشد ، در اينباره چنين مىگويد كه :\r\n« من در ميان شما دو امانت بزرگ و گرانبها مىگذارم : قرآن و عترت ( خاندانم ) اين دو هرگز از هم جدا نمىشوند تا در واپسين روز در كنار حوض كوثر بر من وارد آيند . » « 1 »\r\nاز اين حديث چنين استفاده مىشود كه خاندان پيامبر ( صلىالله عليه وآله و سلم ) قرين و همدوش قرآن و راهنمايان مردم به‌سوى آن آشناترين افراد به احكام قرآن مىباشند . پس چه بهتر كه در توصيف و شناسايى قرآن به گفتار آنان اكتفا كنيم . از افكار و راهنمايىهاى سودمندشان رهنمون والهام بگيريم .\r\nآرى در فضيلت قرآن احاديث فراوانى از آنان نقل گرديده ، علامهء مجلسى آن‌ها را در جلد 19 بحارالانوار « 2 » جمع‌آورى نموده است كه ما قسمتى از آن احاديث را در اين‌جا مىآوريم :\r\nحديث اول\r\nحارث همدانى مىگويد : وارد مسجد شدم ، گروهى را ديدم كه دور هم نشسته در پاره‌اى از احاديث به بحث ، مجادله و گفتگوهاى بىفايده پرداخته‌اند . سپس به حضور اميرالمؤمنان ( عليه السلام ) بار يافتم و جريان را به سمع وى رسانيدم و آن حضرت فرمود : واقعاً چنين روشى را اتخاذ نموده‌اند ؟ گفتم : آرى . آن‌گاه على ( عليه السلام ) گفت : حارث ! من از رسول خدا ( صلىالله عليه وآله و سلم ) شنيدم كه فرمود : ديرى نپايد كه فتنه‌ها برپا گردد . عرضه داشتم يا رسول‌الله ! راه رهايى از اين فتنه‌ها چيست ؟ فرمود : قرآن\r\n\r\n\r\n","description":"","footnote":"\r\n( 1 ) . انّى تارِكُ فيكُمُ الثَّقْلَيْنِ كِتابَ اللهِ وَ عِتْرَتى : ( ترمذى 13 / 200 - 201 مناقب اهل بيت ( عليهم السلام ) - در شرح سند حديث به بخش تعليقات مراجعه شود . )\r\n( 2 ) . طبع قديم مطابق جلدهاى 89 - 90 طبع جديد .\r\n","page_name":" 35 ","page_number":35},
  {"content":"\r\n\r\nكتاب خدا ، كتابى كه راه‌حل اختلافات و كشمكش‌هاى شما در آن است ، كتابى كه مىتواند حق و باطل را به آسانى از هم جدا و روشن سازد ، حقيقتى كه هزل و شوخى به آن راه ندارد ، كتابى كه هر جبار و ستمگرى آن\r\nرا به دور اندازد ؛ خداوند كمر او را مىشكند و بر خاك مذلت و هلاكتش مىنشاند و هر كس هدايت را در غير آن بجويد به ضلالت و گمراهى مىافتد . آن همان ريسمان محكم الهى است كه ارتباط انسان با خدايش بدان وابسته است و آن همان كتاب حكمت‌آميز و راه مستقيم است و آن همان كتابى است كه اميال و هوس‌هاى بشرى و دست اهريمنان ، نمىتواند او را تغيير دهد .\r\nدر اثر همان كتاب است كه زبان‌ها از اشتباه مصون مانده ، گفتوگوهاى باطل و بىفايده پايان مىپذيرد . دانشمندان از خواندن و تفكر در آن سير نمىشوند . با گذشت اعصار و قرون ، كهنه و فرسوده نخواهد شد ، كتابى كه عجايب و مزاياى آن بىپايان است . اين قرآن همان گفتار است كه وقتى جنيان آن را شنيدند دلباختهء آن گرديدند و گفتند :\r\n« انَّا سَمِعْنَا قرآناً عَجباً ، يَهْدِى إِلَى الرُّشْدِ فَآمَنَّا بِهِ » « 1 » ى\r\nعنى ما قرآن اعجاب‌نگيزى مىشنويم كه به‌سوى سعادت رهبرى مىكند .\r\nهر كس با قرآن سخن بگويد گفتارش درست خواهد بود و هر كس طبق آن حكومت و قضاوت كند ، به عدالت قضاوت نموده است و هر كس عمل خود را با آن تطبيق كند به اجر و پاداش نيك خواهد رسيد ، هر كس مردم را به‌سوى آن دعوت نمايد ، به راه راست و مستقيمى هدايت نموده است .\r\nآن‌گاه على ( عليه السلام ) خطاب به حارث همدانى فرمود :\r\n« خذها يا أعوَر » ؛ ى\r\nعنى ، اى اعور اين حديث را از من به يادگار بگير ! « 2 »\r\n\r\n\r\n","description":"","footnote":"\r\n( 1 ) سورهء جن / 1 و 2\r\n( 2 ) سنن دارمى 2 / 435 ، صحيح ترمذى 11 / 30 با مختصر تفاوت در الفاظ ، بحارالانوار 9 / 7 نقل از تفسير عياشى .\r\n","page_name":" 36 ","page_number":36},
  {"content":"\r\n\r\nتوضيح حديث\r\nاين حديث از نكات جالبى برخوردار است كه مهم‌ترين آن‌ها را در اينجا توضيح مىدهيم :\r\n1 - در اين حديث ، اين جمله آمده است : « قرآن ، اخبار گذشته و آينده را دربر دارد » . كه در اين جمله ، چند احتمال به نظر مىرسد :\r\nالف . ممكن است منظور از اخبار آينده حوادثى باشد كه در جهان آخرت به وقوع خواهد پيوست ، زيرا قرآن انسان را به عالم برزخ و حساب ، روز بازپسين و روزى كه نتيجهء پاداش اعمالش را از نيك و بد خواهد ديد ؛ متوجه مىسازد و از چنين عوالم و حوادثى خبر مىدهد و شايد اين احتمال قوىتر از احتمالات بعدى باشد .\r\nمؤيد و گواه اين مطلب جمله‌اى است كه على ( عليه السلام ) در ضمن خطبه‌اى مىفرمايد :\r\n« اين قرآن خبر گذشتگان و آيندگان شما را در بردارد . اين قرآن حكم اختلافات و منازعات شما را روشن مىسازد . اين قرآن اخبار روز بازپسين و معاد شما را نيز بازگو مىكند . »\r\nب . ممكن است ، آينده اشاره به پيشگويىهاى قرآن باشد زيرا قرآن از حوادثى اخبار داده است كه اين حوادث سال‌ها بعد از نزول قرآن تدريجاً به‌وقوع پيوسته و خواهد پيوست .\r\nج . احتمال سوّم اين است كه منظور از اخبار آيندهء قرآن همان اخبار ملل و اقوام گذشته مىباشد كه قرآن از وقوع آن‌ها و اين‌كه آن‌ها بدون كم و كاست در ميان آيندگان نيز جريان پيدا خواهد نمود ، خبر مىدهد .\r\nبنابراين احتمال ، جملهء مذكور اشاره به معناى اين آيهء شريفه مىباشد كه مىگويد : « لَتَرْكَبُنَّ طَبَقاً عَن طَبَقٍ » « 1 » شما نيز روش اقوام گذشته را موبه‌مو اجرا\r\n\r\n\r\n","description":"","footnote":"\r\n( 1 ) سور انشقاق ، 19 . .\r\n","page_name":" 37 ","page_number":37},
  {"content":"\r\n\r\nخواهيد نمود و مسير آنان را در انحراف از حق و تكذيب انبياء در بهانه‌جويى و طغيان كه نتيجهء آن بدبختى و هلاكت حتمى مىباشد ، خواهيد پيمود .\r\nو باز اين جمله اشاره به حديثى است كه رسول اكرم ( صلىالله عليه وآله و سلم ) فرموده است :\r\n« شما نيز سنّت‌ها و روش‌هاى ناپسند و پوسيدهء گذشتگان را احياء نموده ، از همان سنّت‌ها پيروى خواهيد نمود . » « 1 »\r\n2 - امّا گفتار آن حضرت : « هر جبار و ستمگرى ، قرآن را به پشت سر اندازد ، خداوند كمر او را مىشكند . » رسول اكرم ( صلى الله عليه وآله و سلم ) با اين جمله ، مصونيت قرآن را از تحريف ، تضمين مىكند و اين نويد را مىدهد كه اين كتاب آسمانى از دستبرد ستمگران و تحريف بدعت‌گذاران محفوظ خواهد ماند و خداوند آنان را از اين عمل ناشايست جلوگيرى خواهد نمود .\r\nآنان هرگز نمىتوانند ، قرآن را بازيچه و ملعبهءخويش قرار دهند ، احكام آن را از ميان بردارند و يا تحريفش كنند همان‌طور كه با كتب اديان گذشته اين‌گونه رفتار كردند « 2 » و متن آن‌ها را تغيير داده ، تحريفش نمودند .\r\nاين جمله در واقع همان حقيقت را مىرساند كه جملهء ديگر حديث آن را بدين صورت بيان نموده است : « لا تُزيغُ بِهِ\r\nالأهواء » ، يعنى : هوى و هوس‌ها و خواسته‌هاى نامشروع نمىتواند آن را تغيير دهد و حقيقت آن را دگرگون سازد .\r\nچون ما مىدانيم كه هوس‌هاى بشرى گاهى در معانى قرآن راه يافته ، آيات آن طبق آراء و عقايد شخصى معنا گرديده است ولى واقعيت ، حقايق ، احكام و الفاظ قرآن همان است كه از روز اوّل بود و در طى قرون و اعصار خواهد بود و تا آخرين روز نيز تغيير نخواهد پذيرفت .\r\n3 - نكتهء سوّمى كه از اين حديث استفاده مىگردد ، اين است كه اگر مسلمانان در\r\n\r\n\r\n","description":"","footnote":"\r\n( 1 ) كنزالعمال 6 / 40 و مدارك ديگر اين حديث را در بخش تعليقات بخوانيد\r\n( 2 ) . الهدى الى دين المصطفى\r\n","page_name":" 38 ","page_number":38},
  {"content":"\r\n\r\nخصومات و منازعاتشان به قرآن برگردند ؛ كشمكش‌ها و اختلافات فكرى و عملىشان را به قرآن ارائه كنند ، قرآن راه حل روشن و عادلانه‌اى براى مسلمانان در اختلافشان نشان مىدهد و به‌راستى و عدالت در مياشان حكومت و قضاوت مىكند ، حقّ و باطل را به‌روشنى از هم جدا و مجزا مىسازد .\r\nآرى اگر مسلمانان قوانين قرآن را به مورد اجرا مىگذاشتند ؛ حدود و جوانب آن را رعايت مىكردند و طبق دستور و فرمان آن كتاب بزرگ قدم برمىداشتند ؛ حق را كاملًا مىشناختند و با مقام و موقعيت خاندان پيامبر ( صلىالله عليه وآله و سلم ) آشنا مىگرديدند ، خاندانى كه رسول خدا ( صلىالله عليه وآله و سلم ) آنان را هم‌دوش و قرين قرآن معرفى نموده است و همانند قرآن خليفه و جانشين خود قرار داده است .\r\nوااقعاً اگر مسلمانان قرآن را در پيشاپيش خود قرار مىدادند و از روشنايى آن كسب نور مىنمودند ، از عذاب دائمى و انحطاطى كه دامن‌گيرشان شده است ، در امان بودند و در پرتگاه بدبختى و ذلت سقوط نمىكردند ، نكبت‌ها و تاريكىهاى ضلالت و گمراهى آنان را بدين‌گونه فرانمىگرفت ، هيچ حكمى از احكام خدا از هدف عالى خود منحرف نمىشد و هيچ قدمى از مسير صحيح و راه راست لغزش نمىكرد .\r\nولى مسلمانان قرآن را به پشت سر انداخته ، به دوران جاهليت برگشتند و از اميال و خواسته‌هاى نامشروعشان پيروى نموده ، در زير پرچم باطل پناهنده گرديدند و به تدريج اختلافاتى در ميانشان پديدار شد . اين اختلافات روزبه‌روز شديدتر گرديد تا به‌صورت گروه‌هاى مختلف درآمد : گروهى گروه ديگر را تفسيق و يا تكفير نموده ، ريختن خون‌شان و به غارت بردن اموالشان را تجويز كردند ، توهين و تاختن بر يكديگر را عبادت و وسيلهء تقرب به پيشگاه خداوند پنداشتند و همان اختلاف و تشتت گواه آشكارى است بر اين كه مسلمانان از قرآن فاصله گرفته ، از اسلام فرسنگ‌ها دورى جسته‌اند .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nحديث دوّم\r\nاميرمؤمنان على ( عليه‌السّلام ) ، در توصيف و تعريف قرآن چنين مىگويد : « قرآن آن نور مطلق است كه غروب و افول بر آن راه ندارد ، چراغ روشنى است كه به خموشى نمىگرايد ، آن درياى ژرف و پهناورى است كه عمق آن پيدا نيست ،\r\nآن راه راست و مستقيمى است كه رهروانش را گمراه نمىسازد ، پرتو تابانى است كه ظلمت و تاريكى به آن راه ندارد ، فصيل‌دهنده‌اى است كه دلائل آن سست نخواهد بود ، بيان واضح و روشنگريست كه اصول و دلائل آن خلل‌ناپذير ، داروىشفا بخشى است كه با داشتن آن خوار و مغلوب نخواهند گرديد و حقيقتى است كه طرفدارانش بىيار و ياور نخواهند بود .\r\nقرآن گنجينهء ايمان و مركز آن است ، درياى علوم و سرچشمهء دانش ، گلستان و بوستان عدالت و دادگسترى است .\r\nقرآن اساس و زيربناى اسلام و وادىهاى حق و دشت‌هاى پهناور آن است ، قرآن دريايى است كه آب‌كشان نتوانند آب آن را تمام كنند و چشمه‌اى است كه آبش تيره و آلوده نخواهد بود و آبشخوارش دراثر تراكم و كثرت واردين تنگ نخواهد گرديد و منزلى است كه راه‌هاى آن صاف و هموار و مسافرينش هرگز گمراه نخواهند شد .\r\nقرآن نشانه‌ها و علائم روشنى است كه عابرين از آن غفلت نورزند و تل‌هاى بلندى است كه قصدكنندگانى نتوانند از آن بگذرند .\r\nقرآن كتابى است كه خداوند آن را سيراب كنندهء تشنگان علم و بهار دل‌هاى فقها و دانشمندان و آخرين مقصد نيكان و صالحان قرار داده است .\r\nقرآن دوايى است كه با بودن آن دردى نيست ، نور و روشنايىاى است كه هرگز به ظلمت و تاريكى نگرايد ، ريسمانى است كه دستگيرهء آن ، محكم و ناگسستنى و پناهگاه محكم و بلندى است كه دست يغما و چپاول به آن راه ندارد ،\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nبراى دوستدارانش عزت و بر واردينش ايمنىبخش است و براى پيروانش وسيلهء هدايت و رستگارى و براى تمسك‌كنندگانش وسيلهء عذرخواهى است . قرآن دليل محكم و استوارى است براى استدلال‌كنندگان ، گواه حق و زنده‌اى است براى كسى كه در خصومت‌ها به آن استشهاد كند و وسيلهء پيروزى است براى اجتماع‌كنندگانش ، حاملانش را به‌سوى سعادت مىبرد و عاملانش را به مقام عالى و بلندى ، پرواز و اوج مىدهد .\r\nقرآن علائم و راهنمايىهايى است براى متفكرين ، سپرى است براى طالبان سلاح ، علم و دانشى است براى كسى كه آن را در مغز خود جاى دهد و حديث درستى است براى كسى كه آن را نقل كند ، قضاوت حق و عادلانه‌اى است براى كسى كه در ميان مردم با آن ، حكومت و قضاوت نمايد . » « 1 »\r\nاين خطبه نيز مانند خطب پيش به نكات قابل توجه و مهمى مشتمل است كه اينك پاره‌اى از آن‌ها را در اينجا مىآوريم :\r\nتوضيح حديث\r\n1 - « چراغ روشنى است كه نور آن به خموشى نگرايد . » هدف آن حضرت از اين جمله و جملات ديگر مشابه آن كه در اين خطبه به كار رفته ، اين است كه دوران حقايق و مفاهيم آيات قرآن محدود و موقت نيست ، آيات آن جاودانى و احكامش هميشه نو و زنده مىباشد .\r\nمثلًا : بعضى آيات قرآن در مورد خاص يا دربارهء شخص و جمعيت مشخصى نازل شده ولى در عين حال مفهوم اين‌گونه آيات ، عموميت داشته و تا روز قيامت به همگان و تمام موارد مشابه شامل مىشود و به مورد نزول اختصاص ندارد .\r\n\r\n\r\n","description":"","footnote":"\r\n( 1 ) . نهج البلاغه ، خطب 198 .\r\n","page_name":" 41 ","page_number":41},
  {"content":"\r\n\r\nدر اين مورد عياشى از امام باقر ( عليه السلام ) چنين آورده است كه آن حضرت در تفسير آيهء « وَلِكُلِّ قَوْمٍ هَادٍ » « 1 » ؛ ى عنى كه : هر قومى را راهنمايى هست ، فرمود : منظور از اين راهنما علىبن‌ابيطالب ( عليه السلام ) است و اين راهنما در هر زمان از ما خاندان رسالت خواهد بود .\r\nراوى مىگويد : جانم به قربانت پس تو نيز مشمول و مصداق اين آيه هستى و از همان هاديان و راهنمايان كه در آيه آمده است ، مىباشى ؟\r\nفرمود : آرى ، من نيز مشمول اين آيه بوده ، يكى از مصاديق و معانى آن مىباشم زيرا آيات قرآن هميشه زنده مىباشد ، زوال و فنا هرگز در آن راه ندارد و اگر آيه‌اى كه دربارهء ملّت معينى نازل گرديده است با از بين رفتن آن ملّت ، دورانش سپرى مىشد : دوران تمام آيات قرآن تا به امروز به پايان مىرسيد ولى چنين نيست بلكه همان آيه براى آيندگان نيز همان‌طور شامل است كه براى گذشتگان صادق بود .\r\nامام صادق ( عليه السلام ) نيز در اين‌باره مىفرمايد :\r\n« قرآن زنده و جاويد است و هرگز از بين نمىرود و مانند پيدايش و جريان شب و روز در همهء ادوار و ازمنه جريان و سريان دارد و به مانند حركت و سير آفتاب سير مىكند و همانطور كه به مسلمانان دوران اول روشنايى مىبخشد ، به آيندگان نيز نورافكن و روشنىبخش خواهد بود . »\r\nدر كافى چنين آمده است كه : عمر بن يزيد معناى آى « وَالَّذِينَ يَصِلُونَ مَا أَمَرَ اللَّهُ بِهِ أَن يُوصَلَ » « 2 » را از امام صادق ( عليه السلام ) سؤال نمود . امام ( عليه السلام ) در پاسخ وى چنين فرمود : « اين آيه دربارهء خاندان پيغمبر ( عليهم‌السلام ) نازل گرديده است كه مؤمنين بايد نسبت به\r\n\r\n\r\n","description":"","footnote":"\r\n( 1 ) . سورهء رعد ، آيهء 7\r\n( 2 ) . « مؤمنان كسانى هستند كه با كسانى كه خداوند به صله و ارتباطشان فرمان داده است ، ارتباط و پيوستگى دارند . » ، سورهء ، آيهء 21 .\r\n","page_name":" 42 ","page_number":42},
  {"content":"\r\n\r\nآن خاندان محبت ورزيده ، ارتباطشان را با آنان محكم و استوار سازند . امام ( عليه السلام ) به گفتار خود افزودند : در عين اين كه اين‌آيه دربارهء خاندان پيامبر ( صلىالله عليه وآله و سلم ) است ، ممكن است دربارهء خويشان تو نيز شامل و صادق آيد . آن‌گاه امام ( عليه السلام ) فرمود : تو از كسانى مباش آيه‌اى را كه درمورد خاصى نازل شده است ، به همان مورد اختصاص مىدهند . »\r\nدر تفسير فرات كوفى آمده است : اگر مفهوم آيه‌اى كه دربارهء جمعيّت از بين مىرفت ، ديگر از قرآن اثرى باقى نمىماند . ولى تا آسمان‌ها و زمين پابرجاست ، قرآن نيز پابرجا بوده و به درازاى عمر دنيا در جامع بشرى جريان خواهد داشت و دربارهء هر قوم و ملتى آيه‌اى در قرآن هست كه سرنوشتشان را مشروحاً براى آنان بازگو مىكند ، خواه به نفعشان باشد و يا به ضررشان . « 1 »\r\nدر اين مورد احاديث فراوانى نقل گرديده است كه ما به‌نوان نمونه به همان چند حديثى كه در اينجا آورديم اكتفا مىكنيم .\r\n2 - « راه راست و مستقيمى است كه رهروانش گمراه نگردند . » منظور آن حضرت از اين جمله اين است كه قرآن راهى را نشان مىدهد كه هر كس آن راه را در پيش گيرد هرگز گمراه نمىشود و در ضلالت و هلاكت قرار نمىگيرد زيرا خداوند قرآن را براى راهنمايى و هدايت مردم و تأمين سعادت آنان فرستاده است تا بندگان فرمانبردار خود را از ضلالت و هلاكت حفظ نموده ، از گمراهى و بيراهه رفتن نجاتشان دهد .\r\n3 - « بيان واضح و روشنگرى است كه اصول و براهين آن خلل‌ناپذير است . » در معناى اين جمله دو احتمال به‌نظر مىرسد :\r\nى كى اينكه : اساس و پايه‌هاى معارف و تعاليم قرآن و زيربناى تمام حقايق آن فطرت بشر و قانون بشر و قانون طبيعت است و چنان بر روى آن محكم و استوار بنيان شده است كه به هيچ‌وجه ، تزلزل و انهدام نخواهد پذيرفت .\r\n\r\n\r\n","description":"","footnote":"\r\n( 1 ) . مرآت‌الانوار ، ص 3 و 4 .\r\n","page_name":" 43 ","page_number":43},
  {"content":"\r\n\r\nدوّم اينكه : الفاظ و كلمات قرآن كه نشان‌دهندهء حقيقت قرآن است ، تغييرپذير نبوده ، هيچ خلل ، زيادت و نقصانى در آن راه ندارد . بنابراين احتمال در اين جمله به مصون و محفوظ بودن قرآن از تحريف اشاره گرديده است .\r\n4 - « قرآن گلستان و بوستان عدالت و دادگسترى است . » منظور از اين جمله اين است كه عدالت و دادگسترى به تمام معنا و با تمام جهات و جوانبش : عدالت در عقيده و افكار ، عدالت در عمل و اخلاق ، عدالت در قضا و داورى ، عدالت اجتماعى و انواع عدالت‌ها در قرآن جمع گرديده ، از آن‌جا به جوامع بشرى سرازير مىگردد . پس قرآن مركز و محور عدالت و محل تجمع و پرورش نهال و درختان عدل و داد است .\r\n5 - « قرآن اساس و زيربناى اسلام است . » منظور از اين جمله اين است كه ثبات و استحكام اسلام بر پاى قرآن است ، همان‌طور كه ديگ ، روى پايه‌هاى اجاق قرار مىگيرد و محتوياتش پخته شده ، براى استفاد عموم مىشود .\r\n6 - « قرآن وادىهاى پهناور حق است . » منظور آن حضرت از اين جمله اين است كه قرآن محل پرورش و نشو و نماى حق و حقيقت است . در اين جمله قرآن به وادىهاى وسيع ، هموار ، بىخطر و اطمينان‌بخش و حق نيز به نباتات ، گل‌ها و سبزىهايى كه در آن وادى مىرويد تشبيه شده است .\r\nدر اين جمله به اين نكته اشاره شده است كه هر كس به غير قرآن تمسك جويد و از راه ديگر حق را پىجويى كند ، هرگز به آن نخواهد رسيد زيرا تنها قرآن است كه منبت و چمنزار حق است و حق را به‌جز در قرآن در جاى ديگر نتوان يافت .\r\n7 - « قرآن دريايى است كه آب‌كشان نتوانند ، آب آن را تمام كنند . » معناى اين جمله و جملات بعدش اين است : كسانى كه مىخواهند در فهم دقايق و معانى قرآن غور كنند نمىتوانند به عمق آن برسند و به مفاهيم قرآن احاطه پيدا كنند زيرا رموز و اسرار قرآن پايان‌ناپذير و تمام‌ناشدنى است .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nاز اين جمله معناى ديگر نيز استفاده مىشود كه : دقايق و اسرار قرآن با كشف آن‌ها تمام نمىشود و نقصانى در آن حاصل نمىگردد ، همان‌طور كه چشمه‌هاى پرآب و ريشه‌دار با استفاده از آن ، آبشان به نقصان و كاستى نمىگرايد .\r\n8 - « تل‌هاى بلندى است كه قصدكنندگانش نتوانند ، از آن بگذرند . » منظور اين است كه محققين و كاوشگران كه در فكر رسيدن به حقايق و مفاهيم قرآنند ، نمىتوانند به قلّه‌هاى مرتفع آن برسند و از آن‌جا نيز بگذرند و شاه‌باز بلند پرواز فكر بشر هرچه پر زند و اوج بگيرد قبل از رسيدن به قلّه‌هاى بلند لطائف و دقايق قرآن احساس خستگى نموده ، در برابر آن پر مىريزد .\r\nاز اين جمله چنين استفاده مىگردد كه قرآن داراى بطون و معانى مختلفى است كه فكر انسان از درك كامل آن‌ها عاجز است .\r\nبه احتمال ديگر معناى جمله چنين است كه : قصدكنندگان مفاهيم و دقايق قرآن چون به قلّ مرتفع آن رسيدند ، در آن‌جا مكث و توقف مىكنند و قدم از قدم بر نمىدارند و لب از لب بر نمىگشايند زيرا با رسيدن به آن مرحله در واقع به مقصد و آرمان نهايى خويش رسيده ، به هدف عالى و نهايى خود نايل آمده‌اند و مقصد ديگرى براى حركت ندارند .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\nفضيلت قرائت قرآن و آداب آن\r\nاحاديث قرائت قرآن\r\nقرآن همان قانون خدايى و ناموس آسمانى است كه اصلاح دين و دنياى مردم را به‌عهده گرفته ، سعادت جاودانى آنان را تضمين نموده است .\r\nآيات آن سرچشمهء هدايت و راهنمايى و كلماتش معدن ارشاد و رحمت است كسى كه به سعادت هميشگى علاقه‌مند باشد ، سعادت و خوشبختى هر دو جهان را بخواهد بر وى لازم است كه روز و شب با قرآن ، كتاب خدا تجديد عهد نموده ارتباطش را با آن هرچه محكم‌تر و استوارتر سازد و آيات آن را به حافظ خود بسپارد و با مغز و فكر خويش و با شيرهء جان و تنشان به‌هم درآميزد تا در روشنايى و پرتو آن كتاب آسمانى به‌سوى رستگارى و سعادت ابدى گام بردارد .\r\nاز پيامبر اسلام ( صلىالله عليه وآله و سلم ) و ائم اهل بيت ( عليهم‌السلام ) در ثواب و فضيلت قرائت قرآن احاديث فراوانى به ما رسيده است كه اينك قسمتى از آن‌ها را در اين‌جا مىآوريم :\r\nاز امام باقر ( عليه السلام ) نقل گرديده است كه رسول خدا ( صلىالله عليه وآله و سلم ) فرمود : هر كس در هر شب ده آيه از قرآن بخواند ، در آن شب از غافلان و آن كه از پروردگارشان بىخبرند ، نوشته نمىشود و هر كس پنجاه آيه از قرآن بخواند در آن شب در ليست آشنايان و يادكنندگان خدا ثبت مىگردد . هر كس صد آيه تلاوت نمايد از عبادت\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nكنندگان و هر كس دويست آيه بخواند نام وى در صف خاشعين و افرادى كه در پيشگاه پروردگارشان اظهار بندگى و تواضع كنند ، خواهد آمد و هر كس سيصد آيه از قرآن بخواند از سعادتمندان و هر كس پانصد آيه تلاوت كند از كوشش‌كنندگان در عبادت و پرستش خدا نوشته خواهد شد و اگر كسى هزار آيه از قرآن بخواند به مانند كسى خواهد بود كه طلاى ناب و خالص فراوان و بىشمارى در راه خدا بذل و احسان نموده است . « 1 »\r\nامام صادق ( عليه السلام ) فرمود : قرآن برنامهء سعادت و زندگى انسان‌هاست كه از طرف پروردگارشان براى آنان تنظيم شده است ، مرد مسلمان كسى است كه برنامهء خود را مورد دقّت قرار دهد و هر روز حداقل پنجاه آيه از آن تلاوت كند . « 2 »\r\nباز فرمود : چه مانعى دارد ، تاجرى كه در بازار به داد و ستد مشغول و سرگرم است ، آن‌گاه كه به خانه‌اش برمىگردد قبل از آنكه به خواب و استراحت بپردازد ؛ سوره‌اى از قرآن تلاوت نمايد تا در برابر هر آيه كه مىخواند ، ده حسنه و پاداش براى او نوشته شود و ده گناه از گناهانش محو گردد . « 3 »\r\nباز فرمود : بر شما باد قرائت و خواندن قرآن زيرا مراتب و درجات كاخ‌هاى بهشتى به عدد آيات قرآن است و در روز قيامت به خوانندگان قرآن گفته مىشود كه قرآن بخوانيد و به مرتبهء بالاترى اوج بگيريد و قرآن‌خوان هر آيه‌اى را كه تلاوت مىكند به مرتبهء بالاترى اوج مىگيرد . « 4 »\r\nدر كتب حديث ، احاديث فضيلت و ثواب قرآن خواندن ، جمع‌آورى گرديده و در جلد 19 بحارالانوار « 5 » نيز قسمت مهمى از اين احاديث آمده است ، علاقه‌مندان مىتوانند ، به آنجا مراجعه كنند . از اين احاديث علاوه‌بر ثواب و فضيلت قرآن خواندن ، نكات جالب ديگرى نيز استفاده مىشود :\r\n\r\n\r\n","description":"","footnote":"\r\n( 1 ) اصول كافى ، كتاب فضيلت قرآن ، وسائل‌الشيعه چاپ جديد 4 / 839 .\r\n( 2 ) اصول كافى ، كتاب فضيلت قرآن ، وسائل‌الشيعه چاپ جديد 4 / 839 .\r\n( 3 ) اصول كافى ، كتاب فضيلت قرآن ، وسائل‌الشيعه چاپ جديد 4 / 839 .\r\n( 4 ) اصول كافى ، كتاب فضيلت قرآن ، وسائل‌الشيعه چاپ جديد 4 / 839 .\r\n( 5 ) جلد 90 - 89 طبع جديد\r\n","page_name":" 47 ","page_number":47},
  {"content":"\r\n\r\n1 - قرائت از روى قرآن\r\nگروهى از آن احاديث دلالت بر اين دارد كه قرائت قرآن از روى آن بر قرائت از حفظ برترى دارد و از ثواب و فضيلت بيشترى برخوردار است . از احاديثى كه به اين نكته دلالت دارد ، روايت اسحاق بن عمار است كه به امام صادق ( عليه السلام ) عرضه داشت : جانم به قربانت ، من قرآن را حفظ كرده‌ام ؛ از حفظ بخوانم يا از روى آن ؟ امام ( عليه السلام ) فرمود : از روى قرآن بخوان زيرا كه قرائت از روى قرآن ثواب بيشترى دارد . مگر نمىدانى كه نگاه كردن به قرآن علاوه‌بر خواندن آن ، مستقلًا عبادت است ؟\r\nباز امام صادق ( عليه السلام ) فرمود : هركس قرآن را از روى آن تلاوت كند ، چشم وى نيز از قرآن بهره مىبرد و از عذاب پدر و مادرش كاسته مىشود ، گرچه با كفر از دنيا رفته باشند . « 1 »\r\nو در تشويق كردن به قرائت از روى قرآن علل و اسرارى است ، قابل توجه :\r\nى كى اينكه : قرائت از روى قرآن باعث تكثير و ازدياد نسخه‌هاى قرآن مىگردد و از فرسوده و كهنه شدن قرآن كه تدريجاً منجربه از بين رفتن آن مىگردد ، پيشگيرى مىشود زيرا اگر در قرائت قرآن تنها به نيروى حافظه قناعت و اكتفا شود ، مسلمانان به نسخه‌هاى قرآن احساس نياز نمىكنند و تدريجاً متروك و فراموش مىشود و در اين صورت نه‌تنها نسخه‌هاى قرآن رو به ازدياد و فزونى نمىرود بلكه كم كم از بين رفته و يا كمياب خواهد شد .\r\nدوّم اينكه : قرائت از روى قرآن آثار و خواصى را دربردارد كه در اين احاديث به پاره‌اى از آن‌ها تصريح شده است ، از جمله اين‌كه : هر كس قرآن را از روى مصحف بخواند ، چشم او از نگاه كردن به قرآن احساس لذت مىكند و از آن بهره مىبرد و از دردها و بيمارىها و نابينايى سالم و محفوظ مىماند .\r\n\r\n\r\n","description":"","footnote":"\r\n( 1 ) . اصول كافى ، كتاب فضيلت قرآن ، وسائل‌الشيعه چاپ جديد 4 / 853 .\r\n","page_name":" 48 ","page_number":48},
  {"content":"\r\n\r\nسوّم اين‌كه : قرائت از روى قرآن سبب مىشود كه خواننده ، در قرآن بيشتر دقت كند . از نكات دقيق و لطائفى كه در آيات آن به‌كار رفته ، لذت و بهرهء بيشتر ببرد زيرا انسان همان‌طور كه از تماشاى مناظر و ديدنىهاى مورد علاقه‌اش لذت مىبرد و اين تماشا و نگاه‌ها بر ديده و فكر او حسن اثر مىگذارد و بر روح و روانش سرور و شادمانى مىبخشد ، خوانندهء قرآن نيز وقت ديده خود را متوجه الفاظ قرآن كند و فكرش را در معانى آيات آن جولان دهد و در علوم و معارف عالى و حيات‌بخش و پربهايش تفكر نمايد ، از اين دقت و تفكر قهراً احساس لذت مىكند و در روحش سرور و شادمانى و در روشنايى و نورانيت خاصى پديدار مىشود .\r\n2 - قرائت قرآن در خانه\r\nنكت ديگرى كه در احاديث قرائت قرآن وجود دارد ، اين است كه اين احاديث مسلمانان را به تلاوت قرآن در منازلشان تشويق و بر آن تأكيد مىكند و خواص و آثار گوناگونى براى آن مىشمارد و اين نيز علل و فوايدى دارد :\r\nفايده اول اينكه : خواندن قرآن در منازل سبب اعلاى كلمهء حق و نشر حقايق اسلام و موجب انتشار احكام قرآن و توسعهء قرائت آن خواهد بود زيرا وقتىكه انسان در منزل خود قرآن بخواند ، همسر و فرزندان وى نيز طبعاً در اين عمل از وى پيروى نموده ، به‌خواندن قرآن تشويق مىشوند و در نتيجه ، قرائت قرآن در جامعه گسترش و قاريان قرآن افزايش پيدا مىكند .\r\nاگر براى خواندن قرآن مركز و محل معينى اختصاص يابد ، در اين صورت قرآن خواندن براى همه و در تمام اوقات امكان‌پذير نخواهد بود . اين است كه گفتيم : قرائت قرآن در منازل يكى از راه‌هاى انتشار و گسترش حقايق اسلام و قرآن مىباشد .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nفايدهء ديگر : قرائت قرآن در منازل و خانه‌ها ، تعظيم و به پاداشتن شعائر اسلام است زيرا وقتى از خانه‌هاى مسلمانان هر صبح و شام صداى جان‌فزاى قرآن بلند شود و از هر سوى شهرهاى اسلامى صداى آيات الهى گوش‌ها را بنوازد ، در اعماق جان و دل شنوندگان اثر خاص و عميقى مىگذارد ، اسلام و ايمان در دلشان بارور و شكوفا مىگردد .\r\nفايدهء سوّمى كه : براى قرائت قرآن در منازل مترتب است ، مطلبى است كه در همين احاديث به آن اشاره‌اى شده\r\nاست و آن اينكه تلاوت قرآن ، نيايش و ذكر خدا در خانه‌ها و منازل باعث فزونى نعمت‌ها و ازدياد بركت‌ها است و فرشتگان در چنين خانه‌ها فرود آمده ، شياطين از آن دورى مىگزينند و اين‌گونه منازل براى اهل آسمان نور و روشنايى مىبخشند ، همان‌گونه كه ستارگان آسمان بر اهل زمين نورافكنى مىكنند و خانه‌اى كه در آن ، قرآن تلاوت نشود و يادى از خدا نگردد ، از بركتش كاسته مىشود ، ملائكه از آن دورى گزيده ، شياطين به اين‌گونه خانه‌ها راه مىيابند . « 1 »\r\n\r\n\r\n","description":"","footnote":"\r\n( 1 ) . اصول كافى : جلد 2 ، در باب فضيلت قرآن .\r\n","page_name":" 50 ","page_number":50},
  {"content":"\r\n\r\n\r\nاحاديث جعلى در فضيلت قرائت قرآن\r\nاحاديث دربارهء فضيلت و عظمت قرآن ، ثواب و پاداش قرآن خواندن به حدى است كه هر انسان متفكرى را به حيرت و شگفتى وامىدارد .\r\nاز جمله اينكه : رسول خدا ( صلىالله عليه وآله و سلم ) فرمود : « هركس از قرآن يك حرف بخواند ، براى او يك حسنه و عمل نيك نوشته مىشود و براى هر حسنه نيز ده برابر ثواب و پاداش داده خواهد شد . رسول خدا ( صلىالله عليه وآله و سلم ) افزود : « من نگويم « الم » يك حرف است بلكه الف يك حرف و لام حرف ديگر و ميم حرف سوّم است . »\r\nاين حديث را ، راويان اهل سنت نيز نقل كرده‌اند ، چنان‌كه قرطبى در تفسير خود « 1 » از ترمذى و او نيز از ابن‌مسعود اين حديث را نقل نموده ، كلينى هم حديثى به همين مضمون از امام صادق ( عليه السلام ) آورده است .\r\nاگر كسى به كتب احاديث مراجعه نمايد ، اين‌گونه احاديث كه در فضيلت قرآن و ثواب خواندن آن و دربارهء خواص سوره‌ها و آيات نورانيش نقل گرديده است ، فراوان خواهد ديد .\r\nدر برابر اين همه احاديث صحيح و اصيل يك مشت رواياتى نيز از راويان دروغ‌ساز در فضيلت قرائت قرآن نقل گرديده است . اين دروغ‌سازان احاديثى را\r\n\r\n\r\n","description":"","footnote":"\r\n( 1 ) . تفسير قرطبى 1 / 7 ، اصول كافى در باب قرآن .\r\n","page_name":" 51 ","page_number":51},
  {"content":"\r\n\r\nكه دربارهء قرآن وارد شده است ، كم پنداشته ، از پيش خود حديث‌هاى ديگرى نيز ساخته ، بر آن‌ها افزوده‌اند ؛ احاديثى كه نه مضمون آن‌ها از طرف خداست و نه رسول خدا ( صلىالله عليه وآله و سلم ) از آن‌ها اطلاع دارد . اين دروغ‌سازان عبارتند از : ابوعصمت فرج بن ابى مريم مروزى و محمّد بن عكاشهء كرمانى و احمد بن عبدالله جويبارى .\r\nاتفاقاً خود ابوعصمت به اين حقيقت اعتراف نموده است ، آنجا كه از وى مىپرسند : چگونه توانستى دربارهء يكايك سوره‌هاى قرآن از عكرمه كه با وى هم زمان نبودى ، حديث نقل كنى كه او نيز از ابن‌عباس گرفته باشد ؟ !\r\nدر جواب گفت : « چون ديدم ، مردم از قرآن اعراض نموده و به فقه ابوحنيفه و مغازى محمّد بن اسحاق سرگرم شده‌اند ، اين حديث‌ها را براى خدا ( قربهء الى الله ! ) از پيش خود ساخته ، در اختيار مردم گذاشتم تا شايد كه مسلمانان را به خواندن قرآن وادار و تشويق نمايم . »\r\nعثمان بن صلاح دربارهء حديث معروفى كه به واسطهء ابَىّ ابن كعب از رسول خدا ( صلىالله عليه وآله و سلم ) دربارهء فضائل يكايك سوره‌هاى قرآن نقل شده است ، چنين مىگويد :\r\n« در اين حديث تحقيقى به عمل آمده است و نتيجهء تحقيق اين بوده است كه راوى حديث مىگويد : اين حديث را\r\nمن با گروه ديگرى به دروغ از پيش خود ساخته و در دسترس مردم گذاشتيم . »\r\nبنابراين ، واحدى و مفسرين ديگرى كه اين حديث را در تفاسير خود آورده‌اند ، راه اشتباه و خطا پيموده‌اند . « 1 »\r\nتعجب از اين دروغ‌سازان است كه با چه جرأتى به خدا و رسول او افترا بسته ، آن‌گاه اين افترا را وسيلهء تقرب به پيشگاه پروردگار مىشمارند . آرى ، چنين‌اند اسراف‌كنندگان در گناه كه اعمال زشت آنان در نظرشان نيكو جلوه‌گر مىشود .\r\n« كَذلِكَ زُيِّنَ لِلْمُسْرِفِينَ مَا كَانُوا يَعْمَلُونَ » . ( سورهء يونس / 12 )\r\n\r\n\r\n","description":"","footnote":"\r\n( 1 ) . تفسير قرطبى 1 / 78 و 79 .\r\n","page_name":" 52 ","page_number":52},
  {"content":"\r\n\r\n\r\nدقت و تدبر در معانى قرآن\r\nآيات قرآن مجيد و احاديث صحيح به دقت و تدبر نمودن در معانى قرآن تشويق فراوان كرده ، به تفكر و تعمق در مقاصد و اهداف قرآن تأكيد و ترغيب نموده است .\r\nخداوند مىفرمايد :\r\n« أَفَلَا يَتَدَبَّرُونَ الْقُرْآنَ أَمْ عَلَى قُلُوبٍ أَقْفَالُهَا » . ( سورهء محمّد / 24 )\r\n« چرا در معانى قرآن دقت و تدبر نمىكنند ؟ آيا بر دل‌هايشان مُهرها زده‌اند ؟ ! »\r\nدر اين آيه عدم دقت در معانى قرآن به‌شدت مورد توبيخ و ملامت قرار گرفته است .\r\nابن عباس نيز از رسول خدا ( صلىالله عليه وآله و سلم ) نقل مىكند كه ، آن حضرت فرمود : « قرآن را با صداى بلند و رسا بخواند ! رموز ، عجايب و دقايق آن را پىجويى كنيد . » « 1 »\r\nابوعبدالرحمن مىگويد : ى كى از اصحاب رسول خدا ( صلىالله عليه وآله و سلم ) كه قرآن را به ما تعليم مىنمود ، چنين مىگفت : « اصحاب پيامبر ( صلىالله عليه وآله و سلم ) قرآن را ده آيه ، ده آيه از وى فرامىگرفتند ، آن حضرت آيات دهگان دوّم را به آنان تعليم نمىداد مگر اين‌كه نكات و رموز علمى و اخلاقى آيات دهگانه قبلى را كاملًا فراگيرند و آن‌ها را به مورد عمل و اجرا بگذارند . » « 2 »\r\nاز ابن مسعود و عثمان و ابىّ نقل شده است كه : « رسول خدا ( صلىالله عليه وآله و سلم ) ده ايه از قرآن را به اصحاب خود ياد مىداد و آنان از اين ده آيه فارغ نمىشدند تا اينكه مفاهيم و معانى آن را به مورد عمل و اجرا بگذارند و رسول خدا\r\n( صلىالله عليه وآله و سلم ) ياد گرفتن قرآن را توأم با عمل كردن به آن يك جا براى اصحاب خود تعليم مىنمود . » « 3 »\r\n\r\n\r\n","description":"","footnote":"\r\n( 1 ) . اعْرِبُوا الْقُرآنَ وَ الْتَمرسُوا غَرائِبَهُ ( كافى : ج 2 )\r\n( 2 ) . بحارالانوار 19 / 28\r\n( 3 ) . تفسير قرطبى 1 / 39\r\n","page_name":" 53 ","page_number":53},
  {"content":"\r\n\r\nاميرالمؤمنان ( عليه السلام ) روزى در ميان جمعى از جابر بن عبدالله انصارى ياد نمود و او را به علم و معرفت توصيف كرد . مردى عرضه داشت : « يا اميرالمؤمنين ! با آن مقام علمى كه تو دارى ، از دانش جابر توصيف مىكنى ؟ ! »\r\nآن حضرت فرمود : « آرى جابر به اين تعريف زيبنده است زيرا او تفسير اين آيه را مىداند كه خداوند مىفرمايد : « إِنَّ الَّذِى فَرَضَ عَلَيْكَ الْقُرْآنَ لَرَادُّكَ إِلَى مَعَادٍ » . » « 1 »\r\nدربارهء تدبر و تفكر در آيات قرآن احاديث فراوانى وارد گرديده است . مجلسى ( عليه‌الرحمهء ) قسمت مهمى از اين احاديث را در بحارالانوار آورده است . « 2 » ولى در اثبات لزوم آشنايى با معانى و حقايق قرآن به تتبع اخبار و احاديث احتياج نيست زيرا قرآن كتابى است كه خداوند به عنوان برنامهء زندگى براى بشر نازل نموده است و بايد مردم در زندگىشان از آن پيروى كنند و در مسير آخرتشان از نور و روشنايى آن بهره‌مند گردند و مسلم است كه به اين اهداف و نتايج نمىتوان رسيد جز از را تدبر در قرآن و تفكر در معانى آن چنان‌كه عقل انسانى نيز گواه و مؤيّد اين حقيقت است آيات و احاديثى هم كه در اين زمينه وارد شده ، در واقع از سنخ اوامر ارشادى مىباشد كه آدمى را به همان واقعيت عقلى و فطرى هدايت و راهنمايى مىكند .\r\nزهرى نيز اين حقيقت را از امام سجاد ( عليه السلام ) چنين نقل مىكند كه فرمود : « هر يك از آيات قرآن گنجينه و خزينه‌اى است كه در برابر تو قرار گرفته است و هر گنجينه كه به روى تو بازگردد ، لازم است بر آنچه در ميان آن گنجينه قرار دارد ، به دقت نگاه و وارسى كنى . » « 3 »\r\n\r\n\r\n","description":"","footnote":"\r\n( 1 ) . آن كسى كه قرآن را بر تو فرو فرستاده است به وعده‌گاهت بازخواهد گردانيد . سورهء القصص ؛ آيهء 85 . ( تفسير قرطبى 1 / 26 )\r\n( 2 ) . طبع جديد ، صفحهء 90 - 89\r\n( 3 ) . اصول كافى : ج 2 - كتاب فضيلت قرآن .\r\n","page_name":" 54 ","page_number":54},
  {"content":"\r\n\r\n\r\nبخش 2 اعجاز قرآن\r\n13 - شناخت معجزه\r\n14 - معجزه پشتوانهء نبوت است\r\n15 - تناسب در اعجاز\r\n16 - قرآن معجزهء الهى است\r\n17 - قرآن معجزهء جاودان\r\n18 - اعجاز قرآن از نظر معارف عقلى و فلسفى\r\n19 - تطبيق قرآن با تورات و انجيل\r\n20 - اعجاز در هماهنگى قرآن\r\n21 - اعجاز قرآن در تشريع و قانونگذارى\r\n22 - حقايق ثابت و خلل‌ناپذير در قرآن\r\n23 - اخبار غيبى در قرآن\r\n24 - اسرار آفرينش در قرآن\r\n\r\n","description":"","footnote":"","page_name":" 55 ","page_number":55},
  {"content":"\r\n . \r\n","description":"","footnote":"","page_name":" 56 ","page_number":56},
  {"content":"\r\n\r\n\r\nشناخت معجزه\r\nمعناى معجزه\r\nكلمهء معجزه از « اعجاز » ريشه گرفته است و واژهء اعجاز نيز در لغت به چند معنى آمده است :\r\n1 - از دست رفتن چيزى ، مثلًا : گفته مىشود « أعْجَزَهُ الأَمْرُ الفُلانى » يعنى فلان چيز از دست وى در رفت .\r\n2 - احساس عجز و ناتوانى در ديگرى ، مثلًا مىگويد : « أعْجَزْتُ زَيْداً » او را عاجز و ناتوان يافتم .\r\n3 - ايجاد عجز و درماندگى در طرف مقابل ، در اين صورت اعجاز به معناى « تعجيز » مىباشد ، مانند : « أعْجَزْتُ زَيْداً » يعنى او را عاجز و ناتوان نمودم .\r\nو اما در اصطلاح دانشمندان علم « كلام » ، معنى اعجاز عبارت از اين است : كسى كه مقامى را از ناحيهء خداوند براى خود ادعا مىكند ، بايد به‌عنوان گواه بر صدق گفتارش عملى را انجام دهد كه به ظاهر بر خلاف قوانين خلقت و خارج از مسير عادى و طبيعى است و ديگران از انجام دادن آن عمل عاجز و ناتوان هستند ، اين‌چنين عمل خارق‌العاده‌اى را « معجزه » و انجام دادن آن عمل را « اعجاز » مىنامند .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nشرايط معجزه\r\nعمل خارق‌العاده را در صورتى معجزه مىنامند كه شرايط ذيل را دارا باشد :\r\n1 - كسى كه از ناحيهء خدا منصبى براى خود ادعا مىكند ، آن عمل را در مقام گواه بر صدق گفتار و ادعايش انجام دهد .\r\n2 - مقامى كه اين شخص ادعا مىكند ، بايد از نظر عقل براى بشر امكان‌پذير باشد و اگر مقامى را ادعا كند كه به گواه عقل ، كذب و دروغ وى در اين ادعا ثابت و مسلم است ، در اين صورت هر عملى براى اثبات گفتارش انجام دهد ، نه گواه بر صدق گفتار او خواهد بود و نه آن را مىتوان معجزه ناميد ، گرچه ديگران از انجام چنين عملى عاجز و ناتوان باشند .\r\nمثلًا : اگر كسى ادعاى الوهيت و خدايى كند ، محال است كه چنين شخصى در ادعاى خود راستگو باشد زيرا دلايل روشن و استوار عقلى ، كذب و دروغ وى را در اين ادعا ثابت و آشكار مىسازد .\r\n3 - مقامى كه اين شخص ادعا مىكند بايد از نظر شرع نيز قابل قبول باشد . اگر مقامى را ادعا كند كه به دليل قطعى ، مسلم و دينى ، كذب وى در ادعاى چنين مقامى ثابت و مسلم شود ، در اين صورت عمل به ظاهر خارق العاده‌اى كه انجام مىدهد دليل بر صدق ادعاى وى نبوده ، معجزه نيز ناميده نمىشود .\r\nمثلًا : اگر كسى بعد از پيامبر خاتم ( صلى الله عليه و آله و سلم ) ادعاى ثبوت كند . در اين صورت قطعاً كاذب و دروغگو مىباشد\r\nزيرا به شهادت قرآن و طبق روايات قطعى و مسلم كه از رسول اكرم ( صلىالله عليه وآله و سلم ) و ائم معصومين ( عليهم‌السلام ) به‌دست ما رسيده است ، موضوع نبوت با بعثت پيامبر اسلام ( صلىالله عليه وآله و سلم ) پايان پذيرفته و بعد از وى ديگر پيامبرى مبعوث نخواهد گرديد .\r\nپس در صورت باطل بودن ادعا به وسيلهء عقل يا نقل ثابت و مسلم ، ديگر گواه و شاهد به حال مدعى چنين مقام باطلى فايده و سودى نخواهد داشت و پس از\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nآنكه به حكم عقل يا به نقل مسلم ، كذب و بطلان ادعاى وى روشن گرديده ، ديگر بر خدا لازم نيست كه عمل او را باطل و ناحق بودن وى را روشن و برملا سازد .\r\n4 - شرط ديگر اعجاز اين است كه : عمل خارق‌العاده ، گواه بر صدق مدعا باشد نه گواه بر كذب او و اگر كسى منصبى را از ناحيهء خداوند ادعا كند و سپس عملى انجام دهد كه ديگران از انجام دادن آن عمل عاجز و ناتوان باشند ، درصورتىكه اين عمل شاهد و دليل بر كذب و دروغ وى گردد ، معجزه ناميده نمىشود .\r\nمثلًا : نقل گرديده است « مسيلمه » كه ادعاى نبوت مىنمود به‌عنوان اعجاز آب دهان خود را به چاه كم‌آبى انداخت كه آب آن فزون‌تر شود ولى نتيجه معكوس مشاهده گرديد و آب چاه به‌طور كلى خشك شد و دستش را بر سر عده‌اى از كودكان خاندان حنيفه كشيد و كام عد ديگرى را برداشت ، گروه اول به عارضهء كچلى و گروه دوم به لكنت زبان مبتلا گرديدند . « 1 »\r\nدر اين صورت هم كه عمل شخص ، دروغ و بطلان ادعاى او را روشن و برملا مىسازد ، بر خدا لازم نيست كه بطلان عمل و دروغ وى را از راه ديگر آشكار كند .\r\n5 - پنجمين شرط اعجاز اين است كه بايد به هيچ‌يك از علوم و فنون و هنرهاى دقيق نظرى و يا تردستى متكى نبوده ، قابل تعليم و تعلم نباشد و اگر كسى عملى انجام دهد كه به يكى از علوم و فنون متكى باشد ، چنين عملى را نتوان معجزه ناميد ، گرچه ديگران از انجام آن عاجز و ناتوان بوده ، شرايط ديگر اعجاز را دارا باشد .\r\nمثلًا : اعمال خارق‌العاده‌اى كه از جادوگران ، شعبده‌بازان و از كسانى كه به برخى از اسرار و رموز دقيق علمى و يا هنرى و صنعتى آشنايى دارند ، سرمىزند . چنين اعمال خارق‌العاده ، معجزه ناميده نمىشود و بر خداوند لازم نيست كه اين‌گونه اعمال را باطل نموده ، افرادى را كه براى اثبات ادعاى دروغينشان به آن‌ها\r\n\r\n\r\n","description":"","footnote":"\r\n( 1 ) . كامل ابن‌اثير 2 / 138 .\r\n","page_name":" 59 ","page_number":59},
  {"content":"\r\n\r\nتمسك مىجويند ، رسوا و مفتضح سازد زيرا از راه علم و علائم مخصوص روشن مىگردد كه اين‌گونه اعمال متكى به يك سلسله قواعد و قوانين دقيق علمى و يا هنرى و اكتسابى مىباشد كه هركس آن‌ها را فراگيرد و با شرايط خاص و در اندازهء معين به كار بندد ، قهراً به چنين نتايج حتمى و آثار فيزيكى و شيميايى دست خواهد يافت .\r\nآرى چيزى كه هست ، اين است كه : آشنايى با اين‌گونه قواعد و به كار بستن آن‌ها در ميزان معين در فراخور دقت و تفكر مىباشد و براى هر كس ممكن و ميسر نيست .\r\nو همچنين بعضى از طبابت‌هاى اعجازانگيز پزشكان كه متكى به آشنايى به خواص و آثار مواد شيميايى اشياء و تركيبات آن‌ها است ، از معقولهء معجزه نمىباشد ، گرچه اكثر مردم حتى پزشكان ديگر نيز با اين‌گونه اسرار و رموز آشنا نبوده ، از انجام چنين طبابتى عاجز و ناتوان باشند .\r\nو اگر خداوند از ميان مردم تنها يك نفر را با اين‌گونه قواعد و قوانين دقيق علمى و به آثار و خواص فيزيكى و شيميايى اجسام و اشيا و رازهاى پيچيدهء جهان آفرينش كه در افق افكار عموم نمىباشد ، آشنا سازد و در موقع سوءاستفاده از اين علم و اطلاع ، دروغ وى را برملا نكند ، هيچ‌گونه ايراد و قبحى نسبت به ساحت خداوندى محسوب نمىگردد زيرا اين‌ها از مقولهء معجزه نبوده ، شاهد بر هيچگونه ادعايى نمىتواند باشد .\r\nآرى ، اگر به فرض محال خداوند معجزه را با دست مرد دروغگويى انجام دهد و ادعاى دروغين وى را بدين وسيله تأييد كند ، كار ناشايست و غيرعقلانى خواهد بود زيرا كه اين كار تصديق دروغگو و موجب ضلالت و گمراهى مردم است و خداوند از انجام چنين عملى اجل و برتر است . « تعالى لله عن ذلك علوّاً كبيراً » .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\nمعجزه پشتوانهء نبوت است\r\nلزوم معجزه\r\nبه دلايل استوار عقلى و براهين غيرقابل ترديد فطرى ثابت و روشن گرديده كه خداوند بايد براى عموم افراد بشر تكاليف و برنامه‌هايى مقرر بدارد و آنان را در راه تكامل و سعادت جاودانى راهنمايى كند زيرا بشر در مسير رشد و تكاملش به تكاليف و قوانين الهى و راهنمايىهاى پروردگارش شديداً نيازمند است و بدون اين تكاليف و راهنمايىها ، به هيچ مرحله‌اى از كمال و سعادت نمىتواند فائز گردد .\r\nاگر خداوند چنين تكاليف و قوانينى را كه سعادت و كمال انسان در گرو و رهين آن‌هاست ، براى بشر مقرر ندارد ، علتى براى آن نخواهد بود جز اينكه : خداوند از احتياج و نياز بشر بىاطلاع باشد . درصورتىكه خداوند از جهل و ندانستن منزه و مبراست .\r\nو يا در اثر اين است كه خداوند اصلًا نمىخواهد ، افراد بشر به چنين كمال و سعادتى نايل شوند و اين همان صفت بخل است كه بر خداوند كريم و بخشايشگر محال و غيرممكن مىباشد .\r\nو يا اينكه خداوند مىخواهد كه سعادت انسان تأمين گردد ولى انجام دادن آن براى وى مقدور نيست ، اين هم همان عجز و ناتوانى است كه به ساحت قدس\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nخداوند توانا راهى ندارد .\r\nبنابراين ، بر خداست كه براى تأمين سعادت و تكامل بشر تكاليف و قوانينى مقرر بدارد و آن‌ها را به اطلاع بشر برساند .\r\nاز آن‌چه به‌عنوان مقدمهء اول يادآورى شد ، چنين استفاده مىشود كه خداوند بايد براى بشر تكاليف و قوانينى مقرر بدارد و او را در مسير تكامل و سعادت راهنمايى كند . ولى روشن است كه اين تكاليف الهى بايد به‌وسيلهء يك فرد از افراد بشر براى آنان ابلاغ گردد و اين فرد كه پيامبر ناميده مىشود و افراد ديگر بشر را با وظايف و تكاليفى كه خداوند در راه تكامل و هدايت آنان مقرر داشته است ، آشنا سازد تا حجت خدا بر آنان تمام گردد و هر كس از روى برهان و دليل يكى از دو راه سعادت و يا هلاكت را انتخاب كند . اين است معناى آنچه قرآن مىگويد :\r\n« لِيَهْلِكَ مَنْ هَلَكَ عَن بَيِّنَهءٍ وَ يَحْيَى مَنْ حَىَّ عَنْ بَيِّنَهءٍ » . ( انفال / 42 )\r\nو اين هم روشن است كه پيامبرى و سفارت الهى مقام و منصبى است بس و بزرگ و باعظمت كه افراد زيادى چشم طمع بر آن دوخته و آرزوى رسيدن بر چنين مقامى را - - گرچه از روى دروغ و حيله - - در مغز خود مىپرورانند .\r\nاين است كه بايد مدعى اين مقام براى اثبات ادعاى خود شاهد و گواه روشنى ارائه دهد و شيادان و مدعيان دروغگو و گمراه‌كننده نتواند ، از اين مقام سوءاستفاده نموده ، در لباس مدعيان واقعى و راهنمايان حقيقى ، خودنمايى كنند .\r\nاين شاهد و گواه نيز نمىتواند از كارها و اعمال عادى باشد كه ديگران هم بتوانند نظير آن را بياورند و ادعاى دروغينشان را ثابت نمايند و حق جلوه دهند .\r\nبنابراين ، بايد اين شاهد و گواه از اعمالى باشد كه نواميس و قوانين طبيعت را درهم شكند و بر خلاف مسير عادى و طبيعى جريان يابد و ديگران را از آوردن چنين گواه و شاهدى ، ناتوان سازد . اين‌گونه اعمال خارق‌العاده را كه تنها پشتوانه و شاهد پيامبرى و نبوت است « معجزه » و انجام دادن آن را « اعجاز » مىنامند .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nنقش اعجاز در اثبات نبوت\r\nچون اعجاز شكستن قوانين طبيعت و انتخاب مسيرى بر خلاف مجراى عمومى عالم آفرينش است ، نمىتواند بدون اذن و عنايت خاص پروردگار از كسى به وقوع بپيوندد و تا قدرت و نيروى غيبى و خدايى در كار نباشد وقوع چنين عمل غير طبيعى از هيچ‌كس امكان‌پذير نخواهد بود .\r\nبنابراين ، اگر كسى ادعاى نبوت كند و خدا هم از وى پشتبانى نموده ، با سلاح معجزه مجهزش سازد ، در اين‌صورت مردم را به‌سوى جهل و گمراهى سوق داده ، باطل را ترويج و تصديق نموده است و اين عمل نسبت به ساحت قدس خداى حكيم محال و غيرممكن مىنمايد و هرگز از وى صادر نخواهد شد .\r\nپس اگر معجزه‌اى در دست كسى ظاهر شود ، دليل بر صدق گفتار وى و كاشف از اذن حق است و اين يك حقيقت روشن و قانون كلى و مسلمى است كه خردمندان در امور مهم بر آن تكيه مىكنند و شك و ترديدى به خود راه نمىدهند .\r\nمثلًا : اگر كسى از ناحيهء سلطان و پادشاهى ، ادعاى منصبى كند كه مربوط به امور وشئون رعيت باشد و مردم ادعاى او را با شك و ترديد تلقى كنند ، بر او لازم است ، براى اثبات ادعاى خويش سند و دليلى بياورد و اين شك و ترديد را از دل مردم بزدايد و موقعيت خويش را در ميانشان مستحكم سازد .\r\nپس اگر همين مدعى نمايندگى در اثبات صدق گفتار و ادعايش چنين بگويد كه : من همين فردا مورد محبت و عنايت خاص پادشاه قرار خواهم گرفت و او مرا با يك تحفهء خاص و شاهانه‌اى كه به ساير سفرا و نمايندگان اهدا مىكند مفتخر خواهد نمود و از طرف ديگر پادشاه هم از آنچه در ميان رعيت و آن شخص واقع گرديده ، كاملًا بااطلاع باشد و با اين حال در همان روز معين او را با آن هديهء خاص مفتخر نمايد ، اين عمل از آن پادشاه تصديق و تأييد\r\nنمايندگى آن شخص مىباشد به‌طورىكه هيچ عاقل و دانايى نمىتواند او را به دروغ و خلاف گويى حمل نمايد زيرا بر\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nى\r\nك پادشاه عاقل و توانا كه علاقه‌مند به حفظ مصالح رعيت خويش مىباشد ، بسيار قبيح و مستهجن است كه مرد دروغگو و حقه‌بازى را با اطلاع از حقه‌بازى وى ، تصديق و تأييد كند و دست او را در فساد و خرابكارى باز بگذارد و در مسير حقه‌بازى و شيادى كمك و پشتبانى او باشد .\r\nعملى كه دربارهء بشر عاقل قابل‌قبول نباشد ، دربارهء خداوند حكيم مطلق به هيچ‌وجه ممكن و قابل‌قبول نخواهد بود و در قرآن مجيد نيز به همين موضوع اشاره شده است ، آنجاكه مىگويد :\r\n« وَ لَوْ تَقَوَّلَ عَلَيْنَا بَعْضَ الْأَقَاوِيلِ * لَأَخَذْنَا مِنْهُ بِالْيَمِينِ * ثُمَّ لَقَطَعْنَا مِنْهُ الْوَتِينَ » ( 69 / 46 - 44 )\r\n« اگر او ( پيغمبر ) سخنى دروغ بر ما مىبست ما او را با قدرت مىگرفتيم . سپس رگ قلبش را قطع مىكرديم » .\r\nمنظور آيه اين است « محمّد » ى كه ما نبوتش را تأييد نموديم و معجزه‌هايى در دست وى ظاهر ساختيم ؛ نمىتواند مطالبى را از پيش خود به ما نسبت دهد و اگر به‌فرض محال چنين عملى از وى سر زند ، با قدرت خويش رگ زندگانيش را قطع مىكنيم و دمار از روزگارش مىآوريم . چه آنكه سكوت ما در برابر گفتارهاى باطل ، امضاى باطل و راه دادن مطالب بىاساس در دين و آيين حق و هدايت است . بر ماست كه شريعت و قانون خود را از دروغ‌ها و مطلب بىاساس حفظ كنيم و همانند مرحلهء حدوث و ايجاد ، در مرحلهء بقا نيز ناظر و پشتيبان آن باشيم .\r\n* * * سخنى با اشاعره :\r\nبايد توجه داشت كه معجزه در نزد كسانى مىتواند دليل و گواه نبوت باشد كه به حسن عقلى معتقد باشند و در اين مرحله ، حكومت عقل را بپذيرند .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nولى « اشاعره » كه اين حقيقت را منكرند و عقل بشر را بر حسن و قبح واقعى امور واقف مىدانند ، راه تشخيص و تصديق نبوت به روى آنان بسته و مسدود مىباشد .\r\nزيرا دلالت اعجاز بر صدق نبوت و پيامبرى ، از اين رهگذر است كه عقل انسان ظاهر نمودن معجزه را در دست شخص دروغگو كه تأييد و تصديق وى مىباشد ، بر خداوند قبيح و ناروا و يك امر محال و غيرممكن بداند و اگر عقل چنين تشخيصى را نداشته باشد و نتواند دراين‌مورد قضاوت و داورى كند ، در اين‌صورت ، تشخيص دادن دروغگو از راستگو براى احدى امكان‌پذير نخواهد بود .\r\nاين نظريه كه : عقل از درك و تشخيص حسن و قبح و زشت و زيبايى واقعى ، عاجز و ناتوان است ، اشكالات و نتايج فاسد و نادرستى را در بردارد كه يكى از آن‌ها مسدود بودن بودن راه تصديق انبياء و تشخيص دروغگو از راستگو است .\r\n« فضل بن روزبهان » از اين اشكال كه به اشاعره و منكرين حسن و قبح عقلى متوجه است ، چنين پاسخ مىدهد كه : كار ناروا گرچه عقلًا بر خداوند ناروا و محال نيست ولى عادت و مشيت وى بر اين جريان دارد كه معجزه را هميشه در اختيار پيامبران راستگو قرار دهد و در دست شخص دروغگو هرگز معجزه ظاهر نمىگردد بنابراين ، راه تصديق پيامبران و تشخيص دروغگو از راستگو حتى براى اشاعره نيز بسته و مسدود نخواهد بود .\r\nاين بود خلاصهء پاسخ ابن روزبهان كه آثار ضعف و سستى در آن از جهاتى پيداست زيرا :\r\n1 - عادت و روشى كه « ابن روزبهان » آن را در اين مورد به خدا نسبت مىدهد از امورى نيست كه با حواس ظاهرى قابل درك و حس باشد و بتوان آن را با چشم ديد و يا با گوش شنيد . تنها راهى كه مىتواند آن را دريافت ، راه عقل است كه اشاعره اين راه را به روى خود بسته‌اند .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nزيرا درحالىكه عقل از راه حسن و قبح امور عاجز و زبون باشد ، تخلف از عادت و وعده را نيز بر خداوند محال و ناروا نخواهد دانست .\r\n2 - گذشته از آن ، پى بردن به اين عادت و روش خداوند كه در دست دروغگويان معجزه ظاهر نمىكند ، موقوف بر اين است كه پيامبران گذشته را كه همگان داراى معجزه بودند در ادعايشان صادق و راستگو بدانيم .\r\nولى كسانىكه با چشم انكار و يا ترديد به آنان مىنگرند از هيچ راهى نمىتوانند يقين و باور كنند كه خداوند هميشه معجزه را در دست راستگويان ظاهر مىسازد . درنتيجه به نظر آنان اعجاز يك دليل قابل اعتبار و اطمينان‌بخش براى اثبات نبوت نخواهد بود .\r\n3 - اشكال سومى كه به گفتار « ابن روزبهان » متوجه مىباشد اين است : وقتى كه از نظر عقل انجام دادن عملى با ترك آن مساوى باشد و عقل نتواند بر حسن و يا قبح آن حكم نمايد ، چه مانعى دارد كه خداى قادر و توانا - خدايى كه در برابر اعمالش هيچ‌گونه مسئول و مؤاخذ نيست - روش و عادت خويش را تغيير دهد و همان‌طور كه معجزه را به افراد راستگو داده بود ، در اختيار افراد دروغگو و حقه‌باز نيز قرار دهد .\r\n4 - چهارمين اشكال بر پاسخ « ابن روزبهان » اين است كه : روال و عادت از امور و پديده‌هايى است كه در اثر تكرار به‌وجود مىآيد ، تكرار عمل نيز محتاج به مرور زمان مىباشد . بنابراين ، نبوت نخستين پيامبر را كه قبل از به وجود آمدن\r\nاين عادت بود ، به چه دليل مىتوان اثبات كرد ؟\r\nما در آينده به گفتار اشاعره بيشتر خواهيم پرداخت ، ضعف و فساد گفتار آنان را به يارى خدا برملا خواهيم ساخت .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n\r\nتناسب در اعجاز\r\nبه‌طورى كه قبلًا بيان نموديم ، معجزهء عملى را مىگويند كه بر خلاف قوانين عادى حاكم در جهان آفرينش انجام شود و ساير افراد بشر در انجام آن ، عاجز و ناتوان باشند .\r\nولى شناختن معجزه براى همه‌كس ميسر و امكان‌پذير نمىباشد ، بلكه تنها كسانى مىتوانند ، معجزه را از ديگر عمليات دقيق علمى و فنى تشخيص دهند كه در علوم و فنون مشابه آن معجزه ، مهارت و تخصص داشته باشند زيرا دانشمندان و علما و متخصصان هر فن كه به خصوصيات و دقايق آن فن از ديگران آشناتر و به رموز و اسرار آن داناترند فقط آنان مىتوانند ، تشخيص دهند كه انجام اين عمل براى ديگران امكان‌پذير است يا نه .\r\nاز اينجا است كه افراد عالم و دانشمند ، زودتر از ديگران معجزه را تصديق مىكنند . ولى افراد بىاطلاع و غير آشنا و كسانى كه در علوم مشابه معجزه ، مهارت و تخصص ندارند ، راه هر نوع شك و ترديد براى آنان باز مىباشد .\r\nاين‌گونه افراد تا احتمال دهند كه شخص مدعى در معجزه‌اش به يك سلسله عمليات فنى و هنرى تكيه نموده كه متخصصان فن مىتوانند آن را تشخيص دهند ، زير بار چنين معجزه‌اى نرفته ، در حالت ديرباورى و شك و ترديد به‌سر مىبرند .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nاز اينجاست كه حكمت الهى اقتضا مىكند ، هر پيغمبر را با معجزه‌اى مفتخر سازد كه مشابه با صنعت و فن رايج آن زمان و مكان بوده ، در آن عصر و محيط آشنايان به آن علم ، بيشتر وجود داشته باشند تا بتوانند حقيقت معجزه و تفاوت آن را با علم و يا فن رايج در عصرشان ، تشخيص دهند و از روى علم و تخصص اظهارنظر و داورى كنند و\r\nنظرشان براى تودهء مردم معتبر و اطمينان‌آور باشد ، دراين صورت حجت و برهان الهى براى مردم محكم‌تر و روشن‌تر خواهد بود .\r\nروى همين قانون كلى و حكمت الهى بود كه خداوند به موسى ( عليه السلام ) عصا و يد بيضا را معجزه داد زيرا در زمان وى سحر و جادوگرى معمول بود و كسانىكه در اين فن و هنر تخصص داشتند ، پيش از ساير مردم ، معجزات موسى را تصديق نمودند و به آيين وى گرويدند .\r\nزيرا وقتىكه عصاى موسى را ديدند كه به فرمان وى به‌صورت اژدها درآمده همهء آنچه را كه آنان به عنوان جادو تهيه كرده‌اند ، مىبلعد و باز به‌صورت اصلى خود برمىگردد ، فهميدند كه اين عمل از داير سحر و جادو خارج بوده ، به يك نيروى عظيم غيبى و الهى متكى مىباشد .\r\nاين بود كه به معجزه بودن آن ايمان آوردند ، بدون اينكه بر وعده و وعيد فرعون وقرى نهند ، در برابر او ايمانشان را اعلان و نبوت موسى را تصديق نمودند .\r\nدر زمان حضرت عيسى ( عليه السلام ) هم طب يونانى به اوج عظمت خود رسيده بود و اطبا معالجه‌هاى حيرت‌انگيزى را انجام مىدادند ، مخصوصاً در سوريه و فلسطين كه از مستعمره‌هاى يونان بودند علم طب از رواج و رونق خاصى برخوردار بود .\r\nچون خداوند حكيم حضرت عيسى ( عليه السلام ) را در اين دو منطقه به نبوت برانگيخت و او را در اين محيط مأمور به تبليغ ساخت ، حكمت خداوند اقتضا مىنمود كه اعجاز او را اعمال شبيه همان طب و اعمالى دانشمندان آن زمان و مشابه فن رايج آن محيط قرار دهد .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nاين بود كه خداوند حكيم و توانا زنده كردن مردگان ، شفا دادن به امراض علاج‌ناپذير و بينا نمودن كور مادرزاد را از معجزات وى قرار داد تا مردم آن زمان بدانند كه اين عمل خارج از قدرت بشر بوده ، از دايرهء علم طب بيرون است و نمىتواند به علوم و دانش‌هاى معمول روز متكى باشد ، بلكه خارج از قوانين علم طب بوده ، از يك منبع غيبى الهام مىگيرد .\r\nعرب جاهلى نيز از ميان انواع فنون و علوم تنها در فن فصاحت و بلاغت تخصص كامل داشتند و در ميان ملل جهان آن روز با فصاحت و سخن‌سرايى و با فنون ادبى معروف بودند تا آنجاكه مجالس مسابق شعر و خطابه برپا مىكردند و با اين عمل به يكديگر افتخار و مباهات مىنمودند و گاهى نيز به همين‌منظور بازارهايى تشكيل مىگرديد و هريك از شعراى قبايل مختلف عرب بهترين شعر و سخن خويش را در معرض نمايش قرار مىداد و داوران مسابقه\r\nاظهارنظر نموده ، بهترين آن‌ها را انتخاب مىكردند و گويند بهترين شعر و سخن را مورد تقدير و تشويق قرار مىدادند .\r\nاين تقدير و تشويق به جايى رسيده بود كه از ميان بهترين اشعار و قصايد آن روز « هفت قصيده » را انتخاب نمودند و با آب طلا نوشته ، به ديوار كعبه آويختند كه به « معلقات سبعه » معروف گرديد و از آن تاريخ هر شعر زيبا را به آن قصايدهفت‌گانه تشبيه نموده آن را شعر طلايى مىناميدند . « 1 »\r\nمرد و زن عرب به شعر و ادب اهميت بسزايى قائل بود . به اشعار ، قصائد ، سخنان و خطابه‌هاى شيرين و شيوا عشق مىورزيد . قضاوت و داورى نيز در اين مورد به عهدهء « نابغهء ذبيانى » بود كه وى در مراسم حج به بازار عكاظ مىآمد و براى او چادر مخصوص قرمزرنگى برپا مىگرديد ، از اطراف و اكناف جزيرالعرب شعرا به دور وى گرد آمده ، اشعار و قصايدشان را بر او عرضه مىداشتند ، او هم\r\n\r\n\r\n","description":"","footnote":"\r\n( 1 ) . العمده 1 / 78 .\r\n","page_name":" 69 ","page_number":69},
  {"content":"\r\n\r\nداورى مىكرد و بهترين اشعار و قصايد را انتخاب و مدال افتخار را به سينهء سراينده‌اش نصب مىكرد . « 1 »\r\nچون اوضاع محيط عربستان آن زمان اين‌چنين بود ، حكمت الهى اقتضا نمود كه پيغمبر اسلام ( صلى الله عليه و آله و سلم ) را با معجزهء بيان و بلاغت خارق‌العاد قرآن مفتخر كند ، به‌طورىكه هر عرب فصيح در برابر فصاحت و اسلوب شيواى قرآن زانوى عجز بر زمين زند و هر شاعر سخنور و بليغ ، خود را در برابر بلاغت و حلاوت قرآن عاجز و درمانده ببيند ، هر فرد مطلع و منصف در برابر قرآن بىاختيار سر تسليم فرود آورد و به وحى بودن و گفتار خدا بودن آن اعتراف كند .\r\nحديثى كه از « ابن سكيت » نقل گرديده است ، اين حقيقت را روشن و مبرهن مىسازد و آن اينكه :\r\nوى به حضرت رضا ( عليه السلام ) عرضه داشت : يابن رسول‌الله خداوند چرا موسىبن عمران ( عليه السلام ) را با عصا و يد بيضا ارسال نمود و عيسى ( عليه السلام ) را با طب و محمّد را با اعجاز كلام و خطابه برانگيخت ؟\r\nحضرت رضا ( عليه السلام ) در جواب او فرمود : « خداوند موقعى كه موسى ( عليه السلام ) را فرستاد سحر و جادو در ميان مردم آن عصر و دوران رايج و معمول بود و موسى نيز از سنخ همان فن معمول زمان خويش ، عملى را نشان داد كه انجام آن از قدرت آنان خارج بود و به اين وسيله توانست عمل آنان را كه بر جادوگرى متكى بود ، باطل و نبوت خويش را ثابت نمايد و خداوند حضرت عيسى ( عليه السلام ) را به‌هنگامى مبعوث نمود كه امراض و بيمارىهاى گوناگونى پديد آمده بود و مردم احتياج مبرمى به علم طب داشتند و علاق شديد و مخصوصى نسبت به آن از خود نشان مىدادند ، به‌طورىكه اطبا و دانشمندان ماهرى در علم طب پرورش يافتند و به روى كار آمدند و اين علم از رواج عجيب و بازار گرمى\r\nبرخوردار گرديد . در همان\r\n\r\n\r\n","description":"","footnote":"\r\n( 1 ) . شعراءالنصرانيه 2 / 640 طبع بيروت .\r\n","page_name":" 70 ","page_number":70},
  {"content":"\r\n\r\nدوران بود كه حضرت عيسى ( عليه السلام ) مبعوث شد و معجزه‌اى نشان داد كه مشابه علم طب و فن رايج زمان بود ، در عين حال از اطباى آن زمان ساخته نبود . او به اذن خدا ، مردگان را زنده مىكرد و نابينايان مادرزاد را بينا مىنمود و امراض علاج‌ناپذير را بهبود مىبخشيد و از اين راه حجت را براى مردم تمام و نبوت خويش را اثبات مىنمود و خداوند محمّد را در دورانى برانگيخت كه در ميان مردم آن عصر بيش از هر علم و فنى ، سخن‌سرايى ، شعر و شاعرى رونق و رواج داشت . رسول اكرم ( صلى الله عليه و آله و سلم ) نيز از طرف خداوند آن چنان موعظه‌هاى شيرين و بليغ و جملات متين و حكمت آميز آورد كه خط بطلان به دور گفتار شيواى آنان كشيد و حجت را بر آنان تمام نمود . « 1 »\r\n* * * ولى بايد توجه داشت كه رسول اكرم ( صلى الله عليه و آله و سلم ) غير از قرآن ، معجزات فراوان ديگرى را نيز دارا بود ، مانند شق‌القمر و حرف زدن سوسمار و تسبيح گفتن سنگريزه‌ها به فرمان وى . اما قرآن مجيد از تمام اين معجزات مهم‌تر و از همهء آن‌ها محكم‌تر و شگفت‌انگيزتر مىباشد زيرا :\r\n1 - عرب بىسواد آن روز كه از اسرار و رموز عالم آفرينش و دقايق جهان هستى بىاطلاع بود ، امكان داشت كه در اين معجزات شك كند و با چشم ترديد به آن‌ها بنگرد و آن‌ها را به يك سلسله علل و عوامل طبيعى و يا تردستىهاى هنرى كه با آن‌ها آشنايى نداشت متكى و مستند بداند . و اين معجزه را از مقوله و اقسام همان سحر و جادو كه رايج و معمول بود ، بشمارد ولى براى عرب آن روز در بلاغت و اعجاز قرآن جاى شك و ترديدى باقى نبود ، چون خود آنان سخن‌شناس و به فنون بلاغت آشنا و به اسرار آن وارد بودند .\r\n\r\n\r\n","description":"","footnote":"\r\n( 1 ) . اصول كافى ، ج 1 ، كتاب عقل و جهل ، حديث 20 .\r\n","page_name":" 71 ","page_number":71},
  {"content":"\r\n\r\n2 - معجزات ديگر پيامبر ( صلى الله عليه و آله و سلم ) موقتى و موردى بود بهره‌بردارى از آن‌ها براى هميشه امكان نداشت زيرا همهء آن‌ها پس از مدت كوتاهى از صحنهءهستى خارج شدند و به صورت يك سلسله جريانات و حوادث تاريخى درآمدند كه گذشتگان براى آيندگان نقل كنند ولى قرآن براى هميشه باقى و معجزه بودن آن جاودانى و دائمى است .\r\nما در صفحات آينده دربارهء ساير معجزات رسول خدا ( صلى الله عليه و آله و سلم ) مفصلًا بحث خواهيم نمود و به حساب نويسندگان امروز كه به اين معجزات با چشم ترديد و انكار مىنگرند ، خواهيم پرداخت .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n\r\nقرآن معجزهء الهى است\r\nهر كس با تاريخ اسلام و قرآن آشنايى دارد ، اين مطلب را به‌يقين مىداند و بر آن اذعان و ايمان دارد كه محمد ( صلى الله عليه و آله و سلم ) تمام ملل جهان را به‌سوى اسلام دعوت كرده ، با قرآن به آنان احتجاج و اتمام‌حجت نموده است و به وسيلهء اعجاز قرآن قدم به ميدان مبارزه نهاده ، با صداى رسا و بلند به جهانيان اعلان داشته است كه همگان دست به دست هم دهند و كتابى را به‌مانند اين قرآن عرضه كنند تا او از دعوت و ادعاى خويش دست بردارد .\r\nولى پس از مدت كمى از اين مرحله تنزل و به آوردن ده سوره به مانند سوره‌هاى قرآن اكتفا نمود ، باز هم تنزل كرد و آوردن تنها يك سوره از قرآن را پيشنهاد نمود و بدين گونه به تحدى و مبارزهء خود ادامه داد تا به امروز نيز اين تحدى و مبارزه‌طلبى ادامه داشته ، تا دامنهء رستاخيز همچنان هم ادامه خواهد داشت .\r\nاما براى عرب آن زمان كه در فصاحت و بلاغت و در شعر و ادب ، تخصص و بلكه يك نوع نبوغ داشت ، بهترين و ساده‌ترين راه مبارزه با قرآن اين بود كه يكى از سوره‌هاى كوچك قرآن را بياورد و جواب‌گوى تحدى و پيشنهاد رسول خدا ( صلىالله عليه وآله و سلم ) گرديده با بلاغت و فصاحت قرآن مجيد ، معارضه و مبارزه كند و ادعاى وى را كه رايج‌ترين\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nعقايد و روشن‌ترين سنن و آداب آنان را مىكوبيد ، محكوم نمايد و از اين طريق پيروزى خود را ثابت و نام خويش را در تاريخ ماندگار سازد و بر ارزش و موقعيت خويش بيفزايد و با اين معارضه و مبارز ساده ، ملت عرب را از جنگ‌هاى كوبنده و صرف هزينه‌هاى سنگين و نثار خون‌هاى رنگين راحت و آسوده كند و از تحمل سختىها و فشارها و ترك نمودن خانه‌ها و اوطانش ، آسوده‌خاطر شود .\r\nولى عرب فصيح و بليغ آن روز وقتى در برابر قرآن قرار گرفت و در فصاحت و بلاغت آيات قرآن دقت و تفكر كرد ، هرچه زودتر به معجزه بودن آن اذعان نمود و به اين حقيقت پى برد كه مبارزه با قرآن با شكست قطعى مواجه خواهد شد و جز تسليم و سر فرود آوردن در برابر حق و اظهار عجز و ناتوانى در برابر قرآن چاره و راه ديگر ندارد .\r\nروى همان اذعان و يقين بود كه عده‌اى از آنان وحى بودن قرآن را پذيرفته ، نبوت پيامبر اسلام ( صلىالله عليه وآله و سلم ) را تصديق نمودند و در برابر دعوت قرآن سر تسليم فرودآورده ، با تشرف به دين اسلام به سعادت ابدى نائل گرديدند ولى گروه ديگرى راه عناد و لجاجت در پيش گرفته ، مبارزه با شمشير را بر مبارزه با سخن ترجيح دادند و به جاى معارضه با بيان ، معارضه با نيزه و سنان را انتخاب نمودند .\r\nاين عجز و درماندگى ، خود بزرگ‌ترين دليل و روشن‌ترين گواه بر وحى بودن قرآن مىباشد و ثابت مىكند كه آوردن كتابى مثل قرآن از داير قدرت بشر بيرون و از حد امكان او خارج است .\r\nى ك اشكال و سه پاسخ\r\nبعضى از مردم بىاطلاع ادعا نموده‌اند كه عرب آن زمان ، گفتارى مانند قرآن را آورده و با آن به مقام معارضه بر آمده است ، منتهى در اثر مرور زمان و طول مدت ، اين معارضه از بين رفته و براى ما مخفى مانده است .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nاين گفتار از جهات مختلفى ، سست و غير قابل قبول مىباشد زيرا :\r\n1 - اگر چنين مبارزه و پيروزى واقعيت داشت ، حتماً اعراب ، اين جريان را در مجالس خود بازگو مىنمودند ، در هر كوچه و برزن و در هر مراسم رسمى شايع و اعلان مىساختند و دشمنان اسلام كه مىخواستند از هر فرصتى استفاده كنند ، اين معارضه و پيروزى را تبليغ نموده ، از وجود آن براى پيشبرد مقاصد خويش بهره‌بردارى مىكردند و به صورت يك حربهء سنگين و كوبنده‌اى ، محفوظ داشته ، برعليه دشمن خويش به كار مىبردند و گذشتگان ، آن را در كتاب‌هاى تاريخ نقل و براى هميشه ضبط مىنمودند ، در صورتىكه از اين معارضه در هيچ كتاب تاريخ و ادب نامى به ميان نيامده ، اثرى از آن ديده نشده است .\r\n2 - از طرف ديگر تحدى قرآن مجيد و مبارزه خواستن آن منحصر به‌يك عده و يا تنها اعراب نبوده ، بلكه قرآن تمام جوامع بشرى را در تمام اعصار و قرون به مبارزه فراخوانده ، تمام انس و جن را به معارضه دعوت مىكند .\r\nدر اين مقام چنين مىگويد :\r\n« قُل لَّئِنِ اجْتَمَعَتِ الْإِنسُ وَالْجِنُّ عَلَى أَن يَأْتُوا بِمِثْلِ هذَا الْقُرْآنِ لَا يَأْتُونَ بِمِثْلِهِ وَلَوْ كَانَ بَعْضُهُمْ لِبَعْضٍ ظَهِيراً » . ( اسراء / 88 )\r\n« بگو : اگر انسان‌ها و پريان اتفاق كنند كه همانند اين قرآن را بياورند ، همانند آن را نتوانند آورد ، هر چند يكديگر را [ در اين كار 
  ] كمك كنند . »\r\nو در طول تاريخ ، دستگاه مسيحيت و دشمنان اسلام هزينه‌هاى سنگينى را متحمل شده ، پول‌هاى گزافى را صرف كرده‌اند تا از عظمت اسلام و مسلمانان بكاهند و مقام ارجدار پيامبر اسلام ( صلى الله عليه و آله و سلم ) و قرآن مجيد را كوچك جلوه دهند و اين مبارزه ادامه و استمرار داشته ، به‌صورت يك برنامهء منظم در دايرهء وسيع و گسترده‌اى انجام مىپذيرد . بنابراين ، اگر معارضه با بلاغت قرآن براى آنان ( گرچه با آوردن يك سوره ) امكان داشت ، از اين راه استفاده مىكردند و با تنظيم سخنى مشابه\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nىكى از سوره‌هاى كوچك قرآن با بهترين و سهل‌ترين وجهى به هدف خويش نائل مىآمدند و\r\nخود را از صرف هزينه‌اى سنگين و زحمات فراوان در مبارزه با اسلام راحت مىنمودند .\r\n« يُرِيدُونَ لِيُطْفِئُوا نُورَ اللَّهِ بِأَفْوَاهِهِمْ وَ اللَّهُ مُتِمُّ نُورِهِ وَ لَوْ كَرِهَ الْكَافِرُونَ » . ( 61 / 8 )\r\n3 - سومين پاسخ اين است كه اگر كسى كلام بليغ و شيرين را تمرين و بر آن ممارست كند به آسانى مىتواند ، كلامى مانند آن و يا لااقل مشابه آن را كه در اسلوب و روش تاحدى قريب به‌هم باشند ، بياورد . اين قانونى است ، مسلم و كلى و در تمام موارد جريان دارد . ولى قرآن مجيد از اين قانون كلى مستثنى است زيرا انسان هرچه بيشتر با قرآن آشنا گردد و هرچه بيشتر در آن دقت ، تمرين و ممارست نمايد تا آنجا كه آيات آن را به مغز خود بسپارد ؛ باز نمىتواند ، كلامى را تنظيم كند كه كوچك‌ترين شباهت و تناسبى با اسلوب و بلاغت آيات قرآن داشته باشد . اين حقيقت ثابت مىكند كه قرآن اسلوب خاصى را داراست كه از حدود تعليم و تعلم خارج است و نمىتوان با ياد دادن و ياد گرفتن ، اسلوب آن را فراگرفت و به‌كار برد .\r\nاز اينجا معلوم مىشود كه اگر قرآن ، انشا و گفتار خود رسول اكرم بود ، در خطبه‌ها و كلمات وى كه نقل شده ، يك نوع تشابه به قرآن را احساس مىكرديم و در اسلوب ، قرآن و اسلوب كلمات رسول خدا ( صلى الله عليه و آله و سلم ) تشابه و تناسب خاصى را درك و مشاهده مىنموديم و يا لااقل در لابلاى گفتار آن حضرت جملاتى پيدا مىشد كه از نظر سبك و اسلوب مشابه و همانند قرآن باشد و قهراً اين جملات در كتاب‌ها تدوين و براى ما نقل مىشد و مخصوصاً دشمنان قرآن كه مىخواهند از شكوه و عظمت اسلام بكاهند ، اين‌گونه كلمات را حفظ نموده و به رخ ما مىكشيدند .\r\nبه اين نكته نيز بايد توجه نمود : بلاغتى كه در ميان مردم معمول و متعارف است و گاهى در ميان اجتماع ، افرادى پيدا مىشوند كه از فن بلاغت برخوردارند\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nولى بلاغت و سخن‌سرايى آنان معمولًا محدود به يك قسمت و يا دو قسمت منحصر مىباشد .\r\nمثلًا : يكى در نثرگويى ، بلاغت دارد و در شعرسرايى گفتن عاجز و زبون ، آن ديگرى در حماسه ، شعر بليغ مىگويد ولى در مديحه‌سرايى نه و يا در رثا و نوحه‌سرايى شعر زيبا و شيوايى مىسرايد ولى در غزليات شعرش نازل و منحط مىباشد . اما قرآن در موضوعات مختلف وارد گرديده ، به فنون متعدد سخن گفته در تمام آن جهات و ابعاد سخن را به‌حد اعجاز برده ، اعجاز را نيز به‌حد اعلا و كمالش رسانده است كه ديگران از آوردن مانند آن ناتوان بوده ، زانوى عجز بر زمين زده‌اند . اين فصاحت و بلاغت همه‌جانبه ، اختصاص به گفتار خدا و قرآن دارد و براى بشر هرگز امكان‌پذير نيست .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\nقرآن معجزهء جاودان\r\nدر صفحات پيش روشن گرديد كه تنها راه شناخت انبياء معجزه مىباشد و چون نبوت پيامبران گذشته به دوران معين و محدودى اختصاص داشت ، دوران معجزهء آنان نيز طبعاً كوتاه و محدود و تنها براى مردم آن دوران بوده است زيرا براى عده‌اى از مردم آن عصر و دوران براى ديدن اين معجزه‌هاى موقت و محدود اتمام‌حجت مىگرديد و براى عدهء ديگر نيز به وسيلهء نقل پياپى و متواتر اذعان و يقين حاصل و حجت خدا بر آنان تمام مىشد .\r\nولى يك شريعت و نبوت جاودانى بايد داراى يك معجزهء جاويد نيز باشد زيرا معجزه اگر محدود و منحصربه يك زمان گردد ، مردم ازمنه و اعصار آينده نمىتوانند آن را با چشم خود درك نمايند و اخبار و نقل‌هاى متواتر نيز در اثر مرور زمان ممكن است ، از بين برود و يا لااقل در اثر عوامل مختلف ترديدهايى به‌وجود آيد .\r\nدراين‌صورت براى مردم اعصار و ازمنهء آينده كه معجزه را نتوانسته‌اند ببينند ، حجت تمام نمىگردد ، اذعان و يقين در دل آنان حاصل نمىشود . اگر خداوند چنين افرادى را به تصديق نمودن پيامبر و پذيرفتن شريعت تكليف كند ، يك نوع تكليف به محال محسوب مىشود كه از خداوند صادر نمىگردد .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nبه همين دليل است كه گفتيم : نبوت جاودانى ، معجزهء جاودانى مىخواهد كه هميشه دليل‌بر صدق چنين نبوت گردد و خداوند قرآن مجيد را به همين منظور نازل نموده است كه معجزهء جاويد براى نبوت جاودان خاتم پيامبران باشد ، همان‌طور كه حجت و دليل بر گذشتگان بود ، بر آيندگان نيز گواه روشن و وسيل اتمام حجت گردد .\r\nو از همهء آنچه گفته شد ، چنين به‌دست آمد :\r\n1 - قرآن بر تمام معجزاتى كه پيامبران گذشته و همچنين بر ديگر معجزات خود پيامبر اسلام ( صلىالله عليه وآله و سلم ) تفوق و برترى دارد زيرا قرآن معجزهء جاودانى است كه اعجاز آن در طول قرن‌ها براى تمام مردم جهان خود را نشان داده ، يكه‌تاز صحنهء مبارزه و مسابقه كرده تا دامنهء رستاخيز نيز بىرقيب و يكه‌تاز خواهد ماند .\r\n2 - دوران شرايع و قوانين گذشته به پايان رسيده است ، به دليل اينكه معجزات آن شرايع كه شاهد و گواه صدق آن‌ها بود ، منقطع و زمان آن‌ها پايان يافته است . « 1 »\r\nضمناً بايد به اين نكته توجه داشت كه قرآن از يك خصوصيت برجسته و ممتاز ديگرى نيز برخوردار است و با همان خصوصيت هم بر تمام معجزات پيامبران تفوق و برترى دارد و آن خصوصيت كفالت و تضمين نمودن هدايت و رهبرى بشر است . « 2 » و سوق دادن آن‌ها به نهايت كمال و انسانيت است زيرا قرآن همان كتاب آسمانى است كه عرب سركش و\r\nجنايت پيشه را راهنمايى نمود ، آنان را از بت‌پرستى و مفاسد اخلاقى نجات بخشيد و جنگ و خونريزى و افتخارات جاهلى را در مدت خيلى كوتاه در ميان آنان ، پايان داد و از چنين افراد جاهل و خون‌خوار ملتى به‌وجود آورد كه از فرهنگ عالى و تاريخ درخشان و از فضايل اخلاقى و اصول انسانى كامل و نمونه برخوردار باشد .\r\n\r\n\r\n","description":"","footnote":"\r\n( 1 ) . به بخش تعليقات شمارهء 4 مراجعه شود\r\n( 2 ) . به بخش تعليقات شماره 5 مراجعه شود .\r\n","page_name":" 79 ","page_number":79},
  {"content":"\r\n\r\nاگر كسى تاريخ پرافتخار اسلام و اصحاب رسول خدا ( صلى الله عليه و آله و سلم ) را كه در برابر او شربت شهادت نوشيدند ، مطالعه كند ؛ به عظمت رهبرى قرآن پى مىبرد و اهميت هدايت قرآن و اثر حيرت‌انگيز آن را در رهبرى و هدايت جامع عرب درك مىكند و روشن مىشود كه اين ، تنها قرآن بود كه توانست آنان را از زندگى منحط جاهلى به اعلاترين مرحلهء علم و كمال و انسانيت برساند و به آنان درس فداكارى و از خودگذشتگى و درس ايثار و فضيلت ياد دهد ، به‌طورى كه در راه دين و اهداف عالى انسانى كوچك‌ترين اعتنايى به‌از دست دادن مال و جان نكرده ، در مرگ فرزندان و همسران كوچك‌ترين اندوه و تأسفى برخود راه ندهند .\r\nگفتار مقداد به رسول خدا ( صلىالله عليه وآله و سلم ) به هنگامىكه آن حضرت با مسلمانان دربارهء حركت نمودن به جنگ بدر مشورت مىنمود ، مىتواند شاهد صدق و گواه روشنى بر اين حقيقت باشد ، آنجا كه عرضه داشت :\r\nيا رسول‌الله ! به‌سوى آنچه خدايت فرمان داده است ، حركت كن ، ما مسلمانان نيز تا لب مرگ در اين راه با تو پيش خواهيم رفت ، به خدا سوگند ما سخنى را نمىگوييم كه بنىاسرائيل به موسى گفتند كه : « تو خود برو و با پشتيبانى خدايت جنگ را آغاز كن ما در اينجا به انتظار تو نشسته‌ايم » ولى ما مىگوييم : تو به يارى خدايت حركت كن و با دشمن بجنگ ! ما نيز به دنبال تو و پشتيبان و همراه توايم و با جان و دل با دشمن تو خواهيم جنگيد . به خدايى كه تو را به حق فرستاده است ، اگر ما را از امواج خروشان و خطرناك دريا عبور داده ، به‌سوى حبشه حركت دهى ، در اين راه با تو خواهيم بود تا بدانجا كه فرود آيى . رسول خدا ( صلى الله عليه و آله و سلم ) از مقداد تشكر و بر وى دعاى خير نمود . « 1 »\r\nمقداد به‌عنوان فردى از مسلمانان و نمونه‌اى از آنان است كه عقيده و تصميم آهنين خويش را چنين اظهار مىكند و خودگذشتگى و فداكارى خود را در راه\r\n\r\n\r\n","description":"","footnote":"\r\n( 1 ) . تاريخ طبرى 2 / 140 ، چاپ دوم .\r\n","page_name":" 80 ","page_number":80},
  {"content":"\r\n\r\nاحياى حق و آزادى و از بين بردن شرك و بت‌پرستى اين‌چنين اعلام مىدارد و در ميان مسلمانان اين گونه افراد سراپا اخلاص و ايمان و داراى چنين عقيدهء پاك و استوار فراوان وجود داشت .\r\nاين ، قرآن بود كه دل تاريك اين افراد بت‌پرست و خونخوار جاهلى را اين‌چنين روشن ساخت و از آن مردم بىرحم و وحشى ، افرادى بياراست كه در برابر دشمنان و بت‌پرستان آن‌چنان سخت و خشن ولى در برابر اهل توحيد و مسلمانان رئوف و مهربان بودند و به هدايت قرآن بود كه مسلمانان در مدت هشتاد سال به پيروزىهايى نائل آمدند كه ديگران در\r\nمدت هشتصد سال به چنين فتوحى نرسيدند .\r\nاگر كسى تاريخ زندگى اصحاب و ياران رسول خدا ( صلى الله عليه و آله و سلم ) را با تاريخ اصحاب پيامبران گذشته مقايسه كند ، خواهد دانست كه در اين پيشرفت سريع و پيروزى بىسابقه ، سرّ الهى و حقيقت معنوى مرموزى در ميان بوده است كه منبع آن همان كتاب خدا و قرآن مجيد مىباشد كه دل‌ها را روشن ساخت ، قلوب و ارواح را با عقيدهء به مبدأ و استقامت در راه دين و هدف ، به‌هم آميخت .\r\nمطالعه در تاريخ ياران حضرت عيسى ( عليه السلام ) و اصحاب ساير پيامبران گواه روشنى است كه آنان چون پيامبرانشان را در سختىها ، تنها و بىياور گذاشته ، در مواقع ترس و احساس خطر ، آنان را در برابر دشمن رها كردند . اين بود كه انبياى گذشته د برابر ستمگران زمان خويش آن‌چنان پيشرفت و پيروزى نداشتند ، غلبه و پيروزى معمولًا نصيب دشمنان بود و بيشتر اوقات مجبور بودند ، از ميان اجتماع فرار كرده ، در بيابان‌ها و غارها به‌سر برند .\r\nاين يكى ديگر از امتيازات و آثار عجيب و شگفت‌انگيز قرآن مجيد است .\r\nاينك چند نمونهء ديگر از معارف قرآنى كه نمودار اعجاز آن است ، در فصول آينده مىآوريم تا روشن شود كه اعجاز قرآن در بلاغت و جنبه‌هاى ادبى آن تمام نمىشود بلكه در علوم و معارف نيز به‌حد اعجاز رسيده است .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n\r\nاعجاز قرآن از نظر معارف عقلى و فلسفى\r\nقرآن و پيامبر امّى\r\nقرآن مجيد اين مطلب را در آيات متعدد و به‌صراحت بيان مىكند كه محمد ( صلى الله عليه و آله و سلم ) امى است و درس نخوانده است . محمد ( صلى الله عليه و آله و سلم ) نيز اين ادعا را در برابر اقوام و خويشاوندان خود كه در ميان آنان پرورش يافته بود ، اعلان نمود و همان آيات را كه بر امى و بىسواد بودنش دلالت دارند ، براى آنان خواند و حتى يك تن از آنان اين مطلب را انكار نكرده و او را تكذيب ننمود و اين خود دليل روشن بر صدق ادعاى رسول خدا ( صلى الله عليه و آله و سلم ) است .\r\nولى با اينكه رسول خدا ( صلىالله عليه وآله و سلم ) درس نخوانده ، سوادى ياد نگرفته بود ؛ كتابى آورد كه مالامال از معارف عقلى و دقايق علمى و فلسفى است ، به‌طورى كه اين كتاب افكار فلاسفه و دانشمندان را به خود جلب و متفكرين شرق و غرب عالم را مبهوت و متحير ساخته است و اين تفوق بر افكار و انديشه‌ها تا قيامت ادامه خواهد داشت و پايان نخواهد پذيرفت و اين خود از بزرگ‌ترين جنبه‌هاى اعجاز قرآن مجيد است .\r\n* * * ما اگر از اين حقيقت مسلم صرف‌نظر كنيم و با مخالفين خود راه اغماض و مماشات پيش گيريم و فرض كنيم كه رسول خدا ( صلىالله عليه وآله و سلم ) امى و بىسواد نبوده است ،\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nتعليمات و تحصيلاتى ديده و هرگونه علم ، معارف ، فنون و تاريخ را از ديگران فراگرفته است ؛ در اين صورت با مخالفين ما ، در يك اشكال بزرگ‌تر و بن‌بست عجيب‌ترى قرار خواهند گرفت كه پاسخ و راه فرارى از آن نداشته باشند زيرا لازمهء اين سخن اين است كه رسول خدا ( صلىالله عليه وآله و سلم ) معلومات خود را از دانشمندان عصر خويش فراگرفته و از افكار و اطلاعات آنان استفاده نموده است ، در صورتى كه آنچه وى براى بشر عرضه داشته ، نه‌تنها با افكار و عقايد مردم دوران عصر خويش سنخيت و سازش ندارد بلكه درست در نقطهء مقابل آن‌ها قرار گرفته است .\r\nزيرا از نظر تاريخ مسلم است ، مردمى كه رسول خدا ( صلىالله عليه وآله و سلم ) با آنان معاصر و درميان آنان پرورش يافته بود ، عده‌اى از آنان به بت‌پرستى و به اوهام و خرافات پايبند بودند و گروه ديگر نيز اهل كتاب بوده ، معارف ، احكام و عقايدشان را از كتب عهدين و از تورات و انجيل به‌دست مىآوردند . اگر فرض كنيم كه محمّد ( صلىالله عليه وآله و سلم ) تعاليم خويش را از همان دانشمندان كه با آنان معاصر بود ، اخذ نموده ، مطالبى كه در قرآن آمده ، از تورات و انجيل گرفته است ، آيا لازمهء اين ادعا چنين نخواهد بود كه عقايد و افكار متداول آن روز بر گفتار و معارف وى پرتو افكنده است و درميان معارف قرآن و معارفى كه در تورات و انجيل آمده است ، يك نوع تشابه و تقارن وجود داشته باشد ؟ اما ما مىبينيم كه\r\nقرآن با كتب عهدين تفاوت ماهوى و اصولى دارد و قرآن با اوهام ، خرافات و موهاماتى كه كتب عهدين و ديگر مصادر علمى آن عصر ، مالامال از آن‌ها بود ، مبارزه مىكند . حقايق علمى و اخلاقى ، معارف عقلى و الهى را از اين‌گونه اباطيل پاك و منزه مىسازد ، خرافاتى را كه در جامع آن روز حاكم بوده ، از دامن توحيد و خداشناسى مىزدايد .\r\nقرآن مجيد مسئله توحيد و خداشناسى را مطرح مىكند و خدا را آن‌چنان توصيف و تعريف مىنمايد كه لايق و شايستهء آن بوده ، مطابق با شأن خدايى و مقام ربوبيّت و الوهيّتش مىباشد و از آنچه نقص و حدوث خدا را مىرساند تبرئه و\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nتنزيهش نموده ، ساحت قدسى وى را از اين‌گونه اوهام و اباطيل مبرا مىسازد و همچنين در مسئل نبوت نيز همين روش صحيح و اصولى را در پيش مىگيرد .\r\nاينك آيات چندى را دربارهء اين دو مسئله : مسئلهء توحيد و نبوت از نظر قرآن در اين‌جا مىآوريم :\r\nتوحيد در قرآن\r\nقرآن مجيد خدا را چنين معرفى مىكند :\r\n1 - « وَ قَالُوا اتَّخَذَ اللّهُ وَلَداً سُبْحَانَهُ بَلْ لَهُ مَا فِى السَّمَاواتِ وَ الْأَرْضِ كُلٌّ لَهُ قَانِتُونَ * بَدِيعُ السَّمَاوَاتِ وَ الْأَرْضِ وَ إِذَا قَضَى أَمْراً فَإِنَّمَا يَقُولُ لَهُ كُنْ فَيَكُونُ » . ( بقره / 117 - 116 )\r\n2 - « وَإِلهُكُمْ إِلهٌ وَاحِدٌ لَا إِلهَ إِلَّا هُوَ الرَّحْمنُ الرَّحِيمُ » . ( بقره / 163 )\r\n3 - « اللّهُ لَا إِلهَ إِلَّا هُوَ الْحَىُّ الْقَيُّومُ لَا تَأْخُذُهُ سِنَهءٌ وَلَا نَوْمٌ لَهُ مَا فِى السَّمَاوَاتِ وَمَا فِى الْأَرْضِ » . ( بقره / 255 )\r\n4 - « إِنَّ اللّهَ لَا يَخْفَى عَلَيْهِ شَىْءٌ فِى الْأَرْضِ وَ لَا فِى السَّماءِ * هُوَ الَّذِى يُصَوِّرُكُمْ فِى الْأَرْحَامِ كَيْفَ يَشَاءُ لَا إِلهَ إِلَّا هُوَ الْعَزِيزُ الْحَكِيمُ » . ( آل عمران / 6 - 5 )\r\n5 - « ذلِكُمُ اللّهُ رَبُّكُمْ لَاإِلهَ إِلَّا هُوَ خَالِقُ كُلِّ شَىْءٍ فَاعْبُدُوهُ وَهُوَ عَلَى كُلِّ شَىْءٍ وَكِيلٌ * لَاتُدْرِكُهُ الْأَبْصَارُ وَهُوَ يُدْرِكُ الْأَبْصَارَ وَهُوَ اللَّطِيفُ الْخَبِيرُ » . ( انعام / 103 - 102 )\r\n6 - « قُلِ اللَّهُ يَبْدَؤُ الْخَلْقَ ثُمَّ يُعِيدُهُ فَأَنَّى تُؤْفَكُونَ » . ( يونس / 34 )\r\n7 - « اللَّهُ الَّذِى رَفَعَ السَّماوَاتِ بِغَيْرِ عَمَدٍ تَرَوْنَهَا ثُمَّ اسْتَوَى عَلَى\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nالْعَرْشِ وَ سَخَّرَ الشَّمْسَ وَ الْقَمَرَ كُلٌّ يَجْرِى لأَجَلٍ مُسَمّىً يُدَبِّرُ الْأَمْرَ يُفَصِّلُ الْآيَاتِ لَعَلَّكُم بِلِقَاءِ رَبِّكُمْ تُوقِنُونَ » . ( رعد / 2 )\r\n8 - « وَ هُوَ اللَّهُ لَا إِلهَ إِلَّا هُوَ لَهُ الْحَمْدُ فِى الْأُولَى وَ الْآخِرَهءِ وَ لَهُ الْحُكْمُ وَ إِلَيْهِ تُرْجَعُونَ » . ( قصص / 70 )\r\n9 - « هُوَ اللَّهُ الَّذِى لَا إِلهَ إِلَّا هُوَ عَالِمُ الْغَيْبِ وَالشَّهَادَهءِ هُوَ الرَّحْمَانُ الرَّحِيمُ * هُوَ اللَّهُ الَّذِى لَا إِلهَ إِلَّا هُوَ الْمَلِكُ الْقُدُّوسُ السَّلَامُ الْمُؤْمِنُ الْمُهَيْمِنُ الْعَزِيزُ الْجَبَّارُ الْمُتَكَبِّرُ سُبْحَانَ اللَّهِ عَمَّا يُشْرِكُونَ * هُوَ اللَّهُ الْخَالِقُ الْبَارِئُ الْمُصَوِّرُ لَهُ الْأَسْماءُ الْحُسْنَى يُسَبِّحُ لَهُ مَا فِى السَّماوَاتِ وَ الْأَرْضِ وَهُوَ الْعَزِيزُ الْحَكِيمُ » . ( حشر / 24 - 22 )\r\n1 - « [ يهود و نصارى و مشركان 
  ] گفتند : خداوند براى خود فرزندى اتخاذ نموده است . او از اين نسبت منزّه است بلكه آنچه در آسمان و زمين است ، از آن اوست و همه در برابر او خاضعند ، هستىبخش آسمان‌ها و زمين است . آن‌گاه كه به‌وجود آمدن چيزى فرمان مىدهد ، مىگويد : پديد آى ! آن‌هم فوراً پديد مىآيد . »\r\n2 - « معبود شما خداوند يگانه است كه غير از او معبود شايستهء پرستش نيست ، زيراكه او بخشنده و مهربان است . »\r\n3 - « هيچ معبودى جز خداوند يگانه نيست . او زنده و قائم به ذات خويش است و موجودات ديگر قائم به او هستند . هيچ‌گاه خواب سبك و سنگينى او را فرانمىگيرد [ و لحظه‌اى از تدبير در جهان هستى ، غافل نمىماند 
  ] آنچه در آسمان‌ها و آنچه در زمين است از آن اوست . »\r\n4 - « نه در آسمان و نه در زمين چيزى براى خدا مخفى و پنهان نمىماند . او كسى است كه شما را در رحم مادران آن‌چنان كه مىخواهد ، تصوير مىكند . بنابراين ، معبودى جز آن خداى توانا و حكيم نيست . »\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n5 - « اين است خدا و پروردگار شما كه غير از او خدايى نيست و هرچه هست او آفريده است ، پس او را بستاييد كه اوست بر همه چيز مسلط و صاحب‌اختيار . ديدگان از درك او عاجز ولى او ديدگان را درك مىكند ، خدايى است غير قابل درك و در عين حال آگاه . »\r\n6 - « بگو به آنان تنها خداست كه به جهان هستى ، هستى مىبخشد ، سپس هستى را از آن بازمىستاند پس شما به كجا رو مىگردانيد . »\r\n7 - « همان خداست كه آسمان را بدون ستونى كه قابل ديدن باشد ، برافراشت ، سپس به عرش پرداخت و ماه و\r\nخورشيد\r\nرا مطيع و فرمان‌بردار خود ساخت كه همگان تا مدت معينى در سير و جريانند و تدبير همهء امور در دست اوست ( خداوند ) بدين‌گونه آيات خويش را تفصيل و توضيح مىدهد تا شما به لقاى پروردگارتان يقين و باور كنيد . »\r\n8 - « اوست خداى يگانه كه جز او خدايى نيست و براى اوست حمد و سپاس ابدى از نخستين روز تا واپسين روز ، حكم و فرمان نيز از آن اوست و برگشت همگان هم به‌سوى او خواهد بود . »\r\n9 - « او همان خدايى است كه غير از او خدايى نيست ، بر آشكار و پنهان آگاه ، اوست بخشايشگر و مهربان .\r\nاوست خدايى كه جز او خدايى نيست ، اوست پادشاه مطلق ، پاك و عارى از عيوب ، او پناهگاه ايمنىبخش ، حافظ و نگهبان انسان‌ها ، غالب و مقتدر به‌تمام معنا ، محيط و مسلط به همه چيز است . بزرگوار ، پاك و منزه است خداوند ، از آنچه به او شرك مىورزند .\r\nاوست خداى آفريننده ، ايجادكننده ، نقاش و صورتگر جهان آفرينش ، براى اوست اوصاف و نام‌هاى نيك . آنچه در آسمان‌ها و زمين است ، بر او تسبيح مىگويد و اوست خداى توانا و حكيم . »\r\nآرى ، قرآن خداى جهان هستى را اين‌چنين توصيف مىكند و در اوصاف پروردگار ، همان روشى را پيش مىگيرد كه دلايل و شواهد عقلى همان را تأييد و تصديق مىكند و عقل صحيح و سالم همان را مىپذيرد .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nخوانندهء ارجمند ! آيا براى يك فرد كه امى و درس‌نخوانده باشد و در يك محيط منحط و جاهل زندگى كند ، ممكن است كه اين‌چنين معارف عميق علمى و حقايق جالب فلسفى را در آن‌چنان سطح عالى درك و بيان كند ؟ !\r\n* * * نبوت در قرآن\r\nقرآن مجيد به تاريخ زندگى پيامبران گذشته و عالم نبوت وارد شده و آنان را با بهترين و زيباترين اوصاف كه بالاتر از آن متصور نيست معرفى نموده و با هر صفت نيك كه لازم عظمت و قداست پيامبر ( صلىالله عليه وآله و سلم ) است ، ستوده و از هر رذيلت و صفت زشتى كه با مقام نبوت و سفارت الهى سازش ندارد ، تبرئه نموده است .\r\n1 - « الَّذِينَ يَتَّبِعُونَ الرَّسُولَ النَّبِىَّ الْأُمِّىَّ الَّذِى يَجِدُونَهُ مَكْتُوباً عِندَهُمْ فِى التَّورَاهءِ وَالْإِنْجِيلِ يَأْمُرُهُم بِالْمَعْرُوفِ وَ يَنْهَاهُمْ عَنِ الْمُنْكَرِ وَيُحِلُّ لَهُمُ الطَّيِّبَاتِ وَ يُحَرِّمُ عَلَيْهِمُ الْخَبَائِثَ » . ( اعراف / 157 )\r\n2 - « هُوَ الَّذِى بَعَثَ فِى الْأُمِّيِّينَ رَسُولًا مِنْهُمْ يَتْلُوا عَلَيْهِمْ آيَاتِهِ وَ يُزَكِّيهِمْ وَ يُعَلِّمُهُمُ الْكِتَابَ وَ الْحِكْمَهءَ وَ إِن كَانُوا مِن قَبْلُ لَفِى ضَلَالٍ مُبِينٍ » . ( جمعه / 2 )\r\n3 - « وَ إِنَّ لَكَ لَأَجْراً غَيْرَ مَمْنُونٍ * وَإِنَّكَ لَعَلَى خُلُقٍ عَظِيمٍ » . ( قلم / 4 - 3 )\r\n4 - « إِنَّ اللّهَ اصْطَفَى آدَمَ وَ نُوحاً وَ آلَ إِبْرَاهِيمَ وَ آلَ عِمْرَانَ عَلَى الْعَالَمِينَ » . ( آل عمران / 33 )\r\n5 - « وَ إِذْ قَالَ إِبْرَاهِيمُ لِأَبِيهِ وَ قَوْمِهِ إِنَّنِى بَرَاءٌ مِمَّا تَعْبُدُونَ * إِلَّا الَّذِى\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nفَطَرَنِى فَإِنَّهُ سَيَهْدِينِ » . ( زخرف / 27 - 26 )\r\n6 - « وَ كَذلِكَ نُرِى إِبْرَاهِيمَ مَلَكُوتَ السَّماوَاتِ وَ الْأَرْضِ وَ لِيَكُونَ مِنَ الْمُوقِنِينَ » . ( انعام / 75 )\r\n7 - « وَ وَهَبْنَا لَهُ إِسْحَاقَ وَ يَعْقُوبَ كُلّاً هَدَيْنَا وَ نُوحاً هَدَيْنَا مِن قَبْلُ وَ مِن ذُرِّيَّتِهِ دَاوُدَ وَ سُلَيْمَانَ وَ أَيُّوبَ وَ يُوسُفَ وَ مُوسَى وَ هَارُونَ وَ كَذلِكَ نَجْزِى الْمُحْسِنِينَ * وَ زَكَرِيَّا وَيَحْيَى وَ عِيسَى وَ إِلْيَاسَ كُلٌّ مِنَ الصَّالِحِينَ * وَ إِسْمَاعِيلَ وَ الْيَسَعَ وَ يُونُسَ وَ لُوطاً وَ كُلّاً فَضَّلْنَا عَلَى الْعَالَمِينَ * وَ مِنْ آبَائِهِمْ وَ ذُرِّيَّاتِهِمْ وَ إِخْوَانِهِمْ وَ اجْتَبَيْنَاهُمْ وَ هَدَيْنَاهُمْ إِلَى صِرَاطٍ مُسْتَقِيمٍ » . ( انعام / 87 - 84 )\r\n8 - « وَ لَقَدْ آتَيْنَا دَاوُدَ وَ سُلَيْمَانَ عِلْماً وَ قَالا الْحَمْدُ لِلَّهِ الَّذِى فَضَّلَنَا عَلَى كَثِيرٍ مِنْ عِبَادِهِ الْمُؤْمِنِينَ » . ( نمل / 15 )\r\n9 - « وَ اذْكُرْ إِسْماعِيلَ وَ الْيَسَعَ وَ ذَا الْكِفْلِ وَ كُلٌّ مِنَ الْأَخْيَارِ » . ( ص / 48 )\r\n10 - « أُولئِكَ الَّذِينَ أَنْعَمَ اللَّهُ عَلَيْهِم مِنَ النَّبِيِّينَ مِن ذُرِّيَّهءِ آدَمَ وَ مِمَّنْ حَمَلْنَا مَعَ نُوحٍ وَ مِن ذُرِّيَّهءِ إِبْرَاهِيمَ وَ إِسْرَائِيلَ وَ مِمَّنْ هَدَيْنَا وَ اجْتَبَيْنَا إِذَا تُتْلَى عَلَيْهِمْ آيَاتُ الرَّحْمنِ خَرُّوا سُجَّداً وَ بُكِيّاً » . ( 19 / 58 )\r\n1 - « آنان كه از فرستاد [ خدا 
  ] ، پيامبر امى پيروى كنند ، پيامبرى كه صفات او را در پيششان مىيابند ، آنان را به معروف دستور مىدهد و از منكر باز مىدارد ، پاكيزه‌ها را براى آنان حلال مىشمرد ، ناپاك‌ها را تحريم مىكند . »\r\n2 - « اوست كه از ميان ملّت امّى و بىسواد ، پيامبرى از خودشان برانگيخت تا آيات خدا را برايشان تلاوت كند ، از رذائل و مفاسد اخلاقى پاكشان سازد ، كتاب و حكمت را بر آنان بياموزد ، گرچه آنان پيش از آن در ضلالت و گمراهى\r\nآشكار به‌سر مىبردند . »\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n3 - « و براى توست [ اى محمد ( صلىالله عليه وآله و سلم ) 
  ] پاداش نيك و بىپايان و تو داراى خلق عظيم و پسنديده‌اى هستى . »\r\n4 - « خداوند آدم و نوح و خاندان ابراهيم و خاندان عمران را بر جهانيان برترى داد . »\r\n5 - « و به‌خاطر بياور هنگامى را كه ابراهيم به پدر [ عمويش آذر 
  ] و قومش گفت ، من از آنچه شما مىپرستيد بيزارم ، مگر آن كس كه مرا آفريده و هم او هدايتم خواهد كرد . »\r\n6 - « و اين‌چنين ملكوت آسمان‌ها و زمين [ و حكومت مطلقهء خداوند 
  ] را به ابراهيم نشان داديم [ تا با آن استدلال كند 
  ] و اهل يقين شود . »\r\n7 - « براى وى ( ابراهيم ) ، اسحاق و يعقوب را بخشيديم و همهء آنان را هدايت نموديم و پيش از آن نوح را هدايت نموديم و از فرزندان او داوود ، سليمان ، ايوب ، يوسف ، موسى و هارون را هدايت كرديم . ما به نيكوكاران اين‌چنين پاداش مىدهيم و [ همچنين 
  ] زكريا و يحيى و عيسى و الياس همه از صالحان بودند و اسماعيل و اليسع و يونس و لوط را و برخى از پدران و فرزندان و برادرانشان را بر جهانيان برترى داديم و بر همگان برگزيديم و به راه راست و مستقيم هدايتشان كرديم . »\r\n8 - « و ما به داوود و سليمان دانشى عظيم داديم و آنان نيز متقابلًا گفتند : سپاس از آن خداوندى است كه ما را بر بسيارى از بندگان مؤمنش برترى بخشيد . »\r\n9 - « اسماعيل و اليسع و ذوالكفل را ياد كن همهء آنان از نيكان بودند . »\r\n10 - « آنان پيامبرانى بودند كه خداوند نعمتش را بر ايشان ارزانى داشت . از فرزندان آدم و از كسانى بودند كه با نوح سوار كشتى نموديم . آنان از خاندان ابراهيم و اسماعيل و از هدايت‌شدگان و برگزيدگان بودند كه هر وقت آيات خدا برايشان تلاوت مىشد ، گريه‌كنان بر خاك مذلت و بندگى مىافتادند . »\r\nاين بود قسمتى از آيات قرآن مجيد كه دربارهء توصيف و تنزيه انبياء و عظمت و قداست آنان آمده است .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\nتطبيق و مقايسهء قرآن با تورات و انجيل\r\nتوحيد و نبوت در تورات و انجيل\r\nخوانندگان عزيز ! گفتار و نظريهء قرآن را دربارهء توحيد و صفات خدا و در مورد عظمت و شخصيت پيامبران مطالعه نموديد ، اينك به نظريهء كتب عهدين توجه كنيد و آن را با نظريات و گفتار قرآن مقايسه و تطبيق نماييد .\r\nكتب عهدين در اين دو مسئله فراوان سخن گفته‌اند ولى هر مقدار كه قرآن ، خداوند را تنزيه و تقديس نموده ، پيامبران را با عالىترين مقام انسانى اوج داده است ، اين كتاب‌ها به همان مقدار ، مقام الوهيت را تنزّل داده ، هرگونه اعمال ناشايستى را به پيامبران خدا نسبت مىدهند .\r\nبراى روشن شدن اين حقيقت چند نمونه از تورات و انجيل و از فصول مختلف كتب عهدين را در اينجا مىآوريم :\r\n1 - داستان آدم و حوا و خارج شدن آن‌ها از بهشت در تورات چنين آمده است :\r\n« خداوند به آدم اجازه داد كه از تمام ميوه‌هاى بهشت تناول كند به جز ميوهء درخت معرفت ، يعنى درخت شناخت خير و شر . خداوند به آدم فرمود : آدم ! اگر روزى از اين ميوه تناول كنى ، همان روز خواهى مرد .\r\nسپس خداوند از آدم ، همسرش حوا را آفريد و هر دو در بهشت لخت بودند زيرا\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nنيك و بد را تشخيص نمىدادند ، ناگهان مارى آمد و آنان را بر آن درخت ممنوع راهنمايى كرد و به خوردن ميوهء آن ، تشويقشان نمود و چنين گفت : شما با خوردن ميوهء درخت نمىميريد بلكه چون خداوند مىداند كه اگر از اين ميوه بخوريد چشمتان باز شده ، نيك و بد را تشخيص خواهيد داد اين است كه شما را از خوردن آن نهى نموده است .\r\nچون آدم و حوا گفتار مار را باور نمودند و از ميوهء آن درخت خوردند ، چشمشان باز گرديد و فهميدند كه لخت هستند و با لنگى خودشان را پوشانيدند . خداوند كه در بهشت قدم مىزد ، آنان را ديد و آدم و حوا خود را از خدا مخفى نمودند . خدا ، آدم را صدا زد كه كجا هستى آدم ؟ وى گفت : چون صداى تو را شنيدم خود را مخفى نمودم زيرا كه من عريانم . خدا گفت : چگونه فهميدى كه عريانى ؟ مگر از آن ميوه كه نهيت كرده بودم ، خوردى ؟\r\nآن‌گاه كه براى خداوند آشكار شد كه آدم از آن شجره خورده است ، گفت : حالا ديگر آدم نيز مانند ما شده ، خوب و بد و زشت و زيبا را شناخته است و ممكن است ، هم‌اكنون دستش را دراز كند و از درخت حيات و زندگى نيز بخورد و براى هميشه زنده بماند و مثل ما باشد ، اين بود كه خدا او را از بهشت راند و ميان آدم و درخت حيات حائلى قرار داد . « 1 » »\r\nو باز تورات در جاى ديگر مىگويد :\r\n« مار قديمى همان شيطان است و شيطان نيز همان است كه همهء دنيا را به‌سوى زلالت و گمراهى سوق مىدهد . « 2 » »\r\nخوانند عزيز ! ملاحظه مىكنيد ، كتاب‌هاى به‌اصطلاح آسمانى ، چگونه ساحت قدس الهى را متهم به كذب نموده ، نسبت مكر ، غدر ، دروغ و ترس به او مىدهند ، بدين‌گونه كه خداوند آدم را به دروغ از درخت معرفت ممنوع ساخت و\r\n\r\n\r\n","description":"","footnote":"\r\n( 1 ) . سفر پيدايش ، باب 2 - 3\r\n( 2 ) . باب دوازده ، بند 9 .\r\n","page_name":" 91 ","page_number":91},
  {"content":"\r\n\r\nگفت كه آن ، درخت مرگ است و سپس چون خدا ترسيد كه آدم از درخت حيات نيز استفاده كند و به زندگى جاويد و هميشگى دست يابد و در خدايى و سلطنت با او معارضه نمايد ، اين بود كه وى را از بهشت بيرون راند .\r\nو باز از اين كتاب آسمانى ! استفاده مىشود كه خداوند جسم است و در ميان بهشت قدم مىزند و نسبت جهل به پروردگار مىدهد كه وى از محل و مخفيگاه آدم بىاطلاع بود .\r\nاز همه بدتر اينكه ، اين كتاب شيطان را خيرخواه‌تر از خدا معرفى مىكند و مىگويد كه شيطان بر آدم نصيحت كرد و آدم را از تاريكى جهل و نادانى به نور دانش و معرفت راهنمايى نمود و تشخيص نيك و بد را به وى آموخت .\r\n2 - تورات داستان ابراهيم و نمرود را چنين آورده است :\r\n« ابراهيم در برابر نمرود ، همسر خود ساره را خواهر خويش معرفى نمود و همسر بودنش را كتمان كرد ولى چون ساره زن زيبايى بود ، نمرود او را از دست ابراهيم گرفت و متقابلًا ابراهيم را مورد محبت خويش قرار داد و كمك مالى فراوان بر وى نمود . از آن روز ابراهيم داراى گاو ، گوسفند ، چهارپايان فراوان و داراى غلامان و كنيزان شد و ثروت كلانى به‌دست آورد . آن‌گاه كه نمرود پى برد ساره همسر ابراهيم بوده است نه خواهر او ، به ابراهيم گفت : چرا واقعيت را كتمان نمودى و سبب شدى كه ساره را از دست تو ربودم و همسر خويش قرار دادم ؟ سپس نمرود ، ساره را به ابراهيم باز پس داد . « 1 » »\r\nاز اين داستان چنين استفاده مىشود كه ابراهيم خود عامل فساد شده ، موجب آن گرديده است كه نمرود همسر وى ساره را از دست او گرفته ، به همسرى برگزيند ! ! حاشا كه ابراهيم به چنين امر قبيح و زشتى كه افراد عادى نيز مرتكب آن نمىشوند مرتكب گردد ، در صورتى كه وى از عزيزترين و گرامىترين پيامبران خداست .\r\n\r\n\r\n","description":"","footnote":"\r\n( 1 ) . تورات ، سفرپيدايش ، باب 12 .\r\n","page_name":" 92 ","page_number":92},
  {"content":"\r\n\r\n3 - داستان لوط و دخترانش در تورات چنين آمده است كه :\r\n« شبى دختر بزرگ لوت به خواهرش گفت : اينك پدر ما پير گشته است و روى زمين كسى نيست كه با ما نزديكى كند ، بيا پدر را شراب دهيم و با وى هم‌بستر شويم تا نسل پدر را در روى زمين زنده نگه‌داريم . در همان شب پدر خويش را شراب دادند و دختر بزرگ‌تر با وى هم‌بستر شد . شب دوم نيز او را شراب دادند ، دختر كوچك با وى داخل بستر شد و هر دو دختر از وى آبستن شدند . دختر بزرگ پسرى به دنيا آورد او را « موآب » ناميد كه پدر « موآبيين » است و دختر\r\nكوچك نيز پسرى به دنيا آورد و نام او را « بن‌عمى » گذاشت و وى پدر « بن‌عمون » است كه تا به امروز نسلشان در دنيا باقى است . « 1 » »\r\nاين است ، آنچه كه تورات به حضرت لوط ، آن پيغمبر بزرگ و پاك خدا و دختران وى نسبت مىدهد ، خوانندهء عزيز بايد عقل خويش را داور قرار داده ، در اين مورد قضاوت كند .\r\n4 - در تورات آمده است كه :\r\n« اسحاق خواست نبوت و پيامبرى را به فرزند خود « عيسو » واگذار كند ولى در آن موقع فرزند ديگرش « يعقوب » اسحاق را فريب داد و بر وى چنين وانمود كرد كه او همان « عيسو » است و براى پذيرش اسحاق ، طعام و شراب آماده كرد و اسحاق از آن طعام و شراب تناول نمود . سپس در اثر همان حيله و نيرنگ كه يعقوب براى رسيدن به پيامبرى به‌كار برده بود ، او را دعا نمود و چنين گفت : تو آقا و سرور برادرانت باش و فرزندان و مادرت بر تو تواضع و كوچكى نمايند . لعن بر آنان كه بر تو لعن كنند . خوشى و مباركى بر آنان كه تو را مبارك‌باد گويند . »\r\nوقتى عيسو آمد ، فهميد برادرش يعقوب گوى نبوت را از وى ربوده است ، به پدرش گفت : پدرجان مرا نيز بركت پيامبرى ده !\r\n\r\n\r\n","description":"","footnote":"\r\n( 1 ) . تورات ، سفر تكوين ، باب 19 .\r\n","page_name":" 93 ","page_number":93},
  {"content":"\r\n\r\nاسحاق گفت : من او را آقا و سرور همه ، تو و برادران ديگرت را غلام و بندهء وى قرار دادم و او را با گندم و شراب ثروتمند و نيرومند گردانيده‌ام . پسرجان ديگر دربارهء تو چه مىتوانم بكنم ؟\r\nاينجا بود كه عيسو صداى خويش را به گريه بلند نمود . « 1 » »\r\nراستى آيا ربودن مقام نبوت متصور و معقول است ؟ ! آيا خداوند مقام نبوت و پيامبرى را به موجب مكر و دروغ تفويض مىنمايد ؟ ! آيا واقعاً يعقوب با اين دروغ و فريبكارى و تزوير ، همان‌طور كه اسحاق را گول زد ، خداوند را نيز گول زد و خداوند ديگر نتوانست نبوت را به اهلش بازگرداند ؟ ! تعالى الله عن ذلك علوّاً كبيراً .\r\nشايد همان مستى شراب است كه افرادى را واداشته چنين خرافات را جعل كنند و نسبت شراب خوردن را به اسحاق بدهند .\r\n5 - باز در تورات آمده است كه :\r\n« يهدا » با « ثامار » همسر فرزندش « عير » زنا نمود و « ثامار » از وى آبستن شد و دو فرزند به نام‌هاى « فارص » و\r\n« زارع » به دنيا آورد ! « 2 »\r\nو از طرف ديگر ، انجيل متى نيز دراصحاح اول ، نسب « يسوع مسيح » را به تفصيل آورده ، حضرت مسيح و سليمان و پدرش داوود را از نسل همان « فارص » و همان شخصى كه به‌وسيلهء زناى يهودا با همسر پسرش به‌وجود آمده است ، معرفى مىكند .\r\nحاشا كه پيامبران خدا از زنا به وجود بيايند ، آن هم زنا با محارم و همسر فرزند ولى آفريننده و سازند تورات موجود ، ارجى به گفته‌ها و نوشته‌هاى خود مىنهد و پروايى از تهمت و افترا بستن به انبيا ندارد .\r\n\r\n\r\n","description":"","footnote":"\r\n( 1 ) . تورات ، سفر تكوين ، باب 27\r\n( 2 ) . تورات ، سفر تكوين ، باب 38 .\r\n","page_name":" 94 ","page_number":94},
  {"content":"\r\n\r\n6 - باز در تورات آمده است :\r\n« داوود با همسر « اورياى » مجاهد و مؤمن زنا نمود و همسر اوريا از اين زنا حامله شد . داوود از ترس افتضاح و رسوايى ، به مقام پرده‌پوشى برآمد و به « اوريا » دستور داد به خانه‌اش رفته ، با همسرش نزديكى كند تا حامله بودن همسر اوريا به خود او منتصب شود ولى « اوريا » امتناع نمود و گفت : چگونه رواست كه آقا و سرور من « يوآب » و غلامان وى در ميان صحرا بسر برند و من به خانهء خود روم و با خوردن و آشاميدن دل خوش كنم و با همسرم همبستر شوم ؟ ! نه هرگز ! به جان عزيزت سوگند كه من هرگز اين كار را انجام نمىدهم .\r\nچون داوود از پرده‌پوشى ماجرا مأيوس و نااميد گرديد ، آن روز « اوريا » را نزد خويش نگه داشت و او را دعوت نمود كه نزد وى غذا و مشروب خورد و او را مست نمود ، فرداى آن روز داوود به امير لشكرش « يوآب » نوشت كه اوريا را در يك جنگ شديد در پيشاپيش لشكر قرار دهيد ، سپس او را تنها بگذاريد تا كشته شود .\r\nطبق دستور داوود ، يوآب نيز همين كار را انجام داد ، بدين گونه اوريا در جنگ كشته شد و يوآب مرگ او را به داوود اطلاع داد ، داوود همسر اوريا را به خانهء خويش برد و پس از آنكه ايام عزادارى همسر اوريا نسبت به شوهرش تمام شد ، داوود او را رسماً به همسرى گرفت . « 1 » »\r\nو در اصحاح اول از انجيل متى نيز آمده است كه سليمان پيامبر خدا و پسر داوود از همان زن به دنيا آمده است .\r\nخوانندگان عزيز ! ملاحظه كنيد كه اين دروغستان چگونه به مقام والاى نبوت آن منصب عالى الهى جرئت و جسارت نموده‌اند ؟ !\r\nراستى چگونه مىتوان اين عمل زشت را به كسى كه داراى مختصر غيرت و مردانگى است ، نسبت داد تا چه رسد\r\nبه يكى از پيامبران بزرگ و پاك خداى يكتا ؟ !\r\n\r\n\r\n","description":"","footnote":"\r\n( 1 ) . شموئيل ، كتاب 2 ، باب 11 - 12 .\r\n","page_name":" 95 ","page_number":95},
  {"content":"\r\n\r\nو در اينجا ، يك اشكال مهم ديگرى نيز وجود دارد و آن اينكه : در انجيل متى در ادامهء همين داستان ، سليمان به‌عنوان پسر داوود معرفى شده ، در انجيل لوقا نيز حضرت عيسى را پسر داوود ومعرفى كرده ، مىگويد : « مسيح در كرسى پدرش داوود مىنشست » و اين دو نسبت با يكديگر چگونه مىسازد ؟ آيا سليمان پسر داوود بود و يا عيسى و اين دو كه برادر نبودند ! !\r\n7 - در تورات چنين مىخوانيم كه :\r\n« سليمان هفتصد زن از آزادگان و سيصد زن از بردگان داشت ، اين زنان دل او را به‌سوى بت‌ها ، جلب كردند . سليمان به دنبال « عشتورت » بت و خداى « صدونيان » و « ملكوم » بت و معبود « عمونيان » رفت . خداوند از اين عمل زشت و ناپسند سليمان خشمگين گرديد و گفت : من سلطنت و پادشاهى را از تو پس خواهم گرفت و به برده‌اى از بردگانت خواهم داد « 1 » » .\r\nباز در تورات چنين آمده است كه :\r\n« سلمان براى عشتورت ( بت صيدانيين ) و كموش ( بت مو آبيين ) و ملكوم ( بت عمونىها ) بتكده‌هاى مجلل و بلندى ساخته بود ، پادشاه « يوشيا » آن بتكده‌ها را نجس كرد ، مجسمه‌ها و بت‌ها را كه در آن بت‌خانه‌ها بود ، شكست و درخت‌هايش را قطع نمود و تمام آن بت كده‌هاى ديگر را از بين برد . « 2 » »\r\nمؤلف : فرض كنيم كه لازم نيست پامبران ، معصوم و بى گناه باشند - در صورتى كه عصمت انبيا با دلائل عقلى ثابت شده است ولى آيا عقلًا درست است كه پيامبرى بت‌ها را پرستش كند و بت‌خانه‌هاى عالى و محكمى بنا سازد و از سوى ديگر مردم را به توحيد و يگانه‌پرستى و پرستش خداى بىهمتا دعوت نمايد ؟ آيا اين دو عمل از نظر عقل با هم سازش دارد ؟ ! قضاوت به عهدهء صاحبان عقل ! !\r\n\r\n\r\n","description":"","footnote":"\r\n( 1 ) . پادشاه ، كتاب اول ، باب 11\r\n( 2 ) . پادشاهان ، كتاب اول ، باب 11 .\r\n","page_name":" 96 ","page_number":96},
  {"content":"\r\n\r\n8 - در كتاب هوشع مىخوانيم :\r\n« اولين سخن خدا به هوشع اين بود كه فرمود : برو براى خودت زن زناكار و فرزندان زنا انتخاب كن زيرا اين زمين از خداوندگار زناكنان برگشته است . هوشع نيز رفت ، « گوهر » دختر « بلايم » را گرفت و از او دو پسر و يك دختر به دنيا آورد « 1 » » .\r\n« زن زناكار و صاحب رفيق را دوست بدار ، همانطور كه خداوند بنىاسرائيل را دوست مىدارد « 2 » » .\r\nعقل چگونه باور مىكند كه خداوند پيامبرش را به زنا و به محبت زن زناكار دستور دهد . « تعالى الله عن ذلك علواً كبيراً . »\r\nجاى تعجب نيست كه نويسنده و سازندهء اين مطلب قباحت گفتار خود را درك نكند ولى شگفت و تعجب از ملل متمدن و مردان عصر فضا و از دانشمندان عصر كنونى است كه اين‌گونه خرافات را در كتب عهدين و تورات و انجيل مىخوانند و باز هم به چنين مطالبى و بر چنين كتاب‌هايى ايمان دارند و آن‌ها را وحى الهى و كتاب آسمانى و راهنماى انسان‌ها مىپندارند ! !\r\nآرى ! تقليد عادتى است تغييرناپذير كه خود را از اين عادت رهانيدن ، زنجير تقليد را از هم گسستن و پى حق روان شدن عملى است بس مشكل و طاقت‌فرسا .\r\n9 - در اناجيل چنين مىخوانيم كه :\r\n« روزى مسيح براى مردم سخن مىگفت ؛ مادر و برادرانش در بيرون منتظر وى بودند كسى از آن ميان گفت : اين مادران و برادرانت هستند كه در بيرون به انتظار تو به سرمىبرند تا سخنى با تو بگويند . مسيح گفت : مادر من كيست و برادران من كدامند ؟ ! سپس با دست خود اشاره به شاگردانش نمود و گفت : اينان مادر و برادران من هستند\r\n\r\n\r\n","description":"","footnote":"\r\n( 1 ) . كتاب هوشع ، باب 1\r\n( 2 ) . كتاب هوشع ، باب 3 .\r\n","page_name":" 97 ","page_number":97},
  {"content":"\r\n\r\nزيرا هر كس به گفتهء من كه در آسمان‌هاست گوش فرادهد ، او برادر ، خواهر و مادر من است . « 1 » »\r\nخوانندگان عزيز ! شما در سخاوت اين گفتار دقت كنيد و قدرى بينديشيد كه مسيح چگونه مادر پاك خويش را از خود دور مىكند و او را از ديدارش محروم مىسازد و قداست و معنويت او را مورد تعريض قرار داده ، شاگردانش را بر وى ترجيح مىدهد ، درصورتىكه مسيح دربارهء شاگردانش در جايى ديگر مىگويد :\r\nآنان ايمان ندارند « 2 » و باز دربارهء آنان مىگويد : در دل آنان به اندازهء تخم خشخاشى ايمان وجود ندارد . « 3 »\r\nاين شاگردان همان‌ها هستند ؛ شبى كه يهوديان به مسيح حمله كردند و از آنان درخواست نمود كه تا صبح نخوابند و از وى محافظت كنند ولى هيچ‌كدام از شاگردانش به حرف او گوش ندادند و وقتى يهودىها او را گرفتند ، همان شاگردها او را تنها گذاشتند ، فرار را برقرار ترجيح دادند . « 4 »\r\nاينها نمونه‌هايى از كارهاى ناشايستى است كه دربارهء شاگردان مسيح در اناجيل آمده است .\r\n10 - در انجيل يوحنا آمده است :\r\n« مسيح روزى در يك جشن عروسى شركت نمود ، اتفاقاً شرابشان تمام گرديده بود مسيح از راه اعجاز براى آنان شش خمره شراب درست كرد « 5 » . »\r\nباز در انجيل آمده است كه مسيح شراب مىخورد و در خوردن شراب\r\n\r\n\r\n","description":"","footnote":"\r\n( 1 ) . متى ، باب 12 ، ( مرقس ، باب 3 ) لوقا ، باب 8 .\r\n( 2 ) . مرقس ، باب 4\r\n( 3 ) . متى ، باب 17\r\n( 4 ) . متى ، باب 26\r\n( 5 ) . انجيل يوحنا ، باب 2 .\r\n","page_name":" 98 ","page_number":98},
  {"content":"\r\n\r\nزياده‌روى مىكند . « 1 »\r\nحاشا از اين افتراها و نسبت‌هاى ناروا كه مقام پاك مسيح از اين بهتان عظيم به دور است ، گذشته از اين‌ها ، در كتب عهدين خوردن شراب صريحاً ممنوع و تحريم شده است .\r\nچنانچه : در تورات چنين آمده است كه خداوند به هارون گفت :\r\n« تو و فرزندانت كه وارد « خيمهء اجتماع » گرديديد ، هرگز لب به شراب و هيچ مست‌كننده‌اى نزنيد تا مرگ و نيستى شما را فرا نگيرد ، اين يك حكم دائمى است كه در تمام قرون و اعصار و در ميان تمام نسل‌هاى آيندهء شما حكومت دارد تا زشت و زيبا و پاك و ناپاك را از هم تشخيص دهيد . « 2 » »\r\nو در انجيل لوقا نيز در مدح يوحناى معمدان چنين آمده است كه :\r\n« وى در پيشگاه پروردگار مقام بلندى را داراست و هرگز لب به شراب و هيچ مست‌كننده‌اى نمىزند . « 3 » »\r\nدر كتب عهدين دلائل و شواهد فراوانى بر حرمت شراب وجود دارد . با اين حال چگونه در انجيل نسبت راب خوردن به عيساى مسيح ، آن پيامبر پاك و معصوم الهى داده ده است ؟ !\r\nنتيجهء مباحث\r\nاين بود قسمتى از خرافات و مطالب گمراه‌كننده و خنده‌آورى كه در كتب عهدين وجود دارد و با هيچ عقل و منطقى سازگار نيست .\r\n\r\n\r\n","description":"","footnote":"\r\n( 1 ) . متى ، باب 11 ، لوقا ، باب 7\r\n( 2 ) . تورات ، سفر لاويان ، باب 10\r\n( 3 ) . لوقا ، باب اول .\r\n","page_name":" 99 ","page_number":99},
  {"content":"\r\n\r\nما اين نمونه‌ها را در اختيار خوانندهء عزيز قرار داديم تا آن‌ها را با دقت مطالعه كند ، آن‌گاه عقل و وجدان خويش را داور و قاضى قرار دهد كه چگونه مىتوان ادعا نمود كه محمّد ( صلىالله عليه وآله و سلم ) معارفى را كه براى بشر ارائه داده است ، از\r\nاين كتاب‌ها اقتباس نموده ، محتويات قرآن مجيد را با آن سطح عالى و استحكام كه دارد ، از آن‌ها اتخاذ نموده است ؟ !\r\nباز چگونه مىتوان اين كتاب‌ها را وحى آسمانى پنداشت ، با اينكه اين كتاب‌ها با نسبت‌هاى ناروا دامن پاك پيامبران خدا را آلوده ساخته ، مقام شامخ آنان را لكه‌دار نموده است .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\nاعجاز در هماهنگى قرآن\r\nگفتيم كه قرآن از جهات مختلفى داراى اعجاز است و اعجاز آن را از نظر معارف عقلى و فلسفى توضيح داديم . اينك به دومين جنبهء اعجاز قرآن مىپردازيم و آن ، هماهنگى كامل و نظم و انسجام حاكم در آيات قرآن است ، يعنى كه كوچك‌ترين اختلاف و تناقضى در ميان آيات و مفاهيم آن وجود ندارد .\r\nتوضيح اينكه : هر انسان عاقل ، مطلع و باتجربه به خوبى مىداند : كسى كه بر پايهء دروغ و افترا ، تشريع و قانون‌گذارى كند يا سخن گويد ، قهراً در سخنان و قوانين وى تناقض‌هايى ديده مىشود . مخصوصاً اگر قانون‌گذارى و دروغ‌سازى وى در مسائل و موضوعات مهم اعتقادى و اخلاقى و در اصول دقيق زندگى و در نظامات مختلف اجتماعى گسترش داشته باشد و ساليان درازى نيز به‌طول انجامد .\r\nآرى ! هر انسان دروغگو خواه ناخواه در تناقض‌گويى و اختلاف در گفتار قرار خواهد گرفت و هيچ‌گونه راه فرارى از آن نخواهد داشت زيرا اقتضاى طبيعت بشر اين است به‌طورى كه در مثل آمده است كه : « دروغگوكم‌حافظه است . »\r\nولى قرآن مجيد كه در تمام شئون و امور زندگى انسان‌ها به‌طوروسيع و دامنه‌دار وارد شده ، در اين موارد سخن گفته و تشريع و قانون‌گذارى نموده است ، با اين حال كوچك‌ترين اختلاف و تناقض در آن مشاهده نشده است .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nدر موضوع خداشناسى بحث كرده ، مسئلهء نبوت را پيش كشيده و دربارهء سياست و اداره‌كردن مُدُن و اجتماعات ، در مسائل اخلاقى و تمام شئون زندگى قانون‌گذارى نموده است و به امور ديگر نيز مانند : كيهان‌شناسى ، تاريخ و قوانين\r\nجنگ و صلح وارد شده ، موجودات آسمانى و زمينى را از قبيل ملائكه و ستارگان ، بادها ، درياها ، نباتات ، حيوانات و انسان توصيف كرده است و مثل‌هاى گوناگون آورده ، مناظر هولناك قيامت را بازگو نموده ، از هر بابى سخن رانده است ولى با اين وصف كوچك‌ترين تضاد و تناقضى در ميان گفتار ، تشريعات و نظريات آن ديده نشده و در سرتاسر اين مباحث از دايرهء عقل و خرد به دور نرفته است .\r\nقرآن گاهى به يك حادثه در دو مورد و يا در موارد بيشتر متعرض گرديده ولى در ميان اين موارد كوچك‌ترين اختلاف و تناقضى نمىتوان يافت .\r\nبراى نمونه داستان موسى را در قرآن مجيد ملاحظه كنيد كه اين داستان در قرآن تكرار شده و در چندين مورد آمده است ولى در هر مورد ، داراى نكات و امتيازات خاصى بوده كه موارد ديگر آن نكات و امتيازها را نداشته‌اند ، بدون اينكه در اصل مطلب و ريش داستان كوچك‌ترين اختلاف و تناقضى ديده شود .\r\nاگر بدين نكته نيز توجه شود كه آيات قرآن يك دفعه نازل نگرديده بلكه در مدت بيست و سه سال تدريجاً با مناسبت‌هاى مختلف و در حوادث گوناگون نازل شده است . اين حقيقت بيشتر روشن خواهد گرديد كه قرآن از ناحى خداوند بزرگ فرود آمده ، از قدرت بشر خارج مىباشد زيرا اقتضاى طول زمان و فاصله‌هاى طولانى در نزول آيات قرآن و در عين‌حال گستردگى آن ، اين بود كه وقتى اين آيات در يك‌جا جمع گرديد ، در ميان آن‌ها ناهماهنگى و اختلاف ديده شود . ولى مىبينيم كه قرآن در هر دو صورت اعجاز خود را حفظ نموده است : آن روز كه قطعه قطعه نازل مىشد ، در همان متفرق بودنش معجزه بود و زمانى هم كه از حالت قطعه قطعه بودن خارج و يك‌جا جمع‌آورى شد ، جنب ديگرى از اعجاز به خود گرفت .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nخود قرآن نيز به اين خصوصيت و امتياز اشاره مىكند ، آنجا كه مىگويد :\r\n« أَفَلَا يَتَدَبَّرُونَ الْقُرْآنَ وَلَوْ كَانَ مِنْ عِندِ غَيْرِ اللّهِ لَوَجَدُوا فِيهِ اخْتِلَافاً كَثِيراً » ( 4 / 82 )\r\n« آيا دربار قرآن نمىانديشيد كه اگر از سوى غير خدا بود ، اختلاف فراوانى در آن مىيافتند . »\r\nاين آى شريفه انسان را به يك موضوع فطرى و وجدانى رهبرى مىكند كه : هر كس در ادعا و گفتار خويش بر كذب و دروغ متكى باشد ، در نظرياتش اختلاف و در بيانش تناقض ، ظاهر و آشكار خواهد شد ولى اين اختلاف و تناقض در كتاب آسمانى ( قرآن ) وجود ندارد ، پس بنابراين ، قرآن ساخته و پرداخت فكر بشر نبوده ، بر پايهء دروغ و افترا بنيان نشده است .\r\nپاك و عارى بودن قرآن از اختلاف و تناقض مطلبى نيست كه به دليل و برهان نيازمند باشد بلكه حقيقت روشنى است كه حتى عرب آن روز نيز اين حقيقت را كاملًا درك نموده است و فصحا ، بلغا و سخن‌دانان آن زمان هم بر آن اذعان داشتند .\r\nگفتار « وليد بن مغيره » گواه زندهء آن است ؛ آنجا كه ابوجهل خواست كه وى نظر خود را دربارهء قرآن ابراز نمايد ، چنين گفت :\r\n« من دربارهء قرآن چه بگويم ؟ به خدا سوگند در ميان شما كسى نيست كه به اندازهء من با اشعار و قصايد عرب آشنا باشد ، در شناخت رموز فصاحت و بلاغت و فنون شعر و رجز كسى به پاى من نمىرسد ، من به هرگونه شعر ، حتى به اشعار جنيان نيز آگاهم ولى به خدا سوگند ! اينكه محمد مىگويد به هيچ يك از اينها كه گفتم شباهت ندارد ، آرى به خدا قسم ! گفتار محمّد ( صلىالله عليه وآله و سلم ) داراى حلاوت خاصى است كه هر سخن بليغ و شيرينى را درهم مىشكند و بر تمام گفتارها برترى دارد و برتر از آن سخنى متصور نيست . »\r\nابوجهل گفت : به خدا سوگند ! اقوام و عشير تو ، از تو راضى نخواهند\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nگرديد مگر بر ضد آن چيزى بگويى .\r\nوليد گفت : پس صبر كن تا در اينباره فكر كنم ، پس از فكر و تأمل زياد چنين گفت : قرآن سحرى است كه محمد آن را از ساحران گرفته است . « 1 »\r\nو بنابر بعضى نقل‌ها وليد چنين گفت : به خدا سوگند ! از محمد ( صلى الله عليه و آله و سلم ) سخنى شنيدم كه نه انس را چنين سخنى است نه جن را . كلام او داراى حلاوت و شيرينى فوق‌العاده‌اى است . سخن تازه ، ريشه‌دار ، پرثمر و بىسابقه‌اى است برجسته‌ترين سخن است كه برجسته‌تر از آن سخنى نيست و بشر از گفتن آن عاجز و زبون است .\r\n« وَ إنَّ له لحلاو و إنَّ عَلَيْهِ لَطَلاوَهءً وَ إِنَّ أَعلاهُ لَمُثْمِرٌ وَ إِنَّ أَسْفَلَهُ لَمُغْدِقٌ وَ إِنَّهُ لِيَعْلوا وَ لا يُعْلى عَلَيْهِ وَ ما يَقُولُ هذا بَشَرٌ » « 2 » .\r\nاگر شما كتب عهدين را كه آسمانى قلمداد مىشود ، كاملًا بررسى نماييد ، اين حقيقت براىتان روشن‌تر خواهد شد و حق و باطل خود را نمايان‌تر خواهد ساخت .\r\nاينك قسمتى از تناقضات انجيل را بررسى مىكنيم :\r\n1 . در انجيل لوقا آمده كه مسيح گفت :\r\n« هركس با من نباشد مخالف من است . » « 3 »\r\nولى در جاى ديگر از همان انجيل ، نقيض آن را مىخوانيم كه مسيح گفت :\r\n« هركس مخالف ما نباشد ، او با ما است . » « 4 »\r\n2 . در اناجيل مىخوانيم كه وقتى مسيح را معلم صالح خطاب نمودند ، گفت :\r\n« چرا صالح ؟ به‌جز خدا صالحى وجود ندارد . » « 5 »\r\n\r\n\r\n","description":"","footnote":"\r\n( 1 ) . تفسير طبرى 29 / 98\r\n( 2 ) . تفسير قرطبى 19 / 72\r\n( 3 ) . متى ، فصل 12 - لوقا ، فصل 11\r\n( 4 ) . مرقس و لوقا ، فصل 9\r\n( 5 ) . متى ، فصل 19 - مرقس ، فصل 10 - لوقا ، فصل 18 .\r\n","page_name":" 104 ","page_number":104},
  {"content":"\r\n\r\nولى در جاى ديگر اناجيل ، درست عكس آن را مىخوانيم كه مسيح گفت : « منم نگهبان صالح » و باز گفت :\r\n« اما من همان نگهبان صالحم . » « 1 »\r\n3 . در انجيل متى آمده است :\r\n« آن دو نفر دزد كه با مسيح به دار آويخته شدند ، هر دو مسيح را سرزنش مىنمودند و نيش زبان مىزدند . » « 2 »\r\nو در انجيل ديگر درست ضد آن گفتار آمده است كه :\r\n« يكى از آن دو مجرم به مسيح گفت : « تو اگر مسيح هستى ، هم خود و هم ما را از چوبهء دار برهان و مجرم دوم گفت : « تو از خدا و مجازات وى نمىترسى كه مسيح را سرزنش مىكنى . » « 3 »\r\n4 . در انجيل يوحنا چنين آمده است كه :\r\n« اگر به نفع خودم شهادت دهم ، شهادتم درست نخواهد بود . » « 4 »\r\nولى در همين انجيل آمده است كه :\r\n« عيسى گفت : اگر من به نفع خودم شهادت دهم شهادتم درست است . » « 5 »\r\nاين‌ها نمونه‌هاى مختصرى از اختلافات و تناقض‌هايى است كه در اناجيل با آن حجم كوچكى كه دارد ، مشاهده مىشود و همين نمونه‌ها مىتواند براى افراد حقيقت‌جو و دور از تعصب و عناد ، يك دليل و راهنماى خوب و روشنگرى باشد .\r\n\r\n\r\n","description":"","footnote":"\r\n( 1 ) . يوحنا ، فصل 10\r\n( 2 ) . متى ، فصل 27\r\n( 3 ) . لوقا ، فصل 5\r\n( 4 ) . يوحنا ، فصل 5\r\n( 5 ) . يوحنا ، فصل 8 .\r\n","page_name":" 105 ","page_number":105},
  {"content":"\r\n\r\n\r\nاعجاز قرآن در تشريع و قانون‌گذارى\r\nدوران قبل از قرآن\r\nاين يك حقيقت مسلم و تاريخى است كه قبل از طلوع خورشيد تابناك اسلام دورانى بود ، تاريك و وحشتناك ، مردمش در جهل و نادانى ، در انحطاط علمى و اخلاقى و در وحشت و بربريت به‌سر مىبردند . در آن دوران تاريك ، اختلافات نژادى و طبقاتى ، قانون زور ، پستى ، فرومايگى و هرج و مرج اجتماعى بر ملل جهان خاصه بر عرب حكومت مىكرد . دل‌ها به‌سوى غارت و يغماگرى متوجه بود قدم‌ها به‌سوى برافروختن آتش جنگ و خونريزى مىشتافت .\r\nعرب قبل از اسلام از عقيده‌هاى خرافى و روش‌هاى وحشيگرى ، بهرهء فراوانى داشتند . نه داراى عقيده و مذهبى بودند كه همهء آن‌ها را در يك نقطه متمركز سازد و نه داراى يك قانون و نظام اجتماعى واحد بودند كه ارتباط و هماهنگى در ميان آنان برقرار كند . پيروى از آدات و روش‌هاى نياكان ، آنان را متحير ساخته ، به هر سو سوقشان مىداد . بت‌پرستى از رواج خاصى برخوردار بود و مردم عصر جاهلى داراى بت‌هاى متعددى بودند كه آن‌ها را پرستش نموده ، وسيلهء شفاعت به پروردگارشان مىدادند .\r\nدر ميان آنان اموال بر پايهء شانس موهوم تقسيم مىشد و قماربازى براى آنان\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nى\r\nك عمل عادى و شايع بود ، به طورى كه اين عمل فاسد يك نوع مايهء افتخار و مباهات در اجتماع آنان محسوب مىشد . يكى ديگر از عادات زشت آنان ازدواج با همسران پدران و زشت‌تر از آن ، كشتن دختران و زنده به گور كردن آن‌ها بود .\r\nعصر قرآن\r\nآرى اين‌ها قسمتى از عادات زشت عرب بود در دوران جاهليت و قبل از اسلام و قبل از نزول قرآن ولى موقعى كه\r\nنور محمّد ( صلىالله عليه و آله و سلم ) در مكه بدرخشيد و آفتاب اسلام از جزير العرب سر زد دل‌هاى تاريك مردم جاهلى با معارف الهى روشن و از آلودگىها پاك گرديد .\r\nتوحيد و يگانه‌پرستى جايگزين بت و بت‌پرستى شد ، جهل و نادانى جاى خود را به علم و دانش داد . رذائل اخلاقى به اوصاف نيك و اختلاف و دشمنى به محبت و دوستى مبدل گرديد . از همين مردم غارتگر ، سست و پراكنده يك ملت متحد و منسجم و پر مهر به‌وجود آمد كه توانست ، نفوذ و حكومت خويش را در سرتاسر جهان گسترش داده و پرچم علم ، تمدن ، انسانيت و تقوا را در تمام دنيا به اهتزاز درآورد .\r\n« دورى » يكى از وزراى فرانسه در اينباره چنين مىگويد :\r\n« محمد ( صلىالله عليه وآله و سلم ) پيامبر مسلمانان با تعاليم عالى و آسمانى خويش به‌آسانى توانست قبائل پراكندهء عرب را متحد سازد و از آن‌ها ملت واحدى تشكيل داده ، حكومت و نفوذ خويش را از اسپانيا تا شبه‌قارهء هند گسترش دهد و در تمام جهان پرچم تمدن را به اهتزاز درآورد » .\r\n« آن مرد بزرگ اين تحول عجيب و همه جانبه را در موقعى به‌وجود آورد كه هنوز اروپا در ظلمت قرون وسطايى به‌سر مىبرد » .\r\nو سپس مىگويد : « در قرون وسطى ، تنها مردمى كه داراى علم و دانش بودند\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nو گوى سبقت را در اين ميدان از همگان ربودند ، همان ملت عرب بود كه ابرهاى ضخيم جهالت ، وحشيت و بربريت را كه بر آسمان اروپا كشانده شده بود ، از هم پاشيدند و آفتاب تمدن ، علم و اخلاق را به آن سرزمين تاباندند . » « 1 »\r\nاين همه پيشرفت ، ترقى ، تعالى و افتخارات عظيمى هم كه نصيب عرب گرديد ، دراثر همان تعاليم عالى قرآن مجيد و كتاب آسمانى بود كه بر تمام كتاب‌هاى آسمانى ديگر تفوق و برترى دارد ، قوانينش بر پايهء عقل ، استوار و پىريزى گرديده تعاليمش داراى يك روش خاص ، جالب و استثنايى است .\r\nاعتدال در قرآن\r\nيكى ديگر از ويژگىهاى قرآن و جنبه‌هاى اعجاز آن ، اعتدال و ميانه‌روى در قانون‌گذارى و دستورات اخلاقى است . قرآن در قانون‌گذارى ، روش اعتدال و ميانه‌روى را در پيش‌گرفته و از هرگونه افراط و تفريط اجتناب نموده است . قرآن تا\r\nآنجا به موضوع اعتدال توجه داشته است كه آن را براى افراد انسان نيز يك امر لازم و ضرورى دانسته ، با زبان آنان از خداوند راه اعتدال و خالى از اعوجاج و روش دور از افراط و تفريط را مىطلبد ، آنجا كه مىگويد :\r\n« اهْدِنَا لصِّراطَ الْمُسْتَقيمَ . » ( حمد / 6 )\r\n« [ خداوندا ! 
  ] ما را به راه راست هدايت فرماى ! »\r\nاين جمله درعين اختصار معناى عميق و ژرفى را در بر دارد كه توضيح آن را در تفسير سورهء حمد خواهيد خواند .\r\nقرآن مجيد در آيات زيادى به اعتدال و ميانه‌روى در تمام امور دعوت مىنمايد و به يك روش عادلانه كه از افراط و تفريط به دور باشد ، رهبرى مىكند ؛\r\n\r\n\r\n","description":"","footnote":"\r\n( 1 ) . صفوالعرفان ، تأليف محمد فريد و جدى ، ص 119 .\r\n","page_name":" 108 ","page_number":108},
  {"content":"\r\n\r\nآنجا كه مىگويد :\r\n1 - « إِنَّ اللّهَ يَأْمُرُكُمْ أَن تُؤَدُّوا الْأَمَانَاتِ إِلَى أَهْلِهَا وَ إِذَا حَكَمْتُم بَيْنَ النَّاسِ أَن تَحْكُمُوا بِالْعَدْلِ » . ( نساء / 58 )\r\n2 - « إِعْدِلُوا هُوَ أَقْرَبُ لِلتَّقْوَى » . ( مائده / 8 )\r\n3 - « وَ إِذَا قُلْتُمْ فَاعْدِلُوا وَلَوْ كَانَ ذَا قُرْبَى » . ( انعام / 152 )\r\n4 - « إِنَّ اللَّهَ يَأْمُرُ بِالْعَدْلِ وَ الْإِحْسَانِ وَ إِيتَاءِ ذِى الْقُرْبَى وَ يَنْهَى عَنِ الْفَحْشَاءِ وَالْمُنكَرِ وَ الْبَغْىِ يَعِظُكُمْ لَعَلَّكُمْ تَذَكَّرُونَ » . ( 16 / 90 )\r\n1 - « خداوند اكيداً به شما فرمان مىدهد كه امانت‌ها را به صاحبانشان برگردانيد و در هنگام داورى ، راه عدالت در پيش گيريد . »\r\n2 - « عدالت بورزيد ، زيرا كه آن به تقوا و پرهيزگارى نزديك‌تر است . »\r\n3 - « هنگام سخن گفتن ، حق و عدالت را رعايت كنيد ، گرچه به ضرر خويشان شما باشد . »\r\n4 - « خداوند شما را به عدل و نيكى و به احسان براى خويشاوندان اكيداً فرمان مىدهد و از كارهاى زشت و از ظلم و ستم نهيتان مىكند و بدين‌گونه پندتان مىدهد ، شايد كه بپذيريد . »\r\nقرآن در تمام ابعاد و امور زندگى راه اعتدال و ميانه‌اى را در پيش پاى مىگذارد كه ذيلًا قسمتى از آن‌ها را براى شاهد گفتار ، در اينجا مىآوريم .\r\n1 - اعتدال در بخشش\r\nقرآن مجيد انسان را به اقتصاد و ميانه‌روى در به كارگيرى مال و بهره‌بردارى از ثروت فرمان مىدهد ، از طرفى صفت بخل را نكوهش و از طرف ديگر اسراف در زندگى را مذمت مىكند . قرآن در آيات متعدد از بخل و آز ، نهى نموده و عواقب زيانبار آن را گوشزد مىكند و مىگويد :\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n« وَ لَا يَحْسَبَنَّ الَّذِينَ يَبْخَلُونَ بِمَا آتَاهُمُ اللّهُ مِن فَضْلِهِ هُوَ خَيْراً لَهُمْ بَلْ هُوَ شَرٌّ لَهُمْ سَيُطَوَّقُونَ مَا بَخِلُوا بِهِ يَوْمَ الْقِيَامَهءِ وَ لِلّهِ مِيرَاثُ السَّماوَاتِ وَالْأَرْضِ وَ اللّهُ بِمَا تَعْمَلُونَ خَبِيرٌ » . ( آل عمران / 180 )\r\n« آنان كه خداوند از فضل و كرم خويش ، نعمت و ثروت فراوان به آنان داده است ، از بذل و بخشش خوددارى مىكنند ،\r\nخيال نكنند كه اين عمل به سود آن‌ها است بلكه به ضرر آن‌ها است ، زيرا همان اموال را به زودى همانند طوقى بر گردنشان مىافكنند و آنچه در آسمان‌ها و زمين است ، ملك خاص و ماندگار خدا است و خداوند بر اعمال شما آگاه است . »\r\nدر برابر اين گروه آيات كه انسان را به بذل و بخشش تشويق مىكند ، آيات ديگرى نيز وجود دارد كه از اسراف و تبذير نهى كرده ، مردم را از مفاسد آن برحذر مىدارد و چنين مىگويد :\r\n1 - « وَ لَا تُسْرِفُوا إِنَّهُ لَايُحِبُّ الْمُسْرِفِينَ » . ( انعام / 141 )\r\n2 - « إِنَّ الْمُبَذِّرِينَ كَانُوا إِخْوَانَ الشَّيَاطِينِ » . ( اسراء / 27 )\r\n3 - « وَ لَا تَجْعَلْ يَدَكَ مَغْلُولَهءً إِلَى عُنُقِكَ وَ لَا تَبْسُطْهَا كُلَّ الْبَسْطِ فَتَقْعُدَ مَلُوماً مَّحْسُوراً » . ( اسراء / 29 )\r\n1 - « و اسراف نكنيد زيرا كه خداوند مسرفان را دوست ندارد . »\r\n2 - « اسراف كنندگان برادر شياطينند . »\r\n3 - « نه دستت را بر بذل و بخشش ببند و نه آن را بيش از حد بگشا تا مورد سرزنش قرار گيرى و از زندگى فرومانى . »\r\n2 - اعتدال در عفو و انتقام\r\nقرآن انسان را به تحمل ، صبر و استقامت در برابر مصائب و مشكلات فرمان مىدهد . افراد صبور را مىستايد و به آنان پاداش بزرگى را نويد مىدهد و مىگويد :\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n1 - « إِنَّمَا يُوَفَّى الصَّابِرُونَ أَجْرَهُم بِغَيْرِ حِسَابٍ » . ( زمر / 10 )\r\n2 - « وَ اللّهُ يُحِبُّ الصَّابِرِينَ » . ( آل‌عمران / 146 )\r\n1 - « صابران اجر و پاداش خود را بىحساب دريافت مىدارند . »\r\n2 - « خداوند صبركنندگان را دوست دارد . »\r\nولى بايد توجه داشت كه قرآن در برابر ظالم دست مظلوم را نبسته و او را از گرفتن حق خويش باز نداشته است ، بلكه براى اينكه ريشهء ظلم و فساد قطع شود و براى اينكه قانون عدالت در روى زمين حكم‌فرما باشد ، به مظلوم اجازه و بلكه فرمان مىدهد كه در برابر ظالم و ستمگر مقاومت و ايستادگى نمايد و عادلانه از وى انتقام بگيرد . قرآن در اين مورد مىگويد :\r\n« فَمَنِ اعْتَدَى عَلَيْكُمْ فَاعْتَدُوا عَلَيْهِ بِمِثْلِ مَا اعْتَدَى عَلَيْكُمْ » . ( بقره / 194 )\r\n« هر كس بر شما تعدى كند ، شما نيز به اندازهء تعدى وى از او انتقام بگيريد . »\r\nقرآن به اولياى مقتول اجازه داده است كه در صورت عمدى بودن قتل ، قاتل را قصاص كنند و به تاوان مقتول او را بكشند :\r\n« وَ مَن قُتِلَ مُظْلُوماً فَقَدْ جَعَلْنَا لِوَلِيِّهِ سُلْطَاناً فَلا يُسْرِف فِى الْقَتْلِ » . ( اسراء / 33 )\r\n« هر كس مظلوم كشته شود به وليّش سلطه ( حق قصاص ) داديم ولى او هم نبايد در قتل اسراف ورزد . »\r\n3 - اعتدال در جنبه‌هاى مادى و معنوى\r\nقرآن مجيد چون برپايهء اعتدال و ميانه‌روى ، تشريع و قانون‌گذارى مىكند ، اين است كه نظام و قوانين اجتماعى اين عالم را با قوانين آخرت تطبيق نموده ، در ميان\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nآن‌ها نيز هماهنگى به‌وجود آورده است . از يك طرف اصلاح امور اين جهان را به‌عهده گرفته ، از طرف ديگر سعادت اخروى افراد بشر را تضمين مىكند .\r\nاين قرآن همان قانون بزرگ و ناموس اكبرى است كه پيامبر بزرگ اسلام ( صلى الله عليه و آله و سلم ) آن را آورده ، تا بدان\r\nوسيله\r\nجهان بشريت را به سعادت هر دو جهان برساند .\r\nقرآن مانند تورات فعلى نيست كه قانون آن اختصاص به زندگى مادى داشته و تنها مربوط به اين جهان باشد و به جهان ديگر توجه نكند . آرى ، تورات آن‌چنان در چهارچوبهء جهان مادى غرق شده كه كوچك‌ترين توجهى به جهان آخرت ندارد و حتى پاداش اعمال نيك را نيز مال و منال دنيا و مسلط بودن بر مردم مىشناسد ، نتيجه و مجازات گناهان را از دست دادن تسلط و ثروت اين جهان معرفى مىكند .\r\nو همچنين قرآن مانند انجيل فعلى نيست كه در تشريع و قانون‌گذارى تنها به جنبه‌هاى اخروى بپردازد و از نظام اجتماع و امور زندگى غفلت ورزد و آن را اساساً ناديده بگيرد بلكه قانون قرآن يك قانون كامل و گسترده‌اى است كه هم به امور زندگى و نظامات اجتماعى اين جهان نظارت دارد و هم به اصلاح شئون جهان آخرت مىپردازد و هيچ‌يك از دو جنبهء مادى و معنوى بشر را فروگذار نمىكند .\r\nقرآن مجيد در تعاليم خود گاهى انسان را به عالم آخرت سوق مىدهد و گاهى به امور زندگى اين جهان متوجه مىكند و در مقام توجه به جهان آخرت مىگويد :\r\n1 - « وَ مَن يُطِعِ اللّهَ وَرَسُولَهُ يُدْخِلْهُ جَنَّاتٍ تَجْرِى مِن تَحْتِهَا الْأَنْهَارُ خَالِدِينَ فِيهَا وَ ذلِكَ الْفَوْزُ الْعَظِيمُ * وَمَن يَعْصِ اللّهَ وَ رَسُولَهُ وَ يَتَعَدَّ حُدُودَهُ يُدْخِلْهُ ناراً خَالِداً فِيهَا وَ لَهُ عَذَابٌ مُهِينٌ » . ( نساء / 14 - 13 )\r\n2 - « فَمَن يَعْمَلْ مِثْقَالَ ذَرَّهءٍ خَيْراً يَرَهُ * وَ مَن يَعْمَلْ مِثْقَالَ ذَرَّهءٍ شَرّاً يَرَهُ » . ( زلزال / 8 - 7 )\r\n3 - « وَ ابْتَغِ فِيَما ا اتَاكَ اللَّهُ الدَّارَ الْآخِرَهءَ وَ لَا تَنسَ نَصِيبَكَ مِنَ الدُّنْيَا » . ( قصص 28 / 77 )\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n1 - « هركسى كه از خدا و پيامبرش پيروى كند ، خداوند او را به باغ‌هايى وارد مىسازد كه همواره از زير درختانش نهرها جارى است ، در آنجا هميشگى خواهند بود و اين است پيروزى بزرگ و هركس نسبت به خدا و پيامبر او عصيان ورزد و از حدودش تجاوز كند ، او را به آتش دوزخ مىافكند كه جاودان در آن خواهد ماند و بر اوست ، شكنجهء دردناك و مذلت‌بار . »\r\n2 - « هر كس به اندازهء ذره‌اى كار نيك انجام دهد پاداش آن را خواهد ديد و هركس به اندازهء ذره‌اى عمل بد انجام دهد ، كيفر آن را هم خواهد چشيد . »\r\n3 - « در آنچه خدا [ از اموال دنيا 
  ] به تو داده است ، سراى آخرت را بطلبد ! »\r\nقرآن در آيات زيادى مردم را به فراگرفتن علم و دانش پيروى از تقوا ترغيب و تشويق نموده ، در عين‌حال براى آنان لذايذ زندگى و بهره‌بردارى از نعمت‌هاى پروردگار را مباح و جايز مىداند و اين حقيقت را چنين بيان مىكند :\r\n« قُلْ مَنْ حَرَّمَ زِينَهءَ اللّهِ الَّتِى أَخْرَجَ لِعِبَادِهِ وَ الطَّيِّبَاتِ مِنَ الرِّزْقِ » . ( اعراف / 32 )\r\n« بگو : چه كسى زينت‌هاى الهى را كه براى بندگان خود آفريده است و روزىهاى پاكيزه را حرام كرده است . »\r\n* * * قرآن مجيد ، در عين توجه به امور زندگى انسان در دنيا ، به امور معنوى و اخروى نيز توجه ويژه دارد و مردم را به عبادت خدا و به تفكر در آيات و آثار تشريعى و تكوينى خداوند و به تأمل در موجودات جهان هستى و در اسرار و دقايق وجود انسان ، با تأكيد دعوت مىكند ولى در عين حال تنها به اينكه انسان را به خدا برساند و بنده را به خدا مرتبط سازد ، اكتفا نمىكند بلكه به جنبهء ديگرى نيز كه افراد بشر را به همديگر مربوط مىسازد و در ميان آنان الفت و محبت ايجاد مىكند ؛ توجه خاصى مبذول مىدارد .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n4 - اعتدال در اقتصاد\r\nخريد و فروش و معاملات را تجويز ، ربا و فزون‌طلبى را تحريم نموده ، آنجا كه مىگويد :\r\n« وَ أَحَلَّ اللّهُ الْبَيْعَ وَ حَرَّمَ الرِّبَا » . ( بقره / 275 )\r\n« خداوند ، خريد و فروش را حلال و ربا را حرام نموده است . »\r\nقرآن به افراد بشر دستور داده است كه بر عهد و پيمان‌هاى خود وفادار باشند :\r\n« يَا أَيُّهَا الَّذِينَ آمَنُوا أَوْفُوا بِالْعُقُودِ » . ( مائده / 1 )\r\n« اى كسانى كه ايمان آورده‌ايد ، به عقود و پيمان‌هاى خويش وفا كنيد . »\r\n5 - اعتدال در انتخاب همسر\r\nچون بقاى نوع بشر متكى به امر ازدواج است ، خداوند نيز در قرآن براى تأمين همان احتياج فطرى انسان ، او را به ازدواج امر نموده و چنين فرموده است :\r\n1 - « وَ أَنكِحُوا الْأَيَامَى مِنكُمْ وَ الصَّالِحِينَ مِنْ عِبَادِكُمْ وَ إِمَائِكُمْ إِن يَكُونُوا فُقَرَاءَ يُغْنِهِمُ اللَّهُ مِن فَضْلِهِ وَاللَّهُ وَاسِعٌ عَلِيمٌ » . ( نور / 32 )\r\n2 - « فَانْكِحُوا مَا طَابَ لَكُم مِنَ النِّسَاءِ مَثْنَى وَ ثُلَاثَ وَ رُبَاعَ فَإِنْ خِفْتُمْ أن‌َلَّا تَعْدِلُوا فَوَاحِدَهءً » . ( نساء / 3 )\r\n1 - « مردان و زنان بىهمسر را همسر دهيد و همچنين غلامان و كنيزان صالح و درستكارتان را به نكاح يكديگر در بياوريد و اگر فقير و تنگدست باشند ، خدا آنان را از فضل خود بىنياز مىسازد ؛ خداوند وسعت‌بخش و داناست . »\r\n2 - « ازدواج كنيد از زنانى كه بر شما حلال گرديده است ، دو يا سه يا چهار زن و اگر بترسيد كه نتوانيد در ميانشان با عدالت رفتار كنيد ، در اين صورت تنها به يكى كفايت بورزيد . »\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n6 - اعتدال در معاشرت\r\nقرآن به انسان امر مىكند كه با همسرش خوش‌رفتارى كند و تمام احتياجات زندگى او را بر طرف سازد و همچنين دستور مىدهد كه انسان با تمام مسلمانان مخصوصاً با پدر ، مادر ، اقوام و عشير خويش با نيكى ، ملايمت و خوشى رفتار نمايد بلكه از نظر قرآن نيكى و خوش‌رفتارى يك برنامهء وسيع و همگانىاست كه در برابر افراد بشر خواه مسلمان و يا غيرمسلمان بايد رعايت شود . قرآن در اين مورد مىگويد :\r\n1 - « وَعاشِرُوهُنَّ بِالْمَعْرُوفِ » . ( نساء / 19 )\r\n2 - « وَ لَهُنَّ مِثْلُ الَّذِى عَلَيْهِنَّ بِالْمَعْرُوفِ » . ( بقره / 228 )\r\n3 - « وَاعْبُدُوا اللّهَ وَلَا تُشْرِكُوا بِهِ شَيْئاً وَبِالْوَالِدَيْنِ إِحْسَاناً وَبِذِى الْقُرْبَى وَالْيَتَامَى وَالْمَسَاكِينِ وَالْجَارِ ذِى الْقُرْبَى وَالْجَارِ الْجُنُبِ وَالصَّاحِبِ بِالْجَنْبِ وَابْنِ السَّبِيلِ وَمَا مَلَكَتْ أَيْمَانُكُمْ إِنَّ اللّهَ لَا يُحِبُّ مِن كَانَ مُخْتَالًا فَخُوراً » . ( نساء / 36 )\r\n4 - « وَ أَحْسِن كَمَا أَحْسَنَ اللَّهُ إِلَيْكَ وَ لَا تَبْغِ الْفَسَادَ فِى الْأَرْضِ إِنَّ اللَّهَ لَا يُحِبُّ الْمُفْسِدِينَ » . ( قصص / 77 )\r\n5 - « إِنَّ رَحْمَهءَ اللّهِ قَرِيبٌ مِنَ الْمُحْسِنِينَ » . ( اعراف / 56 )\r\n6 - « وَ احْسِنُوا انَّ الله يُحِبَ الْمُحْسِنينَ » . ( بقره / 195 )\r\n1 - « با همسرانتان به طور شايسته رفتار كنيد . »\r\n2 - « به همان مقدار كه زنان‌تان وظايفى در قبال شما دارند ، حقوقى نيز بر گردن شما دارند و از حقوق متقابل برخوردارند . »\r\n3 - « و خدا را پرستش كنيد و چيزى را بر وى شريك قرار ندهيد و به پدر و مادر نيكى كنيد ، همچنين به خويشاوندان ، يتيمان ، مستمندان ، همسايگان\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nدور و نزديك و دوست و همنشين ، واماندگان در سفر و بردگانى كه مالك آن‌ها هستند [ به هم آن‌ها نيكى كنيد 
  ] خداوند كسى را كه تكبر و فخرفروش است و [ از اداى حقوق ديگران سرباز مىزند 
  ] دوست ندارد . »\r\n4 - نيكى كن ، همان‌گونه كه خدا به تو نيكى نموده است و هرگز در زمين در جستجوى فساد مباش كه خدا مفسدان را دوست نمىدارد .\r\n5 - « رحمت خداوند جداً به نيكوكاران نزديك است . »\r\n6 - « و نيكى كنيد ، زيرا خداوند نيكوكاران را دوست دارد . »\r\nاينها نمونه‌هايى است از تعاليم قرآن در رابطه با اعتدال و ميانه‌روى در تمام ابعاد و اجتناب از افراط و تفريط در تمام امور ! !\r\nقانون نظارت عمومى در قرآن\r\nقرآن امر به معروف و نهى از منكر را كه نظارت عمومى و كنترل مردمى گسترده و درعين حال ساده و بىمعونه اجتماعى است ، بر تمام افراد امت واجب كرد ، آنان را به طايفه و افراد خاصى منحصر ندانسته است .\r\nقرآن با اين ماده قانون ، موجبات گسترش تعاليم خويش را فراهم ساخته و بر تعاليمش روح و حيات و بقا دميده و پشتوانهء نيرومند تداوم و استمرار بخشيده است .\r\nاسلام افراد اجتماعى و اعضاى خانواده‌ها را بر يكديگر ناظر و راهنما قرار داده و هر فرد را بر ديگرى مراقب و هدايت‌گر نموده است و در واقع به تمام افراد مسلمان وظيفهء يك فرد پليس را داده كه افراد ديگر جامعه را به سعادت و\r\nراه نيك راهنمايى كنند و از ظلم ، ستم و فساد بازشان بدارند ، يعنى به طور كلى همهء مسلمانان به تبليغ و اجراى قوانين اسلام و نظارت بر حسن اجراى آن ، مأمور و موظف مىباشند .\r\nخوانندهء عزيز ! آيا مىتوان سپاهى بزرگ‌تر ، نيرومندتر و مؤثرتر از اين سپاه ، آن هم به رايگان به‌وجود آورد و اين‌چنين به سازندگى مادى و معنوى جامعه پرداخت ؟ !\r\nدر عصر كنونى براى نظارت بر امور كشور نيروى وسيع انتظامى مهيا مىكنند\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nولى با اين‌حال نمىتوانند ، از تخلفات و قانون‌شكنىها جلوگيرى نمايند زيرا نيروى انتظامى هرچه وسيع و مجهز باشد ، بازهم نمىتواند در همه اوقات و نقاط با تمام افراد ملت همراه بوده ، بر اعمال وى نظارت كند .\r\nاما اسلام با يك طرح و برنامهء عالى و با واجب نمودن « امر به معروف و نهى از منكر » يك سپاه انتظامى و نيرومند و گسترده‌اى را به‌وجود آورده ، بسيج عمومى نموده است كه با تمام سپاه و نيروهاى انتظامى جهان تفاوت اصولى و ماهوى دارد كه بدون بودجه و هزينه اداره مىگردد و در همه‌جا و در همه زمان‌ها و مكان‌ها حضور دارد و بر همه نظارت مىكند و ناظر و ضامن اجراى قوانين عالى اسلام مىباشد .\r\nقانون برابرى و ملاك برترى در قرآن\r\nاز بزرگ‌ترين و عميق‌ترين قوانين تعاليم قرآن ، قانون مساوات و برابرى است كه قرآن با تشريع اين ماده قانون ، در ميان مسلمانان اتحاد ، يگانگى ، برابرى و برادرى برقرار مىسازد و هم آنان را در صف واحد قرار مىدهد و هرگونه امتيازات و اختلافات نژادى و طبقاتى را در ميانشان لغو مىسازد و تمام برترىها و فزون‌طلبىها را از ريشه برمىكند و تنها در اين ميان علم و تقوا را ملاك فضيلت و برترى قرار مىدهد ، آنجا كه مىگويد :\r\n1 - « إِنَّ أَكْرَمَكُمْ عِندَ اللَّهِ أَتْقَاكُمْ » . ( حجرات / 13 )\r\n2 - « قُلْ هَلْ يَسْتَوِى الَّذِينَ يَعْلَمُونَ وَالَّذِينَ لَا يَعْلَمُونَ » . ( زمر / 9 )\r\n1 - « گرامىترين شما در نزد خداوند باتقواترين شماست » .\r\n2 - « و بگو آنان كه مىدانند با آنان كه نمىدانند ، يكسان و برابرند » .\r\nرسول خدا ( صلى الله عليه و آله و سلم ) نيز مىفرمايند : « خداوند بزرگ ، كسانى را كه در دوران جاهليت خوار و ذليل بودند ، در سايهء اسلام ، عزت بخشيد و به‌وسيلهء اسلام نخوت و تكبر دوران جاهليت و تفاخر به اقوام و عشيره و مباهات به پدران و\r\nنياكان و هرگونه\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nاختلافات طبقاتى و نژادى را از بين برد ، تمام مردم جهان از سپيد و سياه و از عرب و عجم همه و همه فرزندان آدمند و خداوند آدم را از خاك آفريده است و در روز رستاخيز محبوب‌ترين مردم در پيشگاه خدا پرهيزگارترين آن‌ها خواهد بود . « 1 » »\r\nباز مىفرمايد : « فضيلت دانشمندان نسبت به ساير مردم مانند فضيلت من است ، نسبت به كمترين شما . » « 2 »\r\nاسلام ، سلمان فارسى بيگانه را به‌خاطر كمال ايمانش بر ديگر مسلمانان مقدم داشت تا جايىكه او را از اعضاى اهل بيت ( عليهم السلام ) خود پيغمبر ( صلىالله عليه وآله و سلم ) قرار داد . « 3 » ولى ابولهب عموى پيامبر را به علت كفر و بىدينى به عقب راند .\r\nتاريخ زندگانى پيامبر اسلام ( صلىالله عليه وآله و سلم ) هم نشان مىدهد كه وى در هيچ مورد با نسب و نژاد خويش بر ديگران برترى نجسته و با ملاك‌ها و امتيازات ديگرى كه از آن‌ها برخوردار بوده است و معمولًا مردم آن عصر و دوران به‌وسيلهء آن‌ها فخر و مباهات مىكردند ، به خود نباليده است بلكه مردم را تنها به‌سوى ايمان به خدا و روز رستاخيز دعوت نموده و به احتياط و يگانه‌پرستى رهنمون‌شان بوده است و از اين راه توانست بر قلوب مردم حكومت كند و ريشه‌هاى عميق تكبير و زمينه‌هاى افتخارات بىجا را از دلشان بركند و به جاى آن ، نهال محبت و اخوت بنشاند تا جايىكه افراد ثروتمند و خاندان‌هاى شريف حاضر مىگرديدند دخترانشان را به ازدواج افراد فقير و افرادى كه به نظر آنان از خاندان‌هاى به‌اصطلاح پست و عقب‌افتاده به‌شمار مىرفتند دربياورند و با آنان پيوند قوم و خويشى برقرار سازند . « 4 »\r\n\r\n\r\n","description":"","footnote":"\r\n( 1 ) . فروع كافى : ج 2 ، باب 21 « انَّ الْمُؤمِنَ كُفْؤُ الْمؤمِنَهء »\r\n( 2 ) . الجامع الصغير با شرح مناوى 4 / 432\r\n( 3 ) . بحارالانوار 4 ، باب 76 ، فضائل سلمان\r\n( 4 ) . زياد بن لبيد كه از ثروتمندان و بزرگان مدينه بود ، به فرمان رسول خدا ( صلى الله عليه و آله و سلم ) دختر زيبا و شايسته‌اش زلفا را به ازدواج يك مسلمانان سياه ، كوتاه قد و بىچيز سودانى به نام « جويبر » ورد ، در صورتى كه جز اصل برابرى در اسلام ، عامل ديگرى براى اين ازدواج وجود نداشت .\r\nفروع كافى : ج 2 ، باب 21 .\r\n","page_name":" 118 ","page_number":118},
  {"content":"\r\n\r\nنتيجه\r\nاين است كه قانون قرآن و تعاليم اسلام ، تمامى مصالح فردى و اجتماعى را درنظر گرفته است و قوانين را تشريع و تنظيم نموده است كه مىتواند پاسخگوى تمام نيازمندىهاى مختلف جوامع بشرى بوده ، برتمام جنبه‌هاى دنيوى و زندگى مادى انسان‌ها نظارت كند و تمام جنبه‌هاى معنوى و اخروى را نيز تأمين نمايد .\r\nآيا با اين حال در نبوت و پيامبرى كسى كه اين همه قوانين متعالى و مترقى را آورده است ، جاى شك و ترديد باقى مىماند ؟ ! آن هم با توجه به اين نكته كه : پيامبر اسلام ( صلى الله عليه و آله و سلم ) در ميان يك مشت مردم وحشى و نادان به دنيا\r\nآمده و در ميان مردمى نشو و نما نموده است كه كوچكترين ارتباط و آشنايى با اين‌گونه تعاليم عالى آسمانى نداشته‌اند و اين تعاليم از افق فكر آنان برتر و از سطح تصورشان بالاتر بود .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n\r\nحقايق خلل‌ناپذير در قرآن\r\nقرآن مجيد موضوعات زيادى متعرض گرديده ، مطالب مختلفى را مورد گفتگو قرار داده است . دربارهء خداشناسى و معارف عقلى سخن گفته ، موضوع آفرينش و رستاخيز را پيش كشيده و از ماوراء الطبيعه ، از روح و فرشته و جن و شيطان سخن به ميان آورده ، از كرهء زمين و كرات ديگر سخن رانده ، بر تاريخ گذشتگان و انبياى سلف و پيروانشان پرداخته ، گاه مثل زده و گاه اقامهء حجت و برهان نموده ، گاهى به مسائل اخلاقى وارد شده و گاهى حقوق خانواده را تشريح نموده ، گاهى به آيين حكومت ، زمامدارى و مردمدارى و نظم اجتماعى و به قوانين جنگى اشاره كرده و گاهى در عبادات و معاملات و مسائل سياسى و اقتصادى در روابط اجتماعى و امور ازدواج ، طرح عادلانه‌اى ريخته و در موضوع ارث حدود و قصاص و در غير اين موارد قانون‌گذارى كرده است .\r\nدر همهء اين مسائل ، بهترين و جالب‌ترين حقايق را به بشر ارائه نموده است ؛ حقايقى كه خلل ، فساد و بطلان هرگز بر آن راه ندارد و كوچك‌ترين اشكال و ايرادى بر آن متوجه نمىباشد .\r\nاين چيزى است كه ذاتاً براى بشر امكان‌پذير نيست و كسى نمىتواند در هر مورد جزئى و كلى قانون‌گذارى كند و اين قانون براى هميشه و تا ابد زنده و بىنقص\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nو عيب باشد ، مخصوصاً اگر اين افراد از ميان ملتى وحشى و بىعلم و دانش برخيزد كه كوچك‌ترين آشنايى با اين‌گونه معارف و حقايق نداشته باشد .\r\nاز اينجاست كه مىبينيم ، افرادى كه دربارهء يكى از علوم نظرى ، كتابى نوشته‌اند ، از تأليف آن كتاب مدت زيادى نگذشته كه بطلان اكثر نظريه‌هاى مؤلف آن كتاب روشن مىگردد زيرا علوم نظرى اين خصوصيت را دارند كه هرچه بيشتر دربارهء آن بحث شود ، حقايق بيشترى درمورد آن‌ها به دست‌مىآيد و خلاف نظريات گذشتگان ثابت مىشود و به‌طورى كه گفته‌اند ، حقيقت ثمره و نتيجهء بحث و بررسى است .\r\nچه مجهولات و ناروشنىهاى علم كه گذشتگان حل آن را به آيندگان محول نموده‌اند و چه كتاب‌هاى فلسفى كه گذشتگان آن را نوشته‌اند و مورد انتقاد و ايراد علماى بعدى قرار گرفته است ؟ تا جايىكه قسمتى از مباحثى كه از راه\r\nدليل براى علماى گذشته ثابت و مسلم شده بود ، بعدها پس از بررسى به‌صورت يك مسئلهء بىاساس درآمده ، از خيالات و موهومات محسوب گرديده است .\r\nاما قرآن مجيد با گذشت زمان و با كثرت جوانب و جهات مباحث و ارتفاع سطح علمى آن‌ها هنوز مورد كوچكترين اشكال و انتقادى قرار نگرفته و در مسائل و قوانين آن كمترين عيب و ايرادى ديده نشده است ، مگر ايرادهاى بىجا و موهومى كه از ناحيهء بعضى كوته‌نظران انتشار يافته و ما به زودى آن‌ها را مورد بحث و گفتگو قرار داده ، بطلانشان را برملا خواهيم نمود .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\nاخبار غيبى در قرآن\r\nقرآن مجيد در قسمتى از آياتش از امور مهمى كه مربوط به آينده بود ، خبر داده از حوادث و پيشامدهايى كه بعداً واقع مىشد ، پيشگويى نموده است و همهء آن‌ها نيز پس از مدتى به‌وقوع پيوسته ، هيچ‌يك از آن‌ها مخالف با واقع نگرديده است .\r\nالبته جاى ترديد نيست كه اين همان اخبار از غيب و پيشگويى است كه به جز طريق وحى ، راهى بر آن نيست .\r\nاينك نمونه‌اى از پيشگويىهاى قرآن مجيد :\r\n1 - پيشگويى دربارهء جنگ بدر :\r\n« وَ إِذْ يَعِدُكُمُ اللّهُ إِحْدَى الطَّائِفَتَيْنِ أَنَّها لَكُمْ وَ تَوَدُّونَ أَنَّ غَيْرَ ذَاتِ الشَّوْكَهءِ تَكُونُ لَكُمْ وَ يُرِيدُ اللّهُ أَن يُحِقَّ الْحَقَّ بِكَلِمَاتِهِ وَ يَقْطَعَ دَابِرَ الْكَافِرِينَ » . ( سورهء انفال / 7 )\r\n« و به ياد آريد ، هنگامى را كه خداوند به شما وعده داده بود كه يكى از دو گروه [ كاروان قريش يا لشكر مسلح آن 
  ] نصيب شما خواهد بود ، شما دوست داشتيد كه كاروان براى شما باشد ولى خداوند مىخواهد ، حق را با كلمات خود تقويت و ريش كافران را قطع كند » .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nمؤمنين وعدهء غلبه و پيروزى بر دشمن و از بين رفتن كفار را داد . با اينكه مسلمانان در آن روز از نظر تعداد لشكر و وسايل جنگ ، ضعيف و در اقليت بودند ، تا جايىكه در ميان آنان تنها مقداد و زبير بن عوام ، سواره و بقيه همه پياده بودند و در برابر آنان كفار در اكثريت و از نيروى بيشترى برخوردار بودند و به‌طورى كه قرآن بيان مىكند ، كفار آن‌چنان داراى نيرو و قدرت بودند كه مؤمنين از جنگ با آن در ترس و وحشت به‌سر مىبردند ولى خداوند در اين آيه اراد خويش را به مسلمانان اطلاع داده است كه او مىخواهد حق را بر باطل پيروز گرداند و به وعده‌اش وفا نمود و مسلمانان را براى دشمنان پيروز و كفار را ريشه‌كن ساخت .\r\n2 - پيشگويى در سرنوشت\r\n« فَاصْدَعْ بِمَا تُؤْمَرُ وَ أَعْرِضْ عَنِ الْمُشْرِكِينَ * إِنَّا كَفَيْنَاكَ الْمُسْتَهْزِئِينَ * الَّذِينَ يَجْعَلُونَ مَعَ اللَّهِ إِلهاً آخَرَ فَسَوْفَ يَعْلَمُونَ » . ( سورهء الحجر / 96 - 94 )\r\n« آنچه را كه مأمور هستى ، آشكارا بيان كن و از مشركان روى گردان ! ما [ خطر 
  ] استهزاكنندگان را از تو رفع خواهيم نمود ، همانانى كه به خدا شرك مىورزند و آنان به زودى [ از نتايج اعمالش 
  ] اطلاع خواهند يافت » .\r\nاين آيهء شريفه در مكه ، در اوايل دعوت اسلامى نازل گرديد و بعضى از مفسرين مانند « بزّاز » و « طبرانى » در سبب نزول اين آيه ، از انس به مالك چنين نقل نموده‌اند كه روزى رسول خدا ( صلىالله عليه وآله و سلم ) در مكه از كنار عده‌اى مىگذشت و آنان پيغمبر ( صلىالله عليه وآله و سلم ) را مسخره و استهزاء مىنمودند و چنين مىگفتند كه : « اين همان است كه خيال مىكند پيامبر است و جبرئيل همراه اوست » . در اين هنگام اين آيهء شريفه نازل گرديد و پيروزى رسول خدا ( صلىالله عليه وآله و سلم ) و كمك‌هاى غيبى را كه شامل حال وى خواهد گرديد ، نويد داد ، خذلان و شكست سركشان را كه پيامبر را استهزاء و مسخره مىكردند ، اعلان نمود .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nاين آيه در هنگامى نازل گرديد كه كسى تصور نمىكرد روزى خواهد آمد كه قريش شوكت و عزت خويش را از دست دهند و نفوذ و قدرت آنان با پيروزى رسول خدا ( صلىالله عليه وآله و سلم ) از بين برود و اين آى شريفه چنين روز و سرنوشتى را براى قريش پيش‌بينى كرد و عيناً به‌وقوع پيوست .\r\n3 - پيشگويى در بارهء پيروزى اسلام بر تمام اديان ديگر :\r\n« هُوَ الَّذِى أَرْسَلَ رَسُولَهُ بِالْهُدَى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ » . ( سورهء صف / 9 )\r\n« اوست كه پيامبرش را با هدايت و آيين حق به‌سوى مردم فرستاد تا دين وى را بر تمام دين‌ها پيروز گرداند ، هرچند مشركان كراهت داشته باشند . »\r\nاين آيهء شريفه هنگامى نازل گرديد كه اسلام هنوز در جزير عربستان رواج كامل پيدا نكرده بود كه اين آيه از\r\nپيروزى جهانى اسلام و از برترى و غلب آن بر تمام اديان و ملل دنيا خبر داد كه بخش عظيمى از آن تحقق يافت و تحقق كامل آن با ظهور مهدى و مصلح جهان خواهد بود .\r\n4 - پيشگويى دربارهء جنگ ايران و روم :\r\n« غُلِبَتِ الرُّومُ * فِى أَدْنَى الْأَرْضِ وَ هُم مِّن بَعْدِ غَلَبِهِمْ سَيَغْلِبُونَ » . ( سورهء روم / 3 - 2 )\r\n« روم در نزديك‌ترين سرزمين شكست خورده ولى پس از مغلوب شدن به‌زودى پيروز و غالب خواهد گرديد » .\r\nآنچه اين آيه خبر داده بود ، در مدت كمتر از ده سال واقع گرديد و پادشاه روم بر پادشاه ايران غالب شد و سپاه روم وارد سرزمين فارس گرديد . »\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n5 - پيشگويى در هزيمت دشمن نيرومند :\r\n« أَمْ يَقُولُونَ نَحْنُ جَمِيعٌ مُنتَصِرٌ * سَيُهْزَمُ الْجَمْعُ وَ يُوَلُّونَ الدُّبُرَ » . ( سورهء قمر / 45 - 44 )\r\n« يا مىگويند : ما جماعتى متحد و نيرومند و پيروزيم ولى بدانند به‌زودى جمعشان شكست مىخورد و پا به فرار خواهند گذاشت » .\r\nاين آيه از هزيمت و شكست مشركين و از پاشيده شدن اجتماعاتشان خبر مىدهد . اين جريان نيز در جنگ بدر واقع گرديد ، آن‌گاه كه ابوجهل اسب خويش را جلو راند و در پيشاپيش لشكر خويش قرار گرفت و گفت : ما امروز از محمّد و يارانش انتقام خواهيم گرفت ولى خداوند او را هلاك و جمعيتش را متفرق ساخت و حق را آشكار و كلمهء حق را برتر گردانيد . اين جريان در موقعى به‌وقوع پيوست كه مسلمانان در اقليت بودند و كسى نمىتوانست ، باور كند كه سيصد و سيزده مردى كه هيچ‌گونه وسايل جنگ در اختيارشان نبود و به‌جز يك يا دو اسب و هفتاد شتر كه به نوبت سوار آن‌ها مىشدند وسيله‌اى نداشتند ، بر يك لشكر انبوه و نيرومندى كه از نظر تعداد ، وسايل و تجهيزات جنگى برترى كامل دارند ، غالب شوند ، نيرو و قدرت آنان را در هم بشكنند ، شوكت و عزتشان را به باد فنا و نيستى بسپارند .\r\n6 - پيشگويى در سرنوشت ابولهب\r\n« تَبَّتْ يَدَا أَبِى لَهَبٍ وَ تَبَّ * مَا أَغْنَى عَنْهُ مَالُهُ وَ مَا كَسَبَ * سَيَصْلَى نَاراً ذَاتَ لَهَبٍ * وَ امْرَأَتُهُ حَمَّالَهءَ الْحَطَبِ * فِى جِيدِهَا حَبْلٌ مِن مَسَدٍ » ( سورهء مسد / 1 - 4 )\r\n« بريده باد هر دو دست ابولهب [ و مرگ بر او باد 
  ] ، همان‌طور هم خواهد بود . آنچه از ثروت و اولاد به‌دست آورده\r\nاست ، به‌حال وى سودى نخواهد بخشيد ، به‌زودى وارد آتش شعله‌ور دوزخ مىشود . [ و نيز 
  ] همسرش درحالى كه هيزم‌كش [ دوزخ 
  ] است و در گردنش طنابى است ، از ليف خرما ! »\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nاين سوره كه در زمان حيات ابولهب نازل گرديده است ، از داخل شدن او و همسرش به آتش دوزخ خبر مىدهد و از اين آيه چنين استفاده مىشود كه آنان تا زنده هستند ، اسلام را نخواهند پذيرفت و در عناد و لجاجت خويش باقى خواهند ماند و يك سرنوشت شوم و ذلّت‌بارى در انتظار آن‌ها است و همان‌طور كه قرآن پيش بينى كرده بود ، آن دو نفر درحال كفر و بىدينى از اين جهان رخت بربسته و مستوجب عذاب ابدى گرديدند . در دنيا به ذلّت و نكبت و در آخرت به عذاب الهى مبتلا شدند .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n\r\nاسرار آفرينش در قرآن\r\nقرآن مجيد در آيات متعددى در مسايل مربوط به قوانين آفرينش و عالم طبيعت و كرات آسمانى و امثال آن‌ها سخن گفته است . قرآن در عصرى از اين حقايق و اسرار ، پرده برداشته است كه راهى به اين‌گونه مسائل و مطالب نبوده و كسى نمىتوانست به اين حقايق پى برد ، مگر از راه وحى و اخبار غيبى .\r\nالبته در آن تاريخ از دانشمندان يونانى و غير يونانى عدهء معدودى بودند كه بر قسمتى از اسرار آفرينش دست يافته بودند و بر پاره‌اى از اين دقايق علمى آگاهى داشتند ولى جزيره العرب از اين مسائل كاملًا به دور و بىاطلاع بود و در آن منطقه از اين حقايق خبرى نبود .\r\nاما قسمتى از حقايق علمى كه قرآن از آن‌ها پرده برداشته است و بيشتر علوم و دانش‌هايى كه اين كتاب آسمانى از چهارده قرن پيش براى بشر آورده است ، آن‌چنان مهم و دقيق است كه آن روز ، نه در يونان و نه در ساير جاها كسى از آن مطلع نبود ، بلكه پس از قرن‌ها با پيشرفت و ازدياد علوم اين دانستنىها و اسرار كشف گرديد .\r\nنكتهء قابل توجه اينكه : آيات علمى قرآن در عين بيان حقيقت هميشه راه حزم و احتياط را در پيش گرفته ، مطالبى را كه قابل درك و فهم آن دوران بود ، به‌وضوح و صراحت بازگو نموده ولى مطالبى كه قابل درك مردم آن عصر نبود ، به اجمال و اشاره\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nبرگزار شده و درك و فهم كامل آن را به مردم اعصار آينده كه با تجهيزات و ابزار فنى پيشرفته به اكتشافات و پيشرفت‌هاى علمى نائل خواهند شد ، محول نموده است . اين قسمت از آيات كه اسرار آفرينش و از حقايق و دقايق جهان هستى سخن مىگويد ، فراوان است . اينك نمونه‌هاى چندى از آن‌ها را در اينجا مىآوريم :\r\n1 - قانون توازن در قرآن\r\n« وَ أَنبَتْنَا فِيَها مِن كُلِّ شَىْءٍ مَوْزُونٍ » . ( سورهء الحجر / 19 )\r\n« ما ، در روى زمين از هر گياهى ، با توازن رويانديم » .\r\nدر اين آيه به تركيبات متناسب و متوازن نباتات كه يكى از اسرار دقيق جهان آفرينش است ، اشاره شده است .\r\nاين آيه دلالت دارد بر اينكه هر گياه و علفى كه در روى زمين سبز مىشود و هر گل و لاله‌اى كه در فصل بهار شكوفا مىگردد ، داراى وزن مخصوص و تركيب خاصى است و قانون توازن دقيق و اندازه‌گيرى حساب شده در آنها حكومت دارد و اخيراً از نظر گياه‌شناسى نيز ثابت گرديده كه هر يك از انواع نباتات از اجزاء و عناصر خاصى و به ميزان و مقدار معينى تركيب و تشكيل يافته است به‌طورى كه اگر بعضى از اجزاى آن كم يا زياد مىشود ، از صورت آن نبات خاص خارج گرديده و نبات ديگرى مىشد .\r\nو باز ثابت شده است كه نسبت بعضى از اين اجزا با بعضى ديگر به‌قدرى دقيق است كه با موازين و مقياس‌هاى دقيق و مدرن روز كه تاكنون در اختيار بشر قرار گرفته است ، نمىتواند مقدار آن را تحقيقاً تعيين و اندازه‌گيرى نمود .\r\n2 - قانون تلقيح در قرآن\r\nيكى ديگر از اسرار عجيبى كه وحى الهى به آن اشاره نموده ، موضوع تلقيح در\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nعالم نباتات است كه اشجار و نباتات به‌وسيلهء بادها تلقيح و بارور مىشوند و دراثر همان تلقيح است كه نباتات توليدمثل نموده ، ميوه‌ها و گل‌ها به‌وجود مىآيد .\r\nقرآن كريم در اين مورد مىگويد :\r\n« وَ أَرْسَلْنَا الرِّيَاحَ لَوَاقِحَ » . ( سورهء الحجر / 22 )\r\n« ما بادها را براى بارور ساختن [ ابرها و گياهان 
  ] فرستاديم » .\r\nمفسرين گذشته تلقيح را به اعتبار اينكه در لغت به معناى حمل نيز آمده است ، به همان معنى گرفته ، اين آيه را چنين تفسير نموده‌اند : بادها را فرستاديم تا ابرها را حمل كنند و حركت دهند يا بادها را فرستاديم كه باران را در لابلاى ابرها حمل نمايند .\r\nولى اين گفتار در معناى آيه ، صحيح به نظر نمىرسد زيرا اولًا : تذكر اين نكته خيلى قابل توجه و حائز اهميت نبوده و درخور شأن قرآن مجيد نيست و ثانياً : اصلًا بادها ابرها را حمل نمىكنند ، بلكه آنها را از نقطه‌اى به نقطهء ديگر مىرانند .\r\nبنابراين ، آيهء مذكور يك هدف عالىترى را تعقيب و ما را به يك حقيقت جالب علمى كه افكار گذشتگان از درك آن عاجز بود ، رهبرى مىنمايد ؛ آن حقيقت اين است كه اشجار و نباتات نيز مانند حيوانات به عمل لقاح و به هم رسيدن دو\r\nماد مخالف نيازمندند و بدون تلقيح نتيجه و ثمره‌اى نمىدهند ، توليد مثل و تكثير نوع نمىكنند .\r\nعمل تلقيح گاهى به‌وسيلهء بادها انجام مىپذيرد به‌طورى كه در زردآلو ، صنوبر ، انار ، پرتقال ، پنبه ، حبوبات و امثال آنها تلقيح تنها به‌وسيلهء بادها انجام مىشود ، بدين صورت كه كيسه‌هاى داخل شكوفه‌ها بعد از رسيدن ، سر باز مىكنند و گردى كه ميان آن‌ها است ، به‌وسيلهء بادها بر ماده گل‌ها افشانده مىشود و عمل لقاح انجام مىگيرد و ماده گل‌ها آبستن مىشوند و براى به‌وجود آوردن نتايج و نباتات ديگر آمادگى پيدا مىكنند .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n3 - قانون زوجيت در قرآن\r\nباز قرآن مجيد از يك حقيقت علمى ديگر چنين خبر مىدهد كه : سنت و قانون ازدواج و زوجيت اختصاص به حيوانات ندارد ، بلكه در تمام انواع نباتات نيز اين قانون حكم‌فرماست ، آنجا كه مىگويد :\r\n1 - « وَ مِن كُلِّ الثَّمَرَاتِ جَعَلَ فِيهَا زَوْجَيْنِ اثْنَيْنِ » . ( سورهء رعد / 3 )\r\n2 - « سُبْحَانَ الَّذِى خَلَقَ الْأَزْوَاجَ كُلَّهَا مِمَّا تُنْبِتُ الْأَرْضُ وَ مِنْ أَنفُسِهِمْ وَ مِمَّا لَا يَعْلَمُونَ » ( سورهء يس / 36 )\r\n1 - « خداوند در زمين از همهء ميوه‌ها دو جفت آفريد » .\r\n2 - « پاك و منزه است ، خدايى كه جفت‌ها را آفريد : جفت‌هايى از گياهان و روييدنىها ، از وجود انسان‌ها و از آنچه انسان‌ها آن‌ها را نمىشناسند ، آفريد » .\r\n4 - حركت زمين در قرآن\r\nباز اسرارى كه قرآن كشف نموده ، عبارت است ، از حركت زمين ؛ خداوند در اين مورد مىفرمايد :\r\n« الَّذِى جَعَلَ لَكُمُ الْأَرْضَ مَهْداً » . ( سورهء طه / 53 )\r\n« آنچنان خدايى كه زمين را براى شما گهواره قرار داد » .\r\nملاحظه مىكنيد كه اين آى شريفه چگونه با يك رمز جالب ، به حركت زمين اشاره مىكند و مطلبى را كه قرن‌ها پس از نزول قرآن براى بشر روشن شد ، بيان مىنمايد و از كرهء زمين با لفظ « مهد » تعبير مىكند كه براى اطفال كوچك و شيرخوار به كار مىبرند تا در اثر حركت آرام آن ، به خواب و استراحت بپردازند .\r\nكرهء زمين براى بشر حكم گهواره را دارد كه دراثر حركت وضعى و انتقاليش حالت آرام‌بخشى براى ساكنينش مىبخشد و همان‌طوركه نتيجهء تكان و حركت گهواره ، پرورش و استراحت اطفال است ، نتيجهء حركت روزانه و سالان\r\nزمين نيز\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nپرورش انسان‌ها و پرورش تمام موجودات اين جهان مىباشد .\r\nآرى در اين آيهء شريفه به حركت زمين يك اشارهء زيبا و لطيفى گرديده است ولى اين مطلب با وضوح و صراحت بيان نشده است زيرا اين آيه در دورانى فرود آمده است كه تمام مردم و دانشمندان آن دوران به سكون و عدم حركت زمين ، عقيده داشتند و ثابت بودن كرهء زمين درميان آنان يكى از مطالب ضرورى و غير قابل ترديد محسوب مىشد . « 1 » قرآن به اين مسئله علمى به‌طور اجمال و با ظرافت اشاره كرده تا آيندگان ، كامل بفهمند .\r\n5 - قاره‌هاى ناشناخته در قرآن\r\nيكى ديگر از اسرارى كه قرآن مجيد چهارده قرن قبل پرده از روى آن برداشته وجود قارهء ديگرى است كه قرن‌ها بعد از نزول اين آيهء شريفه كشف گرديد كه در اينباره مىگويد :\r\n« رَبُّ الْمَشْرِقَيْنِ وَ رَبُّ الْمَغْرِبَيْنِ » ( سورهء الرحمن / 17 )\r\n« او پروردگار هر دو مشرق و پروردگار هر دو مغرب است » .\r\nاين آيه چندين قرن ، تمام اذهان و افكار مفسرين را به خود مشغول و متوجه ساخته بود كه منظور از دو مشرق و دو مغرب چيست ؟ بعضى از آنان مىگفتند : مراد از دو مشرق و دو مغرب يكى مشرق و مغرب آفتاب‌گير و ديگرى مشرق و مغرب\r\n\r\n\r\n","description":"","footnote":"\r\n( 1 ) . ده قرن پس از هجرت پيامبر ( صلى الله عليه و آله و سلم ) يك دانشمند هيوى به نام « گاليله » جرئت به‌هم رسانيد و توانست براى كرهء زمين ، دو حركت وضعى انتقالى ثابت كند و آن را اعلان نمايد ولى ديرى نپاييد كه مورد اهانت و شكنجه قرار گرفت تا آنجا كه به قتل و اعدام وى تصميم گرفته شد و با آن مقام علمى كه داشت به زندان محكوم گرديد ؛ اين بود كه دانشمندان اروپا مجبور شدند ، كشفيات علمى خود را كه با خرافات گذشته و قديمى سازش نداشت ، كتمان نمايند .\r\n","page_name":" 131 ","page_number":131},
  {"content":"\r\n\r\nماه مىباشد و بعضى ديگر اين آيه را بر دو مشرق و دو مغرب تابستان و زمستان حمل مىنمودند .\r\nولى ظاهراً اين آيه به‌وجود يك قار ديگر اشاره مىكند كه در سطح ديگر زمين قرار گرفته است و لازمهء غروب آفتاب از قارهء ما ، طلوع و تابيدن آن از همان قارهء ديگر است .\r\nدليل اين مطلب آيهء ديگرى در قرآن مجيد است كه مىفرمايد :\r\n« . . . يَالَيْتَ بَيْنِى وَ بَيْنَكَ بُعْدَ الْمَشْرِقَيْنِ فَبِئْسَ الْقَرِينُ » . ( سورهء خرف / 38 )\r\n« اى كاش ميان من و تو فاصلهء شرق و مغرب بود ، چه بد همنشينى بود ! »\r\nاز اين آيه استفاده مىشود كه فاصلهء بين دو مشرق دورترين فاصل و مسافتى مىباشد كه براى بشر محسوس است . بنابراين ، ممكن نيست كه منظور از دو مشرق و مغرب در آيهء قبلى مشرق و مغرب آفتاب و ماه و يا مشرق و مغرب\r\nتابستان و زمستان باشد زيرا مسافت در ميان اينها دورترين مسافت محسوس نيست ، به‌ناچار بايد منظور از مسافت دو مشرق كه طولانىترين مسافت بايد باشد ، همان مسافت ميان مشرق و مغرب است زيرا مغرب قارهء ما نسبت به طرف ديگر زمين مشرق ناميده مىشود . در اين صورت معناى آيه صحيح بوده ، از وجود يك قارهء ديگر كه قرن‌ها بعد از نزول قرآن كشف گرديده است ، خبر مىدهد .\r\nبنابراين ، آياتى كه در آنها لفظ مشرق و مغرب به‌طور مفرد ذكر شد ، منظور نوع مشرق و مغرب است ، مانند آى شريف « و لله المشرق و المغرب » و در آياتى كه كلمهء مشرق و مغرب به صورت تثنيه ( مشرقين ) آمده است و آياتى كه در آن‌ها لفظ مشرق و مغرب به‌طور جمع ( مشارق ، مغارب ) آمده است ، منظور مشرق‌ها و مغرب‌هاى تمام شهرها و نقاط كرهء زمين مىباشد كه دراثر اختلاف افقها توليد مىگردد ؛ بعداً هم به اين مطلب اشاره خواهيم كرد .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n6 - كرويت زمين در قرآن\r\nباز يكى ديگر از اسرارى كه قرآن مجيد از روى آن پرده برداشته است ، كروى بودن زمين مىباشد ؛ خداوند متعال مىفرمايد :\r\n1 - « وَ أَوْرَثْنَا الْقَوْمَ الَّذِينَ كَانُوا يُسْتَضْعَفُونَ مَشَارِقَ الْأَرْضِ وَ مَغَارِبَهَا . . . » . ( سورهء اعراف / 137 )\r\n2 - « رَبُّ السَّماوَاتِ وَ الْأَرْضِ وَ مَا بَيْنَهُمَا وَ رَبُّ الْمَشَارِقِ » . ( سورهء صافات / 5 )\r\n3 - « فَلَا أُقْسِمُ بِرَبِّ الْمَشَارِقِ وَ الْمَغَارِبِ إِنَّا لَقَادِرُونَ » . ( سورهء معارج / 40 )\r\n1 - « مشرق‌ها و مغرب‌هاى پر بركت زمين را به آن قوم مستضعف و ستم‌ديده واگذار كرديم » .\r\n2 - « او پروردگار آسمان‌ها و زمين و آن چه در ميان آن‌ها است و پروردگار مشرق‌ها است » .\r\n3 - « سوگند ! به پروردگار مشرق‌ها و مغرب‌ها كه ما تواناييم » .\r\nاين سلسله آيات در عين اينكه بر متعدد بودن محل طلوع و تابش آفتاب و محل غروب آن دلالت مىكند ، بر كروى بودن زمين نيز اشاره دارد زيرا اگر زمين كروى باشد ، طلوع كردن و تابيدن آفتاب بر هر جزئى از اجزاى كرهء زمين مستلزم اين است كه از جزء ديگر آن غروب بكند و در اين صورت تعدد مشرق‌ها و مغرب‌ها بدون هيچ‌گونه تكلف و زحمتى ، روشن و واضح مىگردد ولى در غير كروى بودن زمين ، تعدد مشرق‌ها و مغرب‌ها كه از آيه استفاده مىشود ، قابل درك و مفهوم نيست .\r\nاما قرطبى و برخى از مفسرين ، مشارق و مغارب را مشرق‌ها و مغرب‌هاى آفتاب كه با اختلاف روزهاى سال تغيير\r\nمىكند ، تفسير كرده ، متعدد مشارق و مغارب را بدين‌گونه حل نموده‌اند .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nولى اين تفسير ، خلاف ظاهر آيه بوده و قابل قبول نمىباشد زيرا كه آفتاب در روزهاى سال ، مشارق و مغارب خاص و معينى ندارد تا مورد سوگند قرار گيرد ، اين است كه بايد منظور از مشارق و مغارب ، مشرق‌ها و مغرب‌هايى باشد كه دراثر حركت و كرويت زمين و اختلاف افق‌ها ، در نقاط مختلف زمين به‌وجود مىآيد .\r\nرواياتى مربوط به كرويت زمين\r\nچنان‌كه گفته شد : آيات مشارق و مغارب همان‌طور كه به تعدد مشارق و مغارب دلالت دارند ، به كرويت زمين نيز دلالت مىكنند زيراكه اين دو مسئله تاحدّى به همديگر مربوطند و اين مطلب از احاديث و خطبه‌ها و همچنين از دعاهاى معصومين نيز به‌روشنى استفاده مىشود كه نظر خوانندهء عزيز را در اينجا به نمونه‌هاى چندى از اين احاديث معطوف مىداريم :\r\n1 - از امام صادق ( عليه السلام ) نقل است كه فرمود : در يكى از سفرها مردى با من همسفر گرديد ؛ او هميشه نماز مغرب را پس از تاريكى شب و نماز صبح را قبل از طلوع صبح در تاريكى آخر شب مىخواند ولى من بر خلاف او رفتار مىكردم و نماز مغرب را در موقع غروب و نماز صبح را در موقع فجر به‌جا مىآوردم . او به من گفت : « تو نيز به مانند من عمل كن زيرا آفتاب پيش از آنكه از افق ما سرزند بر ديگران طلوع كرده است و آن‌گاه كه از ماه غروب مىكند ، هنوز در پاره‌اى از افق‌ها ناپديد نگرديده است » .\r\nامام صادق ( عليه السلام ) مىفرمايد : « من به وى گفتم كه در طلوع و غروب آفتاب ، هر قوم و ملتى بايد از افق خود پيروى كند و طبق آن وظايف و مراسم مذهبى خويش را انجام دهد نه طبق افق ديگران . « 1 » »\r\n\r\n\r\n","description":"","footnote":"\r\n( 1 ) . وسائل الشيعه ج 3 ، ص 131 ، باب 16 .\r\n","page_name":" 134 ","page_number":134},
  {"content":"\r\n\r\nدر اين روايت ، آن مرد به اختلاف و تعدد مشرق‌ها و مغرب‌ها كه از كرويت زمين به‌وجود مىآيد ، اشاره مىكند و امام صادق ( عليه السلام ) نيز در اينباره گفتار وى را تصديق مىنمايد ، سپس حكم مسئله را بيان نموده و او را به رمز اشتباهش متوجه مىسازد .\r\n2 - باز امام صادق ( عليه السلام ) فرموده است : « تو بايد در غروب و طلوع آفتاب از افق خود پيروى كنى » .\r\n3 - از امام سجاد ( عليه السلام ) نقل گرديده است كه در نيايش‌هاى صبحگاهى و شامگاهى خويش چنين مىگفت :\r\n« خداوند براى هريك از روز و شب حد و اندازه‌اى معين نموده است و هريك از آن‌ها را در ديگرى وارد مىكند ، در\r\nهمان حال كه ديگرى را نيز در آن وارد نموده است » . « 1 »\r\nامام سجاد ( عليه السلام ) با اين بيان جالب مىخواهد كرويت زمين را كه موجب تداخل روز بر شب و شب بر روز مىشود روشن كند ولى چون اين مطلب از فهم و درك مردم آن روز خارج بود و براى آنان قابل فهم و درك نبود ، آن حضرت كه داراى مقام امامت است و با مقتضاى زمان ، اين حقيقت را با يك اشارهء لطيف و با يك روش بليغ و شيوا بيان فرموده كه كوچك‌ترين اشكالى در افكار مردم آن عصر توليد نشود .\r\nممكن است ، چنين تصور شود كه منظور امام ( عليه السلام ) از تداخل شب و روز كوتاه و بلند شدن آن‌ها است نه كرويت زمين ولى اين تصور درست نيست ، به‌دليل اينپكه امام اگر در اين مقام بود كه كوتاه شدن شب‌ها و بلند شدن روزها و يا عكس آن را كه همهء مردم درك مىكنند ، بيان كند ؛ به همان جملهء اولى اكتفا مىفرمود كه : « هر يك از شب و روز را در ديگرى داخل مىكند » و ديگر احتياج نبود كه جملهء ديگرى نيز بياورد و بگويد : « در همان حال كه ديگرى را نيز در آن وارد نموده است » چون اين جمله ، به ظاهر تكرار معناى جملهء اولى است ، بنابراين بايد گفت ؛ منظور امام از\r\n\r\n\r\n","description":"","footnote":"\r\n( 1 ) . صحيفهء سجاديه ، دعاى ششم .\r\n","page_name":" 135 ","page_number":135},
  {"content":"\r\n\r\nجملهء دوم - كه به صورت جملهء حاليه درآمده است - اين است كه وارد ساختن شب در روز ، درست در همان موقع است كه روز در شب وارد شده است و اين حالت در صورتى تحقق مىيابد كه زمين كروى باشد زيرا اگر زمين كروى باشد ، در يك سطح كه شب وارد روز شده است ، در همان حال در سطح ديگر زمين ، روز وارد شب خواهد گرديد .\r\nنتيجهء مباحث\r\nاين بود قسمتى از وجوه و جوانب اعجاز قرآن و ما در اينجا به همين اندازه اكتفا مىكنيم كه اين اندازهء مختصر مىتواند دليل بر وحى بودن قرآن باشد و ثابت كند كه قرآن از طرف پروردگار بوده و آوردن چنين كتابى از قدرت بشر خارج است .\r\nدر وحى و آسمانى بودن قرآن همين بس كه او تنها مكتبى است كه شاگردى مانند على بن ابى طالب ( عليه السلام ) را تربيت نموده و تحويل اجتماع داده است كه دانشمندان بزرگ دنيا درك اسرار و رموز كلمات آن بزرگوار را مايهء افتخار و مباهات خود مىدانند و محققين و متفكرين جهان از درياى علمش سيراب مىشوند ، آن حضرت در خطبه‌هاى خود به هر موضوعى كه مىپردازد و گفتار خويش را به هر جهت و ناحيه‌اى كه متوجه مىسازد ، براى هيچ‌كس جاى حرف و گفتارى باقى نمىگذارد .\r\nاگر كسى وارد سيره و تاريخ زندگى اميرالمؤمنان ( عليه السلام ) نشود ، خيال مىكند كه آن حضرت در هر رشته و موضوعى كه سخن مىگويد ، تمام عمر خويش را در تحقيق همان موضوع به پايان رسانيده و در آن رشتهء خاص مهارت و تخصص پيدا نموده است ولى جاى ترديد نيست كه علوم و معارف اميرالمؤمنان ( عليه السلام ) به منبع وحى متكى بوده و از آن مبدأ ، اختصاص و اقتباس شده است زيرا اگر كسى با تاريخ جزير العرب و مخصوصاً با تاريخ حجاز قبل از اسلام آشنا باشد ، نمىتواند باور كند كه سخنان و\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nوحى به‌دست آمده و از سرچشمهء ديگرى جز سرچشمهء غيبت سرازير شده باشد .\r\nچه نيكوسخنى است ، آنچه دربارهء نهج‌البلاغه و سخنان اميرالمؤمنان ( عليه السلام ) گفته شده است كه :\r\n« پايين‌تر از كلام خالق و بالاتر از كلام مخلوق است » .\r\nاين است كه مىگوييم : تصديق نمودن اميرالمؤمنان ( عليه السلام ) ، معجزه بودن قرآن را با آن مقام ارجمندى كه او در بلاغت ، معارف و علوم دارد ، دليل و گواه حقيقى است بر اينكه قرآن جز وحى الهى و گفتار خدا چيز ديگرى نيست زيرا :\r\nاولًا : تصديق نمودن اميرالمؤمنان ( عليه السلام ) در اثر جهل و بىاطلاعى نمىتواند باشد و قطعاً از روى تخصص و كارشناسى است چون آن حضرت خلاق فصاحت و بلاغت است منبع و سرچشمهء تمام علوم اسلامى است و عالىترين نسخه و نمونه‌اى است در علوم و معرفت ، شخصيت فوق‌العاده‌اى است كه دوست و دشمن بر نبوغ سرشار و مقام شامخ وى اعتراف دارند .\r\nوثانياً : اين تصديق همان‌طور كه در اثر جهل و بىاطلاعى نبوده است ، يك تصديق ظاهرى و متكى بر اغراض مادى هم نيست زيراكه اميرالمؤمنان ( عليه السلام ) جرثومهء تقوى و پرهيزگارى است . او مردى است كه از دنيا و از زر و زيورش چشم پوشيده و آن‌گاه كه با وى شرط نمودند كه با روش ابوبكر رفتار كند ، زعامت و رياست را زير پا نهاد و زير بار چنين شرطى نرفت . او همان كسى است كه با معاويه ظاهرسازى ننمود و براى تثبيت حكومت خويش ، حكومت ظالمانهء او را حتى براى چند روزى امضاء نكرد ، چه آنكه از عواقب خطرناك اين كار بااطلاع بود .\r\nبا اين سوابق درخشان كه اميرالمؤمنان ( عليه السلام ) از آن برخوردار است ، به‌خوبى روشن مىگردد كه شهادت او بر اعجاز قرآن يك شهادت حقيقى است و شهادت از روى علم ، تخصص و تقوا است كه از ايمان كامل و عقيدهء راسخ او سرچشمه مىگيرد ، اين همان حقيقت انكارناپذيرى است كه جز آن نمىتواند باشد .\r\n\r\n","description":"","footnote":"","page_name":" 137 ","page_number":137},
  {"content":"\r\n . \r\n","description":"","footnote":"","page_name":" 138 ","page_number":138},
  {"content":"\r\n\r\n\r\nبخش 3 پندارهايى دربارهء اعجاز قرآن و پاسخ آن‌ها\r\n1 - اشكال ادبى در قرآن\r\n2 - آيا فهم اعجاز قرآن همگانى است ؟\r\n3 - آيا قرآن قابل معارضه است ؟\r\n4 - آيا قرآن با كتب آسمانى پيشين مخالفت دارد ؟\r\n5 - عدم تناقض در قرآن\r\n6 - آيا اعجاز قرآن قابل نقض است ؟\r\n7 - علل انصراف از معارضه با قرآن\r\n8 - تناسب تدوين قرآن با اعجاز آن\r\n9 - تفاوت روش بيان قرآن با روش سخن‌سرايان\r\n10 - معارضه با قرآن\r\n\r\n","description":"","footnote":"","page_name":" 139 ","page_number":139},
  {"content":"\r\n . \r\n","description":"","footnote":"","page_name":" 140 ","page_number":140},
  {"content":"\r\n\r\n\r\nاشكال ادبى در قرآن\r\nقرآن تمام مخالفين خود را به مبارز كلامى فراخوانده و از آنان خواسته است كه به‌مانند يك سوره از سوره‌هاى آن را بياورند ولى كسانى قدرت معارضه و مبارزهء با قرآن نداشته و در مقابل پيشنهاد قرآن ، زانوى عجز بر زمين زده است .\r\nچون اين شكست و رسوايى در معارضه با قرآن ، بر دشمنان و مخالفين قرآن بس گران و غير قابل تحمل بود ، تصميم گرفتند كه در مبارزه با قرآن ، راه ايراد و اشكال‌تراشى را پيش گيرند و از اين راه قرآن را در افكار و انظار ديگران كوچك جلوه دهند .\r\nاينك ما همان اشكالات را در اينجا مىآوريم ، تا از يك طرف پايهء معلومات و طرز تفكر اين افراد را روشن سازيم و از طرف ديگر معلوم شود كه هوى و هوس ، تعصب خشك و بىجهت ، چگونه زمام اختيار آنان را به‌دست گرفته ، به هر سو كه مىخواهد سوقشان مىدهد و در قعر بدبختى و هلاكت‌شان مىنشاند .\r\nاشكال 1 :\r\nمىگويند : در قرآن جملاتى به كار رفته است كه با اسلوب فصاحت و بلاغت و با قواعد عربى سازش ندارد و چنين كتابى نمىتواند معجزه باشد .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nپاسخ\r\nاين گفتار از دو جهت باطل و نادرست است زيرا :\r\nاولًا : قرآن در ميان بليغ‌ترين و فصيح‌ترين عرب‌ها نازل گرديده و آنان را به معارضه فراخوانده كه اگر بتوانند سوره‌اى مانند سوره‌هاى قرآن بياورند ، در اين مسابقه فائق شوند ولى بلافاصله اين نكته را تذكر داده كه معارضه با قرآن از قدرت بشر خارج است ، گرچه همهء آنان پشتيبان همديگر باشند .\r\nپس اگر در قرآن كوچك‌ترين مخالفت با قواعد عربى ديده مىشد ، همان افراد بليغ كه بر اسلوب لغت عرب و مزاياى آن بيشتر از ديگران واقف و بااطلاع بودند ، روى همان نقطهء كوچك انگشت اشكال و ايراد مىنهادند و آن‌را عليه قرآن ، دليل مىگرفتند و در ميدان مبارزه با قرآن پيروز مىگرديدند و خود را از مبارزه با زبان و شمشير راحت مىنمودند .\r\nو اگر يك چنين عملى انجام مىشد ، مسلماً تاريخ براى ما ثبت و حفظ مىكرد و حداقل در ميان دشمنان اسلام زبان به زبان نقل مىشد . در صورتى كه از چنين جريانى ، هيچ اثرى در تاريخ و در ميان دوست و دشمن ديده نمىشود .\r\nوثانياً : در زمانى كه قرآن نازل گرديد ، از اين قواعد عربى خبرى نبود بلكه بعداً دراثر كاوش و بررسى در كلمات بليغان و سخن‌سرايان عرب و از جستجو و دقت در تركيباتى كه آنان در گفتارشان به كار برده بودند ، اين قواعد استخراج و جمع‌آورى گرديد و به‌صورت يك علم خاصى درآمد و در اين راستا اگر فرض شود كه قرآن وحى الهى نيست - چنان‌كه طرف گفتگوى ما مىپندارد - حداقل كمتر از كلام فصحا و سخن‌سرايان عرب نيز نمىباشد و بلكه قرآن در كمال فصاحت و بلاغت است . يكى از شاخص‌ترين و مهم‌ترين منابع و مآخذ قواعد عربى است .\r\nبنابراين ، اگر يك قاعد عربى كه پس از نزول قرآن به‌دست آمده است ، با قرآن تطبيق نكند ، نقض و ايراد بر آن قاعده متوجه خواهد بود نه بر قرآن .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nعلاوه‌بر اين ، اين ايراد در صورتى به قرآن متوجه مىشود كه جمل مخالف با قواعد عربى در قرآن از نظر طرز قرائت ، مورد اتفاق تمام قاريان بوده باشد ولى درصورت اختلاف قرائت‌ها اگر اعتراضى بر يكى از اين قرائت‌ها وارد آيد تنها دليل بر بطلان ، همان قرائت خواهد بود ، بدون اينكه تماسى با عظمت قرآن و مقام شامخ آن داشته باشد ، زيرا در آيند نزديك ثابت خواهيم نمود كه هريك از اين قرائت‌هاى معروف ، نوعى اجتهاد است كه از ناحيهء قاريان قرآن به‌عمل آمده ، از خود رسول اكرم ( صلى الله عليه و آله و سلم ) به‌طور متواتر و به‌صورت قطعى نقل نگرديده است .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n\r\nفهم اعجاز قرآن همگانى نيست\r\nاشكال 2 :\r\nباز مىگويند : اصولًا كلام شيوا و بليغ نمىتواند معجزه باشد گرچه بشر از آوردن مثل آن عاجز شود زيرا شناختن بلاغت به يك عدهء معينى اختصاص دارد و براى همه امكان‌پذير نيست ، در صورتى كه معجزه بايد براى عموم قابل فهم باشد و همهء افراد بتوانند ، اعجاز آن را درك و صاحب معجزه را تصديق نمايند .\r\nپاسخ :\r\nدر پاسخ آنان مىگوييم : اين ايراد نيز مانند ايراد قبلى بسيار سست و بىاساس است زيرا يكى ديگر از شرايط معجزه اين نيست كه تمام افراد بشر بتوانند معجزه بودن آن را درك كنند و اگر بنا باشد ، ما چنين شرطى را بپذيريم ، هيچ‌يك از معجزه‌ها نمىتوانند معجزه محسوب شوند زيرا هريك از معجزات را كه در نظر بگيريم از يك جهت يا از جهات متعدد براى همهء افراد قابل درك نيست .\r\nبنابراين ، معجزه عملى است كه اهل فنّ آن را مىبينند و اعجاز آن را درك مىكنند و براى بقيّه نيز با نقل پياپى و متواتر ثابت و روشن مىشود ولى همان طوركه در صفحات پيش گفتيم ، قرآن در ميان معجزه‌هاى پيامبران از امتياز ديگرى\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nبرخوردار است زيرا نقل‌هاى متواتر ممكن است ، در اثر مرور زمان قطع گردد ، اما قرآن يك معجزهء باقى و هميشگى است كه با بقاى ملت و زبان عرب و با بقاى هر فرد عرب و يا غير عرب كه با خصوصيات اين زبان آشنايى دارد ، باقى و زنده خواهد بود و معجزه بودن آن درك و لمس مىشود .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n\r\nآيا قرآن قابل معارضه است ؟\r\nاشكال 3 :\r\nباز مىگويند : كسى كه به لغت عرب آشنا باشد ؛ مىتواند كلمه‌هايى به مانند يكايك كلمات قرآن بياورد و كسى كه بتواند يكايك كلمات را بگويد ، براى وى سهل است كه آن كلمه‌ها را پهلوى هم بچيند و از آنها جمله‌هايى به مانند جمله‌هاى قرآن بسازد و از آن جمله‌ها نيز كتابى به مانند قرآن تنظيم نمايد .\r\nپاسخ :\r\nاين ايراد ، قابل اين نيست كه در اطرافش بحث گردد زيرا كسى كه مىتواند ، يك كلمه از كلمات قرآن را بگويد و يا يك جمله از جملات قرآن را بياورد ، مستلزم آن نيست كه بتواند مثل قرآن و يا سوره‌اى از سوره‌هاى آن را نيز بياورد زيرا قدرت و توانايى بر مواد و الفاظ ، هيچگاه مستلزم توانايى بر تركيبات نخواهد بود .\r\nچگونه مىتوان ادعا نمود كه تمام افراد بشر مىتوانند ، كاخ‌هاى مجللى را بسازند ، به‌دليل اين‌كه هم آنان توانايى آن را دارند كه آجرى روى آجر بگذارند ؟ !\r\nباز چگونه مىتوان گفت كه هر عرب‌زبانى ، توانايى ايراد خطبه‌ها و انشاء قصيده‌هاى فصيح و بليغ را دارد زيرا همهء عرب‌ها مىتوانند ، يكايك كلمات و\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nمفردات اين قصايد و خطبه‌ها را تلفظ كنند ؟ !\r\nگويا اين همان اشكال است كه « نظّام » و پيروان او را واداشته كه دربارهء اعجاز قرآن به « صرفه » قائل شوند و بگويند آوردن مثل قرآن امكان‌پذير است ولى اعجاز قرآن در اين است كه هركس به فكر مبارزه با قرآن بيفتد خداوند منصرفش مىسازد ، در صورتى كه در نظريهء « صرفه » اشكالاتى دارد و براى ما قابل قبول نيست زيرا :\r\n1 . اگر منظور آنان از « صرفه » اين باشد كه : خداوند مىتواند به افراد بشر توانايى بدهد كه مانند قرآن را بياورند ولى خداوند اين توانايى را به هيچ‌كس نداده است ، مطلبى است درست ولى « صرفه » در اين صورت ، اختصاص به قرآن ندارد و در تمام معجزات پيامبران جارى مىباشد .\r\nو اگر منظور آنان از « صرفه » اين باشد كه : همهء افراد بشر قدرت و توانايى دارند كه مانند قرآن را بياورند ولى خداوند آنان را از معارضه با قرآن منصرف كرده ، رداع و مانعى از اين عمل در برابرشان ايجاد مىكند . بطلان اين معنا خيلى واضح و روشن است زيرا ما مىدانيم كه عدهء زيادى به مقام معارضه با قرآن آمدند و در اين راه نه‌تنها انصراف براى آنان\r\nحاصل نگرديد بلكه با تمام نيرو و قدرت به اين مرحله وارد شدند و مقدارى پيش رفتند ولى چون قدرت مبارزه و معارضه را نداشتند ، بالاخره به عجز و ناتوانى خود در برابر بلاغت قرآن اعتراف و اقرار نموده و عقب‌نشينى كردند .\r\n2 . اگر اعجاز قرآن به‌وسيلهء « صرفه » باشد ، يعنى خداوند پس از نزول قرآن قدرت معارضه را از بشر سلب كند ؛ لازمهء آن ، اين خواهد بود كه درميان گفتار سخن‌سرايان پيش از نزول قرآن جملاتى يافت شود كه هم‌طراز قرآن باشد . اگر چنين بود ، مخالفين قرآن حتماً اين گفته‌ها را زبان به زبان نقل مىكردند و به رخ ما مىكشيدند و چون چنين كلمات و جملاتى نقل نشده ، از اينجا معلوم مىشود كه اعجاز ، مربوط به خود قرآن است و معارضه با قرآن براى بشر امكان‌پذير نيست .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n\r\nآيا قرآن با كتب آسمانى پيشين متعارض است ؟\r\nاشكال 4 :\r\nمىگويند : اگر معجزه بودن قرآن را بپذيريم ، باز نمىتواند ، دليل بر راستگو بودن آورندهء آن باشد زيرا قصه‌ها و داستان‌هايى كه در قرآن آمده است ، با قصه‌هاى كتب عهدين ( تورات و انجيل ) مخالفت و منافات دارد ، در صورتى كه تورات و انجيل از طرف خدا فرود آمده است و مسلماً كتب آسمانى مىباشند .\r\nپاسخ :\r\nدر پاسخ اين ايراد مىگوييم : قرآن از همين طريق كه با داستان‌هاى خرافى تورات و انجيل فعلى مخالف بوده ، آن‌ها را مردود مىداند وحى بودن خود را بيشتر روشن مىسازد و هر نوع شك و ترديد را از دل‌ها مىزدايد .\r\nزيرا اين قرآن مجيد است كه از هر نوع خرافات و پندارهاى باطل به دور بوده و نسبت‌ها و مطالبى را كه نسبت آن‌ها به ساحت قدس خداى بزرگ و پيامبران و عقلًا صحيح نيست ، مردود مىشمارد .\r\nبنابراين ، مخالف و معارض بودن قرآن با كتب عهدين در اين موارد ، خود دليل ديگرى است بر وحى بودن\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nآن .\r\nما در صفحات گذشته ، به اين قسمت اشاره نموديم و قسمتى از خرافاتى را كه در كتب عهدين موجود است ، تذكر داديم و ثابت نموديم كه تورات و انجيل فعلى ، غير از آن تورات و انجيلى مىباشد كه از طرف خداوند بر حضرت موسى و عيسى فرود آمده است . قرآن نه‌تنها با تورات و انجيل واقعى و آسمانى مخالفت ندارد بلكه آن‌ها را تصديق مىكند و با آنها كاملًا هماهنگ است .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n\r\nعدم تناقض در قرآن\r\nاشكال 5 :\r\nمىگويند : در قرآن مطالب ضد و نقيض هست و ما در دو مورد به اين تناقض پىبرده‌ايم كه وحى الهى و كتاب آسمانى بودن آن را مورد ترديد قرار مىدهد .\r\n1 . مىگويند : قرآن در يك مورد نشانه و علامت استجابت دعاى حضرت زكريا را سه روز سخن نگفتن بيان نموده ، گفته است :\r\n« قَالَ آيَتُكَ أَلَّا تُكَلِّمَ النَّاسَ ثَلَاثَهءَ أَيَّامٍ إِلَّا رَمْزَاً » . ( سورهء آل عمران / 41 )\r\n« گفت : نشانهء [ استجابت دعاى 
  ] تو اين است كه سه روز جز به اشاره و رمز [ با مردم 
  ] سخن نخواهى گفت . »\r\nولى در مورد ديگر همان نشانه و علامت را بر خلاف آى قبل ، سه شب تعيين نموده است آنجا كه مىگويد .\r\n« قَالَ آيَتُكَ أَلَّا تُكَلِّمَ النَّاسَ ثَلَاثَ لَيَالٍ سَوِيّاً » . ( سورهء مريم / 10 )\r\n« گفت : نشانهء ( استجابت دعاى ) تو اين است كه سه شب قدرت تكلّم ( با مردم ) را نخواهى داشت . »\r\nاين دو آيه چنان‌كه مىبينيد ناقض يكديگر است زيرا نشان استجابت دعا در يكى از آنها ، سخن نگفتن در روز و در ديگرى سخن نگفتن در شب بيان شده است .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nپاسخ :\r\nپاسخ اين اشكال اين است كه : « يوم » در لغت عرب گاهى به روز و به فاصلهء طلوع و غروب آفتاب گفته مىشود ، « ليل » هم به‌معناى شب و مقابل روز استعمال مىگردد ، چنانچه خداوند متعال مىفرمايد :\r\n« سَخَّرَهَا عَلَيْهِمْ سَبْعَ لَيَالٍ وَثَمَانِيَهءَ أَيَّامٍ حُسُوماً » . ( سورهء حاقه / 7 )\r\n« [ خداوند 
  ] آن تندباد بنيان كن را هفت شب و هشت روز پى در پى بر آنها مسلط ساخت . »\r\nدر اين آيه « يوم » و « ليل » مقابل هم به كار رفته‌اند . گاهى هم « يوم » در مجموع روز و شب به كار برده مىشود ؛ مانند :\r\n« و تَمَتَّعُوا فِى دَارِكُمْ ثَلَاثَهءَ أَيَّامٍ » . ( سورهء هود / 65 )\r\n« در خانه‌هايتان سه روز ( سه شبانه‌روز ) بهره‌مند شويد . »\r\nچنانچه لفظ « ليل » گاهى اطلاق مىشود بر شب و ساعت‌هايى كه خورشيد در افق پنهان است ؛ مانند آيه‌هاى :\r\n1 . « وَاللَّيْلِ إِذَا يَغْشَى » . ( سورهء ليل / 1 )\r\n2 . « سَبْعَ لَيَالٍ وَ ثَمَانِيَهءَ أَيَّامٍ حُسُوماً » . ( سورهء حاقه / 7 )\r\n1 . « سوگند به شب به هنگامىكه مىپوشاند . »\r\n2 . « بر آنان باد را هفت شب و روز پى در پى مسلط گردانيد . »\r\nو گاهى هم « ليل » بر شب با روز آن اطلاق مىشود ، مانند :\r\n« وَ إِذْ وَاعَدْنَا مُوسى أَرْبَعِينَ لَيْلَهءً » . ( سورهء بقره / 51 )\r\n« به‌ياد آر موقعى را كه به موسى چهل شب ( شب و روز متوالى ) وعده داديم . »\r\nملاحظه مىكنيد كه در آيهء اول « يوم » به‌معناى مجموع روز و شب و در آيه دوم هم « ليل » به‌معناى يك شبانه‌روز كامل استعمال گرديده است .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nاستعمال لفظ « يوم » و « ليل » به معناى تمام شبانه‌روز در قرآن و زبان عرب فراوان وجود دارد .\r\nبا اين توضيح معلوم مىشود كه نشانهء استجابت دعاى زكريا كه در آيهء اول سه روز و در آى دوم سه شب معين شده است ، هر دو به يك معنى بوده و منظور از آن مجموع شب و روز متوالى است ، بنابراين درميان اين دو آى نه‌تنها تناقضى وجود ندارد ، بلكه هر دو به يك معنى بوده ، يكديگر را تفسير و تصديق مىنمايند .\r\nتناقض در اين دو آيه بر اين مبنا است كه « يوم » تنها به معناى روز و « ليل » به معناى تنها شب استعمال شود ولى در صورتى كه اين دو كلمه معناى ديگرى هم داشته باشند و به‌معناى مجموع روز و شب نيز استعمال گردند ، در اين صورت تناقضى در ميان آن دو آيه متصور نخواهد بود .\r\nاين حقيقتى است روشن و غيرقابل انكار ، ولى برخى از مردم اين حقيقت را انكار مىكنند تا به خيال خويش از عظمت قرآن بكاهند ، غافل از اينكه بنا به اين گفتار ، پاى تناقض در استعمال اين دو كلمه به انجيل او نيز كشانده مىشود ، چنان‌كه :\r\nدر انجيل متى باب 12 آمده است كه :\r\n« مسيح خبر داد جسد او سه شب و سه روز در زمين مدفون خواهد ماند . »\r\nبا اينكه همان انجيل متى و سه انجيل ديگر در اين معنا اتفاق دارند كه : مسيح تنها مدت كمى از آخرهاى روز جمعه و شب و روز شنبه و شب يكشنبه را تا قبل از طلوع صبح در دل زمين باقى ماند .\r\nاين قسمت را در اواخر انجيل‌ها مطالعه فرماييد ، آن‌گاه به نويسندهء انجيل متى و به كسانىكه به وحى بودن آن معتقد مىباشند بگوييد : اين سه شب و روزى كه گفته‌ايد ، كجاست و چگونه اين سه شب و روز با آنچه در خود انجيل متى و انجيل‌هاى ديگر آمده است ، سازش دارد ؟ !\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nجاى تعجب اين است كه : دانشمندان « غرب » چگونه به كتب عهدين كه مالامال از اوهام و خرافات است معتقد مىباشند و آن‌ها را وحى منزل مىدانند ولى گرايش به قرآن مجيد ندارند ، در صورتى كه اين قرآن است كه هدايت و راهنمايى جامعهء بشرى را به‌عهده گرفته و آن را به‌سوى سعادت دو جهان رهبرى مىكند ولى چه بايد كرد كه تعصب مرض مهلك و كشنده‌ايست و جويندگان حق و حقيقت اندك .\r\n2 . مىگويند : دومين موردى كه درميان آيات قرآن تناقض احساس مىشود ، اين است كه قرآن گاهى افعال بندگان را به خود آنان نسبت مىدهد و در اختيار خودشان مىداند و مىگويد :\r\n« فَمَن شَاءَ فَلْيُوْمِن وَمَن شَآءَ فَلْيَكُفُرْ » . ( سورهء كهف / 29 )\r\n« هركس مىخواهد ، ايمان بياورد و هركس مىخواهد ، كافر شود . »\r\nو گاهى هم اختيار هم كارها را به‌دست خدا مىسپارد و حتى اعمال بندگان را نيز به وى مستند مىسازد و مىگويد :\r\n« وَ مَا تَشَآؤُونَ إِلَّا أَن يَشَآءَ اللَّهُ » . ( سورهء انسان / 30 )\r\n« شما هيچ چيز را نمىخواهيد ، مگر اينكه خدا بخواهد . »\r\nبه طوركلى گروهى از آيات قرآن بندگان خدا را در اعمالشان صاحب اختيار معرفى نموده ، گروهى نيز اختيار را از آنان به‌طوركلى سلب و هم كارها را به خدا مستند مىسازد . در ميان اين دو گروه از آيات قرآن تناقض و اختلاف روشن و غير قابل تأويلى وجود دارد .\r\nدر پاسخ آنان مىگوييم : قرآن مجيد كه گاهى اعمال بندگان را به خود آنان و گاهى به خداوند مستند مىسازد ، هر دو در جاى خود درست و صحيح مىباشد و هيچ‌گونه تناقض و اختلافى در اين گفتار نيست زيرا :\r\nاولًا : هر كس با فطرت و وجدان خويش اين حقيقت را درك مىكند كه به انجام دادن يك سلسله از كارها ، قدرت و توانايى دارد و مىتواند آن كارها را به‌طور\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nآزاد انجام دهد و يا ترك نمايد و اين مطلبى است كه وجدان و فطرت گواه\r\nآن است و كسى نمىتواند كوچك‌ترين شك و ترديدى در اينباره به خود راه دهد .\r\nبه همين دليل است كه تمام خردمندان جهان ، بدكاران را توبيخ و سرزنش مىنمايند و نيكوكاران را قابل تحسين و در خور ستايش مىدانند و اين خود ، دليل بر اين است كه انسان در كارهاى خود ، مختار و آزاد است و در انجام دادن اعمالش اجبار و الزامى در كار نيست .\r\nباز هر شخص عاقل ، با فطرت خويش درك مىكند كه او گر چه در پاره‌اى از اعمالش آزاد است و مىتواند كه آن‌ها را با ارادهء خويش انجام دهد و يا ترك نمايد ولى اكثر مقدمات اين اعمال اختيارى ، از دايرهء اختيار او خارج است .\r\nمثلًا : از جملهء مقدمات اعمال انسان وجود خود انسان است ، حيات و درك او و تمايل وى نسبت به آن عمل و مناسب بودن آن عمل با يكى از خواسته‌هاى درونى وى و بالأخره قدرت و توانايى وى به انجام آن عمل است .\r\nبنابراين ، اصل اعمال انسان را مىتوان ، هم به خود انسان نسبت داد كه مقدمات همهء اين اعمال در اختيار و ارادهء خويش ، آن‌ها را انجام داده و هم به خدا نسبت داد كه مقدمات همهء اين اعمال در اختيار و دست قدرت وى بوده و از جانب او مىباشد .\r\nو ثانياً : در فلسفه ثابت گرديده است كه خالق و به‌وجود آورندهء همهء اين موجودات و پديده‌ها پس از ايجاد آن‌ها خود را از كار بر كنار و منعزل نساخته و دست از تدبير در مخلوقات خويش نكشيده است و بقا و استمرار موجودات جهان به مانند اصل خلقت به قدرت ارادهء او بستگى دارد و هيچ‌يك از آن‌ها حتى براى يك لحظه هم نمىتواند بدون مشيت او پابرجا بماند .\r\nارتباط تشكيلات آفرينش با خالق آن ، مانند ارتباط يك ساختمان و بنّاى آن ، نيست كه ساختمان تنها در اصل پيدايش ، به وجود بنّا و كارگر وابسته و نيازمند مىباشد و پس از به‌وجود آمدن ، از او مستغنى و بىنياز مىشود و مىتواند به\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nبقاى خويش ادامه دهد گرچه سازندهء آن نيز از بين برود و يا مانند يك نويسنده نيست كه دراصل نوشتن كتاب وجود او لازم باشد ولى پس از آن و در مرحلهء بقا و استمرار ، خط و نوشته‌هاى وى به‌وجود او هيچ احتياج و نيازى ندارد بلكه ارتباط جهان و جهان‌آفرين فىالمثل - كه خداوند ما فوق همه اين مثل‌هاست - مانند ارتباط روشنايى و نيروى برق است كه هم اصل وجودش به آن متكى است و هم ادام وجودش ، زيرا روشنايى در صورتى به‌وجود مىآيد كه نيروى برق به‌وسيلهء سيم به لامپ برسد و لامپ در روشنايى خود و ادام وجودش هر لحظه محتاج اين قوه و نيرو مىباشد و اگر يك لحظه ارتباط لامپ با مركز نيرو قطع شود ، لامپ خاموش شده ، تاريكى حكم‌فرما مىگردد .\r\nتمام موجودات عالم نيز در به‌وجود آمدن و در بقا و استمرار خويش محتاج به مبدأ اعلا بوده و هرآن به كمك و\r\nتوجه آن مبدأ ، محتاج مىباشند ، به رحمت وسيع او كه همهء موجودات را احاطه نموده ، ارتباط و اتصال و اين افاضه دارند كه اگر اين ارتباط و اتصال يك لحظه قطع گردد وجود تمام اشياء مبدل به عدم شده ، چراغ هستى در جهان خلقت خاموش خواهد گرديد .\r\nبنابراين ، افعال بندگان درميان دو حالت جبر و اختيار قرار گرفته است و انسان از هر دو جهت بهره برمىگيرد زيرا بشر در به كار بردن نيرو و قدرت خويش براى انجام كارى و يا ترك آن گرچه مختار و آزاد است و از آزادى خود بهره مىگيرد ولى از طرف ديگر اين نيرو و قدرت و ساير مقدماتى كه در انجام دادن هر كارى لازم است ، از خود او نيست ، بلكه از طرف پروردگار افاضه مىشود و در اختيار بندگان قرار مىگيرد و همان‌طور كه بشر در پيدايش اين امور به خداوند نيازمند است ، در بقا و ادامهء آن‌ها نيز هر لحظه و آنى به توجه و عنايت پروردگار نيازمند مىباشد .\r\nپس هر كارى كه بشر انجام مىدهد ، از يك جهت مستند به خود وى و از جهت ديگر مستند به خداوند بزرگ است .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nآيات قرآن مجيد نيز ناظر به همين معناست و مىخواهد ، اين حقيقت را بفهماند كه قدرت و اختيار انسان در افعال و اعمالش مانع از نفوذ قدرت و سلطنت پروردگار نيست زيرا او نيز در افعال و اعمال بشر نظر و عنايتى دارد . اين همان مسئله « امر بين‌الامرين » است كه شيعه آن را از پيشوايانشان آموخته و به آن معتقد هستند و ائمهء اهل سنت نيز بر اين اصل و نظريه به‌عنوان يك مكتب تأكيد مىكنند و با طرح و پيش كشيدن اين نظريهء دقيق ، دو نظريهء « جبر » و « تفويض » را باطل نموده‌اند . اين است كه ما هم به اين موضوع اهميت بيشترى داده و با آوردن يك مثل ساده ، آن‌را براى خوانندگان عزيز توضيح مىدهيم :\r\nشما يك نفر را فرض كنيد كه دستش معلول و شل باشد به‌طورى كه او نمىتواند ، دست خويش را حركت دهد ولى دكتر معالج او توانست به‌وسيله يك دستگاه برقى در دست وى ايجاد حركت ارادى كند كه هر وقت دكتر سيم آن دستگاه را به‌دست او متصل مىسازد ، مريض توانايى آن را دارد كه با ارادهء خويش دستش را حركت دهد ولى اگر دكتر ارتباط آن دستگاه و دست مريض را قطع كند ، به همان حالت اولى برمىگردد و ديگر قدرت به حركت ندارد . حالا براى تجربه و آزمايش ، دكتر درميان دستگاه و دست آن مريض ارتباط برقرار نمود و مريض هم با مباشرت و ارادهء خود شروع به حركت دادن دست خويش كرد ، بدون اين كه دكتر معالج در اين حركت كوچك‌ترين اثرى داشته باشد ، بلكه كارى كه او انجام مىدهد ، همان نيرو بخشيدن و كمك نمودن به‌وسيل دستگاه است . حركت دادن اين شخص به‌دست خويش از مصاديق « امر بين‌الامرين » است ، چون اين حركت مستقلًا به خود شخص مستند نيست زيرا محتاج و متوقف بر اتصال نيروى برق است و اين اتصال و ايجاد نيرو هم در اختيار دكتر معالج مىباشد و از طرف ديگر اين حركت\r\nمستقلًا به فعل دكتر هم نمىتواند مستند باشد زيرا دكتر تنها نيرو به‌وجود آورده ولى حركت با ارادهء خود مريض به‌وجود آمده است و مريض\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nمىتوانست كه با ارادهء خويش به دستش حركت ندهد و در اين صورت فاعل و به‌وجود آورندهء حركت ، در عين اينكه حركت را به اختيار خويش انجام مىدهد و جبرى در كار نيست ، تمام اختيارات اين كار هم بر وى تفويض نگرديده بلكه از جاى ديگر كمك و مدد مىگيرد . اين است معناى آنچه شيعه به آن معتقد است كه « نه جبر و نه تفويض بلكه امرى است در ميان اين دو » . تمام اعمال و افعالى كه از انسان سر مىزند ، بدين منوال است كه از يك طرف با خواست و ارادهء انسان انجام مىگيرد و از طرف ديگر انسان هم نمىتواند ، چيزى را اراده كند و انجام دهد ، مگر آنچه را كه خداوند خواسته باشد و مقدمات و شرايط آن را فراهم نمايد .\r\nتمام آياتى كه در اين زمينه وارد شده است ، همان هدف و معنا را تعقيب مىكند ؛ از يك طرف با اثبات اختيار براى انسان ، جبرى را كه بيشتر اهل تسنن بر آن قائلند ؛ باطل مىسازد و از طرف ديگر با استناد نمودن و نسبت دادن افعال بندگان به پروردگار ، تفويضى را كه بعضى مذاهب اهل سنت قائلند ، رد مىنمايد .\r\nما در تفسير اين آيات ، به اين بحث بيش از اين خواهيم پرداخت و بطلان نظريهء جبر و تفويض را كاملًا روشن خواهيم نمود .\r\nدر ميان جبر و تفويض راه متوسط و باريكى است كه اهل بيت پيامبر ( عليهم السلام ) - اهل بيتى كه خداوند از تمام بدىها پاكشان نموده است - اين راه را به ما نشان داده‌اند .\r\nاينك در اينجا چند نمونه از راهنمايىهاى آنان را در اين زمينه مىآوريم :\r\n1 . مردى از امام صادق ( عليه السلام ) سؤال نمود كه : آيا خداوند انسان را بر اعمال زشت وامىدارد ؟\r\n- نه .\r\n- تمام كارها را به بندگان خويش تفويض و واگذار نموده است ؟\r\n- نه .\r\n- پس واقعيت جريان چگونه مىباشد ؟\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nامام فرمود : « از طرف خداوند لطف و عنايتى بر بندگان مىرسد و راهى در ميان جبر و تفويض پيموده مىشود . » « 1 »\r\n2 . در روايت ديگر از امام صادق ( عليه السلام ) آمده است : نه جبر است و نه تفويض بلكه مرحله‌اى است درميان اين دو . « 2 »\r\nدر كتاب‌هاى ديگر حديث شيعه از اين سنخ روايات ، به‌حد وافر وجود دارد .\r\nنتيجه : از هم آنچه درمورد مسئل جبر و اختيار آورديم ، چنين استفاده شد كه : گرچه آيات قرآن در اين مورد ، دو گروه مىباشد كه از يك گروه به‌ظاهر جبر و از ظاهر گروه ديگر اختيار استفاده مىشود ولى كوچك‌ترين اختلاف و تناقضى درميان اين دو گروه وجود ندارد بلكه هر دو يك هدف و يك معنا را تعقيب نموده ، هر گروهى مبين و مفسر گروه ديگر است كه به استناد افعال و اعمال انسان گاهى به خود وى و گاهى به خداوند همان راه متوسط بين جبر و اختيار را براى ما نشان مىدهد كه در احاديث اهل‌بيت ( عليهم السلام ) مشاهده نموديم .\r\n\r\n\r\n","description":"","footnote":"\r\n( 1 ) . كافى ، كتاب توحيد ، باب جبر و تفويض و امر بين امرين\r\n( 2 ) . همان .\r\n","page_name":" 158 ","page_number":158},
  {"content":"\r\n\r\n\r\nنقض در اعجاز قرآن\r\nاشكال 6 :\r\nباز مخالفين قرآن مىگويند : اگر كتابى كه بشر از آوردن مثل آن عاجز باشد ، معجزه محسوب مىشود ، در اين صورت ، كتابى « اقليدسى و مجسطى » نيز معجزه خواهد بود ، درحالى كه اين دو كتاب معجزه نمىباشد .\r\nپاسخ :\r\nاولًا : بشر از تدوين مانند دو كتاب نامبرده عاجز نيست و حتى احتمال اين هم نمىرود كه اين دو كتاب در مرحله‌اى باشند كه بشر در برابرش زانوى عجز و ناتوانى بر زمين زند زيرا درميان دانشمندان متأخر كسانى هستند كه دربارهء اين دو علم « هيئت و هندسه » كتاب‌هايى نوشته‌اند كه شيواتر و سهل‌تر از اين دو كتاب بوده و از جهاتى نيز برتر از آن‌ها مىباشند و ازجمله جهات برترى و تفوق آن ها بر اين دو كتاب ، وجود مطالب اضافى است كه در اين دو كتاب از آن مطالب خبرى نيست .\r\nو ثانياً : همان‌گونه كه در اول بحث اعجاز شرح داديم ، براى معجزه بودن يك عمل ، شرايطى ذكر نموديم كه يكى از آن شرايط اين بود كه اعجاز بايد در مقام تحدى و معارضه آورده شود و گواه بر صدق ادعاى نبوت و پيامبرى باشد و يكى\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nديگر از شرائط اعجاز اين است كه خارج از قوانين طبيعت باشد و در دو كتاب نامبرده هيچ يك از دو شرط فوق وجود ندارد .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n\r\nعلل انصراف از معارضه با قرآن\r\nاشكال 7 :\r\nمىگويند : اعراب كه با قرآن به مقام معارضه نيامدند و مانند آن را نياوردند ، بدين‌جهت نبود كه از آوردن مثل آن عاجز و ناتوان باشند ، بلكه عدم معارض عرب با قرآن علل و عوامل گوناگون ديگرى داشت .\r\nاز جمله اين‌كه مسلمانان در عصر پيامبر و دوران خلفا از قدرت و نيروى عظيمى برخوردار بودند . ترس از همين نيرو\r\nو قدرت مسلمانان بود كه اعراب بت‌پرست را از معارضه با قرآن و از هرگونه عكس‌العملى در برابر آن باز مىداشت .\r\nآن‌ها مىدانستند كه اگر به مقام معارضه با قرآن بيايند و بخواهند كتابى مانند قرآن را بياورند ، از طرف مسلمانان خطرهاى جبران‌ناپذيرى متوجه جان و مال آنان خواهد گرديد .\r\nاما موقعى كه دوران نفوذ و قدرت خلفاى چهارگانه سپرى گرديد و كار به‌دست خلفاى اموى افتاد ، از يك طرف خلافت آنان اصلًا بر محور دعوت اسلامى نبود تا ديگران براى مبارزه با اسلام تحريك شوند و از طرف ديگر اذهان مردم با حلاوت و شيرينى الفاظ قرآن و با استحكام و متانت معانى آن مأنوس گرديد و زيبايىهاى لفظى و معنوى قرآن در دل‌هاى مردم رسوخ و ارتكاز پيدا نمود و براى\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nخود جاى عميقى باز كرد ، اين بود كه مردم از مقاومت در برابر قرآن منصرف گرديده و به مقام معارضه و مقابله با آن نيامدند .\r\nپاسخ :\r\nاين اشكال از چند جهت سست و مردود است :\r\n1 . پيامبر ( صلى الله عليه و آله و سلم ) مردم را به هنگامى به مبارزهء قرآن دعوت نمود كه در مكه بوده ، هنوز از شوكت و عظمت اسلام خبرى نبود و اسلام قدرت و نيرويى نداشت ولى دشمنان قرآن ، از نفوذ و قدرت كامل برخوردار بودند ، با اين حال حتى يك نفر از فصيحان عرب نتوانست ، قدم به ميدان مبارزه و معارضه با قرآن بگذارد .\r\n2 - خوف و ترسى كه معترض در گفتارش به آن اشاره نموده است ، هيچ‌گاه مانع از اين نبود كه كفار و غير معتقدين به قرآن كفر و عداوت خويش را در برابر اسلام و قرآن اظهار نمايند و عقيده و انديشهء خود را برملا سازند زيرا اهل كتاب در ميان مسلمانان در جزيرهء العرب و نقاط ديگر از آسايش و امن و آزادى كامل برخوردار بودند و از اين جهات فرقى با مسلمانان نداشتند ، مخصوصاً در دوران خلافت اميرالمؤمنان ( عليه السلام ) كه بر عدل و داد استوار بوده و دوست و دشمن بر عدالت و بر فضل و علمش اعتراف داشتند .\r\nآرى ، در اين دوران‌ها كه آزادى كامل حكومت مىنمود و كوچك‌ترين ترس و بيمى وجود نداشت ، اگر كسى مىتوانست كتابى مانند قرآن بياورد ، مسلماً به مقام معارضه با قرآن مىآمد و محصول افكار خويش را ارائه مىداد .\r\n3 - اگر فرض كنيم ، ترس براى مخالفين اسلام وجود داشت ، اين ترس مىتوانست مانع از اظهار معارضه و برملا ساختن مبارزه باشد ولى بايد ديد چه مانعى در كار بود كه اهل كتاب را حتى از معارضه و مبارزهء مخفى و سرى نيز مانع شد و نتوانستند درميان خانه و يا در مجامع و محافل اختصاصى خويش هم به مقام مبارزه برآيند\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nكه اگر چنين معارضه سرى عملى مىشد ، خود اهل كتاب آن را حفظ نموده ، بعد از بر طرف شدن موانع و دوران ترس ، اظهار مىنمودند كه داستان‌هاى خرافى كتب عهدين و ساير مطالب مذهبى خويش را حفظ نموده ، منتشر ساخته‌اند ولى از چنين معارض و مبارزه سرى كوچك‌ترين اثر و خبرى در تاريخ نيست .\r\n4 - انسان طبيعتاً خواهان تنوع است و تكرار براى وى ملال‌آور و خسته‌كننده است . اگر سخنى را - - گرچه در سطح بسيار عالى از بلاغت هم باشد - - مكرر بشنود آن سخن حلاوت خويش را از دست مىدهد و تدريجاً در نظر وى به‌صورت يك سخن عادى و معمولى درآمده ، بلكه ملال‌آور و خسته‌كننده خواهد بود .\r\nاين است كه مىبينيم : اگر انسان يك قصيدهء خيلى شيوا و شيرين را مكرر بشنود براى وى ملال‌آور خواهد بود و گاهى تكرار زياد موجب انزجار و اشمئزاز او مىباشد و اگر قصيدهء ديگرى براى وى خوانده شود ، در نظرش جالب‌تر و شيرين‌تر از قصيدهء اولى جلوه‌گر مىشود ولى آن هم بعد از تكرار ، حالت قصيدهء اولى را به خود مىگيرد و آن‌گاه فرق‌واقعى در ميان آن دو قصيده روشن مىشود .\r\nاتفاقاً اين حس تنوع‌طلبى و نوگرايى انسان ، اختصاص به سخن ندارد بلكه در همهء لذائذ : خوردنىها ، پوشيدنىها ، شنيدنىها و درتمام موارد ، جريان و سريان دارد .\r\nاگر قرآن معجزه نبود ، همان حس تنوع‌طلبى بشر در آن نيز اثر مىگذاشت . در او نيز حكومت مىنمود و با مرور زمان و تكرار زياد حلاوت و شيرينى خود را از دست مىداد و ملال‌آور مىگرديد و در شنوندگان حالت انزجار و اشمئزاز ايجاد مىكرد .\r\nاين خود مىتوانست بهترين و آسان‌ترين وسيله براى معارضه با قرآن باشد ولى ما مىبينيم ، قرآن مجيد هرچه بيشتر تكرار مىشود ، بر حسن و طراوتش مىافزايد\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nو هرچه بيشتر تلاوت مىگردد . روح انسان را به عوالم بالاترى اوج مىدهد ، ايمان و يقين وى را بيش از پيش محكم و استوار مىسازد .\r\nاين امتياز و مزيت كه - برعكس تمام گفتارهاى عادى و معمولى - قرآن از آن برخوردار است ، نه‌تنها به اعجاز قرآن لطمه نمىزند بلكه يكى ديگر از مؤيدات و نشانه‌هاى اعجاز قرآن مىباشد .\r\n5 - اگر گفتار معترض را بپذيريم كه تكرار و مرور زمان ، افكار را با قرآن آشنا ساخته از معارضه با آن بازداشته است ، اين مطلب را تنها دربارهء مسلمانان مىتوان گفت كه قرآن را تصديق مىنمودند و هرچه هم تكرار مىشد باز با اشتياق فراوان گوش به آن مىدادند .\r\nو اما عرب‌هاى غير مسلمان كه تكرار و انس با قرآن نسبت به آنان مفهومى نداشت ، چرا از مقابله با قرآن منصرف\r\nگرديدند و به مقام معارضه با آن برنيامدند ؟ !\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n\r\nتناسب تدوين قرآن با اعجاز آن\r\nاشكال 7 :\r\nباز اعتراض‌كنندگان مىگويند : در تاريخ آمده است كه وقتى ابوبكر مىخواست ، قرآن را جمع‌آورى كند ، به عمر و زيد ابن ثابت دستور داد كه در كنار درب مسجد بنشينند و هرچه را كه دو نفر بر قرآن بودنش شهادت دادند ، بنويسند و بدين‌صورت قرآن را جمع‌آورى كنند . اين مطلب دليل آن است كه قرآن معجزه و خارق‌العاده نيست زيرا اگر معجزه بود ، همان خارق‌العاده بودنش گواه بر اعجاز و قرآن بودنش مىگرديد و بر همين مبنا و اساس جمع‌آورى مىشد و حاجتى به\r\nشهادت ديگران نداشت .\r\nپاسخ :\r\nاين اعتراض نيز از جهاتى سست و مردود است :\r\n1 - معجزه بودن قرآن در بلاغت ، روش و اسلوب آن است ، نه در تك تك كلماتش بنابراين ، امكان داشت كه در هنگام جمع‌آورى قرآن در كم و زياد بودن بعضى از كلمات آن ، شك و شبهه‌اى عارض گردد و شهادت دو نفر ( بر فرض صحيح بودن اين جريان ) براى بر طرف ساختن اين نوع شبهات بوده است .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n2 - علاوه بر آن ، عاجز بودن بشر از آوردن يك سوره از قرآن مستلزم اين نيست كه حتى از آوردن جمله و يا آيه‌اى از قرآن عاجز و ناتوان گردد زيرا آوردن يك آيه براى بشر شايد امكان‌پذير باشد و مسلمانان نيز محال بودن آن را ادعا ننموده‌اند و قرآن هم در مقام مبارزه‌طلبى سخن از يك آيه به ميان نياورده ، در مقام معارضه حداقل آوردن يك سوره را پيشنهاد نموده است . بنابراين ، شهادت دو نفر احتمال ساختگى را از تك تك آيات بر طرف مىسازد .\r\n3 - از طرف ديگر ، اخبارى كه تدوين قرآن را بر شهادت دو نفر صحابى مستند مىسازد ، به حد تواتر نرسيده است و همهء آن‌ها خبر واحد مىباشند و نمىتواند ، در اين‌گونه موارد مهم ، دليل و مدركى به‌شمار آيد .\r\n4 - اين اخبار با گروه ديگرى از اخبار منافات دارد كه بنابر مضمون آن‌ها ، قرآن در دوران حيات خود پيغمبر گرامى ( صلىالله عليه وآله و سلم ) جمع‌آورى گرديده است نه در دوران ابوبكر چنان‌كه در آيندهء نزديك اين حقيقت را ثابت خواهيم نمود و از طرف ديگر افراد زيادى از صحابه و ياران پيامبر ( صلىالله عليه وآله و سلم ) تمام قرآن را و افراد بيشترى كه شمارهء آنان را جز خدا نمىداند ، قسمتى از آن را حفظ نموده بودند . پس با اين حال و در برابر اين حافظان قرآن ، تصديق دو نفر شاهد نمىتواند مفهوم صحيحى داشته باشد .\r\nوانگهى مىتوان با دليل عقل نيز كذب اين اخبار را كه مخالفين دست‌آويزش قرار داده‌اند ، ثابت و روشن نمود ، زيرا قرآن بزرگ‌ترين وسيلهء هدايت مسلمانان بوده ، آنان را از تاريكىهاى جهل و بدبختى به روشنايى علم و سعادت رهبرى نموده است .\r\nروى اين اصل ، مسلمانان نيز منتهاى عنايت و كمال اهميت را نسبت به قرآن مبذول داشته ، شب و روز به خواندن قرآن مشغول مىشدند و حفظ آيات قرآن را در جامعه وسيلهء مباهات و افتخار دانسته با سوره‌ها و آيات آن تبرك جستند . در هم اين مراحل رسول خدا ( صلى الله عليه و آله و سلم ) نيز از هيچ‌گونه ترغيب و تشويق خوددارى نمىفرمود .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nآيا با اين شرايط براى يك فرد عاقل جاى اين احتمال باقى مىماند كه مسلمانان در آيات قرآن شك و شبهه‌اى داشتند كه در اثبات آن محتاج به شهادت دو نفر داشته باشند ؟ !\r\n\r\n","description":"","footnote":"","page_name":" 167 ","page_number":167},
  {"content":"\r\n\r\n\r\nتفاوت روش بيان قرآن با روش سخن‌سرايان\r\nاشكال 8 :\r\nباز مىگويند : قرآن يك اسلوب و روش خاصى دارد كه با روش‌هاى معروف در ميان فصحا ، بلغا و سخن‌سرايان ماهر ، تباين و تضاد دارد زيرا قرآن موضوعات متعددى را به همديگر مخلوط نموده و از هر درى سخن به‌ميان آورده است . در جايى كه صحبت از تاريخ مىكند ، به موضوع وعده و وعيد منتقل مىشود و يا پاى سخنان و مثل‌هاى حكمت‌آميز و مانند آن را به ميان مىكشد . اگر قرآن داراى ابواب و فصول منظم و مرتبى مىبود و در هر فصلى آيات مربوطه را جمع‌آورى مىكرد ، فايده‌اش بيشتر و بهره‌بردارى از آن ، آسان‌تر مىشد .\r\nپاسخ :\r\nقرآن كتاب هدايت است و براى سوق دادن بشر به‌سوى سعادت دنيا و آخرت نازل گرديده ، يك كتاب فقهى ،\r\nتاريخى و اخلاقى و مانند آن نيست تا براى هر موضوعى باب مستقلى ترتيب بدهد و مطالب را دسته‌بندى و يك كاسه نمايد .\r\nجاى ترديد نيست كه اسلوب موجود قرآن بهتر مىتواند مقصود و هدف هدايتى و اثرگذارى آن را تأمين نمايد و نتيجه‌بخش گردد زيرا اگر كسى تنها\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nبعضى از سوره‌هاى قرآن را بخواند ، مىتواند در مدت كم و بدون زحمت و مشقت به مقاصد زياد قرآن پى ببرد و با اهداف و مفاهيم آن آشنا شود و در ضمن يك سوره مىتواند ، به مبدأ و معاد متوجه شود و از تاريخ گذشتگان اطلاع حاصل نمايد و از سرگذشت آن‌ها عبرت بگيرد و از اخلاق نيكو و تعاليم و برنامه‌هاى عالى بهره‌مند شود و باز در ضمن همان يك سوره مىتواند ، قسمتى از احكام و دستورات قرآن دربارهء عبادات و معاملات فراگيرد .\r\nآرى ، همهء اين مطالب مختلف را مىتوان از يك سوره به دست آورد بدون اينكه لطمه‌اى بر نظم كلام وارد آيد و در تمام مراحل ، تناسب در گفتار و اقتضاى حال رعايت شده و حق بيان ادا شده است .\r\nاگر قرآن به‌صورت ابواب منظم بود اين همه فوائد به‌دست نمىآمد و اين چنين نتيجه‌بخش نمىگرديد و خوانندهء قرآن در صورتى مىتوانست با اهداف و مقاصد عالى آن آشنا گردد كه تمام قرآن را بخواند و ممكن بود كه در اين بين ، مانعى آيد و به خواندن تمام قرآن موفق نگردد و به نتيج كمترى دست يابد .\r\nبه‌راستى اين روش يكى از مزايا و محسنات اسلوب قرآن است كه بر قرآن ، زيبايى و طراوت خاصى بخشيده است ، زيرا قرآن در عين پراكنده‌گويى و بيان مطالب مختلف ، باز از كمال ارتباط و انسجام برخوردار است و از جملات آن مانند درر گرانبهايى كه با تناسب خاصى به رشته درآمده باشد ، در كنار هم چيده شده و با نظم اعجاب‌انگيزى به هم متصل و مرتبط است .\r\nاما چه بايد كرد كه دشمنى و عداوت با اسلام كار خود را كرده ، چشم اين ايرادكننده را كور و گوشش را كر ساخته ، زيبايىها را درنظر وى به‌صورت زشت و كمالات را به‌صورت عيب و نقص ، جلوه‌گر نموده است .\r\nعلاوه بر همهء اينها ، اگر قرآن تبويب و فصل‌بندى مىشد ، يك اشكال ديگر نيز به‌وجود مىآمد و آن اينكه : بعضى از داستان‌هاى قرآن روى علل و تناسب\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nخاصى تكرار شده و در موارد متعددى از قرآن نقل گرديده است ، اگر همهء آن مكررات گرچه با عبارت‌هاى مختلف در يك فصل جمع‌آورى مىشد ، هدف ، مزايا و تناسب خاصى كه در تكرار اين داستان‌ها بود ، منتفى مىشد و تكرار آن بىفايده بود .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n\r\nمعارضه با قرآن\r\nاشكال 9 :\r\nآخرين اشكال در اعجاز قرآن :\r\nصاحب كتاب « حسن الايجاز » « 1 » مىگويد : مىتوان با قرآن معارضه به مثل كرد و مانند آن را آورد . او براى اثبات گفتارش جملاتى را كه خود از قرآن اقتباس نموده ، بعضى الفاظش را تغيير داده و ذكر نموده است و از اين طريق ارج و ارزش معلوماتش را ظاهر ساخته ، حدود اطلاعات خويش را نسبت به فنون فصاحت و بلاغت روشن كرده است .\r\nپاسخ :\r\nما عبارات او را كه در مقام معارضه با قرآن آورده است ، در اينجا مىآوريم و سپس نقاط قوت و ضعف آن‌ها را براى\r\nخوانندهء ارجمند روشن مىسازيم ، چنان كه در كتاب « نفحات الاعجاز » « 2 » به اين قسمت مفصلًا پرداخته‌ايم :\r\n\r\n\r\n","description":"","footnote":"\r\n( 1 ) . كتاب كوچكى است از يك نويسندهء مسيحى كه در سال 1912 م از طرف چاپخانه انگليس در بولاق مصر انتشار يافته است\r\n( 2 ) . اين كتاب كه به قلم مؤلف ( رحمهء الله عليه ) در رد كتاب « حسن الايجاز » نوشته شده ، در سال 1342 ه . ق در چاپخان علوى نجف اشرف چاپ گرديده است .\r\n","page_name":" 171 ","page_number":171},
  {"content":"\r\n\r\nمعارضه با سورهء فاتحه\r\nاين مرد خيالباف در مقام معارضه با سورهء فاتحه چنين مىگويد :\r\n« الْحَمْدُ لِلرَّحمنِ ، رَبَّ الاكْوانِ ، الْمَلِكُ الدَّيّانِ ، لَكَ الْعِبادَهءُ وَ بِكَ الْمُسْتَعانُ ، اهْدنا صِراطَ الْايمانِ . » « 1 »\r\nاو خيال كرده است كه اين جملات تمام نكات و معانى سورهء حمد را دربر دارد و از آن سوره ، كوتاه‌تر هم مىباشد .\r\nما به نويسنده‌اى كه در تشخيص گفتار سست از گفتار وزين تا اين درجه منحط و كوتاه‌فكر باشد ، چه بگوييم ؟ !\r\nبهتر اين بود كه وى قبلًا گفتار خويش را به دشمنان مسيحى كه با اسلوب كلام عرب و فن بلاغت آشنايى دارند ، نشان مىداد و خود را بدين گونه رسوا و مفتضح نمىساخت .\r\nراستى او تا اينجا هم تشخيص نداده است كه اگر يك نفر شاعر يا نويسنده بخواهد با گفتارى در مقام معارضه بيايد ، بايد در مقابل آن ، كلامى بياورد كه با داشتن استقلال در الفاظ و تركيب و اسلوب مخصوص به خود ، حداقل در يك جهت و در يك هدف با آن متحد و يكسان باشد .\r\nمعناى معارضه اين نيست كه شخصى در مقام معارضه با يك كلام فصيح از اسلوب و تركيب آن ، تقليد كند و تنها بعضى از الفاظ و كلمات آن را تغيير دهد و كلام ديگرى از آن بسازد و نام اين عمل را معارضه بگذارد اگر معناى معارضه اين باشد ، مىتوان با هر كلامى معارضه نمود و اين آسان‌ترين راهى بود ، براى اعرابى\r\n\r\n\r\n","description":"","footnote":"\r\n( 1 ) . سپاس خداى بخشايشگر را ، پروردگار هستىها ، پادشاهى كه پاداش دهنده است . پرستش براى تو و استعانت از توست ؛ ما را به راه ايمان هدايت فرما .\r\n","page_name":" 172 ","page_number":172},
  {"content":"\r\n\r\nكه با پيامبر ( صلّى الله عليه و آله و سلم ) معاصر بودند ، ولى چون آن‌ها با اسلوب معارضه آشنا بودند و رموز بلاغت قرآن را درك مىكردند ، اين بود كه زير بار معارضه با قرآن نرفتند و بر عجز و ناتوانى خويش اعتراف نمودند ؛ و عده‌اى ايمان آوردند و عدهء ديگرى آن را به سحر و جادو نسبت داده ، گفتند : « انْ هذا الّا سِحْرُ يُؤْثَرُ . » « 1 »\r\nگذشته از اين ، چگونه مىتوان اين جملات را كه آثار تكلف و تصنع در آن‌ها نمايان است با سورهء فاتحه مقايسه نمود ؟ !\r\nآيا بى اطلاعى اين نويسنده بر فنون بلاغت برايش كافى نبود كه عيوب خود را به‌وسيلهء اين دعا بيشتر ظاهر سازد و\r\nدر معرض تماشاى همگان قرار دهد ؟ !\r\nاينك به نقاط ضعف اين گفتار توجه شود :\r\n1 - چگونه مىتوان گفت كه جملهء « الحمد للرحمان » با جملهء « أَلْحَمْدِللهِ » از نظر معنى و مفهوم يكسان است ، در صورتى كه كلمهء « الله » اسم ذات مقدسى است كه جامع تمام صفات كمال مىباشد و تنها يكى از آن صفات « رحمت » است .\r\nبنابراين ، انگيزهء سپاس در جملهء « الحمدلله » دارا بودن خداست بر تمام صفات كمال ولى در جملهء « الحمد للرحمان » انگيزهء سپاس تنها در برابر رحمت خداوند بوده و از صفات ديگراو ذكرى به ميان نيامده است .\r\n2 - جملهء « رَبِّ الْاكْوان » به جاى « رَبِّ الْعالَمينَ * الرَّحمنِ الرَّحيمِ » بسيار ناقص و نامتناسب است و معنا و هدف هر دو آيه را از بين برده است ، زيرا از اين دو آيه چنين استفاده مىشود كه جهان يكى نيست و بلكه متعدد مىباشد و خداوند مالك و مربى همهء آن‌ها است و رحمت وى نيز به‌طور استمرار و هميشگى و بدون انقطاع شامل تمام اين جهان‌ها و عوالم مىگردد .\r\nچگونه مىتوان اين معانى را از « رب الاكوان » به‌دست آورد ؟ در صورتى كه « كون » به معناى حدوث ، وقوع ، برگشتن و كفالت مىباشد .\r\n\r\n\r\n","description":"","footnote":"\r\n( 1 ) . اين قرآن چيزى نيست مگر سحرى كه تعليم داده شده است . « سوره مدثر ، آيهء 24 » .\r\n","page_name":" 173 ","page_number":173},
  {"content":"\r\n\r\nعلاوه‌بر اين ، اضافه كردن كلمهء « رب » كه به معناى مالك و مربى است به « اكوان » كه معناى مصدرى دارد و به معنى « بودن » مىباشد ، از نظر ادبى صحيح نيست . بلى ، مىتوان كلمهء « خالق » را به اين كلمهء اضافه نمود و « خالق الاكوان » گفت ، ولى از كلمهء « اكوان » نه تعدد عوالم استفاده مىگردد و نه شمول و استمرار رحمت خداوند بر اين عوالم .\r\n3 - تغيير دادن آيهء « مالِكِ يَوْمِ الدِينِ » به جملهء « الْمَلِكُ الدّيان » نمىتواند ، معناى آيهء را متضمن شود و هدف آيهء را ايفا كند زيرا آيهء مذكور به معناى « يگانه پادشاه و صاحب روز جزا » است ، ولى جملهء مذكور به معناى « پادشاه جزادهنده » مىباشد و در اين معنى بر وجود يك جهان ديگر كه جزاى اعمال در آن‌جا داده مىشود ، كوچك‌ترين دلالت و اشاره‌اى نيست ، ولى آيهء شريفه علاوه‌بر اهدافى كه دارد ، متضمن اين معنا نيز مىباشد .\r\nو بازجملهء مذكور ، اين مطلب را نمىرساند كه « مالك » آن روز خداوند است و كسى ديگر كوچك‌ترين اختيارى ندارد و تمام مردم در آن روز در تحت فرمان و حكومت خداى بزرگ و واحد اداره مىشوند و امر وى به تمام افراد ، نافذ خواهد بود ؛ بعضى افراد به‌سوى بهشت و بعضى ديگر به‌سوى دوزخ خواهند رفت .\r\nآرى ، جملهء « الملك الديان » هيچ‌يك از اين معانى را كه جمله « مالك يوم الدين » متضمن است ، دربر ندارد . تنها چيزى كه مىتوان از اين جمله استفاده نمود ، اين است كه خداوند سلطانى است كه به اعمال انسان پاداش مىدهد و اين مطلب فرق فراوان و فاصلهء زياد با اهداف عاليهء آيهء شريفه دارد .\r\n4 - و اما آيهء شريفه « إِيِّاكَ نَعْبُدُ وَ إِيَّاكَ نَسْتَعِينُ » : تنها تو را مىپرستيم و از تو استعانت مىجوييم .\r\nاين نويسنده از اين آيه چنين فهميده است كه عبارت به‌ناچار بايد تنها براى خدا باشد و استعانت نيز بايد از خداوند بشود ، لذا اين آيه علاوه‌بر آن حقيقت\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nمىخواهد به افراد با ايمان تلقين نمايد كه توحيد در عبادت را آشكار سازند ، حاجت و نياز خويش را بر كمك و اعانت پروردگار در همه‌جا ، حتى در عبادت وى ، اظهار نمايند .\r\nاين آيه مىخواهد بندهء مؤمن ، بر اين حقيقت اعتراف كند كه او و تمام افراد مؤمن جز خداوند كسى را ستايش نمىكنند و از كسى به‌جز پروردگار استعانت نمىجويند و تنها او را ستايش مىكنند و از وى استعانت مىجويند .\r\nاين معنى چگونه از گفتار اين نويسنده ، به‌دست مىآيد و چگونه مىتواند جملهء « لك العبادهء و بك المستعان » اين نكات را دربر بگيرد ؟ !\r\n5 - و اما گفتار خداوند : « إَهْدِنَا الصِّراطَ الْمُسْتَقيمَ » مقصود از آيه اين است كه بنده ، در مقام عبادت ، از پروردگارش درخواست كند كه او را به نزديك‌ترين و مستقيم‌ترين راهى كه مقصد مىرساند ، هدايت كند و او را به‌سوى اعمال نيك و اوصاف و عقايد صحيح رهبرى نمايد و در اين آيه تنها به درخواست هدايت به راه ايمان ، قناعت نگرديده است بلكه معانى و مقاصد عاليهء ديگر هم دارد ، ولى جملهء « اهدنا صراط الايمان » آن معانى را نمىرساند و كافى نمىباشد .\r\nعلاوه بر آن ، معناى اين جمله از اين نظر نيز نارسا است كه در اين جمله تنها درخواست هدايت و رهبرى به راه ايمان گرديده است ، اما به اين حقيقت كه راه ايمان را مستقيمى است و سالك آن هرگز گمراه نمىشود ، اشاره‌اى در آن نيست . اين نويسنده با اين جملات نارسا و دست و پا شكسته و تقليدى ، خود را از معارضه با بقيه سوره مستغنى دانسته و خيال نموده است كه حاجتى به بقيهء سوره نبوده است . اين خود مىتواند بهترين دليل و گواه گويا بر اين باشد كه وى مفهوم سوره را نفهميده و هدف آن را درك ننموده است زيرا بقيهء سوره - يعنى جملهء « صِرَاطَ الَّذِينَ أَنْعَمْتَ عَلَيْهِمْ * غَيْرِ الْمَغْضُوبِ عَلَيْهِمْ وَلَا الضَّآلِّينَ » - دلالت مىكند بر اينكه يك راه مستقيمى وجود دارد و كسانىكه مورد انعام و بخشش خداوندى\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nقرار گرفته‌اند ، همان راه را پيموده‌اند ، اين راه ، همان راه پيامبران ، درست‌كاران ، شهدا و مردان نيك\r\nمىباشد و باز اين جملات دلالت دارند كه راه‌هاى غير مستقيم و كج و معوجى هم هست و آنان‌كه مورد غضب خداوندى مىباشند ، آن راه‌ها را در پيش گرفته‌اند و آن راه كسانى است كه در برابر حق ، عناد و لجاجت ورزيده ، آن را انكار مىكنند ، به علت جهل و نادانى از راه هدايت به دور افتاده و در وادى گمراهى قدم برمىدارند . آنان راه هدايت و حقيقت را جستجو و دنبال نكرده‌اند بلكه راه پدرانشان را انتخاب نموده‌اند و از نيكانشان تقليد و تبعيت كرده‌اند و راهى را رفته‌اند كه آن راه از طرف خداوند براى آنان تعيين نگرديده است .\r\nآرى ، كسى كه اين آيه را بخواند و در آن دقت و تدبر كند ، همهء اين مطالب را متذكر مىشود و فكرش به اين نكات عالى و رموز اخلاقى منتقل مىشود كه بايد از مقربان و اولياى الهى تأسى نمود و در اعمال ، اخلاق و عقايد از آنان پيروى كرد و از راه افراد متمرد و سركش كه خداوند در برابر اعمالشان بر آنان غضب نموده است ، دورى جست .\r\nخوانندهء عزيز ! آيا مىتوان از اين مطالب عالى و حقايق زندهء اخلاقى و انسانى كه در لابلاى اين جملات نهفته است ، چشم پوشيد ، همان‌طور كه اين نويسندهء خيالباف پنداشته است ، آن‌ها را بىاهميت تلقى نمود ؟ !\r\nمعارضه با سورهء كوثر\r\nهمين نويسنده در معارضه با سورهء كوثر چنين گفته است : « إِنَّا أَعْطَيْنَاكَ الْجَواهِرَ ، فَصَلِّ لِرَبِّكَ وَ جاهر ، وَ لا تَعْتَمِدْ قَولَ ساحِرٍ » « 1 »\r\nاين معارضه از چند جهت باطل و مورد اشكال مىباشد :\r\n\r\n\r\n","description":"","footnote":"\r\n( 1 ) . ما به تو جواهر داديم ، تو نيز با صداى بلند نماز بخوان و به گفتار ساحر و جادوگر اعتماد مكن .\r\n","page_name":" 176 ","page_number":176},
  {"content":"\r\n\r\n1 - خوانندگان عزيز توجه دارند كه اين نويسندهء بىانصاف ! در اين معارضه از نظم و تركيب قرآن تقليد كرده ، تنها الفاظ آن را تغيير داده ، چنين وانمود مىكند كه با قرآن معارضه كرده است .\r\n2 - باز توجه دارند كه اين عمل نيز از خود وى نيست بلكه از « مسيلمهء كذاب » سرقت نموده و به نام خود قالب زده است . مسيلمه در مقام معارضه با اين سوره چنين گفته است : « إِنَّا أَعْطَيْنَاكَ الْجَماهِرْ ، فَصَلِّ لِرَبِّكَ وَ هاجِرْ ، وَ أِنَّ مُبْغِضَكَ رَجُلٌ كافِرٌ » « 1 »\r\n3 - از اين‌ها شگفت‌انگيزتر اينكه : وى چنين پنداشته است كه اگر دو كلام در سجع و قافيه مشابه هم باشند ، در\r\nفصاحت و بلاغت نيز يكسان و برابر خواهند بود . در صورتى كه چنين نيست بلكه اولين شرط فصاحت اين است كه درميان جملات يك گفتار ، ارتباط و تناسب وجود داشته باشد كه گفتار اين نويسنده فاقد آن است .\r\nآرى كسى كه به وسيلهء مال و ثروت استعمار گرديده است كه وظيفهء بيشترى را ايفا كند ، قبله و معبود وى ، هدف و آرمان او همان ثروت مىباشد كه چهار نعل به‌سوى آن مىتازد و يگانه هدفش همان زخارف دنيوى است كه براى به‌دست آوردن آن كوشش نموده و آن را بر تمام هدف‌هاى ديگر مقدم مىدارد و « از كوزه همان برون تراود كه در اوست » .\r\n4 - جا دارد ، از اين نويسنده سؤال شود ، منظور او از كلمهء « جواهر » كه با الف و لام تعريف آورده است ، چيست ؟\r\nاگر منظورش جواهر معينى باشد ، در اين جملات هيچ قرينه‌اى بر آن مقصود نيست و اگر منظورش تمام جواهرات موجود در دنيا باشد - چنان كه جمع معرف به الف و لام بر استغراق و كليت دلالت دارد - اين هم عملًا يك دروغ آشكارى است زيرا تمام جواهرات موجود در دنيا به يك نفر داده نشده است .\r\n\r\n\r\n","description":"","footnote":"\r\n( 1 ) . ما به تو جمعيت‌ها داديم ، تو نيز نماز بخوان و هجرت كن و دشمن تو مرد كافر است .\r\n","page_name":" 177 ","page_number":177},
  {"content":"\r\n\r\n5 - باز جاى اين سوال باقى است كه درميان دو جملهء اولى و جملهء « و لا تعتمد قول ساحر » چه ارتباط و تناسبى هست و منظور از ساحر كيست و به كدام گفتار وى نبايد اعتماد نمود ؟ اگر منظورش ساحر معينى و قسمت خاصى از گفتار وى باشد ، لازم بود قرينه‌اى ذكر كند تا اين شخص معين و گفتار خاص وى معلوم شود ، ولى در اين جمله چنين قرينه‌اى وجود ندارد و اگر منظور وى هرگونه گفتار است كه از هر ساحرى باشد - چنان‌كه لفظ و ساحر هر دو نكره و در سياق نهى مىباشند و عموميت را مىرسانند - در اين صورت معناى اين جمله چنين خواهد بود : بر هيچ سخنى از هيچ ساحرى اعتماد مكن ، ليكن اين معنى نيز درست نيست زيرا ما عقلًا دليلى بر اين نداريم كه بر هيچ گفتهء ساحر در كارهاى معمولى و متعارف وى باشد ، نبايد اعتماد نمود .\r\nو اگر منظور وى از اين جمله اين باشد كه به گفته‌هاى ساحرانه و جادوگرانهء ساحر نبايد اعتماد نمود ، بازهم نادرست است زيرا ساحر از نظر اينكه ساحر است ، قول و گفتارى ندارد و سحرش را با كلام و سخن انجام نمىدهد ، بلكه سحر و افسانهء وى درميان مردم با حيله‌ها ، دست‌ها و اعمال مخصوص او است نه با گفتارش .\r\n6 - سورهء كوثر دربارهء كسى نازل گرديده است كه پيامبر ( صلىالله عليه وآله و سلم ) را استهزا مىنمود و مىگفت : او ابتر و بىفرزند است ، به زودى خواهد مرد و نام وى و آيينى كه آورده است از بين خواهند رفت ، چنان‌كه قرآن مىگويد :\r\n« أَمْ يَقُولُونَ شَاعِرٌ نَتَرَبَّصُ بِهِ رَيْبَ الْمَنُونِ » . ( سورهء طور / 30 )\r\n« بلكه آن‌ها مىگويند : او شاعرى است كه ما انتظار مرگش را مىكشيم . »\r\nدر برابر اين گفتار براى دلدارى پيامبر ( صلى الله عليه و آله و سلم ) ، خداوند سورهء كوثر را نازل نمود و فرمود : « إِنَّا أَعْطَيْنَاكَ الْكَوْثَرَ » يعنى ما خير كثير و فراوانى را به تو بخشيده‌ايم .\r\nآرى از تمام جهات خير كثير بر پيغمبر ( صلىالله عليه وآله و سلم ) عطا گرديده است : در دنيا كه به شرافت رسالت ، نبوت ، هدايت مردم و زعامت مسلمانان رسيد و از كثرت ياران و\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nپشتيبانان و پيروزى بر دشمنان برخوردار شد و همچنين نسل او به‌وسيلهء دخترش فاطمه ( سلام الله عليها ) زياد شد كه تا دنيا باقى است نام او زنده خواهد ماند و در آخرت نيز بر شفاعت كبرا و مقام محمود و بر بهشت برين و بر حوض كوثرى كه تنها او و دوستانش از آن سيراب مىشوند و بر نعمت‌هاى زياد ديگرى نائل آمده است .\r\n« فَصَلِّ لِرَبِّكَ وَانْحَرْ » : يعنى پس به‌عنوان شكرگزارى در برابر اين همه نعمت براى پروردگارت نماز بخوان و نحر كن . ، منظور از « نحر » قربانى شتر در منى و يا قربانى در عيد اضحى است و يا منظور بردن دست‌ها تا مقابل گوش‌ها در موقع تكبير گفتن و يا به معناى رو كردن به قبله با تمام اعضا و معتدل بودن در حال قيام است .\r\nتمام اين معانى كه براى كلمهء « نحر » گفته شده ، در اين مقام مناسب است زيرا هر يك از اين معانى را كه درنظر بگيريم ، يك نوع شكرگزارى در برابر آن نعمت‌هاى بىحديست كه خداوند به پيامبرش ارزانى داشته و عنايت فرموده است .\r\nخداوند ، پس از دستور سپاسگزارى در مقابل نعمت‌هاى فراوان ، اين آيه را فرستاد « إِنَّ شَانِئَكَ هُوَ الْأَبْتَرُ » ، يعنى دشمن و استهزاءكنندهء تو ابتر و بىنسل خواهد بود نه تو . از دشمن تو هيچ اسم و رسمى باقى نخواهد ماند نه تو !\r\nسرنوشت اين استهزاءكنندگان همان گرديد كه قرآن خبر داده بود ، يعنى هيچ اسم و رسم و نام نيكى از آن‌ها باقى نماند و در آخرت نيز در عذاب اليم و ذلت ابدى گرفتار خواهند گرديد .\r\nاين بود خلاصهء معنا و هدف اين سورهء مباركه .\r\nآيا مىتوان اين سوره را با اين سطح عالى و بلاغت كامل ، با آن جملات منحط بىربط اين نويسنده ، مقايسه نمود ؟ ! جملاتى كه گويندهء آن‌ها خودش را به زحمت انداخته ، از تركيب و اسلوب قرآن تقليد نموده و قسمتى از الفاظش را نيز از مسيلمهء كذاب گرفته ، براساس عناد و يا نادانى ، آن‌ها را به هم بافته است تا بدان وسيله با بلاغت و اعجاز قرآن معارضه و مبارزه كند و از عظمت آن بكاهد .\r\n\r\n","description":"","footnote":"","page_name":" 179 ","page_number":179},
  {"content":"\r\n . \r\n","description":"","footnote":"","page_name":" 180 ","page_number":180},
  {"content":"\r\n\r\n\r\nبخش 4 معجزات ديگر پيامبر اسلام ( ص ) و معجزات پيامبران گذشته\r\n1 - بررسى نخستين آيه نفى اعجاز\r\n2 - بررسى دومين آيه نفى اعجاز\r\n3 - بررسى سومين آيه نفى اعجاز\r\n4 - نبوت محمد در تورات و انجيل\r\n5 - خلاصهء مطالب\r\n\r\n","description":"","footnote":"","page_name":" 181 ","page_number":181},
  {"content":"\r\n . \r\n","description":"","footnote":"","page_name":" 182 ","page_number":182},
  {"content":"\r\n\r\n\r\nبررسى نخستين آيهء نفى اعجاز\r\nامتيازات پيامبر اسلام ( صلىالله عليه وآله و سلم ) بر معجزات ديگر پيامبران\r\nهر شخص مطلع و محقق به‌خوبى مىداند كه قرآن ، بزرگ‌ترين معجزهء پيامبر اسلام ( صلى الله عليه و آله و سلم ) بلكه از تمام معجزاتى كه تاكنون تمام پيامبران آورده‌اند ، مهم‌تر مىباشد و ما در بحث‌هاى گذشته به قسمتى از جهات و جنبه‌هاى اعجاز قرآن پرداختيم و علت تفوق و برترى قرآن را بر تمام معجزات ديگر توضيح داديم و در اين‌جا نيز مىگوييم :\r\nمعجزهء پيامبر ( صلى الله عليه و آله و سلم ) ، منحصر به قرآن مجيد نيست بلكه رسول خدا ( صلى الله عليه و آله و سلم ) در تمام معجزاتى كه پيامبران داشته‌اند با آنان شريك بوده ، آنچه را كه انبياى گذشته آورده‌اند ، او نيز آورده است ، ولى معجزهء قرآن اختصاص به آن حضرت دارد و امتيازى است كه ساير انبياء از آن برخوردار نمىباشند . ما به اين مشاركت و امتياز دو برهان داريم :\r\n1 - « اخبار متواتر » مسلمانان دربارهء معجزاتى كه از پيامبر اسلام ( صلى الله عليه و آله و سلم ) صادر شده است روايات متواتر و فراوانى نقل كرده‌اند و با اختلاف عقيدتى كه با هم داشته‌اند كتاب‌هاى زيادى در اينباره تأليف نموده‌اند .\r\nاين اخبار متواتر كه دربارهء معجزات پيامبر اسلام ( صلى الله عليه و آله و سلم ) نقل گرديده است ، از دو امتياز بزرگ و قابل توجه برخوردار است كه اخبار اهل كتاب در معجزات پيامبران گذشته ، آن دو امتياز را دارا نمىباشد :\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nالف - « نزديكى زمان » : اخبار معجزات پيامبر اسلام ( صلى الله عليه و آله و سلم ) به زمان صدورش نزديك‌تر است و هر حادثه‌اى كه زمانش نزديك‌تر و كوتاه‌تر باشد ، تحصيل علم و يقين به وقوع آن ، آسان‌تر و سهل‌تر خواهد بود .\r\nب - « تواتر و كثرت نقل » : اخبار معجزات پيامبر اسلام ( صلى الله عليه و آله و سلم ) ناقلان و راويان كثير و فراوانى دارد زيرا اصحاب و ياران رسول خدا ( صلى الله عليه و آله و سلم ) كه معجزات او را مىديدند ، هزاران بار بيشتر از بنىاسرائيل و پيروان حضرت مسيح ( عليه السلام ) بودند زيرا پيروان حضرت مسيح ( عليه السلام ) در زمان خودش خيلى كم و از تعداد انگشتان تجاوز نمىكردند و دربارهء نقل معجزات آن ، حضرت نيز به اين عدهء انگشت شمار مستند مىشد .\r\nپس اگر ادعاى تواتر و نقل زياد دربارهء معجزات حضرت موسى ( عليه السلام ) و حضرت عيسى ( عليه السلام ) صحيح باشد ، بايد نقل تواتر دربارهء معجزات حضرت رسول ( صلى الله عليه و آله و سلم ) به طريق اولى و صد در صد صحيح باشد .\r\n2 - « اقتضاى افضليت » دومين دليل بر اينكه حضرت رسول اكرم ( صلى الله عليه و آله و سلم ) تمام معجزات انبياء گذشته را دارا بود ، اين است كه پيامبر اسلام ( صلى الله عليه و آله و سلم ) معجزات زيادى را براى انبياء گذشته اثبات نموده و ظهور اين معجزات را در دست آنان تأييد كرده است ، آنگاه خود را از همهء آن‌ها افضل و برتر شمرده ، خاتم پيامبران معرفى نموده است . مقام برترى و افضليت اقتضا مىكند كه پيامبر اسلام ( صلى الله عليه و آله و سلم ) تمام معجزات پيامبران گذشته را به‌طور كامل‌تر داشته باشد ، زيرا درست نيست كه كسى از ديگران برتر و والاتر باشد . امّا در برخى از صفات از آنان كمتر و ناقص‌تر آيد . آيا معقول است كه مثلًا كسى ادعا نمايد كه معلومات وى بيش از همهء پزشكان است و در عين حال اعتراف كند كه پزشكان فلان مرض را معالجه مىكنند كه من توانايى معالجهء آن مرض را ندارم ؟ ! اين سخن عقلًا متناقض و نادرست است .\r\nاينجاست كه مىبينيم كسانىكه به دروغ ادعاى پيامبرى نموده‌اند اصلًا مسئلهء اعجاز را از اصل نفى نموده و تمام معجزات پيامبران گذشته را انكار كرده‌اند و\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nسخت كوشيده‌اند كه تمام آيات مربوط به اعجاز را تأويل و توجيه كنند تا مبادا كسى از اين پيامبران دروغين ، معجزه بخواهد و عجز و ناتوانى آنان روشن و مشتشان باز گردد .\r\nى ك پندار غلط\r\nهمان‌طور كه پيامبران دروغين ، اعجاز را از پيامبران نفى نموده‌اند ، بعضى افراد بىدانش و عوام‌فريب نيز مىنويسند\r\nكه از بعضى آيات قرآن چنين برمىآيد كه پيامبر اسلام ( صلى الله عليه و آله و سلم ) جز قرآن معجزهء ديگرى نداشته است و تنها معجزهء پيامبر اسلام ( صلى الله عليه و آله و سلم ) و تنها گواه و دليل بر نبوت وى قرآن بوده است و بس .\r\nما در اينجا آياتى را كه اين افراد به منظور و هدف خويش با آن‌ها استدلال نموده‌اند ، مىآوريم و طرز استدلال آنان را ذكر نموده ، بىاساس بودن آن را ثابت مىكنيم . اينك در اين فصل به يكى از آن آيات توجه فرماييد :\r\n« وَ مَا مَنَعَنَا أَن نُرْسِلَ بِالْآيَاتِ إِلَّا أَن كَذَّبَ بِهَا الْأَوَّلُونَ وَ آتَيْنَا ثَمُودَ النَّاقَهءَ مُبْصِرَهءً فَظَلَمُوا بِهَا وَ مَا نُرْسِلُ بِالْآيَاتِ إِلَّا تَخْوِيفاً » . ( اسراء / 59 )\r\n« هيچ چيز مانع ما نبود كه اين معجزات درخواستى ( بهانه‌جويانه ) را بفرستيم جز اينكه پيشينيان [ اين گونه 
  ] آن را تكذيب كردند [ از جمله 
  ] ما به قوم ثمود ناقه داديم ، [ معجزه‌اى 
  ] كه روشنگر بود اما بر آن ستم كردند و [ ناقه را كشتند 
  ] . ما معجزات را براى بيم دادن [ و اتمام حجت 
  ] مىفرستيم . »\r\nاينها مىگويند : از اين آيه چنين استفاده مىشود كه پيامبر اسلام ( صلى الله عليه و آله و سلم ) جز قرآن معجزهء ديگرى نداشته است و علت اينكه خداوند معجزاتى جز قرآن به وى نداد ، اين است كه ملت‌هاى گذشته معجزاتى را كه براى آنان فرستاده مىشد ، تكذيب مىنمودند و زير بار آن‌ها نمىرفتند .\r\nپاسخ : اين آيه صدور معجزه را از رسول خدا ( صلى الله عليه و آله و سلم ) به‌طور كلى نفى نمىكند\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nو نمىخواهد ، بگويد كه : هيچ معجزه‌اى به‌دست وى ظاهر نگرديده بلكه مفهوم آيهء شريفه اين است كه پيامبر ( صلى الله عليه و آله و سلم ) به پيشنهادات مشركان دربارهء معجزه جواب مثبت نداد و طبق دلخواه آنان ، معجزه نياورد .\r\nبه عبارت ديگر : اين آيه تنها آن گروه از معجزات را انكار مىكند كه مشركان ، به هواى نفس و دلخواه خويش معجزه‌اى از رسول خدا ( صلى الله عليه و آله و سلم ) درخواست مىنمودند و از اين درخواست جز ايذا و مسخره هدفى نداشتند . اين آيه تنها وقوع اين گروه از معجزات را كه آن‌ها را « معجزات اقتراحى » مىنامند ، انكار مىكند نه همهء معجزات را و ما از خود آيه براى اين مطلب شواهدى داريم :\r\n1 - واژهء « آيات » جمع « آيه » به معناى علامت مىباشد كه در اين آيهء مورد بحث ، با « الف و لام » آمده است و در اين « الف و لام » به‌طور كلى سه احتمال وجود دارد :\r\nالف و لام در كلمهء « آيات » يا « الف و لام جنسى » است ، در اين صورت معناى آيه چنين خواهد بود كه خداوند\r\nهيچ معجزه و هيچ دليلى كه مىتواند ، راستگويى پيامبر ( صلى الله عليه و آله و سلم ) را ثابت كند ، به پيامبر ( صلى الله عليه و آله و سلم ) نداده است . بنابر اين احتمال ، فرستادن پيامبر ( صلى الله عليه و آله و سلم ) ، بيهوده و بىفايده خواهد بود ، چون پيامبرى كه گواه و دليلى بر ادعاى خويش ندارد ، عقلًا قابل تصديق نمىباشد .\r\nو يا « الف و لام جمعى و استغراق » است كه در اين صورت وقوع تمام آيات و معجزاتى كه مىتواند ، گواه بر نبوت باشد ، انكار گرديده است ، ولى اين احتمال هم مانند احتمال قبل و به همان دليل ، باطل و نادرست مىباشد .\r\nپس به ناچار بايد احتمال سوم را پذيرفت و گفت كه : « الف و لام » در كلمهء الآيات « الف و لام عهدى » بوده و منظور از اين آيات كه قرآن وقوع آن‌ها را انكار مىكند ، آيات مخصوص و معينى بوده است كه از طرف مشركين براى ايذاى پيامبر ( صلى الله عليه و آله و سلم ) و از روى هوا و هوس درخواست مىگرديد .\r\n2 - اگر تكذيب و انكار مشركين از آوردن تمام معجزات مانع مىگرديد ، در اين\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nصورت قرآن مجيد هم كه يكى از مهم‌ترين معجزات پيامبر اسلام ( صلى الله عليه و آله و سلم ) مىباشد ، نازل نمىشد زيرا در صورت اطلاق و كليت جايى براى اين استثنا باقى نمىماند .\r\nبنابراين ، منظور از معجزات ممنوعه ، گروهى از معجزات است ، نه همهء معجزات و منظور از آن گروه نيز معجزات اقتراحى و درخواست‌هاى بهانه‌جويانهء مشركان است .\r\n3 - در آيهء مذكور ، عدم وقوع معجزه بر تكذيب ملل گذشته مستند و معلق گرديده است و اين نيز در صورتى درست خواهد بود كه براى وقوع معجزه مقتضى باشد و چيزى از آن مانع نشود . در غير اين صورت استناد و تعليق ، معنى نخواهد داشت زيرا درست نيست كه مثلًا : با نبودن آتش ، نسوختن هيزمى را به تر بودن آن مستند سازيم و آنچه كه وقوع معجزه را اقتضا مىكند ، بيش از دو چيز نخواهد بود : حكمت خدا ، درخواست مردم .\r\nاگر حكمت خدا در موردى اقتضا كند كه براى هدايت مردم در دست پيامبرش معجزه‌اى ظاهر نمايد ، در اين صورت تكذيب ملل گذشته نمىتواند ، مانع از آن شود زيرا :\r\nاولًا : خداوند براى تكذيب ديگران بر خلاف حكمت خويش رفتار نمىكند و\r\nثانياً : اگر تكذيب مردم مىتوانست از فرستادن معجزه مانع گردد ؛ از فرستادن پيامبر ( صلى الله عليه و آله و سلم ) نيز مانع مىگرديد .\r\nبنابراين ، مىماند مقتضى دوّم كه درخواست مردم باشد ؛ يعنى مردم بعد از ديدن آيات و معجزات و بعد از اتمام\r\nحجت ، دوباره از روى هواى نفس و به دلخواه خود ، درخواست معجزات مىنمودند ، خداوند هم از نشان دادن چنين معجزات اقتراحى و بهانه‌جويانه خوددارى مىنمود .\r\nنتيجه اين كه : آيهء مذكور مربوط به معجزات ابتدايى كه پيامبران براى اثبات نبوت و هدايت مردم مىآوردند ، نمىباشد بلكه مربوط به معجزات اقتراحى و\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nپيشنهادى است كه مشركين بعد از اتمام حجت و تكذيب معجزات ابتدايى ، از روى بهانه‌جويى درخواست مىكردند و خداوند نيز از ارائهء چنين معجزاتى خوددارى مىنمود .\r\nاشكالى و پاسخى : در اينجا سؤالى پيش مىآيد و آن اينكه : چگونه تكذيب ملل گذشته مىتواند ، مانع از به وجود آمدن معجزه در ميان اين امّت شود ؟ !\r\nپاسخ اين كه : تكذيب معجزه درخواستى موجب نزول عذاب و از عوامل وقوع بلاست و اگر خداوند معجزهء درخواستى آنان را انجام مىداد و آنان تكذيب مىكردند قهراً بر آنان عذاب فرود مىآمد . از طرف ديگر ، خداوند به پيامبرش وعدهء حتمى داده بود كه با بودن وى در ميان امّت خويش عذابى بر آنان نازل نسازد . « 1 » اين بود كه با درخواست آنان موافقت نشد تا موجب عذاب و بلا نگردد .\r\nبا اين توضيح : معجزه‌هاى ابتدايى كه بدون پيشنهاد مردم به‌وقوع مىپيوندد و براى اثبات پيامبرى و هدايت مردم مىباشد تكذيب اين‌گونه معجزات كمتر از تكذيب خود پيامبران نخواهد بود و اثر اين تكذيب همانند تكذيب خود پيامبر ( صلىالله عليه وآله و سلم ) ، جز عذاب اخروى چيز ديگرى نخواهد بود ولى اگر يك معجزهء اقتراحى و درخواستى مورد انكار قرار گيرد ، از لجاجت بيشتر و شدت عناد شخص حكايت خواهد نمود و نتيجتاً علاوه‌بر عذاب اخروى ، موجب عذاب دنيوى نيز خواهد بود زيرا اگر شخصى خواهان حق بود ، با ديدن اولين معجزه ، پيامبر ( صلى الله عليه و آله و سلم ) را تصديق مىنمود و همان معجزه در اثبات حقانيّت پيامبر ( صلى الله عليه و آله و سلم ) كفايت مىكرد . معناى درخواست معجزه اين است كه درصورت نشان دادن معجزهء پيشنهادى ، پيامبر ( صلى الله عليه و آله و سلم ) را تصديق كند و اگر پس از آوردن همان معجزه باز پيامبر ( صلى الله عليه و آله و سلم ) را تكذيب نمايد ، درواقع او را مسخره نموده ، همان معجزه را كه خودش پيشنهاد نموده بود ، مورد استهزا قرار داده است و اين خود ، هم موجب عذاب اخروى خواهد بود و هم عذاب دنيوى .\r\n\r\n\r\n","description":"","footnote":"\r\n( 1 ) . « و مَا كَانَ اللّهُ لِيُعَذِّبَهُمْ وَ أَنْتَ فِيهِمْ » ، سورهء انفال ، آيهء 33 .\r\n","page_name":" 188 ","page_number":188},
  {"content":"\r\n\r\nچون معجزات درخواستى درصورت انكار موجب عذاب دنيوى مىشد ، خداوند در آخر همان آيه اين‌گونه معجزات را « معجزات تخويفى » و اعلان خطر ناميده است و گرنه هر معجزه‌اى اعلان خطر و براى ترساندن نيست ، بلكه\r\nگروهى از معجزات ، مانند معجزات ابتدايى ، وسيلهء رحمت و هدايت بندگان و در جهت روشن كردن مسير آنان است .\r\n4 - ملاحظهء سياق و مورد آيه نيز دليل بر اين است كه منظور از معجزات ممنوعه ، مطلق معجزات نيست ، بلكه همان معجزات اقتراحى و درخواستى است كه به جهت عذاب و ترساندن مردم انجام مىپذيرفت زيرا :\r\nاولًا : آيهء قبلى مربوط به عذاب و هلاكت است ، آنجا كه مىگويد :\r\n« وَإِن مِن قَرْيَهءٍ إِلَّا نَحْنُ مُهْلِكُوهَا قَبْلَ يَوْمِ الْقِيَامَهءِ أَوْ مُعَذِّبُوهَا عَذَاباً شَدِيداً كَانَ ذلِكَ فِى الْكِتَابِ مَسْطُوراً » .\r\n( اسراء / 58 )\r\n« و هيچ شهر و آبادى نيست ، مگر اين‌كه آن را پيش از روز قيامت هلاك مىكنيم [ يا اگر گناهكارند 
  ] به عذاب شديدى گرفتارشان خواهيم ساخت . اين در كتاب الهى ( لوح محفوظ ) ثبت است . »\r\nثانياً : در خودآيهء مورد بحث نيز از معجزهء قوم ثمود كه پس از آن ، عذاب و بلا بر آنان نازل گرديده ، اسمى به ميان آمده است .\r\nثالثاً : اين معجزات در ذيل همان آيه و نشانه‌هاى خطر و ترس ناميده شده ، آيه با جملهء « وَ مَا نُرْسِلُ بِالْآيَاتِ إِلَّا تَخْوِيفاً » « 1 » پايان پذيرفته است .\r\nاز مجموع اين قراين چنين استفاده مىشود كه : منظور آيهء شريفه از آيات و معجزات ممنوعه همان معجزات اقتراحى و\r\nپيشنهادى است كه انكار آن‌ها مستلزم نزول عذاب مىباشد .\r\n\r\n\r\n","description":"","footnote":"\r\n( 1 ) . « ما اين معجزات را نمىفرستيم مگر براى ترساندن . »\r\n","page_name":" 189 ","page_number":189},
  {"content":"\r\n\r\n5 - آيات ديگر قرآن هم ، گواه بر اين است كه منظور آيهء شريفه از معجزات ممنوعه و غير عملى معجزات « اقتراحى و بهانه‌جويى » مىباشد ، نه همهء معجزات ، چنان‌كه : بررسى و دقّت در آيات قرآن مجيد اين حقيقت را به روشنى ثابت مىكند كه مشركين براى خويش عذاب مىطلبيدند و يا معجزاتى را پيشنهاد مىنمودند كه دراثر تكذيب آن معجزات ، بر امّت‌هاى گذشته عذاب نازل گرديده است .\r\nبه‌طور كلى در اين مورد سه گروه آيه فرود آمده است : آيات درخواست عذاب ، آيات درخواست معجزات اقتراحى و تكذيب آنها ، آيات نزول عذاب بعد از تكذيب معجزات درخواستى كه ذيلًا به توضيح اين سه گروه آيات مىپردازيم .\r\n1 - اما آيات درخواست عذاب :\r\n1 - « وَ إِذْ قَالُوا اللَّهُمَّ إِن كَانَ هذَا هُوَ الْحَقَّ مِنْ عِندِكَ فَأَمْطِرْ عَلَيْنَا حِجَارَهءً مِنَ السَّماءِ أَوِ ائْتِنَا بِعَذَابٍ أَلِيمٍ * وَمَا كَانَ اللّهُ لِيُعَذِّبَهُمْ وَأَنْتَ فِيهِمْ وَمَا كَانَ اللّهُ مُعَذِّبَهُمْ وَهُمْ يَسْتَغْفِرُونَ » . ( 8 / 33 - 32 )\r\n2 - « قُلْ أَرَأَيْتُمْ إِنْ أَتَاكُمْ عَذَابُهُ بَيَاتاً أَوْ نَهَاراً مَاذَا يَسْتَعْجِلُ مِنْهُ الْمُجْرِمُونَ » . ( يونس / 50 )\r\n3 - « وَ لَئِنْ أَخَّرْنَا عَنْهُمُ الْعَذَابَ إِلَى أُمَّهءٍ مَعْدُودَهءٍ لَيَقُولُنَّ مَا يَحْبِسُهُ » . ( هود / 8 )\r\n4 - « وَ يَسْتَعْجِلُونَكَ بِالْعَذَابِ وَ لَوْلَا أَجَلٌ مُسَمّىً لَجَاءَهُمُ الْعَذَابُ وَ لَيَأْتِيَنَّهُم بَغْتَهءً وَ هُمْ لَا يَشْعُرُونَ » . ( عنكبوت / 53 )\r\n1 - « آن‌گاه كه مشركين گفتند : پروردگارا ! اگر اين قرآن حق است و از طرف توست بارانى از سنگ از آسمان براى ما فرود آر و يا عذاب دردناكى بر ما بفرست ، ولى [ اى پيامبر ( صلى الله عليه و آله و سلم ) ! 
  ] تا تو در ميان آن‌ها هستى ، خداوند آن‌ها را عذاب\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nنخواهد كرد و [ نيز 
  ] تا استغفار مىكنند ، خدا عذابشان نمىكند . »\r\n2 - « به آنان بگو ! اگر عذاب او شب هنگام يا در روز بر شما فرود آيد ، آيا مىتوانيد آن را از خود دفع كنيد ؟ پس مجرمان براى چه عجله مىكنند ؟ ! »\r\n3 - « و اگر مجازات را تا زمان محدودى از آنان به تأخير اندازيم ، [ از روى استهزاء 
  ] مىگويند : چه چيز مانع آن شده\r\nاست ؟ ! »\r\n4 - « آنان با شتاب ، از تو عذاب را مىطلبند و اگر موعد مقرّرى تعيين نشده بود ، عذاب [ الهى 
  ] به سراغ آنان مىآمد و سرانجام اين عذاب به‌طور ناگهانى بر آنان نازل خواهد شد ، درحالى كه نمىدانند [ و غافلند 
  ] . »\r\n2 - و امّا آيات درخواست معجزات اقتراحى :\r\n1 - « وَإِذَا جَاءَتْهُمْ آيَهءٌ قَالُوا لَن نُؤْمِنَ حَتَّى نُؤْتَى مِثْلَ مَاأُوتِىَ رُسُلُ اللّهِ اللّهُ أَعْلَمُ حَيْثُ يَجْعَلُ رِسَالَتَهُ سَيُصِيبُ الَّذِينَ أَجْرَمُوا صَغَارٌ عِندَ اللّهِ وَعَذَابٌ شَدِيدٌ بِمَا كَانُوا يَمْكُرُونَ » . ( انعام / 124 )\r\n2 - « فَلْيَأْتِنَا بِآيَهءٍ كَمَا أُرْسِلَ الْأَوَّلُونَ » . ( انبياء / 5 )\r\n3 - « فَلَمَّا جَاءَهُمُ الْحَقُّ مِنْ عِندِنَا قَالُوا لَوْلَا أُوتِىَ مِثْلَ مَا أُوتِىَ مُوسَى أَوَلَمْ يَكْفُرُوا بِمَا أُوتِىَ مُوسَى مِن قَبْلُ\r\nقَالُوا سِحْرَانِ تَظَاهَرَا وَقَالُوا إِنَّا بِكُلٍّ كَافِرُونَ » . ( قصص / 48 )\r\n1 - « و هنگامىكه معجزه‌اى براى آن‌ها بيايد ، مىگويند : ما هرگز ايمان نمىآوريم ، مگر اين كه همانند چيزى كه به\r\nپيامبران خدا داده شده است ، به ما هم داده شود . خداوند آگاه است كه رسالت خويش را در كجا قرار دهد ، به زودى\r\nكسانىكه مرتكب گناه شده‌اند ، گرفتار حقارت در پيشگاه خدا عذاب شديد در مقابل مكر و فريبشان مىشوند . »\r\n2 - « بايد براى ما معجزه‌اى مانند آنكه براى پيشينيان آمده بود ، بياورد ! »\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n3 - « آن‌گاه كه حق از سوى ما بر آنان آمد ، گفتند : چرا همانند آنچه به موسى داده شده بود ، به ما داده نشده است ؟ مگر آنان آنچه را كه قبلًا به موسى داده شد ، انكار نورزيدند و گفتند : اين دو [ عصا و يد بيضا 
  ] سحرى هستند ظاهر و ماهمهء آن‌ها را منكريم . »\r\n3 - و اما ايات نزول عذاب در موقع تكذيب معجزات درخواستى :\r\n1 - « قَدْ مَكَرَ الَّذِينَ مِن قَبْلِهِمْ فَأَتَى اللَّهُ بُنْيَانَهُم مِنَ الْقَوَاعِدِ فَخَرَّ عَلَيْهِمُ السَّقْفُ مِن فَوْقِهِمْ وَأَتَاهُمُ الْعَذَابُ مِنْ حَيثُ لَا يَشْعُرُونَ » . ( نحل / 26 )\r\n2 - « كَذَّبَ الَّذِينَ مِن قَبْلِهِمْ فَأَتَاهُمُ الْعَذَابُ مِنْ حَيْثُ لَا يَشْعُرُونَ » . ( زمر / 25 )\r\n1 - « پيشينيان حيله ورزيدند ، خداوند نيز به سراغ شالودهء ( زندگى ) آنان رفت و آن را از اساس ويران كرد و سقف را بر سرشان فروريخت و عذاب الهى از آنجايى كه نمىدانستند ، به سراغشان آمد . »\r\n2 - « پيشينيان انكار ورزيدند ، درنتيجه عذابى بر آنان فرود آمد كه نمىدانستند ، از كجاست . »\r\nخلاصهء گفتار اينكه : آيهء مورد بحث مربوط به معجزاتى است كه عده‌اى بعد از اتمام حجت از روى عناد و لجاجت اين معجزات را از پيامبران‌شان درخواست مىنمودند و به هيچ وجه در فكر حقيقت‌جويى و واقع‌بينى نبودند .\r\nاين‌گونه معجزات درخواستى است كه آيه مورد بحث از عدم وقوع آن‌ها اطلاع مىدهد ، نه هر معجزه و حتى معجزات ابتدايى كه براى هدايت مردم به‌وقوع مىپيوندد .\r\nما بر اين معنى كه از آيه استفاده نموديم ، علاوه‌بر آنچه كه گفته شد ، شواهد و\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nدلايل ديگرى نيز از قرآن در دست داريم و در تفسير آيهء مورد بحث رواياتى نيز از طريق شيعه و اهل سنت وارد گرديده است كه همان معنا را تأييد مىكند اينك به‌عنوان نمونه رواياتى چند در اين جا مىآوريم :\r\n1 - امام باقر ( عليه السلام ) مىفرمايد : عده‌اى از رسول خدا ( صلى الله عليه و آله و سلم ) درخواست معجزه نمودند ، جبرئيل نازل شد و گفت : خداوند مىفرمايد : مانعى از فرستادن معجزات درخواستى آنان نيست جز تكذيب پيشينيان و اگر براى قريش معجزه درخواستى آنان را بفرستيم و ايمان نياورند ، مانند پيشينيان عذابى بر آنان فرود خواهد آمد ، اين است كه ما در فرستادن اين‌گونه معجزات تأخير مىكنيم . « 1 »\r\n2 - از ابن عبّاس نقل شده است : كه اهل مكه از رسول خدا ( صلى الله عليه و آله و سلم ) درخواست نمودند كه كوه « صفا » را براى آنان طلا كند و كوه‌هاى اطراف مكه را از ميان بردارد تا هموار گردد و آنان بتوانند ، در جايگاه كوه‌ها كشاورزى كنند . در اين موقع ، وحى آسمانى بر پيامبر ( صلى الله عليه و آله و سلم ) فرود آمد كه اگر بخواهى درخواست آنان را به تأخير مىاندازم تا شايد كه افراد باايمانى از ميانشان برخيزد و اگر بخواهى درخواست آنان را اجابت مىكنم ، ولى اگر انكار ورزند به‌مانند پيشينيان هلاكشان خواهم نمود . رسول خدا ( صلى الله عليه و آله و سلم ) عرضه داشت : خداوندا ! با آنان مدارا كن و به آنان مهلت بده ! آن‌گاه اين آيه نازل گرديد كه « از فرستادن معجزات مانعى نيست جز اينكه گذشتگان معجزات پيامبرانشان را انكار ورزيدند و عذاب بر آنان فرود آمد . » « 2 »\r\nدر اين مورد روايات ديگرى هست كه بايد به كتب تفسير و حديث مراجعه شود .\r\n\r\n\r\n","description":"","footnote":"\r\n( 1 ) . تفسير برهان ، 2 / 607\r\n( 2 ) . تفسير طبرى ، 15 / 74 .\r\n","page_name":" 193 ","page_number":193},
  {"content":"\r\n\r\n\r\nبررسى دومين آيهء نفى اعجاز\r\nاز جمله آياتى كه به‌وسيلهء آن استدلال شده است كه رسول خدا ( صلى الله عليه و آله و سلم ) به جز قرآن معجزه نداشته است ، آيات ذيل مىباشد كه خداوند مىفرمايد :\r\n« وَ قَالُوا لَن نُؤْمِنَ لَكَ حَتَّى تَفْجُرَ لَنَا مِنَ الْأَرْضِ يَنْبُوعاً * أَوْ تَكُونَ لَكَ جَنَّهءٌ مِن نَّخِيلٍ وَعِنَبٍ فَتُفَجِّرَ الْأَنْهَارَ خِلَالَهَا تَفْجِيراً * أَوْ تُسْقِطَ السَّماءَ كَمَا زَعَمْتَ عَلَيْنَا كِسَفاً أَوْ تَأْتِىَ بِاللَّهِ وَ الْمَلَائِكَهءِ قَبِيلًا * أَوْ يَكُونَ لَكَ بَيْتٌ مِن زُخْرُفٍ أَوْ تَرْقَى فِى السَّماءِ وَ لَن نُّؤْمِنَ لِرُقِيِّكَ حَتَّى تُنَزِّلَ عَلَيْنَا كِتَاباً نَّقْرَؤُهُ قُلْ سُبْحَانَ رَبِّى هَلْ كُنتُ إِلَّا بَشَراً رَسُولًا » . ( اسراء / 93 - 90 )\r\n« و گفتند : ما هرگز به تو ايمان نمىآوريم مگر اينكه چشمه‌اى از اين سرزمين جارى سازى يا باغى از نخل و انگور در اختيار تو باشد كه نهرها در لابه‌لاى آن به جريان اندازى يا قطعات ( سنگ‌هاى ) آسمان را آنچنان كه مىپندارى بر سر ما فرود آرى يا خداوند و فرشتگان را در برابر ما آرى يا خانه‌اى پر از طلا داشته باشى يا به آسمان روى و تنها با آسمان رفتنت هم ايمان نمىآوريم مگر نامه‌اى براى ما از آسمان بياورى كه آن را بخوانيم . بگو : منزه است پروردگار من ! [ از اين سخنان ناروا 
  ] ! مگر من چيزى هستم جز بشرى فرستادهء خدا ؟ ! »\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nمىگويند : از اين آيات روىهم‌رفته چنين استفاده مىشود كه مشركان از رسول خدا ( صلى الله عليه و آله و سلم ) معجزه‌هايى درخواست نمودند ولى او از آوردن آن‌ها امتناع ورزيد و از انجام چنين عملى اظهار عجز و ناتوانى نمود و گفت : كه من بشرى بيش نيستم :\r\n« قُلْ سُبْحَانَ رَبِّى هَلْ كُنتُ إِلَّا بَشَراً رَسُولًا »\r\nو بشر هم از انجام اين‌گونه اعمال عاجز و ناتوان است . از اينجا روشن مىشود كه پيامبر اسلام ( صلى الله عليه و آله و سلم ) جز\r\nقرآن معجزهء ديگرى نداشته است .\r\nپاسخ : اين گفتار پاسخ‌هاى مختلفى دارد كه اينك به قسمتى از آن‌ها اشاره مىگردد :\r\n1 - معجزاتى كه در اين آيه نام برده شده ، مورد تقاضاى مشركين بوده و از سنخ همان معجزات اقتراحى است كه مشركين در مقام عناد و لجاجت بعد از اتمام حجت و روشن شدن حق ، اين معجزات را از پيامبر ( صلى الله عليه و آله و سلم ) درخواست نموده‌اند و وضع معجزات اقتراحى هم در ذيل آيهء قبلى توضيح داده شد .\r\nبنابراين ، اين آيه نيز مانند آيهء قبلى مربوط به آيات و معجزات اقتراحى است كه مشركين در مقام لجاجت و بهانه‌جويى از پيامبرانشان درخواست مىكردند ، نه از قبيل معجزات ابتدايى است كه پيامبران در مقام اثبات نبوتشان و ارشاد مردم مىآوردند زيرا :\r\nاولًا : آنان تصديق پيامبر ( صلى الله عليه و آله و سلم ) را بر يكى از امور نامبردهء پيشنهادى خودشان موقوف مىساختند و اگر واقعاً در مقام عناد با حق نبودند ، لازم بود به هر معجزه‌اى كه دليل بر صدق پيامبر ( صلى الله عليه و آله و سلم ) باشد ، اكتفا نمايند و با همان معجزه او را تصديق كنند و در اين امر ، معجزات پيشنهادى ، خصوصيت و امتيازى نسبت با ساير معجزات ندارد .\r\nثانياً : آنان مىگفتند : بايد به آسمان پرواز كنى ، باز با اين حال به تو ايمان نمىآوريم مگر اينكه در تأييد خود كتابى از آسمان و نامه‌اى از خدا براى ما فرود آورى تا ما آن را بخوانيم .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nاگر واقعاً آنان پى حق مىگشتند ، عناد و لجاجت نمىورزيدند ، اين قيد و شرط و درخواست نامهء آسمانى و بهانه‌جويىهاى مختلف ديگر براى چه بود ؟ ! آيا تنها ، پرواز نمودن به فضا نمىتواند ، معجزه باشد و در اثبات صدق نبوت او كفايت كند ؟ آيا اين پيشنهادهاى پوچ و بىمزه كه بر پايهء هواى نفس استوار است ، دليل روشن بر عناد و تمرد آنان در برابر حق نمىباشد ؟\r\n2 - دومين پاسخ اين است كه : رسول خدا ( صلى الله عليه و آله و سلم ) در اين آيه از آوردن معجزه اظهار عجز و ناتوانى ننموده است بلكه مىخواست با جملهء « سُبْحانَ رَبّى » اين مطلب را برساند كه خداوند پاك و منزه از عجز و ناتوانى است و بر هر امرى كه عقلًا ممكن باشد ، قادر و تواناست ، ولى وى برتر از آن است كه ديده شود و يا همچون جسمى در برابر انسان قرار گيرد و بزرگ‌تر از اين است كه در برابر درخواست‌ها و پيشنهادهاى واهى بشر ، تسليم و بر انجام آن مجبور شود و پيامبر ( صلىالله عليه وآله و سلم ) نيز بشرى بيش نيست و محكوم امر پروردگار و منتظر فرمان او است و تمام كارها مربوط به خداى يكتا و در دست اوست . آنچه را كه بخواهد ، انجام مىدهد و هرچه را كه اراده كند ، با دست پيامبرش\r\nاجرا مىنمايد .\r\n3 - پاسخ ديگر اينكه : درخواست‌هايى كه مشركين از رسول خدا ( صلى الله عليه و آله و سلم ) مىنمودند و آيهء مذكور نيز آن‌ها را بازگو مىكند ، قسمتى از آن‌ها محال و غير قابل عمل و قسمت ديگر نيز گرچه محال نيست ولى نمىتواند دليل بر صدق نبوت و شاهد پيامبرى باشد ، بنابراين اگر معجزات درخواستى و اقتراحى هم واجب‌العمل باشد ، باز هم اين‌گونه پيشنهاد قابل جواب نبوده است .\r\nتوضيح اينكه : آنچه از طرف مشركين پيشنهاد مىگرديد ، طبق مفهوم گواهى اين آيهء شريفه شش موضوع بوده است كه وقوع سه مورد از آن‌ها عقلًا محال و غير قابل امكان است و سه مورد ديگر گر چه محال نيست ولى آن‌ها نيز نمىتواند دليل بر صدق مدعى نبوت باشد :\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n1 - فرود آمدن آسمان‌ها : قطعه قطعه شدن كرات بالا و فرود آمدن آن‌ها بر كرهء زمين ، عملى است غير قابل امكان زيرا اين كار مستلزم در هم ريختن كرهء زمين و نابودى مردم دنياست و اين جريان هنگامى به‌وقوع خواهد پيوست كه عمر جهان به پايان برسد و رسول خدا ( صلى الله عليه و آله و سلم ) هم از اين حقيقت خبر داده و جملهء « كما زَعَمْتَ » ( همان‌طور كه مىپندارى ) اشاره به همان است و قرآن مجيد نيز در چند مورد از اين جريان اطلاع مىدهد و مىفرمايد :\r\n1 - « إِذَا السَّماءُ انشَقَّتْ » . ( انشقاق / 1 )\r\n2 - « إِذَا السَّماءُ انفَطَرَتْ » . ( انفطار / 1 )\r\n3 - « إ ن نَّشَأْ نَخْسِفْ بِهِمُ الْأَرْضَ أَوْ نُسْقِطْ عَلَيْهِمْ كِسَفاً مِنَ السَّماءِ » . ( سباء / 9 )\r\n1 - « در آن هنگام كه آسمان ( كرات آسمانى ) شكافته شود . »\r\n2 - « آن‌گاه كه آسمان درهم بريزد . »\r\n3 - « اگر بخواهيم ، آنان را [ با يك زمين‌لرزه 
  ] در زمين فرو بريم يا قطعه‌هايى از سنگ‌هاى آسمان را بر سرشان فرومىريزيم . »\r\nمحال بودن اين كار به اين جهت است كه وقوع آن پيش از وقت معين بر خلاف اقتضاى حكمت الهى است زيرا مشيت پروردگار بر اين تعلق گرفته است كه مردم را در اين عالم نگه دارد و آنان را به‌سوى تكامل راهنمايى كند و براى شخص حكيم محال است كه كارى بر خلاف مقتضاى حكمتش انجام دهد .\r\n2 - آوردن خدا : آنان مىگفتند كه خدا را بياور تا در برابر ما قرار گيرد و ما او را از نزديك ببينيم تا به او ايمان آوريم . اين عملى است محال و هرگز امكان‌پذير نيست زيرا چشم‌ها از درك او عاجز است و خداوند قابل رؤيت نيست ، چون اگر خداوند ديده شود بايد محدود به يك نقطهء معين و داراى رنگ و شكل خاصى باشد كه همهء آنها دربارهء خداوند محال و غيرممكن است .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\n3 - آوردن نامه از خدا : اين هم عملى است محال به‌علت اينكه : منظور آنان از نامه ، نامه‌اى نبود كه خلق و ايجاد گردد بلكه نامه‌اى مىخواستند كه خداوند با دست خود آن را نوشته باشد زيرا اين‌گونه نامه است كه به‌نظر آنان ، به آسمان رفتن و به پيش خدا رسيدن و دستخط او را گرفتن ، لازم داشت و گرنه خلق كردن نامه به آسمان رفتن نياز نداشت .\r\nو جاى شك نيست كه اين پيشنهاد ، محال و غيرمعقول مىباشد زيرا خداوند به‌مانند انسان ، داراى اعضاء نيست كه قلم به دست بگيرد و نامه‌اى بنويسد .\r\n« تَعالَى اللهُ عَنْ ذلِكَ عُلُوّاً كَبيراً »\r\nو اما پيشنهادهاى سه‌گانهء ممكن ولى غير عقلانى آنان عبارتند از :\r\n1 - چشمه زدن و قنات جارى ساختن .\r\n2 - مالك بودن باغى پردرخت و داراى نهرها و قنات‌ها\r\n3 - داشتن خانه‌اى از طلا .\r\nاين پيشنهادها گرچه براى پيامبر ( صلى الله عليه و آله و سلم ) ممكن بود ، ولى اينها موضوعاتى است كه ارتباطى به ادعاى نبوت ندارد و چه‌بسا ممكن است ، افرادى آن‌ها را داشته باشند ولى با اين حال نه‌تنها پيامبر ( صلىالله عليه وآله و سلم ) نيستند بلكه به خدا هم ايمان ندارند ، پس در صورتى كه اين امور هيچ ارتباطى با ادعاى نبوت نداشته است و نمىتواند دليل بر صدق مدعاى پيامبر ( صلى الله عليه و آله و سلم ) باشد ، انجام دادن آن‌ها براى اثبات پيامبرى ( صلى الله عليه و آله و سلم ) ، كار لغو و بيهوده‌اى بيش نيست و كار لغو هم از پيامبر ( صلى الله عليه و آله و سلم ) كه كارهايش طبق موازين و حكمت است سر نمىزند .\r\nممكن است كسى تصور كند كه اين امور سه‌گانه ، در صورتى نمىتواند دليل بر صدق نبوت باشد كه از راه‌هاى متعارف و معمولى به‌دست بيايد ولى اگر همان امور ، از مجراى غيرطبيعى و به‌صورت غير عادى به‌دست كسى برسد ، در اين صورت ، معجزه محسوب مىشود و مىتواند شاهد صدق پيامبرى باشد .\r\nاين تصور نيز مردود و باطل است زيرا درست است كه اگر اين امور از مجراى\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nغيرطبيعى به‌دست آيد ، مىتواند دليل بر صدق مدعى نبوت گردد ولى خواستهء مشركين آن نبود ، بلكه آنان چنين مىپنداشتند كه پيامبر ( صلى الله عليه و آله و سلم ) بايد از راه عادى نه از راه غيرطبيعى داراى ثروت و امكانات مالى فوق‌العاده باشد و مقام نبوت نبايد به افراد فقير و بىچيز محول گردد .\r\nقرآن مجيد تصور آنان را در اين مورد چنين بيان مىكند :\r\n« وَقَالُوا لَوْلَا نُزِّلَ هذَا الْقُرْآنُ عَلَى رَجُلٍ مِنَ الْقَرْيَتَيْنِ عَظِيمٍ » ( زخرف / 31 )\r\n« مشركان گفتند : چرا اين قرآن بر يك مرد بزرگ ( ثروتمند ) كه از دو شهر مكّه يا طائف باشد ، نازل نگرديد . »\r\nروى اين عقيده و تصور واهى بود كه از پيامبر گرامى ( صلىالله عليه وآله و سلم ) درخواست مىنمودند كه داراى ثروت و مكنت بوده و امتيازات مالى بر ديگران داشته باشد .\r\nشاهد ديگر بر گفتار ما اين است كه آن‌ها خواستهء خود را مقيد مىساختند كه بايد پيامبر ( صلى الله عليه و آله و سلم ) فقط داراى باغ و خانهء طلايى باشد و معجزات ديگر را قبول نمىكردند و اگر هدف آنان اين بود كه اين امور به‌صورت اعجاز و به‌طور غيرطبيعى انجام گيرد و شاهد بر نبوت وى گردد ، در اين صورت اين شرطبندىها و سخت‌گيرىها و شرايط دور و دراز مفهومى نداشت زيرا ايجاد يك حبّه انگور و يا يك مثقال طلا در معجزه بودن كفايت مىكند و همان امر غير طبيعى مىتواند دليلى بر صدق نبوت باشد و نيازى به ايجاد باغ و خانهء طلايى نبود .\r\nو اما آنان كه مىگفتند : چشمه‌اى از زمين براى ما جارى كن ! آنان براى خود چشمه‌اى نمىخواستند بلكه منظورشان اين بود كه به خاطر درخواست ما براى خودت چشمه‌اى جارى كن تا توانگر بوده و برازندهء مقام نبوت باشى .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n\r\nبررسى سومين آيهء نفى اعجاز\r\nيكى ديگر از آياتى كه طرفداران نفى معجزه با آن استدلال نموده‌اند كه پيامبر اسلام ( صلى الله عليه و آله و سلم ) جز قرآن معجزهء ديگرى نداشت ، اين آيه است :\r\n« وَيَقُولُونَ لَوْلَا أُنزِلَ عَلَيْهِ آيَهءٌ مِن رَبِّهِ فَقُلْ إِنَّمَا الْغَيْبُ لِلَّهِ فَانتَظِرُوا إِنِّى مَعَكُم مِنَ الْمُنْتَظِرِينَ » . ( يونس / 20 )\r\n« مشركان مىگويند : چرا معجزه‌اى از پروردگارش بر او نازل نمىشود ، بگو : غيب ( معجزه ) به خدا اختصاص دارد ، شما منتظر باشيد ، من نيز از منتظرانم ! [ شما در انتظار معجزات بهانه‌جويانه باشيد ، و من هم در انتظار مجازاتتان ! 
  ] » .\r\nمخالفين معجزه مىگويند : از اين آيه چنين استفاده مىشود كه مشركين از پيامبر اسلام ( صلى الله عليه و آله و سلم ) معجزه مىخواستند ، ولى او در جوابشان فرمود كه : معجزه در امكان و اختيار من نيست بلكه مختص به خداوند است . از اين جواب چنين برمىآيد كه پيامبر اسلام ( صلى الله عليه و آله و سلم ) به جز قرآن معجزهء ديگرى نداشته است .\r\nالبته در همين مضمون آيات ديگرى نيز هست كه از نظر معنى نزديك و مشابه هم مىباشند ، مانند :\r\n1 - « وَيَقُولُ الَّذِينَ كَفَرُوا لَوْلا أُنزِلَ عَلَيْهِ آيَهءٌ مِن رَّبِّهِ إِنَّمَا أَنتَ مُنذِرٌ وَلِكُلِّ قَوْمٍ هَادٍ » . ( رعد / 7 )\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n2 - « وَقَالُوا لَوْلَا نُزِّلَ عَلَيْهِ آيَهءٌ مِن رَبِّهِ قُلْ إِنَّ اللّهَ قَادِرٌ عَلَى أَن يُنَزِّلَ آيَهءً وَلكِنَّ أَكْثَرَهُمْ لَايَعْلَمُونَ » . ( انعام / 37 )\r\n1 - « كافران مى گويند : چرا بر وى آيه و معجزه‌اى از پروردگارش نازل نگرديده است ولى تو فقط بيم‌دهنده‌اى و براى هر گروهى هدايت كننده‌اى است . [ و آن‌ها همه بهانه است ، نه براى جستجوى حقيقت . 
  ] »\r\n2 - « و گفتند : چرا از سوى پروردگارش معجزه‌اى بر او نازل نمىگردد . بگو : خداوند ، قادر است كه معجزه‌اى بفرستد ، ولى اكثر آنها نمىدانند . »\r\nبه اين استدلال نيز مىتوان دوگونه پاسخ داد :\r\nپاسخ اوّل : معجزاتى كه اين آيات ، آن‌ها را نفى مىكنند ؛ همهء معجزات نيست بلكه منظور از آن‌ها تنها معجزات اقتراحى و درخواستى مىباشد كه در آيات گذشته توضيح داده شد و آن اينكه مشركين نمىخواستند كه پيامبر ( صلىالله عليه وآله و سلم ) هر معجزه‌اى را كه دليل بر صدق وى و شاهد بر نبوتش باشد ، بياورد بلكه پيشنهاد آنان اين بود كه پيامبر ( صلى الله عليه و آله و سلم ) بايد معجزه‌هاى مخصوصى را كه از ناحيهء آنان در مقام عناد و لجاجت و يا تمسخر پيشنهاد مىگرديد ، بياورد .\r\nقرآن كريم در موارد متعددى اين حقيقت را به صراحت بيان نموده است كه هدف مشركين را از معجزه‌اى كه\r\nمىخواستند ، روشن ساخته است ، قسمتى از اين آيات را قبلًا آورده‌ايم و آيات ديگرى را نيز براى تأييد بيشتر در اينجا مىآوريم :\r\n1 - « وَ قَالُوا لَوْلَا أُنْزِلَ عَلَيْهِ مَلَكٌ » . ( انعام / 8 )\r\n2 - « وَ قَالُوا يَا أَيُّهَا الَّذِى نُزِّلَ عَلَيْهِ الذِّكْرُ إِنَّكَ لَمَجْنُونٌ * لَوْ مَا تَأْتِينَا بِالْمَلائِكَهءِ إِن كُنتَ مِنَ الصَّادِقِينَ » . ( حجر / 7 - 6 )\r\n3 - « وَ قَالُوا مَالِ هذَا الرَّسُولِ يَأْكُلُ الطَّعَامَ وَيَمْشِى فِى الْأَسْوَاقِ لَوْلَا أُنزِلَ إِلَيْهِ مَلَكٌ فَيَكُونَ مَعَهُ نَذِيراً * أَوْ يُلْقَى إِلَيْهِ كَنزٌ أَوْ تَكُونُ لَهُ جَنَّهءٌ يَأْكُلُ مِنْهَا وَ قَالَ الظَّالِمُونَ إِن تَتَّبِعُونَ إِلَّا رَجُلًا مَّسْحُوراً » . ( فرقان / 8 - 7 )\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n1 - « و گفتند : چرا بر وى فرشته نازل نشده است . »\r\n2 - « و گفتند : اى كسى كه ذكر ( قرآن ) بر او نازل شده ، راستى تو ديوانه‌اى ، اگر راست مىگويى ، چرا فرشتگان را بر ما فرود نمىآورى ؟ ! »\r\n3 - « و گفتند : اين چگونه پيامبرى است كه غذا مىخورد و در بازارها راه مىرود ؟ ! [ نه سنت فرشتگان را دارد ، نه روش شاهان را 
  ] چرا فرشته‌اى بر او نازل نشده است كه به‌همراه وى مردم را انذار كند [ و گواه صدق دعوى او باشد 
  ] يا گنجى [ از آسمان 
  ] براى او فرستاده شود يا باغى داشته باشد كه از ميوهء آن بخورد [ و امرار معاش كند 
  ] و ستمگران گفتند : شما تنها از مردى مجنون پيروى مىكنيد . »\r\nاز اين آيات چنين برمىآيد كه مشركين معجزه‌هاى مخصوصى را از پيامبر ( صلى الله عليه و آله و سلم ) درخواست مىنمودند كه هيچ‌گونه پايهء صحيح و عقلانى نداشت و در صفحات گذشته نيز اين مطلب روشن گرديد كه لازم نيست پيامبر ( صلى الله عليه و آله و سلم ) در برابر اين‌گونه پيشنهادها تسليم گردد و به معجزات اقتراحى كه از روى عناد و لجاجت درخواست مىشد جواب مثبت دهد . دليل اينكه مشركين به دلخواه خويش و از روى عناد و انكار از پيامبر ( صلى الله عليه و آله و سلم ) معجزه مىخواستند نه براى روشن شدن حق ، اين است كه اگر آنان هر معجزه‌اى را كه مىتوانست گواه بر صدق نبوت باشد مىپذيرفتند ، پيامبر ( صلى الله عليه و آله و سلم ) جواب منفى به آنان نمىداد بلكه حداقل قرآن را به‌عنوان معجزه ، به آن‌ها ارائه مىداد و آنان را به مبارزه مىطلبيد و براى آنان اتمام حجت مىكرد ، به رخ آنان مىكشيد و همان معجزه را با آنان گوشزد مىنمود .\r\nخلاصه : به‌طور كلى آنچه از اين آيات كه ظاهراً نفى معجزات مىكنند ، به دست مىآيد ، اين است كه :\r\n1 - تحدى و مبارزه‌طلبى پيامبر ( صلى الله عليه و آله و سلم ) براى عموم افراد بشر از ميان معجزاتش ، تنها به‌وسيلهء قرآن انجام يافته است و همان‌طور كه در صفحات گذشته گفتيم ؛ جز اين هم نمىتواند باشد زيرا نبوت جاودانى و جهانى ، معجزهء جاودانى و جهانى\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nمىخواهد و چنين اعجاز منحصربه قرآن است و ساير معجزات ، جاودانى و جهانى نيست .\r\n2 - آوردن معجزه در اختيار پيامبر ( صلىالله عليه وآله و سلم ) نيست ، بلكه او فقط سمت رسالت دارد و در تمام امور ( از جمله در مسئلهء اعجاز ) تابع اذن و فرمان خداوند است ، حتى پيشنهاد و درخواست مردم نيز در آوردن معجزه تأثيرى ندارد .\r\nاين مطلب اختصاص به رسول اكرم ندارد بلكه تمام پيامبران چنين بوده‌اند و بدون اذن خداوند نمىتوانستند معجزه‌اى بياورند چنان‌كه خداوند در اينباره مىفرمايد :\r\n1 - « وَ مَا كَانَ لِرَسُولٍ أَن يَأْتِىَ بِآيَهءٍ إِلَّا بِإِذْنِ اللَّهِ لِكُلِّ أَجَلٍ كِتَابٌ » . ( رعد / 38 )\r\n2 - « وَ مَا كَانَ لِرَسُولٍ أَن يَأْتِىَ بِآيَهءٍ إِلَّا بِإِذْنِ اللَّهِ فَإِذَا جَاءَ أَمْرُ اللَّهِ قُضِىَ بِالْحَقِّ وَ خَسِرَ هُنَالِكَ الْمُبْطِلُونَ » . ( غافر / 78 )\r\n1 - « و هيچ پيامبرى نمىتواند [ از پيش خود 
  ] معجزه‌اى بياورد ، مگر به فرمان خدا . براى هر زمانى كتابى است و براى هر كارى ، موعدى مقرر . »\r\n2 - « و هيچ پيامبرى حق نداشت ، معجزه‌اى جز به فرمان خدا بياورد و هنگامىكه فرمان خداوند [ براى مجازات آن‌ها 
  ] صادر شود ، به حق داورى خواهد شد ، و آنجا اهل باطل زيان خواهند كرد . »\r\nپاسخ دوم : بر اينكه آياتى در قرآن معجزه را نفى مىكند ، اين است كه : در خود قرآن آيات ديگرى هست كه براى پيامبر اسلام ( صلى الله عليه و آله و سلم ) علاوه بر قرآن معجزات ديگرى نيز ثابت مىكند ، مانند :\r\n1 - « اقْتَرَبَتِ السَّاعَهءُ وَانشَقَّ الْقَمَرُ * وَإِن يَرَوْا آيَهءً يُعْرِضُوا وَيَقُولُوا سِحْرٌ مُّسْتَمِرٌّ » . ( قمر / 2 - 1 )\r\n2 - « وَإِذَا جَاءَتْهُمْ آيَهءٌ قَالُوا لَن نُؤْمِنَ حَتَّى نُؤْتَى مِثْلَ مَاأُوتِىَ رُسُلُ اللّهِ » . ( انعام / 124 )\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n1 - « قيامت نزديك شد و ماه از هم شكافت ! و هرگاه معجزه‌اى ببينند ، روى گردانده و مىگويند : اين سحرى است مستمر و پيوسته . »\r\n2 - « هر وقت معجزه‌اى بر آنان فرود مىآيد ، مىگويند : ما هرگز ايمان نمىآوريم ، تا اينكه بر ما نيز معجزاتى به‌مانند معجزات پيامبران داده شود . »\r\nمنظور از واژهء « آيه » كه در اين آيات به‌كار رفته ، آيات تكوينى و معجزات مىباشد نه آيهء قرآنى زيرا اگر منظور آيهء قرآنى بود ، در مورد آن ، كلمهء « شنيدن » به‌كار مىرفت ، در صورتى كه در آيهء اولى به شكافتن ماه تصريح شده است و پشت سر آن در آيهء دومى نيز كلمهء « ديدن » به‌كار رفته و در آيهء سومى هم كلمهء « آمدن » آمده است و همهء اينها با معجزه و آيهء تكوينى سازش دارد نه با آيهء قرآنى .\r\nبنابراين ، از اين آيات چنين استفاده مىشود كه پيامبر اسلام ( صلى الله عليه و آله و سلم ) علاوه‌بر قرآن ، معجزات ديگرى نيز داشته است ، بلكه از جملهء « سحر مستمرّ » چنين برمىآيد كه معجزات پيامبر ( صلىالله عليه وآله و سلم ) به‌طور مكرر و به‌صورت مستمر ارائه مىشده است .\r\nبا در نظر گرفتن مضمون اين گروه آيات كه به‌وجود معجزات دلالت دارند بايد آيات گروه اوّل را كه فرضاً به نفى معجزات دلالت دارند به يك معناى ديگر حمل و ميان اين دو گروه آيات را جمع كنيم و جمع بين اين دو گروه آيات به اين است كه :\r\nآياتى كه بر نفى معجزات دلالت دارند ، مربوط به يك دوران مىباشند كه در آن دوران خاص از پيامبر ( صلى الله عليه و آله و سلم ) معجزه صادر نمىشد و صدور معجزه موقتاً متوقف بود و آياتى هم كه از وقوع معجزه سخن مىگويند ، مربوط به دوران بعد از توقف است كه پس از سپرى شدن دوران توقف صدور معجزه نازل گرديده و از آغاز صدور مجددّ معجزه ، اطلاع داده است .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\n\r\nنبوت پيامبر اسلام ( ص ) در تورات و انجيل\r\nقرآن مجيد در موارد متعدد صريحاً مىگويد كه حضرت موسى ( عليه السلام ) و حضرت عيسى ( عليه السلام ) در تورات و انجيل از ظهور پيامبر اسلام ( صلى الله عليه و آله و سلم ) خبر و بشارت داده‌اند و پيروان خويش را از اين موضوع آگاه ساخته‌اند .\r\nاز جمله آيات بشارت ، اين دو آيه است :\r\n1 - « الَّذِينَ يَتَّبِعُونَ الرَّسُولَ النَّبِىَّ الْأُمِّىَّ الَّذِى يَجِدُونَهُ مَكْتُوباً عِندَهُمْ فِى التَّورَاهءِ وَ الْإِنْجِيلِ يَأْمُرُهُم بِالْمَعْرُوفِ وَ يَنْهَاهُمْ عَنِ الْمُنْكَرِ » . ( اعراف / 157 )\r\n2 - « وَ إِذْ قَالَ عِيسَى ابْنُ مَرْيَمَ يَابَنِى إِسْرَائِيلَ إِنِّى رَسُولُ اللَّهِ إِلَيْكُم مُصَدِّقاً لِمَا بَيْنَ يَدَىَّ مِنَ التَّوْرَاهءِ وَمُبَشِّرَاً بِرَسُولٍ يَأْتِى مِن بَعْدِى اسْمُهُ أَحْمَدُ » . ( صف / 6 )\r\n1 - « آنان كه از پيامبر امّى پيروى مىكنند ، پيامبرى كه صفاتش را ، در تورات و انجيلى كه نزدشان است ، مىيابند ، پيامبرى كه آنان را به نيكى فرمان مىدهد ، و از بدى بازشان مىدارد . »\r\n2 - « و [ به ياد آوريد 
  ] هنگامى را كه عيسى بن مريم گفت : اى بنىاسرائيل ! من فرستادهء خدا هستم به‌سوى شما و تصديق كنندهء كتابى كه پيش از من بوده يعنى تورات و بشارت‌دهنده از پيامبرى كه بعد از من مىآيد و نام او احمد است . »\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nعلاوه‌بر اين آيات در تاريخ نيز آمده است كه در عصر پيامبر اسلام ( صلى الله عليه و آله و سلم ) و پس از وى گروهى از يهوديان و مسيحيان نبوت وى را پذيرفتند و به اسلام گرويدند .\r\nاين گرايش به دين اسلام ثابت مىكند كه در زمان اسلام آن بشارت و مژده حتماً در تورات و انجيل بوده است زيرا اگر در آن زمان اين مژده در آن دو كتاب نبود مىتوانست بهترين دليل و مدرك در دست يهوديان و مسيحيان باشد بر كذب رسول خدا ( صلى الله عليه و آله و سلم ) كه مىگفت : اسم من در تورات و انجيل است و مىتوانستند در تكذيب و انكار رسول خدا ( صلى الله عليه و آله و سلم ) به بهترين وجهى از اين حربهء كارى بهره‌بردارى كنند و دروغ وى را برملا ساخته و رسالت و اساس دعوت او را زير سؤال و ترديد ببرند نه اينكه دعوت وى را پذيرفته و به او ايمان بياورند و همان تكذيب ننمودن اين مژده و ايمان آوردنشان به پيامبر اسلام ( صلىالله عليه وآله و سلم ) گواه گويا و شاهد زنده‌اى است بر اينكه مژده بشارت نبوت آن حضرت در توراتى كه آن روز در دسترس آنان بود ، حتماً وجود داشته است .\r\nبنابراين ، ايمان آوردن به موسى ( عليه السلام ) و عيسى ( عليه السلام ) مستلزم اين است كه به حضرت محمّد ( صلى الله عليه و آله و سلم ) پيامبر بزرگوار اسلام نيز بدون اين كه احتياج و نيازى به معجزه باشد ، ايمان بياورند .\r\nآرى ، كسانىكه به حضرت عيسى ( عليه السلام ) و موسى ( عليه السلام ) ايمان نياورده‌و كتاب آن‌ها را تصديق ننموده‌اند ، در تصديق نبوت پيامبر اسلام ( صلى الله عليه و آله و سلم ) احتياج به وجود معجزه خواهند داشت . ولى از دلائل گذشته كاملًا روشن گرديد كه پيامبر اسلام ( صلى الله عليه و آله و سلم ) همه‌گونه معجزه و گواه صدق را دارا بود زيرا از يك طرف قرآن مجيد معجزهء جاودان و دليل بر صدق ادعاى وى مىباشد و از طرف ديگر ساير معجزات پيامبر اسلام ( صلىالله عليه وآله و سلم ) كه به حد وافر و به‌طور تواتر و يقين آور نقل گرديده است ، بهتر از معجزات پيامبران گذشته مىتواند انسان را به‌سوى حقيقت رهنمون سازد زيرا در نقل معجزات پيامبر اسلام ( صلى الله عليه و آله و سلم ) فاصلهء زمانى كم بوده ، ولى در معجزات ساير پيامبران اين فاصله زياد است .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n\r\nخلاصهء مطالب\r\nاز همهء آنچه در اين بخش آورديم ، به‌طور خلاصه چنين به‌دست مىآيد كه :\r\n1 - آيات قرآنى نه‌تنها بر نفى معجزات دلالت نمىكند بلكه در پاره‌اى از آيات ، وجود معجزات ، تثبيت و تأييد مىشود .\r\n2 - آوردن معجزه ، يك امر اختيارى نيست كه پيامبر ( صلى الله عليه و آله و سلم ) آن را انجام بدهد و يا ندهد بلكه مربوط به اراده و مشيت خداوند است .\r\n3 - كسى كه ادعاى نبوت مىكند ، بايد به اندازهء اثبات ادعاى خويش معجزه نشان دهد و از اين راه نبوت خود را براى همه ثابت و روشن سازد و اتمام حجت كند ولى بيشتر از اين مقدار ، نه بر خداوند لازم است كه به پيامبرش معجزه‌دهد و نه بر پيامبر ( صلى الله عليه و آله و سلم ) لازم است كه شاهد و گواه بياورد و هرچه مردم به دلخواه خود درخواست معجزه كردند ، جواب مثبت دهد .\r\n4 - معجزه‌اى كه در صورت انكار و تكذيب ، موجب هلاكت و عذاب خواهد شد ، براى امّت اسلامى داده نشده گرچه مشركين چنين معجزات را درخواست كرده‌اند .\r\n5 - تنها معجزه‌اى كه جنبهء جاودانى داشته ، پيامبر اسلام ( صلى الله عليه و آله و سلم ) تا روز قيامت با همان معجزه تحدى نموده و همهء جهانيان را به مبارزه دعوت كرده است ، همان قرآن مجيد است كه از سوى خداى بزرگ فرود آمده است\r\n\r\n","description":"","footnote":"","page_name":" 207 ","page_number":207},
  {"content":"\r\n\r\n6 - علاوه‌بر معجزاتى كه با تواتر ثابت شده و نبوت پيامبر اسلام ( صلى الله عليه و آله و سلم ) را به ثبوت مىرساند ، در تورات و انجيل نيز از ظهور وى به‌وضوح خبر داده شده است .\r\n7 - معجزات پيامبر اسلام ( صلى الله عليه و آله و سلم ) گرچه فراوان هستند ولى همهء آن‌ها جز قرآن اختصاص به زمان خود پيامبر ( صلى الله عليه و آله و سلم ) داشته ، هيچ‌يك جاودانى نبوده است و اين‌گونه معجزات با معجزات پيامبران گذشته ، در جاودانى نبودن يكسان و برابرند .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n\r\nبخش 5 قاريان هفت گانهء قرآن\r\n1 - عبدالله بن عامر دمشقى\r\n2 - ابن كثير مكى\r\n3 - عاصم بن بهدلهء كوفى\r\n4 - ابو عمرو بصرى\r\n5 - حمزهء كوفى\r\n6 - نافع مدنى\r\n7 - كسائى كوفى\r\n1 - خلف بن هشام\r\n2 - يعقوب بن اسحاق\r\n3 - يزيد بن قعقاع\r\n\r\n","description":"","footnote":"","page_name":" 209 ","page_number":209},
  {"content":"\r\n . \r\n","description":"","footnote":"","page_name":" 210 ","page_number":210},
  {"content":"\r\n\r\n\r\nقرآن و قرائت‌هاى هفتگانه\r\nعدم تواتر قرائت‌هاى هفتگانه\r\nدربارهء قرائت‌هاى هفت‌گانهء مشهور ، آراء و نظرات مختلفى از طرف دانشمندان اسلامى ابراز و مطرح شده است .\r\nعده‌اى از دانشمندان اهل سنّت ، معتقدند كه همهء قرائت‌هاى هفت‌گانه ، به‌طور تواتر « 1 » به خود رسول خدا ( صلى الله عليه و آله و سلم ) مىرسد كه پيامبراسلام ( صلى الله عليه و آله و سلم ) قرآن را با اين قرائت‌هاى هفت‌گانه مىخوانده است . بعضى از علماء اين عقيده را معروف و مشهور دانسته‌اند و از سبكى نقل گرديده‌است كه وى همهء قرائت‌هاى دهگانه را متواتر مىداند . « 2 »\r\nو بعضى ديگر پا را فراتر نهاده ، خيال كرده‌اند كه هركس اين قرائت‌هاى هفت‌گانه را متواتر نداند ، كفر ورزيده و عقيدهء او مخالف با اسلام است ، اين نظريه به مفتى اندلس « ابوسعيد فرج بن لب » نسبت داده شده است . « 3 »\r\n\r\n\r\n","description":"","footnote":"\r\n( 1 ) . تواتر : نقل‌هاى پياپى و فراوان و يقين‌آور را كه ناقلان آن در كثرت به حدى باشند كه يقين‌آور باشد « تواتر » و هر مطلبى كه بدين‌گونه نقل شده باشد و اين چنين به دست ديگران برسد « متواتر » مىگويند و هر خبرى كه ناقلانش به آن حد نرسند آن را « خبر واحد » مىنامند\r\n( 2 ) . مناهل العرفان زرقانى ، ص 433\r\n( 3 ) . همان منبع ، ص 428 .\r\n","page_name":" 211 ","page_number":211},
  {"content":"\r\n\r\nولى عقيدهء معروف در ميان شيعه اين است كه اين قرائت‌ها به‌طور متواتر نقل شده است و انتساب آن‌ها به پيامبر ( صلى الله عليه و آله و سلم ) قطعى نيست بلكه بعضى از قرائت‌ها يك نوع اجتهاد از طرف خود قاريان بوده ، پارهء ديگر هم به صورت « خبر واحد » از پيامبراسلام ( صلىالله عليه وآله و سلم ) نقل شده است نه به‌طور تواتر و اين نظريه را عده‌اى از محققين و دانشمندان اهل سنت نيز پذيرفته‌اند . به نظر ما اين عقيده در ميان علما مشهورتر از نظريه‌هاى ديگر است در توضيح آن ، نخست دو موضوع را بيان مىكنيم :\r\nموضوع اوّل : تمام مسلمانان با وجود اختلافات زياد فكرى و عقيدتى ، در اين مطلب اتفاق نظر دارند كه راه ثابت شدن قرآن منحصر به تواتر است و قرآن مجيد تنها از راه تواتر و نقل‌هاى فراوان و يقين‌آور ثابت شده است و راه دومى هم ندارد .\r\nعدهء زيادى از دانشمندان شيعه و سنى بر اين مطلب چنين استدلال كرده‌اند : با توجه به اينكه قرآن اساس اسلام و معجزهء آسمانى براى گواه نبوت است ، بدين جهت از اهميت فوق‌العاده‌اى برخوردار است ، به‌طور طبيعى علل و انگيزه‌ها براى نقل آن ، در ميان مسلمانان زياد بوده است . هر خبر كه از چنين اهميت فوق‌العاده‌اى برخوردار باشد ، علل و دواعى بر نقل آن زياد باشد ، طبيعتاً فراوان نقل مىشود و به حد تواتر مىرسد و نقل كنندگان آن بيشتر خواهد بود .\r\nبنابراين هر سخنى كه به‌طور تواتر نقل نشود بلكه به صورت « خبر واحد » باشد معلوم است كه آن سخن جنبهء قرآنى نداشته ، از اهميت برخوردار نبوده است و اين است كه از قرآن محسوب نمىشود .\r\nسيوطى مىگويد : قاضى ابوبكر در « انتصار » چنين آورده است كه گروهى از دانشمندان فقه و كلام معتقدند كه اگر آيه‌اى با خبر واحد نقل گردد ، در حكم قرآن خواهد بود گرچه به يقين نتوان آن را جزء قرآن دانست .\r\nولى به دليلى كه گفته شد ، بطلان اين نظريه واضح و روشن است زيرا اگر موضوعى با كثرت دواعى و انگيزه‌هاى نقل ، به صورت خبر واحد نقل شود ، دليل\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nبر كذب و دروغ بودن آن خواهد بود ، چون اگر صحت داشت ، با آن همه علل و موجبات نقل ، به‌طور فراوان و تواتر نقل مىشد .\r\nمثلًا اگر تنها يك يا دو نفر ورود سلطانى را به شهرى خبر دهند در صورتى كه ورود سلطان به آن شهر چيزى نيست كه براى مردم مخفى بماند ، اگر غير از آن دو نفر اين خبر را نقل نكند ، شنونده در دروغ بودن اين خبر ترديدى به خود راه نمىدهد و به دورغ بودن آن حكم مىكند و اين خبر موجب آن نخواهد بود كه تشريفاتى را كه در موقع ورود يك سلطان به يك شهر انجام مىپذيرد ، انجام دهد .\r\nبا اين بيان به‌خوبى روشن مىشود كه اگر سخنى با خبر واحد نقل گردد و به خدا نسبت داده شود ، دليل قطعى بر اين است كه آن سخن كلام خدا نيست و از قرآن محسوب نمىشود و هنگامىكه دروغ بودن آن ثابت گرديد ، حكمى هم كه از چنين آيه استفاده شود ، قابل تعبّد نمىباشد و امكان ندارد كه عمل كردن به چنين حكمى شرعاً واجب و لازم باشد .\r\nبه هر صورت تمام مسلمانان در اين مطلب اتفاق نظر دارند كه ثابت شدن آيات قرآن ، تنها از راه تواتر و نقل‌هاى پياپى و يقين‌آور مىتواند باشد و از طرف ديگر معلوم است كه در ميان متواتر بودن آيات قرآن با متواتر بودن قرائت‌ها ، كوچك‌ترين ارتباط و ملازمه‌اى وجود ندارد . ممكن است در عين اينكه خود آيات قرآن متواتر باشند ، قسمتى و يا تمام قرائت‌هاى هفت‌گانه متواتر نباشند زيرا متواتر بودن قرآن دليل بر تواتر قرائت‌ها نيست ، چنان كه دلائل نفى تواتر قرائت‌ها دليل بر عدم تواتر آيات قرآن نمىتواند باشد و بعداً در اينباره مشروحاً بحث خواهيم نمود .\r\nموضوع دومى كه مىتواند در بحث عدم تواتر قرائات مؤثر و روشنگر باشد ، آشنا بودن با خود قاريان و چگونگى نقل و ناقلان آن‌ها است و قاريان مشهور هفت نفرند كه در اينجا شرح‌حال آنان را يكايك مىآوريم و سپس به شرح‌حال سه تن ديگر كه بر اين هفت تن اضافه نموده‌اند ، مىپردازيم .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\n\r\nعبدالله بن عامر دمشقى\r\nنام وى عبدالله بن عامر دمشقى و كنيه‌اش « ابو عمران » ، ملقب به « يحصبى » است . وى قرآن را از مغيرهء بن ابى شهاب فرا گرفته است .\r\n« هيثم بن عمران » مىگويد : عبدالله بن عامر در دوران وليد بن عبدالملك رئيس اهل مسجد بود .\r\nهيثم ، عبدالله را از قبيلهء حمير مىدانست و به نسب وى خورده مىگرفت . « ابو عمر دانى » مىگويد كه : عبدالله بن عامر پس از « بلال ابن ابى درداء » قضاوت شام را به عهده گرفت . . . اهل شام او را در قرائت قرآن پيشواى خويش قرار دادند .\r\n« ابن جزرى » مىگويد : در سند و طريق ابن عامر اقوال و نظريه‌هاى مختلفى وجود دارد كه تعداد آن‌ها به نه قول بالغ مىباشد ولى در ميان اين همه اقوال ، صحيح‌تر همان قول و گفتار بعضى از رجال‌نويسان است كه مىگويند : « معلوم نيست ابن عامر قرائت را از چه كسى فراگرفته است . »\r\nعبدالله سال هشتم هجرى متولد و سال صد و هجده درگذشته است .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nراويان ابن عامر\r\nقرائت ابن عامر را دو نفر با چند واسطه نقل نموده‌اند : هشام و ابن ذكوان .\r\n1 - هشام ، كنيه‌اش ابن عمار فرزند نصير بن مسيره است و قرائت را نزد ايوب بن تميم فراگرفته ، بر وى عرضه نموده است .\r\nرجال‌شناسان دربارهء هشام دو نظريهء مختلف اظهار نموده‌اند : « يحيى بن معين » دربارهء هشام مىگويد كه : وى مورد وثوق است و نسائى مىگويد : عيبى ندارد . دارقطنى چنين نظريه مىدهد كه « او مرد راستگو و جليل‌القدر است . »\r\nولى برعكس اين نظريه‌ها بعضى رجال‌شناسان او را تخطئه نموده‌اند : آجرى از ابى داوود نقل مىكند كه : « ابو ايوب سليمان بن عبدالرحمان » از هشام بهتر است زيرا هشام چهارصد حديث مسند نقل نموده كه هيچ‌يك حقيقت ندارد . »\r\nابن داوود مىگويد : من يك زمان تصميم گرفتم كه از نقل نمودن حديث‌هاى هشام خوددارى كنم زيرا او حديث‌فروش بود !\r\nصالح بن محمد مىگويد : هشام براى نقل نمودن حديث پول مىگرفت و تا پول نمىگرفت حديث نقل نمىكرد .\r\nمروزى مىگويد : احمد از هشام ياد نمود ، آن‌گاه چنين گفت كه : وى متلوّن ، دورو و مرد سبكى بود ، سپس دربارهء مخلوق بودن لفظ قرآن از وى مطلبى نقل كرد و آن را انكار نمود و سخن را بدين‌جا كشانيد كه : اگر كسى در پشت سر وى نماز بخواند ، بايد نمازش را اعاده كند !\r\nمؤلف : در مورد اينكه چه‌كسانى از هشام نقل قرائت نموده‌اند ، اختلاف هست . بايد به « طبقات القراء » و غير آن مراجعه شود .\r\n2 - ابن ذكوان دومين راوى ابن عامر است . نام وى عبدالله فرزند احمد بن بشير مىباشد و گاهى او را بشير بن ذكوان مىگويند . قرائت را از ايوب بن تميم فراگرفته و به وى ارائه نموده است .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nابوعمرو حافظ مىگويد كه : وقتى كسائى به شام وارد شد ، اين ذكوان قرائت را از وى فراگرفت .\r\nتولد ابن ذكوان ، روز عاشورا سال 173 و وفاتش سال 242 واقع شده است\r\nمؤلف : ناقلان ابن ذكوان نيز همانند ناقلان هشام ، شناخته نشده‌اند .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n\r\nابن كثير مكى\r\nنام وى عبدالله فرزند كثير بن عبدالله بن زاذان بن فيروزان بن هرمز است . از اهالى مكه و از قبيلهء « دار » بوده ، از نظر نسب اصالتاً ايرانى مىباشد .\r\nبنابه نوشتهء كتاب « التيسير » ، ابن كثير قرائت را در پيش عبدالله بن مسائل خوانده ، به وى عرضه نموده است .\r\nحافظ ابو عمر و گروه ديگرى از علما اين نظريه را پذيرفته ، آن را قطعى دانسته‌اند ولى حافظ ابوالعلاء همدانى آن را ضعيف و غير مشهور دانسته است .\r\nابن كثير قرائت خود را به « مجاهد بن جبر » و « درباس » غلام ابن عباس نيز عرضه نموده است و آنان هم تأييدش كرده‌اند .\r\nابن كثير سال 45 در مكه متولد و سال 120 وفات نمود . « 1 »\r\n« على بن مدينى » دربارهء ابن كثير مىگويد : او مورد اعتماد و وثوق است . ابن سعد نيز او را توثيق نموده ، سپس مىگويد : نظر « عمر دانى » اين است كه او قرائت را از عبدالله بن سائب مخزومى فراگرفته است ، ولى مشهور اين است كه او قرائت را از مجاهد ياد گرفته است . « 2 »\r\n\r\n\r\n","description":"","footnote":"\r\n( 1 ) . طبقات القراء ، ج 1 ص 443 - 445\r\n( 2 ) . تهذيب التذهيب 5 / 37 .\r\n","page_name":" 217 ","page_number":217},
  {"content":"\r\n\r\nراويان ابن كثير\r\nقرائت ابن كثير را دو نفر به چند واسطه نقل نموده‌اند : بزى ، قنبل .\r\n1 - بزى : احمد فرزند محمد بن عبدالله بن قاسم بن نافع بن ابّى كه بشار نام داشت اصلًا ايرانى و اهل همدان است و به‌دست سائب مخزومى مسلمان گرديد . دربارهء وى نيز دو نظريه مختلف نقل شده است :\r\nابن جزرى مىگويد : او استاد و محقق و داراى حافظهء قوى بود . در سال 170 متولد و سال 250 وفات نموده است . « 1 » بزى قرائت را نزد ابوالحسن احمد بن محمد بن علقمه معروف به « قواس » و در نزد ابوالاخريط وهب بن واضح مكى و عبدالله بن زياد بن عبدالله بن يسار مكى فراگرفته است . « 2 »\r\nعقيلى مىگويد : او دروغگو و غير قابل اعتماد است . ابوحاتم مىگويد : او در نقل حديث غير قابل اعتماد و ضعيف است و من از او حديث نقل نمىكنم . « 3 »\r\nمؤلف : بحث دربارهء كسانىكه از وى قرائت اخذ نموده‌اند ، همان است كه در راويان ديگر گذشت و وضع راويان وى از نظر مورد اعتماد بودن روشن نيست و بايد به كتاب‌هايى كه طبقات قاريان را شرح داده‌اند ، مراجعه شود .\r\n2 - قنبل : محمد فرزند عبدالرحمان خالدبن‌محمد ، كنيه‌اش ابوعَمر ، وى از خانوادهء مخزوم و آزاد شدهء آنان و اهل مكه\r\nمىباشد . قرائت را به احمد بن محمدبن‌عون نبال عرضه نموده ، از وى فراگرفته است و هم او بود كه قنبل را در مكه به‌جاى خود قرارداد و وظيفهء قرائت را به‌عهدهء وى واگذار كرد . قنبل از بزى نيز قرائت نقل نموده است و در حجاز رياست تعليم\r\n\r\n\r\n","description":"","footnote":"\r\n( 1 ) . طبقات القراء 1 / 119\r\n( 2 ) . النشرفى القرائات العشر 1 / 119\r\n( 3 ) . لسان الميزان 1 / 120 .\r\n","page_name":" 218 ","page_number":218},
  {"content":"\r\n\r\nقرائت به وى واگذار شد و در مكه جزو نيروى انتظامى بود . سال 195 متولد و سال 291 وفات نمود . « 1 »\r\nقنبل بعدها به مقام رياست و سرپرستى شرطه رسيد و همين عمل سبب بر هم خوردن عادت و روش وى گرديد و هرچه سنش بالا مىرفت ، تغيير بيشترى در روش او پديدار مىگرديد تا آن‌ا كه هفت سال ، پيش از وفاتش مقام معلمى و تعليم قرائت قرآن را ترك نمود . « 2 »\r\nمولف : دربارهء كسانى كه از قنبل نقل قرائت نموده‌اند ، همان اختلاف است كه دربارهء راويان و ناقلان ديگر بود .\r\n\r\n\r\n","description":"","footnote":"\r\n( 1 ) . طبقات القراء 2 / 119\r\n( 2 ) . لسان الميزان 5 / 249 .\r\n","page_name":" 219 ","page_number":219},
  {"content":"\r\n\r\n\r\nعاصم بن بهدلهء كوفى\r\nابوبكر عاصم فرزند ابى النجود اسدى و از آزادشدگان خاندان اسد و اهل كوفه است .\r\nقرائت را به زر بن حبيش و ابو عبدالرحمان سلمى و ابو عمرو شيبانى عرضه نموده ، از آنان فراگرفته است .\r\n« ابوبكر بن عياش » مىگويد : « عاصم » به من گفت : كسى حرفى از علم قرائت را به من ياد نداد مگر عبدالرحمان\r\nسلمى ، من از نزد او برگشتم و آن چه فراگرفته بودم ، به « زر » عرضه مىداشتم و از تأييد او نيز برخوردار مىشدم .\r\nحفص مىگويد : عاصم نقل نمود كه هرچه از قرائت به تو ياد داده‌ام ، همان است كه در نزد ابو عبدالرحمان سلمى ياد گرفته‌ام كه او نيز از على بن ابى طالب ( عليه السلام ) فراگرفته بود و هرچه از قرائت به ابابكر بن عياش ياد داده‌ام ، همان است كه در نزد « زر بن حبيش » ياد گرفته‌ام كه وى نيز از ابن مسعود فراگرفته بود . « 1 »\r\nابن سعد مىگويد : عاصم مورد اعتماد بود ولى « اعمش » با حافظه‌تر از وى بوده است .\r\n« عبدالله بن احمد » از پدرش نقل مىكند كه عاصم ابتكار و روش خاصى در\r\n\r\n\r\n","description":"","footnote":"\r\n( 1 ) . طبقات القراء 1 / 348 .\r\n","page_name":" 220 ","page_number":220},
  {"content":"\r\n\r\nعلم قرائت داشت و مرد مورد اعتماد ، رئيس و پيشوايان قاريان قرآن و از طرفداران عثمان بود .\r\nيعقوب بن سفيان مىگويد : او مورد اعتماد است ولى با اين حال گفتار و حديثش خالى از ضعف و تزلزل نيست .\r\n« ابن عليه » نيز دربارهء عاصم ايراد گرفته ، چنين مىگويد كه : از روايات و ناقلين حديث هركس به نام عاصم بوده ، كم‌حافظه بوده است .\r\n« نسائى » مىگويد : عاصم عيبى ندارد ، ولى به نظر ابن خراش حديث وى قابل رد و انكار است .\r\nبه عقيدهء « عقيلى » عاصم به‌جز بدحافظه بودن عيب ديگرى ندارد .\r\nبه گفتهء « دارقطنى » حافظهء عاصم قابل ايراد است . « حماد بن سلمه » مىگويد : عاصم در آخر عمرش قوهء تميز را از دست داده بود . عاصم سال 127 يا 128 از دنيا رفته است . « 1 »\r\nراويان عاصم\r\nقرائت عاصم بن بهدله را دو نفر بدون واسطه از وى نقل نموده‌اند : حفص و ابوبكر .\r\n1 - حفص فرزند سليمان از قبيلهء اسد است كه ربيب يعنى فرزند همسر عاصم بود . ذهبى مىگويد : حفص در نقل حديث حافظهء خوبى نداشت ولى در قرائت قرآن مورد اطمينان بود ، قرائت را ضبط و حفظ مىنمود . حفص چنين گفته است كه : در قرائت عاصم با وى هيچ مخالفتى ننموده مگر در يك حرف از سورهء روم « اللهُ الَّذى خَلَقَكُمْ مِن ضَعْفٍ » كه حفص كلمهء « ضعف » را با ضم ضاد ، ولى\r\n\r\n\r\n","description":"","footnote":"\r\n( 1 ) . تذهيب التذهيب 5 / 39 .\r\n","page_name":" 221 ","page_number":221},
  {"content":"\r\n\r\n« عاصم » با فتح آن ، قرائت نموده است . تولد حفص سال 90 وفاتش\r\nسال 180 واقع گرديده است . « 1 »\r\nنظر رجال‌شناسان دربارهء حفص : ابن ابى حاتم از عبدالله بن احمد بن حنبل از پدرش احمد بن حنبل نقل مىكند كه : حفص ، متروك‌الحديث و غيرقابل اعتماد است . « عثمان دارمى » و ديگران از ابن معين نقل نموده‌اند كه : حفص مورد اعتماد نيست . ابن مدينى مىگويد : وى در نقل حديث ضعيف و غير قابل اطمينان است ، اين است كه من از وى به طور عمد حديث نقل نمىكنم . « بخارى » مىگويد : رجال‌شناسان او را ترك نموده‌اند .\r\nمسلم مىگويد كه : وى متروك است . نسائى مىگويد : او مورد اعتماد نيست و حديث‌هاى وى قابل ضبط نيست . « صالح بن محمد » گويد : احاديث وى قابل ضبط نيست زيرا تمام احاديثش دروغ و بىاساس مىباشد . به عقيدهء ابن خراش ، حفص دروغگو و متروك و كار وى حديث‌سازى بود و به عقيدهء ابن حيان ، حفص سند احاديث را تغيير مىداد و براى حديث‌هاى بىسند ، سند جعل مىنمود و واسطه‌ها را به مأخذ حديث مىرسانيد . « ابن جوزى » در كتاب « موضوعات » از عبدالرحمان ابن مهدوى نقل مىكند كه او دربارهء حفص مىگويد : به خدا سوگند ! جايز نيست كه از وى روايتى نقل شود . « دارقطنى » مىگويد : حفص در نقل حديث ضعيف است . « ساجى » گويد : حفص از جملهء افرادى است كه حديثش از بين رفته ، در نزد وى به‌جز مشتى دروغ باقى نمانده است . « 2 »\r\nمؤلف : اين بود نظريهء رجال‌شناسان دربارهء حفص و اما بحث دربارهء راويان و نقل‌كنندگان از وى همان است كه در راويان قرائت‌هاى ديگر بيان شد كه راويان وى نيز افرادى مجهول و ناشناخته مىباشند .\r\n\r\n\r\n","description":"","footnote":"\r\n( 1 ) . طبقات القراء 1 / 254\r\n( 2 ) . تهذيب التهذيب 2 / 401 .\r\n","page_name":" 222 ","page_number":222},
  {"content":"\r\n\r\n2 - اما ابوبكر : نام وى شعبه فرزند عياش بن سالم حناط از قبيلهء اسد و كوفى است .\r\nابن جزرى دربارهء وى مىگويد : كه قرائت خويش را سه بار بر عاصم عرضه نموده ، بر عطاء بن سائب و اسلم منقرى نيز عرضه داشته است . شعبه يك قرن تمام زندگى نمود ولى هفت‌سال و بنابه نقل ديگر ، بيش از هفت سال قبل از فوتش دست از قرائت كشيد و با قرائت فاصله گرفت .\r\nوى پيشواى بزرگ در قرائت و احكام و از دانشمندان با عمل بود و گاهى مىگفت كه : من به تنهايى نصف اسلامم ! او از علماى اهل سنت بود و در موقع مرگش كه خواهر وى گريه مىنمود ، به دو گفت : به آن گوشهء خانه نگاه كن ! من در همين گوشه هجده هزار بار ختم قرآن نموده‌ام . او در سال 95 متولد و سال 193 و بنابه نقل ديگر سال 194 وفات نموده\r\nاست . « 1 »\r\nعبدالله بن احمد بن حنبل دربارهء ابوبكر از پدرش نقل نموده است كه او مورد اعتماد بود ولى زياد اشتباه مىكرد . عثمان دارمى درباره‌اش مىگويد : در نقل حديث خيلى مورد اعتماد نيست .\r\nابن ابى حاتم مىگويد : من از پدرم دربارهء ابوبكر بن عياش و ابوالاحوص سؤال نمودم در پاسخ گفت : هيچ‌يك از آنها را تأييد نمىكنم .\r\nابن سعد مىگويد : وى مورد اعتماد و راستگو بود و با احاديث و پاره‌اى از علوم ديگر آشنايى داشت ولى زياد اشتباه مىنمود .\r\nيعقوب بن شيبه مىگويد كه : در حديث وى ضعف و تزلزل وجود دارد . ابونعيم مىگويد : در ميان شيوخ و بزرگان ما كسى نيست كه بيش از ابوبكر داراى اشتباه باشد . بزاز مىگويد كه : او حافظه نداشت و احاديث را حفظ نمىنمود . « 2 »\r\n\r\n\r\n","description":"","footnote":"\r\n( 1 ) . طبقات القراء 1 / 325 - 327\r\n( 2 ) . تذهيب التهذيب 12 / 35 - 37 .\r\n","page_name":" 223 ","page_number":223},
  {"content":"\r\n\r\n\r\nابو عَمْر بصرى\r\nنام او زبّان فرزند علاء بن عمار مازنى و از اهالى بصره است و بنا به عقيدهء بعضى از رجال‌شناسان ، وى اصلًا ايرانى بوده است .\r\nاو و پدرش از ترس حجاج به حجاز فرار نمودند . قرائت را در مكه و مدينه فراگرفت . او در كوفه و بصره نيز از افراد زيادى قرائت را آموخت به‌طورى كه در ميان تمام قاريان هفتگانه از نظر تخصص كسى به دو نمىرسد .\r\nمردم شام تا قرن پنجم از قرائت ابن عامر پيروى مىنمودند ولى پس از اين تاريخ قرائت او را ترك نمودند زيرا مردى از اهل عراق وارد شام گرديد و در مسجد اموى قرائت ابوعَمر بصرى را به مردم تعليم و تلقين نمود و افراد زيادى به دورش جمع شدند و پس از آن تاريخ ، تدريجاً قرائت ابوعمر در شام نيز معمول شد .\r\nاصمعى از ابو عمر نقل نموده كه وى مىگفت : در ميان پيشينيان كسى را سراغ ندارم كه داناتر از من باشد . ابو عمر سال 68 متولد گرديد و عدهء زيادى گفته‌اند كه سال 154 وفات نموده است . « 1 »\r\n« دورى » از ابن معين نقل نموده كه : ابو عمر ثقه و مورد اعتماد است .\r\n« ابو خيثمه » گويد : ابو عمر علاء ايرادى نداشت ولى نمىتوانست مطلبى را\r\n\r\n\r\n","description":"","footnote":"\r\n( 1 ) . طبقات القراء 1 / 288 - 292 .\r\n","page_name":" 224 ","page_number":224},
  {"content":"\r\n\r\nحفظ كند .\r\n« نصر بن على جهضمى » از پدرش نقل مىكند كه شعبه به من گفت : در قرائت ابوعَمر دقت كن ! از هر قرائتى كه پيروى مىكند ، بنويس زيراكه او در آيندهء نزديك براى مردم استاد قرائت خواهد شد .\r\n« ابو معاويه ازهرى » نقل مىكند كه : ابو عمر به اقسام قرائت‌ها و الفاظ عرب آشناتر و اطلاع او بر سخنان زيبا و كمياب عرب و فصيح‌ترين اشعار آنان از همه بيشتر بود . « 1 »\r\nراويان ابو عَمر\r\nقرائت ابو عمر را دو نفر به واسطهء يحيى بن مبارك نقل نموده‌اند : دورى ، سوسى كه با خود ابن مبارك ، واسطه نقل به سه نفر مىرسد .\r\n1 - اما خود « ى حيى بن مبارك » ، ابن جزرى دربارهء او مىگويد : او استاد در علم نحو و معلم قرائت قرآن و مردى مورد اعتماد و علامه جليل‌القدر است . وى وارد بغداد شد و به « يزيدى » معروف گرديد زيرا كه وى با دو « يزيد بن منصور حميرى » دايى مهدى ، خليفهء عباسى ، انس و مصاحبت بيشترى داشت و تربيت فرزندان او را به‌عهده گرفته بود .\r\nيحيى بن مبارك را به ابو عمر عرضه داشت و از نظريهء وى استفاده كرد و ابو عمر نيز وى را براى ياد دادن قرائت قرآن جانشين خود كرد . يحيى علاوه‌بر ابو عمر از حمزه نيز قرائت را فراگرفته است . وى در علم قرائت داراى رأى و اجتهاد بود و در موارد كمى با استاد خويش ابو عمر اختلاف‌نظر داشت .\r\nقرائت را دو نفر از وى نقل نموده‌اند : دورى و ابو شعيب‌سوسى .\r\n\r\n\r\n","description":"","footnote":"\r\n( 1 ) . تذهيب التذهيب 72 / 178 - 180 .\r\n","page_name":" 225 ","page_number":225},
  {"content":"\r\n\r\nابن مجاهد مىگويد : علت اين‌كه ما بر قرائت يزيدى ( يحيى ) اعتماد نموديم با اين‌كه مقام شاگردان ديگر ابو عمر بالاتر از وى بود ، اين است كه وى به كار ديگرى نپرداخت و منحصراً از ابو عمر نقل قرائت نمود و در ميان تمام شاگردان از\r\nقدرت حفظ و ضبط بيشترى برخوردار بود .\r\nاو به سال 402 در 74 سالگى در مرو وفات نمود و بعضى گفته‌اند كه سن وى در موقع مرگش از نود سال تجاوز كرده بود . « 1 »\r\n2 - اما دورى ، راوى و شاگرد يحيى : نام وى حفص فرزند عمر بن عبدالعزيز دورى از قبيلهء ازد و بغدادى است .\r\nابن جزرى مىگويد : دورى مورد اعتماد و مردى جليل‌القدر است و تمام مطالب را ضبط و حفظ مىنمود . او اول كسى است كه قواعد و مطالب مربوط به قرائت را جمع‌آورى كرد . او در شوال سال 246 بدرود حيات گفت . « 2 »\r\nدارقطنى مىگويد : دورى ضعيف است . عقيلى مىگويد : او مورد وثوق است .\r\nمؤلف : كسانىكه از دورى نقل قرائت نموده‌اند ، حالشان مجهول و به‌مانند راويان ساير قراء كه قبلًا گفته شد ، ناشناخته مىباشند .\r\n3 - و اما سوسى : نام وى صالح ، كنيه‌اش فرزند زياد بن عبدالله است . ابن جزرى دربارهء او مىگويد : كه سوسى مطالب را حفظ مىكرد و مىنوشت و مورد اعتماد و اطمينان مىباشد . وى قرائت را در نزد ابو محمد فراگرفته است كه هم بر وى خوانده و هم از او شنيده است و او بزرگ‌ترين شاگرد ابو محمد بود و در اوائل سال 261 در هفتاد سالگى درگذشت . « 3 »\r\nبه نظر « ابو حاتم » سوسى راستگو است و به عقيدهء نسائى مورد اعتماد است .\r\n\r\n\r\n","description":"","footnote":"\r\n( 1 ) . طبقات القراء 2 / 375 - 377\r\n( 2 ) . تذهيب التذهيب 2 / 408\r\n( 3 ) . طبقات القراء 1 / 332 .\r\n","page_name":" 226 ","page_number":226},
  {"content":"\r\n\r\n« ابو حيان » نيز او را از افراد مورد اعتماد به‌شمار آورده است .\r\nابو عمر دانى مىگويد : نسائى قرائات را از وى نقل نموده است ولى مسلم بن قاسم اندلسى بدون دليل و مدرك وى را تضعيف نموده است . « 1 »\r\nمؤلف : راويان قرائت سوسى نيز مانند ساير راويان مجهول و ناشناخته مىباشند .\r\n\r\n\r\n","description":"","footnote":"\r\n( 1 ) . تذهيب التذهيب 4 / 392 .\r\n","page_name":" 227 ","page_number":227},
  {"content":"\r\n\r\n\r\nحمزهء كوفى\r\nحمزه فرزند حبيب بن عمارهء بن اسماعيل است . كنيه‌اش ابو عماره از قبيلهء تميم و اهل كوفه مىباشد .\r\nقرائت را بر سليمان بن اعمش و حمرانه بن اعين عرضه داشته و از آنان فراگرفته است .\r\nدر « الكفايهء الكبرى » آمده است كه او قرائت را از محمد بن عبدالرحمان بن ابى بن ليلى و طلحه بن مصرف فراگرفته است و در « التيسير » آمده است كه : از مغيره بن مقسم و منصور و ليث بن ابى سليم فراگرفته و صاحب كتاب « التيسير و المستنير » مىگويد : از امام صادق ( عليه السلام ) فراگرفته است .\r\nاينان مىگويند : « حمزه » بدواً قرائت را از حمران ياد گرفته ، سپس بر اعمش و ابو اسحاق و ابن ابى ليلى عرضه داشته است و پس از عاصم و اعمش مقام امامت و پيشوايى در علم قرائت به وى محول گرديد . او حجت و پيشوايى موثق و مورد اعتماد و نمونه‌اى بىنظير بود .\r\n« عبدالله عجلى » مىگويد : ابو حنيفه به حمزه چنين گفت : تو در دو مسئله بر ما پيروز گشتى و در آن دو جهت با تو مباحثه و مناظره نمىكنيم : قرآن و فرائض . « سفيان ثورى » نيز گفته است : حمزه در قرآن و فرائض بر همه تفوق دارد و\r\n\r\n","description":"","footnote":"","page_name":" 228 ","page_number":228},
  {"content":"\r\n\r\n« عبدالله بن موسى » مىگويد : اعمش ، استاد حمزه ، هر وقت او را مىديد مىگفت : او دانشمند و متخصص در قرآن است . حمزه در سال 80 متولد و در سال 156 وفات نموده است . « 1 »\r\nابن معين مىگويد : وى موثق و مورد اعتماد است و نسائى مىگويد : ايرادى ندارد و عجلى مىگويد : مورد اعتماد و مرد صالح است .\r\nابن سعد گفته است : مرد نيكى بود و احاديثى هم در پيش خود داشت و مرد راستگو و داراى ابتكار و روش خاصى در علم قرائت بود .\r\nساجى مىگويد : حمزه راستگو ولى بدحافظه بود ، لذا در نقل حديث متقن و قابل‌اعتماد نيست . بعضى از اهل حديث در قرائت از وى انتقاد نموده ، گروه ديگر اصلًا نمازى را كه با قرائت او خوانده شود ، باطل دانسته‌اند .\r\nباز « ساجى » و « ازدى » مىگويند : علما در قرائت وى بگومگو نموده و او را به يك حالت مذموم نسبت مىدادند .\r\nباز « ساجى » مىگويد : از سلم - ابن شيب شنيدم كه مىگفت : « احمد بن حنبل » خوش نداشت كه در پشت سر كسى كه از قرائت حمزه پيروى مىكند ، نماز بخواند .\r\n« آجرى » از احمد بن سنان نقل مىكند كه : يزيد بن هارون از قرائت حمزه شديداً كراهت داشت . احمد بن سنان مىگويد : از ابن مهدى شنيده‌ام كه مىگفت : اگر من قدرت داشتم كسانى را كه از قرائت حمزه پيروى مىكنند ، تازيانه مىزدم ، پشتش را درهم شكسته و شكنجه‌اش مىدادم .\r\nابوبكر عياش قرائت حمزه را يك نوع بدعت مىدانست و « ابن دريد » مىگفته است كه : دوست دارم ، قرائت حمزه از كوفه برچيده شود . « 2 »\r\n\r\n\r\n","description":"","footnote":"\r\n( 1 ) . طبقات القراء 1 / 261\r\n( 2 ) . تذهيب التهذيب 3 / 27 .\r\n","page_name":" 229 ","page_number":229},
  {"content":"\r\n\r\nراويان حمزه\r\nراويان حمزه دو نفرند كه قرائت را با واسطه از او نقل نموده‌اند : يكى خلف بن هشام و ديگرى خلاد بن خالد .\r\n1 - « خلف » : كنيه‌اش ابو محمد از قبيلهء اسد و فرزند هشام بن ثعلب بزاز و اهل بغداد است .\r\nابن جزرى مىگويد : خلف يكى از قاريان دهگانه و يكى از راويان قرائت حمزه به‌وسيلهء سليم مىباشد . او در سن ده سالگى تمام قرآن را حفظ كرده بود و از سيزده سالگى شروع به تحصيل علم قرائت نمود . خلف در قرائت روش حمزه را پيش گرفته بود ، ولى در صد و بيست مورد با وى مخالفت داشت . او در سال 150 متولد و سال 229 وفات كرده است . « 1 »\r\n« لالكائى » مىگويد : از عباس دورى ، داستانى را كه احمد بن حنبل دربارهء خلف بن هشام نقل نموده است ، س - ال نمودند ، در جواب گفت : من خودم اين داستان را از احمد بن حنبل نشنيدم ولى دوستان ما نقل نمودند كه در نزد احمد از خلف اسمى به ميان آمد و ضمناً گفته شد كه وى مشروب هم مىخورد ، احمد گفت : اين جريان بر ما ثابت گرديده است ولى با اين حال به خدا سوگند ! وى نزد ما مورد اعتماد و اطمينان مىباشد .\r\nنسائى مىگويد : خلف بغدادى مورد اعتماد است و دارقطنى مىگويد : خلف مرد عابد و بافضلى بود ، سپس اضافه مىكند كه خلف مىگفت : من چهل سال از نمازهايم را اعاده نموده‌ام زيرا در اين چهل سال طبق مذهب كوفيان شراب مىخوردم .\r\nخطيب بغدادى در تاريخ خود از محمد بن حاتم كندى نقل مىكند كه از يحيى\r\n\r\n\r\n","description":"","footnote":"\r\n( 1 ) . طبقات القراء 1 / 282 .\r\n","page_name":" 230 ","page_number":230},
  {"content":"\r\n\r\nابن معين دربارهء خلف س - ال نمودم . در جوابم گفت : او نمىدانست كه اصلًا حديث چيست . « 1 »\r\nمؤلف : دربارهء كسانىكه از خلف نقل قرائت نموده‌اند ، بعداً گفتگو خواهيم نمود .\r\n2 - اما خلاد بن خالد ، دومين راوى حمزه است و معروف به « ابو عيسى شيبانى » و اهل كوفه مىباشد .\r\nابن جزرى دربارهء او مىگويد : خلاد در علم قرائت پيشوا و مورد اطمينان مىباشد و او در اين علم دانا ، محقق و استاد است . خلاد قرائت را بر سليم عرضه نموده و از وى فراگرفته است . وى درميان يارانش از همه باحافظه‌تر و نسبت به همهء آنان تفوق داشت . وفاتش در سال 220 واقع گرديده است . « 2 »\r\nمؤلف : بحث دربارهء راويان خلف همان است كه گذشت و آنان افرادى مجهول و ناشناخته مىباشند .\r\n\r\n\r\n","description":"","footnote":"\r\n( 1 ) . تهذيب التهذيب 3 / 156\r\n( 2 ) . طبقات القراء 1 / 274 .\r\n","page_name":" 231 ","page_number":231},
  {"content":"\r\n\r\n\r\nنافع مدنى\r\nنام وى نافع فرزند عبدالرحمان بن ابى نعيم است .\r\nابن جزرى دربارهء او مىگويد : نافع يكى از قاريان و دانشمندان هفتگانه مىباشد . مردى است مورد اعتماد و صالح ،\r\nاصالتاً اصفهانى است . قرائت را به عده‌اى از تابعين اهل مدينه عرضه داشته ، از آنان فرا گرفته است .\r\nسعيد بن منصور مىگويد : مالك ابن انس مىگفت : قرائت اهل مدينه از سنت و روش پيامبر است ، به وى گفتند : منظور شما از قرائت اهل مدينه همان قرائت نافع است ؟ گفت : آرى .\r\nاز عبدالله بن احمد بن حنبل نقل گرديده كه از پدرم س - ال نمودم : كدام‌يك از قرائت‌ها را بيشتر دوست دارى ؟ گفت : قرائت اهل مدينه را . گفتم : اگر اين قرائت ممكن نباشد ؟ گفت : قرائت عاصم را .\r\nوفات نافع در سال 169 واقع گرديده است . « 1 »\r\nابو طالب از احمدبن حنبل نقل نموده است كه مردم قرائت را از نافع فرامىگرفتند ولى در نقل حديث چيزى نبود و « دورى » از ابن معين نقل نموده كه نافع مورد اعتماد است . « نسائى » مىگويد كه : نافع ايرادى ندارد . « ابن حيان » نيز نافع\r\n\r\n\r\n","description":"","footnote":"\r\n( 1 ) . طبقات القراء 2 / 330 .\r\n","page_name":" 232 ","page_number":232},
  {"content":"\r\n\r\nرا از افراد مورد اعتماد به شمار آورده است ولى احمد و يحيى دربارهء او اختلاف‌نظر دارند : احمد مىگويد در حديث دروغگو است و يحيى مىگويد ، مورداعتماد است . « 1 »\r\nراويان نافع\r\nقرائت نافع را دو نفر بدون واسطه نقل نموده‌اند : قالون ، ورش .\r\n1 - قالون : نامش عيسى و كنيه‌اش ابو موسى فرزند ميناء ابن وردان است و آزادشدهء قبيلهء زهره مىباشد .\r\nمىگويد : عيسى ربيب ، يعنى فرزند همسر نافع بوده است و نافع او را به‌جهت فطانت و زيركى كه در قرائت داشت به « قالون » ملقب نمود زيرا در لغت روم قالون به‌معناى نيكو مىباشد .\r\nعبدالله بن على مىگويد : علت اينكه به وى لقب « قالون » دادند اين بود كه او اصلًا رومى و جد اعلاى وى « عبدالله » از اسيران روم بوده است .\r\nقالون قرائت خويش را به نافع عرضه نموده و از وى فراگرفت .\r\nابن ابى حاتم مىگويد : « قالون » لال بود و قرائت را با اشارهء لب مىخواند و با اشارات لب اشتباهات و اغلاط مردم را به آن‌ها مىفهمانيد . وى در سال 120 متولد و در سال 220 وفات نموده است . « 2 »\r\nابن حجر مىگويد : قالون در قرائت موثق و مورد اعتماد است اما در حديث بعضى از حديث‌هاى وى قابل نوشتن\r\nاست . از احمد بن صالح مصرى دربارهء حديث قالون سؤال نمودند ، لبخندى زد و گفت : مگر از هر كسى حديث مىنويسند ؟ !\r\n\r\n\r\n","description":"","footnote":"\r\n( 1 ) . تهذيب التهذيب 10 / 407\r\n( 2 ) . طبقات القراء 1 / 615 .\r\n","page_name":" 233 ","page_number":233},
  {"content":"\r\n\r\nمؤلف : راويان قالون نيز مانند راويان ساير قراء ناشناخته و مجهول مىباشند .\r\n2 - و اما ورش : نام وى عثمان و فرزند سعيد است .\r\nابن جزرى دربارهء او مىگويد : در دوران ورش رياست تعليم قرائت قرآن در مصر به دو محول گرديد . او در قرائت ، روش خاص و ابتكار مخصوصى داشت كه با نافع مخالف بود . وى در قرائت مورد اعتماد و گفتارش در اين قسمت حجت و مدرك بود .\r\nورش در سال 110 در مصر متولد و در سال 197 در همان‌جا وفات نموده است . « 1 »\r\n\r\n\r\n","description":"","footnote":"\r\n( 1 ) . طبقات القراء 1 / 502 .\r\n","page_name":" 234 ","page_number":234},
  {"content":"\r\n\r\n\r\nكسائى كوفى\r\nنام وى « على » مشهور به « كسائى » فرزند حمز بن عبدالله بن بهمن بن فيروز ، از قبيلهء اسد و آزادكردهء آنان بود و\r\nاجداد او ، ايرانى است .\r\n« ابن جزرى » دربارهء وى مىگويد : كسائى همان پيشواى قرائت است كه رياست علم قرائت در كوفه بعد از « حمزهء زيّات » به دو محول شد . او قرائت را از حمزه اخذ نمود ، بدين صورت كه چهار بار قرائت خويش را بر وى عرضه كرد و در قرائت تنها به او اعتماد مىنمود .\r\nولى ابو عبيد در كتاب « القرائات » مىگويد : كسائى در اخذ قرائت روش خاصى داشت كه قسمتى از قرائت‌هاى حمزه را اخذ نموده و قسمتى از آن‌ها را ترك كرد . در تاريخ وفات كسائى اختلاف نموده‌اند ، آنچه صحيح به‌نظر مىرسد و عدهء زيادى از مورخين و حفاظ نوشته‌اند ، اين است كه در سال 189 وفات نموده است . « 1 »\r\nكسائى قرائت را از حمزه زيّات و محمد بن عبدالرحمان بن ابى ليلى و عيسى ابن عمر اعمش به‌طور مذاكره و گفتگو فراگرفته است و از آنان و سليمان بن ارقم و امام جعفر صادق ( عليه السلام ) و عزرمى و ابن عيينه نيز شنيده است و به رشيد و بعد از وى\r\n\r\n\r\n","description":"","footnote":"\r\n( 1 ) . طبقات لقرء 1 / 535\r\n","page_name":" 235 ","page_number":235},
  {"content":"\r\n\r\nبه فرزندش امين تعليم نموده است . « 1 »\r\n« مرزبانى » از ابن اعرابى نقل نموده است كه : كسائى گرچه گناه و لغزش داشت و دائماً شراب مىخورد و به بعضى از گناهان ديگر علناً مرتكب مىشد ولى با اين حال مرد راستگو ، قارى قرآن ، داراى ضبط و حافظه قوى و دانا به زبان و با لهجه‌هاى مختلف عرب بود . « 2 »\r\nراويان كسائى\r\nقرائت كسائى را دو نفر بدون واسطه نقل نموده‌اند : ليث بن خالد و حفص بن عمر .\r\n1 - ليث بن خالد : نام او حارث كنيه‌اش ابوالحارث فرزند خالد بغدادى است . « ابن جزرى » در حق وى مىگويد : او مردى است مشهور و مورد اعتماد و استادى است حافظ و از بزرگ‌ترين شاگردان كسائى است و قرائت را از وى فراگرفته است . وفات او در سال 240 واقع گرديده است . « 3 »\r\n2 - و اما حفص همان حفص بن عمر دورى است كه شرح‌حال او را در ضمن شرح‌حال عاصم آورديم .\r\n* * * اين بود شرح‌حال « قراء سبعه » و راويان آنان‌كه در اينجا آورديم و نام « قاريان هفتگانه » و راويانشان را « قاسم بن فيره » در قصيدهء لاميّه‌اش كه به « شاطبيّه » معروف است با نظم ذكر نموده است .\r\n\r\n\r\n","description":"","footnote":"\r\n( 1 ) . تهذيب التهذيب 8 / 313\r\n( 2 ) . معجم الادباء 5 / 185\r\n( 3 ) . طبقات القراء 2 / 34 .\r\n","page_name":" 236 ","page_number":236},
  {"content":"\r\n\r\nو اما سه تن ديگر از قاريان هفتگانه ، خلف و يعقوب و يزيد بن قعقاع مىباشند و حالات ايشان را در فصل آينده مىآوريم كه قاريان مورد بحث در اين بخش به ده تن بالغ مىشود .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n\r\nسه قارى ديگر\r\n\r\nخلف بن هشام\r\nشرح‌حال « خلف » را در ضمن شرح‌حال حمزه ذكر نموديم و اما راويان قرائت وى دو نفر مىباشند : اسحاق و ادريس .\r\n1 - اسحاق : ابن جزرى دربارهء وى مىگويد : اسحاق فرزند ابراهيم بن عثمان بن عبدالله ، كنيه‌اش ابو يعقوب ، اصالتاً اهل\r\nمرو بود و در بغداد سكونت مىكرد ، كتابدار خلف و ناقل قرائت وى بود . اسحاق مردى بود مورد اعتماد . او در سال 286 بدرود حياط گفته است . « 1 »\r\nمؤلف : سخن دربارهء راويان قرائت اسحاق همان است كه در راويان ديگر قاريان گذشت يعنى مجهول و ناشناخته هستند .\r\n2 - ادريس : ابن‌جزرى دربارهء ادريس مىگويد : ادريس فرزند عبدالكريم حداد ، كنيه‌اش ابوالحسن و اصالتاً بغدادى است . وى پيشواى علم قرائت ، داراى حافظهء قوى ، اهل احتياط و مورد اطمينان مىباشد . او قرائت را نزد خلف فرا گرفته است .\r\nدربارهء ادريس از دارقطنى سؤال گرديد ، در جواب گفت : او ثقه و مورد اعتماد و\r\n\r\n\r\n","description":"","footnote":"\r\n( 1 ) . طبقات القراء 1 / 155 .\r\n","page_name":" 238 ","page_number":238},
  {"content":"\r\n\r\nبلكه بالاتر از آن است . او در سال 292 وفات نمود . « 1 »\r\nمؤلف : در راويان قرائت ادريس ، باز همان ايرادى كه در راويان ساير قاريان بود ، پيش مىآيد كه هويت همهء آنان مجهول مىباشد .\r\n\r\nيعقوب بن اسحاق\r\nنام او يعقوب ، فرزند اسحاق و كنيه‌اش ابو محمد است ، آزادشدهء قبيلهء حضرم و اهل بصره مىباشد . ابن جزرى مىگويد : او يكى از قاريان دهگانه است .\r\nيعقوب گفته است كه من قرائت را در يك سال و نيم در پيش « سلام » و به مدت پنج روز نيز به شهاب بن شرنفه مجاشعى خواندم و شهاب نيز در مدت نه روز از مسلمه بن محارب محاربى و مسلمهء نيز از ابوالاسود دئلى و او هم از على ( عليه السلام ) فراگرفته بود . وفات يعقوب به سال 205 در 88 سالگى واقع شده است « 2 » . احمد و ابو حاتم در حق وى مىگويند كه صدوق و راستگو است . ابن حيان نيز او را از افراد مورد اطمينان به‌شمار آورده است ، ولى ابن سعد مىگويد : يعقوب در نزد علماى رجال در حد كامل از وثاقت و اطمينان نيست . « 3 »\r\nقرائت يعقوب را دو نفر نقل كرده‌اند رويس و روح .\r\n1 - رويس : اسم وى محمد ، فرزند متوكل معروف به لؤلؤاى و اهل بصره است . ابن جزرى مىگويد : وى استاد قرائت و داراى حافظهء قوى مىباشد او در اين فن داراى مهارت خاص و شهرت بسزايى بود . رويس قرائت خويش را به يعقوب حضرمى عرضه نموده و از وى فراگرفته است .\r\n\r\n\r\n","description":"","footnote":"\r\n( 1 ) . طبقات القراء 1 / 154\r\n( 2 ) . طبقات القراء 2 / 38\r\n( 3 ) . تذهيب التهذيب 11 / 382 .\r\n","page_name":" 239 ","page_number":239},
  {"content":"\r\n\r\n« دانى » مىگويد : رويس از ماهرترين شاگردان يعقوب است . از رويس نيز محمد بن هارون تمار و ابو عبدالله زبير بن احمد زبيرى شافعى نقل قرائت نموده‌اند .\r\nرويس به سال 338 وفات نموده است . « 1 »\r\n2 - روح : دومين راوى يعقوب است و كنيهء او ابوالحسن فرزند عبد المؤمن از قبيلهء هذل و آزادشدهء آنان و اهل بصره مىباشد و از دانشمندان علم نحو بود .\r\nابن جزرى در حق او مىگويد : وى استاد قرائت و داراى شخصيت و عظمت بود ، فردى ضابط ، محكم ، مورد اطمينان و معروف مىباشد . قرائت را از يعقوب حضرمى فراگرفته ، از شاگردان برجستهء وى محسوب مىگرديد و در سال 235 يا 234 وفات نموده است . « 2 »\r\nراويان او به‌مانند راويان ديگر قراء ، مجهول‌الهويهء و ناشناخته مىباشند .\r\n\r\nيزيد بن قعقاع\r\nابن جزرى مىگويد : يزيد بن قعقاع پيشواست . كنيهء وى ابوجعفر و از طايفهء مخزوم و اهل مدينه مىباشد .\r\nاو يكى از قاريان دهگانه و از تابعين محسوب مىشود . او شخصيت جليل‌القدر و مشهورى است كه قرائت خويش را بر عبدالله بن عياش بن ابى ربيعه و عبدالله بن عباس و ابوهريره عرضه نموده ، و از آنان فراگرفته .\r\n« يحيى بن معين » مىگويد : ابن قعقاع در قرائت قرآن رئيس و پيشواى اهل مدينه بود و به همين جهت قارى ناميده شد . او مردى بود مورد اعتماد ولى حديث\r\n\r\n\r\n","description":"","footnote":"\r\n( 1 ) . طبقات القراء 2 / 233\r\n( 2 ) . همان 1 / 285 .\r\n","page_name":" 240 ","page_number":240},
  {"content":"\r\n\r\nكم نقل نموده است . « ابن ابى حاتم » مىگويد : از پدرم دربارهء ابن قعقاع س - ال نمودم ، گفت : راستگو است . وى به سال 130 در مدينه درگذشت . « 1 »\r\nيزيد بن قعقاع دو نفر راوى دارد : عيسى و ابن جماز\r\n1 - عيسى : فرزند وردان كنيه‌اش ابوالحارث اهل مدينه و معروف به حذاء است .\r\nابن جزرى مىگويد : وى پيشوا و استادى ماهر در قرائت ، راوى حديث ، محقق و بسيار محافظه‌كار و بااحتياط بود ، قرائت را بدواً از ابوجعفر و شيبه و بعدها از نافع فراگرفت . « دانى » مىگويد : وى از قديمىترين و بزرگ‌ترين شاگردان نافع بوده است و در نقل احاديث و بيان اسناد ، گاهى با نافع شركت نموده است . به نظر من وى در سال 160 بدرود حيات گفته است . « 2 »\r\n2 - ابن جماز : نامش سليمان ، فرزند مسلم بن جمّاز ، كنيه‌اش ابوالربيع ، آزادكردهء قبيلهء زهره است كه در مدينه متوطن و ساكن بود .\r\nابن جزرى مىگويد : ابن جماز استاد قرائت و مردى بزرگوار ، ضابط ، داراى حافظه مىباشد و بنابر آنچهه در دو كتاب « الكامل و المستنير » آمده است ، وى قرائت را بدواً از ابوجعفر و شيبه و بعدها از نافع فراگرفته است و به نظر من وفات وى بعد از سال 170 واقع گرديده است . « 3 »\r\nاين افرادى كه به‌عنوان راويان قرائت ياد نموديم ، در ميان علما معروف مىباشند ولى قرائت‌هايى كه با طرق ديگر نقل شده است ، در كتب تراجم ضبط نشده است . راويان اين قرائت‌ها از نظر وثاقت و اعتماد ، در ميان رجال‌شناسان مورد اختلاف هستند كه در فصول گذشته به اين اختلافات اشاره‌اى شد ، بدين‌جهت ما در اينجا به آن‌ها معترض نمىشويم .\r\n\r\n\r\n","description":"","footnote":"\r\n( 1 ) . طبقات القراء 2 / 382\r\n( 2 ) . طبقات القراء 1 / 616\r\n( 3 ) . طبقات القراء 1 / 315 .\r\n","page_name":" 241 ","page_number":241},
  {"content":"\r\n . \r\n","description":"","footnote":"","page_name":" 242 ","page_number":242},
  {"content":"\r\n\r\n\r\nبخش 6 قرائت‌هاى هفتگانهء قرآن\r\n1 - عدم تواتر قرائت‌هاى هفتگانه\r\n2 - بررسى نظريهء تواتر قرائت‌هاى هفتگانه\r\n3 - قرائت‌هاى هفتگانه غير از حروف هفتگانه است\r\n4 - در پيرامون حجيت قرائت‌هاى هفتگانه\r\n\r\n","description":"","footnote":"","page_name":" 243 ","page_number":243},
  {"content":"\r\n . \r\n","description":"","footnote":"","page_name":" 244 ","page_number":244},
  {"content":"\r\n\r\n\r\nعدم تواتر قرائت‌هاى هفتگانه\r\nدلايل عدم تواتر قرائت‌ها\r\nدر صفحات پيش گفتيم كه قرآن به اتفاق همهء مسلمانان متواتر است ولى در تواتر قرائت‌ها اقوال مختلفى وجود دارد كه به نظر ما اين قرائت‌ها متواتر نمىباشند و دلايل زيادى اين نظريه را تأييد مىكند كه اينك قسمتى از آن‌ها را در اينجا مىآوريم :\r\n1 - بررسى شرح‌حال راويان قرائات به‌طورى كه قبلًا بيان نموديم ، موجب قطع و يقين مىگردد كه اين قرائت‌ها براى ما به‌صورت خبر واحد نقل گرديده است نه به‌صورت تواتر . علاوه‌براين ، وثاقت و مورد اطمينان بودن بعضى از راويان‌اين قرائت‌ها ثابت و مسلم نمىباشد ، با اين حال چگونه مىتوان گفت كه اين قرائت‌ها با تواتر به خود قاريان مىرسد ؟ !\r\n2 - دقت و تدبر در اينكه اين قاريان چگونه و از كجا اين قرائت‌ها را فراگرفته‌اند ، ثابت و روشن مىسازد كه اين قرائت‌ها براى خود قاريان نيز به‌صورت خبر واحد نقل گرديده است ، نه به‌طور متواتر .\r\n3 - اگر فرض كنيم كه راويان هر قرائت تا به قارى آن در هر طبقه ، به حد تواتر رسيده و از افرادى بوده‌اند كه هرگز به كذب و دروغ اجتماع نمىكنند . در اين فرض نيز باز سند روايت كه به خود قارى مىرسد ؛ تواتر آن قطع مىشود و به‌صورت خبر واحد\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nدر مىآيد ، زيرا هر قرائت را در اصل يك قارى خوانده ارائه كرده است نه بيشتر .\r\n4 - هر يك از قاريان و پيروان آنان بر صحت قرائت خويش دلايلى مىآورند و با همين دلايل نسبت به قرائت‌هاى ديگر اعتراض مىكنند . خود اين عمل نشان مىدهد كه اين قرائت‌ها بر اجتهاد و نظرى خود قاريان مستند است ، زيرا\r\nاگر هر يك از آن‌ها به‌صورت تواتر و قطعى از پيامبر نقل مىشد ، ديگر اثبات آن محتاج به دليل و برهان نبود . انتخاب يك قرائت و اعراض از ديگر قرائت‌ها معنى و مفهومى نداشت .\r\n5 - عده‌اى از بزرگان و دانشمندان كه قسمتى از قرائت‌هاى معمولى را انكار مىكنند ، خود دليل روشنى است بر عدم تواتر قرائات زيرا با بودن تواتر جايى براى نفى و انكار باقى نمىماند ، چنان كه « ابن جرير طبرى » قرائت ابن عامر را انكار مىكند و قسمت زيادى از ديگر قرائت‌ها را نيز مورد طعن و انتقاد قرار مىدهد . بعضى از علما هم قرائت « حمزه » را مورد طعن و ايراد قرار داده‌اند و بعضى ديگر قرائت « ابو عَمر » و پاره‌اى قرائت « ابن كثير » را مردود شناخته‌اند و عدهء زيادى از دانشمندان اساساً هر قرائتى را كه علت و ريشهء آن در لغت عرب پيدا نگردد ، انكار نموده و طرفداران آن را به اشتباه و لغزش نسبت داده‌اند . « 1 »\r\nدر شرح‌حال حمزه خوانديم كه : احمد بن حنبل ( پيشواى حنبلىها ) و يزيد بن هارون و ابن مهدى « 2 » و ابو بكر عياش و ابن دريد قرائت او را انكار نموده و آن را مردود دانسته‌اند .\r\n« زركشى » ، نظريهء توفيقى و عدم اجتهادى بودن قرائت‌ها را اختيار نموده ، مىگويد : عده‌اى مانند زمخشرى با ما مخالفت نموده ، چنين پنداشته‌اند كه\r\n\r\n\r\n","description":"","footnote":"\r\n( 1 ) . تبيان ، تأليف طاهر بن صالح بن احمد جزايرى ، طبع چاپخانهء المنار ، ص 106\r\n( 2 ) . او عبدالرحمن بن مهدى است ، در تهذيب 6 / 280 مىگويد : احمد بن حنان گفته است كه : از على بن مدينى شنيدم كه گفت : عبدالرحمن بن مهدى دانشمندترين مردم بود . خليلى نيز دربارهء وى گفته است : كه پيشواى مطلق بود . شافعى گفته است : در دنيا براى و نظير نيافتم .\r\n","page_name":" 246 ","page_number":246},
  {"content":"\r\n\r\nانتخاب قرائت‌ها اختيارى مىباشد و با اجتهاد و رأى افراد بليغ و دانشمندان ادب عرب انتخاب مىشود .\r\nزركشى سپس در مقام رد آن‌ها قرائت حمزه را پيش مىكشد و مىگويد كه : وى كلمهء « وَالْارْحام » را با كسرهء همزه تلفظ نموده است ، در صورتى كه صحيح نيست چنان‌كه از ابوزيد و يعقوب و حضرمى نقل مىكنند كه قرائت حمزه را در آى « وَما انْتُمْ بِمُصْرِخى » كه با كسر « يا » خوانده است تخطئه و انكار نموده‌اندو همچنين قرائت « ابو عَمر » كه در « يَغْفِرْكُم » راء را در لام ادغام نموده است ، نادرست مىدانند آنجا كه زجاج مىگويد : اين ادغام يكى از غلطهاى بيّن و\r\nآشكار است . « 1 »\r\nتصريح دانشمندان بر عدم تواتر قرائت‌ها\r\nدر اين‌جا مناسب مىدانيم كه گفتار چند تن از دانشمندان علم قرائت را كه در آن به عدم تواتر قرائت‌ها تصريح شده است ، بياوريم تا مطلب بيش از پيش روشن و واضح گردد :\r\n1 - ابن جزرى مىگويد : هر قرائتى كه با قوائد و لغت عرب ولو از يك جهت موافق باشد و با يكى از قرآن‌هاى عثمان ولو به‌طور احتمال مطابقت كند و سندش هم صحيح باشد ، همان قرائت صحيح است و نمىتوان آن را رد نمود بلكه اين قرائت يكى از وجوه هفتگانه‌اى است كه قرائت بر آن اساس نازل شده است و براى مسلمانان لازم و واجب است كه آن قرآن را بپذيرند ، خواه از قاريان هفتگانه نقل شود و يا از قاريان ديگر كه مورد قبول مىباشند .\r\nولى اگر قرائتى يكى از همان شرايط و اركان را دارا نباشد ، بايد چنين قرائتى را ضعيف يا باطل دانست ، گرچه از قاريان هفتگانه و يا بالاتر از آنان نقل شده باشد .\r\n\r\n\r\n","description":"","footnote":"\r\n( 1 ) . تبيان ، 87 .\r\n","page_name":" 247 ","page_number":247},
  {"content":"\r\n\r\nاين همان نظرى است كه بزرگان و پيشوايان علم و تحقيق آن را مىپذيرند . ابو عمر عثمان بن سعيد دانى نيز به آن تصريح نموده و ابو محمد بن ابى طالب مكى و ابوالعباس احمد بن عمار مهدوى در موارد متعددى اين مطلب را به صراحت و روشنى بيان داشته‌اند .\r\nو محقق توانا ابوالقاسم عبدالرحمان بن اسماعيل معروف به ابى شامّه نيز همان را تحقيق و تأييد نموده است و اين همان نظريه‌اى است كه گذشتگان از علما بر آن عقيده بودند و مخالفى در برابرشان نبوده است .\r\n2 - ابو شامه در كتاب خود « المرشد الوجيز » مىگويد : نبايد هر قرائتى را كه به يكى از قاريان هفتگانه نسبت داده شود ، گول آن را خورد و آن را صحيح ناميد و چنين پنداشت كه واقعاً قرآن بدان صورت نازل گرديده است مگر اينكه با ضوابط و قوانين صحت مطابقت كند . در اين صورت نيز نقل آن قرائت اجماعى خواهد بود و به يك نفر اختصاص نخواهد داشت .\r\nقرائت غير صحيح آن نيست كه از قاريان هفتگانه معروف نقل نشود زيرا تكيه و اعتماد ، بر شرايط و اوصاف قرائت است نه بر اشخاص . بنابراين ، قرائت غيرصحيح قرائتى است كه شرايط صحت قرائت را دارا نباشد ، خواه اين قرائت از قاريان هفتگانه معروف نقل شود يا از ديگران ، منتها در اثر شهرت قاريان هفتگانه و كثرت مطابقت قرائت آنان با قواعد و شرايط صحت ، نسبت به آن‌ها اعتماد بيشترى پيدا شده تا قرائت‌هاى ديگر . « 1 »\r\n3 - باز ابن جزرى مىگويد كه : گروهى از علماى قرن اخير در قرائت صحيح علاوه بر صحت سند ، تواتر را نيز شرط مىدانند و مىگويند كه قرآن تنها با تواتر ثابت مىشود و آنچه با خبر واحد آمده است ، نمىتوان آن را قرآن ناميد .\r\nبنابراين ، قرائت‌ها نيز بايد متواتر باشند .\r\n\r\n\r\n","description":"","footnote":"\r\n( 1 ) . النشر فى القرائات العشر : 1 / 9 .\r\n","page_name":" 248 ","page_number":248},
  {"content":"\r\n\r\nسپس در رد اين گروه مىگويد : اين نظريه درست نيست زيرا اگر قرائت‌ها متواتر بود ، ما در اين قرائت‌ها به شرايط ديگر نيازمند نبوديم ، به‌دليل اينكه هرچه از پيامبر به‌طور تواتر به ما برسد بايد آن را بپذيريم و اگر ما تواتر را در قرائت‌هاى مختلف شرط لازم بدانيم در اين صورت اكثر قرائت‌ها دراثر نداشتن تواتر از بين خواهد رفت .\r\nآن‌گاه ابن جزرى اضافه مىكند كه من نيز قبلًا همين عقيده را داشتم ولى بعداً به اشتباه خود پى برده ، از آن عقيده برگشتم و با پيشوايان فعلى و گذشت علم قرائت هم‌عقيده شدم .\r\n4 - ابو شامه در كتاب خود « المرشد » مىگويد : درميان عده‌اى از اساتيد قرائت و پيروانشان چنين معروف گرديده است كه تمام قرائت‌هاى هفتگانه متواتر است و اضافه نموده‌اند كه واجب است كه بر نزول اين قرائت‌ها از سوى خداوند عقيده داشت .\r\nآن‌گاه مىگويد : ما نيز به همان عقيده هستيم ولى نه در تمام قرائت‌ها بلكه تنها در قرائتى كه همهء ناقلان و اسناد در نقل آن متحد باشند و كسى آن را انكار نكند ، در صورتى كه انكار و اختلاف در قرائت‌ها فراوان و شايع مىباشند ، بنابراين درصورت عدم تواتر يك قرائت ، حداقل بايد اختلاف و انكار آن درميان نباشد . « 1 »\r\n5 - سيوطى مىگويد : بهترين سخن دربارهء قرائت‌ها همان است كه استاد اساتيد ابوالخيرابن جزرى كه پيشواى قاريان در دوران خويش بود ، در اول كتاب « النشر » گفته است : هر قرائت صحيح داراى سه شرط است : مطابقت با قواعد عربى ، موافقت با يكى از نسخه‌هاى قرآن عثمانى ، صحت سند .\r\nسپس مىگويد : ابن جزرى در اين فصل جداً بحث متقن و محكمى آورده و مطالب سنجيده‌اى بر قلم رانده است . « 2 »\r\n\r\n\r\n","description":"","footnote":"\r\n( 1 ) . النشر فى القرائات العشر 1 / 13\r\n( 2 ) . الاتقان ، نوع 22 ، ج 1 / 129 .\r\n","page_name":" 249 ","page_number":249},
  {"content":"\r\n\r\n6 - ابو شامه در كتاب « البسمله » دربارهء كلماتى كه درميان قاريان مورد اختلاف است ، مىگويد : ما بر تواتر آنها معتقد نيستيم بلكه به عقيدهء ما بعضى از قرائت‌ها متواتر و بعضى از آن‌ها غير متواتر مىباشد و اين حقيقت بر هيچ فرد باانصاف و محقق پوشيده نيست .\r\n7 - بعضى از علما گفته‌اند كه : هيچ‌يك از دانشمندان علم اصول به متواتر بودن قرائت‌ها تصريح ننموده است و در مقابل ، بعضى از دانشمندان صراحتاً مىگويند كه قرائت‌هاى هفتگانه به خود قاريان به‌طور تواتر رسيده است ، اما متواتر بودن آن‌ها از خود پيامبر مورد اشكال مىباشد زيرا قاريان هفتگانه طبيعتاً ، قرائت‌هايشان را به پيامبر اسلام ( صلى الله\r\nعليه و آله و سلم ) به‌صورت خبر واحد مىرسانند نه به‌طور متواتر . « 1 »\r\n8 - بعضى از دانشمندان متأخر مىگويند : گروهى از علماى اصول ، تواتر هريك از قرائت‌هاى هفتگانه را ادعا نموده و گروه ديگر پا را فراتر گذاشته ، متواتر بودن تمام قرائت‌هاى دهگانه را ادعا كرده‌اند ولى علاوه بر اينكه هيچ دليل علمى اين مدعا را ثابت و تأييد نمىكند ، عده‌اى از خود قاريان اعتراف نموده‌اند كه درميان قرائات هفتگانه قسمتى متواتر و قسمت ديگر غيرمتواتر است . ولى هيچ‌يك از قاريان بر تواتر تك تك اين قرائت‌ها معتقد نيستند ، كجا برسد به تواتر قرائت‌هاى دهگانه . آرى ، متواتر بودن تمام قرائت‌ها ، نظرى بعضى از علماى اصول است ولى اهل هر فنى به رموز و زواياى علم خويش آشناتر از ديگرانند . « 2 »\r\n9 - مكى دربارهء قرائت‌ها مىگويد : چه‌بسا تنها قرائتى را معتبر دانسته‌اند كه عاصم و نافع بر آن اتفاق نظر دارند زيرا قرائت اين دو تن از تمام قرائت‌ها بهتر و از نظر سند\r\n\r\n\r\n","description":"","footnote":"\r\n( 1 ) . تبيان : 105\r\n( 2 ) . تبيان : 106 .\r\n","page_name":" 250 ","page_number":250},
  {"content":"\r\n\r\nصحيح‌تر و از نظر لغت فصيح‌تر مىباشد . « 1 »\r\n10 - از كسانىكه دربارهء قرائت‌ها بر عدم تواتر معترفند ، « شيخ محمد سعيد عريان » مىباشد . او در تعليقات خود مىگويد : هريك از قرائت‌هاى داراى شذوذ و خلاف قاعده است و حتى در قرائت‌ها هفتگانه نيز از اين شذوذ مواردى به چشم مىخورد .\r\nباز مىگويد : صحيح‌ترين قرائت‌ها در نزد علما از نظر مورد اعتماد بودن راويانشان ، قرائت نافع و عاصم است و اما از نظر دارا بودن به جهات بيشترى از وجوه فصاحت ، قرائت ابو عمر كسائى است . « 2 »\r\nنتيجه\r\nاين بود ، قسمتى از اعترافات علما و دانشمندان علم قرائات درمورد عدم تواتر قرائت‌ها كه ما در اينجا به مقدار مورد نياز لازم اكتفا نموديم ولى مىتوان به اعترافات بيشترىدست يافت و در صفحات آينده قسمت‌هاى ديگرى را نيز\r\nمطالعه خواهيد نمود .\r\nخوانندهء عزيز ، بايد در اينجا خود تفكر كند ؛ آن‌گاه قضاوت نمايد كه آيا با اين‌همه اعترافات علما و دانشمندان فن بر عدم تواتر قرائت‌هاى مختلف قرآن ، باز مىتوان در اين قرائت‌ها ادعاى تواتر نمود يا به اين‌گونه ادعاها ارزشى قائل شد ؟ !\r\nآيا مىتوان تواتر را با صرف تقليد و پيروى نمودن از پاره‌اى افراد كه بدون دليل ادعاى تواتر نموده‌اند ، ثابت نمود ؟ ! با توجه به اينكه وجدان سليم ، وجود تواتر را در اين مورد تكذيب مىكند !\r\n\r\n\r\n","description":"","footnote":"\r\n( 1 ) . تبيان : 90\r\n( 2 ) . اعجاز القرآن رافعى 52 - 53 .\r\n","page_name":" 251 ","page_number":251},
  {"content":"\r\n\r\nبا وجود همهء اين مطالب ، تعجب در اين است كه قاضى ابوسعيد مفتى اندلس كسانى را كه زير بار تواتر قرائت‌ها نرفته‌اند ، تكفير كرده و حكم ارتداد آنان را صادر نموده است ! ! ما فرض كنيم كه قرائت‌ها در نزد علما متواتر است ، با اين حال آيا مىتوان كسى را كه اين تواتر را انكار كند ، تكفيرش نمود ؟ ! در صورتى كه اين مسئله از ضروريات دين به‌شمار نمىرود .\r\nباز فرض كنيم كه قرائت‌ها به‌وسيلهء همان تواتر موهوم و خيالى از ضروريات مذهب است ، باز آيا مىتوان مسلمانى را با انكار چيزى كه ضرورى بودن آن بر وى ثابت نشده است ، مرتد دانست ؟ !\r\nخداوندا ! تو خود بهتر مىدانى كه اين ادعا جز جرأت و جسارت به پيشگاه تو و تجاوز بر حدود و احكام تو و جز ايجاد اختلاف و تفرقه درميان مسلمانان و ريختن خون پاك آنان به ناحق ، چيز ديگرى نيست .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n\r\nبررسى نظريهء تواتر قرائت‌ها\r\nدلايل تواتر قرائت‌ها\r\nكسانىكه به متواتر بودن قرائت‌هاى هفتگانه قائل مىباشند ، براى اثبات نظريهء خويش دلايلى را به قرار زير اقامه مىكنند :\r\n1 - مىگويند : متواتر بودن قرائت‌ها اجماعى است و تمام دانشمندان علوم قرآنى درتمام قرون و اعصار به متواتر بودن قرائت‌ها عقيده داشته‌اند .\r\nمؤلف : از آنچه در فصول پيش آورديم ، براى خوانندهء عزيز بىاساس بودن اين ادعا كاملًا ظاهر مىگردد و علاوه‌بر آن ، مفهوم اجماع در صورتى صحيح و محقق خواهد بود كه پيروان نظريه‌هاى مقابل با نظريه‌اى كه ادعاى اجماع شده است ، مخالف نباشند ؛ در صورتى كه در مسئله قرائت‌هاى هفتگانه ، مسئله به‌عكس است زيرا پيروان هريك از اين قرائت‌ديگر را تخطئه نموده و با آن مخالفت مىورزند .\r\n2 - مىگويند : اهميت خاصى كه اصحاب پيامبر و مسلمانان قرن اول و دوم نسبت به قرآن قائل بودند ، مستلزم و موجب آن بود كه همهء قرائت‌ها متواتر باشد ، چنان‌كه هر فرد منصف و حقيقت‌جو اين مطلب را به‌خوبى درك مىكند .\r\nمؤلف : اهميت مسلمانان به قرآن مجيد ، متواتر بودن خود قرآن را ثابت\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nمىكند نه متواتر بودن چگونگى قرائت آن را ، مخصوصاً اينكه قرائت قرآن درميان عده‌اى از قاريان مبتنى بر اجتهاد و يا بر سماع و شنيدن از ديگران بود گرچه از يك نفر باشد .\r\nعلاوه‌بر اين اگر اين گفتار و دليل درست باشد ، در تمام قرائت‌هاى قرآن جريان و سريان دارد و هيچ علتى براى اختصاص دادن آن به قرائت‌هاى هفتگانه و دهگانه وجود ندارد و اساساً - - چنان كه توضيح خواهيم داد - - قبل از قرن سوم از اين اصطلاحات و اختصاص‌ها خبرى نبود و اين اصطلاحات بعداً به‌وجود آمده و قرائت‌ها به هفت قرائت معروف و منحصر گرديده است . روى اين اصل يا بايد همهء قرائت‌هاى هفتگانه و دهگانه و غير آن‌ها را متواتر بدانيم و يا هيچ‌يك از آن‌ها را متواتر ندانيم . نظرى اول و عقيده به تواتر تمام قرائت‌ها مسلماً باطل است ، پس بايد نظريهء دوم را قبول نمود و هيچ يك از قرائت‌ها را متواتر ندانست .\r\n3 - مىگويند : متواتر نبودن قرائت‌هاى هفتگانه مستلزم متواتر نبودن خود قرآن است چون متواتر نبودن خود قرآن باطل است ، متواتر نبودن قرائت‌هاى هفتگانه نيز باطل خواهد بود و علت تلازم اين است كه متن قرآن به‌وسيلهء همان قاريان معروف و حافظان مشهور به ما رسيده است و اگر قرائت آنان متواتر باشد ، قرآن نيز متواتر است و اگر ترديدى در قرائت آنان باشد ، تواتر قرآن نيز مورد ترديد خواهد بود ، بنابراين ، چاره‌اى نداريم جز اينكه متواتر بودن قرائت‌ها را\r\nبپذيريم .\r\nمؤلف : اولًا درميان متواتر بودن خود قرآن و قرائت آن هيچ ملازمه‌اى نيست زيرا وجود اختلاف در قرائت يك كلمه منافاتى با وجود اتفاق براصل آن كلمه ندارد ، از اينجاست‌كه مثلًا راويان و ناقلين اشعار و قصايد « متنبى » با اينكه در بعضى الفاظ يك قصيده اختلاف‌نظر دارند ولى اين اختلاف كوچك‌ترين لطمه‌اى بر تواتر آن قصيده نمىزند و كسى در انتساب آن اشعار به « متنبى » ترديد نمىكند و همچنين اختلاف در خصوصيات هجرت پيامبر ، بر تواتر قضيهء هجرت ضرر نمىرساند .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nثانياً : آنچه كه دربارهء قرآن به‌وسيلهء قراء به ما رسيده است ، خصوصيات قرائت آنها است و اما خود قرآن به‌وسيلهء تواترى كه درميان تمام مسلمانان وجود داشته ، به ما رسيده است كه همهء مسلمانان در تمام دوران‌ها دست به‌دست نقل نموده ، به وسيلهء نوشتن و حفظ نمودن از آن نگهدارى كرده‌اند و اما قاريان در نقل نمودن خود قرآن كوچك‌ترين اثرى نداشته‌اند .\r\nاز اينجا است كه اگر فرض كنيم ، اصلًا قاريان هفتگانه و دهگانه وجود نداشتند ، باز هم تواتر در خود قرآن ثابت بود ، بود و نبود آنان كوچك‌ترين تأثيرى در اين مسئله نداشت و قرآن بالاتر از اين است كه به‌وجود افراد معدودى متوقف بوده و صحت آن داير مدار نقل چند نفر انگشت‌شمار باشد .\r\n4 - مىگويند : اگر قرائت‌ها متواتر نباشد ، قسمتى از قرآن مانند « ملك » و « مالك » و مانند آن‌ها متواتر نخواهد بود زيرا صحيح دانستن يكى از اين دو قرائت و رد ديگرى ادعايى است بدون دليل ، بنابراين بايد هر دو را متواتر دانست .\r\nاين دليل را ابن حاجب آورده و عده‌اى نيز در نقل آن از وى پيروى نموده‌اند .\r\nمؤلف : اولًا اختلاف در قرائت تنها ازنظر چگونگى تلفظ و يا ساختمان كلمه مىباشد و اختلاف در ساختمان كلمه و يا حركات آن با حفظ اتفاق و تواتر در خود كلمه ، منافات با تواتر اصل قرآن ندارد و ثانياً طبق اين دليل بايد تمام قرائت‌ها را متواتر دانست و منحصر نمودن تواتر به قرائت‌هاى هفتگانه ادعايى است بدون دليل .\r\nخاصه اينكه : به اعتراف بعضى از دانشمندان درميان قاريان قرآن كسانى پيدا مىشوند كه بيشتر از قاريان هفتگانه مورد اعتماد مىباشند .\r\nاگر از اين مطلب صرف‌نظر نموده و فرض كنيم كه قراء هفتگانه از ديگران مورد اعتمادتر و بر وجوه قرائت آشناترند ، بازهم مورد اطمينان و آشناتر بودن آن‌ها نمىتواند سبب شود كه تواتر را به قرائت‌هاى هفتگانه اختصاص دهيم . آرى ،\r\nاين دو جنبه كه در قرائت‌هاى هفتگانه وجود دارد ، سبب مىشود كه در مقام عمل ، اين\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nقرائت‌ها را بر ساير قرائت‌ها ترجيح بدهيم ولى فاصلهء تواتر تا ترجيح در مقام عمل از زمين تا آسمان است .\r\nنتيجه\r\nنتيجهء اين بحث اين است كه : ما با اين دلايل نمىتوانيم تنها به تواتر قرائت‌هاى هفتگانه و تقديم آن‌ها نسبت به ديگر قرائت‌ها قائل شويم و به تواتر تمام قرائت‌ها هم كسى قائل نيست . بنابراين ، تواترى درميان نيست .\r\nتحقيق و دنبالهء بحث\r\nحقاً تواتر قرآن مستلزم تواتر قرائت‌ها نيست و بعضى از علما نيز بر اين حقيقت اعتراف نموده‌اند ، از جمله :\r\nزرقانى مىگويد : بعضى از علما دربارهء قرائت‌هاى هفتگانه مبالغه نموده و كسانى را كه اين قرائت‌ها را متواتر نمىدانند ، كافر و خارج از اسلام پنداشته‌اند زيرا به‌نظر آنان اين سخن مستلزم عدم تواتر خود قرآن مىباشد و اين عقيده و مبالغه‌گويى به « ابو سعيد فرج بن لب » مفتى اندلس نسبت داده شده است . او براى تأييد نظرى خويش كوشش فراوان كرده ، كتابى نيز تأليف نموده و به مقام رد مخالفين برآمده است ، ولى دليل وى سودى به حال او ندارد و نمىتواند گفتارش را ثابت كند زيرا قائل شدن به عدم تواتر قرائت‌هاى هفتگانه مستلزم قائل شدن به عدم تواتر قرآن نيست و فرق درميان اصل قرآن و قرائت‌هاى آن بسيار روشن و واضح است .\r\nچه اشكال دارد كه قرآن بدون اين قرائت‌ها نيز متواتر باشد ؟ همان‌گونه كه در موارد اتفاق همهء قاريان متواتر است . « 1 »\r\n\r\n\r\n","description":"","footnote":"\r\n( 1 ) . مناهل العرفان 428 .\r\n","page_name":" 256 ","page_number":256},
  {"content":"\r\n\r\nباز بعضى از علما در اينباره مىگويند كه : تواتر قرآن مستلزم تواتر قرائت‌ها نيست حتى هيچ‌يك از علماى اصول نيز به تواتر قرائت‌ها و اينكه تواتر قرآن مستلزم قرائت‌ها است ، تصريح نكرده‌اند مگر ابن حاجب . « 1 »\r\nزركشى در « برهان » مىگويد : قرآن و قرائت آن دو حقيقت متغاير و متمايز مىباشند زيرا قرآن همان وحى است كه به عنوان راهنماى مردم و سند نبوت بر محمد ( صلىالله عليه وآله و سلم ) فرود آمده ولى قرائت‌ها وحى نيست بلكه اختلاف در حروف و حركات و در چگونگى تلفظ الفاظ وحى است ، با اين حال گروهى قرائت‌هاى هفتگانه را متواتر و گروه ديگر\r\nآن‌ها را مشهور مىدانند و نيز مىگويد : تحقيق اين است كه قرائت‌هاى هفتگانه از قاريان براى ما به‌طور متواتر نقل گرديده است ولى متواتر بودن آن‌ها از خود رسول خدا ( صلىالله عليه وآله و سلم ) براى قاريان جاى ترديد است زيرا اسناد اين قرائت‌ها در كتب قرائت موجود است كه همهء آن‌ها از پيامبر اسلام ( صلىالله عليه وآله و سلم ) به‌صورت خبر واحد به ما رسيده‌اند نه به‌طور متواتر . « 2 »\r\n\r\n\r\n","description":"","footnote":"\r\n( 1 ) . تبيان : 105\r\n( 2 ) . الاتقان : نوع 22 - 27 ، ج 1 ، ص 138 .\r\n","page_name":" 257 ","page_number":257},
  {"content":"\r\n\r\n\r\nقرائت‌هاى هفتگانه غير از وجوه هفتگانه است\r\nگاهى تصور شده است كه « حروف » و وجوه هفتگانه‌اى كه قرآن برطبق آن‌ها نازل گرديده است ، چيزى جز قرائت‌هاى هفتگانه نيست ، آن‌گاه براى اثبات اين مطلب كه قرائت‌هاى هفتگانه جزء قرآن است ، به احاديث ، حروف يا\r\nوجوه هفتگانه تمسك مىكنند .\r\nما ناچاريم در اينجا اين موضوع را بررسى نموده ، اشتباهى را كه در اينجا وجود دارد ، روشن سازيم و مىگوييم :\r\nاولًا : ما روايت‌هاى وجوه هفتگانه را نمىپذيريم چنان كه در آينده پيرامون آن‌ها بحث خواهيم نمود .\r\nو ثانياً : اگر فرضاً همهء اين روايت‌ها را صحيح بدانيم ، باز مربوط به قرائت‌هاى هفتگانه نمىباشد زيرا هيچ‌يك از دانشمندان و محققين ، وجوه سبك‌هاى هفتگانه را با قرائت‌هاى هفتگانه يكى دانسته است ، چه بهتر كه در اينجا گفتار جزايرى را بياوريم كه مىگويد :\r\nقرائت‌هاى هفتگانه از ساير قرائت‌ها متمايز نبود تا اينكه ابوبكر احمد بن موسى بن عباس ابن مجاهد در قرن سوم در بغداد قيام كرد و از ميان مجموع پيشوايان و دانشمندان علم قرائت و مردم شهرهاى مكه ، مدينه ، كوفه ، بصره و شام ، قرائت\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nهفت نفر از قاريان را انتخاب و به آن‌ها رسميت داد و آن‌ها عبارتند از : نافع ، عبدالله ابن كثير ، ابو عمرو بن علاء ، عبدالله بن عامر ، عاصم ، حمزه و كسائى .\r\nآن‌گاه مىگويد : پاره‌اى از مردم خيال كرده‌اند كه قرائت‌هاى هفتگانه همان حروف و وجوه هفتگانه است ، در صورتى كه چنين نيست . . . و حتى عده‌اى از دانشمندان ، ابوبكربن مجاهد را در انتخاب هفت قرائت نكوهش و ملامت نموده ، گفته‌اند كه كلم « هفت » گاهى سبب اشتباه درميان قرائت‌ها و وجوه هفتگانهء قرآن شده است .\r\nسپس اضافه مىكند كه احمد بن عمار مهدوى مىگويد : كسى كه قرائت‌هاى هفتگانه را انتخاب نموده به آن‌ها رسميت داده است ، كارى بس نابه‌جا و ناشايستى انجام داده و جريان را به تودهء مردم مشتبه ساخته است زيرا افراد كم‌اطلاع تصور مىكنند كه اين هفت قرائت همان « حروف » و وجوه هفتگانه است كه در روايات وارد گرديده است . ابن مجاهد موقعى كه مىخواست قرائت‌ها را به تعداد معين منحصر كند ، كاش يكى را كمتر و يا بيشتر مىنمود و بدين‌وسيله اين اشتباه را بر طرف مىساخت . . .\r\nو استاد اسماعيل ابن ابراهيم بن محمد قراب در « شافى » مىگويد : تنها قرائت هفت تن از قاريان را انتخاب نمودن و ديگر قرائت‌ها را رد كردن بر پايهء هيچ دليل و روايتى استوار نيست ولى بعضى از علما و متأخرين چون بيش از هفت قرائت را بلد نبوده است ، همان قرائت‌هاى هفتگانه را در كتابى جمع‌آورى نموده و آن را « ك تاب السبعه » نامگذارى كرد و همان كتاب درميان مردم منتشر شد و پايه و مدرك قرائت‌هاى هفتگانه گرديد .\r\nابو محمد مكى مىگويد : بعضى از دانشمندان علم قرائت در كتاب‌هاى خويش نام بيش از هفتاد قارى را آورده‌اند كه بعضى از آنان از نظر مقام علمى بالاتر از اين هفت نفر مىباشند . . . بنابراين چگونه مىتوان تصور نمود كه تنها قرائت\r\nاين هفت\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nنفر با حروف و وجوه هفتگانه قرآن موافق باشد ؟ ! آيا اين مطلب انحراف از مسير حقيقت و عدالت نيست و اساساً چه دليلى مىتواند آن را تأييد كند ؟ آيا گفتار و دستورى در اين مورد از رسول خدا ( صلى الله عليه و آله و سلم ) وارد گرديده است و چگونه مىتوان اين قرائت‌ها را همان حروف و وجوه هفتگانه دانست ؟ در صورتى كه « كسائى » در دوران مأمون به صف قاريان وارد گرديده است و قبلًا يعقوب حضرمى را هفتمين قارى به‌حساب مىآوردند و در سال 300 هجرى بود كه ابن مجاهد ، كسائى را به جاى يعقوب حضرمى گذاشت ! ! « 1 »\r\nشرف مرسى مىگويد : \" بيشتر افراد بىاطلاع گمان مىكنند كه منظور از حروف هفتگانه همان قرائت‌هاى هفتگانه است ولى اين يك جهالت و نادانى زشتى ، بيش نيست . « 2 »\r\nقرطبى مىگويد : بيشتر علماى ما مانند داودى و ابن ابى سفره و غير آن‌ها مىگويند : اين قرائت‌هاى هفتگانه همان حروف يا سبك‌ها و وجوه هفتگانهء قرآن است كه صحابه در انتخاب هر يك از آن‌ها مختار بودند زيرا چنان‌كه ابن نحاس و ديگران نيز گفته‌اند ، حروف و وجوه هفتگانه در واقع تنها به يك وجه و طريق و به يك حرف برگشت دارد و آن هم همان است كه عثمان قرآن را طبق آن جمع‌آورى نمود ، ولى قرائت‌هاى هفتگانه را همان علماى علم قرائت از پيش خود درآورده‌اند . « 3 »\r\nابن جزرى نيز توهم كسانى را كه خيال مىكنند ، روش‌ها و سبك‌هاى هفتگانه‌اى كه قرآن برطبق آن نازل گرديده و تا قيامت باقى است ، باطل دانسته و چنين مىگويد :\r\n\r\n\r\n","description":"","footnote":"\r\n( 1 ) . تبيان 82\r\n( 2 ) . تبيان 61 .\r\n( 3 ) . تفسير قرطبى 1 / 46 .\r\n","page_name":" 260 ","page_number":260},
  {"content":"\r\n\r\nشما خود ضعف و بىپايه بودن اين نظريه را مىبينيد زيرا افراد بااطلاع به‌طور حتم مىدانند كه اين قرائت‌هاى هفتگانه و دهگانه و سيزده‌گانه كه امروز مشهور گرديده‌اند ؛ در برابر قرائت‌هايى كه در قرون اول بوده ، مشتى از خروار و قطره‌اى از دريا بيش نيست ، چون قاريانى كه از هفت قارى معروف و غير آن‌ها اخذ قرائت نموده‌اند ، آن‌چنان زياد بودند كه به‌شمارش نيايند و به عدد نگنجند .\r\nباز افرادى كه قرائت را از اين قاريان گرفته و نقل نموده‌اند ، قابل شمارش نمىباشند و همين‌طور ادامه پيدا كرده تا به قرن سوم كه رسيده ، چون مشاغل فراوان شده و حافظه‌ها كم گرديده بود و از طرف ديگر در اين عصر علم حديث تفسير بيش از ساير علوم اسلامى مورد توجه قرار گرفت ؛ بعضى از علماى قرائت به نوشتن و ضبط نمودن قرائت‌هايى كه خودش از پيشوايان قرائت نقل نمود ، اقدام كرد .\r\nاولين شخص مورد اعتماد كه قرائت‌ها را در يك كتاب جمع‌آورى نمود ، « ابو عبيد قاسم ابن سلام » متوفاى 224 بود كه همهء قرائت‌ها را با همان هفت قرائت معروف به‌طورى كه من مىدانم ؛ در بيست و پنج قرائت خلاصه نمود ، پس از وى احمد بن جبير بن محمد كوفى ساكن انطاكيه متوفاى 258 كتابى دربارهء قرائت‌هاى پنجگانه كه از هر شهر معروف يك تن قارى را انتخاب كرده بود ، تأليف نمود .\r\nبعد از وى قاضى اسماعيل بن اسحاق مالكى متوفاى سال 282 كه با « قالون » هم‌شاگرد بود ، كتابى دربارهء قرائات تأليف كرد و در آن كتاب ، قرائات بيست تن از علماى قرائت را كه اين هفت نفر معروف نيز جزء آن‌ها بودند ، جمع‌آورى نمود .\r\nپس از وى محمد بن جرير طبرى متوفاى سال 310 كتابى به نام « الجامع » تأليف و بيش از بيست قرائت را در آن گرد آورد و كمى پس از طبرى « ابوبكر محمد بن احمد بن عمر داجويى » متوفاى 324 دربارهء قرائت‌ها كتابى نوشته و ابوجعفرطبرى را نيز يكى از قاريان دهگانه به‌حساب آورد و پس از او « ابو بكر احمدبن\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nموسى بن عباس » متوفاى 324 اولين كسى گرديد كه قرائت‌ها را به اين قرائات هفتگانه منحصر ساخت و از داجويى و طبرى نيز نقل قرائت نمود .\r\nابن جزرى ، باز عدهء ديگرى را كه دربارهء قرائات ، كتاب نوشته‌اند ، ياد مىكند و سپس مىگويد :\r\nما اين فصل را بدين جهت تفصيل داديم كه افراد بىاطلاع چنين پنداشته‌اند كه قرائت‌هاى صحيح تنها همان قرائت‌هاى هفتگانه است و « حروف » و وجوه هفتگانه‌اى كه رسول خدا ( صلىالله عليه وآله و سلم ) به آن اشاره نموده است ، همان قرائت‌هاى هفتگانهء معروف هستند .\r\nپاره‌اى از افراد بىاطلاع گمان كرده‌اند كه قرائت‌هاى صحيح تنها همان قرائت‌هاست كه در كتاب « الشاطبيه و التيسير » آمده است كه رسول خدا ( صلى الله عليه و آله و سلم ) در حديث معروف به آن‌ها اشاره نموده و فرموده است : « قرآن طبق هفت حرف نازل گرديده است . » تا جايىكه بعضى از اين افراد قرائت‌هايى كه در اين دو كتاب نباشد ، شاذ و غير معروف و خارج از قواعد به حساب آورده‌اند و بعضى ديگر هر قرائتى را كه غير از اين قرائت‌هاى هفتگانه باشد ، خارج از قواعد پنداشته‌اند ، در صورتى كه چه بسا قرائت‌هايى كه در اين دو كتاب نبوده و از قرائت‌هاى هفتگانه محسوب نگرديده است ، از بيشتر اين قرائت‌ها صحيح‌تر مىباشد .\r\nآنچه اين افراد را به اشتباه انداخته ، اين است كه جملهء معروف « قرآن با هفت حرف نازل گرديده » به گوش آنان خورده ، از طرف ديگر قرائات هفتگانه را نيز شنيده‌اند ، آن‌گاه خيال كرده‌اند كه اين حروف هفتگانه همان قرائت‌هاى هفتگانه است . بر همين اصل است كه عدهء زيادى از علماى گذشته روش ابن مجاهد را خوش نداشته ، او را درمورد\r\nمنحصر ساختن قرائت‌ها به هفت قرائت مورد انتقاد قرار داده‌اند كه چرا آنها را در كمتر يا بيشتر از هفت قرائت منحصر نساخت و يا منظور خويش را به روشنى بيان ننمود تا افراد بىاطلاع به اشتباه نيفتند .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nسپس ابن جزرى از ابن عمار مهدوى و ابى محمد مكى همان گفتارى را كه در انتقاد ابن مجاهد گفته‌اند و ما قبلًا آورديم ، نقل مىكند . « 1 »\r\n« ابو شامه » مىگويد : عده‌اى خيال كرده‌اند كه قرائت‌هاى هفتگان متداول ، همان است كه در حديث معروف ، به آن اشاره شده است ، در صورتى كه اين مطلب مخالف اجماع تمام علما و دانشمندان مىباشد . آرى ، تنها بعضى افراد جاهل و بىدانش است كه چنين تصور كرده‌اند . « 2 »\r\nبا اين بيان و تفصيل براى خوانندهء عزيز كاملًا روشن مىگردد كه هيچ‌يك از قرائت‌هاى هفتگانه نيز ، از پيامبر اسلام ( صلىالله عليه وآله و سلم ) و از خود قاريان به‌طور متواتر نقل نگرديده است و اگر فرض كنيم كه از خود قاريان متواتر نقل شده است ، قطعاً از رسول اكرم متواتراً نقل نشده است .\r\nبنابراين ، قرائت‌هاى معروف يا به‌طور خبر واحد نقل گرديده يا اجتهادى بوده كه به‌وسيلهء خود قاريان به عمل آمده است ، لذا ناچاريم ، در اينجا دو بحث را عنوان كنيم : يكى حجيت و عدم حجيت تمام قرائت‌ها و دومى صحت و عدم صحت نماز خواندن با هريك از اين قرائت‌ها كه هر دو در فصل آينده مورد بحث قرار خواهد گرفت .\r\n\r\n\r\n","description":"","footnote":"\r\n( 1 ) . النشر فى القرائات العشر ، 1 / 33 - 37\r\n( 2 ) . الاتقان سيوطى ، نوع 22 - 27 ، ج 1 / 138 .\r\n","page_name":" 263 ","page_number":263},
  {"content":"\r\n\r\n\r\nدر پيرامون حجيت قرائت‌ها\r\nآيا مىتوان با قرائت‌هاى هفتگانه در احكام شرعى استدلال نمود ؟\r\n1 - عده‌اى از علما همهء قرائت‌ها را پذيرفته‌اند و با هريك از اين قرائت‌ها به احكام شرعى استدلال مىكنند چنان‌كه\r\nبا قرائت قاريان كوفه ( غير از حفص ) به حرمت همبستر شدن با زنى كه از حيض پاك شده و غسل نكرده است ، استدلال نموده‌اند كه آن‌ها در آيهء شريفهء « وَلا تَقْرَبُوهُنَّ حَتّى يَطْهَرْنَ » كلمهء « يَطْهَرْنَ » را با تشديد يعنى « ى طَّهَرْنَ » خوانده‌اند و معناى آيه طبق اين قرائت چنين خواهد بود : با آن‌ها ( همسرانتان ) نزديكى نكنيد تا غسل كنند و خود را از آلودگى حيض پاك سازند .\r\nپاسخ : ولى حق اين است كه اين قرائت‌ها حجيت ندارند و نمىتوان درصورت اختلاف ، طبق يكى از آن‌ها به يك حكم شرعى استدلال نمود زيرا :\r\nاولًا : ممكن است كه اين قارىها ، قرائتشان اشتباه و ناصحيح باشد .\r\nوثانياً : نه‌تنها دليل شرعى و يا عقلى بر وجوب عمل به گفتار يكى از آن قاريان معيناً در دست نيست بلكه عقلًا و شرعاً پيروى كردن از غير علم و يقين ممنوع شده است ، چنان‌كه در پيرامون اين موضوع بعداً بحث خواهيم نمود .\r\n2 - ممكن است كسى بگويد كه : اين قرائت‌ها گرچه متواتر نيستند ولى به هر صورت از پيغمبر ( صلىالله عليه وآله و سلم ) نقل گرديده ، حداقل از اقسام خبر واحد مىباشند و دلايلى كه\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nحجيت خبر واحد را ثابت مىكنند ، حجيت اين قرائت‌ها را نيز ثابت مىنمايند . بنابراين ، عمل نمودن بر طبق اين قرائت‌ها ، پيروى نمودن از دليل شرعى است و از باب « ورود » يا « حكومت » و « تخصيص » از مقول عمل به ظن خارج مىشود . « 1 »\r\nپاسخ : اولًا روايت بودن قرائت‌ها ثابت نيست تا دلايل اثبات حجيت خبر واحد حجيت آن‌ها را نيز ثابت نمايد زيرا چنان‌كه قبلًا گفتيم ، احتمال دارد كه اين قرائت‌ها يك نوع اجتهاد و اظهار عقيده باشد كه از ناحيهء خود قاريان به عمل آمده است .\r\nو آنچه قبلًا نقل نموديم كه بعضى از علما به اين مطلب تصريح كرده‌اند ، اين احتمال را تأييد مىكند .\r\nو اگر سبب اختلاف قاريان را كه خالى بودن قرآن‌ها از نقطه و حركت بوده است در نظر بگيريم ، احتمال اجتهاد قاريان بيشتر تقويت مىشود چنان‌كه ابن ابى هاشم مىگويد : منشأ اختلاف قاريان در قرائت ، اين بود كه قرآن‌ها به‌وسيلهء اصحاب و ياران پيامبر ( صلى الله عليه و آله و سلم ) به نقاط مختلف فرستاده مىشد و مردم هر نقطه و منطق قرآن را كه خالى از نقطه و حركت بود ، به‌وسيلهء همان صحابى فرامىگرفتند و آن چه را هم كه سينه به سينه و با شنيدن ياد مىگرفتند ، درصورت موافقت با خط قرآن موجود بدان عمل مىكردند و درصورت مخالفت ، آن را ترك مىنمودند و\r\nبدين‌گونه سليقه‌هاى مختلف به كار افتاد و از اينجا درميان قاريان شهرهاى مختلف از نظر قرائت و تلفظ كلمات ، اختلاف به‌وجود آمد . « 2 »\r\nزرقانى مىگويد : علماى صدر اسلام چون در محفوظ بودن قرآن به همين صورت كه نوشته شده بود ، مىكوشيدند ، بدين‌جهت از نقطه و اعراب‌گذارى در قرآن خوددارى مىنمودند و آن را مكروه مىداشتند كه در اثر اين عمل ، تغييرى در\r\n\r\n\r\n","description":"","footnote":"\r\n( 1 ) . مفهوم هر يك از اين اصطلاحات را مؤلف ( رحمهء الله عليه ) ، در ضمن « مبحث تعادل و تراجيح » كه چاپ و منتشر شده ، توضيح داده است\r\n( 2 ) . تبيان : 86 .\r\n","page_name":" 265 ","page_number":265},
  {"content":"\r\n\r\nقرآن به‌وجود نيايد ، ولى بعداً اوضاع متغير شد و در خالى بودن قرآن از نقطه و اعراب احتمال اشتباه و تغيير در قرآن بيشتر احساس شد . هر كس كلمات قرآن را به يك نوع تلفظ مىنمود ، اين بود كه مسلمانان به‌منظور محافظت و جلوگيرى از تغيير و اختلاف در تلفظ كلمات قرآن ، مجبور شدند كه قرآن را نقطه‌گذارى كنند . « 1 »\r\nوثانياً : دلايل حجيت خبر واحدى كه راوى آن مورد اعتماد است ، نمىتوان شامل روايت قاريان و راويان قرائت‌ها شود زيرا همان‌طور كه قبلًا توضيح داديم ، از ترجمه و شرح‌حال آنان روشن مىشود كه وثاقت و مورد اعتماد بودن همهء آنان ثابت و مسلم نيست .\r\nوثالثاً : اگر فرض كنيم كه تمام قرائت‌ها بر پايهء روايت استوار است ، نه بر پايهء اجتهاد و اظهار نظر و همچنين قبول كنيم كه همهء راويان اين قرائت‌ها نيز « ثقه » و مورد اعتماد مىباشند ، باز حجيت و مدركيت آن‌ها ثابت نمىشود زيرا ما علم اجمالى داريم كه پاره‌اى از اين قرائت‌ها قطعاً از پيغمبر ( صلىالله عليه وآله و سلم ) صادر نشده است و پرواضح است كه يك چنين علم اجمالى سبب تعارض در ميان تمام اين روايات گرديده و هريك از آن‌ها ديگرى را تكذيب خواهد نمود ، درنتيجه همهء آن‌ها از حجيت خواهد افتاد .\r\nزيرا معتبر دانستن بعضى از آن‌ها و ترجيح دادن آن ، نسبت به بعضى ديگر ترجيح بلامرجّح و انتخاب بدون امتياز خواهد بود .\r\nدراين صورت بايد به مرجحات و امتيازاتى كه درمورد تعارض اخبار بيان شده است ، مراجعه نموده و بدون استفاده از آن مرجحات استدلال نمودن با يكى از اين قرائت‌ها در احكام شرعى صحيح و جايز نيست .\r\nو اگر به تواتر همهء قرائات قائل شويم ، باز به همان نتيجه‌اى كه گفته شد ، خواهيم رسيد و در عمل نمودن به آن‌ها در احكام شرعى مجبوريم كه از مرجحات و\r\n\r\n\r\n","description":"","footnote":"\r\n( 1 ) . مناهل العرفان ، چاپ دوم ، ص 402 .\r\n","page_name":" 266 ","page_number":266},
  {"content":"\r\n\r\nامتيازات اخبار متعارض استفاده كنيم زيرا تواتر در دو قرائت موجب قطع و يقين مىشود بر اينكه هريك از آن قرائت‌ها از طرف خدا نازل گرديده است و از نظر سند قرائت هر دو قطعى هستند\r\nولى تنها از نظر دلالت و معناى ظاهرى متعارض و ضد هم مىباشند .\r\nوقتى كه به‌طور اجمال دانستيم كه معناى ظاهرى يكى از اين دو قرائت مقصود نيست ، دراين صورت بايد هر دو را كنار بگذاريم و به قواعد و اصول ديگر مراجعه نموده و به آن‌ها عمل كنيم زيرا از يك طرف معلوم و معين نيست كه مفهوم و معناى ظاهرى كدام‌يك مقصود مىباشد و از طرف ديگر هم نمىتوانيم ، يكى از آن‌ها را ترجيح داده ، انتخاب كنيم ، چون ترجيح و اختيار نمودن يكى از دو متعارض به مواردى اختصاص دارد كه سند آن‌ها ظنى است ولى در مواردى كه سند هر دو متعارض ، قطعى است ؛ نمىتوان يكى از آن‌ها را انتخاب نمود زيرا دراين صورت ، سند هر دو قرائت ، قطعى است و هيچ‌كدام امتيازى بر ديگرى ندارد .\r\nآيا مىتوان با هريك از قرائت‌هاى هفتگانه نماز خواند ؟\r\nعقيدهء علما : گروه كثيرى از علماى شيعه و سنى معتقدند كه نماز خواندن با هريك از قرائت‌هاى هفتگانه جايز و صحيح مىباشد .\r\nبلكه بعضى از آن‌ها بر اين مطلب ادعاى اجماع نموده‌اند و بعضى از علما نماز خواندن با قرائت‌هاى دهگانه را نيز جايز مىدانند و بعضى ديگر در اين مورد به عدد معينى قائل نيستند بلكه مىگويند ، هر قرائتى كه با يكى از قرآن‌هاى\r\nعثمان ولو احتمالًا مطابق و از نظر سند هم صحيح باشد ، مىتوان با آن قرائت نماز خواند .\r\nمقتضاى قاعده : ولى مقتضاى قاعدهء اولى اين است كه با هر قرائتى نتوان نماز خواند مگر اينكه آن قرائت از ناحيهء خود پيامبر و يا از ناحيهء ائم معصومين ( عليهم السلام ) ثابت شود زيرا آنچه كه در نماز واجب مىباشد ، خواندن قرآن است . پس خواندن هر\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nسوره و لفظى كه قرآن بودن آن ثابت نگرديده ، كافى نيست و در موردى كه انسان يقين كند كه تكليف بر وى متوجه مىباشد بايد آن را به‌طورى به‌جا بياورد كه عقلًا به اطاعت امر و سقوط تكليف يقين نمايد . بنابراين بايد يا به تعداد قرائت‌هاى مختلف نماز را چند بار خواند يا در يك نماز همان كلمهء مورد اختلاف را به شمارهء قرائت‌هاى مختلف تكرار نمود تا اطاعت قطعى به سقوط تكليف حاصل آيد ، مثلًا در سورهء فاتحه بايد هم « مالك » و هم « ملك » را خواند تا يقين بر فراغ ذمه حاصل شود .\r\nو اما دربارهء سوره‌اى كه در نماز بعد از سور حمد خوانده مىشود ، بنابر آنچه گفتيم بايد سوره‌اى باشد كه در آن اختلاف قرائت نباشد و يا بايد كلمهء مورد اختلاف را به تعداد موارد اختلاف تكرار نمود . اين بود خلاصهء آنچه از قاعدهء اولى استفاده مىشود .\r\nنظر ما : و اما از نظر ائمهء معصومين ( عليهم السّلام ) ، خواندن نماز با هريك از قرائت‌هايى كه در زمان ائمه ( عليهم السلام ) معروف بود ، در نماز كفايت مىكند زيرا آنان شيعيانشان را در خواندن نماز با هريك از آن‌قرائت‌ها تأييد مىنمودند و مىگفتند : « همان‌طور كه ياد گرفته‌ايد ، بخوانيد . » و گاهى مىفرمودند : « تو نيز با قرائتى كه مردم مىخوانند ، بخوان » « 1 »\r\nو در هيچ روايتى نيامده است كه ائمه ( عليهم السلام ) بعضى از اين قرائت‌ها را منع نموده باشند و اگر از ناحيهء ايشان رد و انكارى صادر مىگرديد ، مسلماً به‌طور متواتر و يا حداقل با خبر واحد به‌دست ما مىرسيد .\r\nاز اين گفتار به‌طور خلاصه چنين برمىآيد كه : منحصر نمودن جواز صحت نماز تنها به قرائت‌هاى هفتگانه و دهگانه معنا و مفهوم ندارد بلكه با هر قرائتى مىتوان نماز را به‌جا آورد ولى به آن شرط كه آن قرائت شاذ و غير معروف و يا جعلى و ساختگى نباشد و به‌وسيلهء افرادى كه وثاقت و اعتبار آنان در نزد هيچ‌يك از علما ثابت نشده است ، نقل نشود .\r\n\r\n\r\n","description":"","footnote":"\r\n( 1 ) . كافى ، باب النوادر ، كتاب فضل القرآن .\r\n","page_name":" 268 ","page_number":268},
  {"content":"\r\n\r\nاما قرائت شاذ و غير معروف ، مانند قرائت « ملك يوم الدين » كه ملك به صيغ ماضى و ميم « يوم » با فتحه خوانده شده است .\r\nو اما قرائت جعلى ، مانند « انما يخشى الله من عباده العلماء » كه بنابه قرائت « خزاعى » به نقل از ابو حنيفه ،\r\nلفظ جلاله « الله » با « ضمه » و كلمهء « علماء » با « فتحه » تلفظ گرديده است . « 1 »\r\nاز آنچه گفته شد ، چنين برمىآيد كه به نظر پيشوايان دينى ما با هر قرائتى كه در زمان آنان معمول و متداول بود ، نماز خواندن صحيح است .\r\n\r\n\r\n","description":"","footnote":"\r\n( 1 ) . معناى آيه چنين است : « اينست ، جز اين نيست كه فقط علما و دانشمندان از خدا مىترسند . » ولى در قرائت خزاعى معنا معكوس مىشود ، يعنى « خدا از علما مىترسد ! ! »\r\n","page_name":" 269 ","page_number":269},
  {"content":"\r\n . \r\n","description":"","footnote":"","page_name":" 270 ","page_number":270},
  {"content":"\r\n\r\n\r\nبخش 7 حروف هفتگانهء قرآن\r\n1 - بررسى روايت‌هاى حروف هفتگانهء قرآن\r\n2 - معانى و تأويلات حروف هفتگانهء قرآن\r\n\r\n","description":"","footnote":"","page_name":" 271 ","page_number":271},
  {"content":"\r\n . \r\n","description":"","footnote":"","page_name":" 272 ","page_number":272},
  {"content":"\r\n\r\n\r\nبررسى روايت‌هاى حروف هفتگانهء قرآن\r\nمتن روايات\r\nچون در روايت اهل سنت آمده است كه قرآن با هفت حرف نازل شده است كه ما اين روايات را در اينجا بياوريم و سپس به تحقيق و بررسى آن‌ها بپردازيم :\r\n1 - طبرى از يونس و ابى كريب و آنان از ابن شهاب و او نيز از ابن عباس نقل نموده است كه رسول خدا ( صلىالله عليه وآله\r\nو سلم ) فرمود : جبرئيل قرآن را با يك « حرف » بر من مىخواند و من هم با همان يك حرف مىخواندم ، آن‌گاه از او تقاضا مىكردم ، زياد كند ، او نيز زياد مىكرد تا به هفت حرف رسيد .\r\nاين حديث را مسلم نيز از حرمله نقل نموده كه وى از ابن وهب و او نيز از يونس گرفته است « 1 » و باز اين روايت را بخارى با سند ديگر نقل نموده است « 2 » و مضمون آن را نيز از ابن برقى و او نيز از ابن عباس آورده است .\r\n\r\n\r\n","description":"","footnote":"\r\n( 1 ) . صحيح مسلم ، باب ان القرآن على سبعهء أحرف 2 / 202\r\n( 2 ) . صحيح بخارى ، باب نزول قرآن على سبعهء أحرف 6 / 100 .\r\n","page_name":" 273 ","page_number":273},
  {"content":"\r\n\r\n2 - بخارى از ابى كريب با اسنادش از عبدالرحمان بن ابى ليلى از جدش ابَىّ بن كعب نقل شده است كه گفت : من در مسجد بودم ، مردى وارد گرديد و مشغول نماز شد و نماز را با قرائتى خواند كه من بر آن قرائت ايراد نمودم .\r\nآن‌گاه مرد ديگرى وارد گرديد و با قرائتى كه غير از قرائت اولى بود نماز را به جاى آورد ، سپس هر سه با هم به محضر رسول خدا ( صلىالله عليه وآله و سلم ) وارد شديم . ابَىّ مىگويد : من به رسول خدا ( صلىالله عليه وآله و سلم ) عرضه داشتم : با رسول الله اين مرد وارد شد و نمازش را با قرائتى خواند كه من با آن مخالفت نمودم ، سپس اين مرد وارد شد و نمازش را با قرائتى كه غير از قرائت رفيقش بود به جاى آورد . رسول خدا ( صلىالله عليه وآله و سلم ) به آنان دستور داد ، نماز خود را همان‌طور كه قبلًا خوانده بودند ، بخوانند و هر دو قرائت نمودند و رسول خدا ( صلىالله عليه وآله و سلم ) هم آن‌ها را تحسين نمود . اين جريان در من حالت دودلى و تكذيب - - ولى نه مانند تكذيب دوران جاهليت - - ايجاد نمود . وقتى رسول خدا ( صلىالله عليه وآله و سلم ) ناراحتى مرا ديد ، بر سينهء من زد كه عرق خجلت سراپاى وجود مرا فراگرفت ، سپس فرمود : ابى ! به من فرمان داده شد كه قرآن را با يك « حرف » و با يك روش بخوانم ، دخواست نمودم كه كار بر امتم آسان گردد ، دفعهء دوم نيز همان دستور تكرار شد و من همان درخواست را تكرار نمودم ، بار سوم به من فرمان داده شد كه قرآن را با هفت حرف و طريق بخوانم و به من گفته شد كه خداوند در برابر هر نوبت دعايى كه كردى و اجابت آن تعويق افتاد ، يك دعاى ديگرى از تو مىپذيرد ، آن‌گاه من درخواست دومم را مطرح كردم و عرضه داشتم : خدايا امت مرا ببخشاى ! دعاى سوم را نيز براى روزى نگه‌داشتم كه در آن روز همه به دعاى من نيازمندند .\r\nاين روايت را مسلم نيز با مختصر تفاوتى نقل نموده « 1 » ، طبرى هم با اسناد ديگر و اختلاف مختصرى آن را آورده است و نزديك به همين مضمون را از طريق عبدالاعلى و محمد بن عبدالاعلى صنعانى از ابّى نقل نموده است .\r\n\r\n\r\n","description":"","footnote":"\r\n( 1 ) . صحيح مسلم 2 / 203 .\r\n","page_name":" 274 ","page_number":274},
  {"content":"\r\n\r\n3 - باز طبرى از ابى كريب با اسنادش از سليمان بن صرد از ابَىّ بن كعب نقل نموده است كه مىگويد : وارد مسجد\r\nشدم ،\r\nقرائت مردى را شنيدم ؛ از او سؤال نمودم كه اين قرائت را چه كسى به تو ياد داده است ؟ گفت : رسول خدا ( صلى الله عليه‌و آله و سلم ) .\r\nاو را به نزد پيامبر اكرم ( صلى الله عليه و آله و سلم ) بردم و عرضه داشتم : به قرائت اين مرد گوش كنيد ! او قرائت نمود ، رسول خدا ( صلى الله عليه و آله و سلم ) فرمود : آفرين بر تو ! عرضه داشتم : يا رسول الله ( صلىالله عليه وآله و سلم ) شما قرائت را به من چنين و چنان ياد داده‌ايد كه با قرائت اين مرد تفاوت دارد ، فرمود : بر تو نيز آفرين باد ! عرضه داشتم : يا رسول الله شما به هريك از ما آفرين مىگوييد ؟ ! آن‌گاه رسول خدا ( صلى الله عليه و آله و سلم ) دست خويش را به سينهء من زد و گفت : خداوندا ! شك و ترديد را از دل ابىّ بر طرف كن !\r\nابى مىگويد : عرق سرا پاى وجود مرا فراگرفت و ترس عجيبى در وجودم احساس نمودم ، سپس رسول خدا ( صلى الله عليه و آله و سلم ) فرمود : دو فرشته به نزد من آمدند ، يكى از آن‌ها گفت : قرآن را به يك طريق بخوان و ديگرى گفت : بر وى اضافه كن ! رسول خدا ( صلى الله عليه و آله و سلم ) فرمود : من هم همين درخواست را نمودم ، گفت : با دو طريق بخوان ! اين درخواست‌ها مكرر شد تا به هفت طريق رسيد و در آن‌جا پايان يافت .\r\n4 - طبرى از ابو كريب با اسنادش از عبدالرحمان ابن ابى بكره از پدرش نقل مىكند كه رسول خدا ( صلىالله عليه وآله و سلم ) رمود : جبرئيل گفت : قرآن را به يك طريق بخوان ! ميكائيل گفت از وى بخواه اضافه كند ، من درخواست نمودم ، جبرئيل گفت : با دو طريق بخوان و همين‌طور اضافه كرد تا به شش يا هفت طريق رسيد - - ترديد از ابو كريب است .\r\nسپس گفت : هريك از اين طريق‌ها و روش‌ها كفايت مىكند و مانند اين است كه بگويى « تَعالْ يا هَلُمَّ » مگر اينكه با آن تلفظ آيهء عذاب به رحمت و آيهء رحمت به عذاب مبدل گردد .\r\n5 - باز طبرى از احمد بن منصور با اسناد خود از عبدالله بن طلحه از پدرش ، او نيز از پدر خود چنين نقل نموده است : مردى در نزد عمر بن خطاب قرآن خواند\r\n\r\n","description":"","footnote":"","page_name":" 275 ","page_number":275},
  {"content":"\r\n\r\n، عمر بر وى اعتراض نمود ، آن مرد گفت : من در حضور رسول اكرم ( صلىالله عليه وآله و سلم ) قرآن را با اين قرائت خواندم ، مرا تأييد نمود . عمر اين گفتار را از وى نپذيرفت تا آنجا كه هر دو به پيش رسول خدا ( صلىالله عليه وآله و سلم ) رفتند ، آن مرد عرضه داشت يا رسول الله آيا من فلان آيه و فلان آيه را در پيش تو چنين نخواندم كه تو نيز همان را تأييد نمودى ؟ رسول خدا ( صلى الله عليه و آله و سلم ) فرمود : آرى . عمر از اين جريان به‌قدرى ناراحت گرديد كه رسول اكرم ( صلى الله عليه و آله و سلم ) ناراحتى او را در چهره‌اش احساس نمود . ناقل حديث مىگويد : رسول خدا ( صلى الله عليه و آله و سلم ) بر سينهء عمر زد و فرمود شيطان را از خود دور كن و\r\nاين جمله را سه بار تكرار كرد ، آن‌گاه فرمود : عمر ! همهء اين قرائت‌ها يكسان و برابر است مگر آنجا كه آيهء رحمت را به عذاب و آيهء عذاب را به رحمت تغيير دهى .\r\nطبرى داستان ديگرى شبيه همان داستان را كه درميان عمر و هشام بن حكم واقع گرديده است ، از يونس بن عبدالاعلى كه سند داستان را به خود عمر مىرساند نقل نموده است .\r\nبخارى و مسلم و ترمذى نيز داستان عمر را با هشام با سند ديگر و با مختصر تفاوتى در لفظ ، نقل نموده‌اند . « 1 »\r\n6 - باز طبرى از محمد بن مُثنّى با اسناد خود از ابن ابى ليلى ، او هم از ابى ابن كعب چنين آورده است كه رسول خدا ( صلى الله عليه و آله و سلم ) در كنار غدير قبيلهء غفار بود كه جبرئيل بر وى نازل شد و گفت : يا رسول الله خداوند تو را فرمان مىدهد كه قرآن را با طريق واحد به پيروانت ياد دهى و آنان تنها با همان يك طريق قرآن را بخوانند . رسول خدا ( صلى الله عليه و آله و سلم ) گفت : از خدا تقاضاى عفو و اغماض دارم زيرا پيروان من طاقت اجراى اين دستور سنگين را ندارند . ابى مىگويد : دفعهء دوم جبرئيل فرود آمد و گفت : خداوند مىفرمايد كه قرآن را به دو طريق بخوانند ، باز رسول خدا ( صلى الله عليه و آله و سلم ) گفت : از\r\n\r\n\r\n","description":"","footnote":"\r\n( 1 ) . صحيح مسلم 2 / 202 ، صحيح بخارى 3 / 90 و 6 / 100 - 111 و 8 / 53 - 215 . صحيح ترمذى با شرح ابن عربى باب ما جاء انزل القرآن على سبه أحرف 11 / 60 .\r\n","page_name":" 276 ","page_number":276},
  {"content":"\r\n\r\nخداوند براى بار سوم نازل گرديد و گفت : از طرف خداوند اجازه هست كه قرآن با سه طريق خوانده شود ، باز رسول خدا ( صلى الله عليه و آله و سلم ) تقاضاى عفو و اغماض نمود ، عجز و ناتوانى امت را پيش كشيد تا دفعهء چهارم جبرئيل فرود آمد و گفت : خداوند اجازه مىدهد كه قرآن با هفت طريق خوانده شود و هريك از اين طرق و سبك‌هاى هفتگانه در خواندن قرآن كفايت و تكليف را ساقط مىنمايد .\r\nاين روايت را مسلم نيز در صحيح خود آورده است . « 1 »\r\nو طبرى شبيه همين روايت را از ابى كريب آورده ، ابى كريب هم از ابن ابى ليلى و او از ابى ابن كعب نقل نموده است .\r\nو باز طبرى قسمتى از اين روايت را با تفاوت مختصرى از احمد بن محمد طوسى ، احمد هم از ابى ابن ليلى و او نيز از ابى ابن كعب آورده ، با سند ديگر از محمد بن مثنى و هم با اسناد خود از ابى نقل كرده است .\r\n7 - باز طبرى از ابى كريب با اسناد خود از زر و او از ابَىّ نقل نموده است كه رسول خدا ( صلى الله عليه و آله و سلم ) در نزد « مراء احجار » جبرئيل را ديد و گفت : من براى مردم بى سوادى مبعوث گرديده‌ام كه درميان آنان غلام و\r\nخدمتكارو پيرمرد و پيرزن بسيار وجود دارد ، جبرئيل گفت : پس قرآن را با هفت طريق و تلفظ بخوانند . « 2 »\r\n8 - باز طبرى از عمرو بن عثمان عثمانى با اسناد خود از مقبرى از ابوهريره نقل مىكند كه : پيامبر فرمود : اين قرآن با هفت حرف نازل گرديده است كه مىتوانيد آن را با هريك از اين حروف هفتگانه بخوانيد و در اين مورد سختگيرى نيست ، فقط دقت كنيد كه آيهء رحمت را به عذاب و آيهء عذاب را به رحمت تغيير ندهد .\r\n9 - باز طبرى از عبيد بن اسباط با اسناد خود از ابى سلمه و او هم از ايوهريره نقل نموده است كه رسول خدا ( صلى الله عليه و آله و سلم ) فرمود : قرآن با هفت حرف نازل گرديده است ،\r\n\r\n\r\n","description":"","footnote":"\r\n( 1 ) . صحيح مسلم 2 / 203\r\n( 2 ) . صحيح ترمذى 11 / 64 نيز اين حديث را با مختصر تفاوت آورده است .\r\n","page_name":" 277 ","page_number":277},
  {"content":"\r\n\r\nمانند : « عليم - - حكيم - - غفور - - رحيم » و امثال اين كلمات كه هريك به‌جاى ديگرى به‌كار مىرود .\r\n10 - باز طبرى از سعيد بن يحيى با اسناد خود از زر و او از عبدالله بن مسعود نقل مىكند كه : ما در عدد آيات يكى از سوره‌ها بحث و اختلاف نموديم كه آيا سى و پنج آيه است يا سى و شش آيه ، به نزد رسول خدا ( صلى الله عليه و آله و سلم ) رفتيم ، ديديم كه با على ابن ابى طالب ( عليه السلام ) به گفتگوى سرى پرداخته است ، گفتيم : يا رسول الله ! ما ، در قرائت فلان سوره اختلاف‌نظر پيدا نموده‌ايم . ابن مسعود مىگويد : چهرهء رسول خدا ( صلى الله عليه و آله و سلم ) سرخ گرديد و فرمود : ملت‌هاى گذشته دراثر اختلافى كه در ميانشان پديد آمد ، هلاك شدند ؛ آن‌گاه مطلبى را مخفيانه به على گفت ، على به ما فرمود كه : رسول خدا ( صلى الله عليه و آله و سلم ) به شما دستور مىدهد كه قرآن را هرطور ياد گرفته‌ايد ، بخوانيد . « 1 »\r\n11 - قرطبى ابى داوود و او از ابى نقل مىكند كه : رسول خدا ( صلى الله عليه و آله و سلم ) فرمود : ابى ! بر من پيشنهاد شد كه مىخواهى قرآن را با يك طريق بخوانى يا به دو طريق ؟ فرشته‌اى كه در پيش من بود ، گفت : بگو با دو طريق ! سپس به من گفته شد : مىخواهى قرآن را با دو طريق بخوانى يا با سه طريق ؟ باز همان فرشته گفت : بگو با سه طريق ! بدين‌گونه تا به هفت طريق رسيد ، آن‌گاه گفته شد قرآن را با هريك از اين وجوه و طرق هفتگانه بخوانى كفايت مىكند ، اگر خواستى عليماً بگويى يا سميعاً يا عزيزاً و يا حكيماً بگويى ، بگو به‌شرط اينكه آيهء عذاب را با آيهء رحمت مخلوط نكنى . « 2 »\r\nاين بود مهم‌ترين روايتى كه دربارهء حروف هفتگانهء قرآن نقل گرديده است و ما به‌يارى خداوند در فصل آينده پيرامون متن اين روايات بحث نموده ، سستى و ضعف آن‌ها را نمايان خواهيم ساخت .\r\n\r\n\r\n","description":"","footnote":"\r\n( 1 ) . هم اين روايت‌هاى دهگانه در تفسير طبرى 1 / 9 - 15\r\n( 2 ) . تفسير قرطبى 1 / 43 .\r\n","page_name":" 278 ","page_number":278},
  {"content":"\r\n\r\nنقاط ضعف روايت‌ها\r\nتمام روايت‌هايى كه در طرق و وجوه هفتگان قرآن آمده است ، به طريق اهل سنت مىباشد كه ما مهم‌ترين آن‌ها را در فصل قبلى آورديم ، اينك در اين فصل به بررسى آن‌ها مىپردازيم و مىگوييم كه هيچ‌يك از اين روايت‌ها مورد قبول نيستند و از جهاتى قابل رد و انكارند :\r\n1 - اين روايت‌ها با آن روايت‌صحيحى كه زراره از امام باقر ( عليه السلام ) نقل مىكند ، مخالفت دارد كه امام فرمود : قرآن يكى است و از طرف خداى يكتا فرود آمده و اختلافى كه در قرائت قرآن وجود دارد ، به‌وسيلهء قاريان قرآن به‌وقوع پيوست . « 1 »\r\nفضيل بن يسار نيز از امام صادق ( عليه السلام ) سؤال نمود كه مردم مىگويند قرآن با هفت حرف نازل گرديده است ، نظر شما در اينباره چيست ؟ امام صادق ( عليه السلام ) فرمود :\r\nدشمنان خدا دروغ مىگويند ، قرآن تنها با يك حرف ، يعنى با واحد و از پيشگاه خداى واحد آمده است و با يك طريق و روش نيز خوانده مىشود . « 2 »\r\nبه‌طورى كه در آينده خواهيم گفت و در صفحات پيش هم به‌طور اجمال ذكر كرديم ، مرجع دينى در امور دينى و مذهبى بعد از پيامبر ( صلى الله عليه و آله و سلم ) ، قرآن و اهل بيت ( عليهم السلام ) مىباشند كه خداوند رجس و پليدى را از آن بر طرف نموده و از هرگونه گناه و لغزش مبرا و پاكشان ساخته است ، بنابراين رواياتى كه با روايات صحيح اهل بيت ( عليهم السلام ) مخالفت كند ، ارزش و اعتبارى نخواهد داشت و ديگر جايى باقى نمىماند كه ما ، در سند اين‌گونه روايات بحث كنيم .\r\n2 - دليل ديگر به سقوط اين روايات ، تناقضى است كه در مضمون آن‌ها محسوس و مشاهد است كه اين روايت‌ها از جهات مختلفى با يكديگر مخالف و متناقض‌اند :\r\n\r\n\r\n","description":"","footnote":"\r\n( 1 ) . اصول كافى ، كتاب فضيلت قرآن ، باب النوادر ، روايت 12\r\n( 2 ) . اصول كافى ، كتاب فضيلت قرآن ، باب النوادر ، روايت 12 .\r\n","page_name":" 279 ","page_number":279},
  {"content":"\r\n\r\nاز جمله : بعضى از آن‌ها دلالت دارد بر اينكه پيامبر ( صلى الله عليه و آله و سلم ) با راهنمايى ميكائيل از جبرئيل درخواست مىنمود كه خواندن قرآن تنها به يك حرف منحصر نباشد ، براى وسعت و راحتى امت و روش‌هاى ديگرى نيز تجويز شود ولى بعضى ديگر دلالت مىكند بر اينكه جبرئيل بدون راهنمايى ميكائيل و بدون درخواست پيامبر ، خود به آسمان بالا مىرفت و رخصت مىآورد و اين عمل را تكرار نمود تا براى خواندن قرآن با هفت حرف رخصت صادر شد .\r\nتناقض ديگر اينكه : بعضى از اين روايت‌ها مىرساند كه ابى وارد مسجد گرديد مردى را ديد كه بر خلاف او قرآن مىخواند و بعضى ديگر دلالت مىكنند بر اينكه : ابىّ در مسجد بوده ، دو نفر وارد شدند و بر خلاف قرائت او خوانده‌اند .\r\nتناقض سوم در اين‌جا است كه : پاسخ پيامبر خدا ( صلى الله عليه و آله و سلم ) دربارهء اختلاف قرائت‌ها ، مختلف مىباشد كه اين پاسخ در هر روايتى به يك نوع بيان گرديده است .\r\n3 - دليل سوم بر ضعف اين روايت‌ها عدم تناسب جواب‌ها با سؤالات است ، چنان‌كه در روايت ابن مسعود مىخوانيم كه در تعداد آيات سوره اختلاف و گفتگو شد ، به حضور رسول خدا ( صلى الله عليه و آله و سلم ) شرفياب شدند و حقيقت را از وى پرسيدند ، على ( عليه السلام ) با اشاره و فرمان رسول خدا ( صلى الله عليه و آله و سلم ) فرمود : همان‌طور كه قرائت را فراگرفته‌ايد ، بخوانيد . در صورتى كه اين پاسخ با عدد آيه‌ها كه مورد سؤال بود هيچ‌گونه ارتباط و تماسى ندارد .\r\n4 - در اينجا بايد اين جمله را نيز اضافه كنيم كه نازل شدن قرآن با حروف هفتگانه ، مفهوم و معناى معقول و محصلى ندارد و يك معناى قطعى و صحيحى را به روشنى براى ما نشان نمىدهد . مطلبى با اين اهميت ، آن‌هم دربارهء قرآن ، اگر بر پايهء صحت و واقعيت استوار بود ، بدين‌گونه مجمل و پيچيده و به‌صورت يك معماى غير قابل درك ، مطرح نمىشود .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\n\r\nمعانى و تأويلات حروف هفتگانهء قرآن\r\nبراى حروف هفتگانه ، وجوه و تأويلات زيادى گفته شده كه ما مهم‌ترين آن‌ها را در اينجا مىآوريم ، سپس آن‌ها را ارزيابى و نقاط ضعف آن‌ها را روشن مىكنيم .\r\nاول : كلمات مترادف\r\nمنظور از حروف هفتگانه ، الفاظ كلمات هفتگانه‌اى است كه از نظر معنى ، مترادف و با يكديگر هم معنى و يا نزديك به هم مىباشند ، مانند : « عَجِّل » و « اسْرع » و « اسْعَ » كه هر سه كلمه تقريباً به يك معنى و متضمن معناى امر به تعجيل و شتاب هستند كه بنا به روايات نزول قرآن به حروف و وجوه هفتگانه ، قرآن را با هريك از اين سه كلمه و كلمات ديگرى مانند آن مىتوان خواند .\r\nطرفداران اين نظريه مىگويند كه حرف و كلمات هفتگانه تا دوران خلافت عثمان در قرآن وجود داشت ولى او دستور داد كه قرآن تنها با يك حرف و كلمه خوانده شود و كلمات مترادف ديگر از قرآن اسقاط گردد و هر قرآنى را كه با كلمات ششگانهء ديگر غير از كلم انتخابى نوشته شده بود ، سوزانيدند و از بين بردند .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nاين نظريه را طبرى « 1 » و عدهء ديگرى از مفسرين اختيار نموده‌اند . قرطبى « 2 » و ابن عبدالبر « 3 » نيز در توجيه حروف هفتگانهء قرآن همين نظريه را به اكثر علما و دانشمندان نسبت مىدهند .\r\nدلايل اين نظريه : علاوه‌بر روايات ابى بكر و ابى داوود و روايت‌هاى ديگر كه قبلًا آورديم ، با روايات متعدد ديگرى نيز بر اين نظريه استدلال و استشهاد نموده‌اند ، از جمله اينكه :\r\n1 - ى ونس از ابن شهاب چنين آورده است كه « سعد بن مسيّب » مىگفت : منظور از آن شخصى كه خداوند در آيهء « يَقُولُونَ إِنَّمَا يُعَلِّمُهُ بَشَرٌ » « 4 » از وى ياد نموده است ، يكى از كاتبان و نويسندگان وحى مىباشد كه رسول خدا ( صلى الله عليه و آله و سلم ) ، قرآن را به وى املا مىكرد « سَميعٌ عَليمٌ ، عَزيزٌ حَكيمٌ » و امثال آن از كلماتى كه در آخر آيات واقع شده است و او از پيامبر مىپرسيد كه كدام‌يك از اين كلمات را بنگارم ؟ پيامبر خدا ( صلى الله عليه و آله و سلم ) در جوابش مىفرمود : هركدام را كه نوشتى همان درست است . اين بود كه در وى غرور و خودپسندى ايجاد گرديد و گفت : رسول خدا ( صلى الله عليه و آله و سلم ) انتخاب بعضى از جملات قرآن را به من واگذار نمود و من هم آنچه را كه مىخواستم ، نوشتم .\r\n2 - باز با گفتار « انس » استدلال نموده‌اند كه وى در آى « إِنَّ نَاشِئَهءَ اللَّيْلِ هِىَ أَشَدُّ وَطئاً وَأَقْوَمُ قِيلًا » به‌جاى كلمهء « اقْوَم » كلمه « اصْوَب » به‌كار مىبرد ، بعضى از دوستانش اين قرائت را بر وى ايراد نمودند و گفتند : يا ابا حمزه ! در آيه\r\n« اقوم » است نه « اصوب » ، در پاسخ گفت : « اقوم » و « اصوب » و « اهدى » همه به يك معنى است .\r\n\r\n\r\n","description":"","footnote":"\r\n( 1 ) . تفسير طبرى 1 / 51\r\n( 2 ) . تفسير قرطبى 1 / 42\r\n( 3 ) . تبيان 39 .\r\n( 4 ) . مىگويند جز اين نيست كه اين سخنان را بشرى به وى ياد مىدهد 16 / 103 .\r\n","page_name":" 282 ","page_number":282},
  {"content":"\r\n\r\n3 - باز به قرائت ابن مسعود استشهاد نموده‌اند كه به‌جاى « إِن‌كَانَتْ إِلَّا صَيْحَهءً وَاحِدَهءً » ، « إ ن كَانَتْ إِلَّا زَقيْهءً وَاحِدَهءً » « 1 » مىخواند زيرا « صيحه » و « زقيه » به يك معنى مىباشند .\r\n4 - طبرى از محمد بن بشّار و ابى السائب با اسناد خود از همان چنين آورده است كه ابودرداء آيهء « إِنَّ شَجَرَهءَ الزَّقُّومِ طَعَامُ الْأَثِيمِ » « 2 » را به مردى ياد مىداد ولى آن مرد مرتب مىگفت : « إِنَّ شَجَرَهءَ الزَّقُّومِ طَعَامُ اليتيم » چون ابودرداء آيه را زياد تكرار نمود و ديد كه آن مرد نمىفهمد ، آيه را چنين خواند « إنَّ شَجَرَهءَ الزَّقُّومِ طَعَامُ الفاجر » « 3 » زيرا « فاجر » و « اثيم » به يك معنى هستند .\r\n5 - با رواياتى كه دلالت به توسعه و وسعت در قرائت قرآن دارند ، استشهاد و استدلال نموده‌اند زيرا مضمون اين روايات به‌طورى كه قبلًا آورديم چنين است كه : قرآن را با هريك از حروف هفتگانه مىتوان قرائت نمود مگر اينكه آيهء رحمت به عذاب و آيهء عذاب به رحمت تبديل گردد .\r\nاين گفتار نيز جز اين مفهوم ديگر ندارد كه : مىتوان بعضى كلمات هفتگانه را به بعضى ديگر و به‌جاى يكديگر به‌كار برد ، اين است كه ما بايد روايت‌هاى مجمل حروف هفتگانه را به همين معنى حمل كنيم و آن سلسله روايت‌ها را كه در وسعت قرائت قرآن آمده است ، مبين و مفسر معناى روايت‌هاى مجمل قرار دهيم .\r\nپاسخ دلايل : در پاسخ اين همه دلايل به‌طور كلى مىگوييم كه اين روايات مفاد و معناى صحيح و محصلى ندارند و بايد همهء آن‌ها را به دور انداخت و كوچك‌ترين توجهى بدان‌ها نبايد كرد زيرا :\r\n\r\n\r\n","description":"","footnote":"\r\n( 1 ) . تفسير طبرى 1 / 18\r\n( 2 ) . زقوم ميوه‌اى است كه طعام گناهكاران است [ در جهنم 
  ]\r\n( 3 ) . تفسير طبرى 25 / 78 .\r\n","page_name":" 283 ","page_number":283},
  {"content":"\r\n\r\nاولًا : اين معنى كه حروف هفتگانه را به آن تأويل نموده‌اند ، تنها در پاره‌اى از آيات و كلمات قرآن كه مترادف است و الفاظ هم‌معنى دارد ، درست مىباشد ولى در اكثر آيات و كلمات قرآن كه الفاظ مترادف ندارند ، چگونه تطبيق مىگردد ؟ !\r\nثانياً : چگونه مىتوان كه رسول خدا ( صلى الله عليه و آله و سلم ) تبديل كلمات موجود قرآن را به كلمات ديگر تجويز نموده است ، در صورتى كه اين عمل اساس و شالودهء قرآن را كه معجزهء هميشگى است ، درهم مىريزد ، اعجاز جاودانى و حجت همگانى بودن آن را سلب مىكند و شكى نيست كه اين عمل قرآن را از درجهء اعتبار ساقط نموده و درنتيجهء اين\r\nآخرين كتاب آسمانى را مهجور و متروك مىسازد .\r\nآيا شخص عاقل مىتواند تصور كند و يا بر زبان آورد كه رسول خدا ( صلى الله عليه و آله و سلم ) اجازه داده است ، قارى قرآن مثلًا مىتواند ، در قرآن تا آنجا تصرف كند كه آيات اول سورهء « ى س » را به كلمات ديگرى كه نزديك به كلمات اصلى است ، تبديل نمايد و چنين بخواند : « ى س * وَ الذَّكْرِ الْحَكيمِ * انَّكَ لَمِنَ الانبياء عَلى طَريقٍ سَوىٍّ * انْزالِ الْحَميدِ الكَريمِ * لَتَخوَّفَ قَوْماً ما خَوَّفَ اسَلافَهُم فَهَمَ ساهُونَ » ، پس دراين صورت چشم آنان كه تحريف قرآن را جايز مىدانند روشن باد كه خود پيامبر دست آن‌ها را بر اين عمل ناروا گشوده است .\r\nخدا گواه است كه اين ، دروغ و افترايى است ، بس بزرگ و نابخشودنى زيرا خداوند در اين مورد مىفرمايد :\r\n« . . . قُلْ مَايَكُونُ لِى أَنْ أُبَدِّلَهُ مِن تِلْقَاءِ نَفْسِى إِنْ أَتَّبِعُ إِلَّا مَا يُوحَى إِلَىَّ . . . » . ( سورهء يونس / 15 )\r\n« [ اى پيامبر ! 
  ] بگو كه من نمىتوانم قرآن را از پيش خود تغيير دهم ! من نمىتوانم پيروى كنم جز از آنچه كه بر من وحى مىشود ! »\r\nپس اگر پيامبر نتواند ، از پيش خود قرآن را تغيير دهد ، چطور مىتواند براى ديگران چنين اجازه را بدهد ؟ !\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nرسول خدا ( صلىالله عليه وآله و سلم ) به « برّاء بن عازب » دعايى ياد داد كه در آن دعا ، اين جمله بود : « وَ نَبِيُكَ الَّذى ارسَلْتَ » ، « بّراء » به‌جاى كلمهء « نبى » رسول را به‌كار برد و چنين خواند : « وَ رَسُولُكَ الَّذى ارسَلْتَ » ، رسول خدا ( صلى الله عليه و آله و سلم ) او را از اين عمل و تصرف منع نمود « 1 » پيامبرى كه در يك دعا تا اين حد دقت و سختگيرى مىكند و كوچك‌ترين تصرف را در آن روا نمىدارد ، چگونه متصور است كه قرآن را ميدان تصرفات و دستبردها و قرائت‌هاى دل‌بخواهى مردم ، مخصوصاً ماجراجويان قرار دهد ؟ !\r\nاگر منظور از آن روايت‌ها اين است كه خود رسول خدا ( صلىالله عليه وآله و سلم ) قرآن را با حروف هفتگانه قرائت نموده است به‌طورى كه اكثر روايت‌هاى گذشته نيز همين معنا را مىرساند . طرفداران اين گفتار بايد آن كلمات هفتگانه را كه بنابه گفتهء آنان ؛ پيامبر ، قرآن را با آن كلمات مىخواند ، براى ما نشان دهند زيرا اگر چنين كلماتى بود ، حتماً ثابت و محفوظ مىماند ، چون خداوند در اين مورد فرموده است :\r\n« إِنَّا نَحْنُ نَزَّلْنَا الذِّكْرَ وَ إِنَّا لَهُ لَحَافِظُونَ » . ( سورهء حجر / 9 )\r\n« ما قرآن را فرستاديم و آن را از - تحريف و تغيير - محفوظ مىداريم . »\r\nثالثاً : از روايت‌هاى گذشته چنين برمىآيد كه علت نزول قرآن با حروف هفتگانه اين بوده است كه در قرائت توسعه و گشايشى براى مسلمانان حاصل شود زيرا همهء مسلمانان نمىتوانستند ، قرآن را يك‌جور و با يك سبك و لفظ خاص بخوانند ، اين بود كه پيامبر ( صلىالله عليه وآله و سلم ) از خداوند درخواست نمود كه وسعتى در خواندن قرآن براى مسلمانان داده شود و اين وسعت و اجازه تا آنجا داده شد كه به حروف و كلمات هفتگانه رسيد .\r\nاين بود ، خلاصهء مضمون آن روايات كه طرفداران اين نظريه به آن روايت‌ها تمسك مىجويند ولى متأسفانه بر خلاف مضمون اين روايت‌ها ، كلمات هفتگانه نه\r\n\r\n\r\n","description":"","footnote":"\r\n( 1 ) . تبيان 58 .\r\n","page_name":" 285 ","page_number":285},
  {"content":"\r\n\r\nتنها وسيل گشايش مسلمانان و به نفع و صلاح آنان نگرديد بلكه درميان آن‌ها اختلاف و دودستگى ايجاد نمود تا جايى كه عده‌اى از مسلمانان عدهء ديگر را تكفير نمودند و عثمان مجبور شد كه قرائت را به يك حرف منحصر سازد و ساير قرآن‌ها را كه ، به‌وسيلهء اختلاف درميان مسلمانان بود ، بسوزاند .\r\n* * * از اين بحث به‌طور خلاصه مىتوان نتايج زير را به‌دست آورد :\r\n1 - اختلاف در قرائت قرآن نقمت و بلايى براى امت اسلامى بوده است كه در زمان عثمان ظاهر گرديد .\r\nبنابراين ، چگونه مىتوان گفت كه پيامبر از خداوند چيزى را درخواست نمود كه بلا و وسيلهء فساد و اختلاف درميان امت بود و چگونه خداوند به چنين درخواست و تقاضا جواب مثبت داده است ؟ در صورتى كه در روايات فراوان اختلاف و دودستگى ، وسيلهء هلاكت و بدبختى امت معرفى شده و از آن شديداً نهى شده است و در بعضى روايات نيز آمده است كه وقتى در محضر رسول خدا ( صلىالله عليه وآله و سلم ) صحبت از اختلاف قرائت به‌ميان آمد ، رنگش متغير و صورتش سرخ گرديد كه قسمتى از اين روايات را قبلًا آورديم و قسمت ديگر را بعداً ذكر خواهيم نمود .\r\n2 - مضمون روايت‌هاى گذشته اين بود كه پيامبر ( صلىالله عليه وآله و سلم ) در مقام درخواست حروف هفتگانه گفته است كه پيروان من توانايى ندارند تنها با يك حرف و كلمه قرآن را بخوانند . در صورتى كه اين مطلب دروغ محض و كذب صريح است و نسبت دادن آن به پيامبر معقول نيست زيرا ما مىبينيم كه مسلمانان پس از دوران عثمان با آن‌همه اختلاف نژاد و زبان كه دارا بودند ، توانستند قرآن را به يك گونه بخوانند .\r\nبنابراين چگونه مىتوان ادعا نمود كه در زمان خود پيامبر با اين ه پيروان او و مسلمانان از عرب‌هاى فصيح تشكيل مىشدند ، يك نوع قرائت براى آنان مشكل و سخت بود ؟\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n3 - از روايات گذشته چنين برمىآيد ؛ همان اختلافى كه عثمان را واداشت تا قرآن را به قرائت واحد منحصر نمايد ، در\r\nحال حيات خود پيغمبر ( صلى الله عليه و آله و سلم ) نيز اتفاق مىافتاد ولى رسول خدا ( صلى الله عليه و آله و سلم ) هر قارى را در قرائت خود تثبيت و تأييد مىنمود و به مسلمانان اعلان مىداشت كه اين‌گونه اختلافات رحمت و نعمت است . درصورت صحت اين روايات ، عثمان و پيروان وى چه مجوزى داشتند كه اين اختلافات را بر طرف سازند و اين در رحمت را بر وى مسلمانان ببندند ؟ !\r\nمسلمانان نيز براساس چه مجوزى گفتار رسول خدا ( صلى الله عليه و آله و سلم ) را كنار گذاشته و گفتار عثمان را به مورد عمل و اجرا گذاشتند ؟ ! آيا عثمان را نسبت به امت اسلامى از پيامبر مهربان‌تر ديدند يا او متوجه نكته و نقصى شد كه - نعوذ بالله - از نظر پيامبر ( صلى الله عليه و آله و سلم ) مخفى و به دور مانده ، رسول خدا ( صلى الله عليه و آله و سلم ) نسبت به آن جهت ، جاهل بوده است ؟ ! يا به عثمان وحى نازل گرديد كه اين حروف و كلمات هفتگانهء پيامبر را نسخ كند ؟ !\r\nاينها مطالبى است كه بىمايگى و دور از حقيقت بودن اين نظريه را به قدرى روشن و آشكار مىسازد كه انسان را از مشقت پاسخ‌گويى به آن آسوده‌خاطر مىكند و احتياجى به بحث در اطراف آن باقى نمىگذارد و روى همين اصل است كه علما و دانشمندان متأخر اهل سنت اين قول را كنار گذاشته‌اند و به همين دلايل روشن كه بعضى از علماى اهل تسنن مانند محمد بن سعدان نحوى و حافظ جلال‌الدين سيوطى گفته‌اند كه اين روايات از مشكلات و متشابهات مىباشد و مفاد و مفهوم آن‌ها روشن نيست . « 1 »\r\nولى ما مىگوييم : مفاد و مفهوم اين روايات روشن است و اگر كسى دقت كند ، در مفهوم آن‌ها شك و ترديدى به خود راه نمىدهد ، چنان‌كه بيشتر علما نيز اين روايات را به همان معنى فهميده و به بطلان آنها پى برده و همهء آن‌ها را كنار گذاشته‌اند .\r\n\r\n\r\n","description":"","footnote":"\r\n( 1 ) . تبيان 61 .\r\n","page_name":" 287 ","page_number":287},
  {"content":"\r\n\r\nدوم : فصول هفتگانه\r\nنظريه و قول دوم در معنى و تفسير حروف هفتگانه اين است كه منظور از آن‌ها ابواب و فصول هفتگانه‌اى است كه آيات قرآن مجيد بر آن فصل‌ها تقسيم مىشود و آن‌ها عبارتند از : آيات زجر ، آيات امر ، آيات حلال ، آيات حرام ، آيات محكم ، آيات متشابه ، آيات امثال .\r\nطرفداران اين نظريه به روايتى كه يونس بن مسعود نقل مىكند ، تمسك مىجويند و آن اينكه : رسول خدا ( صلىالله عليه وآله\r\nو سلم ) فرمود : اولين كتاب آسمانى يك فصل بيش نبود و تنها با يك حرف نازل گرديده بود ولى قرآن داراى فصول هفتگانه بوده و بر هفت حرف نازل شده است : امر ، نهى ، حلال ، حرام ، محكم ، متشابه و امثال . پس حلال آن را حلال و حرامش را حرام بدانيد و به آنچه مأمور هستيد ، عمل كنيد و از آنچه نهى شده‌ايد ، خوددارى ورزيد و از امثالش عبرت بگيريد و به محكمات و آيات واضح آن عمل كنيد و به متشابهاتش نيز كه مفهومش بر شما روشن نيست ، مؤمن باشيد و بگوييد به قرآن ايمان آوردم زيرا همهء آن از سوى پروردگار است . « 1 »\r\nپاسخ : اين نظريه نيز از چند جهت باطل و غير قابل قبول مىباشد :\r\n1 - ظاهر اين روايت اين است كه حروف هفتگانه‌اى كه قرآن با آن‌ها نازل گرديده است ، غير از ابواب و فصول هفتگانهء آن است . بنابراين ، با اين روايت نمىتوان حروف هفتگانه را به ابواب هفتگانه ، معنا و تفسير نمود .\r\n2 - اين روايت با روايت ابى كريب معارض و متضاد است زيرا او از ابن مسعود چنين نقل مىكند كه : خداوند قرآن را به پنج حرف نازل نموده است : حلال ، حرام ، محكم ، متشابه ، امثال . « 2 »\r\n\r\n\r\n","description":"","footnote":"\r\n( 1 ) . تفسير طبرى 1 / 23\r\n( 2 ) . تفسير طبرى 1 / 24 .\r\n","page_name":" 288 ","page_number":288},
  {"content":"\r\n\r\n3 - مفاد و مفهوم اين روايت درهم و برهم ، مشوش و متزلزل است زيرا زجر و حرام هر دو به يك معنى مىباشند ، بنابراين ، فصول قرآن بر خلاف آنچه در اول روايت تعيين شده است ، از هفت فصل به شش فصل تقليل مىيابد .\r\nعلاوه‌بر اين در قرآن موضوعات مهم ديگرى هم هست كه در اين ابواب هفتگانه داخل نمىباشند . مانند موضوع مبدأ و معاد ، قصص ، احتجاجات ، معارف و غير آن‌ها و اگر طرفداران اين نظريه بخواهند همهء اين موضوعات را در فصل محكم و متشابه مندرج و داخل كنند ، لازمه‌اش اين خواهد بود كه همهء ابواب و فصول ديگر را نيز كه واضح هستند و متشابه نمىباشند ، در كلمهء « محكم » بگنجانند و تمام فصول قرآن را تنها به دو قسمت تقسيم كنند : محكم و متشابه نه به هفت فصل ، زيرا مجموع موضوعات و مطالبى كه در قرآن آمده است ، از دو حال خارج نيست ، يا روشن و محكم است و يا مبهم و متشابه .\r\n4 - حروف هفتگانه را به فصول و ابواب هفتگانه تفسير نمودن ، با روايت‌هاى گذشته كه از نظرتان گذشت سازش ندارد زيرا بنابراين روايت‌ها ، علت نزول قرآن بر حروف هفتگانه ، تخفيف براى مسلمانان و حل مشكل عدم توانايى آنان بر قرائت قرآن با روش واحد معرفى شده كه در فصول هفتگانه ، اين اثر و خاصيت وجود ندارد .\r\n5 - بعضى از روايات گذشته ، صريح و روشن است در اينكه منظور از حروف هفتگانه همان وجوه قرائات است كه\r\nقاريان در آن اختلاف داشتند و روايت يونس در صورتى كه دلالت به مطلوب داشته باشد ، باز نمىتواند به تنهايى آن همه روايات را از معناى ظاهرى برگرداند و به‌سوى معناى ديگرى بكشاند .\r\nسوم : فصول هفتگانه به عناوين ديگر\r\nمىگويند : منظور از حروف هفتگانه عبارت است از : فصول هفتگانه ، يعنى امر ، زجر ، ترغيب ، ترهيب ، مناظرات دينى ، قصه‌ها و مثل‌ها .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nبر اين نظريه با روايات محمّد بن بشار استدلال مىكنند كه از ابى قلابه نقل مىكند كه مىگفت : از رسول خدا ( صلى\r\nالله عليه و آله و سلم ) به من چنين رسيده كه قرآن با هفت حرف نازل شده است كه عبارتند از : امر ، زجر ، ترغيب ، ترهيب ، جدل ، قصص و مثل‌ها . « 1 »\r\nجواب اين نظريه نيز از آنچه در پاسخ نظرى قبلى بيان گرديد ، روشن مىشود .\r\nچهارم : لغت‌هاى فصيح\r\nگروه ديگر مىگويند : « منظور از حروف هفتگانه همان لغت‌هاى فصيح عرب است كه در تمام قرآن پخش گرديده و هر قسمتى از قرآن با لغت يكى از قبايل فصيح هفتگانه عرب نازل شده است و اين قبايل عبارتند از : قريش ، هذيل ، هوازن ، يمن ، كنانه ، تميم و ثقيف » . اين نظريه به عده‌اى از علما نسبت داده شده است كه از جملهء آن‌ها است : بيهقى ، ابهرى و صاحب قاموس .\r\nپاسخ : اين نظريه نيز از جهاتى مردود مىباشد زيرا :\r\n1 - روايت‌هاى گذشته حروف هفتگانه را به معناى ديگرى تفسير مىكنند كه با اين معنا سازش ندارند .\r\n2 - تأويل نمودن حروف هفتگانه به لغات هفتگانه با آنچه از عمر نقل شده است ، منافات دارد كه او مىگفت كه : قرآن تنها با لغت « مضر » نازل شده است . « 2 » باز وى قرائت ابن مسعود را كه جمل « حتى حيت » را « عتى حين »\r\nمىخواند ، انكار نمود و به وى نوشت كه قرآن با لغت « هذيل » نازل نگشته است و بايد لغت « قريش » را به مردم ياد بدهى نه لغت هذيل را . « 3 »\r\n\r\n\r\n","description":"","footnote":"\r\n( 1 ) . تفسير طبرى 1 / 24\r\n( 2 ) . تبيان 64\r\n( 3 ) . تبيان 65 .\r\n","page_name":" 290 ","page_number":290},
  {"content":"\r\n\r\n3 - باز اين تأويل و نظريه با آنچه از عثمان نقل شده است ، مخالفت دارد كه او به طوايف سه‌گان قريش دستور داد ، اگر در قرائت قرآن با زيد بن ثابت اختلاف پيدا نموديد با لغت قريش بنويسيد زيرا قرآن با لغت قريش فرود آمده است . « 1 »\r\n4 - باز اين نظريه ، يعنى تفسير نمودن حروف هفتگانه به لغات هفتگانه با مضمون روايت ديگر مخالف است ؛ چنان‌كه نقل مىكنند : عمر و هشام بن حكم در قرائت سورهء فرقان اختلاف نمودند . هشام با قرائتى خواند ، رسول خدا ( صلى الله عليه و آله و سلم ) فرمود : اين‌چنين نازل گرديده است و عمر با قرائت ديگرى خواند ، باز رسول خدا ( صلى الله عليه و آله و سلم ) فرمود :\r\nچنين نازل شده است ، سپس فرمود : اين قرآن با هفت حرف نازل شده است . « 2 »\r\nدر صورتى كه مىدانيم عمر و هشام هر دو از قبيلهء قريش بودند و قرآن را با لغت قريش مىخواندند ، موجب و علتى براى احتلاف آنان در قرائت از نظر لغت نبود تا بتوانيم اختلاف در حروف را به اختلاف در لغات تفسير كنيم .\r\n5 - گذشته از هم اين تأويل نمودن حروف هفتگانه به لغات هفتگانه ادعايى است ، بدون دليل و گفتارى است ، بىاساس كه پايهء علمى ندارد .\r\n6 - اگر طرفداران اين نظريه منظورشان از اين گفتار كه قرآن به هفت لغت فرود آمده است ، اين باشد كه قرآن بر لغاتى مشتمل است كه لغت قريش از آنها خالى است ، دراين صورت نزول قرآن با اين لغات هفتگانه نه‌تنها موجب تسهيل قرائت نخواهد بود بلكه آن را مشكل‌تر خواهد نمود و از طرف ديگر اين گفتار با واقع مطابقت نمىكند زيرا لغت قريش برترى و تفوق بر ساير لغات داشته ، از ميان تمام لغات ، كلمات فصيح را جمع‌آورى نموده است و در اين مورد به مرحله‌اى رسيده است كه عربى بودن يك جمله را با همان لغت مىسنجند و در قواعد عربى به آن لغت رجوع مىكنند .\r\n\r\n\r\n","description":"","footnote":"\r\n( 1 ) . صحيح بخارى : باب نزول القرآن على لغهء قريش 156\r\n( 2 ) . متن اين روايت را در صفحات قبلى آورديم .\r\n","page_name":" 291 ","page_number":291},
  {"content":"\r\n\r\nو اگر منظورشان اين باشد كه قرآن بر لغات قبايل ديگر نيز مشتمل است ولى اين لغات با لغات قريش متحد مىباشد . دراين صورت دليلى نيست كه آن را به لغات هفتگانه منحصر كنيم زيرا در قرآن بيش از پنجاه لغت كه همهء آن‌ها با لغت قريش متحد مىباشند ، به‌كار رفته است .\r\nچنان‌كه ابوبكر واسطى نقل مىكند : « در قرآن بيش از پنجاه لغت وجود دارد كه عبارتند از : لغت قبيلهء قريش ، هذيل ، كنانه ، خثم ، خزرج ، اشعر ، نمير و . . . » « 1 »\r\nپنجم : لغات مضر\r\nعده‌اى چنين مىگويند : منظور از حروف هفتگانه تنها لغات هفتگانه‌اى است كه تيره‌هاى مختلف و هفتگانهء قبيلهء « مضر » با آن‌ها تكلم مىكردند و اين لغات در مجموع قرآن پخش گرديده است كه آن‌ها عبارتند از لغات : قريش ، اسد ، كنانه ، هذيل ، تميم ، ضبّه و قيس .\r\nپاسخ : پاسخ اين نظريه نيز همان است كه در نظريهء چهارم گذشت و اشكالاتى كه بر آن نظريه وارد بود ، بر اين نظريه وارد مىباشد .\r\nششم : اختلاف در قرائات\r\nطرفداران اين نظريه مىگويند : منظور از حروف هفتگانه همان قرائت‌هاى هفتگانه مىباشد . بعضى از طرفداران اين نظريه مىگويند : ما در قرائت‌هاى قرآن تدبر و دقت نموديم ، مجموع آن‌ها هفت وجه بيشتر نبود :\r\n1 - گاهى تنها « حركه » يك كلمه تغيير پيدا مىكند ، نه ساختمان و معناى آن مثل « هَنَّ أَطْهَرُ لَكُمْ » كه با ضم و با فتح « هاء » اطهر خوانده مىشود .\r\n\r\n\r\n","description":"","footnote":"\r\n( 1 ) . اتقان ، ج 1 ، نوع 37 ، ص 230 .\r\n","page_name":" 292 ","page_number":292},
  {"content":"\r\n\r\n2 - گاهى هم با تغيير « حركه » كلمه ، ساختمان و معناى آن نيز تغيير پيدا مىكند ، مانند : « رَبَّنا باعِدْ بَيْنَ أَسْفارِنا » كه كلمهء « باعد » با صيغهء ماضى و امر تلفظ مىشود .\r\n3 - گاهى هم به‌سيلهء اختلاف و تغيير حروف يك كلمه صورت آن كلمه محفوظ مىماند ولى معنايش تغيير پيدا مىكند ، مانند « نُنْشِزُها » و « نٌنْشرُها » كه هم با « زاء » و هم با « راء » خوانده شده است .\r\n4 - گاهى نيز صورت كلمه عوض مىشود ولى معنايش محفوظ مىماند ، مانند « كَالْعِهْنِ الْمَنْفُوشِ » كه عده‌اى آن را « كَالصَّوْفِ الْمَنْفُوشِ » خوانده‌اند و كلمه‌هاى « عِهْن » و « صَوْف » به يك معنى مىباشند .\r\n5 - و گاه درثر اختلاف قرائت ، هم لفظ و هم معنى هر دو عوض مىشود ، مانند « وَ طَلْحٍ مَنْضُودٍ » كه « وَ طَلْعٍ\r\nمَنْضُود » نيز خوانده شده است .\r\n6 - و گاهى نيز تغيير قرائت با تقديم و تأخر يك كلمه واقع مىشود ، مانند « وَ جائتْ سَكْرَهءُ الْمَوْتِ بِالْحَقِّ » كه « وَ جائتْ سَكْرَهءُ الْحَقِّ بِالْمَوْتِ » نيز در بعضى از قرائت‌ها آمده است .\r\n7 - و بالاخره گاهى هم تغيير با زيارت و نقصان حاصل مىشود ، مانند آيه‌هاى « تِسْعَ وَ تِسْعونَ نَعْجَهءً انْثى * وَ امَّا الْغُلامَ فَكانَ كافِراً وَ كانَ ابَواهُ مُؤمِنينَ * فَانَّ اللهِ مِنْ بَعْدِ اكْراهِهِنَّ لَهُنَّ غَفورٌ رَحيمٌ » كه در آيهء اولى « انثى » و در آيهء دومى كلمه‌هاى « كافراً » و « و كان » و در آيهء سومى « لَهُنَّ » اضافه گرديده است .\r\nپاسخ : اين بود خلاصهء نظريهء پنجم در معنا و تفسير حروف هفتگانهء قرآن كه آن نيز از جهاتى مردود و غير قابل قبول مىباشد :\r\n1 - اين تفسير در معناى حروف هفتگانه هيچ‌گونه دليل و گواهى ندارد ، به‌خصوص اينكه افراد مورد خطاب در روايات حروف هفتگانه اصلًا از اين‌گونه اختلاف قرائت‌ها اطلاعى نداشتند .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\n2 - از وجوه اختلافى كه ذكر گرديد ، يكى تغيير معنا بود و ديگرى عدم تغيير معنى در صورتى كه اين دو وجه را بايد تنها يك وجه حساب كنيم زيرا در اين دو صورت ظاهر و شكل كلمه عوض مىشود ، خواه معناى آن تغيير بيابد و يا تغيير نكند ، تفاوتى نخواهد داشت و قرائت را دو گونه و دو رقم نمىسازد ، چون در اختلاف قرائت‌ها تنها لفظ مورد نظر مىباشد ، نه معنا .\r\nاين است كه بايد اين دو قسم قرائت يك قسم حساب گردد و دراين صورت هم وجوه هفتگانه اختلاف قرائت‌ها كه ذكر گرديده است ، به شش وجه تقليل مىيابد و با حروف هفتگانه تطبيق نمىكند .\r\n3 - از وجوه اختلافى كه ذكر شد ، يكى تغيير صورت لفظ بود ، مانند « طلح » و « طلع » و ديگرى عدم تغيير آن بود ، مانند « ننشز » و « ننشر » در صورتى كه تلفظ در هر دو مورد تغيير يافته ، فقط كلم ننشز و ننشر از نظر كتابت تغيير نيافته است ولى از نظر قرائت تلفظ « زاء » غير از تلفظ « راء » مىباشد .\r\nاين است كه بايد اين دو وجه را نيز يكى حساب نمود زيرا قرائت در هر دو مورد تغيير مىيابد و اصل در قرآن هم تلفظ و قرائت است نه كتابت ، چون قرآن آن است كه خوانده مىشود ، نه آنچه نوشته مىشود .\r\n4 - روايات حروف هفتگانه در اين معنى صراحت دارند كه قرآن در ابتدا با حرف واحد نازل شده بود ، سپس با\r\nدرخواست پيامبر اجازهء قرائت آن به هفت وجه رسيد .\r\nپرواضح است كه مراد از حرف و وجه واحد نمىتواند يكى از اين اختلافات نامبرده ، باشد . پس چگونه مىتوان گفت كه مراد از حروف هفتگانه همان اختلافات هفتگانه است ؟ !\r\n5 - اكثر آيات قرآن درميان تمام قاريان مورد اتفاق بوده و كوچك‌ترين اختلافى در قرائت آن‌ها نبوده است و اگر موارد اتفاق را بر موارد اختلاف ياد شده اضافه كنيم ، هشت قسم مىشود و برگشت آن به حروف هشتگانه مىشود نه حروف هفتگانه !\r\n\r\n","description":"","footnote":"","page_name":" 294 ","page_number":294},
  {"content":"\r\n\r\n6 - به‌طورى كه در داستان عمر و در بعضى از روايات گذشته آمده است ، مورد اين روايات ، اختلاف قاريان در كلمات قرآن مىباشد و بنابراين نظريه ، خود اين اختلاف يكى از حروف هفتگانه است ولى رسول خدا ( صلى الله عليه و آله و سلم ) احتياجى نداشت كه در مقام رفع خصومت و اختلاف آن‌ها ، با نازل شدن قرآن با هفت حرف اعتذار نمايد و آن را توجيه كند آيا ممكن است ، نازل نمودن جبرئيل يك حرف و دو حرف و سپس سه حرف و بالاخره هفت حرف را به اين اختلافات حمل كنيم ؟\r\nخلاصه آنكه جزائرى در گفتارش در اين مقام راه انصاف را پيش گرفته ، آنجا كه مىگويد : « اقوال و نظريات دربارهء حروف هفتگانه زياد است و اكثر آن‌ها از حقيقت به‌دور . » گويا طرفداران اين نظريه‌ها از حديثى كه مىگويد : « قرآن با هفت حرف نازل شده » غفلت نموده و سپس آنچه را كه دلخواهشان بوده بر زبان رانده‌اند . « 1 »\r\nهفتم : اختلاف در قرآن به شكل ديگر\r\nمىگويند : منظور از حروف هفتگانه همان وجوه اختلاف در قرائات است ، به معناى ديگرى غير از آنچه در وجه ششم گذشت .\r\nاين نظريه را زرقانى پذيرفته ، در « لوايح » از ابوالفضل رازى نقل نموده است كه اختلاف هر كلمه نمىتواند خارج از جهات هفتگانهء زير باشد :\r\nاول : اختلاف در اسماء از نظر مفرد و تثنيه و جمع بودن و همچنين از نظر مذكر و مؤنث بودن .\r\nدوم : اختلاف در افعال از نظر ماضى و مضارع و امر بودن .\r\nسوم : اختلاف از لحاظ اعراب و حركات .\r\nچهارم : اختلاف از لحاظ زياده و نقصان .\r\n\r\n\r\n","description":"","footnote":"\r\n( 1 ) . تبيان 59 .\r\n","page_name":" 295 ","page_number":295},
  {"content":"\r\n\r\nپنجم : اختلاف از جهت تقديم و تأخير .\r\nششم : اختلاف به‌وسيلهء تغيير و تبديل كلمات .\r\nهفتم : پيدايش اختلاف لغات و لهجه‌هاى مختلف مانند : فتح ، اماله ، ترفيق ، تفخيم ، اظهار و ادغام و غير آن‌ها كه ممكن است قبيله‌اى يكى از اين‌ها را در كلمه‌اى به كار برد و قبيله‌اى ديگر عكس و خلاف آن را .\r\nپاسخ : اين نظريه از جهاتى مردود مىباشد زيرا ايراد اول و چهارم و پنجم كه به نظريهء ششم وارد بود ، بر اين نظريه نيز وارد است .\r\nعلاوه‌بر آن‌ها ايراد ديگر نيز بر اين نظريه متوجه مىباشد و آن اينكه اختلاف در اسما و افعال كه در اين نظريه ، دو نوع محسوب شده است ، هر دو از يك باب ، يعنى اختلاف در هيئت است .\r\nبنابراين ، آن‌ها را دو قسم به حساب آوردن و در مقابل هم قرار دادن ، مفهومى ندارد و با اين حساب اقسام اختلاف بيش از شش جهت نخواهد بود .\r\nاگر بنا باشد كه در اين تقسيم‌بندى تمام خصوصيات را در نظر بگيريم ، بايد هريك از تثنيه ، جمع ، تذكير ، تأنيث و همچنين ماضى ، مضارع و امر بودن را با يك قسم مستقل به حساب بياوريم و دراين صورت وجوه اختلاف بيشتر خواهد شد نه هفت وجه .\r\nاز طرف ديگر همان‌گونه كه زرقانى از ابن قتيبه نقل مىكند : « 1 » اختلاف در ادغام ، اظهار ، روم ، اشمام ، تخفيف و تسهيل در يك كلمه آن را از لفظ واحد بودن خارج نمىكند تا بتوانيم آن‌ها را در رديف اختلاف در كلمه و حرف محسوب بداريم بنابراين به عقيدهء ما اختلاف در قرائت بيش از شش قسم متصور نيست :\r\n1 - اختلاف در هيئت كلمه نه در ماده آن ، مانند اختلاف در ماضى و امر بودن كلمه « باعد » و مانند اختلاف در مفرد و جمع بودن « امانتهم » .\r\n\r\n\r\n","description":"","footnote":"\r\n( 1 ) . مناهل العرفان 154 .\r\n","page_name":" 296 ","page_number":296},
  {"content":"\r\n\r\n2 - اختلاف در مادهء كلمه نه در هيئت آن ، مانند اختلاف در كلمه « ننشزها » كه گاهى با « راء » و گاهى با « زاء » تلفظ مىشود .\r\n3 - اختلاف ، هم در ماده و هم درهيئت آن ، مانند اختلاف در « عِهْن » و « صَوف » .\r\n4 - اختلاف در هيئت از نظر اعراب ، مانند اختلاف در « وَارْجُلكُمْ » كه گاهى با « نصب » لام خوانده مىشود و گاهى با\r\n« جر » آن .\r\n5 - اختلاف به‌وسيلهء تقديم و تأخير .\r\n6 - اختلاف به‌وسيلهء زيادت و نقصان كه مثال اين دو قسم قبلًا گفته شد .\r\nهشتم : كثرت در مرتبهء آحاد\r\nطرفداران اين نظريه مىگويند : هدف روايت از حروف هفتگانه معيناً عدد هفت نيست بلكه منظور كثرت در مرتب آحاد و يكان است .\r\nبنابراين ، حروف هفتگانه به معناى حروف فراوان و زياد خواهد بود ، چنان‌كه هفتاد و هفتصد مىگويند و كثرت در مرتب عشرات و مآت را اراده مىكنند نه اين دو عدد معين را .\r\nاين نظريه به قاضى عياض و پيروان وى نسبت داده شده است .\r\nپاسخ : بر اين نظريه دو اشكال زير وارد است كه :\r\nاولًا : اين نظريه بر خلاف ظاهر روايات است كه عدد هفت را در اين روايات نمىتوان به كثرت در آحاد حمل نمود .\r\nوثانياً : در اين نظريه هدف و منظور از حروف هفتگانه چيست ، مشخص نشده ، معنايى براى اين حروف گفته نشده است ، پس بايد حروف را با يكى از وجوه گذشته معنى نمود و در اين صورت اشكالاتى كه بر آن وجوه وارد بود ، بر اين نظريه نيز وارد مىشود .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nنهم : قرائت‌هاى هفتگانه\r\nاز وجوه و معانى كه براى حروف هفتگانه گفته شده است ، يكى ديگر اين است كه منظور از اين حروف هفتگانه همان قرائت‌هاى هفتگانه مىباشد .\r\nپاسخ اين وجه اين است : اگر منظور از اين هفت قرائت همان قرائت‌هاى هفتگانهء معروف است ، ما در فصل « نگاهى به قرائت‌ها » بطلان اين نظريه و احتمال را توضيح داديم و اگر منظور از آن ، هفت قرائت به‌طور مطلق و بدون تعيين باشد ، مسلم است كه تعداد قرائت‌ها بيشتر از هفت است .\r\nو اگر كسى چنين توجيه و تفسير كند كه گرچه تعداد قرائت‌ها در قرآن بيشتر است ولى كلمات قرآن را اگر يكايك\r\nحساب كنيم ، هر كلمه‌اى بيش از هفت نوع خوانده نمىشود ، پس اختلاف قرائت‌ها در هر كلمه‌اى از قرآن بيش از هفت نوع نخواهد بود . جواب اين توجيه اين است كه اگر منظور ، اكثر و اغلب كلمات قرآن باشد ؛ اين گفتار درست نخواهد بود زيرا كلماتى كه در قرآن با هفت قرائت خوانده مىشود بسيار كم هستند و اگر منظور بعضى از كلمات قرآن باشد ، اشكال ديگرى پيش مىآيد كه بعضى از كلمات قرآن با بيش از هفت قرائت تلفظ مىشوند ، مانند جملهء « وَ عَبَدَ الّطاغُوِت » كه با بيست و دو قرائت و كلمهء « افّ » كه با بيش از سى شكل خوانده مىشود .\r\nعلاوه‌بر همهء اينها ، اين نظريه مانند اكثر نظريه‌ها كه در اين مسئله وجود دارد ، با مورد روايت‌هاى حروف هفتگانه تطبيق نمىكند .\r\nدهم : لهجه‌هاى مختلف\r\nمىگويند : منظور از حروف هفتگانه كه قرآن برطبق آن‌ها نازل شده است ، لهجه‌هاى مختلف مىباشد كه ممكن است در يك لفظ وجود داشته باشد .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nاين نظريه را « رافعى » در كتاب خود پذيرفته است . « 1 »\r\nتوضيح اين نظريه اين است كه هريك از قبايل عرب در لفظ و تأديه يك كلمه به‌حسب اختلاف لهجه‌هايشان اختلاف پيدا مىكنند ، مثلًا « قاف » را در كلمهء « يقول » عراقىها به « گاف » فارسى تبديل مىكنند و اهل شام همان « قاف » را به « همزه » مبدل مىسازند به‌منظور تسهيل خواندن قرآن كه تمام قبايل مسلمان با هر لهجه‌اى كه دارند ، بتوانند به آسانى قرآن را بخوانند ، همهء اين لهجه‌ها در قرائت قرآن تجويز شده است زيرا انحصار در يك لهجه و الزام همهء قبايل بر آن لهظه واحد قرائت قرآن را بر قبائل و كسانى كه با آن لهجه آشنايى ندارند مشكل مىنمود . بدين‌جهت اجازه داده شد كه هر قبيله و قومى با لهجهء خود قرآن را بخوانند .\r\nو اما عدد هفت كه در اين مورد وجود دارد ، اشاره به كسرت است نه عدد معين زيرا عدد هفت معمولًا در زيادت و كثرت به كار مىرود ، با اين حساب اين عدد با كثرت لهجه‌هاى لغت عرب كه مسلماً بيش از هفت لهجه هستند ، منافاتى ندارند .\r\nپاسخ : اين نظريه هم ، با اينكه بهترين اقوال و نظريه‌ها مىباشد ، درست به نظر نمىرسد زيرا :\r\n1 - اين نظريه با روايتى كه از عمر و عثمان نقل شده ، منافات دارد كه به نقل آنان قرآن به‌لغت و لهج قريش نازل\r\nشده است و حتى عمر ، ابن مسعود را كه « حَتّى حين » را « عتى حين » مىخواند ، منع نمود ، به‌دليل اينكه اين روايت بر خلاف لغت و لهجهء قريش مىباشد .\r\n2 - و باز اين نظريه با اختلاف عمر و هشام كه هر دو از قريش بودند ، سازگار نيست .\r\n3 - و نيز اين نظريه با مورد اين روايات و صراحت قسمتى از آن‌ها منافات دارد زيرا از اين روايات چنين برمىآيد كه منظور از حروف هفتگانه ، اختلاف در جوهره و اصل الفاظ و كلمات است نه در چگونگى تلفظ آن‌ها .\r\n\r\n\r\n","description":"","footnote":"\r\n( 1 ) . اعجاز قرآن 70 .\r\n","page_name":" 299 ","page_number":299},
  {"content":"\r\n\r\n4 - اشكال چهارم در اين نظريه اين است كه تأويل و حمل كردن عدد هفت به كثرت و بر معناى رمزى و كنايى ، خلاف ظاهر اين روايات بلكه خلاف صريح پاره‌اى از آن‌ها است .\r\n5 - گذشته از همهء اينها لازمهء اين نظريه اين است كه الان هم مىتوان قرآن را با لهجه‌هاى متعدد قرائت نمود ، در صورتى كه اين حكم بر خلاف سيره و روش قطعى تمام مسلمانان است .\r\nاگر طرفداران اين نظريه ادعا كنند كه قرائت به لهجه‌هاى مختلف قبلًا جايز بوده است ولى بعداً نسخ گرديده و بر يك لهجه منحصر شده است ، در پاسخ اين نظريه بايد گفت : اين سخن ادعايى بيش نيست و هيچ دليل و شاهدى آن را تأييد نمىكند .\r\nو اگر به وجود نسخ با همان اجماع قطعى كه در تلفظ قرآن با لهج واحد و متعارف ، وجود دارد ، استدلال كنند . در پاسخ آن خواهيم گفت كه مدرك و زيربناى اجماع و اتفاق علما اين است كه جواز تلفظ قرآن با لهجه‌هاى مختلف در روز اول مسلم نبوده است و اگر نزول قرآن با لهجه‌هاى مختلف ثابت و مسلم شود ، همان‌طور كه صاحبان اين نظريه مىگويند ، در اين صورت شالود اجماع برهم مىريزد و اجماعى وجود نخواهد داشت .\r\nعلاوه‌بر اين ، آنچه از روايات حروف هفتگانه استفاده مىشود ، علت اصرار پيامبر براى تجويز حروف هفتگانه ، توسعه و تسهيل قرائت قرآن بر مسلمانان بوده است ، بنابراين چگونه مىتواند اين رخصت و تسهيل تنها به يك برهه و دوران كمى از زمان اختصاص داشته ، سپس برداشته شود و چگونه ممكن است كه بر خلاف آن ، اجماعى به‌وقوع پيوندد ، در صورتى كه مسلمانان در دوران‌هاى بعد به تسهيل و توسع بيشتر نيازمند بودند زيرا روزبه‌روز تعداد مسلمانان بيشتر شده ، پيروى نمودن آن‌ها از يك لهج معين و واحد مشكل مىشد .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nما ، در اينجا به همين اندازه از اقوال و نظريه‌ها كه دربارهء حروف هفتگانه گفته‌اند ، اكتفا مىكنيم و از بقيه نظريه‌ها و پاسخ آن‌ها صرف‌نظر مىنماييم .\r\nخلاصه و نتيجه :\r\nخلاصهء بحث اينكه : نزول قرآن با حروف هفتگانه معنا و مفهوم صحيحى ندارد ؛ بنابراين بايد روايتى كه در اين مورد نقل شده است ، كنار گذاشت ، مخصوصاً با توجه به رواياتى كه اين گروه روايات را تكذيب نموده ، نازل شدن قرآن را با يك حرف و يك روش تأييد مىكنند و اين همه اختلافات را كه در قرائت قرآن وجود دارد ، به خود راويان و قاريان قرآن مستند مىسازند .\r\n\r\n","description":"","footnote":"","page_name":" 301 ","page_number":301},
  {"content":"\r\n . \r\n","description":"","footnote":"","page_name":" 302 ","page_number":302},
  {"content":"\r\n\r\n\r\nبخش 8 بحثى در پيرامون مسئلهء تحريف قرآن\r\n1 . معانى و اقسام تحريف\r\n2 . عقيد مسلمانان در تحريف قرآن\r\n3 . نسخ تلاوت در قرآن\r\n4 . دلايل عدم تحريف قرآن :\r\n1 - تحريف از نظر قرآن\r\n2 - تحريف از نظر سنت و احاديث\r\n3 - قرائت سوره‌هاى قرآن در نماز\r\n4 - قرآن به‌وسيلهء خلفا تحريف نگرديده است\r\n5 - عدم تحريف قرآن در دوران عثمان\r\n6 - عدم تحريف قرآن در دوران‌هاى بعد از خلفا\r\n5 . دلايل طرفداران تحريف قرآن و پاسخ آن :\r\n1 - تحريف تورات و انجيل\r\n2 - قرآن على ( عليه السلام )\r\n3 - روايات تحريف\r\n4 - قرآن چگونه جمع‌آورى گرديد\r\n\r\n","description":"","footnote":"","page_name":" 303 ","page_number":303},
  {"content":"\r\n . \r\n","description":"","footnote":"","page_name":" 304 ","page_number":304},
  {"content":"\r\n\r\n\r\nمعانى و اقسام تحريف\r\nيكى از مسائل مهم و حساسى كه دربارهء قرآن پيش مىآيد مسئل « تحريف قرآن مجيد » است ولى قبل از بررسى اين مطلب مسايلى را به‌عنوان مقدمه مطرح مىكنيم و سپس به اصل مطلب مىپردازيم :\r\nتحريف چيست ؟\r\nلغت « تحريف » به چند معنى استعمال مىشود كه نسبت به بعضى از معانيش در قرآن واقع شده ، نسبت به بعضى معانى ديگرش راهى به قرآن ندارد و نسبت به بعضى معانى ديگرش راه يافتن آن به قرآن مورد اختلاف است . اينك به تفصيل آن مىپردازيم :\r\n1 - تحريف در معنا : اگر چيزى يا كلمه‌اى از مورد خود تغيير داده شود و در غير مورد و معناى واقعيش استعمال شود ، اين عمل را نوعى تحريف مىنامند چنان‌كه تحريف در آى شريفهء ذيل به همين معنا آمده است :\r\n« مِنَ الَّذِينَ هَادُوا يُحَرِّفُونَ الْكَلِمَ عَن مَواضِعِهِ » ( 4 / 46 ) .\r\n« گروهى از يهوديان گفتار خدا را از معانى حقيقى آن به معناها و مواردى ديگر تغيير داده و تحريف مىكنند » .\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nتحريف به اين معنا بدون ترديد و اختلاف در تفسير قرآن مجيد واقع شده است زيرا تفسير كردن آيات قرآن به معانيى كه هدف و مقصود قرآن نيست ، بسيار ديده شده است و بيشتر بدعت‌گذاران و صاحبان عقايد فاسد و مذاهب باطل ، در قرآن مجيد به چنين تفسير و تحريفى مرتكب شده‌اند و آيات آن را بر طبق نظريات و تمايلات نفسانى خود تأويل نموده و با افكار و عقايدشان تطبيق داده‌اند ، در صورتى كه پيشوايان مذهبى و ائمه هدى ( عليهم السلام ) از چنين تفسير و تحريفى شديداً منع نموده ، مرتكب آن را سخت مورد ملامت و نكوهش قرار داده‌اند چنان‌كه در كتاب كافى آمده است كه امام باقر ( عليه السلام ) طى نامه‌اى به « سعد خير » چنين نگاشت : « آنان قرآن را پشت سر انداخته‌اند و حروف و الفاظ آن را\r\nحفظ نموده ، معانى و قوانينش را تحريف مىكنند . قرآن را مىخوانند ولى حقوق و حدود آن را رعايت نمىكنند . كوته‌نظران از قرآن به خواندن ظاهر آن مسرور و خوشحالند ولى دانشمندان از اينكه حقوق و احكام قرآن رعايت نمىشود بسيار غمگين و محزونند . » « 1 »\r\n2 - تحريف در حروف و حركات : اگر حروف و يا حركات بعضى از كلمه‌هاى قرآن تغيير داده شود به‌طورى كه معناى آن هيچ‌گونه تغيير پيدا نكند ، اين عمل نيز يك نوع تحريف محسوب مىشود .\r\nاين‌گونه تحريف نيز مانند تحريف به معناى اول در قرآن واقع شده است ، زيرا ما در بحث قرائت ثابت نموديم كه قرائت‌هاى دهگانه به‌طور متواتر ثابت نشده است و برگشت اين مطلب بر اين است كه قرآن تنها با يكى از اين قرائت‌هاى دهگانه مطابقت دارند و بقى قرائت‌هاى به‌جز زيادت و يا نقصانى نمىتوانند باشند .\r\n3 - تحريف در كلمات قرآن : اگر كلمه و يا كلماتى ازقرآن برداشته شود و يا بر قرآن افزوده شود به‌طورى كه حقيقت قرآن تغيير نيابد و همان‌گونه كه فرود آمده است ، محفوظ بماند ، اين عمل را نيز « تحريف » مىنامند .\r\n\r\n\r\n","description":"","footnote":"\r\n( 1 ) . وافى ، آخر كتاب صلاهء 5 / 284 .\r\n","page_name":" 306 ","page_number":306},
  {"content":"\r\n\r\nتحريف بدين معنى نيز در صدر اسلام بدون ترديد به قرآن راه يافته است زيرا : اولًا : به گواه تاريخ ، عثمان در دوران خلافتش يك قسمت از قرآن‌هاى موجود را سوزاند و به استاندارانش نيز در شهرهاى اسلامى دستور داد ، تمام قرآن‌ها را به‌جز آنچه كه خودش جمع‌آورى نموده است ، بسوزانند . اين مطلب مىرساند كه قرآنى سوزانده شده ، با قرآنى كه خود عثمان جمع‌آورى نموده بود ، اختلاف و مغايرت داشته است و گرنه علتى براى سوزاندن و از بين بردن آن‌ها نبود .\r\nوثانياً : عده‌اى از علما و دانشمندان موارد اختلاف آن قرآن‌ها را معين نموده‌اند ، از جمله « ابوداوود سجستانى » - صاحب سنن معروف - - در اين موضوع كتابى نوشته ، آن را « كتاب المصاحف » ناميده است .\r\nاز اين گفتار دو مطلب استفاده مىشود :\r\nى كى اينكه : قرآن‌هاى دوران عثمان با يكديگر متفاوت بوده‌اند و تحريف به معناى زيادت و يا نقصان كلمه و كلمات به آن‌ها راه يافته است و تنها يكى از آن‌ها مطابق با واقع و از هرگونه زيادت و نقصان محفوظ بوده است و به عقيد ما قرآنى كه عثمان جمع‌آورى نموده ، همان قرآن متداول و معمول در ميان مسلمانان صدر اسلام مىباشد كه از هر جهت مطابق با واقع بوده ، از خود رسول اكرم ( صلىالله عليه وآله و سلم ) گرفته شده است .\r\nدوم اينكه : به عقيد ما و تمام كسانىكه تنها قرآن موجود را قطعى و متواتر مىدانند ، تحريف به معناى زيادت يا\r\nنقصان كلمه در بعضى از قرآن‌هاى صدر اسلام راه داشته است ولى در عصر عثمان كه قرآن‌هاى تحريف‌يافته سوزانده شده ، قهراً تحريف به آن معنى نيز از ميان رفت و تنها قرآنى كه از زيادت و نقصان خالى و محفوظ بود ، در دست مسلمانان باقى ماند .\r\nولى كسانىكه تمام قرآن‌هاى صدر اسلام را قطعى و متواتر مىدانند ، مجبورند كه در قرآن موجود نيز تحريف را بپذيرند و كم و زياد بودن بعضى از كلمات آن را\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nقبول نمايند زيرا اين گروه ، مانند طبرى و بعضى از مفسرين ديگر مىگويند كه قرآن به هفت‌گونه نازل شده است و تا دوران عثمان نيز با همان هفت‌گونه خوانده مىشد ولى عثمان همهء آن قرآن‌ها را از بين برد و تنها قرآن خود را كه با يكى از آن لغات و گونه‌هاى هفتگانه نگارش يافته بود ، باقى گذاشت و از آن زمان به بعد روش‌ها و لغت‌هاى ششگان ديگر كه درواقع همهء آن‌ها نيز از قرآن بوده است ، از بين رفت . « 1 »\r\n4 - تحريف در آيات : اگر آيه و يا سوره‌اى از قرآن ، كم و يا بر آن اضافه شود ولى اين زيادت و نقصان تغييرى در حقيقت قرآن و كتاب خدا بودن آن به‌وجود نياورد و رسول خدا ( صلىالله عليه وآله و سلم ) نيز آن سوره و يا آن آيه را به‌طور مسلم در قرآن خوانده باشد ، اين عمل با اين شرايط و خصوصيات يكى از معناهاى تحريف به مىباشد و تحريف اين معنا قطعاً در قرآن واقع شده است .\r\nمثلًا « بسم الله » از جمله‌آياتى است كه پيامبر اسلام ( صلىالله عليه وآله و سلم ) به اتفاق مسلمانان ، پيش از هر سوره به‌جز سورهء « توبه » آن را قرائت مىنمود ولى با اين حال از قرآن بودن آن مورد اختلاف است .\r\nزيرا عده‌اى از علماى اهل سنت « بسم الله » را جزء قرآن نمىدانند و حتى به عقيدهء پيروان مالك خواندن آن در نمازهاى واجب قبل از سورهء حمد جز در موارد مخصوص مكروه مىباشد ولى عدهء ديگر از آنان « بسم الله » را جزئى از قرآن مىدانند .\r\nبايد توجه داشت كه اين اختلاف‌نظر تنها درميان علماى اهل سنت است ، اما علما و دانشمندان شيعه متفقاً و بدون اختلاف مىگويند : « بسم الله » به استثناى سورهء توبه جزء تمام سوره‌هاى قرآن مىباشد ، چنان‌كه در تفسير سوره حمد در اينباره مشروحاً بحث خواهيم نمود .\r\n\r\n\r\n","description":"","footnote":"\r\n( 1 ) . در همين كتاب به بحث « قرآن به چند لفظ فرود آمده است » مراجعه شود .\r\n","page_name":" 308 ","page_number":308},
  {"content":"\r\n\r\n5 - تحريف با زياد كردن : اگر زيادتى در قرآن به‌وجود آيد به‌طورى كه حقيقت ، ماهيت و واقعيت قرآن را تغيير دهد و گفته شود كه قسمتى از قرآن موجود كلام خدا نيست ، اين‌گونه تغيير و زيادت نيز « تحريف » ناميده‌مىشود و\r\nتحريف بدين معنا اصلًا راهى به قرآن نيافته است و بطلان آن در ميان تمام مسلمانان مسلم و از ضروريات و بديهيات مىباشد .\r\n6 - تحريف با كم نمودن : يكى ديگر از معانى « تحريف » تنقيص و كم نمودن است ، بدين معنى كه بگوييم : قرآن موجود بر تمام آن چه از آسمان‌ها نازل شده است مشتمل نيست و قسمتى از آن در موقع تدوين و يا در دوران‌هاى بعدى از بين رفته است ؛ تحريف به اين معنى است كه در اينجا موضوع بحث ما مىباشد .\r\nراه يافتن اين‌گونه تحريف به قرآن مجيد مورد اختلاف است ، عدهء معدودى از علما آن را پذيرفته‌اند و اكثر علما آن را مردود مىدانند و ما نيز آن را شديداً مردود مىدانيم و خالى از حقيقت مىشناسيم .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n\r\nعقيدهء مسلمانان در تحريف قرآن\r\nمعروف و مشهور در ميان مسلمانان اين است كه تحريف به معناى اخير كه در فصل پيش توضيح داده شد يعنى تحريف به معناى كم شدن قسمتى از آيات قرآن هرگز رخ نداده است . قرآنى كه فعلًا در دست مسلمين است ، عيناً همان قرآن است كه بر پيغمبر ( صلى الله عليه و آله و سلم ) نازل شده است .\r\nعدهء زيادى از علما و دانشمندان بر اين واقعيت تصريح نكرده‌اند ، مانند پيشواى محدثين شيخ صدوق ( رحمهء الله عليه ) كه عدم تحريف را جزو عقايد اماميه مىداند و مانند شيخ الطائفه ابو جعفر طوسى ( رحمهء الله عليه ) كه در اول تفسير خود « تبيان » به صراحت بر اين مطلب تأكيد مىكند . اين نظريه را از استاد خود سيد مرتضى علم الهدى ( رحمهء الله عليه ) نيز نقل مىكند و آن‌گاه دليل او را كه در اين مورد بهترين و محكم‌ترين دلايل مىباشد ، بازگو مىكند .\r\nباز از كسانىكه تحريف به معناى تنقيص را در قرآن نمىپذيرند ، مفسر معروف طبرسى ( رحمهء الله عليه ) است كه در مقدم تفسير خود « مجمع البيان » به رد آن صراحت دارد .\r\nباز از منكرين تحريف ، شيخ‌الفقها « شيخ جعفر » است كه در « كشف الغطا » بر عدم تحريف در قرآن ادعاى اجماع مىنمايد و از آن‌ها است علام بزرگ « شهشهانى » كه در كتاب خود « عروهء الوثقى » قول به عدم تحريف را به اكثريت\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nقاطع مجتهدين نسبت مىدهد و باز از آن‌ها است ، محدث مشهور ، مرحوم ملامحسن فيض ( رحمهء الله عليه ) در « وافى » و « علم اليقين » « 1 » و مجاهد بزرگ و قهرمان علم و دانش شيخ محمد جواد بلاغى در مقدم تفسير خود « آلاء الرحمن » .\r\nعده‌اى از علما نيز عقيد عدم تحريف را به اكثر دانشمندان بزرگ نسبت داده‌اند ، مانند شيخ بزرگوار شيخ مفيد و جامع علوم مختلف مرحوم شيخ بهايى و محقق دانشمند قاضى نور الله شوشترى .\r\nو مىتوان گفت كه : تمام دانشمندان و علماى شيعه كه دربارهء امامت كتابى تأليف نموده ، به مطاعن خلفا وارد\r\nشده‌اند ؛ همان نظريه و عقيده به عدم تحريف را داشته‌اند زيرا در طعن و ايراد بر خلفا ، به سوزاندن قرآن‌هاى موجود در آن عصر كه به‌وسيل خليف سوم انجام گرفت و اعمالى مانند آن استناد كرده‌اند ولى از مسئل تحريف هرگز اسم و سخنى به ميان نياورده‌اند ، در صورتى كه اگر تحريف واقع مىشد ، بيشتر از سوزاندن قرآن‌ها عامل طعن و انتقاد بود و مطرح مىشد .\r\nخلاصه اينكه : نظرى مشهور در ميان دانشمندان و محققين شيعه ، همان نظرى عدم تحريف است بلكه اين نظريه مورد اتفاق در ميان آنان مىباشد تنها افراد معدودى از محدثين شيعه و عده‌اى نيز از علماى اهل سنت نظرى وقوع تحريف را پذيرفته‌اند .\r\nرافعى در اينباره مىگويد : عده‌اى از علماى « كلام » كه رأى و ابتكارى از خود نداشته و به‌جز ظن و حدس دانشى نيندوخته‌اند و به‌جز راه جدال و لجاجت روشى در پيش نگرفته‌اند ، قائل به تحريف مىباشند و با طرح مطالب واهى از پيش خودشان در جمع‌آورى و تدوين قرآن ، به حذف شدن بخشى از آيات قرآن ، تفوّه مىكنند . « 2 »\r\n\r\n\r\n","description":"","footnote":"\r\n( 1 ) . وافى 5 / 274 ، علم اليقين 130\r\n( 2 ) . اعجاز القرآن 41 .\r\n","page_name":" 311 ","page_number":311},
  {"content":"\r\n\r\nمرحوم طبرسى در « مجمع البيان » قول به تحريف را به « حشويّه » و افراد بىاطلاع و ظاهربين اهل سنت نسبت داده است .\r\nمؤلف : در فصل آينده روشن خواهد شد كه عقيده به نسخ تلاوت عيناً همان عقيده به تحريف مىباشد .\r\nدراين صورت اعتقاد به نسخ در تلاوت كه درميان علماى اهل سنت مشهور است ، مستلزم مشهور بودن اعتقاد به تحريف نيز درميان آنان خواهد بود نه در ميان شيعه !\r\n\r\n","description":"","footnote":"","page_name":" 312 ","page_number":312},
  {"content":"\r\n\r\n\r\nنسخ تلاوت در قرآن\r\nاكثر علماى اهل سنت معتقدند كه بخشى از آيات ، در قرآن ضبط نشده‌و از قرائت ساقط شده‌است و اين‌گونه آيات را نسخ‌شده مىنامند . بنابراين ، تلاوت قسمتى از آيات قرآن نسخ شده است و اينان رواياتى را كه دلالت مىكند : « در عصر پيامبر ( صلىالله عليه وآله و سلم ) قرآن ديگرى بود » ، به همان گفتار و پندارشان شاهد و گواه مىگيرند ، اين است كه بر خود لازم مىدانيم در اينجا قسمتى از اين روايت‌ها را مورد بحث و بررسى قرار بدهيم و صحت و سقم آن‌ها را روشن سازيم چه آنكه پذيرفتن اين روايات كه دلالت بر نسخ تلاوت مىكنند ، مستلزم پذيرفتن مسئلهء تحريف است .\r\nاما روايات نسخ تلاوت\r\n1 - ابن عباس نقل نموده است كه عمر در بالاى منبر گفت : خداوند ، محمد ( صلىالله عليه وآله و سلم ) را به حق فرستاد و بر وى كتابى نازل نمود و از آياتى كه خداوند نازل نمود آى رجم است كه ما آن‌را خوانديم و فهميديم و برطبق همان آيه بود كه رسول خدا ( صلىالله عليه وآله و سلم ) زناكننده را سنگ‌سار نمود و بعد از وى ما نيز همين روش را پيش كشيديم ولى مىترسم كه دورانى بر اين امت بگذرد كه گوينده‌اى بگويد : به خدا سوگند ! آيل رجم را در قرآن پيدا نمىكنم و به‌وسيل ترك نمودن حكمى كه خدا فرستاده است ، به ضلالت بيفتند .\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nعمر آن‌گاه گفت : آرى حكم رجم در كتاب خدا براى هر مرد و زنى كه با داشتن همسر زنا كند ، ثابت است و از آياتى كه ما در قرآن مىخوانديم ، اين آيه بود : « لا تَرغَبُوا عَنْ آبائِكُمْ فَانَّهُ كُفْرٌ بِكُمْ انْ تَرغَبُوا عَنْ آبائِكُمْ » « 1 » يا بدين صورت بود كه : « انَّ كُفْرَاً بِكُمْ انْ تَرغَبُوا عَنْ آبائِكُمْ » . « 2 »\r\nسيوطى مىگويد : ابن اشته در كتاب « المصاحف » از ليث بن سعد چنين آورده است : اول كسى كه قرآن را جمع‌آورى نمود ، ابوبكر بود و زيد براى وى نوشت : عمر نيز آى رجم را آورد تا در قرآن ضبط شود ولى چون تنها بود ،\r\nشاهد و گواهى بر آيه بودن آن نداشت ، زيد نپذيرفت و ضبطش نكرد . « 3 »\r\nمؤلف : آى رجمى كه از عمر وارد گرديد و از وى پذيرفته نشد ، به چند صورت نقل شده است : يكى اينكه « اذا زَنَى الشَّيْخَ وَ الشَّيْخَهءُ فَارْجُمُوهُما الَبَتِّهءً نَكالًا مِنَ اللهِ وَ اللهِ عَزيزً حَكيمٌ » « 4 » و ديگرى اينكه « الشَّيْخَ وَ الشَّيْخَهءُ فَارْجُمُوهُما الَبَتِّهءً بِما قَضَيا مِنْ اللَّذَّهءِ » و صورت سوم اينكه « انَّ الشَّيْخَ وَ الشَّيْخَهءُ اذا زَنَيا فَارْجُمُوهُما الَبَتِّهءً »\r\nبه هر صورت در قرآنى كه فعلًا در دسترس مسلمانان است ، آيه‌اى كه حكم رجم از آن استفاده شود ، وجود ندارد اگر اين روايت صحيح باشد ، لابد آيهء رجم از قرآن ساقط شده است .\r\n2 - طبرانى با سند موثق و مورد اعتماد از عمر بن خطاب نقل نموده كه قرآن داراى يك ميليون و بيست و هفت هزار\r\nحرف است . « 5 » در حالىكه قرآن موجود به يك\r\n\r\n\r\n","description":"","footnote":"\r\n( 1 ) . از پدرانتان اعراض نكنيد زيرا اعراض نمودن از پدران با كفر يكسان است\r\n( 2 ) . صحيح بخارى 8 / 26 ، صحيح مسلم 5 / 116\r\n( 3 ) . اتقان 2 / 101\r\n( 4 ) . اگر پيرمرد و يا پير زنى زنا كنند ، حتماً سنگسارش كنيد ، عقوبتى است از سوى پروردگار و خداوند عزيز و حكيم\r\n( 5 ) . اتقان 1 / 121 .\r\n","page_name":" 314 ","page_number":314},
  {"content":"\r\n\r\nسوم آن هم نمىرسد و بنابراين روايت ، بيش از دو ثلث قرآن از بين رفته است .\r\n3 - باز ابن عباس از عمر نقل مىكند كه خداوند ، محمّد ( صلى الله عليه و آله و سلم ) را مبعوث كرد و با وى كتابى فرستاد كه آيهء رجم جزء آيات آن بود و طبق مضمون همان آيه رسول خدا ( صلىالله عليه وآله و سلم ) زناكننده را سنگسار نمود و ما نيز بعد از وى به همين روش عمل كرديم ، سپس عمر گفت : ما در قرآن اين آيه را مىخوانديم « وَ لا تَرغَبُوا عَنْ آبائِكُمْ فَانَّهُ كُفْرٌ بِكُمْ » « انْ كُفْراً بِكُمْ انْ تَرغَبُوا عَنْ آبائِكُمْ » . « 1 »\r\n4 . نافع نقل مىكند كه ابن عمر مىگفت : حتماً از شماها كسانى خواهند گفت كه من همهء قرآن را فراگرفته‌ام ولى او چه مىداند كه همهء قرآن كدام است زيرا قسمت زيادى از قرآن از بين رفته است ، اين است كه بايد بگويد : من از قرآن آنچه را كه در ظاهر وجود دارد ، فراگرفته‌ام . « 2 »\r\n5 - عرو هء بن زبير از عايشه نقل مىكند كه او مىگفت : در دوران رسول خدا ( صلىالله عليه وآله و سلم ) سور احزاب دويست\r\nآيه خوانده مىشد ولى چون عثمان قرآن‌ها را نوشت از آن سوره به‌جز آنچه فعلًا موجود است ، به دست ما نيامد . « 3 »\r\n6 - حميده دختر ابو يونس نقل مىكند كه : پدرم هشتاد سال داشت ، اين آيه را از مصحف عايشه براى من چنين خواند : « إِنَّ اللَّهَ وَ مَلَائِكَتَهُ يُصَلُّونَ عَلَى النَّبِىِّ يَا أَيُّهَا الَّذِينَ آمَنُوا صَلَّوا عَلَيْهِ وَسَلِّمُوا تَسْلِيماً وَ عَلَى الَّذِينَ يَصِلُونَ الصُفُوفَ الاوَّل » . حميده مىگويد : اين جريان در وقتى بود كه هنوز عثمان قرآن‌ها را تغيير نداده بود . « 4 »\r\n7 - ابو حرب بن اسود از پدرش نقل مىكند كه ابو موسى اشعرى از قراء بصره دعوت نمود ، سيصد نفر كه همه قاريان قرآن بودند ، در نزد وى حاضر گشتند ،\r\n\r\n\r\n","description":"","footnote":"\r\n( 1 ) . مسند احمد 1 / 47\r\n( 2 ) . اتقان 2 / 40 - 41\r\n( 3 ) . مدرك سابق 2 / 40 - 41\r\n( 4 ) . مدرك سابق 2 / 100 .\r\n","page_name":" 315 ","page_number":315},
  {"content":"\r\n\r\nابو موسى خطاب به آنان چنين گفت : شما مردان نيك و قاريان اهل بصره هستيد ، قرآن بخوانيد و آرزوها را طولانى نكنيد تا قلب شما را قساوت فرانگيرد ! چنان‌كه امت‌هاى گذشته دراثر آرزوهاى دور و دراز در دل‌هايشان جا داده بودند ، به بيمارى قساوت قلب مبتلا شدند ، آن‌گاه گفت : ما در قرآن سوره‌اى مىخوانديم كه از نظر طولانى بودن و شدت لحن آياتش ، مانند سور برائت مىدانستيم و من آن سوره را فراموش كرده‌ام ، به‌جز اين آيه كه خداوند مىفرمايد : « لَوْ كانَ لِابْنِ آدَمَ وَ ادِيانِ مِنْ مالٍ لَابْتَغى وادِياً ثالثاً وَ لا يَمْلَأُ جَوْفَ ابْنَ آدَمَ الّا التُّرابُ » « 1 » باز سوره‌اى را در قرآن مىخوانديم كه شبيه يكى از « مسبحات » بود و آن را نيز فراموش كرده‌ام و تنها اين آيه را به ياد دارم : « يَا أَيُّهَا الَّذِينَ آمَنُوا لَمْ تَقُولُونَ ما لا تَفْعَلُونَ فَتُكْتَبُ شَهادَهءَ فى اعْناقِكُمْ فَتُسْأَلُونَ عَنْها يَوْمَ الْقِيامَهءِ » . « 2 »\r\n8 - زر مىگويد : ابن ابى كعب به من گفت : زر ! سور احزاب را چند آيه مىدانى ؟ گفتم : هفتاد و سه آيه ، گفت : نه ، بلكه اين سوره مانند بقره يا بيشتر از آن بود . « 3 »\r\n9 - ابن ابى داوود و ابن انبارى از ابن شهاب نقل مىكنند كه وى گفت : به ما رسيده است كه قرآن بيشتر از آنچه در دست ماست ، نازل شده بود ولى علما و قاريان كه حافظ قرآن بودند ، در جنگ يمامه كشته شدند و درنتيجه قسمت\r\nزيادى از قرآن كه نوشته نشده بود ، به دست ما نرسيد . « 4 »\r\n\r\n\r\n","description":"","footnote":"\r\n( 1 ) . اگر پسر آدم دو بيابان مملو از ثروت داشته باشد ، آرزوى بيابان سوم را خواهد نمود و شكم آدم را به جز خاك ، چيزى پر نخواهد كرد\r\n( 2 ) . كسانىكه ايمان آورديد ، چرا آنچه را كه عمل نمىكنيد ، مىگوييد كه گفتار بىعمل ، شهادتى عليه شما نوشته مىشود و روز قيامت مورد سؤال و مواخذه قرار خواهند گرفت . صحيح مسلم 3 / 100\r\n( 3 ) . منتخب كنز العمال در حاشيه مسند احمد : 2 / 43\r\n( 4 ) . مدرك سابق 2 / 50 .\r\n","page_name":" 316 ","page_number":316},
  {"content":"\r\n\r\n10 - عمر از عايشه نقل مىكند كه وى مىگفت : اين آيه نيز جزء آيات ديگر قرآن بود : « عَشْرٌ رَضَعاتٍ مَعْلُوماتٍ يَحْرُمْنَ » « 1 » سپس اين آيه با آيه « خمس معلومات » نسخ شد و هر دو آيه حتى بعد از درگذشت رسول خدا ( صلى الله عليه و آله و سلم ) نيز تا مدتى در كنار ساير آيات قرآن خوانده مىشد . « 2 »\r\n11 - مسور بن مخرمهء نقل مىكند كه عمر بن الرحمان بن عوف گفت : آيا تو نيز آيه « انْ جاهَدُوا كَما جاهَدْتُمْ اوَّلَ مَرَّهءٍ » « 3 » را در قرآن پيدا نمىكنى همان‌طوركه ما پيدا نمىكنيم ؟ ! عبدالرحمان در پاسخ عمر گفت : اين آيه نيز مانند آيات ديگرى از بين رفته است . « 4 »\r\n12 - ابو سفيان كلاعى مىگويد : مسلمهء بن مخلد انصارى روزى به آنان گفت : از آن دو آيه‌اى كه جزء قرآن بوده ولى در قرآن ضبط نشده است ، به من خبر بدهيد !\r\nهيچ يك از آنان حتى ابوالكنود سهد بن مالك نيز كه در ميان آن‌ها بود ، نتوانست آن‌دو آيه را بخواند ، ابن مسلمه اين دو آيه را خواند : « انّ الَّذِينَ آمَنُوا وَهَاجَرُوا وَجَاهَدَوا فِى سَبِيلِ اللّهِ بِأَمْوَالِهِمْ وَأَنفُسِهِمْ الا ابْشِرُوا انْتُمْ الْمُفْلِحُونَ * وَالَّذِينَ آوَوْهُمْ وَ نَصَرُوهُمْ وَجادَلُوا عَنْهُمْ الْقُومَ الَّذينَ غَضِبَ اللَّهُ عَلَيْهِمْ اولئِكَ لا تَعْلَمُ نَفْسٌ ما اخْفِىَ لَهُمْ قُرَّهءِ أَعْيُنٍ جَزاءً بِما كانُوا يَعْمَلُونَ » « 5 »\r\n\r\n\r\n","description":"","footnote":"\r\n( 1 ) . ده بار شير خوردن كه معلوم و حتمى باشد نشر حرمت مىكند\r\n( 2 ) . صحيح مسلم 4 / 167\r\n( 3 ) . اگر جنگيديد ! همان‌طور كه دفعه اول جنگيديد\r\n( 4 ) . اتقان 2 / 42\r\n( 5 ) . كسانىكه ايمان آوردند و هجرت كردند ، در راه خدا با جان‌ها و ثروت‌هاى خويش جهاد نمودند ، مژده باد بر شما كه شما رستگارانيد . و كسانى كه به آنان جا دادند و كمكشان نمودند و در برابر افرادى كه خدا غضبشان نموده است ، از آنان دفاع نمودند ، آنها كسانى هستند كه هيچ كس نمىداند كه چه نعمت‌هايى كه سبب روشنايى چشم است براى آنان آماده گرديده است كه اين نعمت‌ها ، جزا و پاداش اعمالى است كه آن‌ها انجام داده‌اند - اتقان 2 / 42 .\r\n","page_name":" 317 ","page_number":317},
  {"content":"\r\n\r\nو باز با اسنادى چند آمده است كه دو سوره به نام سوره « خلع » و سوره « حفد » در مصحف ابن عباس و ابىبن‌كعب وجود داشته كه از آيات آن دو سوره است :\r\n« اللَّهُمَّ انّا نَسْتَعينُكَ وَ نَسْتَغْفِركَ وَ نُثَنَى عَلَيْكَ وَ لا نَكْفُرُكَ وَ نَخْلَعْ وَ نَتْرُكُ مَنْ يَعْجُزُكَ * اللَّهُمَّ إِيِّاكَ نَعْبُدُ وَ\r\nلَكَ نُصَلّى وَ نَسْجُدَ وَ الَيْكَ نَسْعى وَ نَحْفَدُ نَرْجُو رَحْمَتَكَ وَ نَخْشى عَذابَكَ بِالْكافِرينَ مُلْحَقٌ » « 1 »\r\nاين بود قسمتى از رواياتى كه با آن‌ها به نسخ تلاوت پاره‌اى از آيات قرآن استدلال شده است . در اين مورد روايات ديگرى وجود دارد كه آوردن هم آن‌ها لزومى ندارد .\r\nپاسخ : نسخ تلاوت قسمتى از آيات قرآن و اسقاط آن از قرائت عيناً همان تحريف و تنقيص قرآن مىباشد ، همان‌طور كه تحريف قرآن مورد قبول نبود ، نسخ تلاوت نيز خالى از اشكال نيست زيرا اين نسخ يا به‌وسيل خود پيامبر ( صلى الله عليه و آله و سلم ) بوده است و يا به‌وسيل افرادى كه بعد از وى زعامت و رياست مسلمانان را به دست گرفتند .\r\nنظريهء اول : يعنى وقوع نسخ از خود پيامبر ( صلىالله عليه وآله و سلم ) محتاج به دليل و گواه قطعى است و با اين روايات متزلزل نمىتوان آن را اثبات نمود زيرا به عقيد تمام دانشمندان ، قرآن با خبر واحد قابل نسخ نيست و عده‌اى از آنان در كتب اصول و كتب ديگر بر اين مطلب تصريح نموده‌اند . « 2 » بلكه به عقيد گروهى از علما مانند « شافعى » و پيروان وى و آنان‌كه از ظاهر قرآن پيروى مىكنند ، نسخ قرآن با سنت و اخبار قطعى نيز جايز نمىباشد بنا به نقلى ، احمد بن حنبل نيز بر همين عقيده بوده است و\r\n\r\n\r\n","description":"","footnote":"\r\n( 1 ) 178 . پروردگارا ! ما از تو استعانت مىجوييم و بر تو استغفار مىكنيم و به تو نثا مىگوييم و بر تو كفر نمىورزيم و كسانى را كه تو را معصيت كنند ، ترك نموده ، از خود دور مىكنيم * پرودگارا ! به تو عبادت مىكنيم و براى تو نماز مىخوانيم و سجده مىكنيم و براى تو كوشش نموده و به تو پناه مىآوريم ، به رحمت تو اميدواريم و از عذاب تو ترسان زيرا عذاب تو به كفار شامل است - اتقان 1 / 112 - 113\r\n( 2 ) . الموافقات شابطى 3 / 106 .\r\n","page_name":" 318 ","page_number":318},
  {"content":"\r\n\r\nگروهى ديگر ، گرچه نسخ قرآن را با اخبار متواتر و يقين‌آور جايز مىدانند ولى مىگويند چنين جريانى به‌وقوع نپيوسته است . « 1 »\r\nبا اين حال و با در نظر گرفتن نظريات دانشمندان ، چگونه مىتوان با چنين رواياتى كه مجموع آن‌ها خبر واحد مىباشد ، وقوع نسخ را به خود پيامبر ( صلىالله عليه وآله و سلم ) نسبت داد ؟ علاوه‌بر اين نسبت نسخ به خود پيامبر ( صلىالله عليه وآله و سلم ) با مضمون روايات ديگر مخالف است كه آن‌ها مىگويند ، اسقاط پاره‌اى از آيات بعد از پيامبر واقع شده است .\r\nاما نظريهء دوم ى عنى عقيده به نسخ تلاوت به اين معنى كه بعد از پيامبر به‌وسيل حاكمان و حكومت‌هاى وقت ، تلاوت بعضى از آيات قرآن تحريف شده ، اين همان عقيده به تحريف قرآن است كه هر كس به اين معنا معتقد باشد ، در واقع به تحريف قرآن معتقد است ، بنابراين اكثر علماى اهل سنت كه به نسخ تلاوت معتقدند ، بدون توجه مسئل تحريف را نيز پذيرفته‌اند . روى همين اصل مىتوان گفت كه گروه كثيرى از علماى اهل سنت به تحريف قرآن معتقد مىباشند ، زيرا آن‌ها به نسخ تلاوت آيات قرآن معتقد هستند ، اعم از اينكه حكم آن آيه‌ها نيز نسخ شود يا نشود .\r\nچنان‌كه عده‌اى از علما و اصوليين اهل سنت در اين حكم ترديد كرده‌اند كه : آيا شخص جنب مىتواند آياتى را كه تلاوت آن‌ها نسخ شده است ، بخواند يا نه و آيا شخص بدون وضو مىتواند به آن آيات دست بزند يا نه وعده‌اى از آن‌ها در اينباره حكم قطعى داده‌اند كه قرائت و لمس نمودن آيات نسخ شده ، براى اين افراد جايز نيست .\r\nاين نيز گواه ديگرى است بر اينكه آنان به نسخ قسمتى از آيات قرآن و درنتيجه به تحريف قرآن معتقدند . آرى ، تنها عده‌اى از معتزلىها به عدم نسخ تلاوت قائل شده و آن را مردود دانسته‌اند . « 2 »\r\n\r\n\r\n","description":"","footnote":"\r\n( 1 ) . الاحكام فى اصول الاحكام آمدى 3 / 217\r\n( 2 ) . مدرك سابق 3 / 201 - 217 .\r\n","page_name":" 319 ","page_number":319},
  {"content":"\r\n\r\nبا اين توضيح و بيان : روشن شد كه بيشتر علماى اهل سنت به واسطهء عقيده به نسخ تلاوت ، تحريف را نيز پذيرفته‌اند .\r\nولى جاى تعجب اين است كه اين عده از علماى اهل سنت چنين نسبت را مردود و علماى خودشان را از اين عقيده تبرئه كرده‌اند . حتى « آلوسى » مرحوم « طبرسى » را كه قول به تحريف را تنها به حشويه نسبت داده است تكذيب مىكند و مىگويد : هيچ‌يك از علماى اهل سنت عقيده به تحريف نداشته است .\r\nاعجاب‌انگيزتر اينكه : او عقيده به تحريف را به علما و دانشمندان شيعه نسبت مىدهد و مىگويد : ظاهر گفتار علماى شيعه ، عقيده به تحريف استفاده مىشود تا آنجا كه طبرسى مجبور شده به مقام دفاع از انان بيايد . عقيده فاسدشان را پرده‌پوشى كند . « 1 »\r\nدر صورتى كه ما قبلًا روشن ساختيم كه علما و محققين شيعه تحريف قرآن را شديداً انكار مىكنند و عدم تحريف در\r\nميان انان از مسائلى است كه مورد اتفاق و اتحاد علماى شيعه مىباشد ، حتى خود طبرسى رأى و استدلال سيد مرتضى را كه با بهترين و محكم‌ترين دليل ، نظرى تحريف را رد مىكند ، در كتاب خود مفصلًا نقل كرده است . « 2 »\r\n\r\n\r\n","description":"","footnote":"\r\n( 1 ) . روح المعانى 1 / 24\r\n( 2 ) . مجمع البيان 1 / 15 .\r\n","page_name":" 320 ","page_number":320},
  {"content":"\r\n\r\n\r\nدلائل عدم تحريف قرآن\r\n\r\nمسئلهء تحريف از نظر قرآن\r\nآياتى كه بر عدم تحريف قرآن دلالت دارند :\r\nمباحثى كه در پيش يادآورى گرديد ، در واقع مقدم بحث تحريف بود و اينك بعد از اين ، به دلايل عدم تحريف قرآن مىپردازيم و در اين فصل تنها به آياتى چند از قرآن كه به عدم تحريف قرآن دلالت دارند ، اكتفا مىكنيم .\r\nبه‌طورى كه قبلًا اشاره كرديم ، تحريف به معناى تنقيص و اسقاط قسمتى از آيات اصلًا راهى به قرآن ندارد و تحريف بدين معنى از نظر قرآن مردود است و ما بعضى از آن آيات را كه اساس و شالود عقيده به تحريف را درهم مىريزد ، در اينجا مىآوريم :\r\nآيه اول :\r\n« إِنَّا نَحْنُ نَزَّلْنَا الذِّكْرَ وَإِنَّا لَهُ لَحَافِظُونَ » . ( 15 / 9 )\r\n« ماييم كه ذكر ( قرآن ) را فرو فرستاديم و به‌يقين آن را حفظ خواهيم نمود . »\r\nاين آيه به صراحت دلالت دارد كه قرآن از تحريف محفوظ مانده و تا ابد نيز مصون خواهد ماند و خداوند در برابر تحريف‌كنندگان از كتاب خود دفاع خواهد كرد . جباران و ستمگران نخواهند توانست ، دست خيانت به‌سوى قرآن ببرند و\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nآن را ملعب خويش قرار داده و به دلخواه خود در آن تغيير و تبديل به‌وجود بياورند .\r\nطرفداران نظريه تحريف اين آيه را چند نوع تأويل و توجيه كرده‌اند :\r\n1 - مىگويند : منظور از « ذكر » كه در اين آيه به‌كار رفته است ، خود پيامبر است نه قرآن ، زيرا در آيه‌هاى ديگر كلمهء « ذكر » دربارهء خود پيامبر به كار رفته است آنجا كه مىفرمايد :\r\n« قَدْ أَنزَلَ اللَّهُ إِلَيْكُمْ ذِكْراً * رَسُولًا يَتْلُو عَلَيْكُمْ آيَاتِ اللَّهِ » . ( 65 / 11 - 10 )\r\n« [ در حقيقت 
  ] ، خداوند چيزى را كه مايهء تذكر است بر شما نازل كرده ، رسولى به‌سوى شما فرستاده كه آيات روشن خدا را بر شما تلاوت كند . »\r\nمىبينيم منظور از ذكر در اين آى ، شريفه رسول خدا ( صلى الله عليه و آله و سلم ) است و معناى آن چنين است كه ما پيامبر را\r\nفرستاديم و او را از شر اشرار محفوظ خواهيم داشت .\r\nپاسخ : اين تأويل ، باطل و نادرست است زيرا كلم « تنزيل » و « انزال » كه در آن دو آيه به‌كار رفته ، به معناى نازل نمودن مىباشد و اين كلمه دلالت دارد بر اينكه منظور از « ذكر » در هر دو آيه قرآن است نه پيامبر و اگر منظور از « ذكر » پيامبر بود ، كلم « ارسال » و مشابه آن به‌كار مىرفت كه به معناى فرستاده است نه تنزيل و انزال .\r\nاگر فرض كنيم كه اين گفتار در آى دوم درست است و منظور از « ذكر » در آن آيه رسول خدا ( صلىالله عليه وآله و سلم ) است ، در آى اول كه مورد بحث است مسلماً اين‌طور نيست و نمىتوان گفت كه منظور از « ذكر » در آى « حفظ » ( 15 / 6 ) نيز پيامبر است زيرا سه آيه قبل از آن ، اين آيه شريفه واقع شده است :\r\n« وَقَالُوا يَا أَيُّهَا الَّذِى نُزِّلَ عَلَيْهِ الذِّكْرُ إِنَّكَ لَمَجْنُونٌ » . ( 15 / 6 )\r\n« كفار و مشركين گفتند : اى كسى كه ذكر ( قرآن ) بر او نازل شده ، مسلماً تو ديوانه‌اى » در اين آيه ، خطاب بر پيامبر شده كه ذكر بر وى فرود آمده است و منظور از ذكر\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nدر اين آى شريف قرآن است . با درنظر گرفتن اين معنا جاى ترديد باقى نمىماند كه منظور از ذكر در سه آى بعدى نيز قرآن است ؛ نه پيامبر .\r\n2 - مىگويند : منظور از حفظ قرآن در اين آى شريفه ، مصونيت قرآن از قدح و ايراد و ثابت بودن تعاليم و مفاهيم عالى آن است ، نه مصونيت قرآن از تحريف و اسقاط پاره‌اى از ايات آن .\r\nپاسخ : اين گفتار از گفتار اول ضعيف‌تر و بطلانش روشن‌تر است زيرا : اگر منظور آنان اين باشد كه خداوند در اين آيه مصونيت قرآن را از انتقاد و ايراد كفار تضمين كرده است ، بطلان آن جاى شك و ترديد نيست ، چون قرآن از انتقاد مصون نمانده است بلكه ايراد و انتقاد كفار نسبت به قرآن بيش از حد شمارش است ، پس اين آيه حتماً متوجه اين جهت نيست .\r\nو اگر منظورشان اين باشد كه چون داراى روش مستقيم و صحيح و تعاليم محكم و اصيل و داراى دلايل قوى و متقن است و بدين‌جهت سطح قرآن بالاتر از آن است كه دست انتقاد و ايراد به ساحت آن لطمه و خدشه‌اى وارد سازد و مقام قرآن برتر از آن است كه شك و ترديد افراد ، كوچك‌ترين اثرى در آن بگذارد ؛ اين مطلبى است درست و صحيح ، ولى بايد توجه نمود كه اين نوع مصونيت كه به معناى استحكام دليل و استقامت روش و ثبات حقايق آن مىباشد ؛ از اول با خود قرآن بوده و ذاتى است ، نه اينكه بعد از نازل شدن از سوى خدا به آن متوجه شده است ولى مصونيتى كه از اين آيه استفاده مىشود ، مصونيت ذاتى نيست ، بلكه مصونيتى است كه بعد از نازل شدن ، خداوند آن را از تحريف مصون\r\nو محفوظ بدارد . بنابراين ، مصونيت ذاتى كه همان استحكام ذاتى است ، هيچ ارتباطى با مفهوم آى مورد بحث ندارد زيرا :\r\nاولًا : خود قرآن با اين امتياز و جهات خاصى كه ذاتاً و از اول از آن برخوردار مىباشد ، در برابر انتقادات ، مدافع و حافظ خود بوده و پاسخ‌گو ايرادات\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nخواهد بود و از اين لحاظ احتياج به يك حافظ خارجى ندارد .\r\nثانياً : اين آى شريفه حفظ قرآن را پس از نازل شدن آن ، تضمين مىكند نه در حالت نزولش ، تا منظور از حفظ و مصونيت ، استحكام و استقامت دلايل آن باشد .\r\n3 - مىگويند : درست است كه اين آيه بر مصونيت قرآن از تحريف دلالت دارد ولى كدام قرآن ؟ چون ممكن است منظور از آن تنها قرآنى باشد كه نزد حضرت ولى عصر ( عجل الله تعالى فرجه الشريف ) است نه هم قرآن‌ها زيرا از ظاهر اين آيه كليت و عموميت استفاده نمىشود .\r\nپاسخ : اين احتمال از دو احتمال گذشته ضعيف‌تر است زيرا قرآن بايد درميان اجتماع و در نزد مردم كه به آن نيازمند هستند ، محفوظ و مصون از تحريف باشد نه در نزد امام زمان ( عجل الله تعالى فرجه الشريف ) زيرا محفوظ ماندن قرآن در نزد وى به‌مانند محفوظ بودن آن در لوح محفوظ است يا در پيش يكى از فرشتگان خدا و اين گفتارى است بسيار سست و غير قابل قبول و شباهت زيادى به گفتار كسى دارد كه بگويد : من هديه‌اى به شما فرستادم ولى آن را در نزد خود يا در نزد يكى از دوستانم محفوظ داشته‌ام .\r\nشگفت‌انگيزتر اينكه آنان مىگويند : منظور آيه مصونيت يك قرآن است ، از ميان تمام قرآن‌ها نه هم قرآن‌ها . گويا اين افراد خيال مىكنند كه منظور از « ذكر » قرآنى است كه در روى كاغذها نوشته شده ، خوانده مىشود و داراى انواع و مصاديق مختلفى مىباشد ، در صورتى كه اين مطلب واقعيت ندارد بلكه منظور از « ذكر » كلام خدا و آن قرآن واقعى و آسمانى است كه به رسول خدا ( صلى الله عليه و آله و سلم ) فرود آمده است و اين قرآن‌ها ظاهرى ، حاكى ، بازگو كننده و نشان دهندهء آن هستند زيرا قرآن‌هاى ظاهر و مطبوع ، اوراقى است كه به‌تدريج كهنه و فرسوده شده و از بين مىروند ، قابل دوام و بقا نيستند و هميشگى نمىباشند تا مورد توجه و هدف اين آيه قرار بگيرند و به‌وسيلهء آن مصونيت قرآن بدين معنى براى هميشه تضمين شود بلكه منظور از « ذكر » قرآن واقعى بوده ، منظور از حفظ و مصونيت آن نيز ، مصون و\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nمحفوظ ماندن آن از دستبرد خائنان و بدعت‌گذاران است ، بدين‌صورت كه هميشه در دسترس تمام افراد بشر باشد ولى در عين حال حتى آيه‌اى از آن ساقط نشود .\r\nاين گفتار به‌مانند آن است كه بگوييم : فلان قصيده محفوظ است و منظور از محفوظ بودن قصيده تغيير نيافتن و از\r\nبين نرفتن آن خواهد بود به‌طورى كه هم مىتواند آن را عيناً به‌دست آورد .\r\n4 . گرچه شبهات و ايرادهاى قبلى را كه دربارهء دلالت اين آيه بر عدم تحريف نپذيرفتيم و هريك را پاسخ داديم ولى شبههء ديگر نيز به استدلال با اين آيه متوجه است كه با وجود آن شبهه ، دلالت اين آيه بر عدم تحريف مشكل خواهد بود و آن شبهه اين است :\r\nاگر طرفداران تحريف قرآن در خود اين آيه را نيز كه جزئى از قرآن است ، احتمال تحريف بدهند ، استدلال نمودن با اين آيه بر عدم تحريف قرآن صحيح و اطمينان‌آور نخواهد بود ، زيرا اثبات عدم تحريف در قرآن با آيه‌اى كه در خود آن احتمال وجود دارد ، مستلزم « دور » بوده ، اثبات مطلبى است با خود ه بطلان چنين استدلالى ، مسلم و بديهى است ولى بايد توجه داشت كه اين ايراد بر كسانى متوجه است كه عترت طاهره و اهل بيت پيامبر ( عليهم السلام ) را از مقام خلافت الهى معزول و بر كنار نموده ، بر گفتار و اعمال آنان اعتماد نمىكنند ، اين‌گونه افراد جواب صحيح و قانع‌كننده‌اى در برابر اين ايراد ندارند و اما كسانى كه اهل بيت ( عليهم السلام ) را حجت خدا و همدوش با قرآن و پشتيبان و پشتوانهء آن مىدانند و به گفتار آنان اعتماد و تكيه مىكنند ، از اين‌گونه ايرادات و شبهات محفوظ و مصون هستند زيرا به‌عقيد آنان استدلال نمودن اهل بيت پيامبر ( عليهم السلام ) با قرآن موجود و تأييد نمودن آنان همين قرآن را دليل و گواه بر حجيت ، مدركيت ، عدم تحريف و تغيير آن مىباشد . و اگر فرضاً تحريف هم شده باشد ، با امضاء و تأييد اهل بيت ( عليهم السلام ) اين تحريف جبران گرديده ، باز حجيت و مدركيت قرآن تثبيت و تحكيم مىشود .\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nآيه دوم :\r\n« وَإِنَّهُ لَكِتَاب عَزِيزٌ * لَا يَأْتِيهِ الْبَاطِلُ مِن بَيْنِ يَدَيْهِ وَ لَا مِنْ خَلْفِهِ تَنزِيلٌ مِنْ حَكِيمٍ حَمِيدٍ » . ( فصلت / 41 - 42 )\r\n« و اين قرآن ، كتابى است قطعاً شكست‌ناپذير كه هيچگونه باطلى نه از پيش رو و نه از پشت سر به سراغ آن نمىآيد ، چرا كه از سوى خداوند حكيم و شايست ستايش نازل شده است . »\r\nاين آى شريفهء قرآن مجيد را از انواع و اقسام باطل ، پاك و به‌دور معرفى مىكند .\r\nزيرا اگر در كلامى « نفى » متوجه طبيعت و موجوديت چيزى گردد ، تمام افراد و مصاديق آن‌را نفى خواهد كرد و اين آيه نيز طبيعت باطلان را از دامن مقدس قرآن زدوده و نفى كرده است .\r\nبنابراين هيچ‌گونه بطلان كه تحريف نيز يكى از مصاديق آن است ، نمىتواند به ساحت قدس قرآن راه يابد .\r\nاشكال : طرفداران تحريف از اين دليل چنين جواب داده‌اند كه : هدف آيه بيان مصونيت قرآن از تناقض در احكام و نفى كردن دروغ و بطلان از اخبار آن است و به اين گفتار با روايت على بن ابراهيم قمى استشهاد مىكنند كه وى در تفسير خود از امام باقر ( عليه السلام ) آورده است كه : « قرآن نه به‌وسيل تورات ، انجيل و زبور كه پيش از آن بودند باطل مىشود و نه بعد از آن كتابى خواهد آمد كه به وسيلهء آن باطل شود . »\r\nو در مجمع البيان نيز از امام صادق ( عليه السلام ) نقل شده است كه : « در اخبار قرآن از گذشتگان ، باطل و دروغى نيست و به اخبار آن ، از آيندگان نيز خلاف و بطلانى راه ندارد . »\r\nپاسخ : اين گفتار در معناى آيه صحيح نيست زيرا اين دو روايت كه بدان‌ها استشهاد مىشود بر اين امر ، دلالت ندارد كه منظور از بطلان تنها دروغ در اخبار و يا نسخ به‌وسيل كتاب‌هاى قبلى و بعدى باشد بلكه اين دو روايت تنها بعضى از\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nمصاديق و اقسام بطلان را كه به قرآن راه ندارد ، بيان مىكنند و مخصوصاً اگر روايات ديگرى را « 1 » كه بر عموميت و وسعت معانى قرآ از نظر مفهوم و زمان و مكان دلالت دارند ، در نظر بگيريم ، حقيقت كاملًا روشن مىشود كه منظور آى شريفه اين است كه قرآن در تمام اعصار و قرون از هر نوع بطلان و از تحريف كه يكى از روشن‌ترين و بارزترين اقسام و مصاديق بطلان است ، به دور و منزه و پاك است .\r\nگواه اينكه : تحريف از مصاديق و اقسام باطل ساختن چيزى است و قرآن آن را از ساحت خودش نفى نموده است ، اين است كه : همين آيهء شريفه ، قرآن را با عزت و غلبه و پيروزى توصيف نموده است و لازمه و مقتضاى غلبه و پيروزى و عزت هر چيز ، به اين است كه از تغيير و ضايع شدن و از دست دادن حقيقت هويّت خويش مصون و محفوظ باشد ولى اگر بگوييم كه منظور از بطلان در آى كريمه فقط تناقض و كذب است ، اين معنى با عزت و پيروزى كه قرآن با آن توصيف شده است ، تناسبى ندارد و نمىتواند معناى صحيح و زنده‌اى براى اين آيه باشد .\r\n\r\n\r\n","description":"","footnote":"\r\n( 1 ) . قسمتى از اين روايات را در بخش « فضيلت قرآن » آورده‌ايم ، به آنجا مراجعه شود .\r\n","page_name":" 327 ","page_number":327},
  {"content":"\r\n\r\n\r\nتحريف از نظر سنت و احاديث\r\nروايات ثقلين و تحريف قرآن\r\nاولين دليل بر عدم تحريف قرآن ، آيات خود قرآن بود كه بخشى از آيات قرآن بر مصونيت قرآن از تحريف دلالت دارند و ما دو نمونه از اين آيات را در فصل پيش آورديم و به توضيح آن‌ها پرداختيم .\r\nدومين دليل بر عدم تحريف ، روايات اخبار « ثقلين » است كه از رسول خدا ( صلى الله عليه و آله و سلم ) نقل شده است .\r\nمنظور از اخبار « ثقلين » گروه احاديثى است كه رسول خدا ( صلى الله عليه و آله و سلم ) در اين احاديث « عترت » يعنى اهل بيت ( عليهم السلام ) و « قرآن » را جانشين خود معرفى فرموده و اين‌كه اين دو همدوش و غير قابل انفكاك از يكديگرند و بر مسلمانان فرض و واجب است كه از آن دو پيروى كنند و آن‌ها را از هم جدا نسازند .\r\nاين‌گونه روايات از طريق شيعه و سنى فراوان نقل شده است . « 1 » با مضمون اين احاديث به دو شكل و طريق مىتواند بر عدم تحريف قرآن استدلال نمود :\r\nشكل اول استدلال : قائل شدن به تحريف قرآن مستلزم اين است كه امّت\r\n\r\n\r\n","description":"","footnote":"\r\n( 1 ) . مدر ك اين حديث را در بخش تعليقات در پاورقىها در پاورقى شمار « 1 » مطالعه فرماييد .\r\n","page_name":" 328 ","page_number":328},
  {"content":"\r\n\r\nاسلامى نتواند به قرآن تمسك جويد و از آن پيروى كند زيرا درصورت تحريف ، قسمتى از قرآن از بين رفته و از حجيت و مدرك بودن ساقط شده است ، در صورتى كه وجوب تبعيت از قرآن و تمسك به آنكه صريح اخبار ثقلين است تا روز قيامت باقى و پابرجاست .\r\nاز اينجا كشف مىكنيم و بر ما يقين حاصل مىشود كه قول به تحريف باطل و قابل اعتبار نمىباشد .\r\nتوضيح اينكه : روايات « ثقلين » بر اقتران و همدوش بودن عترت و كتاب و بر بقاى آن دو ، تا روز رستاخيز دلالت مىكند .\r\nبنابراين بايد ، هم شخصى از افراد عترت تا روز قيامت پيوسته در ميان مردم باشد و هم قرآن ، تا هر دو براى هميشه و تا رستاخيز ، قرين و همدوش و پشتوانهء يكديگر ، هادى و راهنماى امت باشند تا در روز قيامت به پيشگاه پيامبر وارد شوند .\r\nآرى ، بايد آن دو در جامعه با هم وجود داشته باشند تا همان‌طور كه رسول خدا ( صلى الله عليه و آله و سلم ) در اين احاديث اشاره فرموده است ، تبعيت از آن‌ها موجب هدايت و سعادت امت اسلامى شده ، مسلمانان را از ضلالت و گمراهى ، تاريكى و\r\nبدبختى مصون و محفوظ بدارد .\r\nاين نيز روشن است كه تمسك به عترت و تبعيت از آنان با دوست داشتن آنان و پيروى نمودن از راه ، روش و دستوراتشان خواهد بود .\r\nو اين‌گونه تبعيت و پيروى نيز موقوف و وابسته به درك حضور و ديدن خود امام و به سخن گفتن با وى نمىباشد زيرا درك كردن خود امام براى همهء افراد در زمان حضور خود امام هم ممكن نبود تا چه رسد به دوران غيبت وى .\r\nآنچه كه مىگويند : در زمان غيبت نيز بايد لااقل عدهء مخصوص و معينى به حضور امام راه يافته و با وى ارتباط داشته باشند . گفتارى است بىاساس و ادعايى است بدون دليل زيرا پيروى نمودن از گفتار و روش امام يك نوع ارتباطى است كه\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nاين ارتباط هميشه در ميان شيعه‌ها با امامشان برقرار مىباشد ، يعنى شيعيان در زمان غيبت نيز با امامشان مربوط بوده ، او را دوست داشته ، پيرو اوامر و دستورات وى مىباشند كه از جمله دستورات اوست . مراجعه كردن به راويان احاديث و ناقلان اخبار اهل بيت ( عليهم السلام ) و متخصصين آن كه شيعه هميشه در حوادث و پيشامدهاى جديد به آنان مراجعه مىكنند و نظر پيشوايانشان را دربارهء اين رويدادها از آنان سؤال نموده و فرامىگيرند .\r\nاما مسئلهء تمسك به قرآن چون بدون دسترسى به قرآن واقعى امكان‌پذير نيست . اين است كه بايد قرآن هميشه در ميان مسلمانان موجود بوده ، در دسترس آنان باشد تا بتوانند بر آن تمسك نموده ، از آن پيروى كنند و از ضلالت و گمراهى نجات يابند . از اين گفتار و بيان چنين برمىآيد ؛ آنچه كه مىگويند : قرآن آسمانى و واقعى در نزد امام زمان ( عجل الله تعالى فرجه الشريف ) موجود و محفوظ مىباشد ، مطلبى است نادرست . زيرا وجود واقعى قرآن در آسمان‌ها و يا در نزد امام غايب تمسك نمودن به قرآن را براى مسلمانان ميسور نمىكند بلكه بايد قرآن در دسترس مردم باشد ، مراجعه نمودن مردم به آن براى هميشه و براى همه ممكن و ميسور باشد .\r\nاين بود خلاص استدلال بر عدم تحريف قرآن با حديث ثقلين از طريق اول .\r\nاشكال : در رد اين استدلال مىگويند كه اخبار « ثقلين » گرچه بر عدم تحريف قرآن دلالت مىكنند ولى اين دلالت اختصاص به آيات احكام و فقهى قرآن دارد نه هم آيات قرآن زيرا آيات فقهى قرآن است كه مسلمانان بايد به آن‌ها تمسك كنند و اما ساير آيات قرآن كه تمسك به آن‌ها لزومى ندارد ، احاديث ثقلين به اين سلسله آيات ارتباطى ندارد و تحريف را از اين قبيل آيات نفى نمىكند .\r\nپاسخ : به نظر ما اين گفتار پايهء محكم و اساسى ندارد زيرا خداوند تمام آيات قرآن را براى هدايت و راهنمايى بشر فرستاده است و همهء آيات قرآن ، انسان را به‌سوى سعادت جاودانى و كمال انسانى رهبرى مىكند و در اين هدف و\r\nجهت‌گيرى\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nفرقى در ميان آيات قرآن وجود ندارد چنان‌كه در بيان فضيلت قرآن گفتيم كه آيات قرآن گرچه در مواردى كه به ظاهر صورت داستان و قصه دارند ولى باطن آن‌ها موعظه راهنمايى ، عبرت و وسيلهء هدايت است يا حكمى از احكام خدا را دربر دارد ، بنابراين ، همهء آيات قرآن مورد استناد و تمسك مسلمين و نه فقط آيات فقهى قرآن .\r\nعلاوه‌بر اين ، كسانىكه قائل به تحريفند ، اكثر آنان تحريف را تنها در آيات مربوط به بحث ولايت و مشابه آن مىدانند ، در صورتى كه آيات ولايت نيز لازم‌التمسك و لازم‌التبعيهء است و آيات لازم‌التمسك هم طبق اخبار « ثقلين » به‌هيچ‌وجه قابل تحريف نبوده ، همان‌طور كه توضيح داده شد ، از تحريف و تغيير مصون و محفوظ مىباشد .\r\nشكل دوّم استدلال : شكل و راه دوم در استدلال با اخبار « ثقلين » بر عدم تحريف قرآن ، اين است كه اعتقاد به تحريف قرآن موجب سقوط قرآن از حجيت و از اعتبار و مدركيت است و كسانىكه به تحريف قائل هستند ، در تمسك نمودن به قرآن موجود بايد به ائمهء هدى ( عليهم السلام ) مراجعه نموده ، درصورت تأييد و امضاى آنان از قرآن فعلى تبعيت كنند و به عبارت ساده‌تر : درصورت وقوع تحريف ، حجيت و اعتبار قرآن موجود موقوف و منوط بر امضاى اهل بيت ( عليهم السلام ) خواهد بود ولى از اخبار متواتر « ثقلين » چنين برمىآيد كه خود قرآن يك حجت و مدرك مستقل و يكى از دو مرجع اصيل اسلامى است ؛ يكى قرآن و ديگرى اهل بيت ( عليهم السلام ) كه از اين دو مدرك بايد مستقلًا پيروى شود و از آن روايت چنين استفاده مىشود كه قرآن « ثقل اكبر » و بزرگ‌ترين حجت است و اهل بيت ( عليهم السلام ) نيز « ثقل اصغر » .\r\nبنابراين چگونه ممكن است كه قرآن را از حجيّت استقلالى بياندازيم و حجت بودن آن را به اهل بيت ( عليهم السلام ) ، يعنى « ثقل اصغر » متوقف سازيم ؟ !\r\nو اما اينكه گفتيم : در صورت وقوع تحريف ، قرآن از حجيت مىافتد به اين\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nدليل است كه در اثر تحريف و تغيير ، ممكن است بعضى از قرائن و شواهد لفظى كه در آيات قرآن به كار رفته و بيانگر معناى اصلى آيات بوده است ، ساقط شود و درنتيجه معناى واقعى آيات كه از قرائن و شواهد ساقط شده ، استفاده مىشد ، مجهول و ناشناخته بماند و معناى ظاهرى آيات كه بر خلاف معناى واقعى آن است به‌جاى آن بنشيند .\r\nاشكال : اگر كسى چنين اشكال كند كه در اين‌گونه موارد « اصالت عدم قرينه » جارى مىشود كه بر خلاف معناى ظاهرى ، اصلًا قرينه‌اى نبوده است تا ساقط شود و معناى واقعى آن را تغيير دهد زيرا درصورت شك در وجود قرين كلامى ، عقلًا به ظاهر كلام تمسك مىجويند و بنا را بر عدم وجود قرينه مىگذراند .\r\nپاسخ : در پاسخ اين شكل مىگوييم : مدرك و مبناى « اصالت عدم قرينه » روش عقلا است كه عقلا و خردمندان ،\r\nظاهر هر سخن و كلام را مىگيرند و به احتمال وجود قرينه بر خلاف معناى ظاهرى آن ، اعتنا نمىكنند . اين روش عقلايى چنان‌كه در علم اصول ثابت شده است ، در دو مورد به كار مىرود :\r\nى كى اينكه اين شاهد و قرينه‌اى كه احتمال وجودش بود ، منفصل و جدا از كلام بوده و يك قرينه و شاهد مستقل و\r\nخارج از كلام باشد .\r\nدوم اينكه احتمال داده شود ، قرينه‌اى در خود كلام بوده متصل و داخلى كه گوينده در گفتن آن غفلت نموده يا شنونده در شنيدن آن اشتباه كرده ، درنتيجه از كلام افتاده است .\r\nدراين دو صورت است كه « اصل عدم قرينه » جارى شده و معناى ظاهرى هر سخن گرفته مىشود ولى اگر احتمال داده شود كه در سخن و كلامى قرينه و شاهد متصل و داخلى بر خلاف معناى ظاهرى آن بوده است كه به علت تغيير و تحريف افتاده و ساقط شده است ، در اين صورت عقلا و خردمندان اصالت « عدم قرينه » جارى نمىكنند و در پيروى از معناى آن ، توقف مىنمايند .\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nمثلًا : اگر از طرف يك فرد « واجب الطاعه » نامه به دست كسى برسد و در آن نامه به او دستور داده شود كه خانه‌اى براى وى خريدارى شود ولى قسمتى از نامه از بين رفته باشد و آن كسى كه مأموريت خريد خانه را دريافت نموده است ، احتمال دهد كه در آن نامه براى خانهء مورد نظر شرايط و خصوصياتى از قبيل بزرگ و كوچك بودن و از نظر قيمت آن بيان شده بود كه از بين رفته است . در اين مورد وى از نظر عقلا نمىتواند به « قاعدهء اصالت عدم قرينه » تكيه و اعتماد نموده و از بقيه نامه و از كليت و عموميت جملهء « خانه‌اى خريدارى كنيد » ، تبعيت و پيروى نمايد و به‌عنوان اجراى دستور نويسنده ، به خريد هر خانه‌اى كه خودش صلاح بداند ، اقدام كند . خردمندان چنين فردى را كه بر چنين نامه‌اى اعتماد كند مجرى فرمان و دستور نمىدانند .\r\nدفع توهم : شايد از اين بيان ، ذهن خواننده به يك نكتهء ديگر منتقل شود و با اين گفتار و بيان كه دربارهء « اصل عدم قرينه » آورده شد ، اساس فقه و استنباط احكام شرعيه به هم بريزد و راه استدلال در احكام دينى بسته مىشود زيرا مهم‌ترين ادل احكام عبارت است از اخبار و رواياتى كه از ائم معصومين نقل گرديده است و احتمال دارد ، هر يك از اين روايات و كلمات داراى قرين متصله بوده كه قرينه از بين رفته و براى ما نقل نشده است و بنابر آن بيان نمىتوان به اين اخبار اعتماد نمود و آن‌ها را مدرك براى استنباط احكام قرار داد .\r\nپاسخ توهم اينكه : اگر خوانندهء عزيز بيشتر تأمل كند ، اين ايراد در ذهنش خطور نمىكند زيرا در موضوع اخبار و\r\nنقل روايات بر ظاهر گفتار راوى تكيه مىشود كه اگر قرينه‌اى وجود داشت ، حتماً راوى نيز آن را نقل مىنمود و حالا كه راوى چنين قرينه‌اى را نقل ننموده ، قطعاً وجود نداشته است و اما اينكه احتمالًا راوى در نقل آن قرينه غفلت و يا اشتباه راوى جريان پيدا كرده ، بدين‌گونه اين احتمال نيز بر طرف مىشود .\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nنتيج عقيده به تحريف : از همهء آنچه گفته شد ، چنين به دست مىآيد كه نتيجهء عقيده به تحريف اين است كه قرآن از حجيت و مدركيت ساقط شود و در اين صورت به معناى ظاهرى آن استناد و تمسك نمودن ، صحيح نمىباشد .\r\nدر عدم حجيت قرآن عقيده به تحريف مستقيماًو به تنهايى كفايت مىكند و هيچ‌گونه احتياجى نيست كه براى اثبات آن « علم اجمالى » را پيش بكشيم و بگوييم : دراثر تحريف « علم اجمالى » « 1 » به اختلاف و بر هم خوردن ظواهر پاره‌اى از آيات براى ما حاصل مىشود و وجود اين علم اجمالى است كه قرآن را از حجيت ساقط مىكند زيرا اگر براى اثبات عدم حجيت ظواهر قرَآن درصورت تحريف از راه علم اجمالى وارد شويم ، در جواب خواهند گفت كه :\r\nاولًا : وقوع تحريف در قرآن سبب علم اجمالى به اختلاف و برهم خوردن ظواهر آيات نمىشود .\r\nثانياً : اين علم اجمالى بىاثر بوده ، تكليف‌آور نمىباشد كه مانع از استدلال و تمسك به ظواهر آيات قرآن گردد زيرا علم اجمالى در صورتى مؤثر و تكلف‌آور خواهد بود كه تمام اطراف علم اجمالى مورد ابتلا و عمل باشد و اگر يك طرف آن مورد ابتلا نباشد ، منجز و تكلف‌آور نخواهد بود و در اينجا « علم اجمالى » به برهم خوردن ظواهر آيات قرآن در ميان آيات احكام و غير آيات احكام دور مىزند و چون آيات غير احكام مورد عمل و ابتلا نمىباشند ، اين است كه اين علم اجمالى مؤثر و تكليف‌آور نخواهد بود .\r\nپندارى و پاسخى\r\nگاهى طرفداران تحريف چنين مىپندارند كه حجيت قرآن با عقيده به تحريف\r\n\r\n\r\n","description":"","footnote":"\r\n( 1 ) . علمى است كه در ميان دو يا چند چيز بدون تعيين ، دور مىزند .\r\n","page_name":" 334 ","page_number":334},
  {"content":"\r\n\r\nآن منافات ندارد و در عين اينكه به تحريف قرآن معتقديم ، مىتوانيم ظواهر قرآن را نيز حجت بدانيم زيرا حجيت ظواهر قرآن گرچه با تحريف ساقط مىشود ولى ائم هدى ( عليهم السلام ) كه قرآن موجود را امضا و تأييد و با قرآن فعلى استدلال نموده و اصحاب و يارانشان را\r\nدر عمل نمودن به ظواهر آيات ، تصديق كرده‌اند ، در مجموع حجيت ظواهر آن را تحكيم و تثبيت مىكند و به آن اعتبار و مدركيت مىبخشد طرفداران تحريف با اين پندار مىخواهند از يك طرف به تحريف قرآن معتقد شوند و از طرف ديگر با امضا و تأييد ائمه هدى ( عليهم السلام ) حجيت ظواهر آن را حفظ كنند .\r\nدر صورتى كه اين افراد اشتباه مىكنند و پندارشان باطل و بى اساس است زيرا ارشاد و راهنمايى ائمه ( عليهم السلام ) و مورد تأييد قرار دادنشان در تمسّك و استناد به ظواهر قرآن ، نه از اين لحاظ بوده است كه آنان مىخواستند به قرآن ، حجيت و مدركيت دهند و با امضا و تأييدشان ، تحريف و به هم خوردن ظواهر آن را جبران كنند بلكه اين امضا و تأييد از اين جهت بوده كه آنان خود قرآن را حجت مستقل مىدانستند و ظواهر آن را دست نخورده ، تحريف نشده و قابل اعتبار مىشناختند . اين بود كه ديگران را به استفاده و تبعيت از اين ظواهر ، رهبرى و راهنمايى مىنمودند . يعنى اين تأييد و تصديق از قرآن موجود ، حكايت از اعتبار و حجيت واقعى آن مىكند ، نه آنكه به آن حجيت و اعتبار ظاهرى ببخشد .\r\n\r\n","description":"","footnote":"","page_name":" 335 ","page_number":335},
  {"content":"\r\n\r\n\r\nقرائت سوره‌هاى قرآن در نماز\r\nسومين دليل بر عدم تحريف قرآن اين است كه پيشوايان ما به ما تعليم داده‌اند كه در فرائض و نمازهاى واجب در ركعت اول و دوم بعد از سورهء حمد ، يكى از سوره‌هاى قرآن را انتخاب نموده ، همهء آن را تا پايان قرائت كنيم و در هر ركعت نماز آيات نيز حداقل يك سور كامل را به پنج قسمت تقسيم نموده ، قبل از هر ركوع ، يك قسمت آن را تلاوت نماييم ، اينها از احكام و مسائلى است كه از اول اسلام و از روزى كه نماز تشريع شده ، وجود داشته و براساس تقيه نموده است ، زيرا در آن روز تقيه‌اى وجود نداشت .\r\nبنابراين احكام ، كسانىكه قائل به تحريف مىباشند ، نبايد سوره‌اى را كه احتمال تحريف در آن وجود دارد ، در نماز قرائت كنند زيرا در نماز بعد از سورهء حمد خواندن يك سور كامل لازم است و كامل بودن سوره‌اى كه احتمال تحريف در آن وجود دارد ، قطعى نمىباشد ، در صورتى كه « اشتغال يقينى » ، « برائت يقينى » مىخواهد ، يعنى آنجا كه فرمان و دستور قطعى از سوى شارع به انسان متوجه شده است ، بايد آن را به گونه‌اى انجام دهد كه به ساقط شدنش نيز يقين نمايد .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nاشكال :\r\nشايد طرفداران تحريف ادعا كنند كه خواندن سورهء كامل در صورتى واجب است كه شناختن آن ممكن باشد و در غير اين صورت واجب نخواهد بود .\r\nپاسخ :\r\nاين ادعا در صورتى درست است كه احتمال تحريف در تمام سوره‌هاى قرآن وجود داشته و هيچ‌يك از سوره‌هاى قرآن از اين احتمال خالى و مصون نباشند ، اما اگر در اين ميان سورهء معينى وجود داشته باشد كه حتى به عقيدهء طرفداران تحريف نيز تحريف نشده است ؛ مانند سورهء توحيد ، در اين صورت طرفداران تحريف نمىتوانند جز همان سوره ، سورهء ديگرى را در نماز بخوانند .\r\nاشكال ديگر :\r\nشايد در پاسخ اين اشكال نيز بگويند كه ائمهء اطهار ( عليهم السلام ) خواندن هرگونه سوره را در نماز تجويز فرموده‌اند و اگر چنين تجويزى نبود ، خواندن سوره‌هايى كه احتمال تحريف در آن‌ها وجود دارد ، جايز نمىشد .\r\nپاسخ :\r\nمىگوييم كه : همان اجازه و رخصت كه از ناحيهء ائمه ( عليهم السلام ) صادر شده است ، مىتواند دليل محكمى بر اين معنى باشد كه تحريفى به قرآن و به هيچ‌يك از سوره‌هاى آن راه نيافته است و گرنه اجاز ائمه موجب مىشد كه نماز مسلمين دراثر خواندن سوره‌هاى تحريف شده و ناقص ، باطل شود و اگر بعضى از سوره‌هاى قرآن تحريف مىشد ، ائم هدى ( عليهم السلام ) مردم را به خواندن سوره‌هاى تحريف نشده\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nتشويق و وادار مىساختند و اين عمل هيچ‌گونه مخالف تقيه هم نبود زيرا ما مىبينيم كه آنان خواندن سور توحيد و سور قدر را در نماز ، نيكو و مستحب شمرده ، فضيلت و ثواب بيشترى براى اين دو سوره بيان نموده‌اند . چه مانعى داشت كه به جاى همان استحباب و ثواب بيشتر ، لزوم و وجوب خواندن اين دو سوره يا سوره‌هاى ديگرى را كه در آن‌ها احتمال تحريف نيست ، بيان فرمايند .\r\nاشكال سوم :\r\nآرى ، تنها چيزى كه طرفداران تحريف مىتوانند ادعا كنند ، اين است كه بگويند : وجوب خواندن سوره كامل به معناى واقعى آن منسوخ شده ، آنچه لازم مىباشد ، خواندن سورهء كاملى است از قرآن موجود .\r\nپاسخ :\r\nبه نظر ما ، حتى طرفداران تحريف نيز به چنين نسخى ملتزم و معتقد نيستند ، اين مطلب قطعى و مسلم است كه بعد از پيامبر ( صلى الله عليه و آله و سلم ) نسخ و تغيير در احكام به وقوع نپيوسته است . گرچه در امكان و يا محال بودن آن بحثى درميان علما وجود دارد ، اما مسئلهء امكان غير از مسئلَهء وقوع است كه فعلًا مورد بحث و گفتار ماست .\r\nخلاصهء گفتار اينكه :\r\nشكى در اين نيست كه ائمه ( عليهم السلام ) در نمازها بعد از سورهء حمد ، خواندن يك سورهء كامل از سوره‌هاى قرآن موجود را واجب دانسته و خواندن آن را به پيروانشان دستور داده‌اند ، دستورى كه كوچك‌ترين احتمال تقيه به آن راه ندارد و اين حكم و دستور ، يا از زمان خود رسول اكرم ( صلى الله عليه و آله و سلم ) بوده است و يا بعد از وى به‌وسيلهء ائمه صادر شده است ولى احتمال دوم كه در واقع نسخ در احكام مىباشد ، درست\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nنيست زيرا بعد از رسول خدا ( صلى الله عليه و آله و سلم ) هيچ حكمى نسخ نگرديده ، تغييرى در احكام واقع نشده است .\r\nبنابراين مىماند احتمال اول كه از زمان خود رسول خدا ( صلى الله عليه و آله و سلم ) خواندن يك سورهء كامل در نماز واجب بوده است و عمل كردن به اين حكم در صورتى درست است كه قرآن تحريف نشده باشد و درصورت تحريف نيز بايد سوره‌هاى تحريف نشده براى خواندن در نماز تعيين مىشد تا سورهء كامل در نماز خوانده شود . در صورتى كه چنين تعيينى وجود ندارد و خواندن تمام سوره‌هاى قرآن در نماز تجويز شده است و اين خود نشانگر شقّ اول يعنى عدم تحريف قرآن است .\r\nاين بود خلاص استدلال به عدم تحريف قرآن از راه وجوب خواندن سورهء كامل در نماز .\r\nاين استدلال اختصاص به موضوع نماز ندارد بلكه در هر موردى كه ائمه به قرائت سوره و يا آيه‌اى كامل دستور داده‌اند ، جارى است و همهء آن‌ها مىتوانند به عدم تحريف قرآن دلالت كنند .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\n\r\nعدم تحريف قرآن به‌وسيلهء خلفا\r\nچهارمين دليل بر عدم تحريف قرآن اين است كه مدعيان تحريف ، يا ابوبكر و عمر را عامل مىدانند و يا عثمان را كه در دوران خلافتش به پندار آن‌ها آياتى را تحريف نموده‌اند يا افراد ديگرى را عامل تحريف مىدانند كه در دوران‌هاى بعد ، انجام داده‌اند و همهء اين احتمالات سه‌گانه ، باطل و بىاساس مىباشد كه ذيلًا به توضيح آن‌ها مىپردازيم :\r\nعدم تحريف قرآن به‌وسيلهء شيخين\r\nبه‌نظر طرفداران تحريف ، نخستين احتمال در تحريف قرآن اين است كه اين تحريف از ناحيهء شيخين يعنى : ابوبكر و عمر به قرآن متوجه شده است و اين احتمال از سه صورت بيرون نيست : تحريف غيرعمدى و اضطرارى ، تحريف عمدى در آيات مربوط به موضوع حكومت و زعامت ، تحريف عمدى در آيات ديگر .\r\nى ك : تحريف غيرعمدى\r\nمىگويند : چون قرآن در دوران ابوبكر و عمر جمع‌آورى نشده بود و به هم\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nقرآن دسترسى نداشتند ، لذا به‌ناچار و قهراً تحريف و تغييرى در قرآن به‌وجود آمد و قسمتى از آيات از بين رفت .\r\nولى اين احتمال و پندار از چند جهت بىاساس مىنمايد زيرا :\r\n1 - عنايت و توجه خاصى كه رسول خدا ( صلى الله عليه و آله و سلم ) نسبت به قرآن داشت و به قرائت و تلاوت آن اصرار و تأكيد مىورزيد و همچنين اهميت خاص و فوق‌العاده‌اى كه اصحاب و ياران رسول خدا ( صلى الله عليه و آله و سلم ) نسبت به قرآن قائل بودند ، دلالت مىكند بر اينكه يقيناً قرآن مجيد از همان دوران خود رسول خدا ( صلى الله عليه و آله و سلم ) جمع‌آورى شده بود به‌طور يادداشت‌هاى متفرقه و پراكنده و يا از راه حفظ در سينه‌ها و يا به‌هر صورت ديگر ، در نزد مسلمانان محفوظ بود ، دقيقاً از آن مواظبت و نگهدارى به‌عمل مىآمد و با اين همه اهتمام و دقت امكان نداشت كه كلمه‌اى از آن فراموش و يا جابه‌جا و يا تغيير و تبديل شود .\r\nافرادى كه اشعار و خطبه‌هاى دوران جاهليت را حفظ و دقيقاً ضبط نموده بودند ، چگونه متصور است كه در حفظ و ضبط نمودن قرآن كوچك‌ترين سستى و كوتاهى روا داشته و يا غفلت ورزند .\r\nقرآنى كه در راه آن از زندگى و از جان شيرين خود مىگذشتند و به‌هر نوع فداكارى و از خودگذشتگى و به هرگونه سختىها و ناراحتىهاى شديد و طاقت فرسا تن مىدادند ، تلخىها مىچشيدند ، از وطن و از مال و منال و از همسر و فرزند چشم مىپوشيدند . آنان در راه خدمت به قرآن و نشر احكام و قوانين آن ، از همه چيز گذشتند و با فداكارىهايشان خطوط زرين در تاريخ بشريت به وجود آورده ، با قدم‌هاى اعجاب‌انگيزشان روى تاريخ را سفيد نمودند .\r\nآرى ، چنين افراد با اين شرايط چگونه ممكن است ، حفظ قرآن را بىاهميت تلقى كنند ؟ ! آيا با اين وصف كدام عاقلى مىتواند چنين تصور كند كه مسلمانان فداكار دوران اول اسلام اعتنايى به قرآن و حفظ آن ننمودند تا درنتيجه قسمتى از\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nآن از بين رفت تا جايىكه در موقع جمع‌آورى قرآن هر آيه‌اى را كه مىنوشتند ، محتاج به شهادت دو نفر بودند ؟ !\r\nاين احتمال به‌مانند احتمال زيادت در قرآن و مانند آن ، از نظر عقل و بررسى تاريخ ، مردود و غيرقابل اعتناست .\r\n2 - گذشته از اين دليل عقلى و تاريخى ، حديث متواتر « ثقلين » كه قبلًا به آن اشاره شد ، دليل ديگرى بر بطلان اين احتمال مىباشد .\r\nزيرا اين حديث يعنى گفتار رسول خدا ( صلى الله عليه و آله و سلم ) كه « من دو چيز مهم در ميان شما به امانت گذاشتم ، يكى كتاب خدا و آن ديگرى عترت من . » « 1 » با از بين رفتن قسمتى از قرآن سازش ندارد ، چون درصورت تحريف آنچه از پيغمبر باقى مانده ، قسمتى از كتاب خواهد بود نه همهء كتاب ولى از اين حديث چنين برمىآيد كه همهء قرآن از رسول‌خدا ( صلى الله عليه و آله و سلم ) به يادگار مانده است نه قسمتى از آن .\r\nبلكه بالاتر از اين مىتوان از حديث « ثقلين » استفاده نمود و آن اين است كه قرآن در زمان خود رسول خدا ( صلى الله عليه و آله و سلم ) تدوين و جمع‌آورى شده بود زيرا در اين حديث رسول خدا ( صلى الله عليه و آله و سلم ) مىفرمايد كه من كتابى در ميان شما به امانت مىگذارم بديهى است در صورتى مىتوان قرآن را كتاب ناميد كه همهء آيات و مطالبش در يك جا جمع شود و درغيراين‌صورت كتاب ناميده نمىشود .\r\n3 - و از طرف ديگر اهميت خاص و توجه شديدى كه مسلمانان نسبت به قرآن مبذول مىداشتند ، نشان مىدهد كه آنان از همان روزهاى نخستين و در دوران خود رسول خدا ( صلى الله عليه و آله و سلم ) قرآن را جمع‌آورى نموده بودند .\r\nو اگر فرض كنيم ، مسلمانان هم به جمع‌آورى قرآن اهتمام نورزيده ، اين موضوع را بىاهميت تلقى مىكردند ، چرا خود رسول خدا ( صلى الله عليه و آله و سلم ) اين مسئل مهم را ناديده گرفته ، از عواقب خطرناك سستى و اهتمام در انجام آن غافل\r\nبوده است ؟ !\r\n\r\n\r\n","description":"","footnote":"\r\n( 1 ) . انّى تارِكٌ فيكُمُ الثِّقْلَيْنَ كِتابَ اللهِ وَ عِتْرَتى .\r\n","page_name":" 342 ","page_number":342},
  {"content":"\r\n\r\nآيا وسابل و امكانات براى انجام آن نداشته است ؟ !\r\nجواب همهء اين سؤالات منفى است زيرا مسلماً رسول خدا ( صلى إله عليه و آله و سلم ) ، هم به اهميت موضوع توجه كامل داشته و هم از تمام وسايل و امكانات برخوردار بوده و هم كوچك‌ترين اهمال و مسامحه را در اين مورد روا نداشته است ؟ !\r\nاين است كه به يقين بايد گفت ؛ رسول خدا ( صلى الله عليه و آله و سلم ) به همان دوران به اين عمل پرداخته و قرآن را جمع‌آورى نموده است .\r\nدو : تحريف عمدى در آيات غير سياسى قرآن :\r\nاحتمال ديگر اينكه ، خليفهء اول و دوم آياتى را كه به امور سياسى ، يعنى به مسائل خلافت و زعامت آنان تماس نداشت ، عمداً تحريف نموده‌اند .\r\nاين احتمال هم به‌مانند گفتار و پندار اول كاملًا بىاساس و دور از حقيقت است زيرا :\r\nاولًا : انگيزه‌اى براى اين كار وجود ندارد و علتى نيست كه انسان به يك كار بسيار بزرگ و خطرناك دست بزند بدون اينكه كوچك‌ترين تماسى با كار وى داشته باشد .\r\nوثانياً : موقعيت اسلام و مسلمانان در دوران حكومت ابوبكر و عمر نشان مىدهد كه در آن زمان كسى نمىتوانست دستبردى به قرآن بزند ، مخصوصاً اينكه حكومت آنان نيز بر پايهء حفظ ظاهر استوار بوده و در ظاهر به امور مذهبى اهميت شديد داده مىشد .\r\nو از طرف ديگر افرادى در آن زمان وجود داشتند كه با حكومت آن دو مخالف بودند ، مانند سعد بن عباده و پيروان وى كه از هيچ‌گونه اعتراض و انتقادى فروگذار و مضايقه نمىكردند و اگر آنان تحريفى در قرآن به‌وجود مىآوردند ، حتماً همان مخالفين اين جريان را به رخ آنان مىكشيدند و در اين مورد به باد انتقادشان\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nمىگرفتند ، در صورتى كه راجع به تحريف قرآن ايرادى به آنان نگرفته‌اند و كوچك‌ترين انتقاد و اعتراضى در اين مورد نسبت به آنان نداشته‌اند و تاريخ در اين جريان كاملًا ساكت و بىگواه است .\r\nو همچنين اميرالمؤمنين ( عليه السلام ) كه در خطبهء شقشقيه و خطبه‌هاى ديگرش از افرادى كه بر وى مقدم شدند ، انتقاد و خورده‌گيرى مىكند ولى هيچ اسمى از مسئل تحريف به ميان نمىآورد .\r\nاين ادعاى باطلى است كه كسى بگويد : قرآن تحريف شده و مسلمانان نسبت به اين عمل اعتراض كرده‌اند ولى از\r\nنظر تاريخ براى ما مجهول مانده است زيرا اگر چنين اعتراضى واقعيت داشت ، براى آيندگان در تاريخ نقل مىشد همان‌طور كه مطالب كم اهميت‌تر از آن نقل شده است .\r\nسه : تحريف در آيات سياسى قرآن\r\nگروه ديگرى مىگويند كه اين دو خليفه آيات سياسى قرآن ، يعنى آياتى را كه مربوط به موضوع خلافت و زعامت بوده ، عمداً به نفع خود تحريف نموده‌اند .\r\nاين پندار نيز در بىاساس بودن از دو احتمال قبلى كمتر نيست زيرا اميرالمؤمنين ( عليه السلام ) و همسرش حضرت زهرا ( سلام‌الله عليها ) و عده‌اى از اصحاب آن حضرت در موضوع خلافت با ابوبكر و عمر به مقام معارضه درآمد و با رواياتى كه رسول خدا ( صلى الله عليه و آله و سلم ) دربارهء اميرالمؤمنين ( عليه السلام ) شنيده بودند ، بر آنان اتمام حجت نموده و احقاق حق مىكردند .\r\nگاهى از مهاجرين و انصار كسانى را كه راجع به خلافت و موقعيت حضرت على ( عليه السلام ) سخنى از رسول خدا ( صلى الله عليه و آله و سلم ) شنيده بودند ، گواه و شاهد مىآوردند ، گاهى با حديث غدير و امثال آن استدلال و احتجاج مىنمودند ، گاهى از روايات ديگر استشهاد مىنمودند ، چنان‌كه در كتاب « احتجاج » جريان جالب اتمام حجت\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nدوازده تن از اصحاب پيامبر نقل شده است كه اين 12 تن صحابه در برابر ابوبكر به‌پا خاستند و احاديث و نصوص مربوط به خلافت و امامت على ( عليه السلام ) را به او تذكر دادند . علامه مجلسى نيز احتجاجات و استيضاح‌هاى حضرت على ( عليه السلام ) در موضوع خلافت كه با دو خليف وقت داشته و فصل مخصوصى گشوده است . « 1 »\r\nبنابراين ، اگر قرآن داراى آيه و مطلبى بود كه با مسئلهء خلافت تماس صريح و روشن داشته باشد ، در مقام اتمام حجت و استيضاح حق ، بيان آن لازم‌تر و استشهاد نمودن با چنين آيه‌اى مهم‌تر از همهء استدلال‌ها و دلايلى بود كه اميرمؤمنان على ( عليه السلام ) و گروه كثير و قابل‌توجهى از ياران رسول خدا ( صلى الله عليه و آله و سلم ) در اين مورد مىآوردند .\r\nنبودن چنين استدلالى از روز اول و حتى در دوران خلافت اميرمؤمنان ( عليه السّلام ) ، دليل قطعى و واضحى است كه چنين آياتى وجود نداشته و تحريفى واقع نشده است .\r\n\r\n\r\n","description":"","footnote":"\r\n( 1 ) . بحارالانوار 8 / 79 .\r\n","page_name":" 345 ","page_number":345},
  {"content":"\r\n\r\n\r\nتحريف از ناحيهء عثمان\r\nاما اينكه عثمان قرآن را تحريف كرده باشد ، اين احتمال هم مانند احتمال اول به دلايلى باطل و از احتمال قبلى ضعيف‌تر است زيرا :\r\n1 - در دوران خلافت عثمان اسلام به قدرى توسعه يافته و نيرو گرفته بود كه نه عثمان و نه كسى بالاتر از عثمان نمىتوانست دستى بر قرآن ببرد و چيزى از آن كم و يا زياد كند .\r\n2 - اگر تحريف عثمان در آيات غير سياسى و غير مربوط به مسئل حكومت و خلافت بوده باشد ، براى چنين تحريفى دليل و انگيزه‌اى وجود نداشت و اگر تحريف وى مربوط به آيات خلافت باشد . اين‌گونه تحريف هم قطعاً به‌وقوع نپيوسته است زيرا اگر چنين آياتى وجود داشت تا دوران عثمان در ميان مردم در نقاط مختلف مملكت اسلامى منتشر مىشد و خلافت به‌دست عثمان نمىرسيد تا بعداً آن‌ها را تحريف كند و از ميان ببرد و يا لااقل با وجود چنين آياتى بر ضد عثمان استدلال مىشد و تحريفش را بر وى ايراد مىنمودند ، در صورتى كه اثرى از اينها در تاريخ ديده نمىشود .\r\n3 - اگر واقعاً عثمان عامل تحريف قرآن بود ، اين عمل در دست قاتلان وى بهترين عذر و محكم‌ترين بهانه و دستاويز مىشد و آنان با داشتن چنين بهانه و دستاويز\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nمهمى احتياج نداشتند ، در كشتن عثمان عذرها و بهانه‌هاى ديگرى پيش كشيده ، انحراف از روش خلفاى گذشته و مسئل حيف و ميل در بيت‌المال را عنوان كنند .\r\n4 - اگر قرآن به‌وسيلهء عثمان تحريف مىشد ، اميرمؤمنان ( عليه السلام ) پس از وى قرآن را به حالت اولى كه در زمان خلفا و رسول خدا ( صلى الله عليه و آله و سلم ) بود ، برمىگردانيد و اين عمل نه‌تنها مورد انتقاد و اعتراض كسى قرار نمىگرفت بلكه در برابر مخالفينش كه به‌اصطلاح همان خوانخواهان عثمان بودند ، بهترين دليل و مدرك براى وى محسوب مىشد و اين عمل اميرمؤمنان ( عليه السلام ) با برنامه‌هاى اصلاحى آن بزرگوار كاملًا منطبق بود كه آن حضرت تيول‌هاى اعطايى عثمان را استرداد مىنمود و به بيت‌المال برمىگرداند و در اينباره ضمن يك سخنرانى تاريخى چنين فرمود :\r\n« به خدا سوگند ، اگر ببينم كه با پول بيت‌المال زنان را تزويج و كنيزان را خريدارى نموده‌اند ، بازپس خواهم گرفت و به بيت‌المال عودت خواهم داد زيرا داير عدالت وسيع است و كسى كه زندگى در سايهء عدل بر وى تنگ آيد ، زندگى در سايهء ظلم براى او تنگ‌تر خواهد بود . » « 1 »\r\nاين روش ، اميرمؤمنان ( عليه السلام ) بود ، دربارهء اموال و ثروت‌هاى عمومى و اگر تحريفى در قرآن واقع مىشد ، در اين مورد نيز قهراً همين روش را پيش مىگرفت و آن را به حالت اولى برمىگردانيد .\r\nسكوت آن حضرت دربارهء قرآن و امضا نمودن وى همان قرآن را كه در عصر حكومت عثمان معمول بود ، دليل محكم و قاطعى است بر اينكه قرآن در زمان عثمان تحريف نشده است .\r\n\r\n\r\n","description":"","footnote":"\r\n( 1 ) . نهج البلاغه ، در بخش پس گرفتن تيول‌هاى اعطايى عثمان .\r\n","page_name":" 347 ","page_number":347},
  {"content":"\r\n\r\n\r\nتحريف قرآن در دوران‌هاى بعد\r\nسومين احتمال دربارهء تحريف قرآن اين است كه شايد گروهى چنين خيال كنند كه قرآن پس از دوران حكومت خلفاى سه‌گانه به‌وسيلهء افراد ديگر تحريف شده است ولى تا آن‌جايى كه ما اطلاع داريم كسى اين احتمال را نداده چنين پندار و ادعايى نكرده است .\r\nآرى ، تنها چيزى كه در اينجا به برخى از طرفداران تحريف نسبت داده شده ، اين است كه او مىگويد : « حجاج بن يوسف » قيام نمود و قسمتى از آيات قرآن را كه در انتقاد از بنىاميه نازل شده بود ، از بين برد و به‌جاى آن‌ها آيات ديگرى را بر قرآن افزود و قرآن‌ها طبق دستور وى با همان سبك و روش نگارش يافت و به شهرهاى بزرگ مانند : مكه ، مدينه ، مصر ، شام ، كوفه و بصره ارسال شد و قرآن‌هاى ديگر جمع‌آورى گرديد و حتى يك جلد از آن‌ها هم در دست مردم باقى نماند و قرآن‌هاى موجود از روى همان قرآن‌هايى كه به دستور « حجاج » نوشته شده بود ، به‌وجود آمده است . « 1 »\r\nاين بود خلاصهء نظريهء تحريف قرآن پس از دوران خلفا كه به هذيان و ياوه‌گويى اشخاص مريض يا سخن اطفال و ديوانگان شباهت بيشترى دارد تا به\r\n\r\n\r\n","description":"","footnote":"\r\n( 1 ) . مناهج العرفان ، 257 .\r\n","page_name":" 348 ","page_number":348},
  {"content":"\r\n\r\nحقيقت‌گويى و بيان واقعيت زيرا « حجاج » بيش از يك تن از استانداران خلفاى بنىاميه نبود و او كمتر و كوچك‌تر از اين بود كه دست به‌سوى قرآن ببرد بلكه او عاجزتر از اين بود كه بتواند يكى از فروع و احكام كوچك اسلام را تغيير بدهد ، كجا برسد به موضوعى كه اساس و پايهء دين اسلام است . او چگونه مىتوانست تمام قرآن‌ها را جمع‌آورى كند به‌طورى كه حتى يكى از آن‌ها هم در دست مردم باقى نماند ، در صورتى كه در آن تاريخ ، قرآن در تمام نقاط كشور پهناور اسلام منتشر شده و به نقاط غير اسلامى نيز راه يافته بود ؟ !\r\nچطور اين حادث مهم را حتى يك نفر مورخ به‌عنوان نمونه نقل ننموده و يك نفر محقق تاريخ‌دان در بررسى خويش كوچك‌ترين اشاره‌اى به آن نكرده است ، در صورتى كه علل و انگيزه‌هاى فراوانى بر نقل آن وجود داشت ؟ !\r\nشگفت‌انگيزتر اينكه « حجاج » به اين كار مهم و خطرناك دست بزند ، كسى از مسلمانان بر وى اعتراض نكند و پس از پايان حكومت و دوران تسلط وى نيز مسلمانان از اين عمل نابه‌جاى او چشم‌پوشى نمايند و خيانت وى را ادامه دهند ! اگر فرض كنيم كه حجاج چنين قدرتى داشت كه تمام نسخه‌هاى اصلى قرآن‌را جمع‌آورى كند به‌طورى كه حتى يك نسخه از آن‌ها باقى نماند ، ولى آيا او مىتوانست قرآن اصلى را از سينهء مسلمانان و قلب حفاظ قرآن نيز محو كند ، حفاظى كه تعداد آنان در آن روز بيش از شمارش بوده آمارشان را جز خدا كسى نمىدانست ؟ !\r\nگذشته از اين اگر در پاره‌اى از آيات انتقاد صريحى از بنىاميه وجود داشت ، پيش از « حجاج » ، « معاويه » كه از قدرت\r\nو نفوذ بيشترى برخوردار بود ، بر اين عمل اقدام مىنمود و اگر او همچنين عملى را انجام داده بود ، ياران اميرالمؤمنين ( عليه السلام ) در برابر معاويه ايستادگى و بر عمل او اعتراض مىكردند و عليه او استدلال و اتمام حجت مىنمودند چنان‌كه به اعمال مختلف معاويه اعتراض و با دلايل محكمى عليه وى استدلال مىكردند كه در كتب تاريخ و حديث و كلام ضبط شده است .\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nاز همهء آنچه گفته شد ، چنين استفاده مىشود كه طرفداران تحريف قرآن در اين گفتار و پندار بىاساس خويش علاوه‌بر اينكه با كتاب و سنت مخالفت مىكنند با دلايل روشن عقلى نيز مخالفت مىورزند ؛ مثلى است معروف كه مىگويند : « به آدمى آنچه را كه نشدنى است بگو اگر پذيرفت بدان كه عاقل نيست . »\r\n\r\n","description":"","footnote":"","page_name":" 350 ","page_number":350},
  {"content":"\r\n\r\n\r\nدلايل طرفداران تحريف\r\nطرفداران تحريف قرآن در اين پندار غلط به دلِالى تمسك جسته ، مطالبى را عنوان نموده‌اند و ما ناچاريم در اين\r\nفصل و در فصول آينده اين دلايل را مورد بحث و بررسى قرار داده و در ضمن چند فصل به بحث تحريف پايان دهيم . اينك دليل اولشان را در اين فصل مورد بررسى قرار مىدهيم :\r\n\r\n1 - تحريف تورات و انجيل\r\nطرفداران تحريف قرآن مىگويند : در روايات متواتر و كثيرى كه به طريق شيعه و سنى نقل گرديده است ، چنين آمده است كه : آنچه در امت‌ها و ملل گذشته به‌وقوع\r\nپيوسته است ، در امت و ملت اسلامى نيز موبه‌مو جريان خواهد داشت بنابراين ، تحريف كه به تورات و انجيل و كتب ملل گذشته راه يافته است ، در قرآن نيز بايد وجود داشته باشد .\r\nاز جمله رواياتى كه به اين حقيقت دلالت دارد ، روايتى است كه شيخ صدوق ( رحمهء الله عليه ) در « اكمال‌الدين » از غياث بن ابراهيم آورده و او هم از امام صادق ( عليه السلام ) و آن حضرت نيز از پدرانش ، از رسول خدا ( صلى الله عليه و آله و سلم ) نقل نموده‌اند كه : « هر آنچه در امت‌هاى گذشته به‌وقوع\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nپيوسته است ، در اين امت نيز موبه‌مو واقع خواهد شد . لَتَرْكَبُنّ سُنَنَ مَنْ قَبَلَكُمْ . » « 1 »\r\nبا در نظر گرفتن مضمون حديث و روال كلى كه از آن استفاده مىشود ، بايد تحريف در قرآن واقع شود در غير اين صورت معناى حديث درست نخواهد بود .\r\nپاسخ :\r\nاين دليل از جهاتى مردود است زيرا :\r\n1 - اخبارى كه اساس اين دليل را تشكيل مىدهند ، خبر واحدى « 2 » بيش نيستند و نمىتوانند موجب اطمينان و يقين باشند و ادعاى كثرت و تواتر در اين روايات و اخبار ، ادعايى بيش نيست و جز گزاف و مبالغه گويى چيز ديگرى نمىتواند باشد و اين روايات در هيچ‌يك از كتب چهارگانهء معتبر شيعه « كتب اربعه » نيامده است .\r\nپس نمىتوان به اين روايات تكيه نمود و نتيجه‌گيرى كرد كه وقوع تحريف در تورات و انجيل مستلزم وقوع آن در قرآن است و در ميان اين دو ملازمه وجود دارد .\r\n2 - اگر كسى اين دليل را صحيح بداند ، بايد « زيادت » را نيز در قرآن بپذيرد زيرا در تورات و انجيل زيادت به عمل\r\nآمده است در صورتى كه نظرى زيادت در قرآن به‌قدرى نادرست و بطلان آن واضح و روشن است كه كسى نمىتواند به آن تفوّه كند .\r\n3 - حوادث زياد و بىشمارى در امت‌هاى گذشته اتفاق افتاده است كه در اين امت به‌وقوع نپيوسته ، مانند گوساله‌پرستى و سرگردانى چهل سالهء بنىاسرائيل ، غرق شدن فرعون و پيروانش ، سلطنت سليمان بر انس و جن ، رفتن حضرت عيسى به آسمان ، مرگ هارون ( وصى حضرت موسى ) قبل از خود وى ، وقوع معجزات\r\n\r\n\r\n","description":"","footnote":"\r\n( 1 ) . بحارالانوار 8 / 4 و به قسمتى از مصادر ديگر اين حديث در بخش عظمت قرآن اشاره گرديد\r\n( 2 ) - خبر واحد ، خبرى را مىگويند كه تعداد راويان آن در حدى نيست كه موجب يقين شود ، گرچه تعدادشان نسبتاً زياد باشد و « متواتر » اخبارى را مىگويند كه دراثر كثرت نقل يقين‌آور باشد .\r\n","page_name":" 352 ","page_number":352},
  {"content":"\r\n\r\nنه‌گان حضرت موسى ، ولادت عيسى بدون داشتن پدر ، مسخ شدن عدهء زيادى از امت‌هاى گذشته به‌صورت ميمون و خوك درآمدن آن‌ها و وقايع و حوادثى كه از حد شمارش بيرون است و هيچ‌كدام از اين وقايع در ميان امت اسلام واقع نشده است .\r\nعدم تطابق دراين موارد بهترين دليل و گواه است بر اينكه : اين احاديث صحت ندارند و بر فرض صحت نيز ظاهر آن‌ها منظور نمىباشد و شايد منظور ، اين باشد كه مشابه آن حوادث كه در ملل گذشته به‌وقوع پيوسته است ، در ميان امت اسلام هم به‌وقوع خواهد پيوست نه خود همان حوادث .\r\nبنابراين ، تحريف درميان ملت اسلام نيز با حفظ الفاظ و ظواهر قرآن به‌وقوع پيوسته است كه مخالف حقايق و مفاهيم قرآن عمل مىشود و اين خود نوعى تحريف است .\r\nاين معنى را كه ما گفتيم از روايتى كه در اول بحث آورديم ، به دست مىآيد و همان معنى را روايت ديگرى نيز كه « ابوواقد ليثى » نقل نموده تأييد مىكند و آن اينكه رسول اكرم ( صلى الله عليه و آله و سلم ) در موقع حركت به‌سوى « خيبر » به درختى بنام « ذات انواط » رسيد كه آن درخت به مشركين تعلق داشت و سلاح‌هاى خويش را بر آن مىآويختند . ياران پيامبر گفتند : يا رسول‌الله براى ما نيز « ذات انواطى » قرار ده ، همان‌طور كه مشركين دارند ، رسول خدا ( ص ) فرمود : سبحان‌الله ! اين درخواست شما مانند درخواست قوم موسى است كه گفتند : براى ما نيز خدايى قرار ده كه قابل رؤيت باشد ، همان‌طور كه آنان خدايانى دارند ، آن‌گاه رسول خدا ( صلى الله عليه و آله و سلم ) فرمود : به خدا سوگند ! از روش گذشتگان پيروى خواهيد نمود . « 1 »\r\nاز اين روايت چنين استفاده مىشود كه آنچه در اين امت واقع مىشود ، شبيه حوادثى است كه در امت‌هاى گذشته واقع شده است . تكرار عين حوادث گذشته موردنظر نيست .\r\n\r\n\r\n","description":"","footnote":"\r\n( 1 ) . صحيح ترمذى 6 / 29 .\r\n","page_name":" 353 ","page_number":353},
  {"content":"\r\n\r\n4 . اگر قبول كنيم كه اين روايت‌ها از نظر سند « متواتر » و از نظر دلالت صحيح مىباشند ، باز هم نمىتوان به‌وسيلهء اين روايات ثابت نمود كه تحريف قرآن تاكنون حاصل شده است زيرا اگر در آينده نيز تحريف به‌وقوع بپيوندد ، مسئله\r\nتكرار و تطابق تحقق مىيابد چه آنكه در روايات وقتى براى آن تعيين نشده است و تا روز قيامت ، فرصت و ادامه دارد .\r\nبنابراين ، چگونه مىتوان با اين روايت به‌وقوع تحريف در صدر اسلام در دوران خلفا استدلال و استشهاد نمود ؟ !\r\n\r\n","description":"","footnote":"","page_name":" 354 ","page_number":354},
  {"content":"\r\n\r\n\r\n2 - قرآن اميرمؤمنان ( عليه السلام )\r\nدر فصل پيش يكى از دلايل طرفداران تحريف را مورد بررسى قرار داديم و در اين فصل نيز به يكى ديگر از دلايل اين گروه مىپردازيم و مىگوييم :\r\nدومين دليل طرفداران تحريف اين است كه مىگويند : روايات فراوان و معتبرى است كه اميرمؤمنان ( عليه السلام ) قرآن\r\nديگرى غير از قرآن موجود در نزد خود داشت و آن قرآن مطالب و آياتى را دارا بود كه در قرآن فعلى نيست و آن حضرت همان قرآن را به مردم ارائه نمود ولى آن را نپذيرفتند و بنابراين روايات قرآنى كه فعلًا در دسترس است ، كمتر از آن قرآن است و اين همان تحريف است كه مورد بحث ما مىباشد .\r\nدر اين مورد روايات فراوانى وجود دارد كه همهء آن‌ها وجود چنين قرآنى را تأييد مىكنند چنانچه در روايتى آمده كه آن حضرت به طلحه فرمود : طلحه ! هر آيه‌اى كه خداوند به محمّد ( صلى الله عليه و آله و سلم ) فرستاده است در نزد من موجود است و تأويل هر آيه‌اى كه خداوند به محمد نازل نموده ، هر حلال و حرام يا حد و حكم و هر آنچه را كه مسلمانان تا روز رستاخيز به آن احتياج دارند حتى « ارش خدش » و ديه خراشيدگى پوست ، در پيش من موجود و محفوظ مىباشد كه همهء آن‌ها با دستور و راهنمايىهاى خود رسول خدا ( صلى الله عليه و آله و سلم ) و به خط شخص‌خودم نگاشته‌ام . « 1 »\r\n\r\n\r\n","description":"","footnote":"\r\n( 1 ) . مقدم تفسير برهان ، 27 . از اين روايت استفاده مىشود كه تمام آيات و مطالب موجود در قرآن على ( عليه السّلام ) جنبهء قرآنى دارد و چيزى بر آن اضافه نگرديده است .\r\n","page_name":" 355 ","page_number":355},
  {"content":"\r\n\r\nباز در احتجاج آن حضرت با مردى كه منكر خدا بود ، چنين آمده است : اميرمؤمنان ( عليه السلام ) كتابى آورد كه داراى تمام انواع و اقسام تأويل و تنزيل و محكم و متشابه و ناسخ و منسوخ و كامل و جامع در آن كتاب گردآمده بود به طورى كه كوچك‌ترين حرفى و يا الف و لامى از آن ساقط نشده بود ولى آن را نپذيرفتند . « 1 »\r\nباز روايتى است كه كلينى در كافى با استناد خود از جابر از امام باقر ( عليه السلام ) نقل نموده است كه جز اوصيا و جانشينان پيامبر كسى حق ندارد ، ادعا كند كه همهء قرآن ظاهر و باطنش در نزد اوست . « 2 »\r\nو نيز كلينى با استناد خود از جابر نقل مىكند كه حضرت باقر ( عليه السلام ) مىفرمود كسى ادعا نكرده است كه تمام آيات و كلمات قرآن همان‌طور كه فرود آمده ، در پيش وى موجود است و هركس جز على بن ابى طالب و پيشوايان بعد از وى چنين ادعايى كند دروغگويى بيش نمىتواند باشد . « 3 »\r\nدر پاسخ بايد گفت :\r\nاينكه اميرالمؤمنين ( عليه السلام ) داراى قرآن مخصوصى است كه از نظر ترتيب سوره‌ها با قرآن موجود مغاير و متفاوت مىباشد ، حقيقتى است روشن كه شك و ترديد در آن وجود ندارد و اتفاق دانشمندان بزرگ بر وجود چنين قرآنى ما را از مشقت و زحمت اثبات آن آسوده‌خاطر مىنمايد .\r\nو اما دارا بودن آن قرآن بر اضافات و زيادت‌هايى كه در قرآن فعلى موجود نيست\r\n\r\n\r\n","description":"","footnote":"\r\n( 1 ) . تفسير صافى ، مقدمهء ششم ، 11\r\n( 2 ) . وافى ، ج 2 ، باب 76 ، ص 130\r\n( 3 ) . وافى ، ج 2 ، باب 72 ، ص 130 .\r\n","page_name":" 356 ","page_number":356},
  {"content":"\r\n\r\nگرچه آن هم به‌جاى خود صحيح است ولى صحت اين مطلب نمىتواند ، دليل آن باشد كه آن اضافات جزء قرآن بوده و به‌وسيلهء تحريف از بين رفته است بلكه نظريهء صحيح و نزديك به حقيقت در اين مورد اين است كه آن اضافات موجود در آن قرآن يا تفسير آيات است ، به‌عنوان تأويل و بيان آنچه برگشت كلام خدا بر آن است و يا شرح و توضيح آيات است به‌عنوان تنزيل از طرف خداوند .\r\nتوضيح :\r\nاين شبهه و پندار بىاساس از آنجا سرچشمه گرفته‌است كه لفظ « تأويل » و « تنزيل » را به همان معناهايى كه در اصطلاح متأخرين جديداً پيدا شده پنداشته‌اند و خيال كرده‌اند كه « تنزيل » تنها آن را مىگويند كه به‌صورت قرآن نازل گردد و « تأويل » تنها به آن مىگويند كه به‌عنوان بيان و شرح معناى لفظى گفته شود .\r\nولى بايد توجه داشت كه اين دو معنى دربارهء اين دو لفظ از اصطلاحات جديد است و در لغت از اين دو معنى هيچ اثرى وجود ندارد ، اين است كه ما به هيچ‌وجه مجبور نيستيم كه اين دو لفظ را در هر موردى كه از روايات اهل بيت وارد شده است ، به همان دو معناى جديد و اصطلاحى بگيريم بلكه كلمهء « تأويل » مصدر است ، از باب « تفعيل » و از ريشهء « أوَلْ » كه به‌معناى رجوع كردن و گرداندن مىباشد ، گرفته شده است .\r\nچنان‌كه مىگويند « اوَّلَ الْحُكْمَ الَى اهْلِهِ » يعنى حكم را به اهلش برگردانيد و گاهى هم كلمهء « تأويل » به‌معناى نتيجه و عاقبت يك امر و آنچه كه برگشت كار به آن خواهد بود ، استعمال مىشود ، چنان‌كه در آيات ذيل به همين معنى آمده است كه خداوند مىفرمايد :\r\n« وَيُعَلِّمُكَ مِن تَأْوِيلِ الْأَحَادِيثِ » . ( 12 / 6 )\r\n« نَبِّئْنَا بِتَأْوِيلِهِ » . ( 12 / 36 )\r\n\r\n","description":"","footnote":"","page_name":" 357 ","page_number":357},
  {"content":"\r\n\r\n« هذا تَأْوِيلُ رُؤْياىَ » . ( 12 / 100 )\r\n« ذلِكَ تَأْوِيلُ مَا لَمْ تَسْطِع عَّلَيْهِ صَبْراً » . ( 18 / 82 )\r\nدر همهء اين آيات و آيات ديگرى مانند اينها ، كلمهء « تأويل » در همان معناى « نتيجه » و « عاقبت كار » استعمال شده است .\r\nبنابراين توضيح ، منظور از تأويل قرآن بيان همان معنى است كه نتيجه و برگشت كلى كلام خدا بر آن معنى باشد ، خواه به‌طور روشن و صريح كه هر آشنا به لغت عرب بتواند از ظاهر آن كلام ، همان معنى را درك كند و و يا به‌طور مخفى و رمزى كه براى همه به‌جز اهل فن و متخصصين ( راسخون در علم ) قابل درك نباشد .\r\nو اما « تنزيل » آن هم مصدر باب « تفعيل » است ، از ريشهء « نزول » كه به معناى فرود آمدن و فرو فرستادن مىباشد و كلمهء تنزيل گاهى در خود آنچه نازل شده است ، استعمال مىشود و با در نظر گرفتن همين معنى است كه در اكثر آيات قرآن منظور از تنزيل خود قرآن مىباشد ، مانند :\r\n« إِنَّهُ لَقُرْآنٌ كَرِيمٌ » . ( 56 / 77 )\r\n« فِى كِتَابٍ مَكْنُونٍ » . ( 56 / 78 )\r\n« لَا يَمَسُّهُ إِلَّا الْمُطَهَّرُونَ » . ( 56 / 79 )\r\n« تَنزِيلٌ مِن رَبِّ الْعَالَمِينَ » . ( 56 / 80 )\r\nدر اين آيه منظور از تنزيل ، قرآن است ولى گاهى هم به همان معناى اصلى و مصدرى خودش ( به معناى فرو فرستادن ) استعمال مىشود ، گرچه اين فرستادن به‌عنوان قرآنى نباشد زيرا آنچه از طرف خدا نازل مىشود ، لازم نيست كه قرآن باشد ، چون گاهى ممكن است سخنى از طرف خدا نازل شود كه غير از قرآن باشد و قرآن ناميده نشود . بنابراين معنى ، اضافات تنزيلى كه طبق روايات مذكور در قرآن على ( ع ) وجود دارد ، شايد از اين‌گونه سخنان بوده است كه براى شرح آيات قرآن از طرف خداوند نازل شده است ، بدون اينكه جنبهء قرآنى داشته باشد زيرا\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nچنان‌كه گفته شد ، تنزيل بودن سخنى و از طرف خداوند نازل شدن آن ، قرآن بودن آن را لازم نگرفته است و روايت مذكور نيز به بيشتر از اين دلالت نمىكنند و تنزيل بودن برخى از اضافات قرآن اميرمؤمنان ( عليه السلام ) را مىرساند نه قرآن بودن آن را .\r\nچنان‌كه در بعضى از اين روايت‌ها چنين آمده است كه در قرآن اميرمؤمنان ( عليه السلام ) نام‌هاى منافقين نيز ذكر شده است و لابد آمدن نام منافقين در قرآن آن حضرت به‌عنوان تفسير بودن است نه به‌صورت آيهء قرآنى .\r\nرفتار پيامبر با منافقين نيز گواه اين حقيقت است كه وى روش مسالمت‌آميزى با آنان در پيش گرفته بود و اسرار آنان را مكتوم و پنهان مىداشت و دلشان را به دست مىآورد .\r\nبا اين حال چگونه ممكن است كه وى نام آنان را در قرآن بياورد و مفتضح و رسوايشان سازد و سپس تمام مسلمانان حتى خود آنان را دستور دهد كه شب و روز بر منافقين كه با نام و نشان معروف گرديده و شناخته شده‌اند ،\r\nلعن و نفرين نمايند ؟ !\r\nآيا چنين احتمالى وجود دارد تا در پيرامون صحت و سقم ، ضعف و قوت آن گفتگو شود ؟ آيا اسم منافقين در قرآن آمده است تا در عنوان قرآنى داشتن آن در قرآن على ( عليه السّلام ) ، بحث و بررسى شود ؟ آيا مىتوان اسم منافقين را با اسم « ابولهب » مقايسه نمود كه شرك و دشمنى خويش را با رسول خدا ( صلّى الله عليه و آله و سلم ) علنى نموده و پيامبر اسلام نيز مىدانست كه او با شرك و بت‌پرستى رخت از جهان برخواهد بست ؟ !\r\nخلاصهء گفتار اينكه :\r\nگرچه اضافات و زيادت‌هايى در مصحف اميرمؤمنان ( عليه السلام ) وجود داشت و اين مطلب هم به‌جاى خود درست مىباشد ولى اين اضافات جزء قرآن و از آنچه كه رسول خدا ( صلى الله عليه و آله و سلم ) مأمور بوده است كه آن‌ها را به مسلمانان برساند ، نبوده است زيرا نه‌تنها\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nملزم بودن بر اين مطلب دليلى ندارد بلكه بطلان آن قطعى و مسلم است و دليل بر بطلان آن همان همان دلايل محكمى است كه در صفحات گذشته دربارهء عدم تحريف قرآن بيان نموديم .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\n\r\n3 - روايات تحريف\r\nدر فصول گذشته قسمتى از دلايل طرفداران تحريف را ارزيابى كرديم و اينك در اين فصل نيز به يكى ديگر از اين‌گونه دلايل مىپردازيم :\r\nسومين دليل طرفداران تحريف اين است كه مىگويند : روايات « متواتر » و فراوانى از اهل بيت ( عليهم السلام ) نقل شده است كه همهء آن‌ها بر تحريف قرآن دلالت دارند و ناچار بايد آن‌ها را پذيرفت .\r\nپاسخ :\r\nدر پاسخ اين گفتار به‌طور خلاصه مىگوييم :\r\nاولًا : تحريفى كه از اين روايات استفاده مىشود ، غير از آن تحريف است كه مورد بحث و گفتگوى ماست .\r\nوثانياً : اكثر روايات از نظر سند ضعيف و غير قابل اعتماد مىباشد زيرا قسمتى از آن‌ها از كتاب « احمد بن محمد سيارى » نقل شده است و دانشمندان « علم رجال » اتفاق دارند كه احمد سيارى شخصى بوده است ، منحرف و معتقد به تناسخ و قسمت ديگرى هم به‌واسط « على بن احمد كوفى » به ما رسيده است كه علماى « رجال » او را نيز مردى دروغگو و از نظر عقيده متزلزل مىدانند .\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nولى در عين حال گروهى از روايات تحريف از نظر سند معتبر و مورد اعتماد و يا دراثر كثرت نقل يقين‌آور و يا حداقل اطمينان‌آور مىباشند ، اين است كه در اين مورد از بررسى سند آن‌ها صرف‌نظر نموده ، به چگونگى دلالت آن‌ها مىپردازيم و به‌طور كلى مىگوييم كه : روايات از نظر معنى و دلالت به چهار گروه تقسيم مىشوند كه متن آن‌ها را نقل مىكنيم ، سپس چگونگى دلالت و عدم دلالت آن‌ها را بر تحريف قرآن مورد بحث و بررسى قرار مىدهيم .\r\nگروه اول :\r\nقسمتى از روايات تحريف كه با كلمهء « تحريف » آمده است ، صريحاً به تحريف قرآن دلالت دارند و تعداد آن‌ها به بيست روايت بالغ مىشود كه اينك نمونه‌اى از آن‌ها :\r\n1 - على بن ابراهيم قمى با اسناد خود از ابوذر نقل نموده است كه : هنگامى كه اين آيه « ى وْمَ تَبْيَضُّ وِجُوهٌ وَ تَسْوَدُّ وُجُوهٌ » . « 1 » نازل شد ، رسول خدا ( صلّى الله عليه و آله و سلم ) فرمود : پيروان من در قيامت با پنج پرچم و نشانه به نزد من مىآيند ، آن‌گاه ابوذر گفت كه رسول خدا ( صلّى الله عليه و آله و سلم ) از هر گروهى مىپرسد كه با ثقلين يعنى با دو امانت بزرگى كه از من در پيش شما بود ( قرآن و عترت ) - چگونه رفتار كرديد ؟\r\nگروه اول مىگويند : ثقل اكبر ( قرآن ) را تحريف كرديم و به پشت سر انداختيم و با ثقل اصغر ( عترت ) ، عداوت و دشمنى نموده ، ستم دربارهء آنان روا داشتيم .\r\nگروه دوم مىگويند : ثقل اكبر را تحريف و قطعه قطعه كرديم و با احكام و دستورات آن مخالفت ورزيديم و با ثقل اصغر نيز دشمنى كرده ، با آنان جنگيديم .\r\n\r\n\r\n","description":"","footnote":"\r\n( 1 ) . در آن روز ( روز حساب و جزا ) چهره‌هايى روشن و سفيد و چهره‌هايى تاريك و سياه خواهد بود .\r\n","page_name":" 362 ","page_number":362},
  {"content":"\r\n\r\n2 - سيد بن طاووس و محدث جزائرى با اسناد خود از حسن بن حسن سامرى نقل كرده‌اند كه رسول خدا ( صلّى الله عليه و آله و سلم ) در ضمن حديث مفصلى دربارهء كسانىكه حد و مرز قانون خدا را درهم مىشكنند ، به حذيفه چنين فرمود كه : آنان مردم را از راه خدا منحرف و كتاب او را تحريف مىكنند و روش مرا تغيير مىدهند .\r\n3 - سعد بن عبدالله قمى با اسناد خود از جابر جعفى و او از امام باقر ( عليه السلام ) چنين آورده است كه : رسول خدا ( صلّى الله عليه و آله و سلم ) در منى دعا خواند ، آن‌گاه فرمود : مردم ! من درميان شما دو امانت سنگين مىگذارم ، آگاه باشيد كه اگر به آن دو ، چنگ زديد ، هيچ‌گاه گمراه نخواهيد شد ، آن‌ها كتاب و عترت من است و كعبه هم خان خدا و بايد مورد احترام قرار بگيرد .\r\nامام باقر ( عليه السلام ) پس از بيان اين حديث نبوى فرمود : ولى مردم كتاب خدا را تحريف نمودند و احترام كعبه را درهم شكستند ، عترت و خاندان پيامبر را به قتل رسانيدند و تمام ودايع امانت‌هاى خدا را به دور انداختند و از آن‌ها دورى جستند .\r\n4 - شيخ صدوق در « خصال » با اسناد خود از جابر و او از پيامبر ( صلّى الله عليه و آله و سلم ) نقل نموده است كه : در روز رستاخيز در درگاه عدل خدا سه طايفه حاضر مىشوند و از مردم دادخواهى و شكايت مىكنند :\r\nقرآن ، مسجد و عترت . قرآن مىگويد : خدايا ! اين مردم مرا تحريف كردند ، احترام مرا درهم كوبيده ، عظمت مرا درهم شكستند . مسجد مىگويد : خدايا ! اين مردم ما را عاطل و ضايع نمودند و از من بهره‌بردارى نكردند . عترت مىگويد : خدايا ! اين مردم ما را به قتل رسانيدند ، زندگى ما را از هم پاشيدند ، ما را متفرق و پراكنده ساختند . . .\r\n5 - كلينى در كافى و صدوق با اسناد خود از على بن سويد نقل كرده‌اند كه او مىگويد : من به محضر حضرت ابوالحسن موسى بن جعفر ( عليه السلام ) كه در زندان بود ، نامه‌اى نگاشتم و پاسخى دريافت نمودم كه درضمن آن نوشته بود : اين مردم كتاب\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nخدا را به امانت پذيرفتند ، سپس به اين امانت خدايى خيانت ورزيدند و آن را تحريف و تبديل نمودند .\r\n6 - ابن شهر آشوب با اسناد خود از عبدالله نقل نموده كه حضرت اباعبدالله الحسين ( عليه السلام ) در روز عاشورا خطبه‌اى خواند و در ضمن آن خطبه چنين فرمود :\r\nراستى شما مردم متمرد و سركش و در ظلم و ستم سرآمد روزگار و ملت‌ها مىباشيد ، شما مردمانى هستيد كه قرآن را به دور انداخته و از شيطان الهام گرفته‌ايد . شما كسانى هستيد كه با گناهان ، پيمان دوستى بسته و كتاب خدا را\r\nتحريف كرده‌ايد .\r\n7 - ابن قولويه در « كامل الزيارات » با اسناد خود از حسن ابن عطيه از امام صادق ( عليه السلام ) نقل كرده است كه چون وارد « حائر حسينى » شدى ، اين جملات را بخوان :\r\nخدايا ! بر كسانى لعنت كن كه پيامبران تو را تكذيب كردند و كعبه را منهدم و كتاب تو را تحريف نمودند .\r\n8 - حجال از قطبهء بن ميمون و او هم از عبدالاعلى چنين آورده است كه امام صادق فرمود : طرفداران عربيت ، كتاب خدا را تغيير مىدهند .\r\nپاسخ :\r\nاين بود نمونه‌هايى چند از گروه اول روايات تحريف كه كلمهء « تحريف » صريحاً در آن‌ها به‌كار رفته است ، ولى تحريف در اين روايت‌ها به معناى تحريف و تغيير الفاظ قرآن و اسقاط بعضى از آيات و جملات آن نيست بلكه منظور از آن معناى ديگرى است كه با تحريف مورد بحث ما ، هيچ‌گونه ارتباطى ندارد زيرا تحريف در روايت آخر به معناى تغييراتى است كه دراثر اختلاف قاريان در چگونگى قرائت به‌وجود آمده است و اين عمل خود يك نوع تحريف است زيرا قرائت‌هاى هفتگانه كه در قرآن تغيير و تبديلى به‌وجود آورده ، متواتر نمىباشند و قرآن بودن آن‌ها مسلم نيست و به فرض متواتر و قطعى بودن آن‌ها و قرائت‌هاى ديگرى نيز به قرآن راه يافته\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nاست كه مسلماً متواتر نبوده و بر پايهء اجتهادها و نظريات شخصى استوار مىباشند و منظور از تحريف در روايت آخر ، همين معنى است و با هدف طرفداران تحريف كوچك‌ترين ارتباطى ندارد .\r\nو اما كلمهء « تحريف » در بقيهء روايت‌هاى هشتگانه به‌معناى تغيير دادن مفهوم قرآن و تصرف در تفسير آن مى باشد نه به معناى اسقاط آيات قرآن و تغيير دادن كلمات آن زيرا تصرف و اجتهاد در معناى قرآن نيز يك نوع تحريف است كه به قرآن راه يافته است و دشمنان اهل بيت پيامبر با اين‌گونه تحريف توانسته‌اند ، آياتى را كه در عظمت آنان نازل شده است ، به معناهاى ديگر و خلاف واقع تفسير و تأويل كنند ، دشمنى و عدوات خودشان را به‌كار برده و از مقام و عظمت خاندان نبوت بكاهند . و اين معنى كه گفتيم با روايات چندى تأييد مىشود ، چنان‌كه در حديث ششم از روايت‌هاى مذكور تحريف قرآن به قاتلان حضرت ابى عبدالله ( عليه السلام ) نسبت داده شده ، آنجا كه مىگويد : شما كتاب خدا را تحريف كرده‌ايد .\r\nباز در بخش عظمت قرآن ، روايتى از امام باقر ( عليه السلام ) آورديم كه او مىگويد : آنان كتاب خدا را به دور انداختند ، بدين‌گونه كه حروف و كلمات قرآن را محفوظ داشته حدود و قوانين آن را تغيير داده‌اند .\r\nما قبلًا در توضيح اين روايت گفتيم كه تحريف بدين معنى مسلماً به‌وقوع پيوسته است و اگر چنين تحريفى به‌وقوع نمىپيوست ، حقوق عترت طاهره محفوظ مىماند و احترام پيامبر ( صلّى الله عليه و آله و سلم ) دربارهء آنان مراعات مىشد و كار به جايى نمىكشيد كه حقوق آنان پايمال شود و رسول خدا ( صلّى الله عليه و آله و سلم ) دربارهء آنان مورد ايذا و اذيت قرار بگيرد ولى توجه داريد كه تحريف به اين معنى از محل بحث ما خارج است .\r\nگروه دوم :\r\nگروه ديگر از روايات تحريف دلالت دارند بر اينكه ، نام پيشوايان دينى در\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nبعضى از آيات قرآن آمده بود و دراثر تحريف از بين رفته است و اين سلسله روايات فراوان است كه اينك نمونه‌اى از آن‌ها :\r\n1 - كلينى در كافى با اسناد خود از محمد ابن فصيل نقل مىكند كه امام ابوالحسن ( عليه السلام ) فرمود : ولايت و امامت على بن ابى طالب ( عليه السلام ) در تمام كتاب‌هاى پيامبران ضبط است . خداوند هيچ پيامبرى را به نبوت مبعوث نكرده مگر اين كه نبوت محمد ( صلّى الله عليه و آله و سلم ) و ولايت وصى او را گوشزد نموده است .\r\n2 - عياشى با اسناد خود از امام صادق ( عليه السلام ) نقل مىكند كه : اگر قرآن به همان‌گونه كه فرود آمده بود ، خوانده مىشد ، ما را با نام و نشان در آن پيدا مىكرديد .\r\n3 - در كافى و تفسير عياشى از امام باقر ( عليه السلام ) در كنز الفوائد با سندهاى مختلف از ابن عباس و در تفسير فرات كوفى به طرق مختلف از اصبغ بن نباته چنين آمده است كه اميرمؤمنان ( عليه السلام ) فرمود : قرآن بر چهار بخش نازل شده است ؛ يك چهارم آن دربارهء دشمنان ما و يك چهارم ديگرش در مستحبات و مثل‌ها و آخرين قسمتش در واجبات و احكام است و بر ماست تعظيم‌ها و بزرگ‌داشت‌هاى قرآن .\r\n4 - در كافى از امام باقر ( عليه السلام ) نقل شده است كه جبرئيل اين آيه را براى پيامبر ( صلّى الله عليه و آله و سلم ) بدين‌صورت آورده بود : « وَ انْ كُنْتُمْ فى رَيْبٍ مِمّا نَزَّلْنا عَلى عَبْدِنا [ فى على 
  ] فَاْتُوا بِسُورَهءٍ مِنْ مِثْلِهِ » يعنى اگر بر آنچه دربارهء بندهء خود على ( عليه السلام ) فرو فرستاده‌ايم ترديد داريد ، مانند آن را بياوريد .\r\nپاسخ :\r\nاين بود نمون مختصرى از گروه دوم روايات تحريف كه از ظاهر آن‌ها تحريف قرآن استفاده مىشود ، در پاسخ آن‌ها\r\nبايد گفت كه :\r\nاولًا : منظور از آنچه در نام‌هاى ائمه نازل شده ، نزول قرآنى نيست بلكه گفتارى\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nاست كه به‌عنوان تفسير بعضى از آيات قرآن از طرف خداوند نازل شده است .\r\nبنابراين ، عدم نقل اين‌گونه گفتارهاى نازل شده كه جنب تفسيرى داشته باشد موجب تحريف قرآن نمىشود تا با اين گروه از روايت‌ها بر تحريف قرآن استدلال شود .\r\nوثانياً : اگر اين روايت‌ها جز تحريف قرآن معناى ديگرى نداشته باشند ، دراين صورت چاره‌اى نيست جز اينكه بايد آن‌ها را كنار بگذاريم و در هيچ بحث علمى بدان‌ها تكيه نكنيم و تمسك نجوييم زيرا ظاهر آن‌ها با دلايل محكم و مسلمى كه به عدم تحريف قرآن دلالت دارند ، نمىسازد و با كتاب خدا و احاديث و گفتار پيامبر مخالفت دارد و هر روايتى كه با كتاب خدا و گفتار پيامبر مخالفت داشته باشد ، مطرود بوده و هيچ‌گونه قابل عمل نخواهد بود و طبق اخبار متواتر و فراوان بايد چنين روايت‌هايى را به دور انداخت و بر سينهء ديوار كوبيد . بنابر آنچه گفته شد ، اگر روايت يا روايت‌هايى دلالت كنند كه اسم على ( عليه السلام ) در قرآن صريحاً آمده ، بايد آن‌ها را تأويل و توجيه نمود و اگر قابل تأويل و توجيه نبودند ، بايد آن‌ها را دور انداخت زيرا بنابر دلايل مسلمى كه در اختيار داريم ، اسم على ( عليه السلام ) صريحاً در قرآن نيامده است .\r\nاينك نمونه‌اى از دلايل ما كه جوابگوى گروه دوم روايت‌هاى تحريف مىباشد :\r\n1 - از حديث مسلم و تاريخى غدير استفاده مىشود كه نام على در قرآن صريحاً نيامده است زيرا تعيين على ( عليه السلام ) بر خلافت و جانشينى او به‌وسيلهء حديث غدير به فرمان خدا بوده است و آن‌هم در اجتماع عظيم مسلمانان بعد از تأكيد فراوان و شديد اللّحن و واجب‌الاجرا و بعد از آنكه خداوند به پيامبرش وعدهء حتمى داد كه او را در اين مسير يارى كند و از حملات و خطرات دشمن محفوظش بدارد .\r\nاگر نام على در قرآن به صراحت ياد شده بود ، به آن اجتماع عظيم مسلمانان و نصب على به خلافت ، آن هم بعد از اين همه تأكيدات و شرائط ، احتياج نبود و اگر در قرآن نام على صريحاً آمده بود ، رسول خدا ( صلى الله عليه و آله و سلم ) از اظهار آن ، ترسى نداشت تا وعدهء تأييد و محافظت از طرف خدا فرود آيد .\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nآرى ، از حديث غدير چنين استفاده مىشود كه نام على ( عليه السلام ) صريحاً در قرآن نبوده است ، مخصوصاً اينكه اين جريان در حجهءالوداع و اواخر دوران زندگى پيامبر ( صلّى الله عليه و آله و سلم ) واقع شده است كه در آن تاريخ تقريباً تمام قرآن\r\nفرود آمده و درميان مسلمانان انتشار يافته بود .\r\n2 - دروغ بودن بعضى از روايت‌هايى كه به بودن نام على ( عليه السلام ) در قرآن دلالت دارند ، از ظاهرش پيداست و از وجناتش كاملًا نمايان است ، مثلًا در حديث چهارم مىخوانيم كه نام على ( عليه السلام ) در آيه « و إن كنتم فى ريب . . . » وجود داشت ، در صورتى كه اين آيه كوچك‌ترين تناسبى با مسئلهء امامت و ولايت ندارد .\r\n3 - روايت معروف و صحيح ابوبصير كه در كافى آمده است و اين روايت ، در اين معنى صراحت دارد كه نام على ( عليه السلام ) و نام هيچ‌يك از ائمهء طاهرين ( عليهم السلام ) در قرآن وجود نداشت زيرا ابوبصير مىگويد : از امام صادق ( عليه السلام ) دربارهء آيه شريفه « اطيعُوا الله و اطيعُوا الرَّسُولَ وَ اوُلِى الْامَرِ مِنْكُمْ » . « 1 » پرسيدم ، امام ( عليه السلام ) فرمود : اين آيه دربارهء على بن ابى طالب و حسن و حسين نازل شده است ، عرضه داشتم : مردم مىگويند : چرا از على ( عليه السلام ) و اهل بيت ( عليهم السلام ) وى در قرآن اسمى به ميان نيامده است ؟ امام ( عليه السلام ) فرمود : در جواب مردم بگوييد كه حكم نماز به رسول خدا ( صلى الله عليه و آله و سلم ) نازل شده ولى از سه ركعت و چهار ركعت بودن آن نامى به‌ميان نيامده است و خود رسول خدا ( صلى الله عليه و آله و سلم ) اين قسمت را براى مردم تفسير نمود . « 2 »\r\nآرى ، اين روايت صحيح ، تمام روايت‌هاى گذشته را تفسير مىكند ، معنى و هدف آن‌ها را بيان مىنمايد كه اسم « على » در قرآن مجيد به‌عنوان قرآن بودن نازل نشده ولى در شرح آيات مربوطه ، به‌عنوان تفسير و يا به‌عنوان تنزيل غير قرآنى نازل شده است و اما دستورى بر رسول خدا ( صلى الله عليه و آله و سلم ) داده نشده بود كه آن را ابلاغ كند .\r\n\r\n\r\n","description":"","footnote":"\r\n( 1 ) - سور نساء 59\r\n( 2 ) . وافى ، ج 2 ، باب 30 ، ما نص الله و رسوله عليهم 63 .\r\n","page_name":" 368 ","page_number":368},
  {"content":"\r\n\r\n4 - افرادى كه از بيعت با ابوبكر خوددارى نمودند ، از هر راهى با وى احتجاج كردند ولى با مسئل وجود نام « على » در قرآن هيچ‌گونه احتجاج ننموده‌اند و اگر نام على ( عليه السلام ) در قرآن وجود داشت آن را به رخ ابوبكر مىكشيدند و با در دست داشتن چنين مدرك مهم و روشن او را محكم مىكردند زيرا اين مطلب در مقام احتجاج گيراتر و محكم‌تر از ساير دلايل بود .\r\nگروه سوم :\r\nقسمت سوم از روايات تحريف ، بر اين دلالت دارند كه زيادت و نقصان هر دو در قرآن به‌وقوع پيوسته است ، بدين‌گونه كه : بعد از پيامبر ، مسلمانان بعضى از كلمات قرآن را برداشته و به‌جاى آن‌ها كلمات ديگرى را به قرآن اضافه\r\nكرده‌اند .\r\nاينك نمونه‌اى از اين‌گونه روايات :\r\n1 - على بن ابراهيم قمى با اسناد خود از حريز از امام صادق ( عليه السلام ) نقل مىكند كه آيهء ششم از سور حمد ، بدين‌صورت بود : « صِراطَ مَنْ انْعَمْتَ عَلَيْهِمْ غَيْرِ الْمَغْضُوبِ عَلَيْهِمْ وَ غَيْرِ الضّالّينَ » .\r\n2 - عياشى از هشام بن سالم نقل مىكند كه از امام صادق ( عليه السلام ) اين آيه را سؤال كردم كه خداوند مىفرمايد : « انَّ اللهَ اصْطَفى آدَمَ وَ نُوحاً و آلَ ابْراهيمَ وَ آلَ عِمْرانَ عَلَى الْعالَمينَ . » امام فرمود : اين آيه در اصل بدين‌صورت بود : « . . . آلَ ابراهيمَ و آلَ مُحَمَّدٍ عَلَى الْعالَمينَ » ، اسمى را از آن برداشتند و اسم ديگرى را به‌جاى آن گذاشتند ، يعنى آل محمد را به آل عمران تغيير دادند .\r\nپاسخ :\r\nاين بود دو نمونه از گروه سوم روايات تحريف و ما در پاسخ آن مىگوييم :\r\nاولًا : اين روايت‌ها از نظر سند بسيار ضعيف و غير قابل اعتبارند .\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nوثانياً : اين روايت‌ها با قرآن و سنت و با اجماع مسلمانان كه هر نوع زيادت را در قرآن مردود مىدانند ، مخالفت دارد زيرا تمام مسلمانان و خود طرفداران تحريف نيز اين حقيقت را مىپذيرند كه حتى يك حرف نيز به قرآن اضافه نشده است بلكه عدهء زيادى از دانشمندان مانند شيخ مفيد و شيخ طوسى و شيخ بهايى و مانند آنان از بزرگان علما مىگويند مسلمانان اجماع و اتحاد نظر دارند بر اين كه كوچك‌ترين زيادتى بر آن راه نداشته ، همهء آنچه كه ما به‌عنوان قرآن در دست داريم ، از طرف پروردگار نازل شده است و روايات زيادى نيز اين حقيقت را تأييد مىكند .\r\nگروه چهارم :\r\nقسمت ديگرى از روايت‌هاى تحريف نيز بر اين دلالت دارند كه آيات و يا جملاتى از قرآن كم شده و نقصان به آن راه يافته است .\r\nپاسخ :\r\nاولًا : اين روايت‌ها نيز مانند روايت‌هاى گروه سوم ضعيف و متزلزل و بعضى از آن‌ها قابل قبول مىباشند .\r\nثانياً : اين روايت‌ها را بايد به همان معنى كه روايات مربوط به قرآن على را تأويل نموديم ، تأويل كرد و اگر قابل تأويل نباشد بايد آن‌ها را به‌دور انداخت زيرا در اين حال مخالف قرآن و گفتار پيامبر اسلام است كه جز دور انداختن چار ديگرى نيست .\r\nاكثر علما و دانشمندان نيز در اين روايت‌ها و بلكه در تمام روايات تحريف همان نظريه تأويل را دارند و در صورت عدم امكان تأويل ، به ترك كردن و دور انداختن آن‌ها قائل مىباشند .\r\nمحقق كلباسى مىگويد : رواياتى كه به تحريف قرآن دلالت دارند ، مخالف با اجماع امت اسلامى مىباشند زيرا كسى از مسلمانان به تحريف قرآن معتقد نيست\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nجز افرادى كه گفتارشان به هيچ‌وجه قابل اعتنا نيست .\r\nباز مىگويد : وجود نقصان و تحريف در قرآن ، اصل و اساسى ندارد و اگر چنين مطلبى واقعيت داشت ، طبعاً مشهور و معروف مىشد ، همان‌طور كه هر حادثهء مهم شهرت پيدا مىكند و مسئل كم كردن و تحريف در قرآن نيز حادثهء كوچكى نيست كه درصورت تحقق مخفى و ناشناخته بماند .\r\nو از محقق بغدادى « شارح وافيه » نيز همان نظريه تأويل و يا ترك ، نقل شده است و باز از وى نقل شده است كه مىگويد : « محقق كركى » - كه دربارهء عدم تحريف قرآن كتابى نوشته است - نقل مىكند كه وى در همان كتاب خود مىگويد ، رواياتى را كه بر وقوع نقص و تحريف در قرآن دلالت مىكند ، بايد تأويل نمود و يا همهء آن‌ها را به دور انداخت زيرا روايتى كه بر خلاف قرآن و گفتار پيامبر ( صلّى الله عليه و آله و سلم ) يا بر خلاف اجماع مسلمانان وارد شود و تأويل آن ممكن نباشد بايد به دور انداخت .\r\nمؤلف : مرحوم محقق كركى در اين گفتارش به همان مطلبى كه ما قبلًا تذكر داديم ، اشاره نموده است كه طبق مضمون روايت‌هاى صحيح و قطعى هر روايتى را كه مخالف با قرآن باشد ، بايد طرد نمود ، اينك براى نمونه نظر خوانند عزيز را به دو روايت ذيل جلب مىنماييم :\r\n1 - شيخ صدوق با سند صحيح از امام صادق ( عليه السلام ) نقل كرده است : توقف نمودن در برابر شبهه بهتر از اقدام و پيشدستى به هلاكت است زيرا براى هر حقى ، گواه و ميزان و براى هر عمل درستى ، نور و روشنايى وجود دارد . قرآن\r\nميزان حق است پس هر گفتارى كه موافق قرآن باشد ، بگيريد و هرآنچه مخالف آن باشد ، تركش كنيد . « 1 »\r\n2 - قطب راوندى با سند صحيح از امام صادق ( عليه السلام ) نقل كرده است كه : هرگاه دو حديث مخالف هم براى شما نقل شد ، آن‌ها را با كتاب خدا تطبيق كنيد ، هر كدام كه\r\n\r\n\r\n","description":"","footnote":"\r\n( 1 ) . وسائل الشيعه ، ج 3 ، كتاب قضا 380 .\r\n","page_name":" 371 ","page_number":371},
  {"content":"\r\n\r\nموافق كتاب خدا بود ، بگيريد و مخالف كتاب خدا را ترك كنيد . « 1 »\r\nمؤلف : ما در مورد گروه چهارم از روايات تحريف نظريهء ديگرى نيز داريم كه در مجلس درس بيان كرده‌ايم و شايد بهترين وجوه و نظريه‌ها باشد ولى براى مراعات اختصار از آوردن آن در اينجا خوددارى مىكنيم و ممكن است در آينده به مناسبتى همان نظريه را بياوريم .\r\n\r\n4 - قرآن چگونه جمع‌آورى گرديد ؟\r\nتا اينجا قسمتى از دلايل طرفداران تحريف را آورديم و به آن‌ها پاسخ داديم ، دليل چهارم آنان نحوهء جمع‌آورى و تدوين قرآن است كه به يارى خدا در بخش آيند كتاب ، مستقلًا مورد بحث و بررسى قرار خواهد گرفت .\r\n\r\n\r\n","description":"","footnote":"\r\n( 1 ) . وسائل الشيعه ، ج 3 ، كتاب قضا 380 .\r\n","page_name":" 372 ","page_number":372},
  {"content":"\r\n\r\n\r\nبخش 9 جمع‌آورى و تدوين قرآن\r\n1 - راويات تدوين\r\n2 - پاسخ روايات تدوين قرآن\r\nپاسخ 1 - تناقض در روايات تدوين\r\nپاسخ 2 - تعارض در روايت تدوين\r\nپاسخ 3 - روايات تدوين قرآن از نظر قرآن\r\nپاسخ 4 - روايات تدوين قرآن از نظر عقل\r\nپاسخ 5 - روايات جمع‌آورى قرآن و اجماع مسلمين\r\nپاسخ 6 - اجماع مسلمانان به عدم زيارت در قرآن\r\n3 - نظريهء صحيح در تدوين قرآن\r\n4 - نتيجه\r\n\r\n","description":"","footnote":"","page_name":" 373 ","page_number":373},
  {"content":"\r\n . \r\n","description":"","footnote":"","page_name":" 374 ","page_number":374},
  {"content":"\r\n\r\n\r\nروايات تدوين قرآن\r\nسوءاستفاده از روايات تدوين قرآن\r\nگفتيم كه طرفداران تحريف ، دلايل و شبهاتى دارند و دراثر آن شبهات به تحريف قرآن قائل شده‌اند ، در فصول گذشته به قسمتى از اين دلايل و شبهات اشاره شد و پاسخ آن‌ها گفته شد ، اينك در اين فصل ، دليل چهارم آنان را\r\nمىآوريم ، سپس به پاسخ آن مىپردازيم .\r\nكيفيت جمع‌آورى قرآن از مسائلى است كه طرفداران تحريف آن را در اثبات تحريف قرآن دستاويز خود قرار داده ، از آن سوءاستفاده مىكنند .\r\nآنان مىگويند : جمع‌آورى قرآن طورى بود كه عادتاً تحريف و تغيير قرآن را به همراه داشت و با چگونگى جمع‌آورى و تدوين قرآن مجبوريم كه به تحريف آن ملتزم شويم .\r\nبه نظر آنان ، قرآن با دستور ابوبكر جمع‌آورى شد زيرا هفتاد نفر از قاريان و حافظان قرآن در جنگ « بئر معونه » و چهارصد تن « در جنگ يمامه » كشته شدند و ابوبكر احساس نمود كه اگر كار بدين منوال ادامه پيدا كند ، با از بين رفتن حافظان ، قرآن نيز از بين خواهد رفت ، اين بود كه به « عمر » و « زيد بن ثابت » مأموريت داد كه قرآن را از لوحه‌ها و تخته‌پاره‌ها و از سينه‌ها و دل‌هاى حافظان قرآن با شهادت و\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nنظارت دو نفر اهل فن و خبره جمع‌آورى كرده و در يك‌جا بنويسند و به‌صورت كتاب تدوين شده‌اى درآوردند و در اختيار مسلمانان قرار دهند تا براى هميشه درميان مسلمانان باقى بماند .\r\nآنان از اين گفتار نتيجه مىگيرند كه : قرآن تحريف شده است و يا لااقل احتمال تحريف در آن وجود دارد ، چه آنكه طبيعى است در اين‌گونه جمع‌آورىها و تدوين‌ها قهراً تحريف و تغيير واقع خواهد شد و لااقل احتمال تحريف درميان خواهد بود زيرا اگر كسى بخواهد اشعار يك نفر شاعر و يا عده‌اى از شعرا را از جاهاى مختلف و از اوراق پراكنده جمع‌آورى كند ، حداقل جاى اين احتمال باقى مىماند كه بعضى از آن اشعار دراثر غفلت و يا عدم دسترسى به آن مجموعه وارد نشده و از بين رفته است .\r\nاين بود خلاصهء آنچه طرفداران تحريف در كيفيت و چگونگى تدوين قرآن مىپندارند و آن را با روايت‌هاى زيادى كه بدين‌مضمون وارد شده است بر اين نظريه استدلال مىكنند و از اين‌گونه جريانات و روايات بىاساس و ساختگى تحريف قرآن را نتيجه مىگيرند .\r\nاين است كه بر خود لازم مىدانيم در اينجا فصلى را بگشاييم و در آن فصل درمورد چگونگى تدوين قرآن گفتگو كنيم و رواياتى كه دربارهء تدوين قرآن نقل شده است ، مورد بحث و بررسى قرار دهيم كه هم پاسخى بر آن استدلال باشد و يكى از دلايل تحريف از دست طرفداران تحريف گرفته شود و هم يك بحث مهمى از مباحث علوم قرآنى بررسى شود .\r\nمتن روايات\r\nاينك بحث را از احاديث و روايات جمع‌آورى قرآن شروع مىكنيم ، چون شالوده و زيربناى پندارهاى واهى كه در چگونگى تدوين قرآن حاصل شده و\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nتحريف از آن‌ها استنتاج شده است ، همان روايات تدوين قرآن است و اگر اين روايت‌ها بررسى شود و ضعف و سستى آن‌ها نشان داده شود ، هم اين تصورها نتيجه‌گيرىهاى غلط به خودى خود متزلزل شده و فرومىريزد .\r\n1 - زيد بن ثابت نقل مىكند كه : ابوبكر در جنگ يمامه مرا طلبيد ، هنگامىكه وارد شدم ، عمر بن خطاب نيز در نزد وى حاضر بود .\r\nابوبكر گفت : زيد ! عمر به نزد من آمده مىگويد : جنگ يمامه به‌طور خونبار به‌وقوع پيوست و گروهى از قاريان قرآن را طعم خود ساخت ، ممكن است جنگ‌هاى شديدتر ديگرى نيز پيش بيايد و بقىّ حافظان و قاريان كشته شوند و درنتيجه اكثر آيات قرآن در سينه‌هاى قاريان با كشته شدن آن‌ها از بين برود و من صلاح در اين مىبينم كه دستور بدهى قرآن را در يك‌جا جمع‌آورى كنند .\r\nابوبكر اضافه نمود كه من به عمر گفتم : كارى را كه خود رسول خدا ( صلى الله عليه و آله و سلم ) انجام نداده است ، تو چگونه اقدام به آن را از من مىخواهى ؟ !\r\nعمر گفت : به خدا سوگند ! خير و صلاح در همين است و او مرتب در اينباره به من مراجعه مىنمود و اين پيشنهاد را تكرار مىكرد تا اينكه خداوند در اينباره به من نيز شرح صدر داد و بر دلم افكند كه با نظر و رأى عمر موافقت كنم .\r\nزيد مىگويد : ابوبكر به من گفت : تو جوانمرد ، عاقل ، مورد اطمينان و راستگو هستى و تو در دوران رسول خدا ( صلى الله عليه و آله و سلم ) نيز نوشتن وحى را به‌عهده داشتى . اينك جمع‌آورى قرآن را به‌عهده بگير و اين عمل خطير و افتخارآميز را انجام ده !\r\nزيد اضافه مىكند : به خدا سوگند ! اگر ابوبكر مرا به كندن كوهى و انتقال دادن آن از جايى به جاى ديگر وامىداشت ، از عمل جمع‌آورى قرآن آسان‌تر برايم بود ، اين بود كه من هم اشكال ابوبكر را تكرار كردم و به او گفتم : شما چگونه عملى را كه رسول خدا ( صلى الله عليه و آله و سلم ) انجام نداده است ، انجام مىدهيد ؟ ابوبكر گفت : به خدا سوگند ! صلاح مسلمانان در اين است و اين بود كه وى در اين باره مكرر به من\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nمراجعه مىكرد و پيشنهاد جمع‌آورى قرآن را مرتب تعقيب مىنمود تا روزى كه خداوند بر من هم سعهء صدر داد و آنچه كه بر دل ابوبكر و عمر افكنده بود بر دل من\r\nنيز افكند ، دامن همت به كمر بستم و قرآن را از لوحه‌ها و كاغذها و تخته‌پاره‌ها و از سينه‌هاى مردم جمع‌آورى كردم تا اينكه آخر سورهء توبه را تنها در نزد ابى خزيمهء انصارى پيدا نمودم و آن اين بود : « لَقَدْ جائَكُمْ رَسولٌ مِنْ انْفُسِكُم . . . »\r\nزيد ابن ثابت مىگويد : اين قرآن كه با اين زحمات طاقت‌فرسا از اين منابع پراكنده جمع‌آورى شد و به‌صورت كتاب واحد درآمد ، در نزد ابوبكر بود و پس از دوران وى پيش عمر و بعد از او نيز نزد حفصه دختر عمر بود . « 1 »\r\n2 - ابن شهاب از انس بن مالك نقل مىكند كه : به‌هنگامى كه حذيفه از طرف عثمان مأموريت داشت كه اهل شام را همراه اهل عراق براى فتح آذربايجان و ارمنستان بسيج كند . حذيفه از اختلاف شديدى كه در قرائت قرآن درميان آن‌ها به‌وجود آمده بود ، به وحشت افتاد و به نزد عثمان آمد و گفت : يا اميرالمؤمنين ! پيش از آن كه اين مسلمانان در كتابشان به‌مانند يهود و نصارى دچار اختلاف شوند ، به داد آنان برس .\r\nعثمان به حفصه پيغام داد كه صحيفه‌ها را به نزد ما بفرست كه پس از نسخه‌بردارى باز پس مىدهيم : حفصه صحيفه‌ها را به نزد عثمان فرستاد . عثمان به زيد بن ثابت و عبدالله بن زبير و سعيد بن عاص و عبدالرحمان بن حرث بن هشام دستور داد از روى اين صحيفه‌ها چند نسخهء ديگر نوشتند .\r\nعثمان به سه تن از آن نويسندگان كه از قبيلهء قريش بودند ، گفت : اگر شما و زيد بن ثابت در موردى از قرآن اختلاف‌نظر پيدا كرديد با لغت قريش بنويسيد زيرا قرآن با لهجه و لغت آنان نازل شده است .\r\nاين چهار نفر طبق دستور عثمان به كار پرداختند تا از روى آن صحيفه‌ها چند مصحف ديگر نسخه‌بردارى كردند سپس عثمان صحيفه‌هاى اصلى را به حفصه\r\n\r\n\r\n","description":"","footnote":"\r\n( 1 ) . صحيح بخارى : فصل جمع آورى قرآن 6 / 98 .\r\n","page_name":" 378 ","page_number":378},
  {"content":"\r\n\r\nبرگردانيد و از مصحف‌هايى كه نسخه‌بردارى شده بود به هر ناحيه يك جلد فرستاد و دستور داد نسخه‌هاى ديگر قرآن را كه غير از اين نسخه‌هاست به‌طور كلى بسوزانند و از بين ببرند .\r\nابن شهاب پس از نقل اين جريان مىگويد : خارجه فرزند زيد بن ثابت نقل مىكرد : از پدرم شنيدم كه مىگفت : وقتىكه مصحف را استنساخ مىكرديم آيه‌اى از سور احزاب را كه از خود رسول خدا ( صلى الله عليه و آله و سلم ) شنيده بودم گم كرديم ، پس از پىجويى در نزد خزيمه بن ثابت انصارى پيدا نموديم و به سورهء احزاب لاحق كرديم كه بدين‌گونه بود : « مِنَ الْمُؤْمِنِينَ رِجَالٌ صَدَقُوا مَا عَاهَدُوا اللَّهَ عَلَيْهِ » « 1 »\r\n3 - ابن ابى شيبه با سند خود از اميرالمؤمنين ( عليه السلام ) نقل مىكند كه : اجر و پاداش ابوبكر در جمع‌آورى قرآن\r\nبيش از همه مىباشد زيرا او اول‌كسى بود كه قرآن را درميان دو لوح جمع‌آورى نمود .\r\n4 - ابن شهاب از سالم ابن عبدالله و خارجه نقل مىكند كه ابوبكر قرآن را در كاغذ پاره‌اى جمع‌آورى كرد و از زيد بن ثابت درخواست كرد كه به اين نوشته نظرى بيفكند ، زيد امتناع ورزيد تا ابوبكر در اينباره از عمر استمداد نمود در اثر اصرار و پافشارى زياد آن دو ، زيد نظارت و تصحيح آن نوشته‌ها را به‌عهده گرفت .\r\nاين صحيفه‌ها و نوشته‌ها در نزد ابوبكر بود و بعد از درگذشت وى در نزد عمر و پس از مرگ او در نزد حفصه همسر رسول خدا ( صلى الله عليه و آله و سلم ) بود كه عثمان كسى را به نزد او فرستاد و آن‌ها را خواست . حفصه از تحويل دادن آن صحيفه‌ها خوددارى مىكرد تا اين‌كه عثمان وعدهء حتمى داد كه آن‌ها را به خود حفصه بازگرداند ، آن‌گاه حفصه پذيرفت و صحيفه‌ها را به نزد عثمان فرستاد . عثمان همين مصحف موجود را از\r\n\r\n\r\n","description":"","footnote":"\r\n( 1 ) . از مؤمنان كسانى هستند كه در پيمانشان با خدا وفادارند 33 / 23 . صحيح بخارى 6 / 99 . اين روايت و روايت‌هاى بعدى تا بيست و يكم در منتخب كنزالعمال كه در حاشيه مسند احمد چاپ شده ، ج 2 ، ص 53 - 43 آمده است .\r\n","page_name":" 379 ","page_number":379},
  {"content":"\r\n\r\nروى آن صحيفه‌ها نوشت ، سپس اصل آن را به حفصه بازگردانيد كه پيوسته در دست حفصه بود .\r\n5 - هشام ابن عروه از پدرش چنين آورده است : چون قاريانى كه در جنگ يمامه شركت داشتند ، كشته شدند ؛ ابوبكر به عمر بن خطاب و زيد بن ثابت دستور داد كه در كنار مسجد بنشينند و هركس سخنى به‌عنوان قرآن ارائه داد ، آن را نپذيرند مگر اينكه دو نفر مورد اطمينان به قرآن بودن آن شهادت دهند ، در اين صورت آن را ثبت كنند زيرا عدهء زيادى از اصحاب رسول خدا ( صلى الله عليه و آله و سلم ) و حافظان قرآن ، در جنگ يمامه كشته شده‌اند و اكنون براى جمع‌آورى و مدون كردن قرآن ضرورت احساس مىشود .\r\n6 - محمد بن سيرين نقل مىكند كه عمر خطاب كشته شد ، در حالىكه هنوز قرآن جمع‌آورى نشده بود .\r\n7 - حسن روايت مىكند كه عمر دربارهء آيه‌اى از قرآن سؤال كرد ، در پاسخ وى گفتند كه اين آيه درنزد فلان قارى بود كه در جنگ يمامه كشته شد . عمر بن خطاب با احساس خطر از اينكه شايد قرآن با از بين رفتن حافظان آن تدريجاً از بين برود ، كلمهء استرجاع « انّا للهِ وَ انّا الَيْهِ راجِعُونَ » را بر زبان راند و دستور داد كه هرچه زودتر قرآن را جمع‌آورى كنند .\r\nبنابراين ، عمر اول كسى است كه آيات قرآن را در مصحف واحد جمع‌آورى كرده است .\r\n8 - ى حيى بن عبدالرحمان بن خطاب نقل مىكند كه : عمر بن خطاب تصميم گرفت قرآن را جمع‌آورى كند ، درميان مردم به‌پا خاست و گفت : هركس چيزى از قرآن را از رسول خدا ( صلى الله عليه و آله و سلم ) فراگرفته است ، بياورد و مردم آياتى را كه در صحيفه‌ها و لوحه‌ها نوشته بودند ، آوردند ولى عمر از كسى آيه‌اى را نمىپذيرفت مگر آنچه را كه دو نفر\r\nبه قرآن بودنش شهادت دهند .\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nعمر در همان روزها كه مشغول جمع‌آورى قرآن بود ، به قتل رسيد . پس از وى كه عثمان زمام خلافت را به‌دست گرفت ، به مردم ابلاغ نمود در پيش هركس آيه و يا آياتى از كتاب خدا وجود دارد ، بياورد ولى او هم هيچ سخنى را قبول نمىكرد مگر با شهادت دو نفر كه قرآن بودن آن را امضا و تصديق كنند .\r\nدر آن هنگام خزيمه بن ثابت آمد و گفت : من با چشم خود ديدم كه شما دو آيه از قرآن را كنار گذاشتيد و آن‌ها را ننوشتيد . گفتند : آن دو آيه كدام است ؟ گفت : من خودم از رسول خدا ( صلى الله عليه و آله و سلم ) اين دو آيه را فراگرفته‌ام ، آن‌گاه دو آيهء آخر سورهء برائت را خواند : « لَقَدْ جَائَكُمْ رَسُولٌ مِنْ أَنْفُسِكُمْ عَزِيزٌ عَلَيْهِ مَاعَنِتُّمْ . . . » عثمان اين دو آيه را كه از خزيمه شنيد گفت : من شهادت مىدهم كه اين دو آيه از طرف خدا نازل شده است ، شما چه مصلحت مىدانيد و اين آيه را در كجاى قرآن قرار دهيم ؟ خزيمه گفت : اين دو آيه را به آخرين سوره‌اى كه بر پيامبر نازل شده است ، ملحق كنيد ! اين بود كه دو آيه را به آخر سورهء برائت ملحق ساختند و آن سوره را با همان دو آيه پايان دادند .\r\n9 - عبيد بن عمير مىگويد : عمر هيچ آيه‌اى را در مصحف نمىنوشت مگر اينكه دو نفر به قرآن بودن آن شهادت دهند . مردى از انصار اين دو آيه « لَقَدْ جائَكُمْ رَسولٌ مِنْ انْفُسِكُم . . . » را آورد ، عمر گفت : دربارهء آن‌ها از تو شاهد نمىخواهم زيرا اخلاق رسول خدا ( صلى الله عليه و آله و سلم ) همان‌طور بوده كه در اين دو آيه آمده است ( و خود آيه گواه خود او است . ) « 1 »\r\n10 - سليمان بن ارقم از حسن و ابن سيرين و ابن شهاب زهرى نقل مىكند كه در جنگ يمامه قتل عام سهمگينى متوجه قاريان قرآن شد و در همين جنگ چهارصد\r\n\r\n\r\n","description":"","footnote":"\r\n( 1 ) . همهء اين روايت‌ها را كه از منتخب كنز العمّال نقل نموديم در كنزالعمّال طبع دوم 2 / 361 آمده است جز اين روايت كه در كنز العمّال به جاى آن ، روايت ديگرى بدين مضمون از يحيى بن جعده نقل گرديده است .\r\n","page_name":" 381 ","page_number":381},
  {"content":"\r\n\r\nنفر از آنان كشته شدند . زيد بن ثابت با عمر خطاب ملاقات نمود و به وى گفت : اين قرآن است كه احكام دين ما در آن جمع است و با از بين رفتن قرآن ، احكام دين از بين خواهد رفت و من تصميم گرفته‌ام كه آيات قرآن را جمع‌آورى نموده و به‌صورت كتابى در بياورم . عمر نيز گفت : صبر كن تا با ابوبكر مشاوره نماييم !\r\nهر دو با هم به نزد ابوبكر رفتند و موضوع را با وى درميان گذاشتند ، ابوبكر پاسخ داد كه عجله نكن تا در اين مورد با مسلمانان نيز گفتگو شود ، سپس درميان مردم خطابه‌اى ايراد نمود و موضوع جمع‌آورى قرآن را به اطلاع مسلمانان رسانيد و آنان نيز اظهار رضايت و خشنودى نمودند و گفتند كار خوب و نيكويى است ، آن‌گاه جمع‌آورى قرآن شروع شد\r\nو به دستور ابوبكر منادى درميان مردم اعلان نمود كه درنزد هركس آيه‌اى از قرآن هست ، بياورد . . .\r\n11 - خزيمه بن ثابت چنين نقل مىكند كه من آيه : « لَقَدْ جائَكُمْ رَسولٌ مِنْ انْفُسِكُم . . . » را نزد عمر بن خطاب و زيد بن ثابت آوردم . زيد گفت : آيا كسى هست كه براى تو شهادت دهد ؟ گفتم : به خدا ! نمىدانم . عمر گفت : من دربارهء اين آيه براى او شهادت مىدهم .\r\n12 - ابواسحاق از بعضى اصحاب خود نقل مىكند : عمر بن خطاب كه خواست قرآن را جمع‌آورى كند ، از مردم پرسيد : آشناترين افراد به ضبط لغات عرب كيست ؟ گفتند : سعيد بن عاص . آن‌گاه پرسيد : خوشنويس‌ترين مردم كيست ؟ گفتند : زيد بن ثابت . عمر گفت : بايد سعيد املا كند و زيد بنويسد و طبق دستور وى چهار مصحف نوشتند ، عمر يكى از آن چهار مصحف را به كوفه و يكى را به بصره و يكى را به شام و مصحف ديگر را به حجاز فرستاد .\r\n13 - عبدالله بن فضاله نقل مىكند ، چون عمر تصميم گرفت ، مصحف اصلى نوشته شود ، براى اين كار عده‌اى از يارانش را مأمور ساخت و به آنان دستور داد كه اگر در موردى اختلاف‌نظر پيدا كردند ، با لغت قبيله « مضر » بنويسند زيرا قرآن به\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nمردى نازل شد كه از قبيلهء « مضر » بوده است .\r\n14 - ابو قلابه نقل مىكند كه عثمان در دوران خلافتش به چند نفر از قاريان دستور داد كه افرادى براى مردم قرائت را تعليم كنند و معلمين مشغول تعليم قرائت شدند در اين ميان جوانان و كودكان نيز قرائت را فرامىگرفتند ولى در قرائت اختللاف مىكردند ، تا جايىكه اختلاف آنان به گوش معلمين رسيد و بعضى از اين معلمين نيز قرائت بعضى ديگر را كفر و زندقه ، معرفى مىكردند و اين اختلاف تدريجاً شديدتر مىشد تا به گوش عثمان رسيد . وى در ضمن خطبه‌اى به مردم چنين گفت : شما كه در نزد من و در مركز كشور اسلامى هستيد ، در قرائت اختلاف كرده و كلمات آن را غلط تلفظ مىكنيد ، كسانىكه از من و مركز دورند و در نقاط و شهرهاى دوردست زندگى مىكنند ، اختلاف در قرائت و تلفظ غلط درميان آنان طبيعتاً بيشتر است ، پس بر شما ياران پيامبر لازم است قرآنى بنويسيد كه مدرك و مرجع قرآن‌هاى ديگر باشد و مردم با مراجعه به آن قرآن اختلافاتشان را بر طرف سازند .\r\nابو قلابه از مالك بن انس « 1 » نقل مىكند كه او مىگفت : من از كسانى بودم كه آيات قرآن را به نويسندگان قرآن املا مىنمودم . گاهى در يك آيه اختلاف پيدا مىشد ، آن‌گاه نام كسى را كه آن آيه را از رسول خدا ( صلى الله عليه و آله و سلم ) گرفته بود ، ياد مىنمودند و گاهى آن شخص نيز غايب و يا در بيرون شهر بود ، آيات قبلى و بعدى را مىنوشتند و جاى\r\nهمان آيهء مورد اختلاف را خالى مىگذاشتند تا آن شخص بيايد و يا كسى را مىفرستادند كه او را بياورد و آى مورد اختلاف را با نظر وى تطبيق كرده و مىنوشتند . بدين‌صورت نوشتن مصحف به پايان رسيد . عثمان به مردم شهرها نوشت كه : من چنين و چنان كردم و قرآنى نوشتم و غير از آن هرچه در نزد من بوده است ، از بين بردم و در نزد شما نيز هر چه از آيات قرآن هست ، از بين ببريد .\r\n\r\n\r\n","description":"","footnote":"\r\n( 1 ) . ابوبكر بن ابى داوود مىگويد ؛ اين مالك بن انس معروف و يكى از پيشوايان چهارگان اهل سنت است .\r\n","page_name":" 383 ","page_number":383},
  {"content":"\r\n\r\n15 - مصعب ابن سعد نقل مىكند كه روزى عثمان درميان جمعيت خطبه‌اى ايراد نمود و چنين گفت : سيزده سال بيش نيست كه از فوت پيغمبر سپرى مىشود كه شما دربار چگونگى خواندن قرآن نزاع و اختلاف داريد و مىگوييد قرائت اين‌چنين و قرائت عبدالله آن‌چنان بود . يكى مىگويد : قرائت تو درست نيست . آن ديگرى مىگويد قرائت تو صحيح نمىباشد . شما را به خدا اين اختلافات را كنار بگذاريد و هرچه از آيات قرآن در نزد شماست پيش من بياوريد تا آن‌ها را به يك شكل و در يك جا جمع‌آورى كنيم .\r\nكاغذها و قطعه پوست‌هايى كه در نزد مردم از آيات قرآن نوشته شده بود ، آوردند تا مقدار زيادى از اين اوراق و قطعات روى هم انباشته شد ، آن‌گاه خود عثمان صاحبان اين كاغذها و پوست‌ها را يك به يك صدا كرد و آن‌ها را قسم داد كه آنچه آورده‌اى از خود رسول خدا ( صلى الله عليه و آله و سلم ) شنيده‌اى و با املاى خود او نوشته‌اى ؟ از اين‌گونه سؤالات مىكرد و آنان در پاسخ وى مىگفتند : بلى ، بلى .\r\nچون اين پرس‌وجو تمام شد ، عثمان سؤال كرد : خوشنويس‌ترين مردم كيست ؟ گفتند : زيد بن ثابت ، نويسند مخصوص رسول خدا ( صلى الله عليه و آله و سلم ) ، آن‌گاه گفت : آشناترين افراد به ضبط لغات عرب كيست ؟ گفتند : سعيد بن عاص .\r\nعثمان دستور داد كه سعيد املا كند و زيد بنويسد . زيد به نوشتن شروع نمود و اين مصحف‌ها به دستور عثمان درميان مردم منتشر شد .\r\nمصعب بن سعد در اينجا اضافه مىكند كه من شنيدم كه بعضى از اصحاب رسول خدا ( صلى الله عليه و آله و سلم ) عمل آنان را تأييد مىكردند و مىگفتند : كار خوب و به‌جايى بود كه انجام دادند .\r\n16 - ابو مليح نقل مىكند كه عثمان بن عفان چون تصميم گرفت ، قرآن نوشته شود گفت : بايد قبيلهء هذيل املا كند و قبيلهء ثقيف بنويسد .\r\n17 - عبدالاعلى فرزند عبدالله بن عامر قرشى نقل مىكند كه چون نوشتن قرآن تمام شد ، به نزد عثمان آوردند . وى نگاهى به قرآن نمود و گفت : اين كار را به‌خوبى و\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nبه‌نحو احسن انجام داده‌ايد ولى در اين مصحف غلطهاى كوچكى\r\nنيز مىبينم كه ملّت عرب با قرائت خود آن‌ها را اصلاح خواهد نمود .\r\n18 - عكرمه مىگويد : هنگامىكه قرآن تدوين شده را به‌نزد عثمان آوردند اغلاطى در آن مشاهده نمود و گفت : اگر املاكننده‌اش از خاندان هذيل و نويسنده‌اش از قبيلهء ثقيف بود ، اين اغلاط در قرآن وجود نداشت .\r\n19 - عطا نقل نموده است : عثمان كه مىخواست آيات قرآن را استنساخ كند ، ابّى ابن كعب را خواست و ابّى آيات قرآن را به زيدابن ثابت املا مىكرد ، زيد هم مىنوشت . سعيد بن عاص هم با وى بود كه قرآن را غلطگيرى مىكردند ، پس مصحف موجود با قرائت ابّى و زيد نوشته شده است .\r\n20 - مجاهد نقل مىكند : عثمان در موقع تدوين قرآن دستور داد كه « ابّى » املا كند و زيد ابن ثابت بنويسد و سعيد بن عاص و عبدالرحمان بن حرث غلطگيرى كنند .\r\n21 - زيد بن ثابت مىگويد : هنگامىكه مصحف‌ها را مىنوشتم ، من يك آيه را كه از رسول خدا ( صلى الله عليه و آله و سلم ) شنيده بودم ، در پيش كسى و يا در يادداشتى پيدا نكردم ، سپس آن را در پيش خزيمه بن ثابت يافتم و آن آيه اين بود « مِنَ الْمُومِنينَ رِجالٌ صَدَقِوا . . . » و چون رسول خدا ( صلى الله عليه و آله و سلم ) شهادت خزيمه را به‌جاى شهادت دو نفر مىپذيرفت و « ذوشهادتين » ناميده مىشد ، من هم شهادت وى را به‌تنهايى پذيرفتم و با شهادت او ، آن آيه را نوشتم .\r\n22 - ابن اشته از ليث بن سعيد نقل مىكند : اول كسى كه قرآن را جمع‌آورى كرد ، ابوبكر و نويسنده‌اش هم زيد ابن ثابت بود . مردم آياتى كه در نزدشان بود به پيش زيد مىآوردند ولى او نمىپذيرفت مگر با شهادت دو نفر راستگو و مورد اعتماد و زيدابن ثابت آيه‌هاى آخر سورهء برائت را پيدا نكرد ، مگر در نزد خزيمه اما شاهدى نبود كه گفتار وى را تصديق كند ، با اين حال ابوبكر دستور داد كه آن را بنويسند ، زيرا رسول خدا ( صلى الله عليه و آله و سلم ) شهادت او را به‌جاى شهادت دو نفر مىپذيرفت و همان آيه نوشته شد ،\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nعمر نيز آيهء رجم را آورد و چون شاهدى نداشت ، نوشته نشد . « 1 »\r\nاين بود مهم‌ترين رواياتى كه دربارهء كيفيت و چگونگى جمع‌آورى قرآن نقل نشده است .\r\nاين روايات ، علاوه‌بر خبر واحد بودن كه هيچ‌گونه اطمينان‌آور و مفيد علم نمىباشد ، از جهات مختلفى ضعيف و غير قابل اعتماد بوده و مورد ايراد و انتقاد مىباشند .\r\nما در فصل‌هاى آينده ، اين روايت‌ها را بررسى كرده و در هر فصلى ، يكى از جهات ضعف آن‌ها را بررسى و تا آخر\r\nبخش بدين‌گونه پيش مىرويم . جهات ضعف اين روايت‌ها را كاملًا روشن مىكنيم و اين بخش از كتاب را به پايان مىبريم .\r\n\r\n\r\n","description":"","footnote":"\r\n( 1 ) . اتقان نوع 18 ، ج 1 / 101 .\r\n","page_name":" 386 ","page_number":386},
  {"content":"\r\n\r\n\r\nپاسخ روايات جمع‌آورى قرآن\r\n\r\nپاسخ 1 تناقض در روايات تدوين قرآن\r\nدر فصل پيش روايات جمع‌آورى قرآن را آورديم و گفتيم كه عده‌اى از آن روايات ، سوءاستفاده كرده و آن‌ها را دليل بر تحريف قرآن گرفته‌اند ، ولى هيچ‌يك از اين روايات صحيح به‌نظر نمىرسد تا دليل بر تحريف قرآن نيز بوده باشد ، چنان‌كه در اين فصل و فصول آيند كتاب ، جهات ضعف و عدم صحت اين روايات را يادآور مىشويم .\r\nاولين جهت ضعف و سستى ، وجود تناقض و تضادهايى است كه در ميان آن‌ها به‌چشم مىخورد و موجب سلب اعتماد از آن‌ها مىشود . اينك ما به‌صورت چند سؤال و جواب به اين تناقض‌ها اشاره مىكنيم :\r\n* جمع‌آورى قرآن در چه زمانى صورت گرفته است ؟\r\n- روايات مذكور در اين مورد بر سه گروهند : از روايت دوم چنين برمىآيد كه جمع‌آورى قرآن در دوران خلافت عثمان صورت گرفته است ، ولى از چند روايت ديگر ، مانند روايت اول و سوم و چهارم و پاره‌اى ديگر چنين استفاده مىشود كه\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nقرآن در دوران ابوبكر جمع‌آورى شده است و آنچه از روايات هفتم و دوازدهم ظاهر مىشود ، اين است كه جمع‌آورى قرآن ، نه در دوران ابوبكر و نه در دوران عثمان ، بلكه در دوران خلافت عمر به‌وقوع پيوسته است .\r\n* در دوران ابوبكر چه كسى متصدى جمع‌آورى قرآن بود ؟\r\n- روايت اول و دوازدهم مىگويد : متصدى و مباشر جمع‌آورى قرآن زيد بن ثابت بوده است ، ولى روايت چهارم\r\nمىگويد :\r\nمتصدى اين كار خود ابوبكر بوده و زيد بن ثابت طبق دستور ابوبكر تنها به صحيفه‌ها و كتيبه‌هاى جمع‌آورى شده ، نگاه مىكرد و از روايت پنجم و غير آن درمىآيد كه زيدابن ثابت و عمر هر دو متصدى اين عمل بوده‌اند .\r\n* آيا جمع‌آورى قرآن به زيدبن ثابت محول شده بود ؟\r\n- از روايت اول برمىآيد كه ابوبكر جمع‌آورى قرآن را به زيد محول كرده بود ، زيرا گفتار ابوبكر به زيدابن ثابت كه « تو جوانمرد و عاقل هستى ، راستگو و مورد اطمينان مىباشى و در پيش خود رسول خدا ( صلى الله عليه و آله و سلم ) نيز نوشتن وحى را به‌عهده داشتى ، امروز هم نوشتن قرآن را به عهده بگير ! » اين جملات به صراحت مىرساند كه ابوبكر جمع آورى قرآن را به زيدابن ثابت واگذار كرده بود و از بعضى روايات ديگر استفاده مىشود كه مسئلهء تفويض و محول نمودن درميان نبوده است و چند نفر متصدى اين كار بوده است .\r\n* آيا قسمتى از آيات قرآن تا دوران عثمان نوشته شده بود ؟\r\n- از اكثر اين روايات ظاهر مىگردد و بلكه در اين معنى صراحت دارند كه تمام آيات قرآن در صحيفه‌ها ، اوراق و قطعات مختلف به‌طور پراكنده ضبط شده بود ، ولى\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nاز روايت دوم چنين برمىآيد كه قسمتى از آيات قرآن تا دوران عثمان نوشته نشده بود ، فقط در حافظه‌هاى قرآن محفوظ بود .\r\n* آيا عثمان از آنچه قبل از وى نوشته شده بود چيزى كم كرد ؟\r\n- از اكثر روايات به صراحت استفاده مىشود كه عثمان از آنچه كه قبل از وى نوشته شده بود ، چيزى كم نكرده ولى روايت چهاردهم تصريح مىكند كه قسمتى از آنچه را كه قبل از وى نوشته شده بود ، از بين برد و به مسلمانان نيز دستور داد ، آنچه را كه او از بين برده است ، آنان نيز از بين ببرند .\r\n* عثمان ، مصحف خويش را از كدام مأخذ جمع‌آورى كرد ؟\r\n- روايت دوم و چهارم تصريح مىكنند كه عثمان به صحيفه‌هايى كه ابوبكر جمع كرده بود ، اعتماد نموده و مصحف\r\nويش را از آن‌ها استنساخ و جمع‌آورى كرد و در مقابل اين روايت ، روايت هشتم ، چهاردهم و پانزدهم بر اين معنى تصريح دارند كه عثمان مصحف خويش را با شهادت دو نفر و با تضمين خود آن شخص كه آيه را از رسول خدا ( صلى الله عليه و آله و سلم ) شنيده بود ، جمع‌آورى كرد .\r\n* چه كسى از ابوبكر تقاضاى جمع‌آورى قرآن را كرد ؟\r\n- روايت اول مىگويد : اين عمر بود كه از ابوبكر خواست قرآن را جمع‌َآورى كند و ابوبكر امتناع ورزيد و بعد از اصرار زياد و پافشارى با وى موافقت كرد ، آن‌گاه زيد را خواست و تقاضاى عمر را به وى پيشنهاد نمود . زيد نيز پس از ابا و امتناع بالاخره با وى موافقت كرد ، ولى در مقابل اين روايت ، روايت دهم مىگويد كه زيد و عمر يك‌چنين درخواستى را از ابوبكر كردند و او نيز پس از مشاوره با مسلمانان به آنان جواب مثبت داد .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\n* چه كسى قرآن اصلى ( مرجع ) را جمع‌آورى كرد و از روى آن نسخه‌هاى چندى به شهرها فرستاد ؟\r\n- روايت دوم تصريح مىكند كه قرآن اصلى به‌وسيلهء عثمان جمع‌آورى شده است ، ولى از روايت دوازدهم چنين برمىآيد كه تدوين‌كنندهء آن عمر بوده است .\r\n* « لَقَدْ جائَكُمْ . . . » . ( سورهء برائت / 129 - 128 )\r\nاين دو آيه در چه زمانى به آخر سورهء برائت ملحق شد ؟\r\n- از روايت اول و يازدهم و بيست و دوم استفاده مىشود كه الحاق اين دو آيه به آخر سورهء برائت در دوران خلافت ابوبكر بوده است ، ولى روايت هشتم و روايت‌هاى ديگر دلالت دارند كه اين الحاق در دوران خلافت عمر واقع شده است .\r\n* همان دو آيه را چه‌كسى آورد و به نويسندگان قرآن ارائه كرد ؟\r\n- روايت اول و بيست و دوم تصريح مىكند كه اين دو آيه را ابو خزيمه آورد ، ولى روايت هشتم و يازدهم صراحت\r\nدارند در اينكه آورندهء آن دو آيه خزيمه بن ثابت بوده است . ابن عبدالبر در اين مورد مىگويد : « 1 » خزيمه و ابوخزيمه دو نفر هستند و هر يك شخص جداگانه‌اى بوده است و درميان آنان كوچك‌ترين نسبت و قوم و خويشى هم وجود نداشته است .\r\n* قرآن بودن اين دو آيه چگونه و از چه راهى ثابت شد ؟\r\n- در اين مورد ، روايت‌ها سه گروهند : بنا به روايت اول ، قرآن بودن اين دو آيه\r\n\r\n\r\n","description":"","footnote":"\r\n( 1 ) . تفسير قرطبى 1 / 56 .\r\n","page_name":" 390 ","page_number":390},
  {"content":"\r\n\r\nبه‌وسيلهء شهادت تنها يك نفر ثابت شده است ، ولى در روايت نهم و بيست و دوم شهادت عثمان نيز اضافه شده است و طبق تصريح روايت يازدهم شهادت عمر به شهادت نفر اول اضافه شده است .\r\n* عثمان چه كسى را براى املا و نوشتن قرآن معين كرد ؟\r\nروايت دوم تصريح مىكند كه عثمان ، زيد و ابن زبير و سعيد و عبدالرحمان را براى كتابت و املاى قرآن معين نمود ،\r\nولى طبق صراحت روايت پانزدهم او زيد را براى كتابت و سعيد را براى املا معين ساخت و طبق روايت شانزدهم وى خاندان ثقيف را براى كتابت و هذيل را براى املاى آيات قرآن نامزد كرد ، ولى روايت هجدهم آن را تكذيب مىكند و\r\nصراحت در اين دارد كه نويسنده از ثقيف و املاكننده از هذيل نبوده است .\r\nو در برابر اين روايت ، در روايت نوزدهم تصريح شده است كه املاكنند آيات ابّى ابن كعب بوده ، آنچه را كه زيد مىنوشته ، سعيد غلطگيرى مىكرده است و به همين مطلب در روايت بيستم نيز تصريح شده ، منتها در اين روايت عبدالرحمان‌ابن حرث براى غلطگيرى اضافه شده است .\r\n\r\n","description":"","footnote":"","page_name":" 391 ","page_number":391},
  {"content":"\r\n\r\n\r\nپاسخ 2 - تعارض در روايت تدوين قرآن\r\nقرآن به‌وسيلهء خود پيامبر ( صلى الله عليه و آله و سلم ) جمع آورى شده است :\r\nدومين خدشه و ايراد ، تعارض مفهوم اين روايات كه جمع‌آورى قرآن را به دوران بعد از رسول خدا ( صلى الله عليه و آله و سلم ) مستند مىسازند با مفهوم روايات ديگرى است كه جمع‌آورى قرآن را در زمان خود آن حضرت مىدانند و اين تعارض ، همهء روايات را كه در فصل گذشته آورديم ، از اعتبار و حجيّت ساقط مىكند .\r\nاينك نمونه‌هايى چند از رواياتى كه مىگويند : جمع‌آورى قرآن درهم عصر رسول خدا ( صلى الله عليه و آله و سلم ) با دستور مستقيم آن بزرگوار انجام گرفته است :\r\n1 - گروهى از محدثين مانند ابن ابى شبيه ، احمد بن حنبل ، ترمذى ، نسائى ، ابن حبان ، حاتم ، بيهقى و ضياء مقدسى از ابن عباس نقل كرده‌اند كه به عثمان گفتند : چه عاملى سبب شد كه شما سورهء « انفال » را كه از « مثانى » بود و سورهء « برائت » كه از « مئين » بود ، يك‌جا و پهلوى هم نوشتيد و از ميان آن‌ها « بسم الله » را برداشتيد و هر دو را در كنار سوره‌هاى بزرگ « طوال » قرار داديد ؟ عثمان گفت : در دوران زندگى پيغمبر سوره‌اى كه داراى آيات متعدد بود ؛ نازل شد ، آن بزرگوار نويسندگان وحى را مىخواست و دستور مىداد كه اين سوره را در كنار فلان سوره قرار دهيد و\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nگاهى نيز چند آيه نازل مىشد و دستور مىداد كه اين آيات را در فلان سوره‌اى كه داراى فلان آيات است قرار دهيد . همهء اينها به دستور پيامبر اسلام و با نظر وى انجام مىگرفت . عثمان اضافه كرد كه سورهء انفال اولين سوره‌اى است كه در مدينه نازل شده و سورهء برائت آخرين سورهء قرآن است كه فرود آمده است ولى داستان نزول هر دو سوره شبيه هم بود و دستورات و مضمون آياتشان با هم سنخيت داشت . بدين‌جهت من فكر كردم كه هر دو سوره از يك باب و مقوله و از نوع واحد است و از طرف ديگر رسول خدا ( صلى الله عليه و آله و سلم ) كه از دنيا رحلت نمود ، بيان نكرد كه آيا سورهء برائت از انفال است يا نه ؟ روى اين اصل ، من هم آن‌ها را پهلوى هم و بدون اينكه « بسم الله » در ميانشان فاصله باشد ، نوشتم و در كنار سوره‌هاى بزرگ قرار دادم . « 1 »\r\n2 - طبرانى و ابن عساكر از شعبى نقل كرده‌اند كه در زمان رسول خدا ( صلى الله عليه و آله و سلم ) شش نفر از انصار ، قرآن را جمع‌آورى كرده بودند : ابىّ بن كعب ، زيد بن ثابت ، معاذ بن جبل ، ابو درداء ، سعد بن عبيد و ابوزيد و علاوه‌بر آنان مجمع بن جاريه نيز به‌جز دو يا سه سوره ، همهء قرآن را ضبط كرده بود . « 2 »\r\n3 - قتاده نقل مىكند كه از انس بن مالك پرسيدم در دوران رسول خدا ( صلى الله عليه و آله و سلم ) چه كسى قرآن را جمع‌آورى كرده بود ؟ گفت : چهار تن كه همه آن‌ها از « انصار » بودند : ابىّ بن كعب ، معاذ بن جبل ، زيد بن ثابت و ابو زيد . « 3 »\r\n4 - مسروق مىگويد : روزى عبدالله بن عمر از عبدالله بن مسعود ياد كرد ، سپس گفت : من تا زنده هستم او را دوست خواهم داشت زيرا از رسول خدا ( صلى الله عليه و آله و سلم ) شنيدم كه مىفرمود : قرآن را از چهار نفر فراگيريد : عبد الله بن مسعود ، سالم بن\r\n\r\n\r\n","description":"","footnote":"\r\n( 1 ) . منتخب كنز العمّال 2 / 48\r\n( 2 ) . همان ، 2 / 52\r\n( 3 ) صحيح بخارى ، 6 / 102 .\r\n","page_name":" 393 ","page_number":393},
  {"content":"\r\n\r\nمعاذ و ابىّ بن كعب . « 1 »\r\n5 - نسائى با سند صحيح از عبدالله بن عمر نقل مىكند كه من قرآن را جمع‌آورى كرده بودم و هر شب يك بار مىخواندم و چون اين جريان به گوش پيامبر رسيد ، فرمود : آن را آرام و با حوصله و هر ماه يك بار بخوان ! . . . « 2 »\r\nو در اينباره روايت‌هاى ديگرى نيز وجود دارد كه بعضى از آن‌ها را در همين كتاب خواهيد خواند و از همهء اين روايت‌ها استفاده مىشود كه قرآن در زمان خود رسول خدا ( صلى الله عليه و آله و سلم ) با دستور و نظارت مستقيم شخص آن حضرت جمع‌آورى شده بود و كوچك‌ترين احتمال تحريف در آن وجود ندارد .\r\nاشكال و پاسخ :\r\nشايد كسى در اينجا بگويد كه : منظور از جمع‌آورى قرآن در دوران پيامبر كه در اين روايت‌ها به آن اشاره شده است ، حفظ نمودن و جمع كردن در سينه‌هاست نه جمع كردن و نوشتن آن در اوراق .\r\nولى اين ، تصورى است باطل و پندارى است نابه‌جا زيرا :\r\nاولًا : دليلى بر اين تصور و پندار نيست .\r\nثانياً : اگر منظور از جمع‌آورى قرآن ، جمع‌آورى آن‌ها در سينه‌ها بود ، چگونه اين عمل به‌طورى كه در اين روايت‌ها آمده است ، تنها به شش نفر يا چهار نفر اختصاص يافته است ؟ در صورتى كه تعداد حافظان قرآن در عصر پيامبر ( صلى الله عليه و آله و سلم ) بيش از آن بود كه با نام و نشان قابل شمارش باشد .\r\nبنابراين ، منظور از جمع‌آورى كه در اين روايت‌ها ياد شده است ، جمع‌آورى كتبى\r\n\r\n\r\n","description":"","footnote":"\r\n( 1 ) . صحيح بخارى ، 2 / 102\r\n( 2 ) . اتقان نوع 20 ، 1 / 124 .\r\n","page_name":" 394 ","page_number":394},
  {"content":"\r\n\r\nاست نه حفظى . چنان‌كه اگر كسى در تاريخ زندگى پيامبر و ياران آن بزرگوار دقت كند ، براى وى اين حقيقت كاملًا روشن و ثابت مىشود كه در زمان خود آن حضرت قرآن جمع‌آورى شده بود و تعداد گردآورندگان آن هم كم نبوده است .\r\nو روايت بخارى از انس كه گردآورندگان قرآن را در عصر پيامبر تنها چهار نفر معرفى مىكند ، روايت درست و قابل قبولى نيست ، زيرا :\r\nاولًا : با روايت‌هاى گذشته ، مخصوصاً با روايت ديگر بخارى كه گردآورندگان را بيش از چهار نفر معرفى مىكند ، سازش ندارد .\r\nوثانياً : راوى از كجا به‌دست آورده كه در هنگام درگذشت پيامبر جز چهار نفر كسى ديگر قرآن را جمع‌آورى نكرده بود ؟ او چگونه توانست كه به اوضاع و احوال تمام مسلمانان كه در شهرهاى مختلف اسلامى پراكنده بودند ، احاطه داشته باشد و از ميان آنان تنها 4 نفر را از حافظ قرآن معرفى كند ؟ كسانىكه قرآن را جمع‌آورى كرده بودند ، به چهار تن منحصر سازد ؟ اين گفتار به حدس و تخمين و گزافه‌گويى نزديك‌تر است تا به تحقيق و حقيقت‌گويى .\r\nنتيجهء گفتار اينكه :\r\nبا در دست داشتن چنين روايت‌هايى كه جمع‌آورى قرآن را تا به دوران خود پيامبر و اولين روزهاى نزول قرآن پيش\r\nمىبرد ، چگونه مىتوان پذيرفت كه قرآن بعد از پيامبر اكرم به‌وسيلهء ابوبكر و يا افراد ديگر جمع‌آورى شده است و چگونه مىتوان ابوبكر را نخستين كسى دانست كه در دوران خلافتش قرآن را جمع‌آورى نموده است ؟\r\nاگر اين نظريه و گفتار را بپذيريم ، ايراد ديگرى نيز پيش مىآيد و آن اينكه ابوبكر چرا به « عمر » و « زيد بن ثابت » مأموريت داد كه آيات را از ورق‌پاره‌ها و تخته‌ها و از سينه‌هاى مردم جمع‌آورى كنند ، اما به عبدالله بن مسعود و معاذ و ابىّ\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nكه در آن زمان زنده بودند ، اين مأموريت را نداد ، در صورتى كه خود پيامبر ( صلى الله عليه و آله و سلم ) آنان را به نام معلم قرآن معرفى نموده و دستور داده بود كه مسلمانان قرآن را از اين چند نفر و « سالم » فرابگيرند و تنها سالم بود كه در جنگ يمامه كشته شده بود . علاوه‌بر اين ، زيد بن ثابت كه طبق بعضى از روايت‌ها از طرف ابوبكر مأموريت يافته بود قرآن را جمع‌آورى كند ، خود وى در زمان رسول خدا ( صلى الله عليه و آله و سلم ) يكى از نويسندگان وحى و گردآورندگان قرآن بود ، با اين وصف لزومى نداشت كه در جمع‌آورى قرآن تا آن حد تحقيق و تفحص و بررسى و يا شك و ترديد كند و مخصوصاً اينكه خود ابوبكر دربارهء وى مىگويد او مردى است عاقل و غير متهم به دروغگويى .\r\nگذشته از همهء اينها ، اخبار « ثقلين » كه به‌طور « متواتر » و فراوان نقل شده ، ما را به اين معنى هدايت و راهنمايى مىكند كه قرآن در عصر خود رسول خدا ( صلى الله عليه و آله و سلم ) جمع‌آورى و به صورت كتاب و مجموعه‌اى در آمده بود كه قابل امانت گذاشتن باشد كه در اينباره بعداً بحث و گفتگو خواهيم داشت .\r\n\r\n","description":"","footnote":"","page_name":" 396 ","page_number":396},
  {"content":"\r\n\r\n\r\nپاسخ 3 و 4 . روايات جمع‌آورى قرآن از نظر قرآن و عقل\r\nروايت‌هاى تدوين قرآن از نظر قرآن\r\nروايات تدوين قرآن همان‌طور كه با يكديگر و همچنين با گروه ديگرى از روايات معارض بود با مضمون بعضى از آيات قرآن نيز مخالف و معارض است ، زيرا :\r\nاولًا : تعداد زيادى از آيات قرآن كريم دلالت دارند ، بر اينكه از زمان نزول قرآن سوره‌ها از همديگر ، متمايز و هر يك از آن‌ها جداگانه درميان مردم و حتى درميان مشركان و اهل كتاب منتشر شده بود زيرا رسول خدا ( صلى الله عليه و آله و سلم ) طبق دستور قرآن ، كفار و مشركين را به مبارزه و معارضه خويش دعوت كرد و در اين مبارزه ، آوردن سخنانى همانند قرآن و سپس آوردن ده سوره و درنهايت ، آوردن يك سوره مانند سوره‌هاى قرآن را به آن‌ها پيشنهاد نمود و معناى اين مبارزه و پيشنهاد اين است كه سوره‌هاى قرآن حتى در دسترس كفار و مشركين نيز قرار گرفته باشد .\r\nثانياً : در آيات زياد و در حديث معروف « ثقلين » قرآن مجيد « كتاب » ناميده شده است و از اين نامگذارى چنين برمىآيد كه قرآن جمع‌آورى شده بود زيرا قرآنى كه در سينه‌ها بود و يا در لوحه‌هاى پراكنده و تخته‌پاره‌ها و استخوان‌هاى\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nمتفرق نوشته شده باشد ، كتاب ناميده نمىشود و معمولًا كتاب مجموعه‌اى را گويند كه داراى وجود واحد مشخص بوده ، صورت مدونى داشته باشد .\r\nنوشته‌هاى پراكنده و قطعه قطعه ، كتاب ناميده نمىشود تا چه رسد به آنچه اصلًا نوشته نشده ، و جاى آن دل‌ها و سينه‌ها باشد .\r\nروايات جمع‌آورى قرآن از نظر عقل\r\nاين روايت‌ها كه جمع‌آورى قرآن را به خلفا و دوران بعد از رسول خدا ( صلى الله عليه و آله و سلم ) مستند مىسازند با حكم عقل نيز موافق و سازگار نيستند ، زيرا عظمت خود قرآن ، اهتمام فوق‌العاده پيامبر ( صلى الله عليه و آله و سلم ) به خواندن و حفظ نمودن آن ، اهميت فراوانى كه مسلمانان به قرآن قائل بودند ، اجر و ثواب بىپايان قرآن خواندن و . . . اقتضا مىكند كه قرآن از نخستين روز نزولش و در عصر خود رسول خدا ( صلى الله عليه و آله و سلم ) جمع‌آورى و تدوين شده باشد .\r\nو هر روايتى كه جمع‌آورى قرآن را به دوران‌هاى بعد از پيامبر مستند مىكند ، با اين حقايق مسلم تاريخى و افكار مسلمانان و با احتياج و نگرش خاص مسلمانان نسبت به قرآن و با ده‌ها مطلب ديگر ، كوچك‌ترين سازشى ندارد بلكه مخالف همهء اينها مىباشد .\r\nعلاوه‌بر اين ، قرآن داراى خصوصياتى است كه هريك از اين خصوصيات در جلب افكار مسلمانان به‌سوى قرآن كافى بوده و مىتوانست درميان تمام مسلمانان حتى درميان زنان و كودكان نيز اهميت آن را جلوه‌گر و نمايان سازد .\r\nاينك قسمتى از امتيازات و خصوصيات قرآن را كه اهميت آن را كاملًا روشن مىسازد ، در اينجا مىآوريم تا معلوم شود كتاب مقدسى كه داراى اين‌چنين خصوصيات عالى و درنتيجه داراى اهميت غير قابل وصف باشد ، پيامبر و همچنين مسلمانان مدت مديدى در جمع‌آورى آن غفلت نمىكردند و آن را به آيندگان و به‌دست حوادث تحويل نمىدادند .\r\n\r\n","description":"","footnote":"","page_name":" 398 ","page_number":398},
  {"content":"\r\n\r\n1 - بلاغت قرآن :\r\n1 - عرب‌ها كه به حفظ كردن هر كلام بليغ و سخن شيوا اهميت خاص و فراوان قائل بودند و در اين راه سعى و كوشش بىحد مبذول مىداشتند و تمام اشعار و خطبه‌هاى دوران جاهليت را حفظ مىكردند ، چگونه متصور است كه اين افراد در برابر قرآن ساكت باشند و براى حفظ كردن آيات بليغ و شيرين قرآن كه تمام بلغا و سخن‌سرايان را با همين حلاوت و بلاغتش به مبارزه دعوت نموده و با فصاحتش هر خطيب زبان‌دار را خاموش مىنمود ، آرام و ساكت بنشينند و اهميتى براى آن قائل نشوند ؟ !\r\nآرى تمام عرب‌ها - اعم از مؤمن و كافر - توجه خاصى به قرآن داشته ، آيات آن را حفظ مىكردند ولى هركس به يك هدف و آرزو : افراد مؤمن در اثر ايمان و عقيده و افراد بىايمان به اميد پاسخگويى و معارضه در ميدان مبارزه .\r\n2 - پيامبر اكرم ( صلى الله عليه و آله و سلم ) كه در ميان مسلمانان از قدرت و نفوذ فوق‌العاده‌اى برخوردار بود ، علاقه و اشتياق\r\nفراوان به حفظ قرآن ابراز مىفرمود و در اين قسمت تأكيد زياد مىكرد . بديهى است كه از زعيم و پيشواى يك جمعيت ، به حفظ نمودن يا خواندن يك كتاب اظهار علاقه و اشتياق بكند مسلماً آن كتاب در ميان آن ملت و جمعيت رواج پيدا مىكند و براى جلب رضاى رهبر و پيشوايشان در حفظ آن كتاب بر همديگر سبقت مىجويند .\r\n3 - حفظ نمودن قرآن موجب عظمت و شخصيت درميان مردم بوده و مسلمانان نسبت به حافظ قرآن با نظر تكريم و احترام فوق‌العاده مىنگريستند و اگر كسى اطلاع از تاريخ داشته باشد ، به مقام ارجمند و موقعيت خاصى كه قاريان و حافظان قرآن از آن برخوردار بودند ، پى خواهد برد .\r\nاينها عواملى بودند كه مىتوانستند ، انگيزه و موجب آن شوند كه مسلمانان به جمع‌آورى و حفظ قرآن اهميت فراوان\r\nقائل شوند و مجموع قرآن يا هر مقدارى كه\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nبتوانند از آيات قرآن را حفظ كنند تا از اين رهگذر چنين مقام عالى و ارجمندى را حائز شوند .\r\n4 - اجر و ثوابى كه خواننده و حفظ كنندهء قرآن به آن نائل مىشود ، از مهم‌ترين عواملى است كه مسلمانان را به قرائت و حفظ كردن قرآن وادار مىساخت و به همين علت بود كه مسلمانان نسبت به قرآن و حفظ كردن آن بيش از آنچه به مال و جانشان و به اولاد و فرزندانشان اهميت بدهند ، اهتمام مىورزيدند تاجايىكه در تاريخ آمده است كه بعضى از زنان نيز همهء قرآن را جمع‌آورى نموده بودند .\r\nابن سعد در طبقات مىگويد : فضل بن دكين چنين آورده است كه وليد فرزند عبدالله بن جميع از مادربزرگش نقل مىكند ، « ام ورقهء » دختر عبدالله ابن حارث تمام قرآن را جمع‌َآورى كرده بود و رسول خدا ( صلى الله عليه و آله و سلم ) او را شهيد مىناميد ، مىگفت : هنگامىكه رسول خدا ( صلى الله عليه و آله و سلم ) به جنگ بدر حركت مىكرد ، عرضه داشتم يا رسول الله ! به من نيز اجازه بدهيد كه با شما حركت كنم و در اين جنگ مداوا و معالج رزمندگان و مجروحان جنگى را به‌عهده بگيرم تا خداوند به من نيز پاداش و اجر شهادت عنايت فرمايد . رسول خدا ( صلى الله عليه و آله و سلم ) در پاسخ من فرمود : خدا براى تو شهادت را آماده كرده است . « 1 »\r\nآنجا كه زنان بر جمع كردن و حفظ نمودن قرآن اين‌چنين اهميت دهند ، معلوم است كه اهتمام مردان و سعى و كوشش آنان در اين مورد تا چه حد خواهد بود .\r\nآمار و تعداد كسانىكه در دوران خود رسول خدا ( صلى الله عليه و آله و سلم ) قرآن را حفظ كرده بودند ، در كتاب‌هاى معتبر تاريخ آمده است .\r\nقرطبى مىگويد : هفتاد تن از قراء در جنگ يمامه به قتل رسيدند و در دوران خود پيغمبر ( صلى الله عليه و آله و سلم ) نيز در بئر معونه به همين مقدار كشته شدند . « 2 »\r\n\r\n\r\n","description":"","footnote":"\r\n( 1 ) . اتقان نوع 20 ، ج 1 / 125\r\n( 2 ) . اتقان نوع 20 / 122 .\r\n","page_name":" 400 ","page_number":400},
  {"content":"\r\n\r\nدر روايت دهم كه قبلًا آورديم تعداد قاريانى كه در جنگ يمامه كشته شدند چهارصد نفر گزارش شده است .\r\nگذشته از قاريان و حفاظ قرآن كه به جمع‌آورى قرآن اهتمام مىورزيد خود رسول خدا ( صلى الله عليه و آله و سلم ) نيز براى حفظ آيات قرآن اهميت فوق‌العاده‌اى قائل بود و نويسندگان متعددى داشت و مخصوصاً قرآن هم نجوماً و تدريجاً در مدت بيست و سه سال نازل شده است .\r\nهمهء اين‌ها گواه و مؤيد اين مطلب است كه خود رسول خدا ( صلى الله عليه و آله و سلم ) در دوران زندگيش دستور به كتاب قرآن داده بود .\r\nزيد بن ثابت نقل مىكند : ما در حضور پيغمبر بوديم و قرآن را از روى رقعه‌ها و ورق‌پاره‌هاى پراكنده در يك‌جا تدوين و جمع آورى مىكرديم .\r\nحاكم در ذيل اين حديث مىگويد : اين حديث بنا به شرط شيخين ( بخارى و مسلم ) صحيح است ولى آن را در كتاب‌هاى خويش نقل نكرده‌اند ، آن‌گاه مىگويد :\r\nبه هر حال اين حديث دليل روشنى است بر اينكه همهء قرآن در دوران خود رسول خدا ( صلى الله عليه و آله و سلم ) جمع آورى شده بود . « 1 »\r\nو اما حفظ كردن بعضى از سوره‌ها و يا بخشى از آيات قرآن درميان مسلمانان انتشار و اشتهار كامل داشت و كمتر مرد و زن مسلمان پيدا مىشد كه چند سوره و آيه در نزد وى نباشد .\r\nعبادهء بن صامت نقل مىكند هرگاه كسى از جايى به پيش رسول خدا ( صلى الله عليه و آله و سلم ) مىآمد ، وى به‌علت اشتغالات زياد و نداشتن فرصت بيشتر او را به يكى از ما واگذار مىكرد تا قرآن را بر وى بياموزيم . « 2 »\r\nكليب نيز نقل مىكند كه من به همراه على ( عليه السلام ) بودم ، آن حضرت صداى ضجهء\r\n\r\n\r\n","description":"","footnote":"\r\n( 1 ) . مستدرك 2 / 611 .\r\n( 2 ) . مسند احمد 5 / 324 .\r\n","page_name":" 401 ","page_number":401},
  {"content":"\r\n\r\nمسلمانان را كه در مسجد به قرائت قرآن مشغول بودند ، شنيد و فرمود : خوشا به حال آنان ! . . . « 1 »\r\nباز از عبادهء بن صامت نقل است كه هرگاه كسى از نقطهء ديگر به حضور رسول خدا ( صلى الله عليه و آله و سلم ) مىآمد ، آن\r\nحضرت وى را تحويل يكى از ما مىداد كه به او قرآن ياد بدهيم و هميشه از مسجد رسول خدا ( صلى الله عليه و آله و سلم ) ، صداى مردم به خواندن قرآن طنين‌انداز بود تا اينكه رسول خدا ( صلى الله عليه و آله و سلم ) دستور داد ، مسلمانان قرآن را آهسته بخوانند و يكديگر را در خواندن قرآن به اشتباه نيندازند . « 2 »\r\nآرى ، حفظ كردن قرآن درميان مرد و زن مسلمان رايج و معمول بود تا جايىكه زنان مسلمان ياد گرفتن سوره‌اى از قرآن و يا بيشتر از آن را مهرى خويش قرار مىدادند .\r\nخوانندهء ارجمند ! آيا با اين اهتمام فوق‌العاده مىتوان ادعا كرد كه جمع‌آورى قرآن تا دوران خلافت ابوبكر به تأخير افتاد و ابوبكر در جمع‌آورى قرآن به شهادت و نظارت دو نفر احتياج پيدا كرد ؟\r\nبا در نظر گرفتن اوضاع و احوال مسلمانان در دوران پيامبر و اهميتى كه آنان به خواندن و حفظ كردن قرآن قائل بودند ، نمىتواند اين گفتار قابل قبول باشد .\r\n\r\n\r\n","description":"","footnote":"\r\n( 1 ) . كنز العمال ، فضائل القرآن ، چ 2 ، ج 2 / 185\r\n( 2 ) . كنز العمال 2 / 185 .\r\n","page_name":" 402 ","page_number":402},
  {"content":"\r\n\r\n\r\nپاسخ 5 و 6 . روايات جمع‌آورى قرآن و اجماع مسلمين\r\nاجماع مسلمانان به عدم ثبوت قرآن با غير تواتر\r\nقسمتى از جنبه‌هاى ضعف و تزلزل رواياتى كه جمع‌آورى قرآن را به دوران‌هاى بعد از پيامبر ( صلى الله عليه و آله و سلم ) مستند مىسازند توضيح داده شد . اينك در اين فصل به پنجمين و ششمين عامل ضعف آن‌ها مىپردازيم و مىگوييم .\r\nمسلمانان در دو مسئله اتفاق نظر و اجماع دارند ؛ يكى اينكه مىگويند : قرآن بودن هيچ سخنى ثابت نمىشود مگر از راه تواتر و نقل‌هاى پياپى و يقين‌آور ، دوم اينكه مىگويند : زيادتى به قرآن راه نيافته است ولى روايات تدوين كه مورد بحث ماست با اين دو مسئله اجماعى ، تضاد و منافات دارد .\r\nتمام مسلمانان براى اثبات قرآن بودن كلامى ، راهى به‌جز تواتر و نقل‌هاى فراوان و يقين‌آور نمىدانند ولى روايات تدوين قرآن دلالت مىكنند بر اينكه در موقع جمع‌آورى قرآن تنها مدرك و مرجعى كه براى اثبات قرآن بودن كلامى ، در اختيار بود و به‌وسيلهء آن ، آيات قرآن از غير آيات تشخيص داده مىشد ، عبارت بود از شهادت دو نفر مسلمان و گاهى يك نفر كه شهادت وى مطابق شهادت دو نفر باشد و لازمهء اين سخن اين است كه قرآن با خبر واحد نوشته شده است نه از طريق تواتر\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nآيا واقعاً يك نفر مسلمان مىتواند به اين مطلب ملتزم باشد يا چنين سخنى را بر زبان براند ؟ !\r\nما نمىدانيم صحيح بودن اين‌گونه روايت‌ها كه به ثبوت قرآن به‌وسيلهء خبر واحد و يا شهادت دو نفر و يا يك نفر شاهد دلالت دارند ، با اجماع و عقيدهء تمام مسلمانان به اينكه قرآن به‌جز تواتر از راه ديگر ثابت نمىشود ، چگونه مىتوان توافق و سازش داشته باشد ؟ !\r\nآيا قطعى بودن اينكه قرآن بايد از راه تواتر ثابت شود نه از راه خبر واحد و شهادت دو نفر ، دليل بر دروغ بودن تمام اين روايات نيست ؟ !\r\nتعجب در اين است كه بعضى از دانشمندان مانند ابن حجر ، « شهادت » را كه در اين روايات آمده ، به « كتابت » و « حفظ كردن قرآن » تأويل و تفسير كرده‌اند . « 1 »\r\nما فكر مىكنيم همان لزوم تواتر در قرآن كه اشاره كرديم ، « ابن حجر » را به چنين تأويل و تفسير واداشته ، شهادت را به معناى كتاب و حفظ گرفته است .\r\nدرهرصورت اين تفسير از جهاتى قابل خدشه و ايراد است ، زيرا :\r\n1 - اين تفسير با دلالت صريح اين روايات كه در مسئلهء تدوين قرآن آورديم هيچگونه سازش ندارد و با توجه مختصر معلوم مىشود كه شهادت در اين روايت‌ها به حفظ و كتابت ، قابل تأويل نمىباشد .\r\n2 - لازمهء اين تفسير اين است كه جمع‌كنندگان قرآن آياتى را كه در نزد اشخاص بوده ولى نوشته نشده بود ، وارد مصحف نمىكردند ، گرچه قرآن بودن آن‌ها از راه تواتر ثابت بود و برگشت اين مطلب به اين است كه قسمتى از قرآن كه قرآن بودنش با تواتر ثابت نگرديده بود ، در قرآن نوشته نشده است .\r\n3 - آيه‌اى را كه مىخواستند بنويسند ؛ اگر با تواتر ثابت بود ، ديگر نيازى به حفظ و كتابت نداشت و اگر به‌وسيلهء تواتر ثابت نبود ، با حفظ و كتابت نمىتوانستند آيه\r\n\r\n\r\n","description":"","footnote":"\r\n( 1 ) . اتقان ، نوع 18 / 100 .\r\n","page_name":" 404 ","page_number":404},
  {"content":"\r\n\r\nبودن آن را ثابت كنند و در قرآن وارد سازند ، بنابراين در جمع‌آورى قرآن ، حفظ و كتابت ، كوچك‌ترين فايده و اثرى نداشت تا شرط پذيرش آيات قرآن بوده باشند .\r\nخلاصهء گفتار اينكه : اين روايت‌ها با اين گونه تاويلات قابل پذيرش نمىباشند و به‌جز دورانداختن آن‌ها چار ديگرى نيست زيرا از اين روايت‌ها چنين برمىآيد كه آيات قرآن از راه غير تواتر نيز پذيرفته شده و در قرآن جمع‌آورى مىگرديد و بطلان اين سخن به اجماع مسلمين و در نزد تمام مسلمانان روشن و مسلم است .\r\nاجماع مسلمانان به عدم زيادت در قرآن\r\nاگر روايت‌هاى جمع‌آورى قرآن بعد از دوران پيامبر را بپذيريم - چنان‌كه طرفداران تحريف مىگويند - و از اين طريق راهى براى احتمال تحريف در قرآن بگشاييم ، در اين صورت فرقى نخواهد داشت كه اين تحريف از راه نقصان باشد يا زيادت و احتمال تحريف به هر دو معنا به قرآن راه خواهد يافت ، زيرا :\r\nوقتىكه در جمع‌آورى قرآن ، خود پيامبر ( صلى الله عليه و آله و سلم ) ، آن كسى كه قرآن به او فرود آمده است ، نظارت مستقيم نداشت و ديگران با حدس و گمان سخنانى را مىتوانستند وارد قرآن كنند ، در اين صورت ممكن بود كه سخنانى را هم\r\nاشتباهاً به نام آيهء قرآنى به قرآن اضافه كنند ، در صورتى كه مسئلهء زيادت را در قرآن كسى از مسلمانان نمىپذيرد و به اجماع تمام مسلمانان زيادتى به قرآن راه نيافته است و اين اجماع و اتفاق‌نظر مسلمين با آن روايات ، تضاد و منافات كامل دارد ، اينجاست كه يكى ديگر از جهات ضعف اين روايت آشكار مىشود .\r\nاشكالى و پاسخى :\r\nشايد كسى بگويد ، چون قرآن جنبهء اعجاز دارد با سخنان ديگر مشخص است و هر سخنى كه از قرآن نباشد ، در برابر قرآن به‌خوبى شناخته مىشود و جايى\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nبراى اشتباه باقى نمىماند تا به قرآن وارد شود .\r\nبه عبارت ديگر ، اعجاز قرآن ملاك شناخت قرآن است و مىتواند جلوى هرگونه زيادت را بگيرد ، ولى اين ملاك در نقيصه جريان ندارد ، زيرا چيزى كه به‌دست نرسيده است و موجود نيست ، قابل سنجش نمىباشد ، اين است كه طرفداران تحريف ، زيادت را در قرآن مردود دانسته ، نقصان را مىپذيرند .\r\nدر پاسخ اين پندار مىگوييم : اعجاز و بلاغت بىحد قرآن گرچه مانع از اين است كه بتوان سوره‌اى مانند سوره‌هاى قرآن را آورد ولى از اين مانع نيست كه يك يا دو كلمه و حتى سخنى به اندازه يك آيهء كامل ساخت و بر قرآن اضافه كرد ، مخصوصاً اگر آيه كوتاه باشد و اگر اين عمل امكان نداشت ، نيازى به شهادت دو نفر نبود و هركس آيه‌اى را مىآورد ، قرآن بودن آن از راه بلاغت و شيوايى فوق‌العاده روشن مىشد .\r\nبنابراين ، آنان‌كه روايت‌هاى جمع‌آورى قرآن بعد از عصر پيامبر را مىپذيرند و درنتيجه به وقوع تحريف در قرآن قائل مىشوند ، چاره‌اى ندارند جز اينكه تحريف به معناى زيادت را نيز در قرآن ملتزم شوند ، در صورتى كه اين نظريه مخالف اجماع مسلمانان است .\r\n\r\n","description":"","footnote":"","page_name":" 406 ","page_number":406},
  {"content":"\r\n\r\n\r\nنتيجهء مباحث گذشته\r\nنظريهء صحيح در تدوين قرآن\r\nخلاصهء تمام آنچه در فصول مختلف اين بخش تا به اينجا گفته شد ، اين است كه نسبت دادن جمع‌آورى قرآن به خلفا و دوران بعد از پيامبر ( صلى الله عليه و آله و سلم ) امرى است موهوم و پندارى است غلط و بىاساس كه با قرآن ، سنت ، اجماع و\r\nعقل مخالف مىباشد و طرفداران تحريف نمىتوانند از اين راه ، نظريهء غلط و بىاساس خويش را اثبات نمايند ، بلكه چنان‌كه در فصول پيش يادآور شديم ، قرآن در دوران خود پيامبر ( صلى الله عليه و آله و سلم ) و به دستور و نظارت وى انجام گرفته است .\r\nاگر بر فرض ، قبول كنيم كه قرآن را ابوبكر در دوران خلافتش جمع‌آورى كرده است ، كيفيت آن به شكلى كه در اين روايات آمده است ، مسلماً دروغ است ، زيرا جمع‌آورى قرآن بر پايهء قطع و يقين استوار بود ، يعنى آيات قرآن دراثر تواتر و نقل‌هاى فراوان و يقين‌آور درميان مسلمانان ، معروف و شناخته شده بود و همان آيات قطعى و شناخته شده كه در دل‌ها و سينه‌ها بود و مسلمانان با آن‌ها انس و آشنايى داشتند ، در قرآن آورده شده و در يك جا جمع‌آورى شد .\r\nآرى ، جاى ترديد و شك نيست كه عثمان در دوران خويش قرآن را جمع‌آورى كرده است ، ولى نه به آن معنى كه سوره‌ها و آيات قرآن را در يك مصحف تدوين\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nكند و از پراكندگى به‌صورت مجموعه واحد در بياورد ، بلكه بدين معنى كه او تمام مسلمانان را در قرائت يك قارى مخصوص ، جمع و متحد نمود و تمام قرآن‌هاى ديگر را كه با آن قرائت مورد نظر موافق نبود ، سوزاند و به تمام بلاد و شهرها نوشت كه چنين قرآن‌ها را بسوزانند و بدين‌وسيله مسلمانان را از هر گونه اختلاف قرائت نهى و منع نمود كه آن را در اصطلاح « توحيد المصاحف » مىنامند .\r\nعده‌اى از بزرگان اهل سنت نيز بدين معنى تصريح نموده‌اند ، چنان‌كه « حارث محاسبى » مىگويد : درميان مردم مشهور است كه جمع كنندهء قرآن عثمان است ولى چنين نيست ، بلكه عثمان از اختلافى كه درميان اهل شام و اهل عراق در قرائت حروف و كلمات قرآن به‌وجود آمده بود ، به ترس و وحشت افتاد و مردم را وادار كرد كه قرآن را با يك قرائت و با همان روشى كه خود او و عده‌اى از مهاجر و انصار اختيار كرده بودند ، بخوانند . « 1 »\r\nمؤلف :\r\nاما اينكه عثمان ، همهء مسلمانان را به يك قرائت جمع كرد و آن همان قرائتى بود كه درميان مسلمانان معمول و متعارف بوده ، با « تواتر » و نقل‌هاى يقين‌آور از خود رسول خدا ( صلى الله عليه و آله و سلم ) اخذ شده بود و او از اين راه مسلمانان را از قرائت‌هاى ديگرى كه مبتنى بر احاديث بىاساس ( نزول قرآن با حروف هفتگانه ) بود ، منع و جلوگيرى كرد .\r\nآرى ، اين اقدام و عمل عثمان شايسته بود و لذا مورد انتقاد هيچ‌يك از مسلمانان واقع نشد ، زيرا همان اختلاف در قرائت سبب اختلاف بيشترى درميان مسلمانان و موجب پاشيده شدن صفوف آنان و در هم ريختن پايه‌هاى اتحاد و\r\n\r\n\r\n","description":"","footnote":"\r\n( 1 ) . اتقان ، نوع 18 ، ج 1 / 103 .\r\n","page_name":" 408 ","page_number":408},
  {"content":"\r\n\r\nيگانگى پيروان قرآن مىشد و بلكه اين اختلاف و تشتت به جايى مىرسيد كه عده‌اى از مسلمانان عده‌اى ديگر را تكفير و تفسيق كنند .\r\nدر صفحات گذشته به رواياتى نيز اشاره شد كه رسول خدا ( صلى الله عليه و آله و سلم ) از اختلاف در قرآن شديداً نهى نموده است . بنابراين ، روش عثمان در اين مورد جاى رد و انكار و مورد خدشه و ايراد نيست ، ولى آنچه دربارهء اين موضوع سبب ايراد و انتقاد از عثمان شده است ، مسئلهء سوزاندن قرآن‌هاست كه به‌وسيلهء خود او صورت گرفت و به مردم شهرها نيز اين دستور را صادر كرده است .\r\nآرى ، عده‌اى از مسلمانان در اين موضوع به عثمان اعتراض كردند تا جايىكه او را « حَرّاقُ الْمَصاحِف » يعنى سوزانندهء قرآن‌ها ، ناميدند .\r\nنتيجه\r\nاز همهء آنچه در اين بخش و بخش قبلى راجع‌به تحريف قرآن آورديم به‌طور كلى برمىآيد كه داستان تحريف قرآن يك داستان واهى ، بىاساس و سخن خرافى است و شخص عاقل يك چنين داستان را قبول و باور نمىكند مگر آنكه در اطراف اين موضوع تحقيق و تدبر ننمايد و يا افرادى كه غرض و انگيز آنان را به چنين گفتار بى اساس وادار سازد ، زيرا اغراض انسان را كر و كور مىكند و اما شخص عاقل ، باانصاف و مدبر در بطلان و خرافى بودن تحريف قرآن شك و ترديدى به خود راه نمىدهد .\r\n\r\n","description":"","footnote":"","page_name":" 409 ","page_number":409},
  {"content":"\r\n . \r\n","description":"","footnote":"","page_name":" 410 ","page_number":410},
  {"content":"\r\n\r\n\r\nبخش 10 حجيت ظواهر قرآن\r\nدلايل حجيت ظواهر قرآن\r\n1 - قرآن كتاب مردم است .\r\n2 - قرآن دليل نبوت است .\r\n3 - قرآن بزرگ‌ترين مرجع مسلمانان است .\r\n4 - قرآن محك روايات است .\r\n5 - ائمه ( عليهم السلام ) با ظواهر قرآن استدلال مىكردند .\r\nدلايل عدم حجيت ظواهر قرآن\r\n1 - آيا فهميدن قرآن به عدهء مخصوصى اختصاص دارد ؟\r\n2 - تفسير دلبخواهى ممنوع است .\r\n3 - معانى قرآن عميق و ريشه‌دار است .\r\n4 - آيا معانى ظاهرى قرآن مقصود نيست ؟\r\n5 - پيروى از آيات متشابه ممنوع است .\r\n6 - تأثير تحريف قرآن در حجيت ظواهر قرآن\r\nنتيج بحث\r\n\r\n","description":"","footnote":"","page_name":" 411 ","page_number":411},
  {"content":"\r\n . \r\n","description":"","footnote":"","page_name":" 412 ","page_number":412},
  {"content":"\r\n\r\n\r\nدلايل حجيت ظواهر قرآن\r\nمعناى حجيت ظواهر قرآن\r\nقرآن كتابى است كه ظاهر آن ساده و براى عموم مردمى كه با زبان عربى آشنايى دارند ، قابل فهم و قابل درك است و آنچه كه مانند گفتگوهاى معمولى و عرفى از ظاهر قرآن فهميده مىشود ، معمولًا هدف و منظور پروردگار بوده و قابل عمل و اعتماد مىباشد و در موقع احتجاج و استدلال و به‌دست آوردن احكام الهى و وظايف اخلاقى و امثال آن مىتوان مستقلًا به همان معانى كه از ظاهر آيات قرآن استفاده مىشود ، تكيه كرد و آن را مورد عمل و يا دليل و مبنا قرار دارد .\r\nمبنا قراردادن معناى ظاهرى قرآن را « حجيّت ظواهر قرآن » مىنامند ، اين است كه مىگوييم : ظواهر قرآن حجيّت و مدركيت دارد و ما مىتوانيم در موارد مختلف به معناى ظاهرى آن تكيه كرده و آن را مستقلا مورد عمل قرار دهيم و در گفتار و نظريات و استدلال‌هاى خويش به آن تمسك جوييم زيرا ظواهر قرآن براى عموم حجت و مدرك مىباشد .\r\nبراى نظرى حجيت ظواهر قرآن دلايل فراوانى وجود دارد كه اينك قسمتى از آن‌ها را در اينجا مىآوريم :\r\n\r\n","description":"","footnote":"","page_name":" 413 ","page_number":413},
  {"content":"\r\n\r\n\r\n1 قرآن كتاب مردم است :\r\nشكى در اين نيست كه پيامبر اسلام ( صلى الله عليه و آله و سلم ) براى محاوره و گفتگوهاى معمولى خويش و براى فهماندن مقصودش يك روش مخصوص به خود در پيش نگرفته بود ، بلكه او هم مانند افراد ديگر جامعه و همانند قوم و عشيرهء خود با همان روش معمول و متعارف كه عموم مردم در محاوره‌ها و گفتگوهاى روزمرهء خويش داشتند سخن مىگفت .\r\nدر اين حقيقت نيز شكى نيست كه پيامبر اسلام ( صلى الله عليه و آله و سلم ) قرآن را بدين‌منظور آورده است كه مردم معانى آن را بفهمند و در آياتش تدبر كنند ، دستوراتش را به‌كار ببندند و از آنچه نهى كرده است ، خوددارى كنند .\r\nدر خود قرآن مجيد هم به اين حقيقت عقلى و عرفى مكرر اشاره شدهاست ، آنجا كه مىفرمايد :\r\n1 - « أَفَلَا يَتَدَبَّرُونَ الْقُرْآنَ أَمْ عَلَى قُلُوبٍ أَقْفَالُهَا » . ( سورهء محمد / 24 )\r\n2 - « وَ لَقَدْ ضَرَبْنَا لِلنَّاسِ فِى هذَا الْقُرْآنِ مِن كُلِّ مَثَلٍ لَعَلَّهُمْ يَتَذَكَّرُونَ » . ( سورهء زمر / 27 )\r\n3 - « وَإِنَّهُ لَتَنزِيلُ رَبِّ الْعَالَمِينَ * نَزَلَ بِهِ الرُّوحُ الْأَمِينُ * عَلَى قَلْبِكَ لِتَكُونَ مِنَ الْمُنذِرِينَ * بِلِسَانٍ عَرَبِىٍّ مُبِينٍ » . ( سورهء شعراء / 195 - 192 )\r\n4 - « هذَا بَيَانٌ لِلنَّاسِ وَ هُدىً وَ مَوْعِظَهءٌ لِلْمُتَّقِينَ » . ( سورهء آل عمران / 138 )\r\n5 - « فَإِنَّمَا يَسَّرْنَاهُ بِلِسَانِكَ لَعَلَّهُمْ يَتَذَكَّرُونَ » . ( سورهء دخان / 58 )\r\n6 - « وَ لَقَدْ يَسَّرْنَا الْقُرْآنَ لِلذِّكْرِ فَهَلْ مِن مُدَّكِرٍ » . ( سورهء قمر / 17 )\r\n7 - « أَفَلَا يَتَدَبَّرُونَ الْقُرْآنَ وَلَوْ كَانَ مِنْ عِندِ غَيْرِ اللّهِ لَوَجَدُوا فِيهِ اخْتِلَافاً كَثِيراً » . ( سورهء نساء / 82 )\r\n\r\n","description":"","footnote":"","page_name":" 414 ","page_number":414},
  {"content":"\r\n\r\n1 - « آيا آن‌ها در قرآن تدبر نمىكنند ، يا بر دل‌هايشان قفل نهاده شده است . »\r\n2 - « ما براى مردم در اين قرآن از هر نوع مثلى آورديم ، شايد متذكر و يادآور شوند . »\r\n3 - « به‌راستى اين قرآن از سوى پروردگار جهانيان نازل شده است . روح‌الامين آن را نازل كرده است ، بر قلب پاك تو تا مردم را انذار كنى . خداوند آن را بر زبان عربى آشكار و روشن نازل كرد . »\r\n4 - « در اين كتاب ، بيانى است براى عموم مردم و هدايت و اندرزى است ، براى پرهيزگاران . »\r\n5 - « راستى ما قرآن را به زبان تو آسان نموديم تا متذكر و يادآور شوند . »\r\n6 - « ما قرآن را براى تذكر آسان ساختيم ، آيا كسى هست كه متذكر شود ؟ »\r\n7 - « آيا در قرآن نمىانديشند كه اگر از سوى غير خدا بود ، اختلافات فراوانى در آن مىيافتند . »\r\nجز اين آيات ، در قرآن مجيد آيات فراوان ديگرى نيز وجود دارد كه دلالت مىكنند بر اينكه : « قرآن يك كتاب ساده ، قابل فهم براى عرف و عموم مردم است . »\r\n\r\n2 - قرآن دليل نبوت است :\r\nقرآن مجيد به‌عنوان حجت و دليل بر نبوت پيامبر ( صلى الله عليه و آله و سلم ) نازل شده و همهء مردم را به مبارزه خويش دعوت كرده و در اين مبارزه آنان را به آوردن مانند يك سوره از قرآن فراخوانده است .\r\nاز مسئله دليل نبوت بودن قرآن و از اينكه قرآن وسيلهء تحدى و مبارزه‌طلبى با دشمنان اسلام و معجزهء پيامبر ( صلى الله عليه و آله و سلم ) بود ، چنين برمىآيد كه عموم عرب و اهل زبان ، معانى آن را به سادگى مىفهميدند ، زيرا اگر قرآن در نظر آنان پيچيده و غير قابل فهم و معمايى بيش نبود :\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nاولًا : مردم را به معارضه و مبارزه دعوت نمودن و مانند سوره‌اى از سوره‌هاى قرآن را از آنان درخواست كردن مفهومى نداشت .\r\nوثانياً : اگر آنان قدرت فهميدن قرآن را نداشتند ، معجزه بودن قرآن براى آنان ثابت نمىشد ، مقصود و هدفى كه در فرستادن قرآن بود ، تأمين نمىشد و با دعوت نمودن مردم به‌سوى ايمان به قرآن سازش و مناسبت نداشت .\r\n\r\n3 - قرآن بزرگ‌ترين مرجع مسلمانان است :\r\nدر روايات فراوان آمده است كه مردم بايد به « ثقلين » ( كتاب خدا و عترت پيامبر ( عليهم السّلام ) ) به آن دو امانت سنگين كه پيامبر ( صلى الله عليه و آله و سلم ) درميان‌آنان گذاشته است ، تمسك بجويند و در تمام امور و مشكلاتشان به آن‌ها مراجعه كنند و معناى تمسك و مراجعه كردن عموم مردم به قرآن ، جز به معناى عمل كردن به آن و تطبيق نمودن اعمالشان با احكام و قوانينى كه از ظواهر آن فهميده مىشود ، چيز ديگرى نمىتواند باشد .\r\n\r\n4 - قرآن معيار شناخت روايات است :\r\nروايات « متواتر » و فراوان در اختيار داريم كه قرآن را محك و شناخت اخبار و احاديث معرفى كرده‌اند و مضمون اين روايات اين است كه : روايات وارده بايد به قرآن ارائه شده و با آن سنجيده شوند و هر روايتى كه با قرآن تطبيق و سازش نكرد ، دروغ و باطل بوده و افترا و بيهوده‌اى بيش نيست و بايد آن را به سينهء ديوار كوبيد و نبايد آن را پذيرفت .\r\nاين روايات دليل و گواه روشنى هستند ، بر اينكه ظواهر الفاظ قرآن ، حجيت و مدركيت دارند زيرا يك سخن پيچيده و غير قابل فهم كه ظاهر آن اعتبار نداشته باشد ، ميزان و وسيلهء سنجش نخواهد بود .\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nو علاوه‌بر اين روايات ، يك سلسله روايت‌هاى ديگرى نيز وجود دارد كه مىگويد : شروط و پيمان‌ها را به قرآن ارائه دهيد ، هر پيمانى كه با قرآن مخالف آيد ، باطل و غير قابل قبول بوده و آنچه مخالف نيست ، صحيح و واجب‌العمل است .\r\n\r\n5 - ائمه ( عليهم السلام ) با ظاهر قرآن استدلال مىكردند .\r\nپنجمين دليل بر حجيت و ظواهر قرآن ، روش استدلال ائمه ( عليهم السلام ) است كه در بعضى از موارد به ظواهر قرآن استناد كرده و احكام الهى را از آن استخراج كرده‌اند .\r\nاينك نمونه‌اى چند از استدلال‌هاى امام صادق ( عليه السلام ) را كه ظواهر الفاظ قرآن را مورد استناد و استشهاد قرار داده است ، در اينجا مىآوريم :\r\n1 - زراره از امام صادق ( عليه السلام ) پرسيد : از كجا به‌دست آورده‌ايد كه در وضو به قسمتى از سر بايد مسح كرد نه به همهء آن ؟ امام ( عليه السلام ) در جواب وى فرمود : « لِمَكان الْباءِ » ، يعنى به‌جهت وجود « باء » كه در آيه وضو به‌كار رفته است و از ظاهر آن چنين برمىآيد كه تنها به قسمتى از سر مسح كردن كافى است نه به تمام آن .\r\n2 - روزى امام صادق ( عليه السلام ) منصور دوانيقى را از پذيرفتن گفتار سخن‌چين و دو به هم زن ، نهى مىفرمود و گفتار خويش را بدين‌جا رسانيد كه : گفتار سخن چين مورد اعتبار و قابل قبول نيست ، آن گاه اين آيه را خواند : « . . . إِن جَاءَكُمْ فَاسِقٌ بِنَبَإٍ فَتَبَيَّنُوا . . . » . ( سورهء حجرات / 6 )\r\n« اگر شخص فاسقى خبرى بر شما بياورد ، دربارهء آن تحقيق كنيد . »\r\n3 - كسى از امام صادق ( عليه السلام ) مىپرسد كه من در مستراح زياد مىنشينم تا به صداى موسيقى كه از خانهء همسايه به گوش مىرسد ؛ گوش فرا دهم ، اين عمل من چه حكمى دارد ، در صورتى كه من به قصد شنيدن موسيقى به آنجا نمىروم ؟\r\nامام ( عليه السلام ) فرمود : اين عمل تو حرام و گناه است ، زيرا كه خداوند مىفرمايد : « . . . إِنَّ الْسَّمْعَ وَ الْبَصَرَ و الفؤاد كُلُّ أُوْلئِكَ كَانَ عَنْهُ مَسْؤُولًا . . . » . ( سورهء اسراء / 36 )\r\n\r\n","description":"","footnote":"","page_name":" 417 ","page_number":417},
  {"content":"\r\n\r\n4 - امام صادق ( عليه السلام ) به فرزندش اسماعيل مىفرمايد : هنگامىكه گروهى از مؤمنان در نزد تو شهادت دادند ، تصديق شان بكن ! زيراكه ، خداوند مىفرمايد : « . . . يُؤْمِنُ بِاللّهِ وَ يُؤْمِنُ لِلْمُؤْمِنِينَ . . . » . ( سورهء توبه / 61 )\r\n5 - امام صادق ( عليه السلام ) دربارهء زنى كه سه بار طلاق گرفته ، به شوهرش حرام مىشود ، مىگويد : اگر اين زن با مرد ديگرى ازدواج كند و از او طلاق بگيرد ، در اين صورت مىتواند با شوهر اولى خود دوباره ازداوج نمايد ، گرچه آن مرد دوم برده و غلام باشد ، زيرا خداوند مىفرمايد : « . . . حَتَّى تَنكِحَ زَوْجاً غَيْرَهُ . . . » . ( سورهء بقره / 230 )\r\n6 - امام صادق ( عليه السلام ) فرمود : اگر زنى سه بار طلاق گيرد ، با ازدواج موقت و متعه شدن به مرد ديگر براى شوهر اولى حلال نمىشود ، چون خداوند مىفرمايد : « . . . فَإِن طَلَّقَهَا فَلَا جُنَاحَ عَلَيْهِمَا أَنْ يَتَرَاجَعَا . . . » . ( سورهء بقره / 230 )\r\n« اگر شوهر بعدى طلاقش بدهد عيبى ندارد كه او با شوهر اولى ازدواج كند . »\r\nكه در ظاهر اين آيه ، حلال شدن زن سه‌طلاقه به شوهر اولى مشروط به اين است كه با مرد ديگرى ازدواج كند ، سپس از وى طلاق بگير و چون در ازدواج موقت طلاق نيست ، شرط ازدواج با شوهر اول كه همان طلاق است ، فراهم نشده است .\r\n7 - مردى كه ناخن پايش افتاده بود و به‌عنوان معالجه ، « مراره » اى روى آن گذاشته بود ، از امام صادق ( عليه السلام ) حكم آن را در مورد مسح سؤال نمود ، امام ( عليه السلام ) فرمود : حكم اين مسئله و امثال آن در قرآن وجود دارد زيرا خداوند مىفرمايد : « . . . وَ مَا جَعَلَ عَلَيْكُمْ فِى الدِّينِ مِنْ حَرَجٍ . . . » . ( سورهء حج / 78 ) آن‌گاه فرمود : در موقع وضو روى همان دارو ، مسح كن !\r\n8 - حكم ازدواج با بعضى از زنان را از امام صادق ( عليه السلام ) پرسيدند ، امام ( عليه السلام ) فرمود : جايز و حلال است زيرا خداوند مىفرمايد :\r\n\r\n","description":"","footnote":"","page_name":" 418 ","page_number":418},
  {"content":"\r\n\r\n« . . . وَ أُحِلَّ لَكُم مَا وَرَاءَ ذلِكُمْ . . . » . ( سورهء نساء / 24 )\r\n9 - امام دربارهء حلال بودن گوشت بعضى از حيوانات به اين آيه استشهاد مىكند : « قُل لَا أَجِدُ فِى مَا أُوحِىَ إِلَىَّ مُحَرَّماً عَلَى طَاعِمٍ يَطْعَمُهُ . . . » . ( سورهء انعام / 145 )\r\n10 - باز امام ( عليه السلام ) بر عدم جواز ازدواج بردگان بدون اجازهء صاحبانشان با اين آيه استدلال و استشهاد مىكند كه خداوند مىفرمايد : « . . . عَبْداً مَّمْلُوكاً لَا يَقْدِرُ عَلَى شَىْءٍ . . . » . ( سورهء نحل / 75 )\r\n\r\n","description":"","footnote":"","page_name":" 419 ","page_number":419},
  {"content":"\r\n\r\n\r\nدلايل عدم حجيت ظواهر قرآن\r\nدر فصل پيش گفتيم كه به دلايل روشن و مسلم ظواهر قرآن حجيت و مدركيت دارد ولى گروهى از دانشمندان و\r\nعلماى « حديث » اين حقيقت را انكار مىكنند و مىگويند كه ظواهر قرآن قابل استناد نيست زيرا شايد هدف و منظور پروردگار از آيات قرآن غير از آن باشد كه از ظاهرش فهميده مىشود ، اين است كه نمىتوان معانى ظاهرى قرآن را گرفت و در مواقع نياز به آن تكيه و استناد نمود .\r\nاين بود خلاصهء نظريهء كسانىكه حجيت ظواهر قرآن را انكار مىكنند و بر اين گفتار و نظريه دلايلى دارند كه ما اينك هر يك از آن دلايل را به‌طور مستقل و جداگانه مىآوريم و مورد گفتگو قرار مىدهيم و به پاسخ آن مىپردازيم :\r\n\r\n1 - آيا فهميدن قرآن اختصاصى است ؟\r\nطرفداران عدم حجيت ظاهر قرآن مىگويند : فهميدن قرآن جنبهء عمومى ندارد بلكه تنها عدهء مخصوص و معينى كه طرف صحبت و گفتگوى قرآن مىباشند مىتوانند معناى واقعى قرآن را درك كنند و كليد فهم قرآن تنها در دست آن‌ها است .\r\nسپس اين نظريه را با يك سلسله از روايات كه در اين مضمون وارد شده است ، به اثبات مىرسانند . اينك قسمتى از آن روايات :\r\n\r\n","description":"","footnote":"","page_name":" 420 ","page_number":420},
  {"content":"\r\n\r\n1 - شعيب ابن انس در يك روايت « مرسل » « 1 » از امام صادق ( عليه السلام ) نقل كرده است كه آن حضرت به ابو حنيفه فرمود : تو فقيه مردم عراقى ؟ گفت : آرى . فرمود : برچه اساس و منبعى فتوا مىدهى ؟ گفت : براساس كتاب خدا و سنت پيامبرش .\r\nفرمود : ابو حنيفه ! آيا كتاب خدا را آنچنان كه شايسته است ، مىشناسى و آيا ناسخ و منسوخ آن را مىدانى ؟ گفت : آرى .\r\nامام فرمود : ابو حنيفه ! واى بر حالت كه دانش بزرگى را ادعا نمودى ! واى بر تو كه خداوند آن را قرار نداده است ، مگر در نزد متخصصين قرآن و آنان كه قرآن به آنان نازل شده است و اين‌چنين علم و دانشى بر كسى ميسر نيست جز افراد خاصى از خاندان پيامبر .\r\nابو حنيفه ! بدان كه خداوند از قرآن خود حتى يك حرف هم براى تو به ارث نگذاشته و سهمى نصيب نداده است .\r\n2 - و در روايت زيد شحام آمده است كه قتاده به محضر امام باقر ( عليه السلام ) وارد شد ، امام به وى فرمود : تو فقيه مردم بصره هستى ؟ گفت : چنين مىپندارند ، آن‌گاه امام فرمود : شنيده‌ام كه قرآن را تفسير مىكنى ؟ عرضه داشت : آرى ، تا آنجا\r\nكه امام فرمود : قتاده ! اگر از پيش خود قرآن را تفسير كنى ، هم خود هلاك گشته‌اى و هم ديگران را به هلاكت انداخته‌اى و اگر با گفتار ديگران تفسير كنى ، بازهم خود و هم ديگران را به هلاكت كشانده‌اى ، واى بر تو اى قتاده كه قرآن را تنها كسانى مىتوانند بفهمند كه مخاطب قرآن و طرف صحبت و گفتگوى آن هستند .\r\nپاسخ :\r\nهدف و منظور اين‌گونه احاديث و روايات ، فهم ظاهر قرآن نيست بلكه منظور از آن به‌طور كلى اين است كه فهم حقيقت قرآن و پى بردن به عمق و تأويلات آن ،\r\n\r\n\r\n","description":"","footnote":"\r\n( 1 ) . روايتى است كه سلسلهء ناقلين آن ذكر نشود .\r\n","page_name":" 421 ","page_number":421},
  {"content":"\r\n\r\nآشنا بودن با ظاهر و باطن ، ناسخ و منسوخش ، اختصاص به كسانى دارد كه مورد خطاب و طرف سخن قرآن مىباشند ، چنان‌كه روايت اول در اين معنى صراحت دارد زيرا در اين روايت سؤال از معرفت و شناخت عميق و واقعى و تشخيص دقيق ناسخ و منسوخ بوده ، امام نيز ابو حنيفه را در ادعاى چنين ادعاى بزرگى ، مورد توبيخ و ملامت قرار داده است :\r\nو در روايت دوم نيز كلمهء « تفسير » به‌كار رفته است و تفسير به معناى كشف حقيقت و پى بردن به عمق و ريشهء آيات قرآن و به معناى پرده برداشتن از ظواهر قرآن مىباشد و اين ، علم بزرگ و خطيرى است كه در فراخور همه‌كس نيست ولى فهميدن ظواهر آيات قرآن به‌طور ساده براى عموم اهل زبان ممكن است ، آنچه اين روايت‌ها براى عموم غير قابل درك مىدانند ، همان شناخت كامل قرآن و تأويل يا تفسير عميق آن مىباشد نه ظواهرش .\r\nرواياتى كه در فصل پيش آورديم ، اين حقيقت را تأييد مىكنند زيرا از آن‌ها نيز استفاده مىشد كه فهميدن ظاهر قرآن اختصاص به معصومين ندارد .\r\nگواه ديگر بر اين گفتار آن است كه در روايت اول ، امام به ابوحنيفه مىفرمايد :\r\nخداوند از كتاب خود حتى يك حرف هم به تو ارث نداده است ، امام با اين بيان ، به اين معنى اشاره مىكند كه خداوند اوصيا و جانشينان حق پيامبر ( صلى الله عليه و آله و سلم ) را وارث قرآن كرده ، به اين مقام عالى اختصاصشان داده است ، آنجا كه مىفرمايد :\r\n« ثُمَّ أَوْرَثْنَا الْكِتَابَ الَّذِينَ اصْطَفَيْنَا مِنْ عِبَادِنَا . . . » . ( سورهء فاطر / 32 )\r\n« سپس كتاب [ آسمانى 
  ] را به گروهى از بندگان برگزيدهء خود به ميراث داديم . »\r\nبنابراين ، فهم و شناخت واقعى و كامل قرآن و آياتش و پى بردن به حقيقت آن و تأويلاتش اختصاص به اولياى\r\nخاص و بندگان ممتاز خدا دارد و ديگران بهره و نصيبى در آن ندارند .\r\nاين است معناى گفتار امام صادق ( عليه السلام ) به ابو حنيفه ، زيرا درست نيست كه گفته\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nشود ، ابو حنيفه كوچك‌ترين چيزى از قرآن را نمىدانست و حتى مثلًا « قُلْ هُوَ اللَّهُ أَحَدٌ » و مانند آن را كه معناى صريح و روشنى دارد ، نمىفهميد .\r\nاين بود خلاصهء معناى رواياتى كه مىگويند كليد فهم قرآن تنها در دست عدهء خاص و افراد مخصوصى است و در اينباره روايات فراوانى وجود دارد كه قسمتى از آن‌ها را در ضمن مباحث گذشته در همين كتاب آورده‌ايم .\r\n\r\n2 - تفسير دلبخواهى ممنوع است .\r\nطرفداران عدم حجيت ظواهر قرآن مىگويند : اتكا به آنچه از ظاهر الفاظ قرآن فهميده مىشود ، همان تفسير به رأى و برداشت دلبخواهى است كه در روايات فراوان و يقين‌آور از آن نهى و جلوگيرى به عمل آمده است .\r\nپاسخ :\r\nبه‌طورى كه در فصل پيش گفتيم ؛ تفسير به‌معناى برداشتن پردهء ابهام و نشان دادن معناهاى غير ظاهرى لفظ است ، تكيه به معناى ظاهرى لفظ را تفسير نمىنامند ، زيرا در معناى ظاهرى ابهامى نيست تا با به كار بردن تفسير پردهء ابهام بالا رود و عمق و حقيقت آن نمايان شود .\r\nبر فرض اگر معناى ظاهرى هم ، تفسير ناميده شود و تفسير به رأى و اظهار نظر دل بخواهى نيست ، بلكه تفسيرى است براساس فهم عمومى و عرفى كه عموم و يا بيشتر مردم آن معنى را از همان لفظ مىفهمند .\r\nمثلًا : اگر كسى يكى از خطبه‌هاى نهج‌البلاغه ، گفتار عميق و پُرارج على ( عليه السلام ) را به‌طور ساده و دور از تكلف ترجمه كند ، قرائن لازم و شواهد موجود را كه عرفاً از الفاظ آن فهميده مىشود ، در اين ترجمه رعايت نمايد ، هيچ‌گاه اين عمل ، تفسير به رأى ناميده نمىشود .\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nامام صادق نيز در گفتار خويش به اين حقيقت اشاره فرموده آنجا كه مىگويد : راستى مردم با غور در آيات متشابه و پيچيدهء قرآن ، بدبخت و بيچاره شدند زيرا آن‌ها معناى اين سلسله آيات را نفهميدند و پى به عمق و معناى واقعى آن نبردند و از پيش خود تأويلاتى بر آيات آن يافتند و خود را در برابر اوصياى خدا و دانايان حقيقى قرآن ، مستغنى و بىنياز ديدند و از آنان نپرسيدند تا آشنايشان سازند .\r\nباز در اينجا مىبينيم كه منظور امام ( عليه السلام ) از تفسير به رأى ممنوع و حرام ، اين است كه كسى بدون مراجعه به اهل بيت ( عليهم السلام ) و بدون استمداد از گفتار آنان و الهام گرفتن از افكارشان ، مستقلًا از روى قرآن به دلخواه خود فتوا و حكمى از احكام الهى را صادر كند ، در صورتى كه رسول خدا ( صلى الله عليه و آله و سلم ) عترت و اهل بيتش ( عليهم السلام ) را پشتوانه و همدوش قرآن معرفى كرده است و مردم بايد در اين‌گونه موارد به آنان مراجعه‌كنند و از آنان الهام و روشنايى بگيرند و هدايت شوند .\r\nاگر يك مفتى و يا مفسر ، عمومات و مطلقات قرآن و قوانين عمومى آن را در نظر بگيرد ، از تخصيص‌ها و تقييدها و از تبصره‌ها و اسثناءهايى كه به‌وسيلهء ائمه ( عليهم السلام ) بر اين گفتارها و قوانين عمومى قرآن به‌عنوان توضيحات وارد شده ، غفلت ورزد ، آن را تفسير به رأى و برداشت دل‌بخواهى مىنامند كه در اين روايت‌ها سخت مورد انتقاد قرار گرفته و ممنوع شده است .\r\nاز هم آنچه گفته شد ، چنين برمىآيد كه : گرفتن معناى ظاهرى الفاظ قرآن ، آن هم با در نظر گرفتن قرائن و شواهدى كه در قرآن و يا در گفتار ائمه ( عليهم السلام ) وجود دارد و با رعايت قواعد عقلى و عرفى كه مخالف هيچ‌يك از اين قواعد و معيارها نباشد ، تفسير به رأى بلكه اصلًا تفسير ناميده نمىشود .\r\nگذشته از اين ، دلايل و روايات فراوانى در دست داريم كه مراجعه به قرآن و گرفتن معناى ظاهرى آن را تجويز مىكنند و بر آن تشويق و تأكيد مىنمايند و جمع\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nاين دو گروه از دلايل و روايات به اين است كه بگوييم : تفسير بر رأى غير از عمل به ظواهر الفاظ قرآن است كه اولى حرام و ناروا و دومى جايز و شايسته مىباشد .\r\n\r\n3 - معانى قرآن عميق و ريشه‌دار است .\r\nيكى ديگر از دلايل طرفداران عدم حجيت ظواهر قرآن اين است كه : قرآن داراى معناى بلند و دقيق و مشتمل بر مطالب فوق‌العاده مشكل و عميق مىباشد و همان معانى دقيق و مطالب مشكل مانع از درك مفاهيم و مقاصد آيات قرآن مىباشند .\r\nهمان‌طور كه افراد معمولى از درك مطالب قسمتى از كتاب‌هاى علمى گذشته عاجز و ناتوانند و تنها عدهء معدود و انگشت‌شمارى مىتوانند ، مطالب اين‌گونه كتاب‌ها را درك كنند ، اين افراد كه از درك مطالب كتاب‌هاى دانشمندان عاجزند ، چگونه مىتوانند به سادگى پى به حقايق قرآن ببرند و به نكات و دقايق آن دست يابند ، در صورتى كه قرآن كلام خدا است و علوم گذشته و آينده و دانش اولين و آخرين در آن جمع شده است ؟\r\nپاسخ :\r\nدر جواب اين گفتار بايد گفت : قرآن گرچه علوم گذشته و آينده را دربر دارد و بدون ترديد فهميدن اين علوم از قرآن ، اختصاص به اهل بيت و خاندان نبوت ( عليهم السلام ) دارد ولى اين حقيقت با يك حقيقت ديگر نيز منافات ندارد كه قرآن علاوه‌بر علوم و دقايق عميق باطنى ، داراى معانى ظاهرى هم باشد كه هركس با زبان و قواعد عربى آشنا است ، بتواند آن معانى را درك كند و با در نظر گرفتن شواهد نقلى از گفتار و دستورات پروردگار استفاده كند .\r\n\r\n","description":"","footnote":"","page_name":" 425 ","page_number":425},
  {"content":"\r\n\r\n\r\n4 - آيا معانى ظاهرى قرآن مقصود نيست ؟\r\nباز مىگويند : ما اجمالًا مىدانيم كه تمام معانى ظاهرى قرآن در بعضى از مطلقات و عمومات آن ، مراد و مقصود نيست بلكه اكثر آن‌ها تخصيص ، تقييد و تبصره خورده است . باز اجمالًا مىدانيم كه معانى ظاهرى پاره‌اى از الفاظ قرآن اراده نشده است ولى چون اين‌گونه الفاظ و جملات كه ظاهرش اراده نشده ، معانى ديگرى از آن‌ها مقصود و مطلوب مىباشد ، مشخص نيست بلكه درميان الفاظ و جملات ديگر قرآن مستور و پراكنده شده و با آن‌ها مخلوط شده و همهء آن‌ها را مشتبه ساخته است و ما علم اجمالى به‌وجود چنين الفاظ و كلمات در قرآن داريم ، اين است كه بايد از استناد به ظواهر تمام كلمات و آيات قرآن خوددارى نماييم و به آن‌ها استناد و استشهاد نكنيم زيرا شايد از آن كلمات و جملاتى باشد كه ظاهرش مقصود نيست .\r\nپاسخ اينكه :\r\nعلم اجمالى نام برده ، در صورتى مىتواند ، مانع از عمل كردن به ظواهر تمام آيات قرآن باشد كه اين عمل قبل از بحث و بررسى در قرآن و آيات آن انجام بگيرد ولى بعد از دقت و تدبر و پس از بحث و بررسى كامل و دقيق و به‌دست آوردن يك سلسله آيات و جملاتى كه ظاهر آن‌ها قطعاً اراده نگرديده است ، از نظر علمى و عقلى هيچ محذور و مانعى نيست كه ظاهر آيات ديگر مورد عمل و استناد قرار بگيرد زيرا در اين صورت علم اجمالى ما به‌وجود جملاتى در قرآن كه ظاهرش مقصود و مراد نيست ، اختصاص پيدا مىكند ، به همان مقدار از آياتى كه در اثر بحث و بررسى به‌دست آمده و معين گرديده است و باقى آيات از اين احتمال ، مصون و سالم مىماند و ظاهر آن‌ها جايز العمل خواهد بود .\r\nاين تحليل علمى كه به اصطلاح « انحلال علم اجمالى » ناميده مىشود و در\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nتمام موارد وسيلهء تشخيص و مجوز عمل و استناد است ، در اينجا نيز جريان دارد و حتى در اخبار هم جارى است و وسيلهء تشخيص و جدا نمودن اخبار قابل عمل از اخبار مشتبه و غير قابل عمل است .\r\nاگر عمل اجمالى بعد از انحلال و اختصاص پيدا نمودن به يك طرف احتمال ، باز موجب عمل نمىشد و مانع از عمل مىشد ، نه‌تنها ظواهر قرآن حجت نبود بلكه ظواهر اخبار هم از حجيت مىافتاد و ما نمىتوانستيم به ظواهر آن‌ها عمل كنيم زيرا در اخبار هم ، عمومات و مطلقاتى وجود دارد كه ظاهر آن‌ها قصد و اراده نشده است و اين نوع علم اجمالى كه به عقيدهء مخالفين ، ظاهر قرآن را از حجيت و قابل عمل بودن مىاندازد ، در اخبار هم وجود دارد و قهراً ظاهر آن‌ها را نيز از حجيت مىاندازد ولى « انحلال علم اجمالى » مانند آيات قرآن در اخبار نيز جريان دارد .\r\nباز اگر « انحلال علم اجمالى » اين خاصيت را نداشت ، ما نمىتوانستيم در موارد احتمال حرمت و يا وجوب چيزى ، قاعده و اصل برى بودن انسان از تكليف را كه در اصطلاح ، « اصل برائت » ناميده مىشود ، اجرا كرده و حكم حليت و عدم وجوب آن چيز را صادر كنيم زيرا هر مكلفى علم اجمالى دارد به اينكه واجبات و محرماتى به او متوجه است و بعد از پى بردن به قسمتى از واجبات و محرمات ، « علم اجمالى » به همان مقدار كه به‌دست آمده است و به همان موارد اختصاص پيدا مىكند و در بقيهء موارد حكم اباحه و جواز جارى مىشود كه آن را در اصطلاح « اصالت برائت » مىنامند .\r\nگرچه عده‌اى از علما در بعضى از موارد ، احتياط را لازم مىدانند ولى اين احتياط برپايهء اخبار و روايات خاصى است نه بر پايهء علم اجمالى و عدم تأثير انحلال آن . هركس در اينباره توضيح بيشترى بخواهد به كتاب « اجود التقريرات » مراجعه نمايد . « 1 »\r\n\r\n\r\n","description":"","footnote":"\r\n( 1 ) . نگارش مؤلف عاليقدر اين كتاب به‌عنوان تقريرات درس معظم له .\r\n","page_name":" 427 ","page_number":427},
  {"content":"\r\n\r\n\r\n5 - پيروى از آيات متشابه ممنوع است .\r\nطرفداران عدم حجيت ظواهر قرآن باز مىگويند : عمل كردن به ظاهر قسمتى از آيات قرآن كه آيات « متشابه » و مشكل ناميده مىشوند ، از نظر خود قرآن ممنوع و نارواست . قرآن كسانى را كه از ظاهر چنين آياتى پيروى مىكنند ،\r\nسخت به باد انتقاد مىگيرد و چنين مىگويد :\r\n« مِنْهُ آيَاتٌ مُحْكَمَاتٌ هُنَّ أُمُّ الْكِتَابِ وَ أُخَرَ مُتَشَابِهاتٌ فَأَمَّا الَّذِينَ فِى قُلُوبِهِمْ زَيْغٌ فَيَتَّبِعُونَ مَا تَشَابَهَ مِنْهُ » . ( سورهء آل عمران / 7 )\r\n« قسمتى از آيات آن [ قرآن 
  ] محكم ( صريح و روشن ) است كه اساس اين كتاب مىباشد و قسمتى ديگر متشابهات و سخنانى مشكل ، اما كسانى كه در دلشان انحراف است ، از آيات متشابه قرآن پيروى مىكنند » .\r\nچون معلوم نيست كه خداوند ظواهر الفاظ قرآن را اراده كرده است و يا يك معنى ديگرى از آن الفاظ مراد و مقصود اوست . اين است كه اين‌گونه ظواهر ، از متشابهات محسوب مىشود ، اتّكا و عمل به آن‌ها روا و درست نمىباشد .\r\nپاسخ :\r\nمعناى كلمهء « متشابه » واضح و روشن است ، هيچ‌گونه تشابه و اجمالى در معناى آن نيست ، « متشابه » لفظى را مىگويند كه داراى دو معنى و يا بيشتر از دو معنى باشد و هم اين معانى هم نسبت به آن لفظ در يك درجه بوده باشند به‌طورى كه وقتى آن لفظ گفته مىشود ، هريك از آن معناها يكسان و بدون تفاوت به ذهن شنونده تبادر و سبقت كند .\r\nدر اين‌گونه موارد شنونده و يا خواننده بايد توقف كند و هيچ‌يك از معناها را انتخاب نكند تا آن‌گاه كه قرينه و شاهدى به‌دست آيد و مقصود گوينده را معين و روشن سازد آن‌گاه از آن مقصود مشخص پيروى كند ، بنابراين معنا ، ظواهر الفاظ از\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nمتشابهات محسوب نمىشود زيرا معناى ظاهرى الفاظ روشن و معين مىباشد .\r\nاگر فرض كنيم كه خود لفظ « متشابه » از نظر معنى داراى تشابه و اجمال است و معناى آن كاملًا روشن نيست و باز فرض كنيم كه به ظاهر الفاظ نيز متشابه مىگويند ، باز نمىتواند ما را از عمل نمودن به ظواهر الفاظ باز بدارد زيرا سيره و روش عرف و عقلا در همه‌جا و در هر زمان قابل عمل و اجرا است و در ظواهر قرآن نيز بايد از همان روش عرفى و عقلى پيروى نمود ، مگر در موردى كه دليل قطعى و گواه روشنى ما را از ظاهر سخن و گفتارى منصرف سازد و به يك معناى ديگر رهبرى كند .\r\n\r\n6 - تأثير تحريف قرآن در حجيت ظواهر قرآن\r\nآخرين دليل طرفداران عدم حجيت ظواهر قرآن اين است كه مىگويند : « قرآن تحريف شده است و اين تحريف ظواهر الفاظ آن را مشتبه و مجمل ساخته و از حجيت و اعتبار ساقط كرده است » .\r\nپاسخ :\r\nاولًا : چنان‌كه در دو بخش گذشته توضيح داديم ، قرآن تحريف نشده است .\r\nوثانياً : بر فرض اگر مسئلهء تحريف را بپذيريم ، باز ظواهر قرآن از حجيت و اعتبار ساقط نمىشود زيرا رواياتى كه مردم را به قرآن ارجاع مىدهند كه ما در صفحات پيش مكرر به آن‌ها اشاره كرديم ، دلالت دارند ، بر اينكه بايد قرآن دقيقاً مورد عمل قرار گيرد و اين كتاب ميزان و معيار صدق و كذب و صحت و سقم گفتارها و عمل‌هاست و در هر مورد بايد به آن تمسك جست و از آن استمداد نمود و به آن استناد و استشهاد كرد گرچه بر فرض ، تحريف شده باشد ، در صورتى كه تحريف به ساحت قدس قرآن راه ندارد .\r\n\r\n","description":"","footnote":"","page_name":" 429 ","page_number":429},
  {"content":"\r\n\r\n\r\nنتيج بحث :\r\nاز همهء آنچه گفتيم ، چنين برمىآيد كه ظواهر الفاظ قرآن حجيت و مدركيت دارد و كاملًا قابل اعتماد و مورد استناد مىباشد زيرا قرآن اساس محكم و خلل‌ناپذير شريعت اسلام است ، ميزان حق و باطل مىباشد ، محك معيار صحيح و ناصحيح و تمام ارزش‌هاست ، هر روايت و گفتارى كه با آن مخالف آيد ، از درجهء اعتبار ساقط است و قابل عمل و اتّكا نيست .\r\n\r\n","description":"","footnote":"","page_name":" 430 ","page_number":430},
  {"content":"\r\n\r\n\r\nبخش 11 تعليقات و پاورقىها\r\n1 - مصادر حديث ثقلين\r\n2 - شرح‌حال حارث همدانى\r\n3 - مصادر حديث « لتركبّن سنن من قبلكم »\r\n4 - گفتگوى مؤلف يبا يك دانشمند يهودى\r\n5 - ترجمهء قرآن و شرايط آن\r\n6 - مجادلهء قريش با رسول خدا ( صلى الله عليه و آله و سلم )\r\n\r\n","description":"","footnote":"","page_name":" 431 ","page_number":431},
  {"content":"\r\n . \r\n","description":"","footnote":"","page_name":" 432 ","page_number":432},
  {"content":"\r\n\r\nپاورقى شمارهء ( 1 )\r\n\r\nمصادر حديث ثقلين\r\n« حديث ثقلين » را « احمد » در مسند خود ، ج 1 ، ص 14 ، 17 ، 26 ، 29 از ابو سعيد خدرى و ج 4 ، ص 366 ، 371 ، از زيد بن ارقم و ج 5 ، ص 182 ، از زيد بن ثابت نقل كرده است .\r\n« دارمى » هم در كتاب فضائل القرآن ، ج 2 ، ص 431 ، وارد كرده است .\r\n« جلال‌الدين سيوطى » در الجامع الصغير از طبرانى ، آن هم از زيد بن ثابت آورده ، صحتش را نيز امضا كرده است .\r\n« علامه مناوى » در شرح خود ، ج 3 ، ص 15 ، مىگويد : هيثمى ناقلان حديث ثقلين را توثيق نموده و اعتبار آنان را تصديق نموده است .\r\n« ابو يعلى » هم با سندى كه مىتواند به آن اطمينان كرد ، اين روايت را نقل كرده است .\r\n« حافظ بن عبدالعزيز اخضر » نيز پس از نقل اين حديث مىگويد : رسول خدا ، اين حديث را در حجهءالوداع صادر كرده است و هركس در صحت اين حديث ترديد كند و مانند ابن جوزى آن را جعلى و دروغ بداند ، بسيار راه خطا و اشتباه پيموده است .\r\n\r\n","description":"","footnote":"","page_name":" 433 ","page_number":433},
  {"content":"\r\n\r\n« سمهودى » مىگويد : در اسناد اين حديث بيش از بيست تن از صحاب بزرگ پيامبر خدا ( صلى الله عليه و آله و سلم ) شركت دارند .\r\n« حاكم » نيز اين روايت را در مستدرك ، ج 3 ، ص 109 از زيد بن ارقم آورده ، صحتش را هم تصديق نموده است . « ذهبى » كه يك مرد منتقد ، خرده‌گير و حاشيه‌پرداز است - در اين روايت ايرادى نكرده است .\r\nروايت‌هاى حديث ثقلين در الفاظ و عبارات گاهى با هم متفاوت ولى در معنى و مفهوم ، هم آن‌ها يكى است .\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nپاورقى شمارهء ( 2 )\r\n\r\nبيوگرافى حارث همدانى\r\nحارث فرزند عبدالله اعور همدانى است . علماى اماميه اتفاق دارند در اينكه وى يكى از ياران بزرگ اميرالمؤمنين ( عليه السلام ) محسوب مىشد و از موقعيت حساس و خطيرى برخوردار بود و مقام بس ارجمندى داشت ، در خدمتگزارى به سرور خويش على ( عليه السلام ) سخت مىكوشيد .\r\nعلماى اماميه متفقاً او را به صفت تقوى و پرهيزكارى توصيف و تمجيد كرده‌اند و بزرگان علم و رجال‌شناسان محقق ، وى را در نقل روايت توثيق نموده و مورد اعتبار مىدانند .\r\nابن حجر عسقلانى در كتاب « تذهيب التذهيب » در بيوگرافى حارث از « دورى » نقل مىكند كه ابن معين مىگفت من شرح حال وى را از ابن مسعود شنيدم ، مردى مورد اعتماد و اطمينان بوده است .\r\n« عثمان دارمى » از ابن معين آورده است كه : وى مرد مورد اعتمادى بوده است .\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nاشعث بن سوار از ابن سيرين نقل مىكند كه : « من مردم كوفه را ديدم كه پنج نفر را از همه مقدم و گرامى مىداشتند و درميان آن پنج نفر هم دو نفر از همه برتر و معروف‌تر بود : حارث و عبيده كه هركس از حارث سخن مىگفت ، از عبيده نيز سخن به‌ميان مىآورد و هركس از عبيد سخن مىگفت ، نام حارث را هم بر زبان مىراند . »\r\nابن ابى داوود مىگويد : « حارث در فقه ، دانشمندترين مردم ، در حسب و نسب شريف‌ترين و در مسائل ارث داناترين آنان بود و او فرائض و مسائل ارث را از على ( عليه السلام ) فراگرفته بود . »\r\nابو جعفر طبرى در منتخب كتاب « ذيل المذيّل » تحت‌عنوان كسانىكه در سال 161 از دنيا رفته‌اند ، مىگويد : حارث ابن عبدالله اعور از پيشگامان اصحاب اميرمؤمنان در فقه و در علم فرائض و علم حساب بود .\r\nذهبى در بيوگرافى حارث نوشته است كه روايات حارث در سنن چهارگانه اهل تسنن نيز آمده است و نسائى كه در توثيق رجال و راويان حديث بسيار سخت‌گير و محتاط بود ، به روايت حارث اطمينان داشت و در گفتارش به او استناد مىكرد زيرا وى وعاء علم و جايگاه دانش بود .\r\nمرّهء بن خالد مىگويد : محمد بن سيرين به من اطلاع داد كه : پنج نفر از ياران نزديك و مقرب ابن مسعود بودند كه از آنان حديث نقل مىشد ، من به حضور چهارنفر از آنان نائل شدم ولى به ديدار حارث موفق نشدم و او از همهء آنان\r\nداناتر و نكوتر بود .\r\nنگارنده : در اينجا از گفتن اين نكته ناگزيرم : با اين همه توثيق و تمجيدى كه علماى شيعه و سنى از حارث دارند ، « شعبى » وى را تكذيب مىكند و مىگويد : « حارث اعور براى من حديث نقل مىكرد ولى دروغگو بود . » و گروهى هم در اين گفتار از وى پيروى نموده ، حارث را با صفت كذب توصيف كرده‌اند ، ولى به نظر\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nما اين گفتار مىتواند جز تعصب و لجاجت ، انگيزهء ديگرى داشته باشد ، زيرا به‌طورى كه گفتيم ، اكثر دانشمندان و رجال‌شناسان او را توثيق و تحسين كرده‌اند و دروغى از وى نشنيده‌اند ، اين است كه گروهى از علما ، انگيزهء شعبى را بر اين سخن جز عناد و لجاجت چيز ديگرى نمىدانند .\r\nابو عبدالله قرطبى مىگويد كه شعبى ، حارث را متهم به كذب كرده است ، ولى گفتار او در اين مورد قابل اعتبار نيست ، چون از حارث دروغى ظاهر نشده است ، حتماً شعبى ، حارث را در اثر علاقهء شديدى كه نسبت به پيشگاه على ( عليه السلام ) ابراز مىكرد و او را از ديگران برتر مىدانست ، دشمن مىداشته است ، زيرا شعبى ابوبكر را برتر از ديگران مىدانست و مىگفت : او اول كسى است كه اسلام را پذيرفته است . « 1 »\r\nابن حجر در بيوگرافى حارث مىگويد : « ابن عبدالبر در كتاب « علم » راز گفتار شعبى را چنين بيان مىكند كه شعبى ، حارث را به علت علاقه‌اى كه نسبت به على ( عليه السلام ) داشت ، تنقيد و تكذيب كرده و به عقيده من جزاى اين عمل مغرضانه خود را هم چشيده است و آن اينكه از حارث كوچك‌ترين دروغى ديده نشده و درنتيجه ، دروغ خود شعبى ثابت شده است . »\r\nابن شاهين مىگويد : احمد بن صالح گفت : « حارث اعور ، مردى است مورد اطمينان و اعتبار ، چقدر نيكو آورده آنچه را كه از على ( عليه السلام ) نقل كرده و در مدح و تمجيد وى گفته است ! ! به او گفتند كه شعبى ، حارث را تكذيب مىكند ، در جواب آنان گفت : حارث در نقل حديث دروغ نمىگفت بلكه شعبى او را در اعتقادش به على ( عليه السلام ) تكذيب كرده است . »\r\nنگارنده : شما را به خدا اى محققان روشن‌ضمير و آگاه ! بگوييد ببينم ! آيا روا و سزاوار است كه يك مسلمان پاك و بىگناه به جرم دوست داشتن على امير\r\n\r\n\r\n","description":"","footnote":"\r\n( 1 ) - تفسير قرطبى 5 / 1 .\r\n","page_name":" 437 ","page_number":437},
  {"content":"\r\n\r\nالمؤمنان ( عليه السلام ) آن بند و الا و صالح خدا ، متهم به دروغ‌گويى شود و به‌عنوان فردى كذاب و دروغگو معرفى شود ؟\r\nآيا آيين علم و كاوشگرى و يا دين و عقيده ، چنين اجازه‌اى را به ما مىدهد ؟ ! مگر خود رسول خدا ( صلى الله عليه و آله و سلم ) نبود كه با صداى بلند برترى على ( عليه السلام ) را بر ديگران اعلام كرد تا آنجا كه فرمود : « يا على تو نسبت به من مانند\r\nهارون هستى نسبت به موسى ؟ ! »\r\nرسول اكرم آنچنان سخنان افتخارآميز تاريخى دربارهء على گفته است كه دربارهء احدى از اصحاب و يارانش آن‌چنان سخنى را ابراز نداشته است .\r\nدوست و دشمن فضائل و افتخارات بىشمارى براى على ( عليه السلام ) از زبان پيامبر ( صلى الله عليه و آله و سلم ) شنيده و به آن معترفند ؛ فضائلى كه دربارهء هيچ‌يك از صحابه شنيده نشده است .\r\nچنان‌كه حاكم مىگويد : روزى معاويه ، سعد بن ابى وقاص را به سّب على ( عليه السلام ) وامىداشت . او در جواب معاويه گفت : اى معاويه ! من چگونه دربارهء مردى سخن زشت و ناسزا بر زبان آرم كه افتخارات و فضائل فراوانى از زبان رسول‌الله دربارهء وى نقل شده است كه اگر يكى از آن‌ها دربارهء من نقل مىشد ، براى من بيش از شتران سرخ‌موى ارزش داشت ، سپس حديث كساء ، حديث منزلت ، حديث بيدق و جريان معروف جنگ خندق را به‌عنوان شاهد گفتارش براى وى خواند . « 1 »\r\nرسول خدا ( صلى الله عليه و آله و سلم ) در شناساندن شخصيت بزرگ اميرمؤمنان ( عليه السلام ) به اين مقدار اكتفا نكرده بلكه علمى ، اخلاقى ، اجتماعى ، سياسى ، فضائل و كمالات ذاتى على را براى امت خويش بيش از اين روشن ساخته است .\r\nچنان‌كه باز حاكم نقل مىكند كه رسول خدا ( صلى الله عليه و آله و سلم ) به على ( عليه السلام ) فرمود : « يا على هركس از من فرمان برد ، از خدا فرمان برده است و هركس از تو فرمان برد ، از من فرمان برده و هركس با تو راه عداوت و مخالفت در پيش گيرد با من مخالفت ورزيده است . » « 2 »\r\n\r\n\r\n","description":"","footnote":"\r\n( 1 ) . مستدرك حاكم 3 / 108\r\n( 2 ) . همان .\r\n","page_name":" 438 ","page_number":438},
  {"content":"\r\n\r\nاينها نمونه‌هاى مختصرى از فضايل و نشانه‌هاى شخصيت عظيم اميرمؤمنان بود كه در اينجا اشاره شد و اگر نه ، افتخارات و فضائلى كه از زبان رسول خدا ( صلى الله عليه و آله و سلم ) دربارهء على ( عليه السلام ) صادر شده ، بيش از آن است كه در اينجا بگنجد .\r\nبا اين حال عجبى در آن نيست كه شعبى ، حارث را به جرم اينكه دوست دار على ( عليه السلام ) بود ، دشمن بدارد و او را متهم به كذب سازد زيرا شعبى هوادار و از دوستداران امويان بود و از سفر رنگين آنان برخوردار مىشد و در چمنزار سرسبز دنياى آنان مىچريد و شيرهء جان مىگرفت ، اين بود كه طبق اميال و خواسته‌هاى آنان قدم برمىداشت و پيش مىرفت و موافق رضا و رغبت آنان زبان به سخن مىگشود ، چنان كه در تاريخ آمده است : عبدالملك بن مروان ، شعبى را\r\nبه‌سوى مصر فرستاد تا از مردم براى فرزند وى « وليد ابن عبدالملك » بيعت بگيرد ، سپس از ناحيهء بشر بن مروان كه از طرف عبدالملك استاندار كوفه بود ، به سمت سرپرستى « امور حسبيه » منصوب شد . « 1 » بعد از آن هم از طرف عمر بن عبدالعزيز منصب قضا و رياست دادگاه كوفه را به عهده گرفت . « 2 »\r\nآرى ، شعبى از هواداران مروان اموى بوده ، در راه ارضاى وى و ديگر امويان ، هر آنچه دلش مىخواست ، مىگفت و انجام مىداد و در اين راه نه از دروغ گفتن ابا و امتناع داشت و نه از افترا گفتن مىترسيد .\r\nابوالفرج از حسن بن عمر فقيمى چنين آورده است كه وى مىگويد : من روزى به پيش شعبى رفتم و در خانهء وى صداى جالب و مهيجى به گوشم رسيد ، از وى پرسيدم كه اين صدا از همسايه به گوش مىرسد ؟ وى دست مرا گرفت و به درون اطاق شخصى خود برد ، ناگاه چشمم به جوان زيبارو و ماه‌پيكرى افتاد كه با صداى شهوت‌انگيزى ترانه مىخواند ، آن‌گاه شعبى رو به من كرد و گفت : آيا او را\r\n\r\n\r\n","description":"","footnote":"\r\n( 1 ) . كتاب اغانى 2 / 120\r\n( 2 ) . تاريخ طبرى 5 / 310 .\r\n","page_name":" 439 ","page_number":439},
  {"content":"\r\n\r\nمىشناسى ؟ گفتم : نه . گفت : اين همان كسى است كه در طفوليت و صباوت علم و هنر به او عطا شده است ، اين همان « ابن سريج » است . « 1 »\r\nباز ابوالفرج مىگويد : از عمر بن ابى خليفه نقل شده است كه او مىگويد : شعبى با پدرم در طبقهء دوم خانه بودند ، از طبقهء پايين صداى جالب خوانندگى به گوش ما رسيد ، پدرم به شعبى گفت : آيا صدايى به گوشت مىرسد ؟ گفت : نه ! ! نگاهى به پايين انداختيم ، ناگهان جوان خوش‌منظر و زيبارويى را ديديم كه آوازه‌خوانى مىكرد ، او همان « ابن عايشه » معروف بود . شعبى از سر تعجب و شگفت‌انگشت حيرت به دندان گرفته بود و مىگفت : خداوند علم و هنر را به هر كسى كه بخواهد مىدهد . « 2 »\r\nباز ابوالفرج نقل مىكند كه مصعب ابن زبير در دوران استاندارى خويش در كوفه دست شعبى را گرفت و به اطاق شخصى همسر خويش عايشه ، دختر طلحه وارد نمود ، در آن وقت عايشه لخت و عريان بود و لباسى كه او را بپوشاند بر تن نداشت . مصعب گفت : شعبى ! عايشه را چگونه ديدى ؟ شعبى عايشه را بسيار ستود و به دلخواه مصعب او را توصيف و تحسين كرد . مصعب دستور داد كه ده هزار درهم پول و سى دست لباس به او داده شود . « 3 »\r\nچنان‌كه مىگويند : شعبى سوگند ياد مىكند كه على ( عليه السلام ) از اين جهان رخت بربست ، در حالتى كه چيزى از قرآن\r\nحفظ نكرده بود . « 4 »\r\nصاحبى مىگويد : اين سخن دربارهء على ( عليه السلام ) بسيار زشت و بىاساس است ، دربارهء كسى كه با صداى بلند اعلان مىداشت : قبل از آنكه مرا از دست دهيد ،\r\n\r\n\r\n","description":"","footnote":"\r\n( 1 ) . اغانى 1 / 121\r\n( 2 ) . اغانى 2 / 71\r\n( 3 ) . اغانى 1 / 133\r\n( 4 ) . القرطبى 1 / 158 .\r\n","page_name":" 440 ","page_number":440},
  {"content":"\r\n\r\nمشكلات علمى و دينى خويش را از من بپرسيد تا جوابتان دهم . آيه‌اى در قرآن نيست مگر آنكه از تمام خصوصيات و مشخصات آن آگاهم و مىدانم كه به هنگام شب فرود آمده ؛ يا روز ، در كوه نازل شده يا در دشت . « 1 »\r\nسدى از عبدالخير نقل مىكند كه على ( عليه السلام ) در روز وفات رسول خدا ( صلى الله عليه و آله و سلم ) در مردم سبك‌سرى نسبت به قرآن احساس كرد و سوگند ياد نمود كه تا قرآن را جمع‌آورى نكرده است ، عبا بر دوش نكشد . على ( عليه السلام ) از آن روز در خانهء خود نشست و مشغول جمع‌آورى قرآن شد و قرآن على اولين قرآنى بود كه جمع‌آورى شد و همهء آن را على از حفظ نوشت و آن قرآن در پيش اولاد امام صادق ( عليه السلام ) است .\r\nاى مسلمانان غيور ! ملاحظه مىكنيد كه اين مرد جسورچسان به خدا و پيامبرش جرأت مىكند ؟ ! چگونه سخن زشت و نابه‌جايى به زبان مىراند ؟ !\r\nآرى ، اميرالمؤمنان ( عليه السلام ) به گواه روايات فراوان ، دروازه شهر علم رسالت است « 2 » و به زبان روايات فراوان ديگر ، دروازه شهر حكمت و رازهاى خلقت است « 3 » ، على ( عليه السلام ) هميشه با قرآن است و قرآن با اوست . اين دو از هم جدا نمىشوند تا در واپسين روز ، هر دو با هم در حوض كوثر به پيش رسول خدا ( صلى الله عليه و آله و سلم ) وارد آيند .\r\nاين است ، واقعيت على ( عليه السلام ) و آن است نظر دشمن خفاش‌صفت كه چشم ديدن آفتاب حقيقت را ندارد ، باشد تا آنان كه افترا مىگويند و به گناه مرتكب مىشدند ، به مجازات دروغ و افترايشان مبتلا شوند . « 4 »\r\n\r\n\r\n","description":"","footnote":"\r\n( 1 ) . فقه اللغه 170\r\n( 2 ) . كنز العمال 6 / 156\r\n( 3 ) . صحيح ترمذى 14 / 171\r\n( 4 ) . مستدرك 3 / 124 ، جامع‌الصغير سيوطى 4 / 356 .\r\n","page_name":" 441 ","page_number":441},
  {"content":"\r\n\r\nپاورقى شمارهء ( 3 )\r\n\r\nمصادر حديث : لَتَرْكَبُنَّ سُنَنَ مَنْ قَبْلَكُمْ\r\nاين حديث علاوه‌بر كنزالعمال در مدارك معتبر ديگر نيز نقل شده است . اين حديث را « احمد » در مسند خود از واقد ليثى : ج 5 ، ص 218 ، از ابو سعيد خدرى : در ج 3 ، ص 74 ، آورده است .\r\n« بخارى » هم اين حديث را در كتاب اعتصام ، فصل گفتار نبى : ج 8 ، ص 151 ، بدين‌صورت نقل كرده است «\r\nلَتَرْكَبُنَّ سُنَنَ مَنْ قَبْلَكُمْ » .\r\n« مسلم » در كتاب « علم » در فصل پيروى از سنن يهود و نصارى : ج 8 ، ص 57 ، « هيثمى » در مجمع‌الزّوايد : ج 7 ، ص 261 ، از ابن عباس اين حديث را آورده‌اند .\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nپاورقى شمارهء ( 4 )\r\n\r\nگفتگوى مؤلف با يك دانشمند يهودى\r\nمن با يكى از علماى يهود گفتگويى داشتم و در اينباره كه « دوران دين يهود سپرى شده و دلايل و معجزاتشان تمام شده است » ؛ به او گفتم :\r\nآيا شريعت تنها براى يهودىهاست و يا به تمام مردم و ملت‌ها عموميت دارد ؟\r\nاگر اختصاص به ملت يهود داشته باشد ، ملت‌هاى ديگر به پيامبر ديگرى نيازمند خواهند بود و آن پيامبر ( صلى الله عليه و آله و سلم ) به نظر شما جز پيامبر اسلام ( صلى الله عليه و آله و سلم ) چه كسى مىتواند باشد ؟ اگر شريعت موسى همگانى و جهانى است و به تمام بشر و انسان‌ها عموميت دارد ، پس به يك دليل هميشگى و گواه زنده‌اى نيازمند خواهد بود ، در صورتى كه امروز چنين دليل و گواهى در دست نيست ، زيرا معجزات حضرت موسى به عصر خود وى اختصاص داشت و بعد از وى اثرى از آن باقى نمانده است تا موجب باور و يقين شود و بقا و استمرار آئين يهود را براى هميشه ثابت كند و در تمام اعصار و قرون گواه حقانيت آن باشد .\r\nاگر بگوييد : گرچه اين معجزات فعلًا وجود ندارد ولى تواتر اخبار و نقل‌هاى فراوان وجود آن‌ها را روشن و مسلم مىسازد ، در جواب خواهيم گفت كه :\r\nاولًا : معجزه ، در صورتى مىتواند ، از راه تواتر ثابت شود كه تعداد ناقلانش به\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nحدى برسند كه درميان مردم موجب يقين شوند و شما نمىتوانيد چنين تواتر را در اثبات معجزات حضرت موسى ( عليه السلام ) در هر عصرى و ميان هر ملت و نسلى ثابت كنيد .\r\nوثانياً : اگر تنها نقل معجزات در اثبات يك حقيقت كفايت كند ، اينكه به معجزات حضرت موسى ( عليه السلام ) اختصاص ندارد ، شما معجزات حضرت موسى ( عليه السلام ) را نقل مىكنيد ، مسيحيان معجزات حضرت عيسى ( عليه السلام ) را نقل مىكنند ، مسلمانان نيز معجزات پيامبرشان را ، چه تفاوتى در ميان اين نقل‌ها هست كه گفتار شما در نقل معجزات حضرت موسى پذيرفته شود ولى گفتار ديگران نه ! ! اگر همان نقل معجزات پيامبرى موجب تصديق آن پيامبر شود ، شما چرا نبوت پيامبران ديگر را كه معجزات هم آنان نقل شده است ، تصديق نمىكنيد ؟\r\nاو در پاسخ من گفت : معجزاتى كه يهوديان براى حضرت موسى نقل مىكنند مسيحيان و مسلمانان نيز آن‌ها را تصديق مىنمايند و به صحت آن‌ها اعتراف دارند و اما معجزات پيامبران ديگر مورد قبول همه نيست ، اين است كه آن‌ها به دلايل ديگر نيازمندند تا به مرحلهء ثبوت برسند .\r\nدر پاسخ وى گفتم : آرى ، درست است كه مسيحيان و مسلمانان نيز معجزات حضرت موسى ( عليه السلام ) را قبول دارند ولى نه از راه تواتر و نقل‌هاى يقين‌آور يهوديان بلكه به علت اينكه پيامبرانشان از آن معجزات خبر داده‌اند . مسيحيان و مسلمانان ، معجزات حضرت موسى ( عليه السلام ) را به‌وسيلهء پيامبرانشان مىشناسند و اگر نبوت آنان را نپذيرند ، راهى به تصديق معجزات حضرت موسى ( عليه السلام ) نخواهند داشت تا او را به پيامبرى قبول بدارند .\r\nاين اشكال تنها به دين يهود اختصاص ندارد بلكه به تمام اديان گذشته هم متوجه است و تنها دين اسلام است كه معجزهء آن جاودان و درتمام قرون و اعصار زنده و در ميان تمام ملت‌ها و نسل‌ها جريان دارد و تا روز رستاخيز با جهانيان سخن مىگويد و آنان را به‌سوى حق دعوت مىكند .\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nما از راه اين معجزهء جاودان و جارى كه همان قرآن است ، اسلام را مىشناسيم و آن را تصديق مىكنيم ، اسلام را كه شناختيم و پذيرفتيم از تصديق تمام پيامبران گذشته نيز ناگزيريم زيراكه قرآن و پيامبر اسلام ( صلى الله عليه و آله و سلم ) آنان را امضا و تصديق كرده است .\r\nكوتاه‌سخن اينكه قرآن تنها معجزهء جاودان و هميشگى است كه صحت تمام كتب آسمانى پيشين را امضا و به صدق و پاكى تمام پيامبران گذشته شهادت مىدهد و به آنان ارج مىنهد .\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nپاورقى شمارهء ( 5 )\r\n\r\nترجمهء قرآن و شرايط آن\r\nخداوند پيامبر اسلام ( صلى الله عليه و آله و سلم ) را براى هدايت و راهنمايى مردم بر انگيخته و او را در اين مسير مقدس به‌وسيلهء قرآن پيروز گردانيده است ، پس قهراً اين قرآن به هر آنچه كه انسان را به سعادت ابدى مىرساند و به اوج عزت ، عظمت و كمالش مىكشاند ، مشتمل مىباشد .\r\nاين لطف و عنايتى است ، از سوى پروردگار به تمام افراد بشر متوجه شده است و به ملت خاصى اختصاص ندارد ، منتهى حكمت الهى چنين اقتضا كرده است كه كتاب خويش را با زبان قوم پيامبرش نازل كند ولى قوانين و تعاليم آن ، همگانى و راهنمايىهاى آن عمومى و جهانى است ، پس همه بايد قرآن را بفهمند تا بتوانند از آن الهام و راهنمايى بگيرند و اين چرا فروزان را به‌دست گرفته و در مسير سعادت و هدايت پيش بروند .\r\nترديدى در اين نيست كه همگانى بودن قرآن ، ضرورت ترجمهء آن را اقتضا مىكند كه بايد اين كتاب آسمانى به تمام زبان‌هاى زندهء جهان ترجمه گردد تا كسانىكه با زبان قرآن آشنا نيستند ، بتوانند از حقايق عالى و همگانى آن برخوردار شوند ولى نكته‌اى كه بايد در ترجمهء قرآن حتماً بدان توجه داشت ، اين است كه ترجمه\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nكنندهء قرآن بايد هم به زبان قرآن و هم به زبانى كه قرآن را به آن زبان برمىگرداند ، كاملًا احاطه و در آن تخصص داشته باشد زيرا ترجمه هرچه هم محكم و شيوا باشد ، باز نمىتواند مزاياى بلاغتى قرآن را - كه اختصاص به خود قرآن دارد و آن را معجزه كرده و از ديگر سخنان ، ممتاز مىسازد - كاملًا به خود بگيرد ولى با اين حال بايد مترجم نكات و دقايقى كه در آيات و اسلوب قرآن به‌كار رفته است ، در ترجمهء خود بگنجاند ، معنى و مفهوم اصلى آيات و كلمات را با عبارات ساده و شيوا به‌روشنى نشان دهد ، اين هم در صورتى ممكن خواهد بود كه مترجم ، معنى و منظور قرآن را خوب بفهمد و در فهم دقيق آن نيز از شناخت ، سه موضوع زير ناگزير است :\r\n1 - آنچه از ظاهر لفظ استفاده مىگردد .\r\n2 - آنچه عقل و فطرت سالم انسان بر آن حكم مىكند .\r\n3 - رواياتى كه در تفسير قرآن از معصوم و خاندان وحى آمده است .\r\nمترجم قرآن بايد اين سه موضوع را كاملًا بشناسد و در ترجمهء قرآن آن‌ها را به‌كار بندد و به كمك آن‌ها معنى و مفهوم اصلى قرآن را خوب دريابد و سپس آن را به سادگى به زبان ديگر برگرداند .\r\nو اما آراء و نظرات شخصى مفسرين كه در كتاب‌هاى تفسيرشان آورده‌اند ، از درجهء اعتبار ساقط است و مترجم نبايد در ترجم خويش به آن‌ها اتكا و استناد كند .\r\nاگر در ترجمهء قرآن همهء اين شرايط رعايت گردد ، در اين صورت نه‌تنها ترجمه قرآن اشكالى نخواهد داشت بلكه بسيار لازم و به‌جا خواهد بود كه هر قوم و ملتى بتوانند با زبان خودشان از حقايق و مفاهيم قرآن برخوردار شوند زيرا قرآن براى عموم مردم فرود آمده است و نبايد لغت و زبان قرآن اختصاصى باشد و كسانى را كه با اين زبان خاص آشنايى ندارند ، از حقايق عالى و تعاليم ربانى آن محروم و بىنصيب بمانند .\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nپاورقى شمارهء ( 6 )\r\n\r\nمجادلهء قريش با رسول خدا ( صلى الله عليه و آله و سلم )\r\nرواياتى كه در شأن نزول آيات و « معجزات اقتراحى » قريش « 1 » وارد شده است ، همان معنى را كه در تفسير اين آيات در متن كتاب آورديم ، تأييد مىكند ، چنان‌كه در تفسير برهان در ذيل همان آيه نقل شده است از رسول خدا ( صلى الله عليه و آله و سلم ) كه در كنار كعبه نشسته بود ، گروهى از قريش اطراف وى را گرفتند ، از آنان بود : وليد بن مغيرهء مخزومى ، ابوالبخترى پسر هشام ، ابو جهل فرزند هشام ، عاصم بن وائل سهمى ، عبدالله فرزند بنى اميهء مخزومى و عده‌اى ديگر . رسول خدا ( صلى الله عليه و آله و سلم ) با يك نفر ديگر از يارانش كتاب خدا را بر آنان مىخواند و فرمان خدا را ابلاغ مىكرد ، آنان به يكديگر گفتند كه آيين محمد توسعه و گسترش يافته و سخنانش ارج و عظمت خاصى به خود گرفته است . بياييد كه عرصه را بر وى تنگ سازيم ، توبيخ و ملامتش كنيم ، به باد انتقاد و مذمتش بگيريم ، براهين و دلايلى عليه وى اقامه نموده و سخنانش را باطل بسازيم تا در پيش يارانش از عظمت و موقعيت وى كاسته شود و گفتارش از ارج و ارزش بيفتد و از مسيرى كه در پيش دارد ، بازگردد . از گمراهى و ضلالت\r\n\r\n\r\n","description":"","footnote":"\r\n( 1 ) . معجزات اقتراحى همان معجزات درخواستى قريش است كه از راه عناد و لجبازى از رسول خدا ( صلى الله عليه و آله و سلم ) درخواست مىكردند و در « سورهء 17 ، آيهء 90 - 93 » به اين گونه معجزات اشاره شده است .\r\n","page_name":" 448 ","page_number":448},
  {"content":"\r\n\r\nدست بردارد و از سركشى و طغيان نادم شود . اگر از اين راه توانستيم او را از مسير باطلش برگردانيم ، چه بهتر و اگر نتوانستيم در آن صورت بايد راه ديگرى بپيماييم و با شمشيرهاى آخته بر وى بتازيم و نابودش بسازيم .\r\nسخن كه به اينجا رسيد ، ابوجهل گفت : كيست كه اين مأموريت را به عهده گيرد و با محمد به مجادله و گفتگو بپردازد و او را محكوم و مجاب سازد ، عبدالله ابن ابى اميه براى اين كار داوطلب شد و گفت : من حاضرم كه اين مأموريت را انجام دهم . آيا نمىخواهيد مرا براى اين كار انتخاب كنيد ، در حالى كه من هماورد اصيل و شريفم و سخنور بسنده و پاسخگو ! ! ابوجهل گفت : آرى مىپذيرم و تو را براى اين كار انتخاب مىكنم ، همگان پيش وى رويد و عبدالله سخنگوى شما باشد . از همان‌جا پيش رسول الله رفتند و عبدالله چنين سخن آغاز نمود :\r\nاى محمد ! راستى كه مقام بس بلند و عظيمى را ادعا مىكنى ! ! سخن بس بزرگ و شگفت‌انگيزى به زبان مىرانى ! ! مىگويى كه تو رسول رب‌العالمين و پيام‌آور پروردگار جهانى ! ! به پروردگار خلق و آفرينش و به خداوندگار جهان هستى نمىسزد كه همچون تويى پيامبر و نماينده‌اى براى خود انتخاب كند ، زيرا تو هم مانند ما بشرى بيش نيستى و كوچك‌ترين امتيازى بر ما ندارى ، مانند ما مىخورى و مىآشامى و مانند ما در كوچه و بازار راه مىروى .\r\nاين پادشاهان روم و ايرانند كه نمايندگان آنان داراى ثروت و عظيم ، شخصيت بزرگ ، خانه‌هاى زيبا و پرشكوه\r\nهستند و كاخ‌هاى مجلل ، خيمه خرگاه عالى و اشرافى دارند و صاحب بندگان و خدمتگذاران فراوان و متعدد مىباشند .\r\nآيا پروردگار جهانيان كه برتر از اين ملوك و سلاطين هست و آنان بندگان اويند ، نبايد نمايندهء او برتر از نمايندهء آنان باشد ! ؟ اگر خداوند بخواهد پيامبرى به سوى ما برانگيزد ، قاعدتاً بايد ثروتمندترين و مرفه‌ترين كس را از ميان ما انتخاب كند نه فقيرترين و ناشناس‌ترين را ، پس چرا اين قرآن كه مىگويى از سوى خدا است ، بر\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nعظيم‌ترين مردم دو شهر بزرگ نازل نگرديده است ؟ ! چرا قرآن بر وليد بن مغيره در مكه و يا عروهء بن مسعود ثقفى در طائف كه سرشناس‌ترين و ثروتمندترين عربند فرود نيامده است ؟ !\r\nسخن عبدالله كه بدين‌جا رسيد ، پيامبر ( صلى الله عليه و آله و سلم ) فرمود : اى بندهء خدا ، آيا سخنت به پايان رسيد ؟\r\nعبدالله : بلى ، سخنم به پايان رسيد ولى در پايان سخنم اضافه مىكنم كه ما به تو ايمان نمىآوريم مگر اينكه در همين سرزمين مكه ، چشمه‌هايى براى ما جارى كنى ، چه آن كه زمين مكه ناهموار و سنگلاخ است و از دره‌ها و كوه‌ها تشكيل يافته است ، تو بايد آن را هموار سازى چشمه‌هايى از آن براى ما جارى كنى زيرا كه ما به اين چشمه‌ها بسيار نيازمنديم و بايد باغ‌هاى خرما و انگور داشته باشى كه نهرهاى آب در ميان آن‌ها جارى گردد و از اين باغ ، هم خود استفاده كنى و هم به ديگران بهره برسانى و يا آسمان را قطعه قطعه بر سر ما فرود آرى چنان‌كه تو خود مىگويى كه : « اگر قطعاتى از آسمان بر سر آنان فرود آيد ، مىگويند : چيزى نيست ابرى است متراكم و درهم ريخته . » شايد ما نيز همان سخن را بگوييم .\r\nعبدالله گفتارش را بدين‌گونه ادامه داد : اگر همهء اين كارها را انجام دهى ، باز ما به تو ايمان نمىآوريم مگر اينكه خدا و فرشتگان را براى ما بياورى و در برابر ما قرار دهى تا آن‌ها را از نزديك ببينيم و قبولشان كنيم و يا خانه‌اى از طلا براى خود به‌وجود بياورى و براى ما نيز از آن بخشش كنى و ما را غنى و بىنياز سازى تا شايد طغيان كنيم و تنها با پرواز كردنت به آسمان‌ها نيز به تو ايمان نمىآوريم مگر اينكه نامه‌اى از سوى خدا براى ما بدين مضمون نازل كنى كه : « اين نامه‌اى است ، از خداوند به‌سوى عبدالله بن ابى مخزوم و يارانش تا به محمد بن عبدالله ( صلى الله عليه و آله و سلم ) ايمان بياورند ، چون كه او پيامبر من است و گفتار وى را تصديق كنند زيرا گفتار وى سخن و گفتار من است . »\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nعبدالله در پايان سخنش افزود : اى محمد ! اگر هم آنچه را كه گفتيم ، انجام دهى ؛ باز نمىدانم كه به تو ايمان مىآوريم يا نه زيرا اگر ما را به آسمان‌ها بالا ببرى و درهاى آسمان را بر رخ ما بگشايى و به درون آن واردمان سازى ، بازهم خواهيم گفت كه شايد ما را سحر كرده‌اى و چشمانمان را بسته‌اى .\r\nرسول الله ( صلى الله عليه و آله و سلم ) : خداوندا ! تو به هر سخن شنوايى و از همه چيز آگاهى و بر گفتار بندگانت دانا ، سپس\r\nگفت :\r\nاما گفتار تو كه مىگويى : « پادشاهان ايران و روم ؛ استانداران ، فرمانداران و نمايندگانشان را از افراد مقتدر و ثروتمند انتخاب مىكنند . » گرچه به‌جاى خود درست و به‌جاست ولى حساب خدا از حساب آنان جداست ، او در حكومت خود تدبير و تقدير خاصى دارد ، در راه ادارهء امور جهان از افكار و اميال شما پيروى نمىكند ، آنچه را كه مىخواهد ، انجام مىدهد و هرطور كه بخواهد فرمان مىراند .\r\nاگر پيامبران خدا ، داراى كاخ‌هاى مجلل بودند و در آن مىغنودند و يا بندگان و خدمتگزارانى داشتند كه بدان وسيله احساس غرور و برترى مىنمودند و از مردم فاصله مىگرفتند ، آيا در اين صورت دستگاه رسالت ضايع و بىنتيجه نمىشد ؟ ! چرخ هدايت و رهبرى به كندى و ركود نمىگراييد ؟ ! و . . .\r\nو اما گفتار تو كه مىگويى : « اگر تو پيامبر بودى ، فرشته‌اى با تو مىبود كه به نبوت تو شهادت دهد و ما آن را با چشم خود مىديديم و شهادتش را حضوراً مىشنيديم » ، سخنى است بس شگفت‌انگيز زيرا :\r\nاولًا : فرشته قابل درك و ديدن نيست تا تو بتوانى آن را مشاهده كنى ، فرشته به‌مانند همين هواست كه وجود عينى و ظاهرى ندارد .\r\nثانياً : بر فرض اگر نيروى ديدتان از نظر معنا قوى شود و بتوانيد فرشتگان را مشاهده كنيد حتماً خواهيد گفت : اين فرشته نيست بلكه بشر است زيرا اگر فرشته براى شما ظاهر شود ، به‌صورت همان بشر كه با او انس و الفت داريد ، ظاهر\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nمىشود تا بتوانيد با او سخن بگوييد و گفتار او را در شهادت بر نبوت بفهميد در اين صورت هم خواهيد گفت كه او بشرى بيش نيست و به دروغ به نام يك فرشته به نفع تو شهادت و گواهى مىدهد .\r\nاما گفتار تو كه : مرا به سحر متهم مىسازى و مىگويى : « تو سحرزده هستى » بسيار سخن نابه‌جايى است ، زيرا چگونه مىتوانيد مرا سحرزده بناميد ، در صورتى كه مىدانيد من در عقل و تشخيص از شما برترم ؟ آيا از آن روز كه من هستى به خود گرفته‌ام تا به امروز كه چهل سالگى را پشت سر گذاشته‌ام ، جرم و خطايى از من ديده‌ايد ؟ دروغ و يا سخن زشتى از من شنيده‌ايد و يا عملى بر خلاف عقل و تفكر از من سر زده است ؟ اگر كسى در اين مدت طولانى تا اين حد از خطا و اشتباه و از لغزش و لرزش محفوظ و مصون بماند و در تمام دوران زندگى با آنهمه فراز و نشيبى كه دارد ، كوچك‌ترين گناه و معصيت از وى سر نزند آيا به گمان شما چنين انسانى به نيروى خود اتكا دارد و يا به يك نيروى معنوى و الهى ؟ !\r\nو اما آنچه كه گفتى : « اين قرآن به يك مرد سرشناس و مقتدر و ثروتمندى از دو شهر معروف نازل نشده است . » پاسخ اين سؤال ، روشن است زيرا خداوند عظمت و كمال انسانى را در مال و ثروت نمىداند ، چنان‌كه شما مىپنداريد ، به مال و منال دنيا كوچك‌ترين ارزش و ارجى نمىنهد ، چنان‌كه شما ارزش قائليد و از كسى نمىترسد ، چنان‌كه شما از افراد مقتدر بيم‌ناك هستيد و با چشم عظمت و بزرگى به آنان مىنگريد و اين‌گونه افراد را به هر مقام و منصبى حتى به رسالت و نبوت نيز لاايق و برازنده مىدانيد .\r\nو اما آن چه كه گفتى : « به تو ايمان نمىآوريم تا چشمه‌هايى از زمين براى ما جارى سازى . » سخنى نيست كه بر پايهء منطق استوار باشد و از عقل و تفكر سرچشمه گيرد زيرا در اين بخش از سخنت معجزاتى را درخواست مىكنى كه هيچ‌يك از آن‌ها قابل عمل نيست چون :\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nقسمتى از آن‌ها اگر هم انجام گيرد ، نمىتواند دليل پيامبرى باشد ( مانند داشتن باغ و بستان و نهرهاى آب ) محمد رسول الله برتر از آن است كه از نادانى و جهالت مردم سوءاستفاده كند ، آن‌چه را كه دليل و نشانهء نبوت نيست ، دستاويزى براى خود قرار دهد و رهبرى خويش را بر آن مستند و استوار سازد .\r\nقسمت دوم اين معجزات درخواستى تو ، طورى است كه اگر انجام گيرد ، موجب هلاكت تو خواهد بود ، در صورتى كه پيامبر ( صلى الله عليه و آله و سلم ) براى اثبات حقيقت و ايجاد ايمان در دل مردم ، معجزات را نشان مىدهد نه براى هلاكت و نابود آنان ، تو با خواستن اين معجزه درواقع هلاكت خويش را درخواست مىكنى ، خداوند بر بندگانش مهربان‌تر و به مصلحت آنان داناتر از آن است كه دراثر درخواست جاهلانهء آنان به ورطه هلاكت و بدبختى رهسپارشان سازد .\r\nقسمت سوم معجزات درخواستى تو از حيطهء امكان به دور است و اصلًا قابل عمل نيست تا طبق درخواست تو انجام گيرد ( مانند ديدن خدا و فرشتگان و آوردن نامهء كتبى و دست‌خطى از سوى خدا ) .\r\nقسمت چهارم در خواست‌هاى تو طبق اعتراف صريح تو جز عناد و لجاجت و جز به باد مسخره گرفتن حقيقت و پيامبر خدا ، انگيزهء ديگرى ندارى . موضوع حق‌جويى و حقيقت‌يابى درميان نيست ، بنابراين آوردن چنين معجزه‌اى ، عملى است بيهوده . خدا و پيامبرش برتر از آنند كه به عناد و لجاجت يك مشت مردم عنود و بوالهوس ارج نهند و با درخواست آنان به يك عمل عبث دست بيالايند .\r\nكوتاه‌سخن اينكه ، اين درخواست‌هاى تو جز بهانه‌جويى چيز ديگرى نيست ، اين است كه جواب مثبت و عملى ندارد و اينك جواب منفى تك تك آن‌ها :\r\nاما درخواست تو اى عبدالله ! كه مىگويى : « از زمين چشمه‌هايى جارى ساز يا تو بايد باغ ، بستان و نهرهاى آب داشته باشى » ، اين درخواست‌هاى تو از جهل و نادانيت سرچشمه مىگيرد . تو از راز معجزات خدا بىخبر و ناآگاهى . اگر اين كارها\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nرا انجام دهم و هر آنچه را كه گفتى داشته باشم ، آيا به گمان تو پيامبر خواهم بود ؟ !\r\nاين درخواست‌هاى تو به‌مانند آن است كه بگويى اگر برخيزى و راه به روى نبوت تو را مىپذيرم ! ! آيا تو و يارانت باغ‌ها و بستان‌هايى در طائف نداريد و در آن باغ و بستان‌ها نهرها جارى نيست ؟ آيا شما با داشتن آن‌ها پيامبر شده‌ايد تا من نيز با داشتن باغ و بستان پيامبر باشم ؟ !\r\nو اما درخواست تو كه مىگويى : « آسمان را قطعه قطعه كن ، بر سر ما فرود آر ! » آيا در اين صورت مرگ و هلاكت شما قطعى نخواهد بود ؟ شما با اين درخواست‌هايتان مىخواهيد پيامبر خدا شما را نابود كند ولى او مهربان‌تر از آن است كه شما مىپنداريد . او شما را نابود و هلاك نمىسازد بلكه براى هدايت شما دلايلى از سوى خدا برايتان نشان مىدهد ولى به اين حقيقت توجه داشته باشيد كه حجج و دلايل پروردگار به دلخواه بندگانش نيست كه هرچه را بخواهند آن را آنجام دهد ، زيرا شايد انسان در اين مورد صلاح و فساد خويش را تشخيص ندهد و آنچه را كه صلاحش در آن نيست ، درخواست كند . اى عبدالله ! آيا تو تا حال ديده‌اى كه دكترى به دلخواه بيمار براى وى دارو تجويز كند و يا ديده‌اى كه قاضى به دلخواه طرف دعوا از مدعى و شاكى دليل بخواهد ؟ !\r\nاما درخواست تو كه مىگويى : « خدا و فرشتگان او را براى ما بياور تا آنان را ببينيم و شهادتشان را بر نبوت تو حضوراً بشنويم » با اين سخن چيزى را درخواست مىكنى كه از دايرهء امكان بيرون است ، زيرا بديهى است كه خداوند مانند انسان نيست كه بيايد ، برود ، حركت كند ، در برابر چيزى قرار گيرد و ديده شود ، پس شما اين امر محال را كه شدنى\r\nنيست ، درخواست مىكنيد ؟ !\r\nاما درخواست تو اى عبدالله ! كه مىگويى : « يا خانه‌اى از طلا داشته باشى » .\r\nاينكه دليل نبوت نمىتواند باشد . آيا تو شنيده‌اى كه پادشاهان مصر خانه‌هايى از طلا دارند ؟\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nعبدالله : آرى .\r\nرسول الله : آيا آنان با داشتن آن خانه‌هاى طلايى به نبوت رسيده‌اند ؟\r\nعبدالله : نه .\r\nرسول الله : پس داشتن خانه‌اى از طلا ، محمد را نيز نمىتواند به مقام نبوت برساند . محمد نمىخواهد از جهل تو سوءاستفاده كند ، با طلا و خانهء طلايى نبوت خود را اثبات كند .\r\nو اما درخواست تو اى عبدالله ! كه مىگويى : « به آسمان پرواز كنى » و سپس اضافه مىكنى كه : « تا نامه‌اى از سوى خداوند براى ما نياورى به تو ايمان نمىآوريم . » اين هم يك بهانه‌جويى نيست زيرا پرواز كردن به آسمان‌ها سخت‌تر از فرود آمدن است . تو خود كه مىگويى : « به آسمان پرواز كردنت ، موجب ايمان آوردن من نخواهد بود . » پس با اين حال از آسمان نازل شدن و نامه آوردنم ، چگونه موجب تصديق و ايمان آوردن تو خواهد شد ؟ وانگهى ، تو خود در آخر سخنت به صراحت اعتراف مىكنى به اينكه با همهء اينها باز معلوم نيست كه تو را تصديق كنم يا نه ! ! پس تو در برابر حجت خدا عناد و لجاجت مىورزى . تو و يارانت افراد لجوج ، بهانه‌جو و عنودى بيش نيستيد ، جواب تو همان است كه خدا مىفرمايد :\r\nبگو : اى محمد ! « خداوند پاك و منزه است - از آنچه مىپنداريد - من نيستم جز بشرى پيامبر ، پس به من نمىرسد كه به خداوند فرمان صادر نمايم و به دلخواه خود معجزاتى را از وى درخواست كنم . »\r\nآنچه بررسى شد ، تنها يكى از رواياتى بود كه در شأن نزول آيه‌هاى معجزات اقتراحى آمده است و در شأن نزول اين آيات ، روايت‌هاى متعدد ديگرى نيز نقل گرديده است و طبرى هم آن‌ها را در تفسير خود در ذيل همين آيات وارد ساخته است كه از بررسى آن‌ها خوددارى مىكنيم زيرا كه مشت نمونهء خروار است ! !\r\n\r\n\r\n","description":"","footnote":"","page_name":" 455 ","page_number":455}
  ]