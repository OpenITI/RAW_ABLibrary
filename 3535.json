[
  {"content":"\r\nمحمد تقى جعفرى\r\nتفسير و نقد و تحليل\r\nمثنوى جلال الدين محمد بلخى\r\nقسمت سوم - دفتر سوم\r\n","description":"","footnote":"","page_name":" تعريف الكتاب 1 ","page_number":1},
  {"content":"\r\nاين كتاب تحت شماره 288 بتاريخ 31 / 2 / 1352 در كتابخانه ملى به ثبت رسيده است\r\n","description":"","footnote":"","page_name":" تعريف الكتاب 2 ","page_number":2},
  {"content":"\r\nتقديم\r\nبه تكاپو كنندگان در راه پيش برد شخصيت انسانها در هر دو قلمرو فرد و اجتماع .\r\n","description":"","footnote":"","page_name":" تعريف الكتاب 3 ","page_number":3},
  {"content":"\r\nچاپ دوم\r\nاز اين كتاب 1200 نسخه در تاريخ 20 / 2 / 1352 در چاپخانه حيدرى به چاپ رسيد\r\n","description":"","footnote":"","page_name":" تعريف الكتاب 4 ","page_number":4},
  {"content":"\r\n\r\nبسم الله الرحمن الرحيم\r\nمناجات\r\nجهان آفرينا ، طعم لذيذ و جان بخش ايمان به هدف عالى كارگاه هستى را به ذائقهء خشكيدهء انسانهاى امروز بچشان .\r\nكردگارا ، دستى از سر لطف و محبت بر دل و ديدهء شب روان روز افروز قافله - سالاران ارواح بشرى بنواز .\r\nتوانا پروردگارا ، بانگ هشدارى از سروش روح ربوبيت را در انديشه و اعماق وجدان پيش تازان كاروان گمگشتهء انسان اين دوران سحر آميز طنين انداز فرما ، باشد كه بار ديگر به خود بيايند و بر گردند و پلهاى ساخته شده از مصالح واقعيات جاودانى را كه بنا حق در گذرگاه تاريخ خراب كرده‌اند ، دوباره با بينش عالىتر و خلوص نيت كاملتر بسازند و به پيش رفت آگاهانه رو به هدف وجودى انسان و جهان ادامه بدهند .\r\nبار الها ، اين بار رنج و ناتوانى بشرى در تقليل دردها و تنظيم بهزيستى خود ، از حد گذشته است ، اينك به خود او اثبات شده است كه عاجزتر از آن است كه رؤياهاى شيرين خود را در بارهء زندگى ايده آل جامهء عمل بپوشاند . اكنون ديگر فرياد و « غوطه ور شدن در ماديات و غرايز پست حيوانى بشريت را از پاى در آورد » فقط از ارباب مذاهب و از بالاى منابر نمىشوند ، بلكه مجلاتش ، و فيلمهايش در بىبند و بارترين مراكز آزادى طبيعى داد از پوچى حيات طبيعى مىزند .\r\nخداوندا ، تلخى اين كفر جان فرسا را به ذائقهء عوامل ايجاد عشق به زندگى حيوانى بچشان ، باشد كه آنان نيز از رنج و فرسودگى ارواح آدميان اطلاعى پيدا كنند و از سير منحرف و رهسپار يك تمدن انسانى شوند و آدميان هم در دنبالشان .\r\n","description":"","footnote":"","page_name":" 1 ","page_number":5},
  {"content":"\r\n\r\nآيا جلال الدين مولوى يك انسان شناس است ؟\r\nپاسخ واقعى اين سؤال را مىتوان از مباحث گوناگون مثنوى به دست آورد . جلال الدين در هيچ يك از موارد كتابش چنين ادعاى بزرگى را نكرده است كه مستلزم شاگرد خدايى است . بلكه گاهى با ابياتى مانند .\r\n\r\nتن ز جان و جان ز تن مستور نيست\r\nليك كس را ديد جان دستور نيست\r\n\r\nبه ناتوانى عموم انسانها از شناخت جان آدمى و روح او اعتراف مىكند .\r\nجلال الدين از آن شعبه بازان نيست كه مشتى معلومات محدود و نارساى خود را با كلمات پر از پيچ و خمهاى اسرار آميز و دانش مطلق نما ، برخ انسانها بكشد و چشم بندى به راه بيندازد .\r\nبلكه با نظر به دو بيت زير -\r\n\r\nكاشكى هستى زبانى داشتى\r\nتا ز هستان پرده ها برداشتى\r\nهر چه گويى اى دم هستى از آن\r\nپردهء ديگر بر او بستى بدان\r\n\r\nاز شناسايى عالم هستى كه بدون آن نه تنها موجود مرموز انسانى ، بلكه حتى حركت يك برگ ناچيز هم شناخته نخواهد شد ، اظهار ناتوانى مىكند .\r\nبا اين حال تصورات و مفاهيم فراوان از انسان و بايستگى و شايستگى او را در زمينهء . انا لله و انا إليه راجعون به دست آورده است ، به طورى كه از يك نظر واقعاً مىتوان به كم نظير بودن دريافتهاى او در بارهء انسان در ميان انديشمندان و عرفاء عقيده مند گشت .\r\nمولوى اوصاف پست و اخلاق عاليهء بشرى و مقدمات و نتايج آنها را در شرايط مختلف و انگيزه هاى گوناگون چنان توصيف مىكند كه گويى : براى تحقيق در هر يك از آن امور سالها در آزمايشگاه هاى روانى با نظر دقيق بررسىها داشته است .\r\n","description":"","footnote":"","page_name":" 2 ","page_number":6},
  {"content":"\r\nبه اضافهء اين كه جلال الدين گاهى لحن كلامش بالاتر از مجرد مطالعه و انديشه را نشان داده ، گويى : همهء آن پديده ها را در درون خود داشته و براى خود مطرح نموده است ، وقتى كه مىگويد :\r\n\r\nدر هواى آن كه گويندت زهى\r\nبسته‌اى بر گردن جانت زهى\r\n\r\nبيان يك پديدهء مورد مشاهده است كه باز گو مىكند .\r\nبه طور كلى بيت زير را به عنوان يك واقعيت مىتوان از جلال الدين پذيرفت نه به عنوان يك شعر :\r\n\r\nمن به هر جمعيتى نالان شدم\r\nجفت خوش حالان و بد حالان شدم\r\n\r\nنه تنها انسان در حال فردى براى جلال الدين مطرح بوده ، بلكه كيفيتهاى ناشى از زندگانى اجتماعى هم براى او با اهميت جلوه كرده ، بيانات واقع بينانه‌اى را در آن قلمرو ابراز كرده است .\r\nمثلًا بهره بردارى از اختلاف را در مسئلهء پادشاه جهود و نصارى بقدرى عالى متذكر شده است ، كه گويى جلال الدين ساليان دراز در مسائل سياسى ورزيده بوده است .\r\nمىتوان گفت : اظهارات جلال الدين در بارهء مسائل فردى و اجتماعى انسانها ، از مجرد انديشه هاى فلسفى حرفه‌اى و روان شناسى و دانستنىهاى اخلاقى بالاتر بوده و به استشمام فرهنگ كلى و جاودانى بشر در بارهء انسان نزديكتر بوده است ، تا بمطالعه و تفكر . لذا شايسته است بگويم كه آن انسان را كه شوپن هاور در تمام قرون و اعصار موجود واحدى معرفى كرده فقط اختلافات را در اشكال و لباسهاى گوناگون آن مىبيند ، جلال الدين در مثنوى او را قهرمان داستانهاى خود قرار داده و تحولات تكاملى آن را تعليم مىدهد ، اگر چه در آن موارد كه ارتباط انسان را به آغاز و پايان وجودش مورد بررسى قرار مىدهد ، به اشتباهاتى دچار مىشود كه دليلش همان تناقض گويىهاى اوست .\r\n","description":"","footnote":"","page_name":" 3 ","page_number":7},
  {"content":"\r\nمنتخباتى از جملات « علم به كجا مىرود ؟ » تاليف ماكس پلانك ( 1 ) \r\n1 - « ما در لحظهء عجيبى از تاريخ زندگى مىكنيم . لحظه‌اى بحرانى به معناى حرفى كلمه است . چنان مىنمايد كه در شاخه هاى مادى و معنوى تمدن خود به نقطهء بحرانى رسيده‌ايم . اين روحيه نه تنها در حالت فعلى كارهاى عمومى تجلى مىكند ، بلكه در وضع عمومى نسبت به ارزشهاى اساسى ، خواه در زندگى شخصى و خواه در زندگى اجتماعى چنين است .\r\nبسيارى از مردم برانند كه اين خود نشانهء آغاز يك تولد جديد يا رنسانس بزرگ است ، ولى كسان ديگر نيز هستند كه در اين كيفيت علامات سقوطى را مىبينند كه تمدن ما محكوم به آن است . پيش از اين تنها دين بود كه مخصوصاً از لحاظ دستگاههاى اعتقادى و اخلاقى آن ، در معرض حمله هاى شكاكىگرى قرار مىگرفت . پس از آن بت شكنى به كمال مطلوبها و اصولى پرداخت كه تا آن زمان در سرزمين هنر مورد قبول بود اكنون معبد علم مورد حمله قرار گرفته است .\r\nبه ندرت مىتوان يك اصل موضوع علمى را پيدا كرد كه در زمان حاضر مورد انكار كسى واقع نشده باشد . و در عين حال تقريبا هر نظريهء ياوه و بىمعناى علمى كه به نام علم پيش نهاد شود ، معتقدان و پيروانى در اين جا يا آن جا پيدا خواهد كرد . ( 2 )  2 - « آيا براى يافتن شالودهء استوارى كه بر روى آن بتوانيم ديدگاه خود را از طبيعت و از جهان به صورت كلى به شكلى علمى بنا كنيم ، به كجا بايد رو كنيم ؟ در همان لحظه كه چنين سؤالى پيش مىآيد ، ذهن بلا فاصله متوجه صحيحترين علم طبيعى يعنى علم فيزيك مىشود . ولى حتى علم فيزيك هم نتوانسته است از سرايت\r\n","description":"","footnote":" ( 1 ) در بارهء ماكس پلانك و عظمت آن مرد به يك جمله قناعت مىورزيم : ماكس پلانك كسى است كه از راه دانش فيزيكى به مسايل عالى هستى رهسپار شده و به اضافهء بهره مندى از عالىترين دانشهاى قرن ، انسان نمونه نيز مىباشد . .  ( 2 ) علم به كجا مىرود ؟ ماكس پلانك ، ترجمه احمد آرام ، ص 90 و 91 . . ","page_name":" 4 ","page_number":8},
  {"content":"\r\nبيمارى اين لحظهء بحرانى تاريخ بر كنار بماند . ادعاى صحت و اعتبارى كه علم فيزيك دارد ، نه تنها از خارج اين علم مورد ترديد قرار گرفته ، بلكه حتى در داخل حوزهء اين علم هم روح پريشانى و تناقض آغاز به فعاليت كرده است .\r\nو اين روحيه به صورتى برجسته در مورد مسائلى قابل مشاهده است كه به اساس قابليت آدمى براى پيدا كردن معرفت نسبت به واقعيت خارجى مربوط مىشود مثالى مىزنيم : تا كنون اصل عليت همچون اصل موضوعى در پژوهشهاى علمى مورد قبول بوده است ، ولى اكنون بعضى از علماى فيزيك بر آنند كه بايد از اين اصل دست بشوييم .\r\nاين امر كه چنين عقيدهء عجيب و غريبى در محافل علمى مسئول ابراز شود ، مايهء آن شده است كه در حجيت و اعتبار سراسر معرفت بشرى ترديد كنند . وضعى كه پيش آمده بسيار جدى است و من ، به عنوان عالم فيزيك ، بر خود لازم مىدانم كه نظر خود را در بارهء وضعى كه علم فيزيك خود را در آن مىيابد ابراز كنم .\r\nشايد آن چه من بايد بگويم ، بتواند بر ساير ميدانهاى معرفت بشرى ، كه ابرى از شكاكىگرى مايهء تاريكى آنها شده ، نورى بيفكند » . ( 1 )  3 - « واقعيتهاى قابل شناختن طبيعت ممكن نيست به صورت مستوفا توسط هيچ شاخه‌اى از علم اكتشاف شود . و اين بدان معنى است كه علم هرگز در وضعى نيست كه بتواند كاملًا و تماما همهء مسائل و دشواريهايى را كه با آن روبه رو است ، توضيح دهد ، در همهء پيش رفتهاى جديد علمى ديده مىشود كه حل يك مسئله از اسرار مسأله‌اى ديگر نقاب بر مىدارد . به هر قله‌اى كه مىرسيم قلهء ديگرى پس از آن در برابر چشم ما قرار مىگيرد .\r\nاين خود حقيقتى است استوار كه نمىتوان با آن مبارزه كرد . و ما نمىتوانيم اين حقيقت و واقعيت را ، با تكيه كردن بر پايه‌اى كه چشم انداز فيزيك را از آغاز كار منحصر به توصيف آزموده هاى حسى مىكند ، بر اندازيم . هدف علم چيزى بيش\r\n","description":"","footnote":" ( 1 ) علم به كجا مىرود ، ماكس پلانك ، ترجمه آقاى دكتر احمد آرام ، ص 92 و 93 . . ","page_name":" 5 ","page_number":9},
  {"content":"\r\nاز اين است . تلاشى دايمى است براى نزديكتر شدن به هدفى كه هرگز رسيدن به آن ممكن نيست .\r\nماهيت اين هدف چنان است كه قابل وصول نيست . چيزى است ما وراى فيزيكى و چون چنين است هر پيش رفتى هم كه حاصل شود باز دور از دسترس است » ( 1 )  4 - « . . . براى بيان يك فرضيه ، سازندهء آن در ابتداى كار آزادى عمل دارد و مىتواند ، اختيار كند .\r\nاين قضيه كه در بسيارى از محافل فيزيكى نيز به آن تكيه مىشود ، درست نيست كه كاشف نظريه براى عرضه داشتن آن ناچار است فقط و فقط از معلوماتى كه به وسيلهء نتايج اندازه گيرى تحقيقى به دست آمده استفاده كند .\r\nمعنى اين بيان آن است كه مفاهيمى كه به يك فرضيه صورت خارجى مىدهند ، حق ندارند منشا نظرى داشته باشند .\r\nالبته اين پندار صحيح نيست ، چه ، از يك طرف ، هر فرضيه كه جزئى از تصوير جهان خارجى است كه عالم فيزيك آن را عرضه مىدارد ، محصولى از فكر جوينده و پژوهندهء انسانى است كه آزادانه به كار خود مىپردازد ، و از طرف ديگر ، هيچ فورمول فيزيكى نيست كه نتيجهء مستقيم و بلا واسطهء اندازه گيريهاى تحقيقى و پژوهشى بوده باشد ، بلكه قضيه كاملًا بر عكس است .\r\nهر اندازه گيرى در علم فيزيك هنگامى معنى پيدا مىكند كه مطابق يك تئورى بتوان براى آن اهميتى قايل شد ، هر كس كه با كار آزمايشگاه هاى دقيق آشنايى دارد ، تصديق مىكند كه دقيقترين و مستقيمترين اندازه گيرىها - مثلًا در بارهء وزن يا جريان برق پيش از آن كه براى منظورى عملى بتواند مورد استفاده واقع شود ، ناچار بايد مكرر در مكرر تصحيح و درست كارى شود ، بديهى است كه تلقين كنندهء اين تصحيحها نمىتواند خود عمل اندازه گيرى بوده باشد ، بلكه اين عمل در\r\n","description":"","footnote":" ( 1 ) همان مأخذ ، ص 116 و 117 . . ","page_name":" 6 ","page_number":10},
  {"content":"\r\nپرتو نورى كه يك تئورى ديگر بر صحنهء عمل اندازه گيرى مىاندازد انجام مىشود به عبارت ديگر ، بايد گفت كه اين اصلاحات به الهام يك فرضيه صورت مىپذيرد « ( 1 )  5 - « اگر نظرى بگذشته بيندازيم و راهى را كه تا كنون علم فيزيك در آن پيش رفته از نظر بگذرانيم ، به اين نتيجه مىرسيم كه ترقيات آينده نيز اصولا مربوط به تكامل و توسعهء روشهاى اندازه گيرى خواهد بود . در اين مرحله است كه من با نظر پيروان فلسفهء تحققى كمال موافقت را دارم .\r\nفرق ما در اين است كه آنان اندازه گيرى پژوهشى را كه به وسيلهء ادراك حسى انجام مىشود ، تمام حقيقت و خاتم عملياتى مىدانند كه علم فيزيك به وسيلهء آنها پيش مىرود ، در صورتى كه نظر من آن است كه نتايج اندازه گيريهاى فيزيكى هنگام پژوهش همچون مخلوط در هم ريخته‌اى است كه نماينده ثبت و نگارش حوادث عالم خارجى است ، و در صحت اين نگاشته ها ، به طور نسبى ، هم خود دستگاههاى ثبت كننده موثر است و هم نيروى تعبير حسى كسى كه مشغول پژوهش است . تجزيه و تحليل و تصحيح اين گزارش تو بر تو ، يكى از وظايف اساسى پژوهش علمى به شمار مىرود . بنا بر اين ، از ميان نتايجى كه از اندازه گيرى تجربى به دست مىآيد ، بايد آن را انتخاب كنيم كه با موضوع بحث و تحقيق ما ارتباط داشته باشد ، زير هر كوشش خاصى كه براى اكتشاف واقعيت جهان فيزيكى مىشود ، نمايندهء سؤال مخصوصى است كه ما از طبيعت و در بارهء آن مىكنيم . » ( 2 )  6 - « . . . به عقيدهء من مسئلهء ارادهء انسان هيچ ارتباطى با دو طرف مخالف فيزيك آمارى و فيزيك عليتى ندارد . ارادهء انسان اهميت خاص و وضع عقيمى دارد كه آن را از هر فرضيهء فيزيكى يا زيست شناختى مستثنا و متمايز و مستقل نگاه مىدارد . » ( 3 ) \r\n","description":"","footnote":" ( 1 ) همان مأخذ ، ص 129 و 130 . .  ( 2 ) همان مأخذ ، ص 135 و 136 . .  ( 3 ) همان مأخذ ، ص 144 . . ","page_name":" 7 ","page_number":11},
  {"content":"\r\n7 - « پس ، از اين كه مىگوييم : ارادهء انسان آزاد است چه مقصود داريم ؟ مقصود آن است كه هميشه شانس و فرصت بما داده شده كه از ميان دو راهى كه در مقابل ما قرار مىگيرد هنگام گرفتن تصميم يكى را انتخاب كنيم ، و اين بيان با آن چه پيشتر گفتيم تناقضى ندارد . وقتى اين تناقض پيش مىآيد كه انسان بتواند همان گونه كه چشم الهى درون او را مىبيند ، وى نيز درون خود را ببيند ، چه در آن صورت ، بنا بر قانون عليت ، او مىتواند هر عملى از ارادهء خود را پيش بينى كند ، و به اين ترتيب واضح است كه ديگر ارادهء آزادى نخواهد داشت ، ولى چنين وضعى مطلقا وجود ندارد ، زيرا نافذترين چشمها هم نمىتواند درون خود را ببيند ، همان گونه كه دقيقترين اسبابهاى اندازه گيرى نمىتواند بر روى خود كار كند . موضوع معرفت با فاعل و عامل آن هرگز نمىتوانند يكى و متحد شوند ، چه ما فقط وقتى مىتوانيم از عمل معرفت سخن بگوييم كه موضوع و شيئى كه بايد دانسته شود ، در تحت تأثير فاعلى كه عمل معرفت و شناسايى را انجام مىدهد قرار نگرفته باشد . بنا بر اين مسئله اين كه آيا قانون عليت در اين حالت يا آن حالت قابل انطباق است ، در آن صورت كه امر مربوط به اراده خود شما باشد ، به خودى خود بىمعنى مىشود ، و درست به آن مىماند كه از كسى بپرسند آيا مىتواند خودش را بلند كند يا اين كه جلوتر از سايه خود بدود ؟ » ( 1 )  8 - « اگر كسى در اين انديشه باشد كه اعمال انسان نتايج غير قابل اجتناب قانون بىرحم طبيعى است ، و به اين ترتيب بخواهد خود را از الزامات نامطبوع اخلاقى برهاند ، در واقع خود را فريب داده است . هر موجود بشرى كه آيندهء خود را ساخته و پرداختهء سر نوشت قبلى مىداند ، و هر ملت باور دارد كه ضعف و انحطاط او بفرمان قانونى طبيعى است ، فقط به اين امر اعتراف كرده است كه قدرت ارادهء وى براى مبارزه و غلبه بر مشكلات ضعيف است .\r\nبه اين ترتيب بجايى مىرسيم كه علم حدودى را كه از آنها نمىتواند تجاوز كند معين مىنمايد و در عين حال نواحى ديگرى را نشان مىدهد كه از حوزهء فعاليت\r\n","description":"","footnote":" ( 1 ) همان مأخذ ، ص 147 و 148 . . ","page_name":" 8 ","page_number":12},
  {"content":"\r\nوى خارج است . چون چنين است و خود علم حدود خود را معين مىكند ، هنگامى كه از نتايج حاصل شده به وسيلهء علم بحث بميان مىآيد ، اعتماد ما به صحت آن نتايج بيشتر مىشود . از طرف ديگر نبايد از نظر دور داشت كه حوزه هاى مختلف فعاليت روح بشر را هرگز نمىتوان به طور كامل از يكديگر مجزا كرد ، زيرا ارتباطى عميق و صميمانه در ميان آنها بر قرار است » . ( 1 )  9 - « فرض وجود رابطهء علت و معلولى در تمام حوادثى كه اتفاق مىافتد ، پايه‌اى است كه روش زندگى روزانهء ما بر آن ساخته مىشود ، ولى ، از طرف ديگر يك منبع معرفت مستقيمتر و نزديكتر به خود داريم كه همان ضمير و خود آگاهى انسان است ، و اين چشمهء معرفت به ما مىگويد كه در آخر دست ، فكر و ارادهء ما تابع قانون عليت نيست . نداى درونى ضمير ما را مطمئن مىكند كه در هر لحظه شايستگى آن را داريم كه از ميان دو راه موجود يكى را انتخاب كنيم . نتيجهء اين آن است كه هر كس مسئول اعمالى است كه انجام مىدهد ، و بر همين شالوده است كه شرافت اخلاقى انسان طرح ريزى مىشود . » ( 2 )  10 - « اگر كسى در مقابل اين همه نتايج محسوس ، چشم خود را ببندد و در بارهء شكست كاركنان علم در موضوع كليات سخن بگويد ، مثل آن است كه بىهوده به خود رنج مىدهد . براى نشان دادن سهم عظيمى كه علم در ترقى دادن معرفت بشرى دارد ، استدلال دقيق ضرورت ندارد ، و همين اندازه كافى است به حوادثى كه در برابر ديده گان هر كس مىگذرد اشاره شود .\r\nچه دليلى از اين بهتر كه كسى كه در خانهء خود نشسته است به بانگ هواپيما كه از بالاى سرش مىگذرد گوش دهد ، يا كليد راديو را باز و از مرد شكاك دعوت كند ، تا اصواتى را كه از هزاران كيلو متر مىرسد بشنود . ارزش مجاهدتهاى بشرى در نتايجى است كه از آنها به دست آمده و هميشه چنين خواهد بود . » ( 3 ) \r\n","description":"","footnote":" ( 1 ) همان مأخذ ، ص 149 و 150 . .  ( 2 ) همان مأخذ ، ص 153 . .  ( 3 ) همان مأخذ ، ص 192 . . ","page_name":" 9 ","page_number":13},
  {"content":"\r\n11 - « پايه هاى اساسى و اصل موضوعهاى ضرورى براى هر علمى كه حقيقتا بار آور باشد ، بر « منطق » بنا ن مىشود ، بلكه بر اين واقعيت تكيه دارد كه يك عالم خارجى موجود است كه وجود آن كاملًا مستقل از وجود ما است . تنها از راه فرمان مستقيم خود آگاهى خود ما است كه مىدانيم چنين جهانى موجود است ، و اين خود آگاهى را از لحاظى مىتوان همچون حس خاصى تصور كرد . ممكن است بعضى از اين هم پيشتر بروند و بگويند : كه خود آگاهى هر كس اين جهان را به صورت خاصى براى او مىسازد و به آن مىماند كه ما در برابر خود عينكهايى برنگهاى مختلف داشته باشيم .\r\nبه همين جهت است كه هنگام بحث در بارهء نمودهاى طبيعى اين حقيقت را بايد در نظر بگيريم : نخستين و مهمترين صفت هر راه تفكر علمى بايد آن باشد كه ميان اشياء خارجى ملاحظه شده و خصوصيت شخص آن كسى كه عمل ملاحظه به وسيلهء او انجام مىپذيرد ، تفاوت روشن و واضحى قائل باشيم . » ( 1 )  12 - « . . . در دستگاه آهنگدار فيزيك نسبيتى رسمى ، فرضيه كوانتوم به تازگى پريشانيهايى ايجاد كرده ، و هنوز كسى نمىتواند بگويد كه اين فرضيه چه تأثيرى در صورت بندى قانون عليت خواهد داشت . ظاهراً لزوم تغييراتى احساس مىشود ، ولى من مانند بسيارى از علماى فيزيك عقيده دارم كه در پايان كار ، فرضيهء كوانتوم با معادلاتى نمايانده خواهد شد كه قانون عليت را به صورت دقيقتر و صحيحترى نمايش دهد . » ( 2 )  13 - « من صلاحيت كامل ندارم كه در اين رشته از علم چنان كه بايد سخن بگويم ، با وجود اين در بيان اين نظر هيچ گونه ترديدى ندارم كه حتى در مسائل بسيار بغرنجى مانند مسئلهء توارث هم علم زيست شناسى رفته رفته به پذيرفتن فرض كليت قانون عليت نزديك مىشود .\r\n","description":"","footnote":" ( 1 ) همان مأخذ ، ص 194 و 195 . .  ( 2 ) همان مأخذ ، ص 200 . . ","page_name":" 10 ","page_number":14},
  {"content":"\r\nدرست همان گونه كه عالم فيزيك در آخرين امتحان نمىتواند نقش تصادف و شانس را در موجودات بىجان بشناسد ، علم وظايف الاعضاء هم نمىتواند به اثر تصادف به همين معنى پى ببرد ، و البته نبايد از نظر دور داشت كه به كار انداختن روش ريز بينى در عالم وظايف الاعضاء به مراتب دشوارتر از فيزيك است .\r\nبه همين جهت است كه بيشتر قوانين علم وظايف الاعضاء حالت آمارى دارند ، و آنها را به جاى قانون ، « قاعده » مىنامند . اگر در بارهء تطبيق اين قاعده هاى تجربتى استثنايى پيش آمد ، نبايد آن را با شكافى در رابطهء عليت تعبير كرد ، بلكه بيشتر بايد آن را نتيجهء نقصان معرفت و مهارتى دانست كه در ضمن تطبيق اين قاعده وجود داشته است . علم زيست شناسى در برابر وجود چنين استثناها مقاومت مىكند ، و هر چه رنگ استثنا پيدا كند دقيقاً مطالعه و تحليل مىشود ، تا در پرتو روابط عليت آن گونه كه بايد روشن و واضح شود .\r\nغالباً چنين اتفاق مىافتد كه در ضمن رسيدگى به استثناها روابطى كشف مىشود كه تا آن موقع در بارهء آنها فكرى نبوده ، و به اين ترتيب قاعدهء مورد نظر روشنتر و دقيقترمىشود ، چه بسا اتفاق مىافتد كه قانون عليت ، با ملاحظه وجههء جديدى ظاهراً خراب مىشود ، ولى حقيقت امر اين است كه با اين عمل اكتشاف جديدى روى كار مىآيد و پيش رفتى حاصل مىشود و به قانون عليت خللى وارد نمىآيد . » ( 1 )  14 - « . . . به نظر من قطعا مىتوان گفت كه با پيش رفتى كه علوم انسانى مانند روان شناسى و تاريخ در اين روزها دارد ، زمينه طورى فراهم شده است كه پاسخ سؤال فوق به شكل مثبت داده خواهد شد . در مقابل نقشى كه نيرو در طبيعت دارد ، و به عنوان علت حركت به شمار مىرود ، محركات و انگيزه ها در حيات روحى همان نقش را دارند ، و علت سلوك و رفتار انسان محسوب مىشوند .\r\nدرست همان گونه كه در هر لحظه حركت جسم مادى نتيجهء ضرورى عمل مشترك چند نيرو است ، همان گونه نيز رفتار و كردار انسان نيز به همان درجه از\r\n","description":"","footnote":" ( 1 ) همان مأخذ ، ص 206 و 207 . . ","page_name":" 11 ","page_number":15},
  {"content":"\r\nضرورت نتيجهء عمل توام محركات و انگيزه هاى هماهنگ يا مخالف با يكديگر است كه بعضى از آنها خود آگاهانه و بعضى به طور ناخود آگاه كار مىكنند و نتيجه‌اى را فراهم سازند .\r\nالبته اين مطلب كاملًا راست است كه بسيارى از افعال كه از انسان سر مىزند طورى است كه غير قابل توضيح به نظر مىرسد . بعضى اوقات معماى و مشكل فوق العادهء اين مىشود كه براى يك عمل يا فعاليت زمينه و علتى را پيدا كنند ، و بعضى افعال كاملًا مجنونانه به نظر مىرسد ، و چنان مىنمايد كه اصلا باعثى نداشته است ، ولى بايد لختى انديشيد و اين نكته را دريافت كه هر عملى در مقابل روان شناس مجرب به نحوى جلوه گر مىشود ، و در مقابل مرد عادى خيابان در نحوى ديگر . آن چه غالبا در چشم مرد بازارى عجيب و معمايى تصور مىشود ، براى مرد روان شناس كاملًا واضح و روشن و با دليل است . بنا بر اين اگر در كردار و رفتار انسان به نحو شايسته‌اى دقت كنيم ، خواهيم دانست كه اين رفتار و كردار نتيجه علتهايى است وابسته به صفات شخص يا تمايلات عاطفى موقتى وى ، و يا اين است كه از تأثير محيط نتيجه شده ، و در آن حالتها نيز كه علت موجهى به دشوارى به دست مىآيد يا تقريبا رسيدن به چنين علتى امكان ندارد ، لااقل زمينه براى اين فراهم است كه فرض كنيم : حالا كه نمىتوانيم هيچ محركى را به عنوان توضيح به دست آوريم ، اين عمل بيش از آن كه مربوط به عدم وجود محركى باشد ، از آن معرفتى كه از خصوصيات وضع مورد نظر داريم رضايتبخش نيست .\r\nدر اين جا حال ما شبيه حالتى است كه در موقع انداختن طاس نرد غير متقارن داريم : در عين آن كه مىدانيم وضع نهايى قرار گرفتن طاس نتيجهء واضح تمام عواملى است كه در ريختن آن تأثير دارد ، در مورد يك طاس انداختن تنها نمىتوانيم اثر انحصارى عليت را اكتشاف كنيم ، بنا بر اين ، حتى در اين حالت نيز كه محرك بعضى افعال انسانى حالت نهايى داشته باشد ، تصوير عملى بدون محرك و انگيزه همان اندازه با قوانينى كه علوم روانى بر آن استوار است ناسازگارى دارد كه تصور شانس\r\n","description":"","footnote":"","page_name":" 12 ","page_number":16},
  {"content":"\r\nمطلق در طبيعت بىجان با قوانين و اصول علم فيزيك ناسازگار است .\r\nتنها مسئله اين نيست كه هر كردارى در تحت تأثير انگيزه هايى است كه آن را سبب مىشوند ، بلكه هر فعلى كه صادر مىشود در خط مشى آينده نيز تأثير دارد . به اين ترتيب ، در مبادلهء انگيزه با فعل ، يك رشتهء بىپايان از حوادث پيدا مىشود كه در زندگى روانى يكى پس از ديگرى قرار مىگيرد ، و در اين تسلسل هر حلقهء زنجير نه تنها با حلقهء سابق متصل است ، بلكه با حلقه هاى بعدى نيز ارتباط دارد » . ( 1 )  15 - « با آن كه بخت و معجزه ، به معنى مطلق اصولا از دايرهء علم بيرون است ، مع ذلك امروز علم ، شايد بيش از هر زمان ديگر با اعتقاد پر دامنه‌اى به معجزه و جادو رو به رو است .\r\nچنين اعتقادى ، كه در اعصار گذشته جهان گير بوده ، با گذشت قرنها صورتهاى گوناگون به خود گرفته است . و اين بدان معنى است كه از علم مكرر در مكرر خواسته شده است تا براى واقعيتهايى كه تودهء مردم آنها را در پرتو بعضى معتقدات تعبير و تفسير مىكرده‌اند توضيح عليتى بدهد . اعتقاد به معجزه در تاريخ فرهنگى نوع بشر عامل مهمى است . سبب پيدايش خوشبختيهاى فراوان شده و مردمان شريف را به كارهاى بزرگ قهرمانى وا داشته است . ولى در آن جاها نيز كه اين اعتقاد به تعصب و قشريگرى انجاميده ، سبب كارهاى بسيار بد شده است .\r\nبا پيش رفت عظيم علم فيزيك در زمان ما و گسترش سودمند آن در حيات ملتهاى متمدن ، چنان انتظار مىرود كه يكى از نتايج علم اين بوده باشد كه اعتقاد به معجزه را محدود كند . ولى ظاهراً اين كار را نكرده است . ( 2 )  16 - « . . . واقعيت اين است كه در جهان اندازه ناگرفتنى فكر و ماده يك نقطه وجود دارد كه علم ، و بنا بر آن روش عليتى پژوهش ، نه تنها از لحاظ علمى منطقى نيز قابل تطبيق نيست ، و بلكه هميشه غير قابل تطبيق خواهد ماند ، اين نقطه\r\n","description":"","footnote":" ( 1 ) همان مأخذ ، ص 214 و 215 و 216 . .  ( 2 ) همان مأخذ ، ص 223 و 224 . . ","page_name":" 13 ","page_number":17},
  {"content":"\r\nعبارت از وجود شخصيت فردى و همان چيزى است كه به نام « من » از آن تعبير مىشود اين يك نقطهء كوچكى در جهان موجودات است ، ولى خود فى حد ذاته جهانى است كه زندگى عاطفى و ارادى و فكرى ما را فرا مىگيرد . كشور « من » سر چشمهء عميقترين رنجها و در عين حال منبع عاليترين شاديهاى ما است . بر اين كشور نيروى سر نوشت تأثير ندارد ، و ما هنگامى مىتوانيم از نظارت بر خود و حس مسئوليت صرف نظر كنيم كه از خود زندگى چشم پوشيده باشيم . » ( 1 )  17 - « . . . اين حقيقت كه فرد از لحاظ فعل كنونى خود نمىتواند محكوم قانون عليت باشد ، حقيقتى است كه بر پايهء منطقى بنا شده و از نوع معلومات پيش از تجربه است ، و شبيه است به اين اصل بديهى كه » جزء ممكن نيست از كل خود بزرگتر باشد . » ناتوانى فرد براى مشاهده فعاليت خويش در پرتو اصل عليت ، حتى در مورد موجود فوق عقلى كه لاپلاس فرض كرده ، نيز صادق است .\r\nدر عين حال كه اين فوق عقل قابليت آن را دارد كه ساختمان عليتى را حتى در كارهاى فوق العادهء نوابغ ترسيم كند و نشان دهد ، همين فوق عقل از مطالعه در « من » خود در همان زمان كه مشغول مشاهدهء فعاليت « من » فنا پذير ما است ، سرباز خواهد زد .\r\nاينجا جايى است كه آزادى انسان وارد مىشود و بدون آن كه حق هيچ رقيبى را غصب كند ، مستقر مىگردد .\r\nهنگامى كه به اين ترتيب آزاد شديم ، مختار هستيم كه در كشور اسرار آميز وجود درونى خويش هر زمينهء معجزه آسايى را مطرح كنيم ، و لو اين كه دقيقترين دانشمند جهان و نيرومندترين طرفدار جبر عليتى بوده باشيم .\r\nاز همين سلطنت مطلق « من » است كه ايمان به معجزه بر مىخيزد ، و اعتقاد پر دامنه به توضيح غير مبتنى بر عقل زندگى را ، بايد به همين سرچشمه مربوط بدانيم .\r\n","description":"","footnote":" ( 1 ) همان مأخذ ، ص 225 و 226 . . ","page_name":" 14 ","page_number":18},
  {"content":"\r\nوجود چنين اعتقادى با وجود پيش رفت علم ، دليل بر مصون بودن « من » از قانون عليت است بدان معنى كه به آن اشاره كردم . مىتوانم مطلب را به صورت ديگرى بيان كنم و بگويم : كه آزادى « من » در مكان و زمان حاضر ، و استقلال آن از زنجير عليتى ، حقيقتى است كه از حكم بلا واسطه خود آگاهى بشرى بر مىخيزد : و آن چه براى زمان حاضر وجود ما صادق است ، براى رفتار آيندهء ما نيز كه « من » حاضر ما نقشى در آن ايفا مىكند صادق است . راه آينده پيوسته از حال شروع مىشود ، و به همين دليل ، فرد هرگز نمىتواند آيندهء خود را . بر مبناى عليتى محض و انحصارى در نظر بگيرد .\r\nدليل اين كه خيال نقش مهمى در ساختن آينده دارد همين است . اين كه مردمان براى ارضاى كنجكاوى فردى نسبت به آيندهء خويش به فالبين و كفبين مراجعه مىكنند نشان آن است كه عملا به اين واقعيت ژرف باور دارند . و نيز بر همين امر است كه خوابها و خيالبافيها بنا شده و نوع بشر در آن ، يكى از غنىترين سرچشمه هاى الهام خويش را پيدا مىكند » . ( 1 )  18 - دين به سرزمينى تعلق دارد كه در برابر قانون عليت تسخير ناپذير است و به همين جهت راه علم به آن بسته است .\r\nمرد دانشمند تا جايى كه مرتكب اين اشتباه نشده است كه جزميات خود را مقابل قانونى كه پژوهش عملى بر آن بنا مىشود ، يعنى قانون توالى علت و معلول در همهء نمودهاى خارجى - قرار دهد ، بايد به ارزش دين به هر صورت كه باشد معترف باشد .\r\nدر مورد ارتباط دين با علم ، بايد اين را هم بگويم : كه آن اشكال از دين كه وضع انكارى نسبت به زندگى دارند ، با نظر عملى هماهنگ نيستند و با اصول آن متناقضند ،\r\n","description":"","footnote":" ( 1 ) همان مأخذ ، ص 229 و 231 . . ","page_name":" 15 ","page_number":19},
  {"content":"\r\nهر انكار ارزش زندگى انكارى از انديشهء بشرى است ، و بنا بر اين در آخرين تحليل نه تنها انكار شالودهء حقيقى علم است بلكه انكار دين نيز هست .\r\nگمان من اين است كه بيشتر دانشمندان با نظر من موافقند و دست خود را به عنوان موافقت با اين امر كه انكار گيرى ( نهيليسم ) دينى مخرب علم نيز هست بلند خواهند كرد .\r\nهرگز تضاد واقعى ميان علم و دين پيدا نخواهد شد ، چه يكى از آن دو مكمل ديگرى است .\r\nهر شخص جدى و متفكر ، به عقيدهء من ، به اين امر متوجه مىشود كه ، اگر بنا باشد تمام نيروهاى نفوس بشرى در حال تعادل و هماهنگى با يكديگر كار كنند ، لازم است كه به عنصر دينى در طبيعت خويش معترف باشد و در پرورش آن بكوشد . و اين تصادفى نيست كه متفكران بزرگ همهء اعصار چنان نفوس دينى ژرف داشته‌اند و لو اين كه چندان تظاهرى به ديندارى خود نكرده‌اند .\r\nاز همكارى فهم با اراده است كه لطيفترين ميوهء فلسفه پيدا شده كه همان ميوه علم اخلاق است .\r\nعلم بر ارزشهاى اخلاقى زندگى مىفزايد ، از آن جهت كه عشق به حقيقت و قدسيت را با خود مىآورد ، عشق به حقيقتى كه تلاش دائم براى رسيدن به معرفت صحيحترى از جهان مادى و معنوى پيرامون ما متجلى مىشود ، و قدسيت از آن جهت كه هر پيش رفت در معرفت ما را با سر وجودمان روبه روى يكديگر قرار مىدهد . » ( 1 )  19 - مورفى : آيا تصور مىكنيد كه علم بتواند جاى دين را بگيرد ؟ پلانك : تا وقتى كه شكاكى وجود دارد ، نه ، زيرا علم نيز نيازمند روحى باور كننده است ، هر كس كه به صورت جدى وارد در مرحله علم است ، اين را مىداند كه بر سر در معبد علم اين جمله را نوشته است كه :\r\n","description":"","footnote":" ( 1 ) همان مأخذ ، ص 234 و 236 . . ","page_name":" 16 ","page_number":20},
  {"content":"\r\n« بايد ايمان داشته باشى « ايمان صفتى است كه مرد دانشمند نمىتواند از آن چشم بپوشد . كسى كه با يك مشت نتايج حاصل شده از تجربه سر و كار دارد ، بايد در خاطر خود از قانونى كه در صدد تحقيق آن است ، تصورى داشته باشد و اين طرز تصور ذهنى را به صورت فرضيه‌اى مجسم سازد ، تنها نيروى استدلال براى گام برداشتن به طرف پيش كافى نيست ، زيرا از مجموعهء درهم ريختهء عناصر تجربتى ممكن نيست نظمى و سامانى تجلى كند ، مگر آن گاه كه فكر و ذهن انسان با خاصيت سازندهء خود ، از راه حذف و انتخاب ، نظمى را بر قرار سازد .\r\nمكرر در مكرر ، اين نقشهء تصور ذهنى ، كه كسى مىخواهد انتظامى و سامانى را بر آن بنا كند . بهم مىخورد ، و وى ناچار است به طرح نقشهء جديدى بپردازد ، بينش ذهنى و تصورى و ايمان به موفقيت نهايى هر دو ضرورى هستند . در اين جا استدلالى بودن و عقلى بودن تنها كفايت نمىكند .\r\nمورفى ( مىخواهم بدانم كه اين كيفيت در مورد بزرگان علم چگونه صورت تحقق به خود گرفته است . كپلر را مثال مىزنم كه آن شب در فرهنگستان علوم اينشتين در بارهء او نطقى كرد . آيا چنين نيست كه كپلر به اكتشاف خود از آن جهت نرسيد كه بناى خود را بر نيروى تصور سازندهء خود گذاشت ، بلكه بيشتر از آن جهت به نتيجه رسيد كه در موضوع چليكهاى شراب فكر مىكرد و در انديشهء آن بود كه چليك چه شكلى داشته باشد تا از لحاظ اقتصادى جاى گيرتر شود ؟ پلانك : اين داستانها را مردم معمولا براى همه كسانى كه اسمشان بر سر زبانها مىافتد مىسازند ، حقيقت را بخواهيد كپلر خود نمونه‌اى عالى از همان چيزى است كه هم اكنون به شما مىگفتم ، او زندگى سختى داشت ، و از يك بد بختى نگريخته به بد بختى ديگر مىرسيد ، و حتى براى جبران كسر خرج خود دست پيش اين و آن دراز مىكرد .\r\n","description":"","footnote":"","page_name":" 17 ","page_number":21},
  {"content":"\r\nاو دايماً از اين حيث رنج مىبرد كه در مقابل تهمت جادوگرى كه مردم به مادرش مىبستند ناچار بود دفاع كند . اگر كسى در زندگى وى دقيق شود ، خواهد دانست كه علت نيرومندى و خستگى ناپذيرى و بارورى او همان ايمان عميقى بود كه بر علم خود داشت ، نه ايمان به اين كه ممكن است :\r\nاتفاقا از ميان مشاهدات نجومى خود نتايج تركيبى رياضى به دست آورد ، بلكه ايمان عميق به اين كه در پشت سر تمام جريان خلقت نقشهء معينى وجود دارد . چون به چنين طرح و نقشه‌اى ايمان داشت ، رنجى را كه براى كار خود مىديد مىپسنديد ، و چون هرگز ايمانش سرد نمىشد و عقب نمىافتاد كارى كه مىكرد زندگى تيره و اندوهناك او را نورانى و پر از حيات نگاه مىداشت .\r\nبياييد او را با تيكو براهه مقايسه كنيم .\r\nبراهه نيز همان مواد و مصالحى را كه كپلر در اختيار داشت دارا بود و بعلاوه براى او فرصتهاى مناسبترى هم پيش آمد ، ولى وى فقط به عنوان يك پژوهنده شناخته مىشود ، زيرا او نسبت به وجود قانون ابدى خلقت ايمان نداشت . براهه تنها جوينده‌اى باقى ماند ، در صورتى كه كپلر خالق علم نجومى جديد شد .\r\nنام ديگرى كه در اين باره به خاطر مىرسد ، نام پوليو روبرت ماير است . اكتشاف او خيلى به دشوارى مورد توجه قرار گرفت ، زيرا در ميانه قرن گذشته شكاكىگرى در فلسفهء طبيعى و فيزيك عالمگير بود ، و حتى مردم روشنفكر و درس خوانده نيز گرفتار آن بودند .\r\nماير به كار خود با همهء دشواريها ادامه مىداد ، نه از آن لحاظ كه چيزى را اكتشاف كرده بود و مىتوانست ثابت كند ، بلكه از آن جهت كه به چيزى ايمان داشت . فقط در 1869 بود كه انجمن فيزيك ، به رياست هلمهولتز ، اثر ماير را برسميت شناخت .\r\n« مورفى : گوته گفته است : كه عاليترين حد كمال كه فكر بشر مىتواند\r\n","description":"","footnote":"","page_name":" 18 ","page_number":22},
  {"content":"\r\nبه آن برسد ، احساس تعجب و شگفتى است كه براى او در برابر نمودهاى طبيعت پيدا مىشود .\r\n20 - پلانك : آرى ، ما هميشه با چيزهايى غير عقلى و غير استدلالى روبه رو مىشويم . اگر ايمان نداشته باشيم ولى بتوانيم هر معمايى را از زندگى با به كار انداختن عقل حل كنيم ، زندگى چون بار گرانى مىشود كه كشيدن آن امكان پذير نيست ، در آن صورت ديگر هنر و موسيقى و احساس تعجب نخواهيم داشت ، در آن صورت ديگر علم وجود نخواهد داشت ، نه فقط از آن جهت كه ديگر علم جاذبيتى را كه براى پيروان خود دارد و عبارت از تعقيب مجهولات است ، از دست مىدهد ، بلكه از آن رو كه سبك شالودهء علم كه عبارت از دريافت وجود واقعيت خارجى به وسيلهء ضمير و خود آگاهى انسان است نيز از ميان مىرود .\r\nهمان گونه كه اينشتين گفته است ، تا انسان نداند كه عالم خارج واقعيت دارد ، هرگز ممكن نيست به درجه دانشمندى برسد .\r\nچنين دانش و معرفت از راه استدلال عقلى به چنگ نمىآيد ، بلكه نتيجهء ادراكى مستقيم و شبيه چيزى است كه به آن نام ايمان مىدهند .\r\nاين يك نوع اعتقاد و باور متافيزيكى است . كسى كه از فلسفهء شك پيروى مىكند ، در مورد ايمان دينى سؤالاتى طرح مىكند و عين اين سؤالات براى او در مورد علم نيز پيش مىآيد . در بارهء فيزيك نظرى بايد بگويم كه : اين علم پر بركتى است ، و از نيروى تصور و تخيل انسانى زياد استفاده مىكند ، به همين جهت بايد گفت كه اين شاخه از علم ، شايستگى آن را دارد كه گرسنگى متافيزيكى را كه به نظر مىرسد اين روزها دين مىتواند فرو نشاند ، علاج كند .\r\nاين عمل در عين حال به طور غير مستقيم سبب تحريك عكس العمل دينى نيز خواهد شد . علم ، ما صورتى كه دارد ، واقعاً نمىتواند جاى دين را بگيرد . » ( 1 ) \r\n","description":"","footnote":" ( 1 ) همان مأخذ ، ص 296 - 297 . . ","page_name":" 19 ","page_number":23},
  {"content":"\r\nاين تحول ما را به كجا رهنمون خواهد شد ؟ چنان كه در ابتداى اين بحث گفته‌ام . هدف دوگانهء پژوهش - از يك سو سلطهء كامل جهان حواس و از سوى ديگر شناسايى كامل جهان واقعى ، على الاصل وصول ناپذير باقى خواهد ماند .\r\nاما از اين نادرستتر چيزى نيست كه اين را عذر و دليلى براى دل سرد شدن سازيم . هم اكنون كاميابىهاى زيادى در گنجينهء دارايى ماست . كاميابيهاى عملى و نظرى كه تعداد آنها روز افزون و شايد همه گونه دليل و حجتى داريم كه اين پيكار بىپايان را در راه موفقيتى و الا و دسترس ناپذير به منزلهء موهبتى آسمانى براى روح انسانى به شماريم . ( 1 )  21 » راست است كه از خطاى حواس گفتگو مىشود ، اما مقصود اين نيست كه ادراكات حسى منشا اين خطاها ، دروغين يا حتى محل شك و ترديد باشند . در مثل اگر سرابى ما را گمراه كند ، گناه از تاثر بصرى ما نيست كه واقعاً وجود دارد بلكه از دراكهء ما است كه از اين تاثر نتيجهء خطا آلودى مىگيرد . تاثر حسى همچنان معلوم بلا فصل ( داده‌اى ) است و بس و از همين رو منكر آن نمىتوان شد . ( 2 )  يك واقعيت ما بعد الطبيعى ، مانند هر تاثر حسى در افق حقيقت تجربى جاى مىگيرد ، اين تصور كه در وراى ظواهر ، حقيقتى هست ، موجب رسيدگى بسيارى از فلاسفه شده است . اينان مىگويند كه در علوم دقيقه همه تصورات اجمالى و همه اندازه ها به ادراكهاى حسى ما مربوط مىشوند ، از آن جا چنين بر مىآيد كه نتايج علمى نيز در آخرين تحليل فقط به همان جهان حواس مربوط مىشوند و ناموجه يا دست كم لغو و بىهوده است .\r\nاگر فرض شود در پس پديده ها وجود جهانى ما بعد الطبيعى را فرض كنيم كه به رصد مستقيم در نمىآيد ، به اين ايراد چنين جواب خواهيم داد كه ما در تعبير\r\n","description":"","footnote":" ( 1 ) تصوير جهان در فيزيك جديد ، ماكس پلانك ، ترجمه مرتضى صابرى ، ص 34 . .  ( 2 ) همان مأخذ ، ص 86 . . ","page_name":" 20 ","page_number":24},
  {"content":"\r\n« صحنهء موخر » به معناى فضايى آن نظر نداريم ، حقيقت ما بعد الطبيعى در پس معلوم تجربى جا نمىگيرد و اگر بگوييم : كه حقيقت ما بعد الطبيعى در دل معلوم تجربى قرار دارد و باز به همان اندازه درست گفته‌ايم . همهء سخن ما اين است كه جهان احساسها يگانه جهان موجود نيست ، بلكه جهان ديگرى نيز وجود دارد كه از دسترس درك مستقيم ما بيرون است - جهانى كه هم زندگى عملى و هم كار علمى مدام ما را به آن حواله مىدهد در واقع ، تلطيف معرفت ما از جهان ، جوينده را به كشف ساختمانهاى نهايى آن سوق مىدهد و چون جوينده بايد آن چه را كه موضوع پژوهش وى است حقيقتى به شمارد ، موجوديت واقعى جهانى حقيقى را به معناى مطلق كلمه مسلم فرض مىكند اين ايمان استوار به وجود يك ذات مطلق در طبيعت ، شرط كار اوست و اميدش را به اين كه اندكى به طبيعت عينى نزديكتر شود و از رازها پرده بر گيرد ، نيرو مىبخشد چون جهان حقيقت به معناى مطلق كلمه ، اگر نگوييم مستقل از هر فكر انسانى است لااقل مستقل از شخصيت دانشمند است . هر كشفى كه به وسيلهء فرد خاصى صورت پذيرد ، ارزش و معنايى عام پيدا مىكند . اين امر براى دانشمندى كه در سكوت آزمايشگاه خود با مسأله‌اى دست و گريبان است ، اين يقين را ببار مىآورد كه اگر به نتيجه‌اى برسد ، اين نتيجه را سراسر جهان دانش خواهد پذيرفت . اين احساس كه وى در بارهء اهميت كار خود دارد ، سرچشمهء سعادت اوست و گذشتهايى را كه بارها در زندگى به آنها رضا داده جبران مىكند .\r\nدر برابر هدفى چنين و الا ، ترسهايى كه از دشواريهاى لازمهء معرفت علمى پديد مىآيد ، بايد محو گردد . امروزه مخصوصاً لازم است كه روى اين نكته تاكيد شود . چه به روزگار ما اين مشكلات گاهى همچون موانعى جدى در برابر بسط و تكامل سود بخش كار علمى تلقى مىشوند .\r\nعجب اين كه اين گونه تلقى در مورد دشواريهاى تجربى كمتر وجود دارد تا\r\n","description":"","footnote":"","page_name":" 21 ","page_number":25},
  {"content":"\r\nدر مورد دشواريهاى نظرى . هر كس قبول دارد كه به منظور بر آوردن توقعات روز افزونى كه براى دقت در تجربه موجود است آلات اندازه گيرى بيش از پيش بغرنج مىشوند . اين كه در ازاى اين تحول ، تعريفها و مفاهيمى بيش از پيش دور از تصاوير ديرين جهان به ميان آيد همان چيزيست كه هضمش مشكل است . كسانى حتى اين امر را دليل آن مىشمارند كه پژوهش علمى در شرف گمراه شدن است هيچ چيز سست بنيادتر از چنين نگرانى نيست .\r\nچه اگر اين نكته را بخاطر آوريم كه پيش رفت معرفت ما در بارهء جهان ، ما را به جهان حقيقى ما بعد الطبيعى نزديك مىكند ، نمىتوانيم انتظار چندانى داشته باشيم كه تعاريف و مفاهيمى كه بر اين جهان دلالت دارند ، ما را از تصويرهاى ديرينهء جهان دور نكنند .\r\nدر واقع اين در حكم آن خواهد بود كه خواستار آن باشيم كه بتوانيم به وسيلهء مفاهيم مستعار از معرفتى سابق و ساده لوحانه نسبت به اين جهان حقيقى معرفت تام پيدا كنيم ، چنين آرزويى بر آورده شدنى نيست .\r\nاگر از همان اول تن زنيم از اين كه جز با چشم غير مسلح به شيئى بنگريم محال است كه ساختمان درونى آن را بشناسيم ، اما دليلى ندارد كه در اين باره نگران باشيم . علم با ضلالت تمام رو بكمال مىرود . آزمون نهايى كه با ابزارهاى مكمل انجام گرفته‌اند ، آمرانه از ما مىخواهند كه تصويرهاى ريشه دار و كهنهء جهان را به كنار نهيم و مفاهيمى تازه و اختراعىتر را كه در آزادى آنها هنوز تصويرى از جهان وجود ندارد بنشانيم . بدين سان پژوهش نظرى از واقعيت ساده لوحانه به سوى حقيقت ما بعد الطبيعى بالا مىرود .\r\nاما موفقيتهاى حاصله هر چند هم مهم باشند و هدف هر قدر هم احيانا نزديك باشد ، از نظر گاه علوم دقيقه همچنان گودالى گذار ناپذير بين جهان ظاهر و جهان حقيقى ما بعد الطبيعى به جا مىماند و اين گودال در نظر مرد علم كششى پديد\r\n","description":"","footnote":"","page_name":" 22 ","page_number":26},
  {"content":"\r\nمىآورد كه اشتهاى وى را براى معرفت شديدتر مىكند .\r\nاما در عين حال در آن جا به مرزى بر مىخورد كه عبور از آن در حد دانش نيست ، كاميابيهاى دانش هر چه باشد علم در ما بعد الطبيعة نفوذ نخواهد كرد ، در اين كه دانش وصول به حقيقتى مطلق را هدف قرار دهد و از رسيدن به آن عاجز بماند ، عنصر نامعقولى آشيان دارد كه از عالم فعاليت علمى بيگانه است .\r\n22 « شك نيست كه مرحله‌اى كه فعلا فيزيك نظرى به آن رسيده بالاتر از ملكات انسانى است و حتى بالاتر از ملكات خود مكتشفان بزرگ است ، ولى آن چه شما نبايد از نظر دور داشته باشيد اين است كه اگر نيروى دريافت ما به سرعت هم ترقى كند ، باز در پايان كار از گشودن راز طبيعت ناتوان خواهيم ماند .\r\nممكن است روزى برسد كه ما بتوانيم طرز عمل قانون عليت را در دقيقترين فعاليتهاى اتومى ادراك كنيم ، همان گونه كه بر پايهء كهن فورمول عليت در مكانيك رسمى مىتوانستيم آن چه در طبيعت اتفاق مىافتاد ادراك كنيم و تصوير مادى آن را بسازيم .\r\nاختلافى كه اكنون وجود دارد ، اختلاف ميان طبيعت و اصل عليت نيست ، بلكه اختلاف ميان تصويرى است كه ما از طبيعت پيش خود مىسازيم با واقعيتى كه در خود طبيعت وجود دارد . تصويرى كه ما مىسازيم ، با نتايجى كه از ملاحظات و مشاهدات به دست مىآيد توافق كامل ندارد .\r\nهمان گونه كه بارها گفته‌ام ، پيش رفت حاصل شدن براى علم در آن است كه در اين مورد توافق كاملترى فراهم شود . من به اين نتيجه رسيده‌ام كه حصول چنين توافقى در آن نيست كه اصل عليت را دور بيندازيم ، بلكه در آن است كه به فرمول بيانى آن توسعه بيشترى بدهيم ، و آن را چندان تصفيه كنيم كه بتواند با اكتشافات جديد سازگار شود . » ( 1 ) \r\n","description":"","footnote":" ( 1 ) علم به كجا مىرود ، ماكس پلانك ، ص 299 . . ","page_name":" 23 ","page_number":27},
  {"content":"\r\nاما اين امر كه دانش خود حدودش را معين مىكند جز اين نخواهد بود كه اعتماد ما را به نتايجى كه به دست مىآورد مىتواند نيرو بخشد . پس جهان حقيقى ما بعد الطبيعى مبدا پژوهش علمى نيست ، بلكه مقصد وصول ناپذير آنست . اين اطمينان كه هر كشف تازه‌اى ما را در اين راه به پيش مىبرد ، بايد ناهنجاريهاى مربوط به پيچيدگى روز افزون ديد ما را از جهان جبران كند ، اين امر مسلم است كه درك ما از حقيقت در مقايسه با نظريه هاى ساده لوحانهء سابق چيزى شگفت و از راه بدر برنده در بر دارد تاثرات حسى مستقيم كه مبدا علمى قرار گرفته‌اند ، ديگر در اين كار جاى سابق را ندارند ، ديگر از آن چه مىبينيم يا مىشنويم يا مىپساويم سخنى نيست . آزمايشگاه ها يا اسبابهاى اندازه گيرى بغايت پيچيده كه به كار بردن آنها دشوار است مجهز شده‌اند . اسبابهايى كه طرح ريزى و ساخته شده‌اند تا مسائلى را حل كنند كه جز با مفاهيم مجرد و رمزهاى رياضى يا هندسى نامفهوم براى نامحرمان نمىتوانند به فرمول در آيند .\r\nاگر بگوييم كه علوم دقيقه حالا ديگر مانند اول فهم پذير نيستند ، پس از حقيقت بريده‌اند - و اين علوم آماج چنين ملامتى هم شده‌اند - در بارهء معناى آنها دچار اشتباه شده‌ايم . كسانى كه چنين مىانديشند از پيش بردن كاروان دانش باندازهء آزمايش كننده‌اى كه در كار كردن با دستگاههاى روزگار باستان پا فشارد ناتوان خواهد بود . براى آن كه گامى به پيش برداشته شود نه حرارت در كار كافى است نه شهود ، كارى بس پى گير و سختكوشانه لازم است كه غالبا مستلزم همكارى پژوهندگان بسيارى است . البته دانشمند در راه يك كشف با نوعى شهود راهنمايى مىشود ، چه انديشه هاى نو نه از عقل حسابگر ، بل از نيروى خيال آفريننده جرقه مىزند ، با اين همه ملاك داورى در بارهء اين شهود درجهء فهم پذيرى آن نيست - آن هم فهم پذيرى كه تا حد زيادى مسئله عادت و تمرين است - بلكه درستى روابطى است كه آن شهود امكان كشفش را مىدهد . به يقين هر پيش رفتى بر دشواريهاى كار مىافزايد ، و از پژوهنده چيز بيشترى طلب مىكند ، به قسمى كه ضرورت تقسيم كار پيوسته آمرانه تر مىشود .\r\n","description":"","footnote":"","page_name":" 24 ","page_number":28},
  {"content":"\r\nاز حدود يك قرن باز ما شاهد جدايى عمل از نظر بوده‌ايم ، آزمايش كننده در خط اول ايستاده است ، اوست كه آزمونها و اندازه گيرى قطعى را انجام مىدهد يك آزمون چيزى نيست جز سؤالى كه از طبيعت مىشود « ( 1 )  23 » بدين سان در سراسر عمر خود را مقهور قدرتى برتر مىبينيم كه حقيقت آن از نظر گاه علوم دقيقه همچنان دور از دسترس فهم ماست ، اما دل بيدار نمىتواند از آن بىخبر باشد . براى كسى كه تفكرش تنها از نوع تفكر علمى نيست ، بلكه از نوع ما بعد الطبيعى نيز هست ، دو موضع گيرى بيش امكان ندارد كه از انتخاب يكى از آنها ناگزير است : ترس و سركشى يا پذيرش مقرون به طمانينه ، اگر مجموع بد بختيهاى وصف ناپذير و اندامهايى را در نظر آوريم كه آدميان از روزگاران بس كهن به اين سو ، پيوسته آماج آنها بوده است ، به هواى پيوستن به آن به بد بينى فلسفى مىافتيم كه براى زندگى ارزش قائل نيست و مىگويد : كه بشريت نخواهد توانست هيچ گام استوار و پايدارى به پيش بر دارد و يك تمدن همين كه به مرحلهء معينى رسيد زهرش را به خودش مىچكاند ، تا خويشتن را بىجهت نابود كند ، آيا چنين دعوايى در نظر دانش موجه است ؟ نه ، دانش براى پشتيبانى از اين دعوى صالح نيست از نظر علمى مىتوان به همان اندازه و شايد به دليل قويترى از عقيدهء مخالف آن دفاع كرد . براى اين كار بجا خواهد بود كه نه تنها چندين سده از تاريخ بلكه چندين هزاره را در نظر گيريم : آيا منكر اين هستيم كه انسان عاقل در طى صد هزار سالهء اخير پيش رفتهايى كرده است ؟ چه دليل دارد كه پيش رفت خود را اگر در راهى مستقيم نشد ، دست كم در راهى پر پيچ و خم ادامه ندهد ؟ اما چنين ملاحظاتى چندان كمك و قوت دلى براى فرد نخواهد بود . فرد جز اين كارى ندارد كه با توكل به قدرت برتر كه بر عالم حاكم است با پيكارهايى كه بايد بر عهده گيرد روبه رو شود . چه ، به هيچ يك از مادر گهوارهء حق خوشبختى و كاميابى ارزانى\r\n","description":"","footnote":" ( 1 ) تصوير جهان در فيزيك جديد ص 96 تا 100 . . ","page_name":" 25 ","page_number":29},
  {"content":"\r\nنشده است . بالاترين رضاى دلى كه آدمى بتواند به آن برسد در اين است كه همهء سعى خود را بجاى آورد و كسى كه از نعمت همكارى در بناى كاخ دانش بهره داشته ، اجر و سعادت خود را هم در آگاهى از اين امر كه آن چه كاويدنى است كاويده خواهد يافت و هم در تقديس خاموشانهء آن چه به كنهش راه بتوان برد ( 1 )  سعادت و اجر دانشمند در اين نيست كه مالك حقيقت شود بلكه در نتايجى است كه از پژوهش خود به دست مىآورد . اين همان چيزى است كه روشن بينترين متفكران از پيش ، بسى پيش از لسينگ و كلام معروفش دريافته بودند . كمال مطلوب فيزيك دان شناسايى جهان خارجى حقيقى است با اين همه يگانه وسايل كاوش او يعنى اندازه گيريهايش هرگز در بارهء خود جهان حقيقى خبرى به او نمىآموزند . اندازه ها براى او چيزى جز پيامهايى كم و بيش نامطمئن نيستند ، يا به تعبير هلمهولتز جز علاماتى نيستند كه جهان حقيقى به او مخابره مىكند و سپس او به همان طريق كه زبان شناس مىكوشد تا سندى را كه از بقاياى تمدنى ناشناخته است بخواند ، در صدد نتيجه گيرى از آنها بر مىآيد . اگر زبان شناس بخواهد به نتيجه‌اى برسد ، بايد اين را چون اصلى بپذيرد كه سند مورد مطالعه معنايى در بر دارد .\r\nهمين طور فيزيك دان بايد اين فكر را مبدا بگيرد كه جهان حقيقى از قوانين پيروى مىكند كه به فهم ما در نمىآيند ، حتى اگر براى او لازم باشد از اين اميد دست بشويد كه آن قوانين را بوجه تام دريابد ، يا حتى ماهيت آن قوانين را با يقينى مطلق از همان اول معين كند .\r\nفيزيك دان با اعتقاد به وجود چنين قوانينى ، دستگاهى از مفاهيم و قضايا براى خويش مىسازد و مىپردازد ، يعنى به تصوير هر چه بهتر از جهان فيزيك مىپردازد بطريقى كه اين تصوير چون به جاى جهان حقيقى گذاشته شود تا آن جا كه ممكن باشد همان پيامها را براى فيزيك دان مىفرستد . فيزيك دان در حدى كه به آن مىرسد ، بدون ترس از اين كه واقعيات مسلم حكم\r\n","description":"","footnote":" ( 1 ) همان مأخذ ، ص 105 و 106 . . ","page_name":" 26 ","page_number":30},
  {"content":"\r\nاو را تكذيب كنند ، حق دارد اظهار كند كه واقعاً نمايى از جهان حقيقى را كشف كرده است ، هر چند كه به چنين اظهارى هرگز تاييد مستقيم تعلق نگيرد . بىآن كه دچار غرور بىجا شويم ، بىگمان حق داريم از اين كه فيزيك توانسته است تصوير خود را از جهان به اين علو درجه در كيفيت تنظيم برساند به شگفت در آييم .\r\nالبته هم خود فكر چنين تصويرى و هم خواست شناختن حقيقت ، مفاهيمى هستند از مكتب تحصلى بيگانه و در نظر اين مكتب پوچ و بىمعنى ، چه اگر درست است كه شيئى براى شناختن وجود ندارد ، پس وسيله‌اى هم وجود ندارد كه طرح تصويرى رمزى از آن را بپردازد . پس وظيفهء فيزيك اين است كه بين جهان حقيقى و جهان ادراكهاى حسى از نو ارتباط متقابل هر چه نزديكترى بر قرار كند . اين ادراكها هستند كه مادهء اوليه را به دست مىدهند ، مادهء اوليه‌اى كه سپس بايد به تنظيم آن بپردازيم ، ضمن آن كه از ياد نمىبريم كه هر آن چه را كه مشروط به عوامل ناهمگن است بخصوص اعضاى حسى انسانى و ابزارهاى مورد استفاده را حذف كنيم . ( 1 )  24 « اصل عليت كه تا بامروز پايه و شالودهء هر پژوهش علمى بوده ، بار ديگر محل ترديد و تامل واقع شده است ، آيا اين اصل آن چنان كه تا به اين روزگار پذيرفته شده براى هر پديدهء فيزيكى حتى تا آخرين ويژگيهايش ، بىهيچ استثنايى معتبر است يا اين كه چون به رويدادهاى جايگزين در دل اتم تطبيق شود ، ديگر فقط در مجموع ، ارزش و اعتبارى آمارى دارد ؟ نه نظريه و نه اندازه گيرىها به ما اجازه نمىدهند كه از همان اول قضيه را قطع و فصل كنيم ، تئوريسين فيزيك آزاد است كه با عليت استثنا ناپذير و زندهء ديناميك يا آن كه با عليت آمارى عمل كند ، چه - عنصر قطعى و تعيين كننده نتيجه ايست كه به آن خواهد رسيد . به اين منظور بايد از راه آزمايش ابتدا به يكى از دو نظر گاه به پيوندد ، تا بررسى كند كه به چه نتيجه‌اى خواهد رسيد . به همان طريق كه ما در آغاز اين فصل نتايجى را كه از مكتب تحصلى ناشى مىشوند\r\n","description":"","footnote":" ( 1 ) همان مأخذ ، ص 37 تا 39 . . ","page_name":" 27 ","page_number":31},
  {"content":"\r\nبررسى كرده‌ايم ترجيح يكى از اميد و نظر گاه بر ديگرى از پيش ، چندان اهميتى ندارد ، بعدا مىتوان به آن نظر گاه پا بند ماند كه رضايت بخشتر است . » ( 1 )  25 « در اين جا به مسأله‌اى بر مىخوريم كه ظاهراً لااقل در زمينهء روانى ، مانع غير قابل عبورى در برابر اصل عليت استثنا ناپذير ايجاد مىكند و خوش داشتم در خاتمهء اين بحث اندكى بر سر آن درنگ كنم . به اين علت كه براى انسان حائز اهميت درجه اول است ، مقصود مسئلهء اختيار است ، در واقع وجدان ما بلا فاصله آزادى خواست را براى ما تضمين مىكند . بنا بر اين آيا ارادهء انسان واقعاً مختار است يا به حكم علتى مجبور است ؟ به نظر مىرسد كه حدين يكديگر را نفى مىكند و چون بايد آشكارا به شق اول ( اختيار ) جواب مثبت دهيم ، ظاهراً لااقل در اين حالت اصل عليت استثنا ناپذير به امرى پوچ و بىمعنى منجر مىشود ، براى حل اين معما تلاشهاى زيادى شده آن هم غالبا از راه قايل شدن به مرزى كه در وراى آن ، موجبيت ديگر معتبر تلقى نمىگردد ، فيزيك نيز در تازه ترين مراحل تحول خود با اين مسئله روبه رو شده و اصل اختيار با تكيه بر عليت آمارى احياء شده است . من شخصا چنان كه پيشتر در مورد ديگرى گفته‌ام ، نمىتوانم به اين نظر كه اراده انسان را به درجهء يك عامل ساده ى تصادف فرود خواهد آورد به پيوندم ، چنين در مىيابم كه مسئلهء اختيار با تناقض اصل عليت استثنا ناپذير و اصل عليت آمارى در فيزيك ربطى ندارد . مسئلهء اختيار بس فراتر مىرود و به هيچ طريقى از فرضيه‌اى فيزيكى يا زيستى سر چشمه نمىگيرد . من هم راى با ديگر فيلسوفان چنين مىپندارم كه راه حل معما را در جاى ديگرى بايد جست ، در واقع بررسى دقيقترى بما نشان مىدهد كه شقوق دوگانه اختيار و جبر تا آن جا كه به ارادهء انسانى راجع مىشود ، بر تمايزى منطقا ناپذيرفتنى مبتنى است . اين دو حد منطقى اصلا همديگر را نفى نمىكند ، هنگامى كه مىگوييم : اراده انسان از موجبيت پيروى نمىكند ، مقصود ما چيست ؟ مقصود ما بسادگى اين است كه هر نيت انسانى را اگر همهء انگيزه هاى آن معلوم باشد ، مىتوان پيش بينى و پيش گويى كرد ،\r\n","description":"","footnote":" ( 1 ) همان مأخذ ، ص 149 . . ","page_name":" 28 ","page_number":32},
  {"content":"\r\nاما اين كار فقط از كسى مىآيد كه به راز همهء خصايص جسمانى و اخلاقى يك فرد انسانى آشنا باشد ، با دقتى مطلق ضمير خود آگاه و ناخود آگاه او را بشناسد . كوتاه سخن از يك ديد خدايى مطلق برخوردار باشد . ما مىتوانيم و بايد اين نظر و دعوى را بپذيريم : در برابر خدا آدميان حتى كاملترين و نابغه ترين ايشان خواه نام گوته داشته باشد خواه نام موتسارت آفريدگانى هستند ابتدايى كه نهفته ترين انديشه ها و باريكترين احساسهاى آنان در برابر ديده گان او چون دانه هاى مرواريد يك گردن بند به ترتيب از پى يكديگر مىآيند . تصديق اين امر از عظمت اين مردان گران قدر چيزى كاهد اما غرور آميز و بىمعنى خواهد بود : اگر بكوشيم تا خود را به حد ديد خدايى برسانيم و بخواهيم كه با انديشهء بىچون او هم بالا شويم . هوش انسانى اگر هم از عميقترين انديشه ها خبرى بگيرد ، حتى بر فهم آنها توانا نيست ، به قسمى كه بر نهاد ( تز ) موجبيت چون بر فرايندهاى روحى روانى تطبيق شود ، در مورد بسيارى هيچ گونه وارسى و تحقيقى را بر نمىتابد . اين بر نهاد ( تز ) در عداد امور ما بعد الطبيعى است و مثل اين است كه بگوييم جهان خارجى و حقيقى وجود دارد ، اما مطلقا به اين بر نهاد نمىتوان تاخت و آن داراى اهميت زيادى است ، دليلش نيز اين امر ساده كه هر گونه تحليل علمى مجموعه‌اى از پديده هاى ذهنى است - عملا بر آن مبتنى است . هيچ شرح حال نويسى به اين خرسند نخواهد شد كه انگيزه هاى الهام بخش فلان عمل قهرمان اثر خود را به صدفه و اتفاق نسبت دهد ، اگر به توجيهى رضايت بخش نرسد ، گناه آن را بر نقصهاى منابع خود خواهد نهاد يا به قصور فهم خود اقرار خواهد كرد ، همچنان كه در زندگى عملى رفتار ما نسبت به هم نوعان پيوسته اين فرض را در بر دارد كه سخنان و كارهاى آنان بنا به علل مشخصى كه در برابر وجود ايشان يا در پيرامونشان آشيان دارد موجب است ، حتى اگر ما هميشه آن علل را نشناسيم .\r\nاما از سوى ديگر هنگامى كه مىگوييم : ارادهء انسان مختار است مقصود چيست ؟ مقصود فقط اين است كه هر موجودى كه استعداد مبادرت به دو عمل متفاوت را دارد توانايى اختيار اين يا آن عمل را در خود حس مىكند .\r\n","description":"","footnote":"","page_name":" 29 ","page_number":33},
  {"content":"\r\nاين امكان انتخاب به هيچ وجه با تذكرات پيشين ما تضادى ندارد ، تضاد جز در مورد انسانى وجود نخواهد داشت كه بتواند خود را بدان سان كه در مشيت خدايى روشن و آشكار است ، آشكارا ببيند . چنين موجودى خواهد توانست نيات خود را از راه به كار بردن اصل موجبيت پيش بينى كند ، به قسمى كه اراده اش ديگر آزاد نخواهد بود .\r\nاما چنين حالتى لااقل از نظر منطقى هم شده منتفى است ، چه حتى كاملترين چشم همان اندازه توانايى نگريستن به خود دارد كه ابزارى قادر به عمل بر روى خود است ، عالم و معلوم هرگز نمىتوانند يكى شوند ، چه تنها زمانى مىتوان از شناسايى و علم سخن گفت كه معلوم بيرون از تأثير آن چه در وجود عالم مىگذارد باقى بماند . از اين رو بىمعنى است كه از خود در بارهء اعتبار موجبيت در مورد آن چه كه به اعمال خود ما راجع مىشود جويا شويم ، همچنان كه بىهوده است از خود بپرسيم كه آيا مىتوان بر روى شانه هاى خود بالا رفت يا در حال دويدن از سايهء خويش پيش افتاد على الفطره هر يك از ما مىتواند بر حسب درجهء هوش خود قانون موجبيت را بر همهء پديده هاى فيزيكى و اخلاقى جهان پيرامون خويش تطبيق كند . اما به شرطى كه اين كار در آن پديده ها اثرى نكند و اين شرط افكار و اعمال حال و آيندهء خود ما را از دايرهء شمول حكم خارج مىكند . اين افكار و اعمال براى هر يك از ما يگانه موضوعهايى هستند كه از موجبيت مىگريزند و در عين حال گران بهاترين و شخصىترين دارائيهاى ما به شمار مىروند كه آرامش و خوشبختى ما بدانها باز بسته است ، از اين رو موجبيت هيچ مشيى را به دست نمىدهد و نمىتواند ما را از مسئوليت خود معاف كند ، اين مسئوليت با قانونى ديگر يك سره جدا از قانون موجبيت بر ما تحميل شده است - قانونى كه در وجدان ما است و براى هر كه گوش شنوا داشته باشد روشن سخن مىگويد ، اگر بكوشيم تا از شر حكمى كه شاق شمرده شده با علم كردن قانون طبيعى انعطاف ناپذيرى خلاصى يابيم ، به طور خطرناكى خود را فريب داده‌ايم ، انسانى كه آيندهء خود را بمقتضاى تقديرى ناگزير موجب تصور مىكند يا قومى كه به غيب گويانى كه اضمحلال قهرى او را خبر مىدهند اعتقاد نمىكند در حقيقت نشان مىدهند كه نيروى لازم براى عرض وجود ندارد . با اين همه در اين جا\r\n","description":"","footnote":"","page_name":" 30 ","page_number":34},
  {"content":"\r\nبه نقطه‌اى مىرسيم كه در آن نقطه دانش ناصالح بودن خود را مىپذيرد و به مرز قلمروهايى مىرسد كه كاوشش را در آن راهى نيست . به نظر من اين فروتنى و كم ادعايى بايد نسبت به نتايجى كه دانش در قلمرو خاص خود به دست آورده است اعتقاد بيشترى در ما الهام كند ، از سوى ديگر ما همچنين مىبينيم كه قلمروهاى گوناگون كار ورزى روح انسانى با جدارهاى رخنه ناپذيرى از هم جدا نشده‌اند ، بلكه روابط نزديكى دارند ، دانشى خاص را مبدا حركت گرفته با بررسى مسائل فيزيكى محض ، از جهان ادراكهاى حسى به جهان حقيقى ما بعد الطبيعى رسيده‌ايم ، جهانى كه بر اثر ناتوانى ما از شناسايى مستقيم آن در عين اين كه مىگذارد هماهنگى عميق درونى و زيباييش را به ابهام ببينيم ، به نظر ما چيزى اسرار آميز و و الا مىنمايد و در پايان كار سر از عاليترين مسائلى در آورده‌ايم كه بايد در برابر هر انسانى كه در باره معناى زندگى فكر مىكند مطرح شود ، كسانى از ميان شما نيز كه وجود خود را وقف فيزيك نكرده‌اند دست كم اميدوارم توانسته باشند توجه كنند كه حتى يك دانش خاص ، براى كسى كه با وجدان علمى و دقت آن را مطالعه مىكند از چهرهء ارزشهاى زيبا شناسى و اخلاقى گران بهايى پرده بر مىگيرد و بحرانهاى سختى كه فرهنگ ما از سر مىگذراند ، و در آغاز اين فصل به آنها اشاره كرديم ، جز اين نيست كه در آخر كار وحدت نور عاليترى را تدارك مىكنند » ( 1 )  26 « پيروزى خدا نشناسى نه تنها به معناى ويرانى فرهنگ ، بلكه وخيمتر از آن به معناى نابودى هر گونه اميدى به آيندهء بهتر است » ( 2 )  « اما در اين جا بايد ميان مذهب و هنر فرق بگذاريم ، ارزش كار هنر در خود هنر است ، هر چند منشا آن در حالات و كيفيات خارجى باشد و از همين رو چيزهايى را تداعى كند كه بيگانه از طبيعت اويند . در حقيقت هنر بىنياز از غير است و از تفسيرى خاص مستغنى است ، اين همان چيزى است كه در مجردترين هنر يعنى موسيقى\r\n","description":"","footnote":" ( 1 ) همان مأخذ ، ص 150 تا 155 . .  ( 2 ) همان مأخذ ، ص 158 . . ","page_name":" 31 ","page_number":35},
  {"content":"\r\nآشكارا به چشم مىخورد ، به خلاف آن ، شعار مذهبى بر چيزى دلالت دارد كه از خود شعار فراتر مىرود ، ارزش شعار هر اندازه هم بر اثر قدمت و به تأثير سنت ، كيفيت قدسى پيدا كرده باشد در خودش تمام ن مىشود . بجاست كه در اين باره تاكيد شود چون هالهء حرمتى كه بر گرد بعضى از شعارهاى مذهبى بسته مىشود تابع تبدلاتى است مشروط به تحول فرهنگ ، و اين به سود روحيهء مذهبى حقيقى است كه درست روشن سازد كه اين تبدلات را در آن چه كه در پس شعار مذهبى يا بر فراز آن جاى دارد راهى نيست . ( 1 )  27 » خدا نشناسان با حمله بر اين شعائر و نمودگارهاى مذهب مىپندارند كه به خود مذهب گزند مىرسانند و براى نيشخند خود غرابت برخى از عادات و تظاهرات دينى را حجت مىگيرند ، مذهبيانى كه تا اكنون در برابر اين شيوهء رزمى از پا در آمده‌اند كم نيستند ، بهترين وسيلهء برابرى با اين خطر ، تلقين اين فكر است كه يك شعار مذهبى هر اندازه مقدس باشد ، هيچ گاه ارزش و اعتبار مطلق ندارد ، بلكه محدود به آن است كه به طريقى كم و بيش ناقص بر حقيقتى برتر دلالت كند كه به ادراك مستقيم حسى در نمىآيد . » ( 2 )  مذهب نيز مانند ارتش يا هر جماعت ديگرى كه با وظايف بزرگى روبه رو باشد به شعائر و مناسكى منطبق با خود نياز مطلق دارد ، شعائر آن چيزيست كه نيروى خيال چون به جهان بالا روى كرد از همه والاتر و براى حرمت سزاوارترش مىبيند . چيزى كه هست : هرگز نبايد فراموش كرد كه حتى مقدسترين شعائر منشئى انسانى دارد . بشريت اگر اين حقيقت را هرگز از نظر دور نداشته بود ، از چه رنجها كه معاف مىماند جنگهاى مخوف مذهبى آزار و شكنجهء اهل رفض در نهايت امر جز از تباين استنباطى كه هر مذهبى از موجه بودن خود داشت و جز از اين امر كه ايمان به خدا را با تظاهرات اين ايمان يعنى با مشرب فرقه‌اى مذهبى يكى شمرده‌اند ، ناشى نشده است . هيچ چيز مشوش كننده تر از ديدن اين منظره نيست كه دو حريف ، از\r\n","description":"","footnote":" ( 1 ) همان مأخذ ، ص 161 . .  ( 2 ) همان مأخذ ، ص 162 . . ","page_name":" 32 ","page_number":36},
  {"content":"\r\nسر ايمان كامل به درستى دعوى خود ، با حرارتى تا حد جانبازى با هم در آويزند ، از چنين انرژيهايى ، اگر به جاى نابود كردن يكديگر با هم متحد مىشدند ، چه كارها كه ساخته نبود » ( 1 )  28 « ثمرات پژوهشهاى علمى ، چون به ترتيب توالى تاريخى در نظر گرفته شوند ، زادهء صدفه و اتفاق نيستند و نتايجى كه از آنها ناشى مىشوند نه به دل خواه و بىدليل بلكه به نواخت و آهنگى گاه كند و گاه تند از پى يكديگر آمده‌اند و به مفاهيمى منتهى شده‌اند كه روز بروز كاملتر و دقيقتر گشته‌اند ، بقسمى كه مىتوانيم معارف خود را داراى خصلتى پايدار به شماريم » ( 2 )  29 « گفتيم كه قوانين طبيعت نه تنها ساختهء انسان نيست بلكه بر انسان تحميل شده است ، وانگهى اگر اين قوانين ساختهء بشر مىبود تا مىشد آن را كاملًا بگونه‌اى ديگر خيال بست ، بعلاوه مراجعه دادن به كانت سوء تفاهم ناهنجارى پديد مىآورد چه كانت هرگز دعوى نكرده است كه انسان قوانينى براى طبيعت مقرر مىدارد بلكه گفته است كه انسان در حين فرمول بندى اين قوانين چيزى از خود بر آن مىافزايد » ( 3 )  30 « هر چه كه باشد مىتوانيم بگوييم كه بنا بر آموزش علوم دقيقهء طبيعى ، مجموع جهان طبيعت تابع قوانينى است مستقل از وجود انسان متفكر بر روى زمين .\r\nليكن اين قوانين تا آن جا كه فكر ما قادر به درك آنهاست ، با عملى كه متوجه غايتى است ، وفق دارند به همين عنوان پذيراى فرمول بندى هستند .\r\nاين قوانين نظام منطقى جهانند ، نظامى كه طبيعت و بشريت تابع آنست ، هر چند كه حقيقت و كهنه آن براى ما ناشناختنى باشد و بايد هم باشد ، چون كه اين\r\n","description":"","footnote":" ( 1 ) همان مأخذ ، ص 163 و 164 . .  ( 2 ) همان مأخذ ، ص 166 . .  ( 3 ) همان مأخذ ، ص 171 . . ","page_name":" 33 ","page_number":37},
  {"content":"\r\nرا جز با ادراكهاى حسى خود در نمىيابيم و هرگز نخواهيم توانست عنصر خصوصاً انسانى آن را كاملًا حذف كنيم با اين همه ، كاميابيهاى بسيار پژوهش علمى هر چه باشد بما اجازه مىدهد چنين فكر كنيم كه لااقل به اين هدف نزديك مىشويم و اين اميد را در ما قوت مىبخشد كه روز بروز بكنه نظام حكمت مطلقه كه بر طبيعت فرمانرواست نزديكتر شويم » ( 1 )  31 « در مسئلهء وجود و ماهيت قدرتى برين و حاكم بر عالم ، ميان مذهب و دانش مشترك است ، و در اين موضوع جوابها لااقل تا حدى مقايسه پذيرند ، به هر حال اين پاسخها با هم تناقض ندارند ، بلكه در قبول نظامى معقول در جهان كه مستقل از ايشان باشد هم داستانند همچنين در اين نظر كه نظام مذكور مستقيما شناختنى نيست ، و ما تنها مىتوانيم بطريق غير مستقيم آن را در يابيم يا بگواهى دل حس كنيم . مذهب براى آن كه ما را به اين حقيقت دلالت كند ، از شعائر خاص خود كمك مىگيرد و علوم طبيعى آن را در كران افق اندازه گيريهاى مبتنى بر گواهى حواس ، كشف مىكنند ، بنا بر اين هيچ چيز ما را از آن باز نمىدارد كه اين هر دو قدرت اسرار آميز ، يعنى نظام جهان علوم طبيعى و خداى مذهب را يكى بدانيم . نياز ما به معرفت كه در جهت ديد همگنى از جهان سير مىكند ، بيشتر يك چنين اين همان سازيى را از فكر ما خواستار است . در اين ديد ، الوهيتى كه انسان مذهبى مىكوشد به ترجمانى شعائر خود در نظر آورد ، يا قدرتى طبيعى كه دانشمند به ميانجى شهادت حواس خود تا حد معينى با آن آشنايى دارد ذاتا همسان مىنمايد . ( 2 )  34 » اين فرق با نقشهاى متمايزى وفق دارد كه مذهب و دانش در زندگى انسان ايفا مىكند . دانش براى شناختن ضرور است و مذهب براى عمل كردن : ادراكات حسى ما تنها پايه هاى استوار معرفت ما هستند ، براى پرس و جو از طبيعت ، مرد\r\n","description":"","footnote":" ( 1 ) همان مأخذ ، ص 174 . .  ( 2 ) همان مأخذ ، ص 175 و 176 . . ","page_name":" 34 ","page_number":38},
  {"content":"\r\nدانشمند بايد وجود نظامى جهان شمول را كه از قوانين پيروى كند مسلم گيرد .\r\nاما عمل راه ديگرى در پيش مىگيرد ، ما در هر لحظه ناگزير از اخذ تصميم هستيم و براى اين كار نمىتوانيم بانتظار روزى بنشينيم كه داناى مطلق شده باشيم . چه ، در جريان زندگى هستيم و غالبا بايد به تقاضاها و ضرورتهاى معاش با تصميمى عاجل جواب دهيم ، مشى و روشى اختيار كنيم كه بارى اگر مدتى دراز در بارهء آن تامل نشده ، به يمن آن رابطه باطنى كه ما را با خدا متحد مىكند بدل وحى شده باشد . تنها اين مشى است كه مىتواند طمانينه و آرامش روحى را بما ارزانى دارد كه بايد آن را خير اعلاى خود به شماريم و اگر علاوه بر قدرت كامله و علم مطلق ، رحمت را هم از صفات خدا بدانيم آن شكسته دل جوياى دل دار ، با اطمينان بيشترى ، سعادت را ، در جوارش خواهد يافت . علوم دقيقه ابدا معارض چنين عرضه داشتنى نيستند . چه ، مسائل اخلاقى ، چنان كه گفتيم در حوزه صلاحيت اين علوم نيست در هيچ جا ميان دانش و مذهب ناسازگارى نمىبينيم بلكه در نكات اساسى همگرايى هم مشاهده مىكنيم آن چنان كه بسيارى از هم عصران ما مىپندارند يا بيم دارند ، مذهب و دانش نافى يكديگر نيستند بلكه مكمل يكديگرند . برجسته ترين دانشمندان مانند كپلر ، نيوتن ، لايب نيتز ، در عين حال مردانى عميقا مذهبى بوده‌اند در سپيده دم تمدن ما دانشمند و كشيش يكى بودند قديمترين علم عملى يعنى پزشكى را كشيشان به كار مىبستند و پژوهش علمى در قرون وسطى در حجره هاى راهبان شكوفان مىشد ، بعدها بر اثر فرايند گونه گون شدن فرهنگ به اقتضاى وظايف خارجى كه بر عهدهء دانش و مذهب قرار مىگرفت راهها از هم جدا گرديد چه ، همانطور كه ما بعد الطبيعة تنها جاى علم را نمىگيرد معرفت عقلى نيز در باره برداشتى كه بايد نسبت به مسائل اخلاقى اختيار كنيم خاموش مىماند اين دو راه متباعد نيستند ، بلكه بموازات هم پيش مىروند و در بىنهايت بيك هدف مىرسند . براى اين كه درست به اين نكته معتقد شويم ، وسيله‌اى بهتر از اين وجود ندارد كه از يك سو ماهيت معرفت علمى و از سوى ديگر ماهيت ايمان مذهبى را درك\r\n","description":"","footnote":"","page_name":" 35 ","page_number":39},
  {"content":"\r\nكنيم ، معرفت علمى و ايمان مذهبى ، هر چند با روشهاى متفاوت از هماهنگ شدن باز نمىمانند « . ( 1 )  33 » اما اكنون به مسأله‌اى مىپردازيم كه به علت اهميت آن براى انسان همواره اذهان را به خود مشغول داشته است و آن مسئله جسم و روح است . در اين جا پيش از هر چيز بايد از خود بپرسيم كه معناى اين مسئله چيست ؟ فيلسوفانى وجود دارند كه مدعى امكان عدم ملازمهء فرايندهاى روحى و فرايندهاى جسمى و جريان مستقل فرايندهاى روحى هستند . در اين صورت ، مسئله جسم - روح به دو موضوع متمايز تقسيم مىشود : موضوع جسم و موضوع روح ، لذا معنى خود را از دست مىدهد و به مسأله‌اى كاذب تبديل مىشود ، بنا بر اين نبايد بيش از اين روى اين نكته بسط مقال دهيم و مىتوانيم منحصرا خود به عمل متقابل فرايندهاى جسمى و روحى بپردازيم ، چنان كه تجربه بما مىگويد اين دو دسته پديده با هم روابط نزديكى دارند ، هنگامى كه طرف صحبتى از ما سؤال مىكند ، اين سؤال با واسطهء فرايند فيزيكى به ما مىرسد ، يعنى به وساطت موج صوتى حاصل از واژه هاى ادا شده كه سامعه ما را متاثر مىكند و بكمك رشته هاى عصبى به مغز ما مىرسد .\r\nاين موج ، فرايندى ذهنى را به راه مىاندازد كه همان تفكر ماست ، روى معنى سؤال و سپس جواب ما به نوبهء خود با فرايندى فيزيكى به مخاطب منتقل مىشود كه تارهاى صوتى ما را به كار مىاندازد ، بنا بر اين رابطهء اين فرايندهاى جسمى و روحى كدام است ؟ آيا تعيين كننده فرايندهاى جسمى فرايندهاى روحى است ؟ و اگر هست بر طبق چه قوانينى هست چگونه مادى مىتواند بر غير مادى تأثير كند و بر عكس ؟ اينها سؤالهايى پيچيده‌اند ، اگر ميان دو دسته پديده ها وجود رابطه‌اى على را بپذيريم ، به نظر مىرسد كه اين امر جز برنامهء اصل بقاى انرژى ممكن نباشد ، چه به اين آسانى نمىتوان از اين پايه و اساس مشترك علوم دقيقتر دست كشيد .\r\n","description":"","footnote":" ( 1 ) همان مأخذ ، ص 176 تا 178 . . ","page_name":" 36 ","page_number":40},
  {"content":"\r\nبنا بر اين لازم مىآيد كه معادله‌اى دقيق و ميكانيكى بين انرژى جسمى و انرژى روحى وجود داشته باشد ، اما براى اندازه گيرى انرژى روحى هيچ روشى در اختيار نداريم .\r\nاگر بگوييم فرايندهاى جسمى همچنان كه نسيمى مىتواند بهمنى را به راه اندازه يا جرقه‌اى ريز انفجار انبار باروتى را سبب شود ، جز آزاد ساختن انرژيهاى روحى كارى نمىكنند از اشكال طفره رفته‌ايم ، اما اين توضيح مسئله را كاملًا حل نمىكند چه انرژى كه سبب به راه افتادن فرايندى روحى مىشود هر اندازه هم نسبت به انرژى آزاد شده كم باشد باز چيزى هست اگر چه مقدار آن به خردى يك اتم باشد ، حتى سبكترين نسيم و ريزترين جرقه انرژيى بيشتر از هيچ دارند و همهء اشكال مسئله در همين جاست . اما نيروهايى هستند كه بدون كمترين مصرف انرژى اثر معينى دارند . در مثل نيروى مقاومت ناشى از صلب بودن ريلهاى راه آهن ، مقاومتى كه قطارى را وادار مىكند در امتداد قوس خط سير كند ، بىآن كه اتلاف انرژى در كار باشد . مىتوان فرض كرد كه انرژى فكرى نيز از حيث هدايت فرايندهاى جسمى در مغز وظيفه مشابه ريلهاى راه آهن دارند ، اما در اين جا نيز مشكلاتى جدى خود نمايى مىكند . در واقع ، فيزيولوژى كنونى مغز نشان مىدهد كه فهم رضايت بخش جريان فرايندهاى فيزيولوژيكى بدون دخالت دادن انرژى روحى خاصى امكان دارد چنين نحوهء دركى از آئين توازى فاصله مىگيرد ، آيينى كه بر عكس نظريهء عمل متقابل اين را مىپذيرد كه پديده هاى روحى و پديده هاى جسمى مستقل از يكديگر ، هر كدام بر طبق قوانين خاص خود و بدون مداخلهء متقابل جريان دارند . رسيديم بر سر اين كه ارتباط دو دستهء پديده كه تا به اين اندازه ناهمسانند چگونه بر قرار مىشود و تا چه حد احيانا وجود نوعى هم سازى پيشين مطرح است . نكته ايست كه همچنان در پس پردهء اسرار است ، بنا بر اين آئين توازى نيز چندان رضايت بخش نيست ، اما براى غور در مسئله مىپرسيم كه از انرژى روحى چه مىدانيم ؟ و در كجا و در چه\r\n","description":"","footnote":"","page_name":" 37 ","page_number":41},
  {"content":"\r\nجهتى مىتوانيم از فرايندهاى روحى سخن بگوييم ، ببينيم در كجا با اين فرايندها روبه رو خواهيم شد ، ناچاريم بپذيريم كه حيوانات عالى همچون انسان عواطف و احساسهايى دارند ، اما اگر تا حد حيوانات پست پائين رويم آن حدى كه در وراى آن ديگر احساسها پديد نمىآيند كجاست ؟ آيا كرمى كه در زير پاى ما به خود مىپيچد احساس درد مىكند ؟ آيا مىتوان به گياه نوعى احساس نسبت داد ؟ گياه شناسانى هستند كه به اين سؤال جواب مثبت مىدهند ، با اين همه وسيله‌اى براى اثبات آن وجود ندارد و احوط آنست كه در اين زمينه حكمى نكنيم ، چون اگر سراسر نردبان موجودات را تا حد انسان از نو به پيماييم ، در هيچ جا بنقطه‌اى نمىرسيم كه بتوان گفت از آن ببعد فرايندهاى روحى تغيير ماهيت مىدهند . با اين همه مىتوانيم مرز بس روشنى رسم كنيم ، مرزى كه فرايندهاى روحى مستقر در « من » خود ما جدا مىكند . در واقع ما عواطف و احساسهاى خود را بىميانجى درك مىكنيم ، اين عواطف و احساسها براى هر يك از ما معلوم بلا فصلى هستند ، در صورتى كه احساسهاى شخصى ديگر هر اندازه هم كه ترديد ناپذير باشند جز به طور غير مستقيم و با مراجعه به آن چه كه خود ما احساس مىكنيم معلوم نيستند . مىدانيم پزشكانى وجود دارند كه دعوى مىكنند با بيماران خود يكى مىشوند و عواطف و حالات روحى آنها را به عين حس مىكنند ، اما اثبات چنين دعوايى بس دشوار است . در اين كه حتى حساسترين دندانسازها دردى را كه به بيمارش تحميل مىكند با همان حدت احساس كند ترديد وجود دارد ، وى جز به طور غير مستقيم و با واسطهء ناله ها و لرز و تكانهاى بيمار نمىتواند از درد او آگاه شود ، تنها خود ماييم كه بلا واسطه هر آن چه را كه حس مىكنيم و مىانديشيم و مىخواهيم مىشناسيم ، ديگر آدميان نمىتوانند جز به ميانجى بيان ما و گفتار و كردار ما از آنها آگاهى يابند اگر تظاهراتى از اين نوع نباشد هيچ چيز آنان را به حال روحى ما در لحظه‌اى از لحظات دلالت نمىكنند . اين تمايز بين معرفت مستقيم و معرفت غير مستقيم اساسى است ، چون ما براى معرفت مستقيم بالاترين ارزش را قائليم . اكنون روابط موجود بين روح و جسم خود را بررسى مىكنيم ابتدا مشاهده\r\n","description":"","footnote":"","page_name":" 38 ","page_number":42},
  {"content":"\r\nمىكنيم كه جز حالتهاى مقرون به خود آگاهى را نمىتوانيم در نظر بگيريم البته ، بسيارى از رويدادهاى جسمانى و شايد قطعىترين آنها در ضمير ناخود آگاه ما پديد مىآيند .\r\nاما اين رويدادها موضوع كار علمى نمىتوانند باشند . دانش ناخود آگاه و يا دانش نيمه خود آگاه چنان كه از خود تعبير بر مىآيد وجود ندارد ، هر آن چه كه نيمه خود آگاه است دور از دسترس آگاهى قرار مىگيرد ، از اين رو همهء مسائلى كه به ضمير نيمه خود آگاه مربوط مىشوند مسائل كاذبند .\r\nيكى از ساده ترين فرايندهاى خود آگاه را در نظر بگيريم كه متضمن عمل متقابل روح و جسم است : سوزنى در دست خود فرو مىبريم دردى احساس مىكنيم فرو بردن سوزن جنبهء جسمانى فرآيند است و درد جنبهء روانى آن زخم را مىبينيم ولى درد را احساس مىكنيم ، آيا روش تزلزل ناپذيرى وجود دارد كه بما اجازه دهد تا رابطه اين دو پديده را بيان كنيم ، راحت مىتوان ديد كه چنين روشى نمىتواند وجود داشته باشد ، چه اصولا چيزى وجود ندارد تا بيان شود ، رويت زخم و احساس درد دو پديدهء ابتدايى و داراى رابطهء علت و معلولىاند ، ليكن از لحاظ ماهيت فرق دارند ، همان گونه كه معرفت با احساس فرق دارد .\r\nبنا بر اين مسئله رابطهء آنها مسأله‌اى نيست كه معنايى داشته باشد بلكه فقط مسئله ايست كاذب . البته دو پديدهء نيش سوزن و درد ، مىتوانند به دقت و جزء بجزء تجزيه و تحليل شوند .\r\nاما براى اين كار دو روش متفاوت لازم است كه مانعة الجمعند ، چه دو نظر گاه متفاوت وفق دارند ، من اين دو را نظر گاه روان شناسى و نظر گاه فيزيولوژيكى مىنامم . اولى ضمير و وجدان ما را در بر مىگيرد و فقط در بررسى ادراكهاى حسى خود ما مستقيما تطبيق پذير است ، دومى متوجه رويدادهاى جهان خارجى است و به طور مستقيم جز پديده هاى جسمانى را فرا نمىگيرد .\r\nاين دو نظر گاه آشتى ناپذيرند و در هم آميختن آنها هرگز چيزى جز يك رشته\r\n","description":"","footnote":"","page_name":" 39 ","page_number":43},
  {"content":"\r\nترديد به بار نمىآورد ، همچنان كه تجزيه و تحليل يك فرايند جسمانى با قرار گرفتن در نظر گاه روان شناسى غير ممكن است ، به همان سان ارزيابى مستقيم فرايندهايى روانى كه در وجود ما جريان دارند ، بر پايهء نظر گاهى فيزيولوژيكى مقدور نيست در اين شرايط مسئلهء رابطه جسم و روح از زاويهء ديگرى در برابر ما جلوه گر مىشود چه ، در بررسى پديده هاى روانى فيزيولوژيكى بر حسب اين كه آنها را از اين يا آن نظر گاه مورد توجه قرار دهيم ، به نتايج كاملًا متفاوتى مىرسيم .\r\nدر حالت بررسى از نظر گاه روان شناسى فقط در بارهء فرايندهاى روانى مستقيما چيزى دستگيرمانمىشود و در حالت بررسى از نظر گاه فيزيولوژيكى فقط در بارهء فرآيندهاى جسمانى .\r\nبنا بر اين محال است كه به طور مستقيم و از نظر گاه واحدى به فرايندهاى جسمانى و روانى احاطه يابيم و چون براى رسيدن به نتيجه‌اى روشن ، بجاست كه به نظر گاه منتخب بس كنيم و نظر گاه ديگر را به كنار افكنيم ، مسئله رابطه دو دسته پديده معناى خود را از دست مىدهد : ديگر فقط يا پاى پديده هاى جسمانى در ميان است ، يا تنها پاى پديده هاى روانى و نه هرگز پاى هر دو با هم . ( 1 )  34 « براى اين كه بتوانيم بگوييم كه فرايندى از موجبيتى على پيروى مىكند ، بايد اين فرايند در جريان خود تحت تأثير خود تجزيه و تحليل ما قرار نگيرد .\r\nبدين سان ، هنگامى كه دماى جسمى را اندازه مىگيريم ، نبايد دماسنجى را به كار بريم كه خود ، تغير دمايى را در اين جسم موجب شود ، يا هنگامى كه با ميكروسكپ ياختهء زنده‌اى را مشاهده مىكنيم ، نبايد از نورى استفاده كنيم كه فرايند بررسى شونده را با مانعى روبه رو كند .\r\nآن چه كه در پديده هاى فيزيكى و بيولوژيكى صادق است در حالات و پديده هاى روانى هم صدق مىكند . يكى از اصول ابتدايى روان شناسى تجربى اين است كه اگر شخص\r\n","description":"","footnote":" ( 1 ) همان مأخذ ، ص 184 تا 190 . . ","page_name":" 40 ","page_number":44},
  {"content":"\r\nمورد آزمايش شونده كه آزمايش مىشود يا فقط چنين فرضى بكند ، مشاهده مىتواند ما را به نتيجه كاملًا خطا آلود رهنمون گردد ، بنا بر اين ممكن است كه در بعضى حالات مشاهده خود سر چشمهء خطرناكى براى اشتباهات باشد . اگر آن چه را كه گفتيم در بارهء مسئلهء مربوط به خودمان به كار بنديم ، پيش از هر چيز بايد مراقب باشيم كه بررسى علمى موجبيت على اعمال ارادى ، تحت تأثير خود اين بررسى قرار نگيرد از اين جا چنين بر مىآيد كه تجزيه و تحليل اگر بخواهد داراى اعتبار باشد بايد بر پايهء نظرگاه محدودى قرار گيرد ، چون خود تجزيه و تحليل همچون عمل ارادى كه موضوع تجزيه و تحليل است ، فرايندى است روانى ، امكان دارد كه اولى روى دومى تأثير و نتيجه را ضايع كند .\r\nهنگامى كه ما خواست كسى را بىآن كه خود او با خبر باشد بررسى مىكنيم ، يا هنگامى كه كسى ديگر خواست ما را ، بىآن كه خود ما با خبر باشيم ، بررسى مىكند ، خطر چنين تأثيرى در ميان نيست ، در عوض اگر بكوشيم كه خواست خود را تجزيه و تحليل كنيم هميشه ، معروض به خطاهايى هستيم ، چون اراده ما و تجزيه و تحليل آن ، هر دو در وجدان ما جاى دارند پس كافى نيست كه بر پايهء « من » خود ، به اعمال ارادى حال يا آينده خويش توجه كنيم ، چه ، اعمال ارادى آينده مشروط به اعمال ارادى حالند ، در عوض ، هيچ چيز مانع از آن نمىشود كه يك عمل ارادى « من » گذشته خود را به طور علمى بررسى كنيم ، زيرا بررسى ما ديگر نمىتواند روى آن چه پيشتر روى داده تأثير كند .\r\nبنا بر اين در بررسى خواست ، ميان نظر گاه درونى و نظر گاه برونى فرق مىگذاريم . نظر گاه بيرونى نظر گاهى است كه بر پايهء آن مىتوانيم خواستى را بىآن كه در آن اثر كنيم و به تجزيه و تحليل در آوريم ، هنگامى در اين نظر گاه قرار مىگيريم كه به اعمال ارادى حال يا آينده من خود توجه مىكنيم . نظر گاه برونى مناسب تجزيه\r\n","description":"","footnote":"","page_name":" 41 ","page_number":45},
  {"content":"\r\nو تحليل علمى مسئله اختيار است و نظر گاه درونى بايد در اين مورد نفى گردد ، بديهى است كه اين دو نظر گاه مانعة الجمعند ، و بىمعنى است كه در آن واحد در هر دو نظر گاه قرار گيريم .\r\nبنا بر اين اگر در يگانه نظر گاهى قرار گيريم كه موجه مىدانيم ، با تجربه روزانه خود پى مىبريم كه براى گفتار و كردار همنوعان خود انگيزه هايى قائليم .\r\nبنا بر اين موجبيتى على به آنها اسناد مىدهيم در غير اين صورت رفتار آنها غير قابل پيش بينى مىبود و اين امر مانع برقرارى هر گونه رابطهء منظمى ميان ما و آنان مىشد .\r\nپژوهش علمى بطريق ديگرى عمل نمىكند مورخى كه عبور از رودخانه روبيكن را نه به انگيزه هاى سياسى و خصوصيات سرشتى بلكه به دل خواه و روش مختار ژول سزار نسبت دهد ، فقط و فقط از به دست دادن توضيحى در بارهء اين عمل خوددارى كرده است .\r\nدر نتيجه بايد موجبيت على اراده را ، هنگامى كه اراده از خارج مورد توجه قرار مىگيريد بپذيريم . هنگامى كه در نظر گاه درونى قرار مىگيريم حال به همين سان نيست .\r\nدر اينجا ، چنان كه ديديم ، تجزيه و تحليل علمى به كار بردنى نيست . معرفت ما در اين حال از منبع ديگرى سر چشمه مىگيرد كه همان وجدان ماست و گواهى بلا واسطه اين وجدان نشان مىدهد كه ما در هر لحظه قادريم هر مضمونى را كه مناسب بدانيم به افكار و به ارادهء خود بدهيم . مقصودم اين نيست كه احوال و كيفياتى غالبا مانع اعمال ما نمىشوند ، بلكه مقصودم فقط اين است كه ما نمىتوانيم به ارادهء خود جهت گيرى مناسبى بدهيم ، كافى است به آن چه كه كف نفس ناميده مىشود ، بينديشيم ،\r\n","description":"","footnote":"","page_name":" 42 ","page_number":46},
  {"content":"\r\nيعنى به آن چه كه آزادى و اختيارى است واقعى ، نه آن چنان كه كسانى با در هم آميختن نظرگاههاى دوگانه‌اى كه ما از هم متمايز ساخته‌ايم دعوى مىكنند ، ظاهرى و مجازى .\r\nآن كه پيش از مشخص كردن نظر گاه خويش ، در بارهء آزادى » واقعى « اراده از خود جويا مىشود ، در حكم كسى است كه بپرسد ديوار سمت راست همان تالارى كه پيشتر يادش رفته » در واقع « كدام است .\r\nپس به طور خلاصه بايد گفت كه اراده چون از برون بدان نظر شود ، موجب على است . اما اگر از درون در نظر گرفته شود آزاد است ، توجه به اين نكته مشكل را حل مىكند ، مشكلى كه فقط از در هم آميختن دو نظر گاه مانعة الجمع ناشى مىشود ، بنا بر اين سر و كار ما با مسأله‌اى كاذب است امروزه اين گفته شايد هنوز مورد ايراد باشد ، اما ترديدى ندارم كه بمرور زمان همه ناگزير از پذيرفتن آن خواهند بود ، بسا مثالهاى ديگر نتايج ناگوارى را كه ممكن است از مخلوط كردن دو نظر گاه متضاد ناشى گردد بر ما ثابت خواهد كرد .\r\nباز چند كلمه‌اى در حالت ديگرى كه در آن غالبا چنين اشتباهى پيش مىآيد سخن خواهيم گفت و آن مخلوط كردن دو زمينه علمى و مذهبى است . حتى اگر دانش و مذهب به شناسايى وجود حكمتى مقرون به قدرت مطلق كه بر عالم حاكم است منجر شوند ، باز اين حقيقت به قوت خود باقى مىماند كه مبدا حركت و روشهاى آن دو از ريشه و بن با هم فرق دارند و ما براى كسب نتايجى صحيح و معتبر در باره مسأله‌اى معلوم ، بايد مراقب باشيم كه درست همان نظر گاهى را كه براى مطالعه آن مسئله مناسب است برگزينيم و بر روى آن استوار بمانيم ، چه بسا كه اين اقتضا نديده گرفته مىشود و غالبا اتفاق مىافتد كه از نظر گاهى بر نظر گاهى ديگر مىپرند خواه از راه قاطى كردن ملاحظات اخلاقى و مذهبى يا بررسى مسائل خصوصاً علمى ، خواه با تفسير يك برون يا بى معكوس ، شايد مثال حالت اول تلاشى است كه به تازگى در\r\n","description":"","footnote":"","page_name":" 43 ","page_number":47},
  {"content":"\r\nراه مبتنى شمردن آزادى اراده بر محدوديتهايى كه فيزيك جديد براى قانون عليت قائل شده است به كار مىرود ، هر چند كه اين دو مطلقا وجه مشتركى ندارند . دلائل علمى وجود خدا به همين نوع برون يا بى تعلق دارد . از سوى ديگر شاهد مثال مقاومت سخت كليسا را با دستگاه كپرنيك در دست داريم ، يا از آن تازه تر اعتراضى همگانى را كه بر ضد نظريه اينشتين بر انگيخته شده آن هم بنام ملاحظات عاطفى يا نظرهاى سياسى كه سنخيتى با دانش ندارند ، اما اگر حال بدين سان است سؤالى اساسى در برابر ما مطرح مىشود كه نتايج زيادى بر آن مترتب است : اگر درست است كه موضوعهاى فكر ما به اين اندازه مسائل كاذب از كار در مىآيند ، اگر درست است كه معنى » واژه « » حقيقت « گاهى بر حسب نظر گاهى كه انتخاب مىكنيم عوض مىشود پس بايد گفت كه معرفت علمى ما از نسبيت مبتذلى سر در مىآورد ؟ پس بايد گفت كه قضاوت درست و حقيقت مطلق مستقل از نظر گاهى خاص وجود ندارد ؟ اگر چنين مىبود ناگوار مىبود . نه ، دانش قضايا و احكام قطعى مقرر مىدارد ، همچنان كه اخلاق ارزشهايى اساسى بنيان مىگذارد و اين قضايا و احكام و ارزشها در راس سلسله مراتب خاص خود جاى مىگيرند . در علوم دقيقه ، ثابتهاى معروف به ثابتهاى مطلق مانند كوانتوم اوليه الكتريسته كوانتوم اوليه كنش و جز آن را براى مثال نام مىبرم : وجود اين ثابتها با هر روشى كه تعيين شوند ، همواره تاييد مىشود . مىتوان گفت كه حد نهايى پژوهش علمى كشف چنين ثابتهايى و ربط دادن مجموع فرايندهاى فيزيكى و شيميايى به آنهاست . در قلمرو مذهب و اخلاق حال به همين سان است در اين جا نيز نظر گاهى كه قرار گاه ماست و بر حسب حالات و كيفيات اختيار مىشود غالبا نقش عمده ايفا مىكند . بدين سان است كه اقتضايى اخلاقى چون صميميت گاهى مختنق مىگردد يا دور زده مىشود . از دروغهاى محض رعايت نزاكت كه مواضعات اجتماعى ممكن است از ما طلب كنند و كسى را هم نمىفريبد\r\n","description":"","footnote":"","page_name":" 44 ","page_number":48},
  {"content":"\r\nچيزى نمىگويم . با اين همه بايد گفت كه بيرون از هر ملاحظه‌اى ناشى از نظر گاهى خاص بر صميميت بر اين فضيلت شريف ، از جملهء همه فضايل ، دست كم در يك زمينه نبايد نقص و گزندى عارض شود و آن در زمينهء صميميت نسبت به خويش است در اين مورد هيچ حالت و كيفيتى اجازه سازش يا فريب بما نمىدهد . كسى كه شايد به منظور كسب مزيتى عاجل به وسوسه تسليم مىشود به مسرفى مىماند كه كور كورانه ميراث خود را به هرزه خرج مىكند و روزى كيفر سبك مغزى خود را خواهد چشيد . وصول به ارزشهاى مطلق خواه علمى و خواه اخلاقى هدف كوشش هر اهل مطالعه‌اى است ، كوشش بىپايان كه زندگى ضمن روبه رو ساختن وى با مسائل دروغين و راستين به آنش فرا مىخواند » . ( 1 ) \r\n","description":"","footnote":" ( 1 ) همان مأخذ ، ص 190 تا 196 . . ","page_name":" 45 ","page_number":49},
  {"content":"\r\n\r\n\r\nباز شرح كردن حكايت آن طالب روزى حلال بىكسب و رنج در عهد داود عليه السلام و مستجاب شدن دعاى او\r\n\r\n( ( 2306 ) ) يادم آمد آن حكايت كان فقير\r\nروز و شب مىكرد افغان و نفير\r\n( ( 2307 ) ) از خدا مىخواست روزىّ حلال\r\nبىشكال رنج و كسب و انتقال\r\n( ( 2308 ) ) پيش ازين گفتيم بعضى حال او\r\nليك تعويق آمد و شد پنج تو\r\n( ( 2309 ) ) هم بگوئيمش كجا خواهد گريخت\r\nچون ز ابر فضل حق حكمت بريخت\r\n( ( 2310 ) ) صاحب گاوش بديد و گفت هين\r\nاى به ظلمت گاو من گشته رهين\r\n( ( 2311 ) ) هين چرا كشتى بگو گاو مرا\r\nابله طرار ، انصاف اندر آ\r\n( ( 2312 ) ) گفت من روزى ز حق مىخواستم\r\nقبله را از لابه مىآراستم\r\nسالها بوده است كار من دعا\r\nتا كه بفرستاد گاوى را خدا\r\nچون بديدم گاو را برخاستم\r\nروزى من بود و كشتن خواستم\r\n( ( 2313 ) ) آن دعاى كهنه‌ام شد مستجاب\r\nروزى من بود كشتم نك جواب\r\n( ( 2314 ) ) او ز خشم آمد گريبانش گرفت\r\nچند مشتى زد به رويش ناشگفت\r\n( ( 2309 ) ) هم بگوييمش كجا خواهد گريخت\r\nچون ز ابر فضل حق حكمت بريخت\r\n\r\nاگر حكمت الهى در دل كسى بجوشد ، براى بهره بردارى ديگران باز گو خواهد كرد .\r\nحكمت و معارف عاليهء الهى ، آن گاه كه در درون يك انسان شكوفان شود ، امكان ندارد كه مانند يك مزيت مادى در انحصار حيوان انسان نما قرار بگيرد . گويى حكمت حق همان شمع فروزان است كه در وجود انسان شايسته روشن مىشود و\r\n","description":"","footnote":"","page_name":" 46 ","page_number":50},
  {"content":"\r\n\r\nنمىتواند پيرامون خود را روشن نسازد .\r\n\r\nگل خندان كه نخندد چه كند\r\nعَلَم از مشك نبندد چه كند\r\nماه تابان به جز از خوبى و ناز\r\nچه نمايد چه پسندد چه كند\r\nآفتاب ار ندهد تابش و نور\r\nپس بدين نادره گنبد چه كند\r\n\r\nمىگويند : بعضى از دانشوران چه در گذشته و چه در دوران كنونى از اطلاع ديگران به دانش خويش بخل مىورزند مىگويند : در همين دوران ما جوامع متمدن از فاش ساختن حقايقى كه از اسرار طبيعت به دست آورده‌اند ، امتناع مىورزند بايد به طور يقين بدانيم كه اينان پايه هيچ حقيقتى دست نيافته‌اند ، يا آن چه را كه دريافته‌اند با منحصر ساختن دانش و بهره بردارى آن موضوع براى خود ، كارى جز دزدى موش از انبار حبوبات فرهنگ بشرى انجام نداده‌اند . گل و رياحين با فرض پذيرش هوا و خاصيت انتشار بوى عطر آگين آنها . باز بخل بورزد و بوى عطر آميز را در خود حبس كند ، مبدل به عفونت واقعى مىگردد كه خود خواهى گل آن را بوى عطر آميز تلقى مىكند .\r\nتفسير ابيات\r\nبر گرديم به تكميل داستان آن فقير كه شب و روز دعا مىكرد و از خداوند روزى حلال و بىرنج و كسب و حركت مىخواست . ما پيش ازين مقدارى از حال آن فقير را به شما باز گو كرده‌ايم ، ولى تتمهء داستان به جهت فرو رفتن در لابلاى مسائل ديگر بتأخير افتاد ، با اين حال مطلب نمىتواند از دست ما جويندگان حقيقت فرار كند ، وقتى كه ابر فضل الهى باران حكمت بريزد ، امكان ندارد كه مخفى شود يا از بين برود . وقتى كه صاحب گاو آن فقير را كه گاوش را كشته بود ، ديد ، گفت اى ستمگر كه گاو من در گروگان ستم تو از بين رفت ، اى ابله دزد ، چرا گاو مرا كشتى ؟ خود انصاف بده ، آيا شايسته بود كه مال مشروعم را از من بربايى ؟ فقير كشندهء گاو گفت : من از خدا روزى حلال مىخواستم ، در حال نيايش رو\r\n","description":"","footnote":"","page_name":" 47 ","page_number":51},
  {"content":"\r\nبه قبله مىنشستم و با نيايشم قبله را آرايش مىدادم . من سالها در حال دعا بسر برده‌ام و در نتيجه خدا براى من گاوى فرستاد و من فورا برخاسته و چون ديدم روزى حلال با پاى خود به سراغم آمده است ، كشتم . من كار زشتى نكرده‌ام ، بلكه دعاى ديرينه‌ام مستجاب شد و گاو را كشتم ، اين هم پاسخ تو . صاحب گاو نزديك آمده گريبانش را گرفت و بدون تعجب چند مشت برويش كوفت .\r\n","description":"","footnote":"","page_name":" 48 ","page_number":52},
  {"content":"\r\n\r\nرفتن هر دو خصم نزد داود عليه السلام\r\n\r\n( ( 2315 ) ) مىكشيدش تا به داود نبى\r\nكه بيا اى ظالم گيج غنى\r\n( ( 2316 ) ) حجت بارد رها كن اى دغا\r\nعقل در تن آور و با خويش آ\r\n( ( 2317 ) ) اين چه مىگويى دعا چه بود مخند\r\nبر سر و ريش من و خويش اى لوند\r\n( ( 2318 ) ) گفت من با حق دعاها كرده ام\r\nاندرين لابه بسى خون خورده ام\r\n( ( 2319 ) ) من يقين دارم دعا شد مستجاب\r\nسر بزن بر سنگ اى منكر خطاب\r\n( ( 2320 ) ) گفت گرد آييد هين اى مسلمين\r\nژاژ بينيد و فشار اين لعين\r\nاى دعا تا چند خايى ژاژ را\r\nحجت قاطع بگو چه بود دعا ؟\r\n( ( 2321 ) ) اى مسلمانان دعا مال مرا\r\nچون از آن او كند بهر خدا ؟\r\n( ( 2322 ) ) گر چنين بودى همه عالم بدين\r\nيك دعا املاك بردندى به كين\r\n( ( 2323 ) ) گر چنين بودى گدايان ضرير\r\nمحتشم گشته بدندى و امير\r\n( ( 2324 ) ) روز و شب اندر دعا و اندر ثنا\r\nلابه گويان كه تو ده مان اى خدا\r\n( ( 2325 ) ) تا تو ندهى هيچ كس ندهد يقين\r\nاى گشاينده تو بگشا بند اين\r\n( ( 2326 ) ) مكسب كوران بود لابه و دعا\r\nجز لب نانى نيابند از عطا\r\n( ( 2327 ) ) خلق گفتند اين مسلمان راست گوست\r\nوين فروشنده ى دعاها ظلم خوست\r\n( ( 2328 ) ) اين دعا كى باشد از اسباب ملك\r\nكى كشد اين را شريعت خوب سلك ؟\r\n( ( 2329 ) ) بيع و بخشش يا وصيت يا عطا\r\nيا ز جنسى اين شود ملكى تو را ؟\r\n( ( 2330 ) ) در كدامين دفتر است اين شرع تو\r\nگاو را تو باز ده يا حبس رو\r\nاندر آ در حبس و در زندان او\r\nور نه گاوش را بده حجت مجو\r\n( ( 2331 ) ) او به سوى آسمان مىكرد رو\r\nكاى خداوند كريم لطف خو\r\nمن دعاها كرده‌ام زين آرزو\r\nواقعهء ما را كه داند غير تو\r\n( ( 2332 ) ) در دل من آن دعا انداختى\r\nصد اميد اندر دلم افراختى\r\n( ( 2333 ) ) من نمىكردم گزافه آن دعا\r\nهم چو يوسف ديده بودم خوابها\r\n\r\n","description":"","footnote":"","page_name":" 49 ","page_number":53},
  {"content":"\r\n\r\n( ( 2334 ) ) ديد يوسف آفتاب و اختران\r\nپيش او سجده كنان چون چاكران\r\n( ( 2335 ) ) اعتمادش بود بر خواب درست\r\nدر چَه و زندان جز آن را مىنجست\r\n( ( 2336 ) ) ز اعتماد آن نبودش هيچ غم\r\nاز غلامى وز ملام بيش و كم\r\n( ( 2337 ) ) اعتمادى داشت او بر خواب خويش\r\nكه چو شمعى مىفروزيدش ز پيش\r\n( ( 2338 ) ) چون در افكندند يوسف را به چاه\r\nبانگ آمد سمع او را از إله\r\n( ( 2339 ) ) كه تو روزى شه شوى اى پهلوان\r\nتا بمالى اين جفا بر رويشان\r\n( ( 2340 ) ) قائل اين بانگ نامد در نظر\r\nليك دل بشناخت قائل از اثر\r\n( ( 2341 ) ) قوّتى و راحتى و مسندى\r\nدر ميان جان فتادش ز ان ندى\r\n( ( 2342 ) ) چاه شد بر وى بدان بانگ جليل\r\nگلشن و بزمى چو آتش بر خليل\r\n( ( 2343 ) ) هر جفا كه بعد از آنش مىرسيد\r\nاو بدان قوت به شادى مىكشيد\r\n( ( 2344 ) ) هم چنان كه ذوق آن بانگ الست\r\nدر دل هر مؤمنى تا حشر هست\r\n( ( 2345 ) ) تا نباشد در بلاشان اعتراض\r\nنى ز امر و نهى حقشان انقباض\r\nلقمهء تلخى چو شكر مىشود\r\nخار ريحان سنگ گوهر مىشود\r\n( ( 2346 ) ) لقمهء حكمى كه تلخى مىنهد\r\nگل شكر آن را گوارش مىدهد\r\n( ( 2347 ) ) گل شكر آن را كه نبود مستند\r\nلقمه را ز انكار او قى مىكند\r\n( ( 2348 ) ) هر كه خوابى ديد از روز الست\r\nمست باشد در ره طاعات مست\r\n( ( 2349 ) ) مىكشد چون اشتر مست اين جوال\r\nبىفتور و بىگمان و بىملال\r\n( ( 2350 ) ) كفك تصديقش به گرد پوز او\r\nشد گواه مستى دل سوز او\r\n( ( 2351 ) ) اشتر از قوت چو شير نر شده\r\nزير ثقل بار اندك خور شده\r\n( ( 2352 ) ) ز آرزوى ناقه صد فاقه برو\r\nمىنمايد كوه پيشش تار مو\r\n( ( 2353 ) ) در الست آن كو چنين خوابى نديد\r\nاندرين دنيا نشد بنده و مريد\r\n( ( 2354 ) ) ور بشد اندر تردد صد دله\r\nيك زمان شكرستش و سالى گله\r\n( ( 2355 ) ) پاى پيش و پاى پس در راه دين\r\nمىنهد با صد تردد بىيقين\r\n( ( 2356 ) ) وام دار شرح اينم نك گرو\r\nور شتاب است از أ لم نشرح شنو\r\n\r\n","description":"","footnote":"","page_name":" 50 ","page_number":54},
  {"content":"\r\n\r\n\r\n( ( 2357 ) ) چون ندارد شرح اين معنى كران\r\nخر به سوى مدعى گاو ران\r\n( ( 2358 ) ) گفت كورم خواند زين جرم آن دغا\r\nبس بليسانه قياس است اى خدا\r\n( ( 2359 ) ) من دعا كورانه كى مىكرده ام\r\nجز به خالق كديه كى آورده‌ام ؟\r\n( ( 2360 ) ) كور از خلقان طمع دارد ز جهل\r\nمن ز تو ، كز توست هر دستور سهل\r\n( ( 2361 ) ) آن يكى كورم ز كوران بشمريد\r\nاو نياز جان و اخلاصم نديد\r\n( ( 2362 ) ) كورى عشق است اين كورى من\r\nحب يعمى و يصم است اى حسن\r\n( ( 2363 ) ) كورم از غير خدا بينا به دو\r\nمقتضاى عشق اين باشد بگو\r\n( ( 2364 ) ) تو كه بينايى ز كورانم مدار\r\nدايرم بر گرد لطفت اى مدار\r\n( ( 2365 ) ) آن چنان كه يوسف صديق را\r\nخواب بنمودى و گشتش متّكا\r\n( ( 2366 ) ) مر مرا لطف تو هم خوابى نمود\r\nآن دعاى بىحدم بازى نبود\r\n( ( 2367 ) ) مىنداند خلق اسرار مرا\r\nژاژ مىدانند گفتار مرا\r\n( ( 2368 ) ) حق نهان است و كه داند راز غيب\r\nغير علَّام سِر و ستّار عيب\r\n( ( 2369 ) ) خصم گفتش رو به من كن حق بگو\r\nاز چه سوى آسمان كردى تو رو\r\n( ( 2370 ) ) شيد مىآرى غلط مىافكنى\r\nلاف عشق و لاف قربت مىزنى\r\n( ( 2371 ) ) با كدامين روى چون دل مرده اى\r\nروى سوى آسمانها كرده‌اى ؟\r\n( ( 2372 ) ) غلغلى در شهر افتاده ازين\r\nآن مسلمان مىنهد رو بر زمين\r\n( ( 2373 ) ) كاى خدا اين بنده را رسوا مكن\r\nگر بدم هم سرّ من پيدا مكن\r\n( ( 2374 ) ) تو همىدانى و شبهاى دراز\r\nكه همىخواندم تو را با صد نياز\r\n( ( 2375 ) ) پيش خلق اين را اگر خود قدر نيست\r\nپيش تو هم چون چراغ روشنى است\r\nگاو مىخواهند از من اى خدا\r\nچون فرستادى نكردم من خطا\r\n\r\nآيه\r\n« إِذْ قالَ يُوسُفُ لأَبِيه يا أَبَتِ إِنِّي رَأَيْتُ أَحَدَ عَشَرَ كَوْكَباً وَاَلشَّمْسَ وَاَلْقَمَرَ رَأَيْتُهُمْ لِي ساجِدِينَ . » 12 : 4 ( 1 ) \r\n","description":"","footnote":" ( 1 ) سوره يوسف ، آيهء 4 . . ","page_name":" 51 ","page_number":55},
  {"content":"\r\n\r\n( وقتى كه يوسف عليه السلام به پدرش ( يعقوب ) عليه السلام گفت : اى پدر من يازده ستاره و آفتاب را ديدم كه به من سجده كردند ) .\r\n« أَلَمْ نَشْرَحْ لَكَ صَدْرَكَ . » 94 : 1 ( 1 )  آيا سينهء تو را براى تو باز نكرديم ) .\r\n\r\nمن دعاها كرده‌ام زين آرزو\r\nواقعهء ما را كه داند غير تو\r\n\r\nخدايى كه دل آدمى را براى دعا فروزان مىسازد ، همان خدا موقع استجابتش را هم مىنماياند .\r\nجلال الدين در ابيات مربوط به بيت مورد تحليل يكى از حقايق روحى بسيار عالى را مطرح كرده است ، براى آنان كه دلى ظريف و روحى پاك دارند ، كاملًا روشن است . در مباحث گذشته مطالبى در بارهء دعا متذكر شده‌ايم و اين نكتهء با اهميت را مورد توجه قرار داده‌ايم كه هر صورت دعا را نمىتوان نيايش و راز و نياز حقيقى تلقى كرد ، بلكه براى تحقق دعاى واقعى دو زمينهء مختلف داريم و بدون آن دو ، پديدهء دعا يا تقليد كوركورانه است ، يا از عادتهاى معمولى سرچشمه مىگيرد يا سود جويى براى خود طبيعى يا حفظ خود خواهى است . دو زمينه مهم دعا بقرار زير است :\r\n1 - شكستن صخره هاى آهنين دل و جوشيدن آب حيات زلال روح كه به منبع الهى پيوسته است . به استثناى آمادگىهاى كلى به وسيلهء بينش و تقوا ، ساير شرايط و مقتضيات اين زمينه نه ضابطهء معينى دارد و نه موقع مشخصى .\r\nگاهى اين انفجار شگفت انگيز وسعت فوق العاده‌اى را در افق روح به وجود مىآورد ، كه دعا كننده به ياد بىچارگان دردمند افتاده ، گويى تلخى درماندگى آنان را نيز در مىيابد ،\r\n","description":"","footnote":" ( 1 ) سوره الانشراح ، آيهء 1 . . ","page_name":" 52 ","page_number":56},
  {"content":"\r\nبهترين مجسم كنندهء اين گشايش روانى اشعارى است كه نظامى گنجوى سروده است او در دعاى مقدمهء خسرو و شيرين چنين مىگويد :\r\n\r\nبه آب ديدهء طفلان محروم\r\nبه سوز سينهء پيران مظلوم\r\nبه بالين غريبان بر سر راه\r\nبه تسليم اسيران در بن چاه\r\nبه داور داور فرياد خواهان\r\nبه يا رب يا رب صاحب گناهان\r\nبه محتاجان در بر خلق بسته\r\nبه مجروحان خون بر خون نشسته\r\nبه دور افتادگان از خانمانها\r\nبه واپس ماندگان از كاروانها\r\nبه ريحان نثار اشك ريزان\r\nبه قرآن و چراغ صبح خيزان\r\n\r\nاين گونه انبساط روانى كه در حال نيايش به انسان نيايشگر دست مىدهد ، به طورى كه مىتواند نيازمندى و درماندگى ناتوانان كاروان بشريت را در روح خود دريابد ، عظمتى خيلى بالاتر از بر آورده شدن نياز شخصى خود نيايشگر نيازمند دارد . اى كاش مردم بر آورده شدن احتياجات خود را مانند مقدمه‌اى براى پيدا كردن چنين حال روحى با عظمت تلقى مىكردند .\r\n2 - آماده شدن دل براى تسليم محض شدن و خود را مانند تابلوى بىاختيار زير دست نقاش ازل و ابد ديدن ، اين آمادگى فرع بر تصفيهء روح از آلودگىها و كثافات درونى است . بهر حال چنان كه ملاحظه مىشود در هر دو زمينه دعا يك ريشه ما وراى طبيعى دارد كه آن را به لطف الهى مربوط مىسازد .\r\nهمچنين نوع ديگرى از همان ريشهء ما وراى طبيعى ، براى تشخيص مورد استجابت دعا وجود دارد ، در آن مورد يك روشنايى خاصى در دل ايجاد مىشود كه دعا كننده يقين شهودى به پذيرفته شدن دعا پيدا مىكند ، اين يقين قابل بيان و استدلال نيست و با هيچ روش منطقى و رياضى نمىتوان آن را به كسى كه فاقد آن است قابل درك ساخت . چنان كه مفهوم خواستن را در دعاى حقيقى نمىتوان با خواستنهاى ديگر مقايسه نموده و با معرفىهاى منطقى توضيحش داد .\r\n","description":"","footnote":"","page_name":" 53 ","page_number":57},
  {"content":"\r\n\r\nتفسير ابيات\r\nصاحب گاو گريبان فقير را كه گاو او را كشته بود ، گرفته براى احقاق حق خويش بنزد حضرت داود عليه السلام برد ، مىگفت : بيا ، اى ستمگر گيج و گول ، براى من دليل و حجت خنك ميار ، عقلت كو ؟ به خود بيا ، بينديش ، اصلا مىفهمى چه مىگويى ؟ دعا يعنى چه ؟ اى لوند ، مگر به سر و ريش من و خود مىخندى كه مىگويى : من بدرگاه حق دعاها كرده‌ام ، خدا به من گاوى رسانيده است ؟ فقير گفت : آرى من بدرگاه حق دعاها كرده‌ام ، در لابه و زارى به بارگاه الهى خون دلها خورده‌ام . من يقين دارم كه دعاهايم مستجاب شده ، تو اى منكر « ادعونى استجب لكم » برو سرت را به سنگ بزن ، صاحب گاو فرياد زد : آهاى مسلمانان ، بياييد و ياوه و زور گويىهاى اين ملعون را ببينيد اى مرد فريبكار چقدر بىهوده گويى خواهى كرد . براى مباح بودن گاوم حجت قاطعانه بياور ، دعا يعنى چه ؟ اى مسلمانان ، مگر دعا مىتواند مال حلال مرا ملك ديگرى بكند ؟ اگر بنا بود دعا هم يكى از اسباب تملك بوده باشد ، هر كسى مىتوانست همهء جهان را به وسيلهء دعا از راه غرض ورزى ببرد و مالك شود .\r\nاگر دعا مىتوانست مال ديگران را مملوك دعا كننده نمايد .\r\nگدايان كور هم حشمت و مال به دست مىآوردند و فرمانروايى مىكردند . گدايان روز و شب در دعا و ثنا مىگويند : خدايا ، تو بما مال عطا كن ، اگر تو بما مال ندهى ، هيچ كس يقيناً بما چيزى نخواهد داد . اى باز كنندهء زنجير فقر و تنگدستى ، اين زنجير گرانبار را تو خودت باز كن . وسيله كسب نابينايان لابه و دعا است . با اين حال از عطاياى مردم جز قطعه‌اى از نان به دست نمىآورند ، مردم سخن صاحب گاو را تصديق نموده گفتند : اين دعا فروش خوى ستمگرى دارد . چطور امكان دارد كه دعا يكى از اسباب تمليك و تملك بوده باشد ؟ اين گونه\r\n","description":"","footnote":"","page_name":" 54 ","page_number":58},
  {"content":"\r\nتصاحب را قوانين شريعت چگونه مىتواند بپذيرد .\r\nاسباب تمليك و تملك در شريعت اسلام معين و معلوم است ، مانند خريد و فروش ، وصيت ، بخشش ( هبه ) يا امثال اينها . اين شريعت را كه تو آورده‌اى ، در كدامين دفتر نوشته شده است ؟ معطل نكن ، يا گاو او را باز گردان يا به حبس برو . برو به حبس و زندان ، يا گاوش را بده و در جستجوى حجتهاى پوشالى مباش .\r\nآن فقير كه گاو را كشته بود رو به آسمان مىكرد و مىگفت : اى خداوند كريم و لطيف ، من در بارهء اين آرزو ( كه به من روزى حلال برسانى ) دعاها كرده‌ام ، واقعيت قضيه را جز تو كسى نمىداند .\r\nتو بودى كه در دل من آن دعا را انداختى و در دلم صدها اميد شكوفان ساختى من از روى گزاف آن دعاها را نمىكرده‌ام ، من مانند يوسف عليه السلام بودم كه در خواب ديده بود كه آفتاب و ستارگان مانند بنده ها در مقابلش به سجده افتاده‌اند . يوسف بان خواب صحيح خود در چاه و زندان اعتماد داشت . با اعتماد به همان خواب بود كه از فروخته شدن به بردگى و ملامتها اندوهى به خود راه نمىداد ، او به خواب خويش كه مانند شمعى فروزان در پيش او روشن بود اعتماد داشت .\r\nدر آن موقع كه يوسف را به چاه انداختند ، از طرف خدا بانگى بگوشش رسيد كه تو روزى پادشاه مىشوى و ظلمى را كه برادرانت بتوروا داشته‌اند برخ خودشان خواهى كشيد ، صاحب آن بانگ ما وراى طبيعى را ، چشم نمىديد ، ولى يوسف گوينده اش را از اثرش مىشناخت .\r\nاثر آن بانگ ، نيرو و راحتى و آرامش درون و تكيه گاهى بود كه در درون جانش بروز كرده بود ، به وسيلهء همان صداى غيبى بود كه چاه براى يوسف گلشن و بزم آراسته‌اى جلوه كرد ، چنان كه هر جفا و حرارت كه از آتش نمرودى به ابراهيم خليل الله عليه السلام مىرسيد ، او با همان قدرت الهى آن را هضم مىكرد و متأثر نمىگشت . چنان كه ذوق\r\n","description":"","footnote":"","page_name":" 55 ","page_number":59},
  {"content":"\r\nبانگ عالم الست تا روز رستاخيز در دل هر انسان با ايمان طنين انداز است ، انسانهاى با ايمان به جهت همان بانگ است كه در بلايا و مشقتها اعتراض به زبان نمىآورند و از اوامر و نواهى خداوندى بانقباض روحى دچار ن مىشوند .\r\nلقمه هاى تلخ زندگانى مانند شكر ، و خارهاى خارستان عالم طبيعت مانند ريحان ، و سنگهاى سنگلاخ جهان ماده زير پايشان مانند گوهر مىگردد . آن تلخى را كه لقمهء حكم الهى بذائقه مىبخشد . به وسيلهء بانگ الست مانند گل شكر آن را گوارا مىبينند . و كسى كه تكيه گاه و اعتمادى نداشته باشد ، آن لقمهء الهى را به جهت انكار و ترديد از گلو بر مىگرداند . بدين سان هر كس كه از روز الست رؤياى الهى ديده است ، در راه اطاعت و بندگى خدا كوشا و مشتاق است . او مانند شتر جوال تكليف را بدون سستى و ملالت خاطر مىكشد و مىبرد . كف لبانش از جوش و خروش تصديق درونيش گواه مستى او است .\r\nشتر بار كش وجود انسانى با دريافت نيروى رؤياى الست مبدل به شير نر و نيرومند مىگردد و سنگينى بار او را بدريافت غذاى طبيعى فراوان نيازمند نمىسازد در آرزوى ناقهء راهرو به سوى كوى الهى صدها فقر و فاقهء چون كوه براى او مانند تار مويى مىنمايد . بالعكس ، كسى كه از رؤياى الست محروم باشد ، در اين دنيا بمقام والاى بندگى و ارادت نايل ن مىشود . اگر هم خود را در لباس بندگى به بيند همواره دلش هر جايى و وجودش در تردد غوطه ور مىگردد ، زمانى سپاس گزار و سالى گله مند است . او پاى راه رفتن ندارد ، بلكه -\r\n\r\n( ( 2355 ) ) پاى پيش و پاى پس در راه دين\r\nمىنهد با صد تردد بىيقين\r\n\r\nمن خودم را مديون شرح رؤياى الستى مىدانم ، اگر عجلهء زياد به باز گرفتن اين دين دارى ، آيهء « أ لم نشرح لك صدرك » را از من گروگان بگير تا در موقع مناسب وام خود را ادا كنم . چون شرح اين معنى كرانه‌اى ندارد ، برو به سوى مدعى گاو .\r\nفقير كشندهء گاو مىگويد : خداوندا ، اين مدعى فريبكار نابينايم مىخواند و\r\n","description":"","footnote":"","page_name":" 56 ","page_number":60},
  {"content":"\r\nقياس شيطانى راه انداخته و گمان مىكند همهء دعاها يكسان است ، خداوندا تو خود مىدانى كه -\r\n\r\n( ( 2359 ) ) من دعا كورانه كى مىكرده ام\r\nجز به خالق كديه كى آورده ام\r\n\r\nآن مدعى تبه كار نابينايم مىخواند ، آرى نابيناهاى معمولى از روى نادانى طمع در مال مردم مىبندند ، اما اى خداى من ، طمع من از تو و به احسان تو بوده است كه تمام دشواريها را آسان مىسازد . آن كه مرا يكى از نابينايان مىشمارد ، براى اين است كه نياز جان و اخلاصم را نمىداند . آرى من كورم ، اما\r\n\r\n( ( 2362 ) ) كورى عشق است اين كورى من\r\nحب يعمى و يصم است اى حسن\r\n( ( 2363 ) ) كورم از غير خدا بينا به دو\r\nمقتضاى عشق اين باشد بگو\r\n\r\nتو اى خدايى كه بيناى مطلقى ، مرا از زمرهء كوران حقيقى محسوب مفرما ، محور وجودم لطف بىكران تست كه بدورش مىگردم . اى پروردگار عزيزم ، همان رؤيا را كه تكيه گاه يوسف صديق نمودى ، يقين دارم مرا هم با همان رؤياها كه ديده‌ام لطفها خواهى كرد ، زيرا مىدانم كه آن دعاى فراوانم از روى بازى نبوده است . اين مردم كوته بين ظاهر پرست رازهاى نهانى مرا نمىدانند و گفتار مرا بىهوده مىپندارند . البته حق از ديده گان مردم صورت بين پوشيده است ، جز خداى دانندهء رازها و ستار العيوب كيست كه راز غيبى را بداند صاحب گاو گفت : با كه صحبت مىكنى ؟ به من نگاه كن ، حقيقت را بگو ، چرا به آسمان مىنگرى ؟ مگر حيله گرى راه انداخته‌اى و غلط اندازى مىكنى ، خيلى لاف تقرب مىزنى بگو ببينم :\r\n\r\n( ( 2371 ) ) با كدامين روى چون دل مرده اى\r\nروى سوى آسمانها كرده اى\r\n\r\nمگر نمىبينى غوغا و غلغله‌اى در بارهء اين مخاصمه در شهر راه افتاده است ؟ فقير مسلمان رو به خاك مىمالد و مىگويد :\r\n\r\n( ( 2373 ) ) كاى خدا اين بنده را رسوا مكن\r\nگر بدم هم سرّ من پيدا مكن\r\n\r\n","description":"","footnote":"","page_name":" 57 ","page_number":61},
  {"content":"\r\nخداوندا ، اگر هم كسى از اين مردم نداند\r\n\r\n( ( 2374 ) ) تو همىدانى و شبهاى دراز\r\nكه همىخواندم تو را با صد نياز\r\n\r\nاگر هم مردم از واقعيت و خلوص دعاى من اطلاعى ندارند و ارزشى به آن نمىدهند تو مىدانى كه در دل شبهاى تاريك شمع دعا بر بارگاه ربوبى ترا چگونه در نهان خانهء دلم فروزان كرده‌ام . كردگارا ، دادگرا ، اينان :\r\n\r\nگاو مىخواهند از من اى خدا\r\nچون فرستادى نكردم من خطا\r\n\r\n","description":"","footnote":"","page_name":" 58 ","page_number":62},
  {"content":"\r\n\r\n\r\nشنيدن حضرت داود سخن هر دو خصم را و سؤال كردن از مدعى عليه\r\n\r\n( ( 2376 ) ) چون كه داود نبى آمد برون\r\nگفت هين چونست اين احوال چون ؟\r\n( ( 2377 ) ) مدعى گفت : اى نبى الله داد\r\nگاو من در خانهء او اوفتاد\r\n( ( 2378 ) ) كشت گاوم را بپرسش كه چرا\r\nگاو من كشت او ؟ بيان كن ماجرا\r\n( ( 2379 ) ) گفت داودش بگو اى بو الكرم\r\nچون تلف كردى تو ملك محترم\r\n( ( 2380 ) ) هين پراكنده مگو حجت بيار\r\nتا به يك سو گردد اين دعوى و كار\r\n( ( 2381 ) ) گفت اى داود بودم هفت سال\r\nروز و شب اندر دعا و اندر سؤال\r\n( ( 2382 ) ) اين همىجستم ز يزدان كاى خدا\r\nروزيى خواهم حلال و بىعنا\r\n( ( 2383 ) ) مرد و زن بر نالهء من واقفند\r\nكودكان اين ماجرا را واصفند\r\n( ( 2384 ) ) تو بپرس از هر كه خواهى اين خبر\r\nتا بگويد بىشكنجه بىضرر\r\n( ( 2385 ) ) هم هويدا پرس و هم پنهان ز خلق\r\nكه چه مىگفت اين گداى ژنده دلق\r\n( ( 2386 ) ) بعد از اين جمله دعا و اين فغان\r\nگاوى اندر خانه ديدم ناگهان\r\n( ( 2387 ) ) چشم من تاريك شد نى بهر قوت\r\nشادى آن كه قبول آمد قنوت\r\n( ( 2388 ) ) كشتم آن را تا دهم در شكر آن\r\nكه دعاى من شنود آن غيب دان\r\n( ( 2387 ) ) چشم من تاريك شد نى بهر قوت\r\nشادى آن كه قبول آمد قنوت\r\n( ( 2388 ) ) كشتم آن را تا دهم در شكر آن\r\nكه دعاى من شنيد آن غيب دان\r\n\r\nلذت احساس استجابت دعا ما فوق لذت دست يافتن به مورد دعا است\r\nآنان كه در اين زندگانى عينك كامجويى از مزاياى طبيعى را به ديده گانشان\r\n","description":"","footnote":"","page_name":" 59 ","page_number":63},
  {"content":"\r\n\r\nزده‌اند ، بىنوايانى هستند كه از دريا به كفهاى آن و از ميوه ها به پوست آنها قناعت ورزيده‌اند ، معناى اين جمله آن نيست كه ما در جهان طبيعت نيستيم ، يا موجوديت ما بىنياز از مواد و روابط طبيعى است ، بلكه مىگوييم : براى انسانى كه مثلًا امكان ديدن و چشيدن طعم زيبايى وجود دارد ، دست ماليدن به برگ گلها و تماشاى عدد برگها و وزن آنها و خارهايى كه در پيرامون آنها روييده است و سپس خوردن يا خوراندن آنها به گاو و گوسفندش ، فوق العادهء كوته نظرى است كه اشتياق به زيبايى را در چيزى شبيه به هيچ خلاصه كرده است . چنان كه لفظ و جملات دعا و تفكر در حال نيايش و خزيدن به خلوت و بيدار شدن در دل شب تاريك . . . همه و همه در مقابل روح دعاى واقعى ، هيچ است ، همچنين نايل شدن به سود يا بر كنار كردن ضرر از خود ، در مقابل احساس استجابت خود دعا كه كشف از توجه و عنايت الهى در بارهء دعا كننده مىنمايد ، بسى ناچيز است .\r\nبه همين جهت است كه مردم نادان و كامجو حتى از استجابت دعا هم جز لذت به دست آوردن مراد ، چيز ديگرى نصيبشان نمىگردد .\r\nروح دعا و احساس عنايت الهى بارقه‌اى است كه مىتواند سراسر زندگى انسانى را فروزان بسازد ، آن فروزندگى كه مزاياى مطلوب به وسيلهء دعا ، توانايى به دست آوردن آن را ندارد .\r\nتفسير ابيات\r\nحضرت داود با شنيدن هياهو و غلغله بيرون آمده مىپرسد ؟ چه وضعى است ؟ چه شده ؟ اين چه داد و فرياد است ؟ صاحب گاو كه مدعى بود ، پيش آمد و گفت : اى پيامبر خدا به دادم برس ، گاو من به خانهء اين مرد وارد شده و او هم بدون درنگ گاوم را كشته است ، از او بپرس كه گاو مرا چرا كشته است . داود رو به فقير كرده و فرمود . اى عزيز ، مال محترم اين مرد را چرا تلف كردى ؟ پراكنده گويى مكن و دليل كشتن گاو را بگو ، تا اين خصومت بر طرف شود .\r\n","description":"","footnote":"","page_name":" 60 ","page_number":64},
  {"content":"\r\nفقير گفت : اى داود ، مدت هفت سال روز و شب به خدا دعا و از او مسئلت مىكردم و مىگفتم اى خدا ، من از تو روزى حلال و بدون مشقت مىخواهم . شما از هر مرد و زن در اين شهر استفسار كنيد ، همه بر وضع من آگاهند ، حتى كودكان هم جريان دعا و زارى مرا مىدانند .\r\nتو اى پيامبر خدا ، داستان مرا آشكار و پنهان از هر كه مىخواهى فحص و جستجو فرما . پس از دعا و ناله و افغان ، در درون خانه‌ام گاوى ديدم ، ديده گانم خيره گشت اما نه براى زاد و توشه‌اى كه بدستم آمده است ، بلكه بشادى آن كه نيايش و زاريم مقبول درگاه الهى گشته است . من گاو را كشتم نه براى آن كه گوشتش را بخورم ، بلكه شكرانهء استجابت دعا و توجه خدا را در بارهء خودم به جا بياورم .\r\n","description":"","footnote":"","page_name":" 61 ","page_number":65},
  {"content":"\r\n\r\n\r\nحكم كردن داود عليه السلام بر كشندهء گاو\r\n\r\n( ( 2389 ) ) گفت داود اين سخنها را بشو\r\nحجت شرعى در اين دعوى بگو\r\n( ( 2390 ) ) تو روا دارى كه من بىحجتى\r\nبنهم اندر شرع باطل سنتى ؟\r\n( ( 2391 ) ) اين كه بخشيدت ؟ خريدى وارثى\r\nريع را چون مىستانى حارثى ؟\r\n( ( 2392 ) ) كسب را هم چون زراعت دان عمو\r\nتا نكارى دخل نبود آن تو\r\n( ( 2393 ) ) آن چه كارى بد روى آن آنِ توست\r\nور نه اين بىداد بر تو شد درست\r\n( ( 2394 ) ) رو بده مال مسلمان كژ مگو\r\nرو بجو وام و بده باطل مجو\r\n( ( 2395 ) ) گفت اى شه تو هم اين مىگوييم\r\nكه همىگويند اصحاب ستم ؟\r\n\r\nتفسير ابيات\r\nحضرت داود عليه السلام بمرد فقير ( كشندهء گاو ) فرمود : اين سخنان را مگو و ناديده بگير ، بايد براى اثبات دعوايت حجت شرعى اقامه كنى .\r\nآيا تو روا مىدارى من كه پيامبرم و جز به حق نمىتوانم داورى كنم ، بدون دليل در شريعت الهى سنت باطل جارى كنم ؟ بگو ببينم : گاو را به تو كه بخشيده بود ؟ يا از كه خريده بودى ؟ يا به ارث برده بودى ؟ تو چطور مىتوانى محصول را ببرى مگر زراعت كرده‌اى ؟ كسب هم در شرع الهى مانند زراعت است ، مادامى كه تو نكاشته‌اى محصولش به تو متعلق نخواهد بود . همچنين براى كسب هم سبب مشروع لازم است . تو كه چيزى نكاشته‌اى توقع به دست آوردن محصول ستمى است كه مىخواهى بر مدعى ( صاحب گاو ) وارد بسازى . برو ، فورا مال مسلمان را به خودش بر گردان و سخن منحرف مگو ، برو اگر هم مالى ندارى قرضى بگير و عوض گاو را به صاحب گاو بده ، فقير مىگويد : اى سرور عزيز ، تو هم از اين حرفها مىزنى ، تو هم مانند ستمگران با من گفتگو مىكنى ؟\r\n","description":"","footnote":"","page_name":" 62 ","page_number":66},
  {"content":"\r\n\r\nتضرع آن شخص از داورى داود عليه السلام\r\n\r\nپس ز دل آهى بر آورد و بگفت\r\nكاى خداى هر كجا طاقى و جفت\r\n( ( 2396 ) ) سجده كرد و گفت اى داناى سوز\r\nدر دل داود انداز آن فروز\r\n( ( 2397 ) ) در دلش نه آن چه تو اندر دلم\r\nاندر افكندى به راز اى مفضلم\r\n( ( 2398 ) ) اين بگفت و گريه در شد هاى هاى\r\nتا دل داود بيرون شد ز جاى\r\n( ( 2399 ) ) گفت هين امروز اى خواهان گاو\r\nمهلتم ده وين دعا وى را مكاو\r\n( ( 2400 ) ) تا روم من سوى خلوت در نماز\r\nپرسم اين احوال از داناى راز\r\n( ( 2401 ) ) خوى دارم در نماز آن التفات\r\nمعنى قرة عينى فى الصلاة\r\n( ( 2402 ) ) روزن جانم گشاده است از صفا\r\nمىرسد بىواسطه نامهء خدا\r\n( ( 2403 ) ) نامه و باران نور از روزنم\r\nمىفتد در خانه‌ام از معدنم\r\n( ( 2404 ) ) دوزخ است آن خانه كان بىروزن است\r\nاصل دين اى بنده روزن كردن است\r\n( ( 2405 ) ) تيشه در هر بيشه‌اى كم زن بيا\r\nتيشه زن در كندن روزن هلا\r\n( ( 2406 ) ) يا نمىدانى كه نور آفتاب\r\nعكس خورشيد برون است از حجاب\r\n( ( 2407 ) ) نور آن دانى كه حيوان ديد هم\r\nپس چه كرّمنا بود بر آدمم\r\n( ( 2408 ) ) من چو خورشيدم درون نور غرق\r\nمىندانم كرد خويش از نور فرق\r\n( ( 2409 ) ) رفتنم سوى نماز و آن خدا\r\nبهر تعليم است ره مر خلق را\r\n( ( 2410 ) ) كژ نهم تار است گردد اين جهان\r\nحرب خدعه ، اين بود اى پهلوان\r\n( ( 2411 ) ) نيست دستورى و گر نه ريختى\r\nگرد از درياى راز انگيختى\r\n( ( 2412 ) ) همچنين داود مىگفت اين نسق\r\nخواست گشتن عقل خلقان محترق\r\n( ( 2413 ) ) پس گريبانش كشيد از پس يكى\r\nكه ندارم در يكىاش من شكى\r\n\r\n","description":"","footnote":"","page_name":" 63 ","page_number":67},
  {"content":"\r\n\r\n\r\nروايت\r\n« حبب الى النساء و الطيب و جعل قرة عينى فى الصلاة . » ( 1 )  ( زن و عطر بر من محبوب شده‌اند ، روشنايى ديده گانم در نماز قرار داده شده است ) « الحرب خدعه . » ( 2 )  ( جنگ و پيكار فريب دارد . )\r\nتفسير ابيات\r\nفقير بىنوا آهى از دل بر آورده و مىگويد : اى خداى همهء موجودات و رويدادها ، نورى از عالم ملكوت در دل داود عليه السلام بيفروز . آن چه كه در دل من وجود دارد به قلب داود سرازير فرما . اين نيايش را كرد و نتوانست خوددارى نمايد و شروع كرد به هاى هاى گريستن . قلب داود عليه السلام با ديدن اين منظرهء رقت بار بهيجان در آمد و رو به صاحب گاو كرده گفت : امروز مهلت بده و در بارهء ادعايت اصرار مكن ، تا خلوتى گزينم و راز نهانى اين مرافعه را از داناى اسرار مسئلت بدارم . من به نماز و توجه به خدا ميل زياد دارم ، كه نور ديده گانم در نماز است . به وسيلهء نماز و نيايش است كه -\r\n\r\n( ( 2402 ) ) روزن جانم گشاده است از صفا\r\nمىرسد بىواسطه نامهء خدا\r\n( ( 2403 ) ) نامه و باران نور از روزنم\r\nمىفتد در خانه‌ام از معدنم\r\n\r\nخانه‌اى كه روزنه‌اى براى وارد كردن روشنايى بدرون خود ندارد . خانه نيست ، بلكه دوزخيست . اساس دين الهى هم همينست كه انسان بتواند ، روزنه‌اى بر نهانگاه دلش براى تابش انوار الهى باز كند . كجا مىروى ؟ بس است .\r\n\r\n( ( 2405 ) ) تيشه در هر بيشه‌اى كم زن بيا\r\nتيشه زن در كندن روزن هلا\r\n\r\nمگر نمىدانى كه نور آفتاب ظاهرى انعكاسى از خورشيد حقيقى است ، [ روزنه اى\r\n","description":"","footnote":" ( 1 ) الجامع الصغير سيوطى ، ج 1 ص 145 از پيامبر اكرم ( ص ) . .  ( 2 ) صحيح مسلم ، ج 5 ص 143 . . ","page_name":" 64 ","page_number":68},
  {"content":"\r\nكه در دل ايجاد شود ، نورى از آن خورشيد حقيقى را در دل آدمى منعكس خواهد ساخت 
  ] .\r\nاگر مقصود از نور همان روشنايى آفتاب ظاهرى است چه تفاوتى ميان انسان و حيوانات در ديدن و بهره مندى از آن وجود دارد ؟ پس تكريم خداوندى در باره انسان ( و لقد كرمنا بنى آدم . . . ) چه معنا مىدهد ؟ [ داود عليه السلام مىگويد : 
  ] من خود آن خورشيد مستغرق در نورم كه خود را از روشنايى محض نمىتوانم تفكيك كنم . پس من به راز نهفته در مرافعهء شما كاملًا آگاهم ، ولى براى اين كه بمردم بفهمانم كه هرگز اعتماد به خود نكنند و در كشف رازها به خويشتن تكيه نكنند ، به سوى خلوت مىروم و براز و نياز مىپردازم . [ البته جلال الدين مجبور نبود به خلوت گزيدن و راز و نياز داود عليه السلام براى كشف راز خصومت ، تأويل مزبور را بياورد ، زيرا چنان كه در قضيهء حضرت موسى و خضر عليهما السلام ديديم ، هيچ فردى از انسان نمىتواند بدون عنايت الهى به علم مطلق برسد . ( 1 )  
  ]\r\nممكن است شما بگوييد : اكنون كه اى داود ، تو راز نهفته در خصومت را مىدانى ، چرا به خلوت مىروى ؟ پاسخ شما اين است كه كار كج نما براى ابراز حقيقت راست ، ضرورت دارد ، چنان كه حيله پردازى در جنگ ، تكاپوى راستين است به وسيلهء اقدام به كار كج نما .\r\nمن اكنون دستورى براى فاش كردن حقيقت ندارم و الا مىتوانم راز پوشيده را از زير ظواهر چنان فاش بسازم كه گرد از زير دريا . بدين سان حضرت داود سخنانى بر زبان آورد ، نزديك بود عقل مردم زبانه بكشد . در اين حال گريبان داود را كسى از پشت سر كشيد و مانع حرف زدن بيشتر او گشت كه من در يكتايى او هيچ شكى ندارم . ( دست الهى اجازه صحبت بيشتر به او نداد ) .\r\n","description":"","footnote":" ( 1 ) چنان كه در ابيات عنوان بعد از اين چنين مىگويد :\r\nدر فرو بست و برفت آن گه شتاب * سوى محراب و دعاى مستجاب\r\nحق نمودش آن چه بنمودش تمام * گشت واقف بر سزاى انتقام\r\nديد احوالى كه كس واقف نبود * راز پنهانى كه حيرانى فزود . ","page_name":" 65 ","page_number":69},
  {"content":"\r\n\r\n\r\nرفتن داود عليه السلام در خلوت تا آن چه حق است پيدا شود\r\n\r\n( ( 2414 ) ) با خود آمد گفت را كوتاه كرد\r\nلب ببست و عزم خلوتگاه كرد\r\n( ( 2415 ) ) در فرو بست و برفت آن گه شتاب\r\nسوى محراب و دعاى مستجاب\r\n( ( 2416 ) ) حق نمودش آن چه بنمودش تمام\r\nگشت واقف بر سزاى انتقام\r\nديد احوالى كه كس واقف نبود\r\nراز پنهانى كه حيرانى فزود\r\n( ( 2417 ) ) روز ديگر جمله خصمان آمدند\r\nپيش داود پيمبر صف زدند\r\n( ( 2418 ) ) همچنين آن ماجراها باز رفت\r\nباز زد آن مدعى تشنيع زفت\r\nزود گاوم را بده‌اى نابكار\r\nاز خداى خويشتن شرمى بدار\r\nاين چنين ظلم صريح ناسزا\r\nمىرود در عهد پيغمبر هلا\r\nگاو كشته خورده‌اى بىترس و بيم\r\nدر جواب افزود تزوير آن لئيم\r\nكه چه چندين سال بودم در دعا\r\nمن طلب كردم ز حق داد او مرا\r\nاى رسول حق چنين باشد روا\r\nملك من بد گاو چون دادش خدا ؟\r\n\r\nتفسير ابيات\r\nسپس حضرت داود آرام شد و به خود آمد و سخن را كوتاه و لب را بست و عزم به خلوتگاه فرمود . در به روى خود بسته ، با عجلهء تمام به سوى محراب براى دعايى كه اميد مستجاب شدنش را داشت روانه شد . خداوند متعال آن چه را كه مىبايست ، به او فاش كرد ، داود عليه السلام به سزا و انتقام حقيقى از صاحب گاو به وسيلهء فقير گاو كش مطلع گشت و احوالى را مشاهده كرد كه هيچ كس از آنها اطلاعى نداشت . چنان راز پنهانى را ديد كه در حيرت فرو رفت . فرداى آن روز متخاصمين و مردم جمع شده و پيرامون داود صف زدند .\r\nهمان ماجراهاى گذشته از طرف فقير گاو كش و صاحب گاو تكرار گشت و\r\n","description":"","footnote":"","page_name":" 66 ","page_number":70},
  {"content":"\r\nمدعى گاو خشونتهاى گذشته را تجديد نموده به فقير گفت : زود باش اى نابكار ، گاوم را بده ، از خدا شرم داشته باش . شگفتا -\r\n\r\nاين چنين ظلم صريح ناسزا\r\nمىرود در عهد پيغمبر هلا\r\n\r\nگاوم را كشته و بدون ترس و هراس آن را خورده ، مىپرسم كه گاوم را خورده‌اى ؟ لئيم تبه كار به تزوير بازى خود مىافزايد و مىگويد : من دعا كرده‌ام مستجاب شده است اى پيامبر الهى آيا رواست كه گاوى را كه مال من بوده است خداوند بدون علت به او بدهد ؟\r\n","description":"","footnote":"","page_name":" 67 ","page_number":71},
  {"content":"\r\n\r\n\r\nحكم كردن داود عليه السلام بر صاحب گاو كه از سر گاو برخيز و تشنيع صاحب گاو بر داود عليه السلام\r\n\r\n( ( 2419 ) ) گفت داودش خمش كن رو بهل\r\nاين مسلمان را ز گاوت كن به حل\r\n( ( 2420 ) ) چون خدا پوشيد بر تو اى جوان\r\nرو خمش كن حق ستارى بدان\r\n( ( 2421 ) ) گفت وا ويلا چه حكم است اين چه داد\r\nاز پى من شرع نو خواهى نهان ؟\r\n( ( 2422 ) ) رفته است آوازهء عدلت چنان\r\nكه معطر شد زمين و آسمان\r\n( ( 2423 ) ) بر سگان كور اين استم نرفت\r\nزين تعدى سنگ و كُه بشكافت تفت\r\n( ( 2424 ) ) همچنين تشنيع مىزد بر ملا\r\nكالصلا هنگام ظلم است الصلا\r\nاين چنين ظلم و جفا بر من مكن\r\nيا نبى الله مگو زينسان سخن\r\n\r\nتفسير ابيات\r\nحضرت داود عليه السلام به صاحب گاو مىگويد : برو حرف نزن ، ادعايت را رها كن ، اين مسلمان را در بارهء گاو حلال كن ، [ البته مقصود از حلال اين نيست كه صاحب گاو واقعاً مىتوانست گاو را بان فقير حلال كند ، چون بنا به بقيهء داستان گاو مال او نبود تا حلالش كند ، در حقيقت مىخواهد بگويد : از ادعا دست بردار و گاو را مطالبه مكن 
  ] اى جوان ، حال كه خداوند راز ترا پوشانيده است ، تو هم خاموش باش و حق پرده پوشى خدا را بجاى بياور .\r\nمدعى گاو فرياد وا ويلا مىزند و مىگويد : اين چه حكم و عدالت است ؟ اى داود ، مىخواهى براى من شريعت نو تأسيس كنى ؟ تو آن پيامبر دادگرى كه آواز عدالت تو چنان در جهان گسترده است كه زمين و آسمان را معطر ساخته است .\r\nاين ستم را بر سگ كور روا نمىدارند . از هيبت اين ستم سنگ و كوه مىشكافد بدين سان داد و فرياد و خشونت راه انداخته و مىگفت : مردم آگاه باشيد كه هنگام ظلم است .\r\nاى پيامبر خدا ، اين گونه ظلم و جفا بر من روا مدار و اين گونه قضاوت مفرما .\r\n","description":"","footnote":"","page_name":" 68 ","page_number":72},
  {"content":"\r\n\r\nحكم كردن داود بر صاحب گاو كه جملهء مال خود را به وى ده\r\n\r\n( ( 2425 ) ) بعد از آن داود گفتش اى عنود\r\nجمله مال خويش او را بخش زود\r\n( ( 2426 ) ) ور نه كارت سخت گردد گفتمت\r\nتا نگردد ظاهر از وى استمت\r\n( ( 2427 ) ) خاك بر سر كرد و جامه بر دريد\r\nكه به هر دم مىكنى ظلمى مزيد\r\n( ( 2428 ) ) يك دمى ديگر بر اين تشنيع راند\r\nباز داودش به پيش خويش خواند\r\n( ( 2429 ) ) گفت چون بختت نبود اى ناصبور\r\nظلمت آمد اندك اندك در ظهور\r\n( ( 2430 ) ) ديده‌اى آن گاه صدر و پيشگاه\r\nاى دريغ از چون تو خر خاشاك راه\r\nزين سخن داود شد زو خشمناك\r\nگفت تا خود را نگردانى هلاك\r\n( ( 2431 ) ) رو كه فرزندان تو با جفت تو\r\nبندگان او شدند افزون مگو\r\n( ( 2432 ) ) سنگ بر سينه همىزد با دو دست\r\nمىدويد از جهل خود بالا و پست\r\n( ( 2433 ) ) خلق هم اندر ملامت آمدند\r\nكز ضمير كار او غافل بدند\r\n( ( 2434 ) ) ظالم از مظلوم كى داند كسى\r\nكاو بود سخرهء هوا هم چون خسى\r\n( ( 2435 ) ) ظالم از مظلوم آن كس پى برد\r\nكه سر نفس ظلوم خود برد\r\n( ( 2436 ) ) ور نه آن ظالم كه نفس است اندرون\r\nخصم هر مظلوم باشد از جنون\r\n( ( 2437 ) ) سگ هماره حمله بر مسكين زند\r\nتا تواند زخم بر مسكين زند\r\n( ( 2438 ) ) شرم شيران راست نى سگ را بدان\r\nكه نگيرد صيد از همسايگان\r\n( ( 2439 ) ) از كمين سگسان سوى داود جست\r\nعامهء مظلوم كش ظالم پرست\r\n( ( 2440 ) ) روى بر داود كردند آن فريق\r\nكاى نبى مجتبى بر ما شفيق\r\n( ( 2441 ) ) اين نشايد از تو كاين ظلم است فاش\r\nقهر كردى بىگناهى را بلاش\r\n\r\n","description":"","footnote":"","page_name":" 69 ","page_number":73},
  {"content":"\r\n\r\n\r\n( ( 2434 ) ) ظالم از مظلوم كى داند كسى\r\nكاو بود سخرهء هوا همچون خسى\r\n\r\nكسى كه مسخرهء هواى نفس خويش است نمىتواند ظالم را از مظلوم تشخيص دهد .\r\nقرون و اعصار متمادى است كه تاريخ مشغول ورق زدن كتاب پر ورقى است كه زندگى انسانها در برابرش نهاده است .\r\nدورانها سپرى شده و تحولات شگرف در جهان بينى و انسان شناسى رخ داده است ، سيستمهاى علمى و اجتماعى يكى پس از ديگرى از پاى در آمده و در بارهء انسان و طبيعت گفتنىهاى خيلى زياد گفته شده است ، قوانين و حقوقهاى بسيار ارزنده براى عدالت اجتماعى و اقلا براى هم زيستى دور از ستمگرى تحقيق و وضع شده است .\r\nاگر فردى يك عمر معمولى را براى شمردن كتابها و مقاله ها و آثارى كه از دست بشر براى تحقيق عدالت خارج شده است ، سپرى كند ، مسلماً عمر آن فرد تمام مىشود و حتى يك دهم محصول تلاش فكرى بشرى را در بارهء تحقيق و اجراى عدل و داد نمىتواند به شمارد .\r\nاين موضوع جاى شگفتى نيست ، زيرا انسان با مغز فوق العادهء با عظمتى كه دارد ، مىتواند صدها برابر آن چه را كه گفته و تحقيق نموده است ، صورت بدهد . ولى آن چه كه اهميت دارد اين است كه اگر امروز تمام جوامع بشرى را در يك جاى وسيع جمع كنند و آن همه كتابها و آثار را هم به بلندى مرتفعترين قلهء كوه زمين ( اورست ) در همان ميان وسيع روى هم انباشته كنند و يك انسان برخيزد و بتواند صدايش را بهمهء مردم جوامع كه در يك جا جمع شده‌اند ، برساند و بگويد : اين كتابها را كه نوشته است ؟ آيا شما انسانها نوشته‌ايد يا اجنه و شياطين ؟ آن همه قربانىها را در راه حق و\r\n","description":"","footnote":"","page_name":" 70 ","page_number":74},
  {"content":"\r\nعدالت شما تقديم كرده‌ايد يا اجنه و شياطين ؟ اين همه حماسه ها و احكام در بارهء ضرورت عدالت و زشتى ستم ، ساخته شدهء عقل و وجدان شما آدميان است يا اجنه و شياطين ؟ پس كجاست زندگى عادلانهء شما ؟ چرا ستم و جور از در و ديوار جوامع شما مىريزد ؟ مسلماً اين همه سؤالات جدى و حياتى آن فرد فضول را بىپاسخ نخواهند گذاشت .\r\nاما پاسخ دهندگان كيستند ؟ مسلماً همه مردم كه در آن ميان جمع شده‌اند ، توانايى جواب گويى از سؤال فوق را ندارند ، ناچار مردم معدودى هستند كه در خود احساس توانايى نموده دست بلند خواهند كرد كه ما مىتوانيم به سؤال شما پاسخ بدهيم . اين مردم سران مكتبهاى اجتماعى ( به معناى عمومى آن ) هستند . فلاسفه و قانون گذاران و اخلاقيوناند كه وكالت همهء مردم را در خود احساس كرده منصب پاسخگويى را شايستهء خود مىدانند .\r\nخواهيم ديد ، اين وكلا از نيرواناى بودا گرفته تا ابرمن قدرت كه فردريك نيچه مىگويد ، و از تحسين معاش انسانها گرفته ، تا آزاد گذاشتن غرايز طبيعى ، و از ترويج علم تا عوامل تخدير روانها . . . براى بافتن تار و پود قماش عدالت و ريشه كن ستم پيش نهاد كرده‌اند .\r\nاما حقوقدانان پاسخى جز اين ندارند كه ما قوانينى را وضع كرده‌ايم كه هيچ فردى مزاحم فرد ديگر نباشد و هيچ جامعه‌اى به جامعهء ديگر زور نگويد ، و السلام .\r\nفلاسفه و مكتب سازان هم با فرض اخلاص در روش فكرى و سازندگيشان اغلب يك قيافه از انسان را شناخته‌اند .\r\nچنان كه ملاحظه مىشود هيچ يك از وكلاى فوق و حقوقدانان نمىگويند : كه چه بايد كرد كه باتلاق اصلى توليد ستم خشك شود و هيولاى مرگبار ستم از افق جوامع\r\n","description":"","footnote":"","page_name":" 71 ","page_number":75},
  {"content":"\r\nناپديد شود . پاسخ اين سؤال بدون كوچكترين تبعيت از منطق توجيهى ، همان است كه پيامبران گفته و امثال جلال الدينها چه در شرق و چه در غرب بدنبال آن رفته و گفته هايشان را پيش نهاد مىكنند .\r\nخلاصهء مطلبى را پيامبران مىگويند ، خيلى مختصر است ، آنان مىگويند : هر يك از افراد بشرى در هر حال هم كه باشد خود خواه است بايستى خود خواهى انسانها كه اصيلترين پديدهء ديناميك حيات آدمى است ، تعديل شود ، هيچ چاره‌اى جز اين براى ريشه كن كردن ستم وجود ندارد ، زيرا انسانى كه به خود خواهى خويش حد و مرزى قائل نيست ، ستم و جور از نهاد او مىجوشد و مىخروشد و از نيروانا گرفته تا علم و مواد معيشت و همه و همه را در آتش خود خواهىاش شعله ور خواهد ساخت . بگذاريد انسانها ملاك عدالت و ستم را از درون خود دريابند ، بگذاريد مرز عدالت و ستم را خود مردم در درون خود خط كشى كنند .\r\nتعليم و تربيت انسانها را از تنظيم خود خواهى آنان شروع كنيد و بكوشيد تا بمردم اثبات كنيد كه خود شما وابستهء حق مطلق است كه تعدى از بايستگى و نبايستگى را به شما تجويز نمىكند . » خود » ديگران « خود » تست ، تعدى بر خود ديگران ، تعدى بر « خود » خويشتن است .\r\nشما گمان مىكنيد اثبات اين وابستگى كار بس مشكل است . نه ، هرگز ، زيرا اين وابستگى ريشهء محكم در درون آدميان دارد ، شما فقط آنها را با وسايل گوناگون متوجه بدرون خودشان نماييد و مقدمهء عمل به آن چه را كه درك مىكنند فراهم سازيد . دليل اساسى بودن پيوند مزبور ، غلط از آب در آمدن همهء برنامه ها و حماسه هاى مربوط به عدالت و ستم بوده است كه در هر دوره‌اى براى هشياران ثابت شده است . اين بود معناى بيت جلال الدين :\r\nظالم از مظلوم كى داند كسى كاو بود سخرهء هوا همچون خسى تا آن موقع كه موضوع تعديل خود خواهى براى رهبران بشرى جدى تلقى نشود و در صدد چاره جويى بر نيايند ، نه تنها عدالت و ستم از يكديگر تفكيك\r\n","description":"","footnote":"","page_name":" 72 ","page_number":76},
  {"content":"\r\n\r\nنخواهد گشت ، بلكه بدان جهت كه فرزندان طبيعت متنازع در راه بقاء ، اسير و گرفتار خود خواهى تعديل نشده زندگى خواهند كرد ، همواره در سطر اول شناسنامه شان اين مصرع جلال الدين را ثبت خواهند كرد .\r\n\r\nعامهء مظلوم كش ظالم پرست\r\n\r\nتفسير ابيات\r\n[ داد و فرياد مدعى گاو در فضاى شهر پيچيده ، حتى پيامبر الهى حضرت داود عليه السلام را متهم به ستمگرى در قضاوت مىكند . داود ، آن داور دادگر پس از شنيدن آن همه هياهو و داد خواهى ستمگرانهء مدعى گاو 
  ] فرمود : زود باش ، اى معاند لجباز ، برو تمام اموالت را به فقير گاو كش تحويل بده ، و الا كارت دشوار و پرده را كنار مىزنم و ستمى را كه در حق اين بىنوا روا داشته‌اى فاش مىسازم ، در نتيجه كارت دشوارتر مىگردد . مدعى گاو نعره ها كشيد و خاك بر سرش ريخت و رو به داود عليه السلام كرده گفت : مىسازم ، در نتيجه كارت دشوارتر مىگردد . شگفتا ، به ظلم كردنت افزودى خيلى داد و فرياد زد ، داود گفت : پيشتر بيا ، بيا نزديك من ، احمق عجول ، بد بختىات باعث شد كه تدريجا قيافهء ستمگرى خود را ابراز نمودى . در اين جا بيت مورد تفسير در نسخهء رمضانى چنين است :\r\n\r\nديده‌اى آن گاه صدر و پيشگاه\r\nاى دريغ از تو خر خاشاك راه\r\n\r\nمفسرين در توضيح بيت اختلاف نظر دارند . در پاورقى رمضانى : ديده‌اى را به دو معنا صحيح مىدانند :\r\n1 - آيا ممكن است بينايى در يك انسان وجود داشته و بزشتى كار خود متوجه باشد ، با اين حال خود را تبرئه كند و در جستجوى صدر و پيشگاه باشد ؟ 2 - ديده‌اى ، خطاب بر مدعى گاو است كه صدر و پيشگاه پدر فقير گاو كش را ديده و از ستم خود به پدر و همسر و اموال او مطلع بود .\r\nدر نسخهء انقروى و نيكلسون ، بجاى كلمهء ديده‌اى . ريده‌اى است ، بنا بر اين معناى بيت چنين مىشود كه تو با اين كه خود را با ستم و جور تنجيس كرده‌اى ، باز هواى صدر و پيشگاه در سر دارى ؟\r\n","description":"","footnote":"","page_name":" 73 ","page_number":77},
  {"content":"\r\nاز سخنان دروغين مدعى ، حضرت داود عليه السلام خشمگين گشته فرمود : بيش ازين لجاجت مكن كه به هلاكت مىفتى . برو معطل نشو ، تمام فرزندان و همسر تو بندگان اين فقيراند . مدعى گاو از اين حكم داود -\r\n\r\n( ( 2432 ) ) سنگ بر سينه همىزد با دو دست\r\nمىدويد از جهل خود بالا و پست\r\n\r\nهياهوى عجيبى از مردم برخاست . حتى مردم هم كه از باطن كار اطلاعى نداشتند به ملامت داود زبان گشودند .\r\nآرى ، مردمى كه به جهت گرفتارى در زنجير هوى و هوس و ستم بر خويش ، معناى ظالم و مظلوم را تشخيص نمىدادند ، چگونه مىتوانستند ظالم بودن مدعى گاو و مظلوم بودن فقير گاوكش را درك كنند . آن نفس امارهء تبه كار كه در درون آدمى وجود دارد ، خود ستمكارترين بىدادگران است ، نه تنها ظالم را از مظلوم نمىتواند تفكيك كند ، بلكه .\r\nخصم هر مظلوم مىباشد از جنون . سگ آن حيوان پست ، اغنيا را گذاشته به فقراى بىنوا حمله مىكند و تا بتواند زخم به فقرا وارد مىسازد .\r\nآن شير با شهامت است كه از شكار گرفتن از همسايگان شرم مىدارد . آن مردم نادان و فريب خورده -\r\n\r\n( ( 2439 ) ) از كمين سگسان سوى داود جست\r\nعامهء مظلوم كش ظالم پرست\r\n\r\nرو به حضرت داود كرده گفتند : اى پيامبر بر گزيده كه بر ما مهربان و عطوفى اين ستمگرى از مثل تو شايسته نيست كه بىگناهى را بدون علت محكوم فرمايى\r\n","description":"","footnote":"","page_name":" 74 ","page_number":78},
  {"content":"\r\n\r\nعزم كردن داود عليه السلام به خواندن خلق بدان صحرا كه راز آشكارا كند و حجتها همه قطع كند\r\n\r\n( ( 2442 ) ) گفت اى ياران زمان آن رسيد\r\nكان سر مكتوم او گردد پديد\r\n( ( 2443 ) ) جمله برخيزيد تا بيرون رويم\r\nسوى صحرا و بدان هامون شويم\r\nمرد و زن از خانه ها بيرون رويد\r\nتا بر آن سرّ نهان واقف شويد\r\n( ( 2444 ) ) در فلان صحرا درختى هست زفت\r\nشاخهايش انبه و بسيار چفت\r\n( ( 2445 ) ) سخت راسخ خيمه گاه و ميخ او\r\nبوى خون مىآيدم از بيخ او\r\n( ( 2446 ) ) خون شده است اندر بن آن خوش درخت\r\nخواجه را كشته است اين منحوس بخت\r\nمال او برداشتست اين قلتبان\r\nوين غلام اوست اى آزادگان\r\nاين جوان مر خواجه را باشد پسر\r\nطفل بود و او ندارد زين خبر\r\n( ( 2447 ) ) تا كنون حلم خدا پوشيدن آن\r\nآخر از ناشكرى اين قلتبان\r\n( ( 2448 ) ) كه عيال خواجه را روزى نديد\r\nنى به نوروز و نه موسمهاى عيد\r\n( ( 2449 ) ) بىنوايان را به يك لقمه نجست\r\nياد ناورد او ز حقهاى نخست\r\n( ( 2450 ) ) تا كنون از بهر يك گاو اين لعين\r\nمىزند فرزند او را بر زمين\r\n( ( 2451 ) ) او به خود برداشت پرده از گناه\r\nور نه مىپوشيد جرمش را إله\r\n( ( 2452 ) ) كافر و فاسق در اين دور گزند\r\nپردهء خود را به خود بر مىدرند\r\n( ( 2453 ) ) ظلم مستور است در اسرار جان\r\nمىنهد ظالم به پيش مردمان\r\n( ( 2454 ) ) كه ببينيدم كه دارم شاخها\r\nگاو دوزخ را ببيند از ملا\r\n\r\n","description":"","footnote":"","page_name":" 75 ","page_number":79},
  {"content":"\r\n\r\n\r\n( ( 2452 ) ) كافر و فاسق در اين دور گزند\r\nپردهء خود را به خود بر مىدرند\r\n( ( 2453 ) ) ظلم مستور است در اسرار جان\r\nمىنهند ظالم به پيش مردمان\r\n\r\nانسان ستمگر پيش از آن كه رويدادهاى جهان پرده از روى ستمش بر دارد ، خود دست مىبرد و عناصر ستمگرى را از لابلاى جانش بيرون مىريزد .\r\nاغلب به ظواهر و سطوح كارها مىنگريم و به اصطلاح معمولى همواره موىها را مىبينيم نه پيچش آنها را .\r\nهمواره ما قطره‌اى گسيخته از دريا را مىبينيم و نمىدانيم كه - هر قطره‌اى درين ره صد بحر آتشين است .\r\nما وقتى كه صفحات تاريخ را ورق مىزنيم ، بينيم : اغلب ستمگران و جفاكاران در اين دنيا پليدىها كردند و اشكهاى مظلومان را بدامانشان سرازير كرده و از دلهاى آنان قطرات خون در آورده و صفحات كتاب عمرشان را رنگين ساختند ، با اين حال يك چند در همين جوامع كرهء خاكى زيستند و از لذايذ طبيعى بهره بردارىها كردند و رفتند ، معاويه ها و پيروانشان از خون دل مردم بىنوا سفره هاى رنگارنگ پهن كردند و علىها و پيروانشان در دريايى از ناملايمات و ناگوارىها غوطه ور گشتند و زندگى تلخ ذائقه حياتشان را شكنجه ها داد .\r\nاين يك نظر سطحى به جريانات زندگى مردم است كه نتيجهء فوق را در بر داشته و خلاف گفتهء جلال الدين را اثبات مىكند . ولى اين گونه نظريات سطحى چهرهء واقعيات را در زير پرده هاى ضخيم جهالت پوشيده مىدارد .\r\nاولًا - چنان كه روشن است دست مرموز انتقام در معركهء تاريخ گلوى ستمگران\r\n","description":"","footnote":"","page_name":" 76 ","page_number":80},
  {"content":"\r\nفراوانى را به حد كافى فشرده و دلايل روشنى در تباهى آن ستمگران به ما نشان داده است .\r\nثانياً - مقصود از كلمهء « مردمان » در بيت زير :\r\n\r\n( ( 2453 ) ) ظلم مستور است در اسرار جان\r\nمىنهد ظالم به پيش مردمان\r\n\r\nاشخاص معينى از انسانها نيستند كه در روزگار حيات ستمگر زندگى كنند و با چشمشان ظلم پوشيده در اسرار جان ظالم را به بينند ، بلكه مقصود وجدان جهانى تاريخ است كه باز گو كنندهء صريح ماجراى بشرى است .\r\nهزاران سال مىگذرد و فرعون و فرعونيان را در يك رديف و موسى و موسويان را در رديف متقابل ، ابراهيم و ابراهيميان را در يك جبهه و نمرود و نمروديان را در جبههء ديگر به انسانها عرضه مىكند .\r\nاگر ما مىتوانستيم اين حقيقت را درك كنيم كه همهء انسانهاى تاريخ در يك روح كلى منتشر كند و ايده هاى عالى و مشترك بشرى هم دليل روشنى به وجود آن روح كلى مشترك است ، پذيرش مسئلهء فوق كه ظلم و عدل انسانها در بارهء يكديگر انعكاسى در روح كلى به وسيلهء وجدان تاريخ ايجاد مىكند ، سهل و آسان تلقى مىگشت .\r\nولى متأسفانه هر كسى اين قدرت عقلانى عالى را ندارد كه وحدت تمام اصناف بشرى را چه در گذشته و چه در حال و آينده دريافت نمايد . اگر افراد انسانى مىپذيرفتند كه -\r\n\r\nيا سبو يا خم مىيا قدح باده كنند\r\nيك كف خاك درين ميكده ضايع نشود\r\n\r\nمىفهميدند كه چرا پس از گذشت قرون و اعصار متمادى و متلاشى شدن گرد وجود چنگيزها و آتيلاها هر وقت و در هر شرائط كه نامى از آن ستمگران مىشنوند . چنان شكنجهء روحى احساس مىكنند كه گويى : آن ستمگران در همين روز زندگى مىكنند و خود متلاشى شدهء چنگال خونين آنها هستند . و بالعكس ، موقعى كه\r\n","description":"","footnote":"","page_name":" 77 ","page_number":81},
  {"content":"\r\n\r\nنامى از دادگران جوامع بشرى مانند على بن ابى طالب عليه السلام برده مىشود ، گويى همين امروزها از دادگرى آنان بهره مند هستند .\r\nتفسير ابيات\r\nحضرت داود عليه السلام اعلان مىكند كه اى مردم ، اكنون موقع آشكار شدن راز پنهانى اين مرافعه فرا رسيده است . همگى برخيزيد و به سوى صحرا رهسپار شويد ، تا به شما اثبات كنم كه حق از آن كيست . همگى برويد به آن صحرا .\r\nدرختى برومند و پر شاخ و برگ در آن جا وجود دارد و در اطراف آن درخت جمع شويد .\r\nاى ياران من ، من از بيخ آن درخت بوى خون استشمام مىكنم . آرى -\r\n\r\n( ( 2446 ) ) خون شده است اندر بن آن خوش درخت\r\nخواجه را كشته است اين منحوس بخت\r\n\r\nاين تبه كار ( مدعى گاو ) بردهء پدر اين فقير بوده و او را كشته و تمام اموالش را بيغما برده است ، اين فقير بىنوا كه فرزند آن خواجه است ، در موقع بروز آن جنايت كودك نوزادى بوده و هيچ گونه اطلاعى از آن حادثه ندارد . حلم و صبر خداوندى تا امروز پرده بر روى جنايت اين تبه كار كشيده بود ، ناسپاسى او بود كه حتى از باز ماندگان بىنواى خواجه كوچكترين تفقدى هم نكرد ، نه در اعياد حالشان را پرسيد و نه لقمه‌اى بان آزادگان بخشيد . با اين حال اين مطرود درگاه خدا براى يك گاو اين همه عربده و فرياد مىزند اين تبه كار با دستخويش پرده از روى گناهش بر داشت . و الا خداوند مىخواست راز او پوشيده بماند .\r\nدر اين دنياى تزاحم و تصادم كافر و فاسق خودشان از روى كردارهاى زشتشان\r\n","description":"","footnote":"","page_name":" 78 ","page_number":82},
  {"content":"\r\nپرده بر مىدارند .\r\nموجوديت آدمى به طورى تعبيه شده است كه اگر خدا هم نخواهد ، كردارهاى زشت خود را با دست خود از لابلاى جانش بيرون مىكشد و در معرض ديد همگان مىگذارد . او در حقيقت خود مردم را دعوت به ديدن شاخهاى پنهانى خويش نموده و مىگويد -\r\n\r\nكه ببينيدم كه دارم شاخها\r\nگاو دوزخ را ببينيد از ملا\r\n\r\n","description":"","footnote":"","page_name":" 79 ","page_number":83},
  {"content":"\r\n\r\n\r\nگواهى دادن دست و پا و زبان بر سر ظالم در دنيا\r\n\r\n( ( 2455 ) ) پس همين جا دست و پايت در گزند\r\nبر ضمير تو گواهى مىدهند\r\n( ( 2456 ) ) چون موكل مىشود بر تو ضمير\r\nكه بگو تو اعتقادت وامگير\r\n( ( 2457 ) ) خاصه در هنگام خشم و گفتوگو\r\nمىكند ظاهر سرت را مو به مو\r\n( ( 2458 ) ) چون موكل مىشود ظلم و جفا\r\nكه هويدا كن مرا اى دست و پا\r\n( ( 2459 ) ) چون همىگيرد گواه سِر لگام\r\nخاصه وقت جوش و خشم و انتقام\r\n( ( 2460 ) ) پس همان كس كه موكل مىكند\r\nتا لواى راز بر صحرا زند\r\n( ( 2461 ) ) پس موكلهاى ديگر روز حشر\r\nهم تواند آفريد از بهر نشر\r\n( ( 2462 ) ) اى بده دست آمده در ظلم و كين\r\nگوهرت پيداست حاجت نيست اين\r\n( ( 2463 ) ) نيست حاجت شهره گشتن در گزند\r\nبر ضمير آتشينت واقفند\r\n( ( 2464 ) ) نفس تو هر دم بر آرد صد شرار\r\nكه ببينيدم منم ز اصحاب نار\r\n( ( 2465 ) ) جزء نارم سوى كلّ خود روم\r\nمن نه نورم كه سوى حضرت شوم\r\n( ( 2466 ) ) هم چنان كاين ظالم حق ناشناس\r\nبهر گاوى كرد چندين التباس\r\n( ( 2467 ) ) او از او صد گاو برد و صد شتر\r\nنفس اين است اى پدر از وى ببر\r\n( ( 2468 ) ) نيز روزى با خدا زارى نكرد\r\nيا ربى نامد از او يك دم به درد\r\n( ( 2469 ) ) كاى خدا خصم مرا خوشنود كن\r\nگر منش كردم زبان تو سود كن\r\n( ( 2470 ) ) گر خطا كشتم ديت بر عاقله است\r\nعاقلهء جانم تو بودى از الست\r\n( ( 2471 ) ) سنگ مىگردد به استغفار در\r\nاين بود ز انصاف نفس اى جان حر\r\n\r\nآيه\r\n« اَلْيَوْمَ نَخْتِمُ عَلى أَفْواهِهِمْ وَتُكَلِّمُنا أَيْدِيهِمْ وَتَشْهَدُ أَرْجُلُهُمْ بِما كانُوا يَكْسِبُونَ . » 36 : 65 ( 1 ) \r\n","description":"","footnote":" ( 1 ) سوره يس ، آيهء 65 . . ","page_name":" 80 ","page_number":84},
  {"content":"\r\n\r\n( امروز ( رستاخيز ) بدهانهاى آنان مهر مىزنيم ، دستشان با ما صحبت مىدارد و پاهايشان به اندوخته هاى آنان گواهى مىدهد ) .\r\n\r\n( ( 2470 ) ) گر خطا كشتم ديت بر عاقله است\r\nعاقلهء جانم تو بودى از الست\r\n\r\nديهء قتل خطايى بر عاقله است . عاقلهء انسان خداست چه معنا دارد ؟\r\nاز نظر فقهى اگر قتل از روى خطا اتفاق بيفتد ، قصاصى وجود ندارد ، بلكه بايد ديهء مقتول از عاقلهء قاتل گرفته شود . تعيين عاقلهء قاتل مورد اختلاف نظر مىباشد .\r\nآن چه كه معروف ميان فقها است ، عاقلهء يك انسان خويشاوندان پدرى او است ، مانند برادرها و عموها و فرزندان آنان ، و در بارهء پدر كه آيا از عاقله است يا نه ؟ اختلاف نظر وجود دارد .\r\nدر حكمت اين حكم فقهى مطالبى را مىتوان مطرح كرد . از آن جمله : ايجاد وابستگى ميان خانواده ها و جلوگيرى از تلاشى آنها ، وقتى كه احساس كنند كه خسارت خطاها و اشتباهات جنايى دامن گير آنها هم خواهد گشت ، در تعليم و تربيت و راهنمايىهاى اخلاقى و دينى بذل مساعى خواهند كرد . طعم انسانى اين حكم در دوران ما بهتر احساس مىشود ، زيرا غربت و بيگانگى انسانها به حدى از شدت رسيده است كه بدين وسيله مىتوان نام دوران ما را دوران بيگانگى انسانها از خويشتن و ديگران ناميد .\r\nاما اين كه عاقلهء انسان خداست ، از يك جهت متين و معقول است و آن وابستگى\r\n","description":"","footnote":"","page_name":" 81 ","page_number":85},
  {"content":"\r\n\r\nانسان به خدا و رحم و لطف الهى در بارهء انسانها است . لذا خدا هم به حكم عقل و وجدان و هم به وسيلهء پيامبران ، خطاها و سهو و اشتباهات بشرى را از منطقهء مسئوليت خارج ساخته است و اما از جهت ديگر كه لزوم جبران فوت شده ها و نقصها بوده باشد ، احتياج به تأمل بيشترى دارد ، ما در مباحث آينده اين مسئله را مطرح خواهيم كرد .\r\nتفسير ابيات\r\nپس در همين دنيا دست و پاى تو در حالات ضربه‌اى ، به درون تو گواهى مىدهند ، درونت را به موجوديتت وكيل كرده‌اند كه بدون امتناع معتقدات و واحدهاى خود را باز گو كند . مخصوصاً در هنگام خشم و انقلابات روانى تمام اسرارت را مو بمو آشكار مىسازد ، چنان كه خود جور و ستم وكيل تو گشته و از دست و پايت تقاضا مىكند كه آن ستم را پديدار بسازد .\r\nپس همان خدايى كه براى ابراز رازهاى نهانى تو در همين دنيا وسايلى را معين فرموده است ، عوامل ديگرى را در روز رستاخيز وادار مىكند كه اسرار ترا آشكار بسازد . اى آن تبه كار كه بجاى دو دست با ده دست و پا در ظلم و كين كوشيده‌اى ، احتياجى به گفتن خودت نيست ، آن ستمگرىهاى تو گوهر هستى ترا آشكار خواهد ساخت .\r\nهيچ نيازى به مشهور گشتن تو در موقع ابتلا و آزمايش وجود ندارد ، ديده پشت پردهء هستى بر درون آتشينت آگاه‌اند ، زيرا -\r\n\r\n( ( 2464 ) ) نفس تو هر دم بر آرد صد شرار\r\nكه ببينيدم منم ز اصحاب نار\r\n( ( 2465 ) ) جزء نارم سوى كلّ خود روم\r\nمن نه نورم كه سوى حضرت شوم\r\n\r\nچنان كه مشاهده كرديد كه آن ظالم حق ناشناس چقدر براى مخفى داشتن اسرار خود در بارهء گاو كوشش كرد ، ولى آن فقير حق شناس بالاخره تمام اموال او را برد . اين است كار نفس اماره ، اى پدر ، تا بتوانى رابطهء خود را با آن قطع كن ، آن ظالم تبه كار حتى يك روز هم بدرگاه خدا زارى و التماس نكرد و از روى درد كلمهء يا رب را به زبان نياورد . او با خدا راز و نيازى نكرد و نگفت :\r\n","description":"","footnote":"","page_name":" 82 ","page_number":86},
  {"content":"\r\n\r\n( ( 2469 ) ) كاى خدا خصم مرا خشنود كن\r\nگر منش كردم زيان تو سود كن\r\n\r\nاگر من از روى خطا مرتكب جنايت گشته‌ام ، تو خود فرموده‌اى كه ديهء قتل خطايى بر عاقله است ، عاقلهء جان من از روز الست ، تويى اى خداى رحيم .\r\nاين تبه كار براى يك بار هم استغفار نكرد ، در صورتى كه اگر سنگى به وسيلهء توبه خود را دگرگون كند ، به در گران مايه تبديل مىگردد . اين است معناى اين كه مرد عاقل بايد در بارهء نفس خود انصاف روا بدارد . ( انصاف المرء لنفسه )\r\n","description":"","footnote":"","page_name":" 83 ","page_number":87},
  {"content":"\r\n\r\n\r\nبيرون رفتن خلايق به سوى آن درخت\r\n\r\n( ( 2472 ) ) چون برون رفتند سوى آن درخت\r\nگفت دستش را سپس بندند سخت\r\n( ( 2473 ) ) تا گناه و جرم او پيدا كنم\r\nتا لواى عدل بر صحرا زنم\r\n( ( 2474 ) ) گفت اى سگ جدّ اين را كشته اى\r\nتو غلامى خواجه زين رو گشته اى\r\n( ( 2475 ) ) خواجه را كشتى و بردى مال او\r\nكرد يزدان آشكارا حال او\r\n( ( 2476 ) ) آن زنت او را كنيزك بوده است\r\nبا همين خواجه جفا بنموده است\r\n( ( 2477 ) ) هر چه زو زاييد ماده يا كه نر\r\nملك وارث باشد آنها سر بسر\r\n( ( 2478 ) ) تو غلامى كسب و كارت ملك اوست\r\nشرع جستى شرع بستان رو نكوست\r\n( ( 2479 ) ) خواجه را كشتى به استم زار زار\r\nهم بر اين جا خواجه گويان زينهار\r\n( ( 2480 ) ) كارد را ز اشتاب كردى زير خاك\r\nاز خيالى كه بديدى سهمناك\r\n( ( 2481 ) ) نك سرش با كارد در زير زمين\r\nباز كاويد اين زمين را همچنين\r\n( ( 2482 ) ) نام اين سگ هم نوشته كارد بر\r\nكرد با خواجه چنين مكر و ضرر\r\n( ( 2483 ) ) همچنين كردند و چون بشكافتند\r\nدر زمين آن كارد با سر يافتند\r\n( ( 2484 ) ) ولوله در خلق افتاد آن زمان\r\nهر يكى زنّار ببريد از ميان\r\nجمله از داود گشته عذر خواه\r\nز انكه بد ظن گشته بودند و تباه\r\n\r\nتفسير ابيات\r\nمردم از شهر بيرون ريختند و رو به صحرا به طرف آن درخت رهسپار گشتند كه حضرت داود عليه السلام به آنان نشان داده بود .\r\nآن گاه دستور داد : دستهاى مدعى گاو را سخت بستند . داود فرمود : من اكنون جرم را آشكار و مجرم را به شما معرفى مىكنم و علت قضاوت دادگرانه‌ام بر شما روشن مىگردد . فرمود : اى سگ مردار خوار ، تو جد اين فقير را كه آقاى تو بود كشته و خود را آقا جلوه مىدهى او را كشته‌اى و تمام اموالش را به يغما برده\r\n","description":"","footnote":"","page_name":" 84 ","page_number":88},
  {"content":"\r\nو زن فعلى تو هم كنيز او بوده است كه بان خواجه ستمها كرده بود .\r\nاين زن تو هر چه از نر و ماده زاييده است ، ملك وارث آن خواجهء مقتول است . تو برده‌اى و تمام كسب و كارت از آن اوست .\r\nتو اگر حكم شرع را مىخواستى اين هم حكم شرع ، بگير و برو . تو آن تبه كارى كه خواجهء خود را با اين كه در اين محل از تو امان مىخواست ، كشتى و كارد را شتابزده و به جهت ، خيالات هراس انگيز زير خاك مخفى نمودى . سپس رو بمردم كرده گفت اين زمين را بكاويد و سر آن خواجهء مقتول را با كارد بيرون بياوريد ، حتى نام اين سگ جنايت كار را در روى كارد خواهيد ديد . اين است جنايت و ضررى كه اين تبه كار به خواجه وارد كرده است .\r\nمردم به دستور حضرت داود عليه السلام عمل نموده ، زمين را شكافتند و كارد را با سر خواجه پيدا كردند ، با ديدن اين منظرهء شگفت انگيز ولوله ميان مردم افتاد و زنار كفر را باز كرده در بارهء بد گمانى كه به داود عليه السلام روا داشته بودند ، عذر خواهىها كردند .\r\n","description":"","footnote":"","page_name":" 85 ","page_number":89},
  {"content":"\r\n\r\nقصاص فرمودن داود عليه السلام خونى را بعد از اتمام حجت بر او\r\n\r\n( ( 2485 ) ) بعد از آن گفتن بيا اى داد خواه\r\nداد خود بستان تو از اين رو سياه\r\n( ( 2486 ) ) هم بدان تيغش بفرمود او قصاص\r\nكى كند مكرش ز علم حق خلاص ؟\r\n( ( 2487 ) ) حلم حق گر چه مواساها كند\r\nچون كه از حد بگذرد رسوا كند\r\n( ( 2488 ) ) خون نخسبد در فتد در هر دلى\r\nميل جست و جوى و كشف مشكلى\r\n( ( 2489 ) ) اقتضاى داورىّ رب دين\r\nسر بر آرد از ضمير آن و اين\r\n( ( 2490 ) ) كان فلان خواجه چه شد حالش چه گشت ؟\r\nهم چنان كه جوشد از گلزار كشت\r\n( ( 2491 ) ) جوشش خون باشد آن واجستها\r\nخارش دلها و بحث و ماجرا\r\n( ( 2492 ) ) چون كه پيدا گشت سرّ كار او\r\nمعجز داود شد فاش و دو تو\r\n( ( 2493 ) ) خلق جمله سر برهنه آمدند\r\nسر به سجده بر زمينها مىزدند\r\n( ( 2494 ) ) ما همه كوران اصلى بوده ايم\r\nو آنچه مىفرموده‌اى نشنوده ام\r\nوز تو ما صد كون عجايب ديده ايم\r\nليك معذوريم چون بىديده ايم\r\n( ( 2495 ) ) سنگ با تو در سخن آمد شهير\r\nكز براى غز و طالوتم بگير\r\n( ( 2496 ) ) تو به سه سنگ و فلاخن آمدى\r\nصد هزاران خصم را برهم زدى\r\n( ( 2497 ) ) سنگهايت صد هزاران پاره شد\r\nهر يكى مر خصم را خونخواره شد\r\n( ( 2498 ) ) آهن اندر دست تو چون موم شد\r\nچون زره سازى تو را معلوم شد\r\n( ( 2499 ) ) كوه ها با تور سايل شد شكور\r\nبا تو مىخوانند چون مقرى زبور\r\n( ( 2500 ) ) صد هزاران چشم دل بگشاده شد\r\nاز دم تو غيب را آماده شد\r\n( ( 2501 ) ) و آن قوىتر از همه كان دائم است\r\nزندگى بخشى كه سرمد قائم است\r\n( ( 2502 ) ) جان جمله معجزات اين است خود\r\nكه ببخشد مرده را جان ابد\r\n( ( 2503 ) ) كشته شد ظالم جهانى زنده شد\r\nهر يكى از تو خدا را بنده شد\r\n\r\n","description":"","footnote":"","page_name":" 86 ","page_number":90},
  {"content":"\r\n\r\nآيه\r\n« وَلَمَّا بَرَزُوا لِجالُوتَ وَجُنُودِه قالُوا رَبَّنا أَفْرِغْ عَلَيْنا صَبْراً وَثَبِّتْ أَقْدامَنا وَاُنْصُرْنا عَلَى اَلْقَوْمِ اَلْكافِرِينَ . فَهَزَمُوهُمْ بِإِذْنِ الله وَقَتَلَ داوُدُ جالُوتَ وَآتاه الله اَلْمُلْكَ وَاَلْحِكْمَةَ وَعَلَّمَه مِمَّا يَشاءُ وَلَوْ لا دَفْعُ الله اَلنَّاسَ بَعْضَهُمْ بِبَعْضٍ لَفَسَدَتِ اَلأَرْضُ وَلكِنَّ الله ذُو فَضْلٍ عَلَى اَلْعالَمِينَ . » 2 : 250 - 251 ( 1 )  ( هنگامى كه حضرت داود با لشكريان طالوت با جالوت و لشكريانش روبه رو شدند ، گفتند : اى پروردگار ما ، تحمل و شكيبايى بر ما عطا فرما ، و قدمهاى ما را در مقابل جالوت و سپاهيانش ثابت نموده و ما را بقوم كفار پيروز فرما . آنان را شكست دادند و داود جالوت را كشت و خداوند به داود ملك و حكمت عنايت فرمود و از آن چه كه مىخواست به او تعليم فرمود . اگر خداوند بعضى از مردم را به وسيلهء بعض ديگر دفع نكند ، فساد در روى زمين رايج مىگردد ، ولى خداوند به همه دنياها « يا عالميان » عنايت دارد ) .\r\n« وَلَقَدْ آتَيْنا داوُدَ مِنَّا فَضْلًا يا جِبالُ أَوِّبِي مَعَه وَاَلطَّيْرَ وَأَلَنَّا لَه اَلْحَدِيدَ . » 34 : 10 ( 2 )  ( ما به داود از فضل خود عنايت كرديم ، اى كوه ها با پرندگان با داود به مناجات و توبه بپردازيد و آهن را به داود نرم كرديم ) .\r\n« وَلَكُمْ فِي اَلْقِصاصِ حَياةٌ يا أُولِي اَلأَلْبابِ . » 2 : 179 ( 3 )  ( در قصاص براى شما تأمين زندگى وجود دارد اى مردم خردمند . )\r\n","description":"","footnote":" ( 1 ) سوره البقرة ، آيهء 250 و 251 . .  ( 2 ) سوره سباء ، آيهء 10 . .  ( 3 ) سوره البقرة ، آيهء 197 . . ","page_name":" 87 ","page_number":91},
  {"content":"\r\n\r\nروايت\r\n« على بن ابراهيم بن هاشم ، عن الامام الصادق جعفر بن محمد عليهما السلام فى قصه داود :\r\nفلما بعث الله طالوت الى بنى اسرائيل و جمعهم لحرب جالوت ، بعث الى ايشا بان احضر ولدك ، فلما حضروا دعا واحدا واحدا من ولده فالبسه درع موسى فمنهم من طالت عليه و منهم من قصرت عنه ، فقال لا يشا : هل خلقت من ولدك احدا ؟ قال نعم . اصغر هم تركته فى الغنم يرعاها فبعث إليه فجاء به فلما دعى اقبل و معه مقلاع ، قال فنادته ثلاث صخرات فى طريقه يا داود خذنى فاخذها فى مخلاته و كان حجر الفيروزج و كان داود شديد البطش قويا فى بدنه فلما جاء داود فوقف حذاء جالوت و كان جالوت على الفيل و على رأسه التاج و فى جبهته ياقوته تلمع نورا و جنوده بين يديه . فاخذ داود حجرا من تلك الاحجار فرمى به فى ميمنة جالوت و وقع فانهزموا و اخذ حجرا آخر فرمى به فى ميسرة جالوت فانهزموا و رمى بالثالث الى جالوت فاصاب موضع الياقوته فى جبهته و وقع على الارض ميتا . » ( 1 )  ( على بن ابراهيم بن هاشم از امام صادق عليه السلام نقل مىكند كه آن حضرت در داستان داود عليه السلام فرمود : وقتى كه خداوند طالوت را به مردم بنى اسرائيل فرستاد ، او بنى اسرائيل را براى جنگ با جالوت گرد آورد و سپس كسى به ايشا فرستاد كه فرزندانت را حاضر كن ، وقتى كه فرزندان ايشا آمدند ، يك بيك آنها را پيش كشيد و زره موسى عليه السلام را به آنها پوشانيد ، زره موسى به بعضى از آنان بلند و به بعضى ديگر كوتاه بود ، طالوت گفت : آيا از فرزندانت كسى ديگر مانده است ، گفت : بلى كوچكتر از همهء فرزندانم ، او را نياورده‌ام و براى چرانيدن گوسفندان رهايش\r\n","description":"","footnote":" ( 1 ) مجمع البيان طبرسى ، ج 2 ص 357 . . ","page_name":" 88 ","page_number":92},
  {"content":"\r\n\r\nكرده‌ام . فرستاد آن كوچكتر را آوردند ، وقتى كه طالوت او را خواند ، داود آمد و خود فلاخنى در دست داشت ، در راه از سه عدد سنگ صدا بر آمد كه مىگفتند : ما را بردار و ببر ، داود آنها را برداشته و در انبان خود گذاشت . آن سه سنگ فيروزه بودند .\r\nداود بسيار دلير و نيرومند بود ، وقتى كه داود در مقابل جالوت ايستاد ، جالوت سوار فيل بود و تاجى بر سر داشت و ياقوت درخشنده‌اى را به پيشانيش نصب كرده بود و لشكريانش هم در مقابلش بودند ، داود يكى از آن سه سنگ را برداشت و به طرف ميمنهء سپاهيان جالوت انداخت و سنگ در ميمنه افتاد و جالوتيان مغلوب گشتند ، سنگ دوم را در ميسره انداخت ، ميسرهء جالوت هم شكست خورد ، سنگ سوم را به طرف خود جالوت انداخت به پيشانىاش كه محل ياقوت بود اصابت كرد و مرده اش به زمين افتاد . )\r\n\r\n( ( 2489 ) ) اقتضاى داورىّ رب دين\r\nسر بر آرد از ضمير آن و اين\r\n( ( 2490 ) ) كان فلان خواجه چه شد حالش چه گشت ؟\r\nهم چنان كه جوشد از گلزار كشت\r\n( ( 2491 ) ) جوشش خون باشد آن واجستها\r\nخارش دلها و بحث و ماجرا\r\n\r\nحساسيت شديد وجدانهاى آدميان در بارهء خون ريخته شده مقتضاى داورى خداوندى است .\r\nهر يك از رويدادهاى جهان هستى و نوع انسانى ، مطابق جريانات طبيعى خود ، بروز مىكند و به نهانگاه پشت پردهء طبيعت مىخزد . حساسيت انسانها در بارهء آن رويدادها تابع مقدار اهميتى است كه حوادث دارا مىباشند . مقدار اهميت حوادث هم تابع اندازه ى دخالت آنها در هدف حيات انسانها و هدف كلى هستى مىباشد . برگى\r\n","description":"","footnote":"","page_name":" 89 ","page_number":93},
  {"content":"\r\nكه در يك جنگل بىكران از درخت به زمين مىفتد ، حادثه ايست ، زهر خوردن سقراط هم حادثهء ديگر . وزيدن بادى در صحرا و به حركت در آوردن بوته هاى خار در مسير طولانى خود ، رويدادى است و بروز تمدنها يكى پس از ديگرى و سقوط آنها هم رويدادهاى ديگرى است .\r\nمسلم است كه اين همه وقايع گوناگون در وجدان و انديشهء آدمى بىكسان تأثير نمىكنند ، بلكه تأثير آنها از صفر گرفته تا بىنهايت متفاوت است .\r\nاين تفاوت ناشى از دو حقيقت است .\r\nحقيقت يكم - واقعيت خود حوادث است . ملاك تفاوت حوادث چنان كه در بالا اشاره كرديم مربوط به مقدار اهميت آنها است در عرصهء هستى و هدف آن ، زيرا روشن است كه حركت يك بوتهء خار در دستگاه با عظمت هستى داراى آن اهميت نيست كه انفجار كهكشانها و به وجود آمدن هزاران منظومهء شمسى در فضا ، چنان كه نگاه بىاختيارى كه در موقع راه رفتن بيك سنگ ريزه در زير پايتان مىاندازيد از نظر اهميت قابل مقايسه با نگريستن يك قاضى دادگر در پروندهء شخص متهم به جنايت ، نمىباشد .\r\nزيرا بودن يك سنگ ريزه در كوچه و بيابان و نبودن آن ، همچنين مورد توجه قرار گرفتن آن به شما يا غفلت شما از آن ، نه حرفى از كتاب هستى را جا به جا مىكند و نه در گردونهء حيات شما تأثير مىبخشد . در صورتى كه نگريستن يك قاضى داد گر به پروندهء شخص متهم به جنايت ، نگاهى است كه نتيجهء زندگى و مرگ انسان يا انسانهايى را در بر دارد .\r\nحقيقت دوم - موقعيتهايى كه خود انسانها در مقابل رويدادهاى هستى و انسانى دارند ، با اختلاف ديدگاهى كه مقتضاى هر يك از آن موقعيت ايجاب مىكند ، به طورى كه ممكن است ناچيزترين رويداد به يك فرد با عظمتترين حادثهء پر معنى به كس ديگر بوده باشد . موضوع زندگى و مرگ آدميان با نظر به حقيقت يكم ، كه اهميت واقعيت نمودها است ، در درجهء اول از واقعيات قرار گرفته است\r\n","description":"","footnote":"","page_name":" 90 ","page_number":94},
  {"content":"\r\nبه همين جهت است كه تمام اديان و مكتبهاى اخلاقى و انسانى زير بناى مسائل خود را زندگى و مرگ انسان و شئون و چگونگىهاى آن دو قرار داده‌اند . حساسيت انسانها در بارهء خونى كه بنا حق ريخته مىشود ، وجدانهاى آدميان را خود آگاه يا ناخود آگاه مىشوراند ، گويى قطرات آن خون ريخته شده از پياله ايست كه تمام خونهاى آدميان را در يك جا جمع كرده است . اين حساسيت وجدانى نمىتواند جنبهء طبيعى داشته باشد ، بلكه چنان كه جلال الدين متوجه شده است ناشى از داورى خداوندى است كه پيش از رستاخيز براى حفظ جان آدميان و تلخى احساس نقص در پيكر مجموعى انسانها صورت مىگيرد ، زيرا انسان در حال اعتدال روانى با قطع نظر از اين كه كشته شدن يك انسان ممكن است ضررى را هم بر او وارد بسازد يا سودى را از دست او بگيرد يك حالت شكنجهء روحى همراه با بهت پر معنايى را در درون خود در مىيابد كه قابل تفسير با دل سوزى به هم نوع و ستم طبيعى نيست ، چنان كه احياى يك انسان و نجات دادن او از مرگ بدون انگيزگى سود و زيان ، نوعى از لذت روحى و شكفتگى را در درون آدمى به وجود مىآورد .\r\nاين دو پديدهء شگفت انگيز نمىتواند به چيزى جز اتحاد انسانها در يك روح كلى يا در قلمرو يك مشيت ما فوق طبيعى مستند بوده باشد . آن روح كلى يا مشيت ما فوق طبيعى است كه قطرات خون ريخته شده را در دلهاى آدميان به تموج در مىآورد و موضوع خون را به عنوان با اهميتترين رويداد براى مردم قابل پذيرش مىسازد .\r\nاما با نظر به حقيقت دوم - يعنى موضوع خون با نظر به موقعيتهايى كه انسانها در زندگانى دارند ، به اضافهء اين كه در تمام دورانها و جوامع از قديمترين تاريخ بشرى تا كنون ، مشمول قانون بوده است ، يعنى ريختن خون يك انسان به حمايت قانونى نيازمند بوده است كه آن را تجويز نمايد .\r\n( اگر چه قوانين از نظر منطقى و غير منطقى بودن در نزد اقوام و ملل مختلف بوده است ) هيچ موقعيتى را در صحنه هاى زندگى فردى و اجتماعى نمىبينيم كه مجوز\r\n","description":"","footnote":"","page_name":" 91 ","page_number":95},
  {"content":"\r\n\r\nريختن خون آدمى بوده باشد ، مگر در صورتى كه جرم مقتول حيات او را از متن روح كلى يا قلمرو مشيت ما فوق طبيعى كه قوانين فطرى - الهى جلوه گاه آنست ، به كلى خارج بسازد .\r\nتفسير ابيات\r\nسپس حضرت داود عليه السلام رو به فقير نموده فرمود : بيا پيش و داد خود را از اين رو سياه بستان . داود مدعى گاو را با همان تيغ كه مدعى گاو پدر فقير را كشته بود ، قصاص كرد ، او مكرهاى زيادى را براى مخفى ساختن جنايتش راه انداخته بود ، ولى از آن جا كه جنايت را خدا مىدانست ، چگونه ممكن بود كه آن حيله سازىها علم خدا را دگرگون بسازد خداوند صبر و حلم زيادى دارد ، ولى موقعى كه تبه كارى يك فرد از حد بگذرد رسوايش مىكند . انسانى كه زنده است بايد بداند -\r\n\r\n( ( 2488 ) ) خون نخسبد در فتد در هر دلى\r\nميل جست و جوى و كشف مشكلى\r\n\r\nمقتضاى داورى دادگرانهء حق تعالى همين است كه وجدانها را بشوراند و بمردم در بارهء خون بنا حق ريخته شده حساسيت ببخشد . و در زبانها به جريان اندازد و مردم از يكديگر بپرسند :\r\n\r\nكان فلان خواجه چه شد ؟ حالش چه گشت ؟\r\n\r\nاين جوش و خروش مردم در بارهء خون بنا حق ريخته شده مانند روييدن كشت در گلزار است . قطرات خون ناحق يك انسان چونان دانه هايى است كه در گلزار دلهاى آدميان كاشته شده است ، باران حوادث و دلايل و شواهد آن دانه ها را مىروياند ، و روزى فرا مىرسد كه سر بر آورند و مورد نظارهء همگان قرار بگيرند .\r\nآن همه جستجوها و خارش دلها و بحث و ماجرا چيزى جز جوشش خون ريخته شده نيست .\r\nخلاصه - هنگامى كه راز كار مدعى گاو فاش شد ، معجزهء حضرت داود عليه السلام آشكار و تحكيم گشت . همهء مردم شهر سر برهنه بيرون آمده سر به خاك خضوع\r\n","description":"","footnote":"","page_name":" 92 ","page_number":96},
  {"content":"\r\nساييدند و مىگفتند : اى پيامبر خدا ، ما را عفو فرما ، زيرا -\r\n\r\n( ( 2494 ) ) ما همه كوران اصلى بوده ايم\r\nو آن چه مىفرموده‌اى نشنوده ايم\r\n\r\nما از تو صدها عجايب ديده‌ايم ، معذرت ما را بپذير ، زيرا ما بينايى نداشتيم كه آن همه شگفتىها و معجزات را درك كنيم .\r\nما ديده‌ايم كه سه عدد سنگ با تو بسخن در آمده ، گفتند كه براى جنگ و پيكار با جالوت ما را با خود ببر : تو همان سه عدد سنگ را با فلاخن برداشته ، به پيكار صد هزاران دشمن رهسپار گشتى ، هر يك از آن سنگها صد هزار قسمت شده و هر يك دشمن خون خوارى را از پاى در آورد .\r\nآهن سخت در دست تو مانند موم نرم گشت و از آن آهن زره ساختى . كوه هاى جامد هم با تو هم آواز گشته زبور مىخواندند .\r\nبالاتر از اينها ، صد هزاران چشم دل را باز كردى كه آن دلها از دم الهى تو براى درك غيب آماده گشتند .\r\nاز همه قوىتر و بالاتر از هر معجزه كه دايمىتر از همه است ، بخشيدن زندگى حقيقى به انسانهاى مرده دل است كه جان همهء معجزات است سپاس خدا را كه -\r\n\r\n( ( 2503 ) ) كشته شد ظالم جهانى زنده شد\r\nهر يكى از نو خدا را بنده شد\r\n\r\n","description":"","footnote":"","page_name":" 93 ","page_number":97},
  {"content":"\r\n\r\nبيان آن كه نفس آدمى به جاى آن خونى است كه مدعى گاو كشته بود و آن كشندهء گاو ، عقل است و داود حق است يا شيخ كه نائب حق است كه به قوت و يارى تو تواند ظالم را كشتن و توانگر شدن به روزى بىكسب و بىحساب\r\n\r\n( ( 2504 ) ) نفس خود را كش جهانى زنده كن\r\nخواجه را كشته است او را بنده كن\r\n( ( 2505 ) ) مدعىّ گاو نفس توست هين\r\nخويشتن را خواجه كرده است و مهين\r\n( ( 2506 ) ) آن كشندهء گاو عقل توست رو\r\nبر كشندهء گاو تن منكر مشو\r\n( ( 2507 ) ) عقل اسير است و همىخواهد ز حق\r\nروزى بىرنج و نعمت بر طبق\r\n( ( 2508 ) ) روزى بىرنج او موقوف چيست\r\nآن كه بكشد گاو را كاصل بديست\r\n( ( 2509 ) ) نفس گويد چون تو كشتى گاو من\r\nز انكه گاو نفس باشد نقش تن\r\n( ( 2510 ) ) خواجه زاده عقل ماندهء بىنوا\r\nنفس خونى خواجه كشته و پيشوا\r\n( ( 2511 ) ) روزى بىرنج مىدانى كه چيست\r\nقوت ارواح است و ارزاق نبى است\r\n( ( 2512 ) ) ليك موقوف است بر قربان گاو\r\nگنج اندر گاو دان اى كنجكاو\r\n( ( 2513 ) ) دوش چيزى خورده‌ام ، ور نه تمام\r\nدادمى در دست فهم تو زمام\r\n( ( 2514 ) ) دوش چيزى خورده‌ام افسانه است\r\nهر چه مىآيد ز پنهانخانه است\r\n( ( 2515 ) ) چشم بر اسباب از چه دوختيم\r\nگر ز خوش چشمان كرشم آموختيم\r\n( ( 2516 ) ) هست بر اسباب اسبابى دگر\r\nدر سبب منگر در آن افكن نظر\r\n( ( 2517 ) ) انبيا در قطع اسباب آمدند\r\nمعجزات خويش بر كيوان زدند\r\n( ( 2518 ) ) بىسبب مر بحر را بشكافتند\r\nبىزراعت چاش گندم يافتند\r\n( ( 2519 ) ) ريگها هم آرد شد از سعيشان\r\nپشم بز ابريشم آمد كشكشان\r\n( ( 2520 ) ) جمله قرآن است در قطع سبب\r\nعزّ درويش و هلاك بو لهب\r\n\r\n","description":"","footnote":"","page_name":" 94 ","page_number":98},
  {"content":"\r\n\r\nمثال\r\n\r\n( ( 2521 ) ) مرغ با بيلى دو سه سنگ افكند\r\nلشكر زفت حبش را بشكند\r\n( ( 2522 ) ) پيل را سوراخ سوراخ افكند\r\nسنگ مرغى كو به بالا پر زند\r\n( ( 2523 ) ) دمّ گاو كشته بر مقتول زن\r\nتا شود زنده همان دم در كفن\r\n( ( 2524 ) ) حلق ببريده جهد از جاى خويش\r\nخون خود جويد ز خون پالاى خويش\r\n( ( 2525 ) ) همچنين ز آغاز قرآن تا تمام\r\nرفض اسباب است و علت و السلام\r\n( ( 2526 ) ) كشف اين نز عقل كار افزا شود\r\nبندگى كن تا تو را پيدا شود\r\n( ( 2527 ) ) بند معقولات آمد فلسفى\r\nشهسوار عقل عقل آمد صفى\r\n( ( 2528 ) ) عقل عقلت مغز و عقل توست پوست\r\nمعدهء حيوان هميشه پوست جوست\r\n( ( 2529 ) ) مغز جوى از پوست دارد صد ملال\r\nمغز نغزان را حلال آمد حلال\r\n( ( 2530 ) ) چون كه قشر عقل صد برهان دهد\r\nعقل كل كى گام بىايقان نهد ؟\r\n( ( 2531 ) ) عقل دفترها كند يك سر سياه\r\nعقل عقل آفاق دارد پر ز ماه\r\n( ( 2532 ) ) از سياهى و سپيدى فارغ است\r\nنور ماهش بر دل و جان بازغ است\r\n( ( 2533 ) ) اين سياه و آن سفيد ار قدر يافت\r\nز ان شب قدر است كاختروار تافت\r\n( ( 2534 ) ) قيمت هميان و كيسه از زر است\r\nبىزر آن هميان و كيسه ابتر است\r\n( ( 2535 ) ) همچنان كه قدر تن از جان بود\r\nقدر جان از پرتو جانان بود\r\n( ( 2536 ) ) گر بدى جان زنده بىپر تو كنون\r\nهيچ گفتى كافران را ميّتون\r\n( ( 2537 ) ) هين بگو كه ناطقه جو مىكند\r\nتا به قرنى بعد ما آبى رسد\r\n( ( 2538 ) ) گر چه هر قرنى سخن آرى بود\r\nليك گفتهء سالفان يارى بود\r\n( ( 2539 ) ) نى كه هم تورات و انجيل و زبور\r\nشد گواه صدق قرآن اى شكوه\r\n( ( 2540 ) ) روزى بىرنج جوى و بىحسيب\r\nكز بهشتت آورد جبريل سيب\r\n( ( 2541 ) ) بلكه رزقى از خداوند بهشت\r\nبىصداع باغبان بىرنج كشت\r\n( ( 2542 ) ) ز انكه نفع نان در آن نان داد اوست\r\nبدهدت آن نفع بىتوسيط پوست\r\n\r\n","description":"","footnote":"","page_name":" 95 ","page_number":99},
  {"content":"\r\n\r\n( ( 2543 ) ) ذوق پنهان نقش نان چون سفره است\r\nنان بىسفره ولى را بهره است\r\n( ( 2544 ) ) رزق جانى كى برى با سعى و جست\r\nجز به عدل شيخ كاو داود توست\r\n( ( 2545 ) ) نفس چون با شيخ بيند گام تو\r\nاز بن دندان شود او رام تو\r\n( ( 2546 ) ) صاحب اين گام رام آن گاه شد\r\nكز دم داود او آگاه شد\r\n( ( 2547 ) ) عقل گاهى غالب آيد در شكار\r\nبر سگ نفست كه باشد شيخ يار\r\n( ( 2548 ) ) نفس اژدرهاست با صد زور و فن\r\nروى شيخ او را زمرّد ديده كن\r\nگر تو خواهى ايمنى از اژدها\r\nدستش از دامن مكن يك دم رها\r\nخاك شو در پيش شيخ با صفا\r\nتا ز خاك تو برويد كيميا\r\n( ( 2549 ) ) گر تو صاحب گاو را خواهى زبون\r\nچون خران كن سيخش آن سو اى حرون\r\n( ( 2550 ) ) چون به نزديك ولى اللَّه شود\r\nآن زبان صد گزش كوته شود\r\n( ( 2551 ) ) صد زبان در هر زبانش صد لغت\r\nزرق و دستانش نيايد در صفت\r\n( ( 2552 ) ) مدعى گاو نفس آمد فصيح\r\nصد هزاران حجت آرد ناصحيح\r\n( ( 2553 ) ) شهر را بفريبد الا شاه را\r\nره نتاند زد شه آگاه را\r\n( ( 2554 ) ) نفس را تسبيح و مصحف در يمين\r\nخنجر و شمشير اندر آستين\r\n( ( 2555 ) ) مصحف سالوس او باور مكن\r\nخويش با او همسر و همبر مكن\r\n( ( 2556 ) ) سوى حوضت آورد بهر وضو\r\nوندر اندازد تو را در قعر او\r\nز انكه او در خانه عقل تو برون\r\nگر چه ملك اوست ليكن شد زبون\r\n( ( 2557 ) ) عقل نورانى و نيكو طالب است\r\nنفس ظلمانى بر او چون غالب است\r\n( ( 2558 ) ) ز انكه او در خانه عقل تو غريب\r\nبر در خود سگ بود شير مهيب\r\n( ( 2559 ) ) باش تا شيران سوى بيشه روند\r\nو اين سگان كور آن جا بگروند\r\n( ( 2560 ) ) مكر نفس و تن نداند عام شهر\r\nاو نگردد جز به وحى القلب قهر\r\n( ( 2561 ) ) هر كه جنس اوست يار او شود\r\nجز مگر داود كاو شيخت بود\r\n( ( 2562 ) ) كاو مبدل گشت و حبس تن نماند\r\nهر كه را دل در مقام دل نشاند\r\n( ( 2563 ) ) خلق جمله علتىاند از كمين\r\nيار علت مىشود علت يقين\r\n\r\n","description":"","footnote":"","page_name":" 96 ","page_number":100},
  {"content":"\r\n\r\n\r\n( ( 2564 ) ) هر خسى دعوىّ داودى كند\r\nهر كه بىتمييز كف در وى زند\r\n( ( 2565 ) ) چون ز صيادى شنيد آواز طير\r\nمرغ ابله مىكند آن سوى سير\r\n( ( 2566 ) ) نقد را از قلب نشناسد غويست\r\nهين ازو بگريز اگر چه معنويست\r\n( ( 2567 ) ) رسته و بر بسته پيش او يكى است\r\nگر يقين دعوى كند او در شكى است\r\n( ( 2568 ) ) اين چنين كس گر ذكى مطلق است\r\nچونش اين تمييز نبود احمق است\r\n( ( 2569 ) ) هين ازو بگريز چون آهو ز شير\r\nسوى او مشتاب اى دانا دلير\r\n\r\nآيه\r\n« فَأَوْحَيْنا إِلى مُوسى أَنِ اِضْرِبْ بِعَصاكَ اَلْبَحْرَ فَانْفَلَقَ فَكانَ كُلُّ فِرْقٍ كَالطَّوْدِ اَلْعَظِيمِ . » 26 : 63 ( 1 )  ( سپس به موسى وحى كرديم كه عصايت را به دريا بزن [ عصا را به دريا زد 
  ] و دريا شكافت ، هر موجى مانند كوه بزرگى گشت ) « أَلَمْ تَرَ كَيْفَ فَعَلَ رَبُّكَ بِأَصْحابِ اَلْفِيلِ . أَ لَمْ يَجْعَلْ كَيْدَهُمْ فِي تَضْلِيلٍ . وَأَرْسَلَ عَلَيْهِمْ طَيْراً أَبابِيلَ . تَرْمِيهِمْ بِحِجارَةٍ مِنْ سِجِّيلٍ فَجَعَلَهُمْ كَعَصْفٍ مَأْكُولٍ . » 105 : 1 - 5 ( 2 )  ( آيا نمىبينى خداى تو به اصحاب فيل چه كرد ؟ آيا حيلهء آنان را در گمراهى قرار نداد ؟ پرندهء ابابيل را به آنان فرستاد ، آن پرنده ها سنگهايى از سجيل به اصحاب فيل انداخته ، آنان را مانند برگ خورده شده تباه كرد ) .\r\n« وَإِذْ قالَ مُوسى لِقَوْمِه إِنَّ الله يَأْمُرُكُمْ أَنْ تَذْبَحُوا بَقَرَةً ، قالُوا أَ تَتَّخِذُنا هُزُواً قالَ أَعُوذُ بِالله أَنْ أَكُونَ مِنَ اَلْجاهِلِينَ . » 2 : 67 ( 3 )  ( وقتى كه موسى عليه السلام به قوم خود گفت : خداوند شما را دستور مىدهد كه گاوى را بكشيد ، گفتند : آيا ما را استهزاء مىكنى ؟ موسى فرمود : به خدا پناه\r\n","description":"","footnote":" ( 1 ) سوره الشعراء ، آيهء 63 . .  ( 2 ) سوره الفيل ، آيهء 1 تا 5 . .  ( 3 ) سوره البقرة ، آيهء 67 . . ","page_name":" 97 ","page_number":101},
  {"content":"\r\n\r\nمىبرم اگر از نادانان بوده باشم ) .\r\nتوضيح\r\nدر تفسير آيهء فوق روايات چنين است كه مردى از بنى اسرائيل يكى از خويشاوندانش را كشته بود و از حضرت موسى خواستند كه قاتل را معلوم نمايد ، خداوند به موسى 7 وحى فرمود كه گاوى را ( با شرحى كه در آيات مربوطه آمده است ) بكشند و با قطعه‌اى از آن گاو كه بعضى گفته‌اند : دم گاو بوده است ، به مقتول بزنند ، مقتول زنده شده و قاتل خود را معرفى خواهد كرد .\r\n« فَإِنَّكَ لا تُسْمِعُ اَلْمَوْتى وَلا تُسْمِعُ اَلصُّمَّ اَلدُّعاءَ » 30 : 52 ( 1 )  تو نمىتوانى مردگان را بشنوانى و نمىتوانى دعا و دعوت خود را به آدم كر بشنوانى ) .\r\n\r\n( ( 2516 ) ) هست بر اسباب اسبابى دگر\r\nدر سبب منگر در آن افكن نظر\r\n2517 ( ( ) ) انبياء در قطع اسباب آمدند\r\nمعجزات خويش بر كيوان زدند\r\n\r\n","description":"","footnote":" ( 1 ) سوره الروم ، آيهء 52 . . ","page_name":" 98 ","page_number":102},
  {"content":"\r\nعلت و معلول و عليت و نظر جلال الدين در بارهء آنها\r\n","description":"","footnote":"","page_name":" 99 ","page_number":103},
  {"content":"\r\n\r\nمقدمهء يكم - بر مباحث عليت و علت و معلول : جنبهء تاريخى درك عليت\r\nچنين مىنمايد كه احساس رابطهء عليت ميان اشياء تاريخ بس طولانى دارد عليت به معناى « اين از آن » در دورانهاى باستانى به شكل خام ابتدايى در اذهان بشرى جريان داشته است . از آن موقع كه بشر نمودى را به طور مكرر در دنبال نمودى ديده به طور ناخود آگاه با رابطهء عليت سر و كار داشته است ، با نظر به رشد تدريجى تعقل ، دقت و تجريد و توسعه در بارهء رابطهء مزبور پديدار گشته است .\r\nشايد براى ابد اين مشكل قابل حل و فصل نباشد كه آيا افراد انسانى رابطهء عليت ميان اشياء را زودتر فهميده است ، يا تعاقب حوادث را ، به اين معنا : ما نمىدانيم كه بشر ابتدايى حتى انسانهاى رشد نيافتهء دورانهاى بعدى پشت سر هم قرار گرفتن حوادث را با عليت توضيح مىداده است ، يا با مجرد تعاقب حوادث ، مانند فصول چهارگانه ( بهار ، تابستان ، پائيز ، زمستان ) ؟ براى تحقيق تاريخى مسئلهء علت و معلول و رابطهء عليت ، لازم است كه مسائل زير دقيقاً مورد بررسى قرار بگيرد .\r\n1 - بدان جهت كه رابطهء عليت ميان دو نمود عينيت خارجى ندارد ، بلكه يك امر ذهنى مانند ساير روابط است ، چه راهى براى اثبات بروز رابطهء مزبور در اذهان انسانهاى ابتدايى در دست داريم ؟ 2 - آيا مىتوان تماس ذهنى كودكان ابتدايى را با حوادث « يكى پس از ديگرى » با تماس ذهنى انسانهاى باستانى مقايسه كرد ؟ 3 - از كدامين دوره و تحت چه شرايطى تصادف را محال دانسته‌اند ؟ آيا انعكاس غير ممكن بودن تصادف در ذهن انسانهاى گذشته ، بتدريج بروز كرده است ، يا دوره معينى از نظر معلومات پيش آمده است كه موضوع تصادف براى آنان محال جلوه كرده است ؟ 4 - توجه آنان به وضع روانى خويش و كشف رابطهء عليت ميان پديده هاى روانى و كشف همين رابطه ميان كردارها و گفتارها و پديده هاى روانى چگونه و كى شروع\r\n","description":"","footnote":"","page_name":" 100 ","page_number":104},
  {"content":"\r\n\r\nشده است ؟ 5 - آيا تا پيش از درخشش فرهنگ يونان باستان تعاقب حوادث از رويدادهاى عليت تفكيك شده است يا نه ؟ . . . اينها يك عده سؤالات است كه پاسخ بانها آن قدرها هم كه گمان مىرود سهل و ساده نيست . مخصوصاً درك اين مسئله كه آيا در دورانهاى ابتدايى ، انتقال ذهن انسانها از معلولات مورد مشاهده به علل هم سنخ خود آسانتر بوده است يا انتقال به علل بدون سنخيت ؟ و چون پيش از اوگوست كنت اين مسئله را توضيح بدهد به ، تقسيم دورانهاى ادراك بشرى به متافيزيكى و فلسفى و تحققى پرداخته است لذا اعتبار علمى تقسيم مزبور چندان اهميتى ندارد .\r\nمقدمهء دوم - تقسيم حوادث براى تشخيص حادثهء مشمول عليت\r\nنسبت هر يك يا چند رويداد به يك يا چند رويداد ديگر انواع بسيار گوناگون دارد . از آن جمله :\r\n1 - با ملاحظهء قرار گرفتن دو يا چند رويداد در رودخانهء زمان يكى پس از ديگرى . اين نوع به چند قسم مختلف تقسيم مىگردد :\r\nالف - تعاقب حوادث بدون كوچكترين رابطه ميان آنها ، مانند باريدن باران امروز و كتاب خريدن يك انسان در فردا .\r\nتعاقب حوادث با رابطه‌اى كه معلول يك عامل خارج از متن رويدادهاى پشت سر هم است ، مانند فصول چهارگانه ( بهار ، تابستان ، پائيز ، زمستان ) كه تعاقب آنها ناشى از عامل كيفيت قرار گرفتن زمين با آفتاب است و مانند شب و روز . . . ب - تعاقب حوادث يكى پس از ديگرى با رابطهء عليت ميان آنها . موضوع بحث ما در اين صفحات همين قسم است كه داراى اهميت فوق العادهء است .\r\nج - بروز حوادث يكى در كنار ديگرى ( در عرض هم ) اين گونه حوادث هم بر دو قسم مهم تقسيم مىشوند .\r\n","description":"","footnote":"","page_name":" 101 ","page_number":105},
  {"content":"\r\n\r\nقسم يكم - حوادث بىارتباط مانند افتادن برگى از درخت به زمين در باغ و بنزين گرفتن يك اتومبيل در خيابان .\r\nقسم دوم - رويدادهاى يكى در كنار ديگرى به جهت آن كه معلول يك علتاند ، مانند ، خشك شدن رطوبت زمين و روييدن گياه به سبب تابش آفتاب .\r\nتقسيمات فوق همه ناشى از ملاحظهء قرار گرفتن حوادث در رودخانه زمان و وجود رابطه و عدم آن در ميان حوادث مىباشد . رويدادهاى جهان و انسان تقسيم ديگرى را با نظر به اهميت در بعضى از آنها بالنسبه به هدفهاى زندگى و واقعيت هستى دارا مىباشند ، مانند جريان چشمه سار بيك آبادى بىآب كه بدون آن ، حيات مردم در خطر مىافتد ، با عبور يك گربه از كوچه آن آبادى . . . بدين ترتيب به جهت ملاكهاى مختلف حوادث جارى در جهان طبيعى و انسان تقسيمات گوناگونى مىتواند داشته باشد .\r\nمقدمهء سوم - جلال الدين معمولا بجاى كلمهء علت سبب و بجاى معلول مسبب را به كار مىبرد .\r\nكلمهء علت در قرنهاى اخير بيش از كلمهء سبب رواج پيدا كرده است . سابق بر اين در علوم فلسفى براى نشان دادن مفهوم علت از هر دو كلمهء سبب و علت استفاده مىكردند ، احتمال مىرود كه چون مفهوم علت تا حدودى عمومىتر از مفهوم سبب است ، لذا جلال الدين اغلب سبب را انتخاب كرده است ، زيرا علت به معناى بيمارى و خلاف اعتدال نيز گفته مىشود ، به اضافهء اين كه اجزايى از علت را هم بدون اين كه همهء اجزاء علت بوده باشد ، علت گفته مىشود ، به عبارت ديگر علت ناقص را هم علت مىگويند ، در صورتى كه معمولًا سبب در موارد علت تام و كامل به كار مىرود . لذا به كار بردن سبب مناسبتر بوده است . اكنون مىپردازيم به تحقيق نظريات جلال الدين در بارهء علت و معلول و رابطهء عليت :\r\n","description":"","footnote":"","page_name":" 102 ","page_number":106},
  {"content":"\r\n\r\n1 - قانون عليت در روبناهاى جهان هستى جريان دارد .\r\n\r\nبىسبب بيند چو ديده شد گذار\r\nتو كه در حبسى سبب را گوش دار ( 1 ) \r\nتو ز طفلى چون سببها ديده اى\r\nدر سبب از جهل بر چفسيده‌اى ( 2 ) \r\nبا سببها از مسبب غافلى\r\nسوى اين رو پوشها ز ان مايلى\r\nچون سببها رفت بر سر مىزنى\r\nربنا و ربناها مىكنى\r\nرب همىگويد برو سوى سبب\r\nچون ز صنعم ياد كردى اى عجب\r\nحاصل آن كه در سبب پيچيده اى\r\nليك معذورى همين را ديده‌اى ( 3 ) \r\nدر حقيقت خالق آثار اوست\r\nليك جز علت نبيند اهل پوست ( 4 ) \r\nاى ز غفلت از مسبب بىخبر\r\nبندهء اسباب گشتستى تو خر ( 5 ) \r\nگفت آرى گر توكَّل رهبر است\r\nاين سبب هم سنت پيغمبر است\r\nرمز الكاسب حبيب الله شنو\r\nاز توكَّل در سبب كاهل مشو ( 6 ) \r\n\r\nاين است يكى از مسائل حساس قانون عليت . درست توجه شود كه جلال الدين قانون سببيت و عليت را به هيچ وجه منكر نيست ، بلكه در بعضى از ابيات دامنهء قانون مزبور را حتى به جهان ابدى هم كشانيده مىگويد :\r\n\r\nاين جهان و آن جهان زايد ابد\r\nهر سبب مادر اثر از وى ولد\r\nاين سببها نسل بر نسل است ليك\r\nديده‌اى بايد منور نيك نيك ( 7 ) \r\n\r\n","description":"","footnote":" ( 1 ) دفتر دوم ، ص 107 بيت 41 . .  ( 2 ) دفتر سوم ، ص 188 بيت 9 . .  ( 3 ) دفتر سوم ، ص 188 بيت 10 و 11 و 14 . .  ( 4 ) دفتر سوم ، ص 194 بيت 47 . .  ( 5 ) دفتر چهارم ، ص 254 بيت 3 . .  ( 6 ) دفتر اول ، ص 21 بيت 25 . .  ( 7 ) دفتر دوم ، ص 94 بيت 42 و 44 . . ","page_name":" 103 ","page_number":107},
  {"content":"\r\nشايد براى اثبات اين گونه رابطه ميان بعضى از رويدادها احتياج به تفصيل زياد نداشته باشيم و كافى است اين حقيقت را در نظر بگيريم كه ظهور كردن يك حادثه بدون علت ، عبارت از به وجود آمدن يك شىء در خلا نيستى است كه در عرصهء وجود غير ممكن است .\r\nاين مطلب شبيه باينست كه مقدارى آب در ظرفى وجود داشته باشد و ما بسبب انداختن چيزى در آن آب موجى ايجاد كنيم ، خود تموج مفروض در عرصهء آبى به وجود ميايد كه تمام قطرات آن به يك ديگر مربوط است . در نتيجه هر يك از اجزاء موج و نوسان به يك ديگر مربوط و متصل مىباشد . اگر قانون عليت در روبناى جهان هستى را كه جلوه گاه مختلف « اين از آن است » مىباشد ، نپذيريم تمام علوم و شناسايى و كارهاى ما متزلزل مىگردد و نمىتوانيم حتى خواص حقيقى خود اشياء را ثابت كنيم ، معناى اين كه خاصيت آتش سوزاندن است ، اين است كه اگر با مادهء قابل احتراق تماس بگيرد مطابق خاصيت ذاتى خود ، در آن ماده ، احتراق ايجاد خواهد كرد .\r\nدر حقيقت معلول يعنى خاصيت يك شيء بنام علت كه با ارتباط با اشياء ديگر ظهور و تفاعل پيدا كرده است .\r\nبه اضافهء اين كه اصل حركت و تحول در روبناى عالم طبيعت و انسان بدون تكاپو و برخورد خواص با يكديگر امكان پذير نيست ، بنا بر اين يا بايد از تغير و تحول دست برداريم و يا رابطهء عليت را در روبناى دو قلمرو مزبور بپذيريم .\r\n","description":"","footnote":"","page_name":" 104 ","page_number":108},
  {"content":"\r\n\r\n2 - بايد بپذيريم كه قانون عليت به پيروى تحرك و تحول دائمى جهان و اجزاء آن ، مانند فوتونهاى نور ريزش مىكند .\r\n\r\nسنگ بر آهن زنى آتش جهد\r\nهم به امر حق قدم بيرون نهد\r\nسنگ و آهن خود سبب آمد و ليك\r\nتو به بالاتر نگر اى مرد نيك\r\nكاين سبب را آن سبب آورد پيش\r\nبىسبب هرگز سبب كى شد ز خويش\r\nاين سبب را آن سبب عامل كند\r\nباز گاهى بىپر و عاطل كند ( 1 ) \r\nآن سببها كانبيا را رهبر است\r\nآن سببها زين سببها برتر است\r\nاين سبب را محرم آمد عقل ما\r\nو ان سببها راست محرم انبيا\r\nاين سبب چبود ؟ به تازى گو رسن\r\nاندر اين چَه اين رسن آمد به فن\r\nگردش چرخ اين رسن را علت است\r\nچرخ گردان را نديدن زلَّت است\r\nاين رسنهاى سببها در جهان\r\nهان و هان زين چرخ سر گردان مدان ( 2 ) \r\nچار طبع و علت اولى نيم\r\nدر تصرف دايماً من باقيم ( 3 ) \r\nهست بر اسباب اسبابى دگر\r\nدر سبب منگر در آن افكن نظر ( 4 ) \r\n\r\nجلال الدين در ابيات فوق دو مطلب مهم را تذكر مىدهد :\r\nمطلب يكم - قانون سببيت ( عليت ) در جهان هستى جريان دارد و اين جاى ترديد نيست ، وقتى كه تو سنگ را بر آهن بزنى شراره‌اى از آن بر مىآيد ، دو مادهء مستعد وقتى كه اصطكاك شديد با يكديگر داشته باشند ، معلولى را كه شراره است ، ايجاد مىكنند .\r\n","description":"","footnote":" ( 1 ) دفتر اول ، ص 19 بيت 67 تا 70 . .  ( 2 ) دفتر اول ، ص 20 بيت 1 تا 15 . .  ( 3 ) دفتر دوم ، ص 104 بيت 10 . .  ( 4 ) دفتر سوم ، ص 177 بيت 27 . . ","page_name":" 105 ","page_number":109},
  {"content":"\r\n\r\nاصل « اين از آن » شراره را به طور مستقيم از راه حس چشم به سنگ و آهن نسبت مىدهد . همچنين ساير علل و معلولات .\r\nمطلب دوم - دخالت امر الهى در همين جريان ( اين از آن ) اگر چه به وسيلهء حواس درك ن مىشود ، اما از دو راه مىتوان اين دخالت را پذيرفت :\r\nراه يكم - همان منطق كه باعث شده است براى هر رويدادى علتى وجود داشته باشد ، همان منطق سؤال را تا به دست آوردن علت ما فوق همهء علل ادامه مىدهد زيرا كدامين موجود است كه در اين دنيا قدم به پهنهء هستى بگذارد و خود يكى از رويدادهايى نباشد كه علت ديگرى او را به وجود آورده است ؟ قانون عليت استثناء بر دار نبوده ، در هر قلمروى اعم از ذهن و خارج جريان دارد ، بلى وقتى كه يك وجود جنبهء رويدادى نداشته باشد و سابقهء نيستى براى او فرض نشود مشمول قانون عليت نخواهد بود .\r\nاين موجود منحصر به خدا است كه از عرصهء رويدادها خارج و از جريان عليت چنان خارج است كه از جريان قانون جاذبيت و اشغال زمان و فضا و قابليت تجزيه و تركيب و حركت از نقص بكمال يا به عكس از كمال به نقص . ( 1 ) \r\nاگر همهء موجودات احتياج به علت دارد و علت به وجود آورندهء آنها خداست ، پس خدا را كه به وجود آورده است ؟\r\nمردم ، حتى گاهى بعضى از متفكرين هم اشتباه خنده آورى در اين باره مرتكب شده مىگويند : خيلى خوب ، بنا بقانون عليت ، هر رويدادى را علتى لازم است و همهء جهان هستى معلول خدا و خدا علت آن است . پس علت به وجود آورندهء خدا چيست ؟ اينان فكر نمىكنند كه قوانين مأخوذه از جريانات جهان هستى نمىتواند شامل خود خدا بوده باشد . به عنوان مثال : بدن مادى انسان مشمول عده‌اى از پديده ها\r\n","description":"","footnote":" ( 1 ) راه دوم را پس از بحث مختصر در مسئله زير ( اگر همه موجودات احتياج به علت دارد . . . ) مطرح خواهيم كرد . . ","page_name":" 106 ","page_number":110},
  {"content":"\r\nو قوانين فيزيكى و فيزيولوژيكى است ، مانند كوتاهى و بلندى و سفيدى و سياهى و داراى وزن بودن و زخم و بيمارىهاى عضوى و . . . آيا ما مىتوانيم در بارهء من و شئون آن كه موضوع علوم روانى است ، همان پديده ها و قوانين را مطرح كنيم ؟ يا بدان جهت كه « من » انسانى ما فوق جسم فيزيكى است ، پديده ها و قوانين مزبوره در آن راهيابى ندارد .\r\nخدا از قلمرو جسم و ماده و عوارض و جريانات آنها بالاتر است . قانون « اين از آن است » خود مىگويد : بايد يك « اين » به طور معين و مشخص كه وجود نداشته است ، به وجود بيايد ، سپس به سراغ « آن » كه « اين » را به وجود آورده است ، برويم وقتى كه موضوعى از عنوان « وجود نداشته است و سپس به وجود آمده است » بالاتر فرض شده است ، چه معنا دارد به سراغ « آن » برويم كه موضوع مفروض را به وجود آورده باشد ؟ به همين جهت است كه جلال الدين صريحا مىگويد :\r\n\r\nچار طبع و علت اولى نيم\r\nدر تصرف دايماً من باقيم\r\n\r\nو بدين ترتيب به كار بردن كلمهء علت را در بارهء خدا صحيح نمىداند . اين توجه يكى از عالىترين توجهات جلال الدين در كتاب مثنوى است .\r\nشگفت آور است كه مردم با ديدن هزاران پديده ها و قوانين در جهان طبيعت هيچ يك از آنها را به خدا نسبت نمىدهند ، ولى قانون عليت را كه آن هم از جريان « اين از آن » در مجراى طبيعت انتزاع شده است به خدا نسبت مىدهند و مىگويند : علت به وجود آورندهء خدا چيست ؟ اينان درست در اين حقيقت نمىانديشند كه وقتى كه از پله هاى علت و معلول بالاتر رفتيم و به پشت بام علل و معلولات رسيديم ، ديگر سؤال از اين كه اين پشت بام ، پلهء ما قبل كدامين پلهء بعدى است ؟ غلط و ضد منطق است .\r\nفرض كنيد : نرمى برگ درخت را با دست خود لمس و احساس نموديم ، آن گاه با دليل مربوط احساس كرديم كه اين نرمى ناشى از نفوذ آب در اجزاى برگ است . براى اين كه بدانيم آن آب از كجا است ، رفتيم و رطوبت محلى را كه ريشه هاى\r\n","description":"","footnote":"","page_name":" 107 ","page_number":111},
  {"content":"\r\nدرخت در آن نفوذ كرده است مشاهده كرديم و ثابت شد كه رطوبت آن محل نيز مربوط به جريان آب بوده است . پس از آن براى فهميدن اين كه رطوبت از چه ماده‌اى به وجود آمده است ، رفتيم و جويبارى را كه آب در آن جريان داشت و به محل مزبور سرازير مىگشت پيدا كرديم ، آيا پس از پيدا كردن خود آب باز حالت جويندگى از علت رطوبت آب در ما مىجوشد ؟ ممكن است كه دانش پژوه شيمى باشيم و به راه بيفتيم كه علت رطوبت آب را درك كنيم ، مسلماً به اين نتيجه خواهيم رسيد كه تفاعل خاص دو عنصر اكسيژن و هيدروژن با نسبت معين ، ميعان و رطوبت آب را به وجود آورده است . در اين نقطه از فحص و كاوش موضوع رطوبت آب و ميعان آن از سنخ رطوبت و ميعان بر كنار مىشود و به اصطلاح معمولى كه در بالا گفتيم : از پله هاى بالاى هم عبور كرده به پشت بام رسيده است . پس يا بايد بگوييم هيچ دليلى به وجود خدا نداريم ( كه فرض محال است ) و يا اگر گفتيم : دليلى وجود دارد كه هستى خدا را اثبات مىكند ، ديگر اين سؤال كه « خدا را كه به وجود آورده است » كاملًا ضد منطق است .\r\nراه دوم - تجدد و استمرار و حركت جهان ماده با جميع اجزاء و روابطش ، به طورى كه مىتوان گفت : مانند فوتونهاى نور و قطره هاى باران ريزش مىكند . اين نظريه كه با دلايل محكمى قابل اثبات است ، مىگويد : منبع توليد اجزاء هستى در هر لحظه خدا است ، و جاى ترديد نيست كه توليد مستمر و ريزش اجزاء هستى خود دليل روشن است به اين كه قوانين مأخوذه از همين جهان مستمر و در حال ريزش نيز در حال تجدد و استمرار است . و اگر ثبات و سكونى در قانون طبيعى احساس مىكنيم ، مربوط به تجريد ذهنى قانون و متحجر كردن آن است ، نه به واقعيت در جريان . اين راه دوم را كه به طور اختصار مطرح كرديم ، با نظريهء حركت جوهريهء صدر المتألهين و يكى از چهار تفسير « معناى قانون » كه آلفرد نورث وايتهد در كتاب « ماجراى ايده ها و نفوذ آنها » كاملًا روشن مىشود . چيزى كه مهم است اين است كه بسيار مناسب بود صدر المتألهين مباحث علت و معلول و قانون عليت را با نظر به حركت جوهريه مورد بررسى قرار مىداد ، اگر چه به نظر مىرسد : آن فيلسوف در مباحث عليت مطلبى\r\n","description":"","footnote":"","page_name":" 108 ","page_number":112},
  {"content":"\r\nنگفته است كه با حركت جوهريه منافاتى داشته باشد ، ولى جنبهء فنى مباحث عليت را بقدرى كاملًا مراعات كرده كه نتوانسته است يا نخواسته است ، خود عليت را هم به عنوان حقيقتى در حال تجدد و افاضه و استمرار از خالق علل و معلولات توضيح بدهد بلكه در آخر فصل هفتم از جزء دوم اسفار مطلبى گفته است كه با استناد مستقيم عليت همه اشياء و در همهء لحظات به خدا منافاتى دارد . او مىگويد : « فيض كلى و عنايت ازلى و ارادهء كلى بهمهء موجودات ابداعى و تحقق يافته شامل است ، الا اين كه بعضى از آنها پيش از بعضى ديگر به عرصهء وجود وارد مىشود - ذاتا يا زمانا به وسيلهء اسباب ذاتى يا عرضى . . . » ( 1 )  مسلماً صدر المتألهين نظرش به ادراكات ماوراى پرده نشينها بوده است نه با نظر به ملاحظه موجودات و روابط آنها بالنسبه به خدا كه به قول شبسترى :\r\n\r\nتعالى الله قديمى كاو به يك دم\r\nكند آغاز و انجام دو عالم\r\n\r\nسپس جلال الدين با بيانات فوق عالىترين فرض معقول را به معجزاتى كه به وسيلهء پيامبران در جهان هستى صورت گرفته است توضيح مىدهد : مىگويد : وقتى كه سخن از معجزه به ميان مىآيد ، گمان نرود كه ما مىگوييم : واقعيات مطلق به ضد واقعيات مطلق تبديل مىگردد .\r\nبلكه مىگوييم : واقعيات پشت پردهء جهان محسوس كه مانند روح براى كالبد جهان محسوس است ، دست به كار مىشود و واقعيات رو بنايى را دگرگون مىكند . و اين دگرگونى و تصرف به وسيلهء ارواح نيرومند پيامبران كه ارتباط الهى با پشت پردهء جريانات محسوس دارند صورت مىگيرد .\r\nپس در حقيقت معجزهء نقض قوانين عليت و ساير جريانات طبيعت ، بدون علت نيست ، نهايت امر اين است كه علت بروز معجزه ما فوق اين علل و معلولات روى پردهء طبيعى است .\r\nمورچه‌اى كه روى بدن يك آدم در حال نشسته با وضع مخصوص راه مىرود ،\r\n","description":"","footnote":" ( 1 ) اسفار ، ج 2 ص 186 فصل 7 . . ","page_name":" 109 ","page_number":113},
  {"content":"\r\nقرار گرفتن اعضاى بدنى آن آدم را يك وضع ضرورى و ابدى مىبيند ، تا حدى كه در جهان هستى كه او مجسم كرده است شكل ديگرى از آن وضع مثل بالا بردن سر ، يا دراز كردن پا امكان پذير نمىباشد ، در صورتى كه شما مىتوانيد با كوچكترين تماس با روح آن آدم مثلًا با تطميع يا تهديد يا خواهش وضع مشخص او را با صدها قسم نشستن بحسب زمان و فضا و غير ذلك تغيير بدهيد .\r\nمثالى كه خود جلال الدين مىزند بسيار جالب است . مىگويد : مثل قوانين جاريه در عالم هستى بدين گونه است : شخصى را فرض كنيم كه از حال تولد در ته چاه نشسته است ، آن چه را كه مىبيند اين است كه : سطل با شكل مخصوصى كه به سر طناب بسته شده است در دقايق معين به ته چاه فرود مىآيد ، و زير آب مىرود و سپس بالا مىرود و از ديده گان او غايب مىشود ، پس از چند دقيقهء ديگر همين عمل در زمانهاى معين و با وضع مشخص تكرار مىشود .\r\nجهانى كه براى اين چاه نشين مفروض مطرح است ، واحدهايى از سطل و طناب و فاصله هاى زمانى براى رفتن و بر گشتن و سنگها و خاكهاى ديوار چاه و يك روشنايى محقرى كه از دهنهء چاه ديده مىشود . . . اين واحدها و جريانات تمام حقايق و روابط جهان هستى را براى او خلاصه نموده ، احتمال خلاف هر يك از آنها همان احتمال محال است كه نمىتواند تصور كند .\r\nحال اگر آن سطل مقدارى ديرتر از فواصل زمانى معين پايين بيايد ، يا بالا برود ، يا سطل از نيمه راه چاه بر گردد ، يا پايين بيايد و به سطح آب برسد ولى از آب پر نشده بالا برود ، آقاى چاه نشين فرياد محال است ، محال است ، ن مىشود ، عجيبى راه مىاندازد ، در صورتى كه با نظر به قدرت و اراده آن كس كه در كنار دهنهء چاه نشسته و سطل را به ته چاه فرو مىفرستد ، ممكنترين كارها است . ما انسانها در ته چاه طبيعت نشسته و مسائل عليت را به همان وضع در نظر مىگيريم كه چاه نشين مفروض طناب و سطل و آب چاه را .\r\n","description":"","footnote":"","page_name":" 110 ","page_number":114},
  {"content":"\r\n\r\n3 - آيا علت مىتواند ضد خود را به عنوان معلول صادر كند ؟ آيا سنخيت ميان علت و معلول شرط است ؟\r\n\r\nعين آن تخييل را حكمت كند\r\nعين آن زهر آب را شربت كند\r\nدر خرابى گنجها پيدا كند\r\nخار را گل جسمها را جان كند\r\nآن گمان انگيز را سازد يقين\r\nمهرها انگيزد از اسباب كين ( 1 ) \r\nكز چنان رويى چنين قهر اى عجب\r\nهر كسى مشغول گشته در سبب\r\nمن سبب را ننگرم كان حادث است\r\nز آن كه حادث حادثى را باعث است ( 2 ) \r\nآب صبرت آب جوى خلد شد\r\nجوى شير خلد مهر توست و ود\r\nذوق طاعت گشت جوى انگبين\r\nمستى و شوق تو جوى خمر بين\r\nاين سببها آن اثرها را نماند\r\nكس نداند چونش جاى آن نشاند\r\nاين سببها چون به فرمان تو بود\r\nچار جو هم مر تو را فرمان نمود ( 3 ) \r\n\r\n","description":"","footnote":" ( 1 ) دفتر اول ، ص 13 بيت 55 و 56 و 57 . .  ( 2 ) دفتر دوم ، ص 119 بيت 53 و 54 . .  ( 3 ) دفتر سوم ، ص 193 بيت 1 و 2 و 3 و 4 . . توضيح - مقصود از چارجو ، چشمه سارهاى بهشتى است كه در آيهء 15 از سوره محمد صلى الله عليه و آله وارد شده است : « مَثَلُ اَلْجَنَّةِ اَلَّتِي وُعِدَ اَلْمُتَّقُونَ فِيها أَنْهارٌ مِنْ ماءٍ غَيْرِ آسِنٍ وَأَنْهارٌ مِنْ لَبَنٍ لَمْ يَتَغَيَّرْ طَعْمُه وَأَنْهارٌ مِنْ خَمْرٍ لَذَّةٍ لِلشَّارِبِينَ وَأَنْهارٌ مِنْ عَسَلٍ مُصَفًّى وَلَهُمْ فِيها مِنْ كُلِّ اَلثَّمَراتِ وَمَغْفِرَةٌ مِنْ رَبِّهِمْ » انسانى 1 - 39 47 : 15 . . ( مثل بهشتى كه به پرهيزكاران وعده شده است ، جايگاهى است كه چشمه سارهايى از آب تازه و دائمى و چشمه سارهايى از شير كه طعمش تغيير پيدا نكرده است و چشمه سارهايى از شراب كه موجب لذت كسانى است كه آن را مىآشامند و چشمه سارهايى از عسل صاف در آن وجود دارد و براى آنان در آن بهشت از هر گونه ميوه جات و بخششى است از پروردگارشان ) . ","page_name":" 111 ","page_number":115},
  {"content":"\r\nبه نظر مىرسد مهمترين غوغاى قانون عليت همين مسئله است كه آيا معلول مىتواند مغاير علتش بوده باشد ؟ البته مغايرت مزبور اعم از مقولهء كم و كيف است .\r\nاز يك نظر فلسفه هاى گذشتگان به طور قطع مغايرت را امكان ناپذير دانسته و با تعبير لزوم سنخيت ميان علت و معلول حكم به تمايل آن دو مىكردند . مهمترين استدلالى كه براى لزوم سنخيت ميان علت و معلول در نظر داشتند ، دو قاعدهء معروف بوده است :\r\nقاعدهء يكم - الواحد لا يصدر عنه الا الواحد ( 1 )  ( يك علت ، صادر ن مىشود از آن مگر يك معلول ) .\r\nقاعده دوم - فاقد الشيء لا يعطيه ( حقيقتى كه چيزى را دارا نيست ، نمىتواند آن چيز را عطا كند يعنى صادر كند ) .\r\nقاعدهء يكم - ناشى از عينك رياضى است كه در جهان بينى به كار برده شده است زيرا در نظر گرفتن يك واحد حقيقى در جهان واقعيتها كه عبارت است از اجزاء و خواص پيوسته بهم ، تجريد ذهنى است كه در بارهء اجزاء و خواص پيوسته بهم صورت گرفته و واحد را انتزاع كرده است .\r\nما در واقعيت جاريه در جهان هستى هرگز با يك واحد حقيقى نمىتوانيم روبه رو شويم ، اگر چه آن واحد را كوچكترين اجزاء عالم هستى منظور بداريم ، مانند الكترون . به عبارت ديگر ما نمىتوانيم يك واحد بريده از ساير واحدها و اجزاى جهان را براى خود بر نهيم و بگوييم : اين واحد آن واحد را صادر كرده است . به اضافهء اين كه حركت و تحول تمام اجزاء و خواص دستگاه هستى با فرض تحقق يك واحد و لو در هزارم لحظه سازگار نيست ، تا ما بتوانيم از آن واحد مفروض معلول واحدى را بپذيريم .\r\nاما قاعدهء دوم كه مىگويد : « حقيقتى كه چيزى را دارانيست نمىتواند آن\r\n","description":"","footnote":" ( 1 ) عكس اين قاعده را هم با تعبير الواحد لا يصدر الا عن الواحد بيان كرده‌اند ( يك معلول صادر نمىشود مگر از يك علت ) . ","page_name":" 112 ","page_number":116},
  {"content":"\r\nچيز را صادر كند » ناشى از يك شعور عمومى است كه از تماس با رو بناهاى متشكل پديده هاى جهان هستى ، در ذهن ما نمودار مىشود . ما غالباً انتقال حقايق را از موقعيتى به موقعيت ديگر مشاهده مىكنيم و گمان مىكنيم : موقعيت دوم معلول موقعيت اول و از آن بروز كرده است .\r\nدر صورتى كه حقيقت در موقعيت دوم ، از شكم حقيقت در موقعيت اول با فرض بقاء حقيقت در همان موقعيت اول بيرون نيامده است . مثلًا در مثال معمول مىگويند : دو نطفهء پدر و مادر ( اسپرماتوزوئيد و اوول ) علت و كودك معلول آن دو است ، در صورتى كه اگر دقت شود ، خواهيم ديد : دو نطفهء مزبور از موقعيتى بموقعيت ديگر منتقل گشته و به جهت تماس با اجزاى ديگر ، در موقعيت دوم به شكل كودك در آمده است . آب به گياهان فرو مىرود و آنها را به شكل خاصى در مىآورد ، در اين پديده نيز ماده آب چنان نيست كه در نقطه‌اى از فضا ايستاده و شكل خاص اجزاء گياهان را از شكم خود بيرون انداخته باشد ، بلكه آب موقعيت خود را تغيير داده و در موقعيت ديگر با تشكل با ساير اجزاى گياه نمودار شده است . اگر اين مسئله صحيح باشد كه علت پس از صادر كردن معلول ، جزء يا خاصيتى از خود را از دست مىدهد و آن خاصيت و جزء در موقعيت جديد با قطع نظر از استهلاك انرژى به عنوان معلول بروز مىكند هر دو قاعدهء :\r\n« الواحد لا يصدر عنه الا الواحد و بالعكس : « فاقد الشيء لا يعطيه » .\r\nخلاف جريان واقع مىباشد . گفته مىشود كه اگر ميان علت و معلول سنخيتى وجود نداشته باشد ، صدور هر چيز از هر چيز امكان پذير مىباشد اين پديده هرگز در جهان هستى امكان پذير نيست ، مثلًا ديده نشده است كه از نطفهء موش گربه توليد شود و از هستهء گل ساختمان به وجود بيايد و از كتاب استكان بروز كند به نظر مىرسد اين گونه ملاحظات ناشى از ساده نگرى در قوانين جاريهء هستى است . زيرا اين معنا ناشى از آن است كه شيء همواره تا وجود دارد\r\n","description":"","footnote":"","page_name":" 113 ","page_number":117},
  {"content":"\r\nخودش است و هيچ شيء مادامى كه همان شيء است نمىتواند خودش نباشد .\r\nنطفهء موش ، نطفهء موش است ، وقتى كه در جريان جويبار طبيعت قرار مىگيرد مادامى كه خود را از دست نداده است ، نطفهء موش خواهد بود ، تركيب اين نطفه و تفاعل آن با ساير اجزاء طبيعت است كه در موقعيت موش بروز مىكند نه در موقعيت گربه و فيل . به همين جهت است كه اگر در همان حال كه آب در موقعيت شاخ و برگ درخت قرار گرفته است ، خود را از دست بدهد ، مثلًا تابش بيش از حد حرارت آفتاب ، آن را بخار كند ، بدون ترديد آن موقعيت مخصوص براى درخت نيز از بين خواهد رفت .\r\nاكنون برويم بسراغ فعاليتها و پديده هاى روانى ، در اين قلمرو مىبينيم كه از دو قاعدهء مزبور .\r\n( الواحد لا يصدر عنه الا الواحد و بالعكس ، ) و ( فاقد الشيء لا يعطيه ) هيچ اثرى پيدا نيست .\r\nبه توضيح اين كه : اولًا فرض يك واحد در جهان درونى انسانها مانند فرض يك واحد در جهان برونى جز يك اعتبار و قرار داد سطحى چيزى نيست ، ما چنان كه در جهان برونى واحد بريده از فضا و زمان پر از پديده هاى مربوط و متحرك نداريم ، همچنين در جهان درونى . به اضافهء اين كه در جهان درونى ، موقعى كه يكى از واحدهاى درونى به حركت مىافتد و با به دست آوردن جنبه عليت ، معلولى صادر مىكند ، نه تنها واحد دوم از شكم واحد اول در نمىآيد ، بلكه واحد دوم خود مانند يك پديدهء نو ظهور ( ابداعى ) به وجود مىآيد ، زيرا نتيجهء » پس سقراط فانى است « دامنهء وجود » سقراط انسان است « و » هر انسان فانى است « نمىباشد .\r\nاين خصوصيت جريانات درونى است كه طنابى ميان پديدهء اول و پديدهء دوم آنها وجود ندارد كه جريان قانون عليت معمول در طبيعت و سنخيت ميان آن دو را تثبيت كند .\r\n","description":"","footnote":"","page_name":" 114 ","page_number":118},
  {"content":"\r\nاز مجموع اين ملاحظات به اين نتيجه مىرسيم كه فهم عمومى در بارهء جريانات جهان هستى براى خود قانون عليت بسيار ساده‌اى را مطرح نموده و مطابق همان فهم عمومى ، احكامى از قبيل سنخيت و تطابق در كميت را هم از لوازم آن محسوب نموده است . بسيار جاى تعجب است كه بعضى از فلاسفه و متفكرين همين فهم عمومى در بارهء عليت و احكام آن را دقيقتر و ظريفتر ساخته در خدا يا بى و كشف رابطهء خدا با موجودات هم به كار برده‌اند . در صورتى كه با كمترين دقت همه جانبه ، خطا كارى فهم عمومى در بارهء عليت و احكام آن حتى در طبيعت قابل لمس و آشكار مشاهده مىگردد .\r\nاما اين كه حقيقت معينى از موقعيت مخصوص خود به موقعيت ضد خود منتقل شود . ممكن است از شاخه هاى اصل » در بر داشتن هر حقيقت ضد خود را « بوده باشد كه جلال الدين در ابيات مربوط به تضاد گفته است :\r\n\r\nدر عدم ، هست اى برادر چون بود\r\nضد اندر ضد خود مكنون بود\r\n\r\nو ممكن است انقلاب به ضد را به جهت حاكميت مطلق خداوندى بر قانون عليت در نظر گرفت . بنا بر اين گفتهء جلال الدين :\r\n\r\nعين آن تخييل را حكمت كند\r\nعين آن زهر آب را شربت كند\r\nدر خرابى گنجها پيدا كند\r\nخار را گل جسمها را جان كند\r\nآن گمان انگيز را سازد يقين\r\nمهرها انگيزد از اسباب كين\r\n\r\nرا نبايد به عنوان مفاهيم شعرى تلقى نمود ، بلكه چنان كه ملاحظه شد ، زير بناى عليت بمفهوم عمومى و سنخيت ميان علت و معلول از نظر دقيق ، يك زير بناى اعتبارى و ناشى از نزديك بينى است كه مغزهاى تقليدى دست به دست مىگردانند .\r\n","description":"","footnote":"","page_name":" 115 ","page_number":119},
  {"content":"\r\n\r\n4 - پس از فرض اين كه قانون عليت در جهان هستى حكمفرما است . اين قانون هم مانند ساير قوانين تحت سيطرهء الهى در جريان است\r\n\r\nاز سبب سازيش من سودايىام\r\nوز سبب سوزيش سوفسطايىام ( 1 ) \r\nكاين سبب را آن سبب آورد پيش\r\nبىسبب هرگز سبب كى شد ز خويش\r\nاين سبب را آن سبب عامل كند\r\nباز گاهى بىپر و عاطل كند ( 2 ) \r\nمركب همت سوى اسباب راند\r\nاز مسبب لاجرم محجوب ماند\r\nآن كه بيند او مسبب را عيان\r\nكى نهد دل بر سببهاى جهان\r\nاز مسبب يابد او در يك صباح\r\nاز نجات و از فلاح و از نجاح ( 3 ) \r\nچشم بر اسباب از چه دوختيم ؟\r\nگر ز خوش چشمان كرشم آموختيم\r\nهست بر اسباب اسبابى دگر\r\nدر سبب منگر در آن افكن نظر ( 4 ) \r\nچشم بگشا و مسبب را نگر\r\nتا شوى فارغ ز اسباب و نظر ( 5 ) \r\nاى گرفتار سبب بيرون مپر\r\nليك عزل آن مسبب ظن مبر\r\nهر چه خواهد آن مسبب آورد\r\nقدرت مطلق سببها بر درد ( 6 ) \r\nاز مسبب مىرسد هر خير و شر\r\nنيست اسباب و وسايط را اثر ( 7 ) \r\nهين ز سايه شخص را مىكن طلب\r\nدر مسبب رو گذر كن از سبب ( 8 ) \r\n\r\n","description":"","footnote":" ( 1 ) دفتر اول ، ص 13 بيت 59 . .  ( 2 ) دفتر اول ، ص 19 بيت 69 و 70 . .  ( 3 ) دفتر دوم ، ص 136 بيت 36 و 37 و 38 . .  ( 4 ) دفتر سوم ، ص 177 بيت 26 و 27 . .  ( 5 ) دفتر چهارم ، ص 254 بيت 5 . .  ( 6 ) دفتر پنجم ، ص 305 بيت 21 و 22 . .  ( 7 ) دفتر پنجم ، ص 305 بيت 28 . .  ( 8 ) دفتر ششم ، ص 359 بيت 52 . . ","page_name":" 116 ","page_number":120},
  {"content":"\r\n\r\nآن طبيبان آن چنان بندهء سبب\r\nگشته‌اند از مكر يزدان محتجب\r\nدر سبب چون بىمرادت كرده رب\r\nپس چرا بد ظن نكردى در سبب\r\nپس سبب گردان چو دمّ خر بود\r\nتكيه بر وى كم كنى بهتر بود\r\nدر سبب گيرى نگردى هم دلير\r\nكه بس آفتهاش پنهان است زير ( 1 ) \r\nاين سبب همچون طبيب است و عليل\r\nاين سبب همچون چراغ است و فتيل ( 2 ) \r\n\r\nدر شمارهء 2 از همين مباحث عليت ، به اين مسئله اشاره كرديم كه امر الهى در جريان » اين از آن « دخالت مىورزد . در اين شماره مىخواهيم مسئله مزبور را از جوانب مختلف مورد بررسى قرار بدهيم . اين جنبه مختلف را مىتوانيم در ضمن چند مسئله مطرح كنيم :\r\nمسئلهء يكم - چگونگى تصور دخالت خداوندى در مسئلهء عليت . يعنى در آن جريانات كه دو حادثه با يكديگر رابطهء » اين از آن « است ، دارد ( 3 )  دخالت مشيت الهى بر چگونه است ؟ دخالت الهى در جريانات مزبوره بر چهار قسم قابل تصور است :\r\nقسم يكم - دخالت طولى به اين معنى كه خداوند در آغاز خلقت ماده و حركت را با قانون عليت آفريده سپس جهان را به حال خود گذاشته است . يعنى چنان كه پس از آفرينش ماده و حركت دخالتى در آن ندارد ، همچنين در جريانات علل و معلولات نيز كارى صورت نمىدهد اين مطلب به هيچ وجه صحيح نيست .\r\nقسم دوم - دخالت غير مستقيم بالنسبه بجريانات علل و معلولات ، يعنى نظارت و سيطرهء الهى متعلق به ماده و حركت بوده و قوانين جاريه از آن جمله » عليت « از همان ماده و حركت به وجود مىآيد و به طور غير مستقيم يعنى با سيطرهء الهى به آن دو ، به قانون عليت نيز تأثير مىكند .\r\n","description":"","footnote":" ( 1 ) دفتر ششم ، ص 406 بيت 34 و 41 و 44 و 45 . .  ( 2 ) دفتر دوم ، ص 107 بيت 43 . .  ( 3 ) يا به ترتيبى كه ما گفتيم : تغيير موقعيت يك حقيقت به موقعيت ديگر . . ","page_name":" 117 ","page_number":121},
  {"content":"\r\nقسم سوم - دخالت مستقيم و عرضى - در همان حال كه حقايق جهان هستى در جريان يكى از ديگرى قرار گرفته است ، در هر لحظه مشيت الهى هم توأم با آن جريان وجود دارد .\r\nقسم چهارم - دخالت مستقيم و ابداعى - به اين معنى كه سيطرهء الهى در جريانات جهان هستى مانند تسلط من به فعاليتها و جريانات است كه در صحنهء مادى مغز بروز مىكند . اين دخالت هم مستقيم و هم ابداعى است ، زيرا جهان براى خدا مانند جهان براى مشاعر و ادراكات ما مطرح نيست كه در ايجاد حوادث و سلسلهء جريانات احتياجى به طناب هيولى و زنجير زمان و بستر فضا داشته باشد ، چنان كه من انسانى در ايجاد فعاليتهاى روانى نه احتياجى به هيولى دارد و نه بعد فضايى و نه كشش جارى زمان .\r\nاشكالاتى كه به سه قسم دخالت خداوندى در جريان علل و معلولات وارد شده است ، به اين قسم چهارم به هيچ وجه وارد نخواهد بود .\r\nمسئلهء دوم - ماده و حركت با اجزاء و انواع و جرياناتى كه دارد ، پس از بروز در صحنهء هستى ، مانند نقش بستن اراده و تصميم و تفكر من انسانى است در عالم ماده كه به طور طبيعى و ضرورى از قوانين و اصول حاكم بر ماده و حركت تبعيت مىكند ، اما پيش از بروز در پهنهء هستى ، ظريفتر و والاتر از آن است كه تسليم قوانين و اصول جاريه در جهان ماده و حركت بوده و در مجراى زمان قرار بگيرد . اين نظريه را در تفكرات ابتدايى بسيار بعيد مىدانند ، حتى كسى كه معتقد بچنين عقيده‌اى بوده باشد او را متهم به ضعف عقلى در جهان بينى مىنمايند . اين استبعاد ناشى از عظمت حكمتى است كه در اين نظريه تضمين شده و ناشى از ناتوانى فكرى است كه استبعاد كنندگان آن ، دارا مىباشند ، بهر حال به نظر مىرسد كه هيچ مكتبى و نظريه‌اى جز همين مطلب كه گفتيم ، نخواهد توانست مشكلات جهان بينى را از نقطهء نظر وابستگى كل مجموعى جهان و از نظر مسئلهء زمان و فضا و بازيگرى انسان در جهان هستى . . . حل و فصل نمايد .\r\n","description":"","footnote":"","page_name":" 118 ","page_number":122},
  {"content":"\r\nبرتراند راسل كه در اين دنيا جز دانش تحققى و اتميسم منطقى نتوانست معبودى براى خود انتخاب كند و نتوانست شامه خود را به استشمام متافيزيكى آماده نمايد ، بالاخره پس از تلاش فكرى فراوان ، خود آگاه يا ناخود آگاه نظريهء فوق ( دخالت جهان ابدى خارج از اين رويهء طبيعت كه مىبينيم ) را پذيرفته عبارت ذيل را بيان مىكند :\r\n« اگر اشياء را چنان تصور كنيم كه از يك جهان ابدى خارج ( از جهان طبيعت ) به مجراى ( جويبار ) زمان وارد مىشوند به نظر من تصوير درستترى از جهان حاصل مىشود از اين كه زمان را متلاشى كنندهء بىرحم حوادث و موضوعات ( آن چه كه هست ) بدانيم ، هم در انديشه و هم در احساس حتى اگر زمان واقعيتى داشته باشد . درك عدم اهميت زمان دروازهء حكمت ( خرد ) است . . . » ( 1 ) \r\nمسئلهء سوم ارزش اسباب و علل جاريه در رو بناى عالم طبيعت ، ارزش مطلق نيست . اين موضوع بالنسبه به خداوند خالق علل چنان كه در مسئلهء يكم و دوم گفتيم روشن است . و اما بالنسبه به ما و ساير موجودات عالم وجود ، بستگى به چگونگى موقعيتى دارد كه موجودات و مخصوصاً انسان در هستى خود دارا مىباشد . به طور كلى نه تنها قانون عليت ، بلكه تمام قوانين جاريه در جهان هستى به جهت اختلاف و تحولاتى كه در واحدهاى سيستم عالم وجود حكمفرما است ، به عنوان يك كلى تجريد شده سايه‌اى را نشان مىدهند ، اما موجوداتى كه در جريان خود سايهء مزبور را\r\n","description":"","footnote":" ( 1 ) عرفان و منطق برتراند راسل - اصل انگليسى ص 27 و در ص 26 دو بيت از جلال الدين را از روى ترجمهء وينفلد در بارهء زمان نقل نموده سپس مطلب فوق را متذكر مىشود . . دو بيت جلال الدين اين است :\r\nهست هشيارى ز ياد ما مضى * ماضى و مستقبلت پردهء خدا\r\nآتش اندر زن به هر دو تا به كى * پُر گره باشى از اين هر دو چو نى ؟\r\nمطلب فوق را كه از اصل انگليسى ترجمه شده است ، در ترجمهء فارسى به وسيلهء آقاى نجف دريابندرى ( عرفان و منطق ص 76 و 77 ) مىتوانيد مطالعه كنيد . . ","page_name":" 119 ","page_number":123},
  {"content":"\r\n\r\nايجاد مىكنند ، از نظر كميت و كيفيت بقدرى متنوع و مختلف مىباشند كه شناخت همهء آن با آن سايه ، مانند شناخت همهء افراد انسانى با ميلياردها روابط و شئون فردى و اجتماعى با يك مفهوم انسان است كه سايهء بسيار ناقص و شبح بىنمودى بيش نيست .\r\nمخصوصاً اختلاف نمود عليت به افراد انسانى بسيار شگفت انگيز است ، چه بسا حوادثى كه مىتواند در موقعيت خاصى كه يك انسان به دست آورده است جنبهء عليت گرفته و وضع او را تغيير بدهد ، در صورتى كه همان حوادث بلكه نيرومندتر از آنها بالنسبه به انسان ديگر كوچكترين تأثيرى ندارد . اين مسئله را در شمارهء زير مطرح مىكنيم :\r\n5 - وابستگى كيفيت جريان قانون عليت به موقعيت انسانى\r\n\r\nشمس باشد بر سببها مطلع\r\nهم ازو حبل سببها منقطع ( 1 ) \r\nآن كه بيرون از طبايع جان اوست\r\nمنصب خرق سببها آنِ اوست\r\nبىسبب بيند نه از آب و گيا\r\nچشمه چشمه معجزات انبيا ( 2 ) \r\nرب همىگويد برو سوى سبب\r\nچون ز صنعم ياد كردى اى عجب\r\nگويدش زين پس تو را بينم همه\r\nننگرم سوى سبب و ان دمدمه ( 3 ) \r\nچون دوم بار آدمى زاده بزاد\r\nپاى خود بر فرق علتها نهاد\r\nعلت اولى نباشد دين او\r\nعلت اخرى ندارد كين او ( 4 ) \r\nكه سببها نيست حاجت مر مرا\r\nآن سبب بهر حجاب است و غطا ( 5 ) \r\nديده‌اى بايد سبب سوراخ كن\r\nتا سبب را بر كند از بيخ و بن\r\n\r\n","description":"","footnote":" ( 1 ) دفتر دوم ، ص 96 بيت 27 . .  ( 2 ) دفتر دوم ، ص 107 بيت 40 و 42 . .  ( 3 ) دفتر سوم ، ص 188 بيت 11 و 12 . .  ( 4 ) دفتر سوم ، ص 194 بيت 49 و 50 . .  ( 5 ) دفتر چهارم ، ص 273 بيت 48 . . ","page_name":" 120 ","page_number":124},
  {"content":"\r\n\r\nتا مسبب بيند اندر لا مكان\r\nهرزه بيند جهد و اكساب و دكان ( 1 ) \r\nتا بگردانم نظرهاشان ز تو\r\nدر مرضها و سببهاى سه تو\r\nگفت يا رب بندگان هستند نيز\r\nكه بدرّند اين سببها اى عزيز\r\nچشمشان باشد گذاره از سبب\r\nبر گذشته از حجب از فضل رب\r\nسرمهء توحيد از كحّال حال\r\nيافته رسته ز علت و اعتلال\r\nننگرند اندر تب و قولنج و سل\r\nراه ندهند اين سببها را به دل\r\n\r\nسه نوع مهم براى اطلاع و مشرف شدن به جريان علل و معلولات وجود دارد كه جلال الدين در ابيات فوق به طور اجمال بانها اشاره كرده است :\r\nنوع يكم - نفوذ در اعماق رويدادها و تحليل دقيق در بارهء تشخيص موقعيتهايى كه حقايق جهان هستى در گذرگاه خود به آنها مىرسند و عبور مىكنند .\r\nاين نوع بحسب اختلاف مراتب رشد انسانها ، داراى درجات پايين و بالا مىباشد . يك فرد از انسان مىبيند يك جامعه فاسد است ، فساد جامعه را مانند يك رويداد سطحى مىبيند كه از يك علت معين مثلًا ناشايست بودن رهبران فكرى ناشى شده است .\r\nاين اندازه توجه ساده او را قانع مىسازد و حس علت جويى او را اشباع مىنمايد . در صورتى كه فرد ديگرى پيدا مىشود و رويداد مزبور يعنى فساد جامعه را تحليل مىكند و آن را پديده‌اى مىبيند كه مركب از صدها موضوع مختلف است ، مانند جنبه هاى اقتصادى و تعليم و تربيت و گرفتارى به جنگهاى داخلى يا خارجى و پوشالى بودن فرهنگ به طور كلى و خود باختگى افراد و منطقى نبودن رهبرى فكرى و اجتماعى . . . و ده ها بلكه صدها موضوعات از اين قبيل . آن گاه شروع مىكند به جستجوى علل هر يك و دسته بندى و تنظيم منطقى عناصر آنها . باز به تحليل خود ادامه مىدهد و استناد هر يك از آن علل را به عوامل مخصوص به خود كشف\r\n","description":"","footnote":" ( 1 ) دفتر پنجم ، ص 305 بيت 26 و 27 . . ","page_name":" 121 ","page_number":125},
  {"content":"\r\nمىكند . . . و هكذا .\r\nاختلاف مراتب در ادراك علل و معلولات از احساس تصادف در رويدادها كه اذهان عامى دارند و از پى گيرى علتها ناتوانند ، گرفته ، تا تشخيصات دقيق در بارهء دقيقترين رويدادها و علل آنها را ، شامل مىگردد .\r\nنوع دوم - نگرش عالىتر در بارهء رويدادهاى جهان هستى كه موجب نگرش عالىتر در بارهء علل و معلولات مىباشد .\r\nدر اين نوع محاسبات دويد هيومها و ساير فلاسفه و فيزيك دانان صاحب نظر مانند ماكس پلانك و آرتور كومپتون و شرودينگر و ورنرهايزنبرك و نيلز بوهر و انيشتين وارد ميان مىگردند كه در اصل قانون عليت و چگونگى جريان آن به كاوش و دقت عالىتر مىپردازند .\r\nمسلم است كه ديدگاه اين عظما در بارهء عليت جاريه در رويدادها قابل قياس با اشخاص معمولى در بارهء » اين از آن « نبوده بلكه مىتوان گفت : اين ديدگاه از جهتى با تجربه هاى فلاسفه‌اى كه فعاليت ذهنى خود را در كشف واقعيات دخالت مىدهند نيز قابل مقايسه نيست .\r\nدر اين مورد به ديدگاه دو قهرمان نامى فيزيك دوران معاصر اشاره مىكنيم ماكس پلانك مىگويد » فرض وجود رابطهء علت و معلولى در تمام حوادثى كه اتفاق مىافتد ، پايه ايست كه روش زندگى روزانهء ما بر آن ساخته مىشود ، ولى از طرف ديگر يك منبع معرفت مستقيمتر و نزديكتر به خود داريم كه همان ضمير و خود آگاهى انسان است و اين چشمهء معرفت به ما مىگويد كه : در آخر دست فكر و ارادهء ما تابع قانون عليت نيست ، نداى درونى ضمير ما را مطمئن مىكند كه در هر لحظه شايستگى آن را داريم كه از ميان دو راه موجود ، يكى را انتخاب كنيم ، نتيجهء اين آن است كه هر كس مسئول اعمالى است كه انجام مىدهد و بر همين شالوده است كه شرافت اخلاقى انسان طرح ريزى مىشود . » ( 1 ) \r\n","description":"","footnote":" ( 1 ) علم به كجا مىرود ؟ ماكس پلانك ، ترجمه احمد آرام ، ص 153 . . ","page_name":" 122 ","page_number":126},
  {"content":"\r\nملاحظه مىشود كه ماكس پلانك با صراحت كامل موضوع آزادى اراده را از حيطهء عليت بيرون مىكشد و آن را جداگانه به عنوان وابستهء سر چشمهء معرفت درونى مطرح مىسازد .\r\nماكس پلانك كه از نظر فيزيكى به مسائل مربوط به عليت كاملًا آشنايى دارد و كاوشهاى او در متن رويدادهاى جهان فيزيكى و قلمرو درونى قابل اطمينان مىباشد .\r\nمقصودش اين نيست كه قانون عليت وجود ندارد . و تصادف امرى ممكن است ، بلكه مىخواهد اذهان بشرى را به اين نكته آگاه سازد كه با ابزار و وسايل معلومات كلاسيكى نمىتوان عليت را كاملًا توضيح داد ، دليل اين مطلب را در زير ملاحظه كنيم : « در دستگاه آهنگدار فيزيك نسبيتى رسمى ، فرضيهء كوانتوم به تازگى پريشانىهايى ايجاد كرده و هنوز كسى نمىتواند بگويد كه اين فرضيه چه تأثيرى در صورت بندى قانون عليت خواهد داشت . ظاهراً لزوم تغييراتى احساس مىشود ، ولى من مانند بسيارى از علماى فيزيك عقيده دارم كه در پايان كار فرضيهء كوانتوم با معادلاتى نمايانده خواهد شد كه قانون عليت را به صورت دقيقتر و صحيحترى نمايش دهد . » ( 1 )  ماكس پلانك عبارت ديگرى دارد كه مضامينش صريحتر از مضامين عبارت فوق قانون عليت به معناى معمولى را بلكه عليت به تمام معناى آن را از قلمرو من انسانى بيرون مىسازد ، مىگويد : « اين كه فرد از لحاظ فعل كنونى خود نمىتواند محكوم قانون عليت باشد ، حقيقتى است كه بر پايهء منطقى بنا شده است و از نوع معلومات پيش از تجربه است و شبيه است به اين اصل بديهى كه جزء ممكن نيست از كل خود بزرگتر باشد . ناتوانى فرد براى مشاهدهء فعاليت خويش\r\n","description":"","footnote":" ( 1 ) مدرك مزبور ص 200 . . البته اين نكته را بايد در نظر بگيريم كه پيش بينى ماكس پلانك در بارهء بقاى قانون عليت در قلمرو علوم در جهان فيزيك بوده باشد نه در جهان درونى كه در عبارت فوق صريحاً آن را از مشمول بودن به قانون عليت بر كنار زده است . . ","page_name":" 123 ","page_number":127},
  {"content":"\r\n\r\nدر پرتو اصل عليت حتى در مورد موجود فوق عقلى كه لاپلاس فرض كرده نيز صادق است .\r\nدر عين حال كه موجود فوق عقل قابليت آن را دارد كه ساختمان عليت را حتى در كارهاى فوق العادهء نوابغ ترسيم كند و نشان دهد . همين فوق عقل از مطالعه در من خود در همان زمان كه مشغول مشاهده فعاليت من فنا پذير است ، سرباز خواهد زد ، اين جا جايى است كه آزادى انسان وارد مىشود و بدون اين كه حق هيچ رقيبى را غصب كند مستقر مىگردد . هنگامى كه به اين ترتيب آزاد شديم ، مختار هستيم كه در كشور اسرار آميز وجود درونى خويش هر زمينهء معجزه آسايى را طرح كنيم و لو اين كه دقيقترين دانشمند جهان و نيرومندترين طرفدار جبر عليتى بوده باشيم . » ( 1 )  نوع سوم - فراتر رفتن من انسانى و مشرف شدن به زير بناهاى رويدادهاى انسانى و جهانى است ، در اين فراتر رفتن ، تمام طنابها و ريسمانهايى كه رويدادها را به عنوان هيولى يا مادهء مطلق و قوانين ضرورى طبيعى و انسانى بهم مىپيوندد ، كم كم از افق روح ناپديد مىگردد و جريان حوادث در دو قلمرو انسان و جهان مانند انديشه ها و تصوراتى كه در ميان ذهن بدون احتياج به طناب هيولى و عليت در جريان است نمودار مىگردد .\r\nامكان وصول من انسانى به اين عظمت ، واقعيت جهان و ماده و عليت جاريه در آن را به هيچ وجه انكار نمىكند . بلكه موقعيت من به جهت عظمتى كه به دست آورده است . جهان را در حال جريان مستمر مانند جريان فوتونهاى الكتريسيته در مىيابد .\r\nمولوى اين موقعيت من را به انسانها آرزو كرده و مىگويد :\r\n\r\nديده‌اى خواهم سبب سوراخ كن\r\nتا سبب را بر كند از بيخ و بن\r\n\r\n6 - تا دوم بار زاييده نشويد نمىتوانيد معناى عليت را كاملًا بفهميد\r\n\r\nشمس باشد بر سببها مطلع\r\nهم ازو حبل سببها منقطع ( 2 ) \r\n\r\n","description":"","footnote":" ( 1 ) علم به كجا مىرود ، ص 229 . .  ( 2 ) دفتر دوم ، ص 96 بيت 27 . . ","page_name":" 124 ","page_number":128},
  {"content":"\r\n\r\nآن كه بيرون از طبايع جان اوست\r\nمنصب خرق سببها آنِ اوست ( 1 ) \r\nچون دوم بار آدمى زاده بزاد\r\nپاى خود بر فرق علتها نهاد ( 2 ) \r\n\r\nدر بيان نوع سوم از نگرش به علتها اختصارا به اين معنا اشاره كرديم كه جهان و انسان با تغيير موقعيتهاى » من انسانى « هويت خود را در مقابل ديده گان انسانى تغيير مىدهند .\r\nاين تغيير هويتها به سبب تكامل در موقعيتهاى » من انسانى « بقدرى زياد و مختلف است كه شايد به جرأت بتوان گفت كه هر ناظر در جهان هستى به جهت بازيگرى و موقعيتى كه در نمايشگاه جهان به دست آورده است جهانى مخصوص به خود دارد .\r\nمضمون بيت يكم جلال الدين در مورد بحث بدون اين كه قانون عليت را منكر باشد . قدرت روحى مرد الهى را توصيف مىكند كه روح رشد يافته به جهت ما فوق معمولى بودن ادراكاتش ، هم به واقعيت علل و معلولات به معناى حقيقى آنها آگاه است و هم در آن مقام و الا قرار گرفته است كه مىتواند علل و معلولات يا به اصطلاح صحيحتر رويدادها را بدون طناب و ريسمان قانون عليت درك كند . ( 3 )  تعبيرى كه جلال الدين در تعيين ديدگاه ما فوق سببها مىكند ، بسيار تعبير جالبى است كه عبارت است از : دوم بار زائيده شدن .\r\nاين تعبير براى اشخاص سطحى شايد قابل هضم نباشد . گمان مىكنند : آدم\r\n","description":"","footnote":" ( 1 ) دفتر دوم ، ص 107 بيت 40 . .  ( 2 ) دفتر دوم ، ص 194 بيت 49 . .  ( 3 ) نبايد در اين مورد سوء تفاهمى روى بدهد و گفته شود كه اين همان نظريهء ديويد هيوم است كه رابطهء عليت را از ميان علل و معلولات برداشته و آنها را جز تعاقب حوادث چيز ديگرى نمىداند ، زيرا چنان كه در مباحث گذشتهء عليت بيان كرديم ، علت به معناى تغيير موقعيت خواص اشياء قابل ترديد نيست ، نظريهء جلال الدين كه مىگويد : « هم ازو حبل سببها منقطع » اشاره به معناى عالىترى است كه مىخواهد بگويد : آن خواص كه با تغييرات خود در ميان حوادث عليت را نمايان مىسازند ، مانند ذرات نور در حال استمرار و ريزشاند . . ","page_name":" 125 ","page_number":129},
  {"content":"\r\nاز همان موقع كه از شكم مادر بيرون آمد ، واقعاً متولد شد و ديگر به وجود خود ادامه خواهد داد تا بميرد و از بين برود .\r\nاين تفكرات سطحى بوده است كه بايستگىها و شايستگىهاى انسانى را دچار بحرانها ساخته و بشريت را از تكامل و اعتلاى واقعىاش محروم نموده است . بهر حال دو نوع تغيير و به وجود آمدن مستمر در انسانها وجود دارد كه غالبا با يكديگر اشتباه مىشوند :\r\nنوع يكم - تغييرات و به وجود آمدنهاى مستمر و طبيعى : از هنگام ورود اسپرماتوزوئيدهاى مرد در رحم زن و تلاقى با اوول زن ، اين تغييرات و به وجود آمدنها آغاز مىشود ، تا پايان عمر با علل گوناگون در سمتهاى گوناگون ادامه مىيابد . بهترين تعبير در بارهء اين تغييرات همان است كه از هراكليد براى ما به يادگار مانده است . او مىگويد :\r\nمن دو بار به يك رودخانه وارد نشده‌ام يعنى -\r\n\r\nهر نفس نو مىشود دنيا و ما\r\nبىخبر از نو شدن اندر بقا\r\n\r\nيعنى -\r\n\r\nجهان كل است و در هر طرفة العين\r\nعدم گردد و لا يبقى زمانين\r\nدگر باره شود پيدا جهانى\r\nبه هر لحظه زمين و آسمانى\r\n\r\nاين تغييرات طبيعى موجب به وجود آمدن نيروها و فعاليتها و پديده هاى جديدترى مىشود كه در دو قلمرو انسان و جهان در جريان است و هر موجود متغيرى چه از مقولهء جماد و نبات و چه از مقولهء جاندار همه و همه كاروانيان اين راهند .\r\nنوع دوم - به وجود آمدن حقيقى انسان و تعويض مسير كه جلال الدين تعبير زاييده شدن مجدد را براى آن به كار مىبرد و اين مطلبى است كه در مكتب بودا نيز به طور صريح وارد شده است ، بودا مىگويد :\r\n","description":"","footnote":"","page_name":" 126 ","page_number":130},
  {"content":"\r\n« آلودگى نادانى همان ندانستن چهار حقيقت آريايى است ، ( 1 )  ندانستن اين كه كامها و منى رنجاند . ندانستن اين كه منم پندار و بىراهه است ، بنادانى آلوده بودن در بند بودن است ، رهرو كوشا عزم آن دارد كه آلودگىها را در خود ريشه كن كند و بنيادش را بر اندازد . با اين كار رهرو « كردنى كرده شد » بار به زمين نهاده شد و او به اوج شناسايى رسيده است . او يك ارهت است . چون آلودگىها ، خاستگاه آنها رهايى از آنها . . . را دريافتم و فهميدم دلم از آلودگى كام . . . آلودگى هستى . . . و آلودگى نادانى آزاد شد و چون آزاد شدم در من شناسايى آزادى من پيدا شد ، دانستم كه زائيده شدن پايان يافت ، سلوك قدسى انجام گرفت ، كردنى كرده شد و آن سوى اين چيزى نيست » ( 2 )  در جاى ديگر مىگويد : « رهرو چون به آزادى رسيد ، در او اين دانش پيدا مىشود كه « آزادم » مىداند كه زائيده شدن پايان گرفت ، سلوك قدسى انجام يافت ، كردنى كرده شد . . . » ( 3 )  در اين كه با تولد طبيعى يك انسان از پدر و مادر و غوطه خوردن در دريايى از قوانين طبيعى كه او را در ميان گرفته و از هر طرف تحت تأثير خود قرار مىدهند ، همهء انسانيت انسان به وجود نيامده است ، جاى ترديد نيست . زيرا چند عدد اسپرماتوزئيد و اوول نمو كرده و چنگال باز كرده و داراى گيرندگى و بر گردانندگى متنوع از جهان طبيعت را ، انسان ناميدن ، بزرگترين جنايت به مفهوم انسان است كه خيلى بالاتر است از محصول شهوترانى بىاختيار يك نر و ماده‌اى كه فقط و فقط كارى جز تغيير موقعيت در نطفه از حالتى به حالت ديگر صورت نگرفته است .\r\nتولد آدمى دو بار و سه بار نيست ، بلكه ممكن است صدها بار در اين دنيا متولد شود ، زيرا تولد دوم آدمى از موقعى شروع مىشود كه آگاهى به « خود » را به دست\r\n","description":"","footnote":" ( 1 ) حقايق عالى و آريايى ( نجيب و و الا ) : شناسايى رنج ، علت رنج ( خاستگاه رنج ) نابود ساختن رنج ، راه ميانه‌اى كه به نيروانه مىرسد . .  ( 2 ) بودا ، آقاى پاشايى ، ص 47 . .  ( 3 ) بودا ، آقاى پاشايى ، ص 61 . . ","page_name":" 127 ","page_number":131},
  {"content":"\r\nمىآورد ، مسلم است كه آگاهى به خود جهش بسيار با اهميت است كه انسان از زمينهء ناخود آگاهى صورت مىدهد ( گو اين كه خود همين آگاهى به خود هم به جهت اختلاف و تنوع « خود » و حقارت و عظمت آگاهى بسيار گوناگون مىباشد ) .\r\nاين آگاهى به خود اولين نقطهء فاصله ايست كه انسان از گرداب طبيعت به دست مىآورد . پس از آن كه « خود » براى انسان ، آگاهانه مطرح شد ، با ملاحظهء غلط اندازى لذايذ و رنجها و احساس نادانى و ناتوانايىها گام دوم را در اصلاح « خود » مفروض كه مورد آگاهى او قرار گرفته است ، بر مىدارد . اين است جهش دوم يا به اصطلاح جلال الدين زاييده شدن دوم انسان .\r\nدر اين تولد چشم بدنياى « خود » گشوده مىشود و اصول و حقايق انسانيت كه به وسيلهء عقل سليم و وجدان پاك آماده شده است ، مانند دستهاى مادر پر عاطفه گهوارهء اين » خود نوزاد « را به حركت در مىآورد آن گاه اين » خود نوزاد « در مسير رو به بلوغ بارها زاييده مىشود و هر بار با زاييده شدن مجدد حالت قبلى او منفى مىگردد اين زاييده شدنها را جلال الدين به طور اجمال در ابيات زير بيان مىدارد :\r\n\r\nاز جمادى مُردم و نامى شدم\r\nوز نما مردم ز حيوان سر زدم\r\nمُردم از حيوانى و آدم شدم\r\nپس چه ترسم كى ز مردن كم شدم\r\nحملهء ديگر بميرم از بشر\r\nتا بر آرم از ملايك بال و پر\r\nوز ملك هم بايدم جستن ز جو\r\nكل شىء هالك الا وجهه\r\nبار ديگر از ملك پرّان شوم\r\nآن چه اندر وهم نايد آن شوم\r\nپس عدم گردم عدم چون ارغنون\r\nگويدم انا إليه راجعون\r\n\r\nمسلم است كه نظر انسانى با هر يك از زاييده شدنهاى فوق نه تنها در بارهء قانون عليت ، بلكه در بارهء همهء قوانين هستى تغيير مىيابد ، زيرا حقيقت جهان هستى در نظرش دگرگون مىگردد .\r\n","description":"","footnote":"","page_name":" 128 ","page_number":132},
  {"content":"\r\n\r\n7 - آيا علت از نظر هستى و هويت با عظمتتر از معلول خويش است ؟\r\n\r\nهر سبب بالاتر آمد از اثر\r\nسنگ و آهن فائق آمد بر شرر ( 1 ) \r\n\r\nاين مسئله كه آيا علت از معلول خود قوىتر و عالىتر است يا نه ؟ با جنبه هاى مختلف ممكن است مورد بررسى واقع شود :\r\n1 - با نظر به دو مفهوم علت و معلول كه يكى صادر كننده و ديگرى صادر شده است ، از ديدگاه معمولى چنان است كه جلال الدين در بيت فوق اشاره كرده است . عموما علت يك شىء كه به وجود آورندهء فاعلى يا مادى و يا غايى و يا صورى آن است ، همواره با عظمتتر و عالىتر تلقى مىشود . ولى اين گونه نظريات سطحى در جهان بينىهاى دقيق نه تنها مفيد نيست ، بلكه مىتواند از عوامل مانع از نفوذ انديشه در جهانى بوده باشد كه مورد بررسى انديشمند قرار گرفته است .\r\n2 - ممكن است بعضى از متفكرين با نظر به تقدم علت و دارا بودن آن به وجود معلول به مسئلهء مورد بحث استدلال كنند و بگويند : بدان جهت كه علت يك شىء تقدمى به معلول خود در سلسلهء وجود دارد ، و همچنين بدان جهت كه علت داراى آن خصوصيت است كه به عنوان معلول بيكى از حلقه هاى سلسله عالم هستى مىافزايد ، لذا علت عالىتر و بالاتر از معلول است .\r\nاين استدلال به هيچ وجه صحيح نيست ، زيرا چنان كه در مباحث پيشين اشاره كرديم ، علت و معلول دو مفهوم انتزاعى از جريان موجود متعين خارجى در موقعيتهاى متفاوت است كه مسئلهء خواص موجود در حال ارتباط با اشياء ديگر صورت مىگيرد .\r\nبه توضيح اين كه آن چه كه در جهان واقعى مىگذرد ، استناد رويدادها به يك ديگر از قسم چند از چند است ، نه يك از يك و نه يك از چند و نه چند از يك . زيرا چنان كه در مباحث پيشين در تفسير قاعدهء -\r\n","description":"","footnote":" ( 1 ) دفتر سوم ، ص 109 بيت 19 . . ","page_name":" 129 ","page_number":133},
  {"content":"\r\n« الواحد لا يصدر عنه الا الواحد » .\r\nبيان كرديم . حقيقت يك واحد عينى در جريان رويدادهاى جهان هستى متشكل امكان ناپذير است ، خواه آن واحد علت چند معلول فرض شود ، يا معلول چند علت يا يك علت براى يك معلول يا بالعكس در نظر گرفته شود .\r\nبنا بر اين آن چه در جهان هستى ديده مىشود همان قسم چهارم است كه چند از چند ناميده مىشود ، معنى كه اجزاء متشكله‌اى ، اجزاء متشكلهء ديگرى را نمودار مىسازد كه براى حفظ اصطلاح معمولى اجزاء اولى را علت و دومى را معلول نام كرده‌ايم .\r\nروى اين ملاحظه بالاتر يا پايينتر بودن دو نوع رويدادها بسته بموقعيت انسان ناظر است كه در آن قرار گرفته و با دو نوع رويداد مزبور تماس پيدا كرده است .\r\nبراى كسى كه حيات موضوعى عالىتر از عناصر مادى جهان طبيعت است ، در آن حال كه حيات را معلول تركيب همان عناصر مىبيند ، اين معلول را نه تنها عالىتر از علت مىداند ، بلكه آن دو را شايستهء مقايسه با يكديگر هم نمىبيند .\r\nمادهء جامد كجا ، حيات كجا ؟ و بالعكس اگر همين حيات را كه يك موجود انسانى پليد فقط در تخريب و كارهاى جنايت بار مورد بهره بردارى قرار مىدهد ، در اين صورت علت حقيقتى است و الا و معلول پستترين نمود است كه به وجود مىآيد .\r\n3 - اگر اطلاق علت به خدا صحيح باشد و بتوانيم بانديشمندان مقيد به اصول كلاسيك قانون عليت اثبات كنيم كه آن اصول در بارهء خدا صدق نمىكند ، البته اين علت ( خدا ) از همهء معلولاتش ( جهان هستى ) عالىتر و با عظمتتر است .\r\nو اين علو و عظمت از آن جهت ناشى نشده است كه جنبهء عليت به خود گرفته است بلكه اگر اين جنبه را هم نداشت و آفرينشى را هم به وجود نياورده بود باز از حيث علو و كمال قابل مقايسه با هيچ چيز نبود .\r\n","description":"","footnote":"","page_name":" 130 ","page_number":134},
  {"content":"\r\n\r\nبه همين ملاك است كه مىتوان موجودى را با عظمتتر تلقى كرد ، اگر چه عنوان عليت هم پيدا نكند .\r\nشايد هم در اعماق ذهن بعضى از متفكرين كه به طور مطلق علت را از معلول عالىتر مىدانند ، همين ملاك بوده باشد ، نه ملاك عليت .\r\nدر مثال بالا حيات و روح را در نظر بگيريم ، اين دو حقيقت ذاتا داراى عظمت و علو مىباشند ، وقتى كه در حال عليت قرار مىگيرند ، بعضى از متفكرين گمان مىكنند كه عنوان عليت بوده است كه عظمت به آنها بخشيده است .\r\n8 - آيا كارهاى خداوندى از روى علت است ؟\r\n\r\nمحض مهر و داورى و رحمتند\r\nهمچو حق بىعلت و بىرشوتند ( 1 ) \r\nفضل بىعلت مگر دريا بُدت\r\nزين شقاوت روى دل بر تابدت ( 2 ) \r\n\r\nاين يكى از پر غوغاترين مسائل فلسفه و علم كلام است كه از قديمترين دورانها مطرح بوده است ، گروهى مىگويند : كارهاى خداوندى به هيچ وجه تسليم علت نيست در مقابل اينان گروه ديگر مىگويند : قانون عليت يك واقعيت است كه حتى خداوند هم كارهاى خود را با قانون مزبور تطبيق مىكند .\r\nاين گونه تحقيقات در چنين مسئلهء مهم ريشه‌اى از توجهات و انديشه هاى معمولى دارد كه با اندك دقتى آشكار مىشود .\r\nآن چه كه از مجموع ملاحظات مربوط مىتوان نتيجه گرفت ، اين است كه : اگر مقصود از قانون عليت همان جريان اين از آن است كه در هر دوره‌اى از فرهنگ بشرى با شرايط ، و خصوصيات متفاوتى در حال تحول بوده است ، مسلماً در بارهء كارهاى خدا جريان ندارد ، زيرا به اضافهء اين كه تا امروز قانون عليت به تفسير نهايى خود نايل نشده است و چنان كه ماكس پلانك مىگويد : در آينده [ شايد بسيار دور 
  ] قانون\r\n","description":"","footnote":" ( 1 ) دفتر دوم ، ص 108 بيت 7 . .  ( 2 ) دفتر سوم ، ص 180 بيت 27 . . ","page_name":" 131 ","page_number":135},
  {"content":"\r\nعليت به طور ظريفتر و عالىتر تفسير و توجيه خواهد گشت ، حتى آن قانون عليت با تفسير نهايى هم بدان جهت كه از جريانات جهان بعد و زمان و فضا و زمان - فضا ، و خواص قابل جريان اشياء انتزاع مىشود ، خيلى پايينتر از آن است كه آفرينندهء منشأ انتزاعش ( جريانات جهان بعد و زمان . . . ) را تسليم خود بسازد .\r\nچنان كه ثقل و جاذبيت و حركت و قوانين آنها نمىتواند خدا را تسليم خود نمايد .\r\nآن جا كه بعضى از فلاسفه آرزو مىكنند كه اى كاش دو كلمهء علت و معلول را بدان جهت كه در مفاهيم ابهام انگيز غوطه ورند ، از قاموس علمى و فلسفى بشرى بر كنار كنند ، اسناد چنين قانون ابهام آميز به خداوند آفرينندهء هستى و قوانينش دور از روح واقع بينى يك متفكر است .\r\nاما اسناد كارهاى خدا به علل غايى ، اگر مقصود از علت غايى ، انگيزه براى كار بوده باشد ، مسلم است كه با نظر به امكان ناپذير بودن اسناد بىهودگى به كارهاى خدا مانند امكان ناپذير بودن تصادف در جهان هستى ، بايستى مورد قبول واقع شود به اين معنى كه تمام دستگاه آفرينش از كوچكترين جزء گرفته تا كل مجموعى آن تابع انگيزهء الهى است .\r\nنهايت امر اين است كه در اين مورد هم بايد ميان علت غايى كارهاى بشرى و انگيزهء الهى در كارهايش تفاوت قائل شويم ، زيرا - علل غايى كه انسان در كارهاى خود منظور مىكند ، نوعى از اتحاد با علت فاعلى دارد كه خودش مىباشد ، به اين معنى : تصور و اشتياق به فرا گرفتن دانش اولًا در درون انسان نمودار مىگردد و جنبهء فاعليت او را به وجود مىآورد ، آن گاه مقدمات و علل متوسط را مانند درس خواندن و مطالعه و تفكر و راه يافتن به حضور استاد مربوط را به وجود مىآورد و به علت غايى كه فرا گرفتن دانش است مىرسد .\r\nاين علت غايى باعث به فعليت رسيدن همان علت فاعلى مىگردد ، پس در حقيقت علت غايى در انسانها وجود عينى جنبهء فاعليت اوست . در صورتى كه در بارهء خدا\r\n","description":"","footnote":"","page_name":" 132 ","page_number":136},
  {"content":"\r\nاين جريان امكان ناپذير است .\r\nآن وجود برترين هيچ گونه حالت بالقوه و انتظار و احتياجى ندارد كه با سپرى كردن مقدمات به فعليت برسد ، بنا بر اين انگيزهء او كمال خود موجودات است كه استعداد و قوهء كمال را خود بانها عنايت فرموده است .\r\nبلى ، جريانات هستى و روابط و علل غايى كه براى آنها مقرر فرموده است ، جهان عينى را بدنبال نظم و تغيير موقعيتها و علل غايى راه انداخته و نتايج را پيرو مقدمات ساخته است .\r\nاين ملاحظات در كارهايى كه خدا در بارهء موجودات صادر مىكند صدق نمىكند . بعضى ديگر از نمودهاى الهى در جهان هستى ديده مىشود كه حتى با مسئلهء انگيزه نيز قابل تفسير نيست ، مانند مهر و محبت و رحمت الهى به انسانها .\r\nبروز اين گونه اوصاف جمالى و جلالى كه بيك اعتبار بصفات ذاتى او بر مىگردد در جريان خود به سوى انسانها ، خاصيت ربوبى اوست كه احتياجى به انگيزه ندارد و با يك تشبيه بسيار بسيار ناقص : -\r\n\r\nگل خندان كه نخندد چه كند\r\nعَلَم از مشك نبندد چه كند\r\n\r\nبدين جهت است كه جلال الدين مىگويد :\r\n\r\nمحض مهر و داورى و رحمتند\r\nهمچو حق بىعلت و بىرشوتند\r\nفضل بىعلت مگر دريا بدت\r\nزين شقاوت روى دل بر تابدت\r\n\r\nبراى مشمول بودن به اين صفات الهى ، يعنى براى بهره بردارى از خاصيت ربوبى او هيچ مانع و امساكى از طرف خداوند وجود ندارد ، بلكه اين انسان است كه با اختيار خود در ميان آن خواص ربوبى و وجود خويشتن حجاب ضخيم ايجاد مىكند ، چونان انسانى كه دست ببرد و چشم خود را كور كند و خود را از روشنايى محروم بسازد .\r\n","description":"","footnote":"","page_name":" 133 ","page_number":137},
  {"content":"\r\n\r\n9 - آيا خداوند براى اجراى قوانين در عالم هستى ، احتياجى به احراز قابليت در آنها دارد ؟\r\n\r\nبلكه بىاسباب و بيرون زين حكم\r\nآب رويانيد تكوين از عدم ( 1 ) \r\nصد هزاران معجزات انبياء\r\nكان نگنجد در ضمير و عقل ما\r\nنيست از اسباب تصريف خداست\r\nنيستها را قابليت از كجاست\r\nقابلى گر شرط فعل حق بدى\r\nهيچ معدومى به هستى نامدى ( 2 ) \r\n\r\nدر مسائل فلسفه الهى و در مباحث كلامى اين مسئله به طور فراوان مورد جر و بحث متفكرين واقع مىشود كه مشيت الهى در تصرف در جهان هستى احتياج به قابليت دارد ؟ مثلًا گفته مىشود : آيا خداوند مىتواند آب را سنگ كند ؟ آيا مىتواند دو ضد را عين يكديگر بسازد ؟ آيا مىتواند جهان را در يك تخم مرغ جاى بدهد ؟ اين گونه سؤالات غالبا با يك پاسخ منفى روبه رو مىشود : نه هرگز ، زيرا قابليت شرط فعل فاعل است . آن گاه به اين جمله هم استشهاد مىشود :\r\n« ابى الله الا ان يجرى الامور به اسبابها » .\r\n( خداوند نمىگذارد كه امور به جريان بيفتد مگر با اسباب مناسب به آن امور ) .\r\nبه نظر مىرسد در اين مسئله مهم هم اشتباه بزرگى صورت گرفته است ، زيرا قابليت و فاعليت دو امر انتزاعى ذهنى هستند كه از جريان دهندگى و گيرندگى اشياء نمودار مىگردند ، مانند مفهوم تعاقب و پيش و پس و انتقال از يك نقطه به نقطهء ديگر . . . كه از كيفيت جريان رويدادها انتزاع مىشوند . به همين جهت است كه مىتوان گفت : هر يك از اجزاء جهان هستى در همان حال كه قابليت و آمادگى پذيرش يك خاصيت را دارد ، بالنسبه به موجوديت پيوستهء خود با ساير اجزاء جهان ، فاعليت نيز دارد و بالعكس\r\n","description":"","footnote":" ( 1 ) دفتر سوم ، ص 188 ، بيت 8 . .  ( 2 ) دفتر پنجم ص 305 ، بيت 14 و 15 و 16 . . ","page_name":" 134 ","page_number":138},
  {"content":"\r\nدر همان حال كه يك موجود جنبهء فاعلى دارد از نظر ارتباط با موجود ديگر كه موقعيت خود را به وجود او منتقل مىسازد ، جنبهء قابليت دارد .\r\nبنا بر اين مقيد ساختن فعاليت الهى به قابليت داشتن موجود براى پذيرش فعل خداوندى ، مقيد ساختن فعاليت الهى به پديده ايست كه از خود جريان موجودات انتزاع مىشود ، مانند مشروط نمودن فعل الهى به زمان و حركت كه خود از پديده هاى روانى يا انتزاعى از جريانات واقعيت عينى هستند . اگر يك جهان بين بتواند حقيقت جهان هستى را در مقابل عظمت ربوبى درك كند و بداند كه جهان با اين عظمتش در مقابل آن مقام شامخ مانند تصورى از تصورات ذهنى ما است در مقابل روح ، و اين همه گسترش و بزرگى و روابط زمانى و فضايى و نامحدودى جهان براى ديدگاه ماست نه براى خدا ، مىتواند اين حقيقت را درك كند كه پديده هاى فاعليت و قابليت هم در مقابل فعاليت الهى و سيطرهء او به جهان هستى ، جز امور ناچيز انتزاعى چيز ديگرى نيستند . بلى ، چنان كه گفتيم رويهء طبيعى جهان كه ما با آن در تماس هستيم و مىتوانيم آن را به عنوان رو بناى هستى معرفى كنيم پديده هاى مزبور و قوانين و جريانات هستى از نظم مخصوص و ضرورى تبعيت مىكند .\r\nاستدلال ديگرى كه جلال الدين به مسئلهء مورد بحث نموده و مىگويد : خداوند در فعاليت خود نيازى به قابليت قبلى ميان كار ندارند ، اين است : -\r\n\r\nقابلى گر شرط فعل حق بدى\r\nهيچ معدومى به هستى نامدى\r\n\r\nو اين بهترين استدلال است كه مىتوان در اين مسئله عرض كرد . در خلاء نيستى محض كه نمىتواند مادهء قابل نيستى بوده باشد درخشندگى هستى كه نقيض آن است ، چگونه به وجود آمده است ؟\r\n","description":"","footnote":"","page_name":" 135 ","page_number":139},
  {"content":"\r\n\r\n\r\n10 - آيا جريان عليت در جهان هستى بمنزلهء يك سنخيت است ؟\r\n\r\nسنتى بنهاد و اسباب و طرق\r\nطالبان را زير اين ازرق تتق\r\nبيشتر احوال بر سنت رود\r\nگاه قدرت خارق سنت شود ( 1 ) \r\nسنت و عادت نهاده با مزه\r\nباز كرده خرق عادت معجزه\r\n\r\nپس از آن همه بيانات عالى كه از مجموع ابيات مثنوى در بارهء موضوع عليت و ساير قوانين استفاده مىشود ، مضمون دو بيت گذشته بسيار سطحى به نظر مىرسد ، زيرا اولًا جلال الدين نه يك بار و نه دو بار ، بلكه بارها در ضرورت قوانين و لزوم نظم در جهان عليت از نظر رو بناى هستى ، داد سخن داده و مانند يك دانشمند جهان بين و طبيعت نگر همهء آنها را گوشزد كرده است ، و آن گوشزدها با اعتقاد به سنت و عادت كه در كلمات عده‌اى از متكلمين دورانهاى گذشته ديده مىشود ، شبيه به تناقضى است كه راه حل صحيحى ندارد . جلال الدين وقتى كه مىگويد :\r\n\r\nاين جهان و آن جهان زايد ابد\r\nهر سبب مادر اثر از وى ولد\r\n\r\nقانون عليت را از سطح يك جريان سنتى و عادى بالاتر مىبرد .\r\nبنا بر اين مىتواند به همان نظريه‌اى كه ما از مجموع ابيات مربوط به اين مسئله را استنتاج كرديم معتقد شود و آن عبارت از اين است كه تمام ضرورتها و قوانين همه و همه مربوط به روبناى جهان هستى بوده و اين رو بنا در مقابل عظمت الهى و سيطرهء او مانند تصور ناچيزى است كه روح انسانى در ميان ذهن نمودار مىسازد . بلكه با نظر به مبحث زير : جلال الدين به اعتقاد به نظريه‌اى كه ما ابراز كرديم مجبور است . او مىگويد :\r\n11 - نگرش در عليت و اعتقاد بان براى جويندگى راهرو و خود جوينده لزوم دارد .\r\n\r\nليك اغلب بر سبب راند نفاذ\r\nتا بداند طالبى جستن مراد\r\n\r\n","description":"","footnote":" ( 1 ) دفتر پنجم ، ص 305 بيت 17 و 18 و 19 . . ","page_name":" 136 ","page_number":140},
  {"content":"\r\n\r\n\r\nچون سبب نبود چه ره جويد مريد\r\nپس سبب در راه مىآيد پديد ( 1 ) \r\n\r\nاز دو طريق ميتوان قانون عليت را به عنوان راهى به منزلگه حقيقت تلقى كرد .\r\nطريق يكم - همان روش معمولى در بهره بردارى از قانون مزبور است كه مىگويد : تعاقب علل و معلولات : ذهن آدمى را به سر سلسله آنها متوجه مىسازد و مىفهمد كه اين همه علت و معلولها و رابطهء موجود ميان آنها با روشنترين وجه وابستگى خود را به موجود برترين اثبات مىكند .\r\nدر مباحث گذشته گفتيم كه : اين روش ممكن است ذهن آدمى را دچار اشتباه كرده و گمان كند كه قانون عليت با همه شرايط و اصولش قابل تطبيق به خداست ، در صورتى كه به هيچ وجه اين اسناد صحيح نيست و اعتراض كانت به اين روش اعتراض با مورديست كه مىگويد : اين انديشهء عليت را اگر شامل خدا بدانيم گرفتار تناقض مىشويم . و براى از بين بردن همين اشكال بوده است كه جلال الدين جنبهء عليت را به كلى از خدا منفى ساخته و مىگويد :\r\n\r\nچار طبع و علت اولى نيم\r\nدر تصرف دايماً من باقيم\r\n\r\nطريق دوم - استمرار تجدد حركت در ماده به وسيلهء جريان خواص اشياء كه يكى از جلوه گاههاى عالى قانون ( اين از آن ) ( عليت ) مىباشند .\r\nاين طريق عالىتر و واقع بينانه تر از طريق اول است .\r\n12 - آيا رابطهء عليت مولود خيال آدمى است ؟\r\n\r\nاز مسبب مىرسد هر خير و شر\r\nنيست اسباب و وسايط را اثر\r\nجز خيال منعقد بر شاه راه\r\nتا بماند دور غفلت چند گاه ( 2 ) \r\n\r\nمضمون دو بيت فوق دو موضوع مهم را در بر دارد :\r\nموضوع يكم - استناد خير و شر به خداوند . در سراسر مثنوى اين موضوع در موارد گوناگون مطرح شده است . و ما هم تا كنون همان موارد را در موضوع مزبور ،\r\n","description":"","footnote":" ( 1 ) دفتر پنجم ، ص 305 بيت 23 و 24 . .  ( 2 ) دفتر پنجم ، ص 305 بيت 28 و 29 . . ","page_name":" 137 ","page_number":141},
  {"content":"\r\nبررسى كرده‌ايم .\r\nبه نظر مىرسد كه سيطره و نظارت مطلق خداوندى بر تمام موجودات از يك طرف ، و ناچيزى قدرت و علم انسانى از طرف ديگر و دلالت ظاهرى بعضى از آيات موجب شده است كه جلال الدين در موضوع مزبور گاهى راه افراط پيش بگيرد . در صورتى كه نه اختيار انسان در بعضى از كارهايش با مسائل فوق منافات دارد و نه عدم استناد شر به خداوند . بلكه چنان كه در دفتر پنجم خواهد آمد ، آزادى اراده حقيقتى است كه انكارش مانند انكار يك اصل بديهى و انحراف از آيات و احاديث و اصول عقلانى و وجدانى است . همچنين اسناد شر به خداوند متعال بدون تأويل آن به اسناد قدرتها و ساير وسايل طبيعى و غير اختيارى شرور به خدا ، مسئله ايست كه تمام اصول و قوانين فلسفه الهى و زير بناى اديان را پوچ مىسازد ، در اين مورد به شرح مفصل اين مسئله پردازيم ، زيرا در مباحث گذشته به حد لازم و از بعض جهات به حد كافى بحث شده و در تفسير و نقد و تحليل دفتر پنجم مثنوى كوشش خواهيم كرد تا آن جا كه بتوانيم بررسى كافى در مسئله مزبور داشته باشيم .\r\nموضوع دوم - اين كه رابطهء عليت ميان رويدادها مولود خيال است و بس . اين موضوع در دو بيت مورد بحث تقريبا صريح گفته شده است و ابيات ديگرى وجود دارد كه مىتواند اشاره‌اى به خيالى بودن رابطهء مزبور بوده باشد . مانند :\r\n\r\nتو ز طفلى چون سببها ديده اى\r\nدر سبب از جهل بر چفسيده اى\r\n\r\nاين موضوع در مباحث علت و معلول ، از حساسترين موضوعات است كه تا حدودى در ملاحظات گذشته مطرح شده است در اين جا مىخواهيم دو نظريهء متضاد را در بارهء رابطه عليت مشروحاً مطرح كنيم :\r\nنظريهء يكم - همان نظريهء كلاسيك است كه مىگويد : رويدادهايى كه در جهان هستى پشت سر هم و با استناد به يك ديگر ( اين از آن است ) صورت مىگيرد . داراى رابطه عليت بوده و اين رابطه مانند ساير روابط منطقى و رياضى ضرورى بوده و با به دست آوردن علم به علت مىتوان علم به معلول پيدا كرد .\r\n","description":"","footnote":"","page_name":" 138 ","page_number":142},
  {"content":"\r\nنظريهء دوم - مىگويد : رابطهء موجود ميان علت و معلول يك حقيقت نفس الامرى نبوده ، بلكه از مشاهدات دائمى تعاقب بعضى از رويدادها به دنبال رويدادهاى ديگر ، در ذهن انسانى منعكس شده است . يكى از سر دسته هاى نظريهء دوم فيلسوف انگليسى به نام دويد هيوم است ، مطلبى را كه برتراند راسل از آن فيلسوف نقل مىكند ، به قرار ذيل است :\r\n« هيوم عقيده مند است كه روابط زمانى و مكانى قابل استدراكند و مىتوانند جزو تأثرات باشند ، فقط عليت است كه ما را قادر مىسازد به اين كه چيزى يا رويدادى را از چيز يا رويداد ديگرى استنباط كنيم ، فقط عليت است كه چنان رابطه‌اى را پديد مىآورد كه از وجود يا عمل يك شيء ما را بر وجود يا عمل ديگرى ، مقدم يا موخر بر آن شيء مطمئن مىسازد : از اين دعوى هيوم كه چيزى بنام تأثر از يك رابطهء على وجود ندارد ، اشكالى بر مىخيزد . ما مىتوانيم به صرف مشاهدهء فلان و به همان دريابيم كه فلان بالاى به همان است ، يا طرف راست آن ، اما نمىتوانيم دريابيم فلان علت به همان است . در گذشته رابطهء عليت كم و بيش به رابطهء مقدمه و نتيجه در منطق تشبيه مىشد ، اما هيوم به حق متوجه شد كه اين كار خطا است . در فلسفهء دكارتى مانند فلسفهء مدرسى ، رابطهء علت و معلول لازم پنداشته مىشد ، چنان كه روابط منطقى لازمند . نخستين اعتراض حقيقتا جدى به اين نظر از طرف هيوم مطرح شد و هيوم بود كه فلسفهء جديد عليت را آغاز كرد . هيوم به همراه تقريبا همهء فلاسفه تا خود برگسون معتقد است كه ناموس عليت مىگويد : قضايايى وجود دارند به شكل « فلان علت به همان است » در جايى كه فلان و به همان طبقات وقايع باشند . اين نكته كه اين گونه نواميس در هيچ يك از قوانين علمى تكامل يافته واقع ن مىشود ظاهراً بر فلاسفه پوشيده مانده است اما بسيارى از گفته هاى اين فلاسفه را مىتوان به زبانى ترجمه كرد كه با آن قوانين علمى كه واقع مىشوند ، قابل انطباق باشند ، بنا بر اين ما فعلا مىتوانيم اين نكته را ناديده بگيريم . هيوم چنين آغاز مىكند :\r\n","description":"","footnote":"","page_name":" 139 ","page_number":143},
  {"content":"\r\n« آن نيرويى كه يك شيء ذهنى بدان وسيلهء شيء ذهن ديگرى را پديد مىآورد ، از روى انديشه هاى آن دو شيء قابل كشف نيست » . ( 1 )  و بنا بر اين ، فقط از راه تجربه مىتوانيم بر علت و معلول علم حاصل كنيم نه از راه تعقل يا تفكر . مىگويد : اين قول كه « آن چه آغاز مىشود بايد داراى علتى باشد » قولى نيست كه مانند اقوال منطق ايقان مستقيم داشته باشد . ( 2 )  . . . شايد رابطهء لازم ( ميان علت و معلول ) به استنباط بستگى داشته باشد و نه به عكس ، يعنى رؤيت فلان باعث انتظار به همان مىشود و لذا ما را به اين اعتقاد راهبرى مىكند كه يك رابطهء لازم بين فلان و به همان موجود است ، اين استنباط را عقل تعيين نمىكند ، چه در اين صورت لازم مىآيد كه وحدت شكل طبيعت را فرض بگيريم و حال آن كه اين وحدت ضرورت ندارد . اين استنباط فقط از تجربه حاصل مىشود « . ( 3 )  مطلبى را كه هيوم در مجموع عبارت گذشته بيان مىكند ، اگر چه مورد انتقاد شديدى از طرفداران سر سخت قانون عليت چه در شرق و چه در غرب قرار گرفته\r\n","description":"","footnote":" ( 1 ) به عبارت روشنتر هر يك از دو دسته رويدادها كه يكى علت و ديگرى معلول ناميده شده است اگر مورد تحليل دقيق قرار بگيرد ، به اجزاء و پديده هايى تجزيه مىشود ، كه آن اجزاء به هيچ وجه رابطه‌اى به نام عليت در بر ندارد بلكه چنان كه ما در مباحث گذشته گفتيم : با حقيقتى روبرو مىشويم كه به جهت داشتن خاصيت معين و ارتباط با اشياء ديگر موقعيتى را از دست داده و در موقعيت ديگر بروز نموده است . .  ( 2 ) ظاهر اين مطلب چنين مىرساند كه هيوم تصادف را جايز مىداند ، ولى چنان كه در ص 307 از تاريخ فلسفهء غرب آمده است : هيوم مىگويد : « ما از علت و معلول مفهوم ديگرى نداريم ، جز مفهوم دو شيء كه هميشه به يكديگر متصل بوده‌اند . . . ما نمىتوانيم به دليل اين اتصال وارد شويم . » و جلال الدين در مقابل اين ناتوانى هيوم مىگويد : تو حق دارى ، زيرا نظرى به ما فوق اين رويداد نينداخته‌اى كه بدانى : اين همه روابط و اتصال و تعاقب بدون طناب ضرورت از كجا سرازير مىگردد . .  ( 3 ) تاريخ فلسفهء غرب كتاب سوم ، برتراند راسل ، ص 304 و 305 و 306 . . ","page_name":" 140 ","page_number":144},
  {"content":"\r\nاست ، ولى به حقيقت مىتوان گفت : كه هيوم يكى از آن متفكرين بر جسته ايست كه در شكافتن سختترين سد معلومات كلاسيك گام مؤثرى در مغرب زمين برداشته است .\r\nمطالب فوق با اين كه از بعضى جهات قابل تأمل و تجديد نظر است ، ولى با اين حال توانسته است تحرك جدى در اذهان جهان بينان قرون معاصر ايجاد كند . اگر چه ما نمىدانيم كه مقدار تأثر فيزيك دانان قرن بيستم در بارهء عليت ، از نظريهء دويد هيوم چه بوده است ، بلكه حتى نمىتوانيم بدانيم كه آيا فيزيك نو اصلا از نظريهء هيوم در بارهء عليت متأثر گشته است يا نه ، ولى اين حقيقت كه هيوم توانسته است افكار متفكرين را از تحجر در اصول رسوب يافتهء روزگاران كهن در بارهء عليت نجات بدهد ، قابل ترديد نيست . بهر حال نظريهء ما در مقابل اظهارات هيوم كه جنبهء انقلابى جسورانه‌اى در مغرب زمين تلقى شده است ، اين است كه اين متفكر در منفى ساختن طنابى كه علت و معلول را بهم مىپيوندد ، به دو شرط راه صحيحى را پيش گرفته است :\r\nشرط يكم - اين كه اين معنى مورد سوء استفاده سطحى بينان نباشد و چنين گمان نكنند كه هيوم با منتفى ساختن طناب عليت تصادف را در پهنهء هستى تجويز كرده است ، يا با قطع نظر از تجويز هيوم ، نظريهء او خود به خود تصادف را ممكن مىسازد ، زيرا چنان كه گفتيم : در ميان رويدادهاى ذهنى آدمى هم طنابى وجود ندارد ، و با اين حال هيچ رويداد ذهنى بدون انگيزه و علت نمىباشد .\r\nاين منتفى ساختن طناب ميان رويدادها به نام رابطهء عليت درست مانند نفى كردن هيولى به عنوان طناب زير بنايى صور و حوادث جهان ماده است كه موجب منتفى شدن قوانين ضرورى و امكان تصادف نمىباشد .\r\nشرط دوم - اين است كه هيوم نبايد به پاره كردن زنجير و طناب عليت اكتفا كند ، بلكه مانند جلال الدين رومى مجبور است كه براى تفسير نهايى اختصاص فلان معلول به فلان علت و به طور كلى براى تفسير معقول جريان رويدادها ، فعاليت موجود برتر را در نظريه خود وارد بسازد .\r\n","description":"","footnote":"","page_name":" 141 ","page_number":145},
  {"content":"\r\n\r\nجمله‌اى را كه راسل در ص 307 از تاريخ فلسفهء غرب كتاب سوم از هيوم نقل مىكند : « . . . ما نمىتوانيم در دليل اين اتصال وارد شويم » به خوبى دلالت مىكند به توجه هيوم به احتياج تعاقب متعين رويدادها به دليل قانع كننده ، ولى هيوم از درك آن دليل سرباز مىزند ، زيرا نمىتواند براى توجيه جريانات محسوس عامل ما وراى محسوس را دخالت بدهد .\r\nاما هيوم و پيروانش و فيزيك دانان پيرو ضد جبر على ، خواه اعتراف كنند ، يا نه ، بالاخره بدون دخالت دادن عامل غير محسوس ، بعضويت مكتب سوفسطايى اگر چه از بعضى جهات ، وارد خواهند گشت .\r\n\r\n( ( 2537 ) ) هين بگو كه ناطقه جو مىكند\r\nتا به قرنى بعد ما آبى رسد\r\n( ( 2538 ) ) گر چه هر قرنى سخن آرى بود\r\nليك گفتهء سالفان يارى بود\r\n\r\nاگر چه فرهنگ عالى بشرى تدريجا در گذرگاه قرون و اعصار بروز خواهد كرد . ولى امروز هر چه را كه مغز شما بارور مىسازد ، در طبق اخلاص به بشريت تقديم كنيد ، اگر چه امروز كسى پيدا نشود كه گل شكوفان مغز شما را بتواند استشمام كند . فردايى كه از راه خواهد رسيد روى پى ريزى فرهنگى شما بناها خواهند ساخت .\r\nجلال الدين در دو بيت فوق ، در عين حال كه عظمت روح خود را در دريافت معانى عالى در فرهنگ كلى بشرى : باز گو مىكند ، از ناتوانى درك جوامع معاصرش نوميدى و يأس را به خود راه نمىدهد و مىگويد : شخص انديشمند و پيش تاز خردمند با خلوص هرگز از ناتوانى جامعهء خود از هضم نتايج مغزى و روانىاش ، نبايد يأس و پژمردگى به خود راه بدهد . چه قدر ضعيف النفس و زبونند كسانى كه ارزيابى حقيقتى را\r\n","description":"","footnote":"","page_name":" 142 ","page_number":146},
  {"content":"\r\nكه خود بدان رسيده‌اند ، از مردم مىپرسند بىنوا آن نابغه و قهرمان انسانى كه با انتظار تصديق ديگران ، به طور ناخود آگاه ، براى واقعيت وجود خويش دنبال امضاى ديگران مىگردد ده قرن پيش از ميلاد فردى از هندوستان سرزمين عجايب ، بدون اين كه سرى بلند كند و از مردم دوران خود براى عرضهء اعتقاد به اين كه جهان ماده از اتمها تشكيل شده است تصديق بخواهد و امضا جمع آورى كند ، سر به زير افكنده و مىگويد : جهان ماده متشكل از اجزاء اتمى است .\r\nلوكيبس پيش از دموكريت و دموكريت قرنها پيش از ارنست روتوفر و جورج تومسون در گوشه‌اى از جايگاه خويش دست به زير چانه گذاشته و حدس مىزنند كه جهان از اتمهاى كوچك تركيب يافته است .\r\nدر همان حال مردم به اصطلاح در قهوه خانه ها و مجالس خوش گذرانى مشغول جست و خيز بودند .\r\nارسطو چند قرن پيش از ميلاد بدون انتظار آكاديمى افلاطون و لوكئوم خويش و بدون توقع امضاى آكاديمى و لوكئوم نشينان ، پديدهء اختيار ، آن شگفت انگيزترين پديدهء روان آدمى را تعريف مىكند و فهمش را به قرون آينده موكول مىسازد .\r\nبراى مردان بزرگ ، تاريخ امروز بالخصوص آن اهميت را دارد كه اطاق نشيمن . اطاق محدود براى نشستن و خوابيدن چه اهميتى در مقابل جهان پهناورى هستى دارد ؟ همچنان امروز براى مردى كه به جهت اشراف به حقايق گام ببالاتر از زمان خود گذاشته است امروز و ديروز با هم در آميخته و مانند دو نقطه محدود ، در پهنهء نامحدود ديده مىشود .\r\nمطلب ديگرى كه از عظمت فوق العادهء انديشه جلال الدين كشف مىكند ، مضمونى است كه در بيت دوم از دو بيت فوق متذكر مىشود . مىگويد : « گر چه هر قرنى سخن آرى بود » آرى ، همه چيز را همگان دانند و همگان هنوز به دنيا نيامده‌اند .\r\n","description":"","footnote":"","page_name":" 143 ","page_number":147},
  {"content":"\r\n\r\nفرهنگ عالى بشرى تدريجا در گذرگاه قرون و اعصار بروز خواهد كرد . دانش و بينش معبدى را ايجاد مىكند كه هر يكى از دورانهاى فرهنگ بشرى آجرى در ساختمانش مىگذارد . امروز كارى كه انجام مىدهيم ، كمكى است براى آيندگان .\r\nتفسير ابيات\r\nاگر مىخواهيد جهانى را زنده بسازيد ، اگر مىخواهيد در جهانى زنده زندگى كنيد ، نفس حيوانى را بكشيد ، اين عفريت فريبا عقل شما را كه سرور با خلوص شما است ، كشته است .\r\nاين است كار نفس كه هم خواجه را مىكشد و هم طلبكار مىشود . در مثالى كه مطرح كردم ، مدعى گاو همان نفس حيوانى تست كه خواجه را كشته و خود را بجاى خواجه نشانده است . آن كشندهء گاو عقل و الا مقام تست ، برو ، منكر آن كشنده گاو كه عقل تست مباش .\r\nعقل آدمى در قفس ماده و تارهايى كه » خود طبيعى « در آن تنيده است ، اسير و گرفتار است ، عقل موجوديست كه همواره روزى بىزحمت و گنج بىرنج مىخواهد اما اين آرزوى عقل هرگز جامهء عمل نخواهد پوشيد ، مگر اين كه صاحب گاو مدعى گاو ( نفس ) را بكشد كه اصل پليديست . نفس حيوانى در مقام ادعا و قال و قيل بر مىآيد و مىگويد : تو چرا گاو مرا كشتى ؟ اين ادعا بدان جهت است كه ظاهر و صورت بدن مادى بمنزله گاو نفس است .\r\nآن عقل كه در حقيقت فرزند اصيل خواجه ( روح يا من ) است بىنوا مانده ، نفس خونخوار خواجه را كشته و منصب پيشوايى هم به خود گرفته است .\r\nآن روزى بىرنج را كه شنيده‌اى ، ميان چيست ؟ آن روزى بىرنج توشه و غذاى روح آدمى و رزق پيامبر است .\r\nاما روح آدمى در هر حال نمىتواند به روزى بىرنج نائل شود ، مگر اين كه\r\n","description":"","footnote":"","page_name":" 144 ","page_number":148},
  {"content":"\r\n\r\nگاو تن مادى را بكشد و متلاشى كند و گنج مطلوب خود را در يابد .\r\nديشب چيزى خورده‌ام كه نمىگذارد گفتنى را بگويم و الا مىتوانستم زمام واقع بينى را به دست فهم تو بسپارم .\r\nاين مطلب هم درست نيست . دوش چيزى خورده‌ام جز افسانه چيز ديگرى نيست . بلكه گفتن و ناگفتن مربوط به نهان خانهء دل است كه جايگاه تابش شعاع خورشيد الهى است .\r\nدريغا ، آدميان چشم به اسباب ظاهر دوخته و خوردن و نخوردن و ديدن و نديدن و شنيدن و به دست آوردن . . . را اسباب و علل واقعى مىپندارند ؟ اگر ما واقعاً از واقع بينان خوش چشم اشارت الهى دريافته‌ايم ، چرا بايد اين همه در تنگناى اسباب و علل گرفتار شده و بانها خيره شويم ؟ اين همه اسباب و مقتضيات و شرايط را كه مىبينيم ، همهء حقايق هستى نيستند ، بلكه :\r\n\r\n( ( 2516 ) ) هست بر اسباب اسبابى دگر\r\nدر سبب منگر در آن افكن نظر\r\n\r\nمگر پيامبران الهى در اين كرهء خاكى كارى جز قطع اسباب و نمودار ساختن بىپايه بودن علل و انگيزه ها داشتند ، آن همه معجزات كه بهمهء جهان سر بر مىافراشت جز ريشه كن كردن سبب از بيخ و بن چيز ديگرى نبود .\r\n\r\n( ( 2518 ) ) بىسبب مر بحر را بشكافتند\r\nبىزراعت چاش گندم يافتند\r\n( ( 2519 ) ) ريگها هم آرد شد از سعيشان\r\nپشم بز ابريشم آمد كشكشان\r\n( ( 2520 ) ) جمله قرآن است در قطع سبب\r\nعزّ درويش و هلاك بو لهب\r\n\r\nمثال\r\nمثالهاى ديگرى را براى مشاهدهء شكاف وارد كردن پيامبران به رابطهء عليت متوجه شويد : مرغهاى ابابيل با چند سنگ ، لشكر انبوه ابرهه پادشاه حبشه را نابود ساخت ، مرغى كه به سوى بالا مىپرد ، با چند سنگ فيل را سوراخ سوراخ مىكند و نقش زمينش مىسازد .\r\nحضرت موسى دستور مىدهد ، گاوى را بكشيد و دم آن را به مقتول بزنيد تا\r\n","description":"","footnote":"","page_name":" 145 ","page_number":149},
  {"content":"\r\nدر ميان كفن همان لحظه زنده شود .\r\nدر نتيجه انسان گلو بريده از جاى خويش بر مىخيزد و خون خود را از خونريزش مطالبه مىكند . بدين سان از آغاز قرآن تا پايانش ، همه و همه در قطع رابطه علل و معلولات است .\r\nكشف اين اسرار هرگز از عقل نظرى كار افزا ساخته نيست . يك راه دارد و بس : « بندگى كن تا ترا پيدا شود » .\r\nفلسفى بىنوا در زنجير گرانبار معقولات تجريدى ساخته شدهء ذهنش گرفتار است . آن چه كه شهسوار ميان حقايق است عقل عقل است كه مانند مغز و عقل نظرى پوست آن است ، معدهء حيوانى خود طبيعى كارى جز جستجوى پوست ندارد . اين قاعدهء كلى است كه هر كس كه مغز جو است هميشه از پوست متنفر و پوست براى او ملال آور است ، براى ارواح نغز آدميان ، مغز ( عقل عقل ) حلال و بلكه لازم است . در جايى كه قشر عقل ( عقل جزئى ) مىتواند استدلالها داشته باشد و چگونه ممكن است عقل كل بدون يقين و آگاهى مرتكب عملى شود ؟ اين عقل معرفت باره كارى جز سياه كردن كاغذهاى سفيد شغلى ندارد ، در صورتى كه عقل عقل آفاق هستى را منور مىسازد . عقل عقل ار سياهى و سفيدى و هر رنگ ديگر فارغ و هدفش روشن ساختن دل و جان آدمى است .\r\nاگر براى اين سياه و سفيد قدر و قيمتى باشد ، مربوط به آن شب قدر است كه مانند ستاره‌اى درخشان در شب تابيدن گرفت .\r\nكيسه و هميان ارزش خود را از طلايى كه توى آنها است ، در مىيابد و الا كيسهء خالى چه قيمتى مىتواند داشته باشد چنان كه قيمت بدن مادى وابسته به جان آدمى است همچنان ارزش جان انسانى از پرتو جانان است كه به او مىتابد . اگر چنين بود كه\r\n","description":"","footnote":"","page_name":" 146 ","page_number":150},
  {"content":"\r\nجان آدمى بدون پرتو جان جانان واقعاً زنده بود ، خداوند كفار را مردگان معرفى نمىكرد .\r\nاى مولوى بگو ، همين حالا مادامى كه ناطقهء تو قدرت كندن جويبار حقايق را دارد ، بگو ، اگر هم امروز نتوانند گفته هاى ترا درك كنند ، قرنهاى بعد هشيارانى خواهند آمد و گفته هاى ترا خواهند فهميد .\r\nاگر چه هر قرنى براى خود سخن نو و سخندان نو خواهد آورد ، ولى گذشتگان هم با پى ريزى اصول فرهنگ بشرى آيندگان را كمك مىكنند .\r\nمگر نه چنين است كه تورات و انجيل و زبور گواه صدق قرآن گشته‌اند برو ، روزى بىرنج و بىحساب جستجو كن ، باشد كه جبرئيل از بهشت برين ميوه ها براى تو بياورد ، بلكه روزى خود را از خداوند بهشت بدون مشقت كشت و كار و بىدرد سر باغبان به دست بياورى .\r\nاگر دقت كنى خواهى ديد : آن خاصيت سود بخش نان كه از عطاى خداونديست همان خدا مىتواند ، نان را بدون وساطت پوست به تو عنايت فرمايد .\r\nاصل روزى يك امر پنهانى است ، نقشى كه نان در روزى بودن و سير كردن ايفا مىكند ، همان نقش سفره است كه جز تشريفات معمولى چيز ديگرى نيست ، بدين جهت است كه نان بىسفره بهره و روزى اولياء الله است .\r\nتو بدون رهبرى رهبران الهى با كوشش و زيركى نمىتوانى براى جان خويشتن روزى پيدا كنى ، رهبر الهى مانند همان داود عليه السلام است كه گرانه داد حق فقير كشندهء گاو را از مدعى گاو بر گرفت . وقتى كه نفس حيوانى ، ترا در پيروى رهبر الهى ديد مجبور مىشود كه تسليم و رام تو گردد .\r\nاين نفس كه مانند آن مدعى گاو است موقعى كه دم داودى را احساس كند ، تسليم مىشود . عقل هم اگر بخواهد در موقع پيكار با نفس به سگ پليد نفس پيروز شود ، موقعى است كه يار مرد الهى شده است .\r\n","description":"","footnote":"","page_name":" 147 ","page_number":151},
  {"content":"\r\nيك مثال ديگر بزنم كه مسئله روشنتر شود : نفس تو مانند اژدها و روى مرد الهى مانند زمرد است كه با ديدنش كور مىگردد . اگر تو رهايى از دست اژدها مىخواهى ، دست از دامان مرد الهى رها مساز .\r\nبرو ، در مقابل انسان الهى با صفا تسليم و مانند خاك بىمقدار زير پايش باش ، تا خاك وجود ناچيزت كيميا شود و عالمى را به طلا مبدل سازد .\r\nاگر تو ناتوانى مدعى گاو ( نفس ) را مىخواهى ، سيخى در جانش فرو ببر و از خود دور بساز آن مدعى گاو ( نفس ) وقتى كه به آستانهء ولى الله برسد آن زبان صد ذراعىاش كوتاه مىشود . كدامين صد زبان ، صد زبانى كه هر زبانش صد لغت براى فريبكارى مىسازد و مكر و افسانه بازيهايش قابل توصيف نيست .\r\nمدعى گاو كه نفس تست ، بسيار فصيح و شيرين سخن است كه صدها هزار دليل و حجت مىآورد ، با اين كه حتى يك دليلش هم صحيح نيست .\r\nاو مىتواند تمام شهر را فريب دهد ، مگر مرد الهى را ، او نمىتواند راه زن پيشواى الهى آگاه باشد . امان از اين نفس تسبيح و قرآن را به دست گرفته به عقل انسان و به ديگران نشان مىدهد ، اما خنجر و شمشير بران در آستين پوشانيده است كه بيك حمله بنيان هستى انسانى را تباه مىسازد .\r\nبرو ، قرآن نما و حيله گريش را باور مكن ، هرگز دمسازش مباش . خود نفس خوب مىداند كه چه كند ، ترا با فريبهاى خوشايند براى وضو به سوى حوض مىآورد نه تنها نمىگذارد وضويى بگيرى ، بلكه تا چشم باز كنى ، خواهى ديد : در ته حوض غرق شده‌اى و آب از سرت گذشته است .\r\nاهميت مطلب در اينجاست كه نفس درون خانهء تمايلات و غرايز ، خود را صاحب خانه مىداند ، در صورتى كه عقل به جهت فعاليت در تفكيك حق و باطل و بايستگى و نبايستگى و صحيح و غلط و تشخيص نسبى از مطلق بيرون از مجراى تمايلات و غرايز قرار گرفته\r\n","description":"","footnote":"","page_name":" 148 ","page_number":152},
  {"content":"\r\nاست ، با اين كه كشور كالبد مادى آدمى با تمام اجزاى درونى و برونىاش قلمرو ملك عقل است ، اما بدان جهت كه درون اين كشور نفس حيوانى بسيار قدرتمند مشغول اخلالگرى است ، لذا حكمفرمايى عقل بسى ضعيف و ناتوان است . اين عقل خدا دادى نورانى و جويندهء مخلص واقعيات است ، پس چرا نفس ظلمانى بر او پيروز مىگردد ؟ دليلش روشن است ، چنان كه اشاره كرديم :\r\n\r\n( ( 2558 ) ) ز آن كه او در خانه ، عقل تو غريب\r\nبر در خود سگ بود شير مهيب\r\n\r\nچند روزى صبر كن تا عقل شير آسا بجايگاه خود بر گردد ( وارد حوزهء ما وراى طبيعت گردد ) يا پيروزى عقلانى در موجوديت انسانى پديد آيد ، آن گاه خواهى ديد كه سگ نابيناى نفس در مقابل عقل چه قدر زبون و ناتوان است .\r\nهرگز گمان مبريد كه حيله پردازىهاى نفس و كالبد مادى را عموم مردم بفهمند تا مغلوبش كنند ، بلكه فعاليت الهى قلب است كه نفس و تن را مىتواند مغلوب بسازد هر كس كه در دنيا هم سنخ نفس باشد ، نفس يار و همدم اوست ، مگر رهبر الهى داود منشى دستش را بگيرد و در پيكار عقل و نفس پيروزش گرداند .\r\nدر اين موقع است كه حق جل و علا « خود انسانى » را شايستهء ورود در مقام دل مىكند و موجوديتش تبديل مىيابد و از زندان تن آزاد مىگردد .\r\nمردم همگى مبتلا به بيمارى نفس حيوانى هستند بيمارى براى خود موجود آماده به بيمارى مىخواهد .\r\nبسيارند مردم پست صفت كه دعوى داودى در روى زمين دارند ، و عاميان ساده لوح هم دست اخلاص و ارادت به آنان مىدهند ، چونان پرندهء بىنوا و نزديك بين كه از صياد خود صداى پرنده مىشنود ، و به سوى او بپرواز در مىآيد و در دام مرگ گرفتار شود .\r\nآن گمراهان و راه زنان كاروانيان كوى حق و حقيقت نقد را از قلب نمىشناسد از آنان بگريز اگر چه ظاهر معنوى نما دارند .\r\nآنان نادانتر از آنند كه بتوانند آزاد را از بستهء در زنجير بردگى تشخيص\r\n","description":"","footnote":"","page_name":" 149 ","page_number":153},
  {"content":"\r\nبدهند ؟ هر اندازه هم كه ادعاى يقين داشته باشند ، دروغگويند ، آنان در شك و ترديد گرفتارند .\r\nاين پست صفتان اگر هم هشيار مطلق باشند ، چون توانايى تمييز آزاد از برده و يقين از شك را ندارند ، باز احمق و پستند . بگريز از آن چونان آهو كه از شير درنده مىگريزد .\r\n","description":"","footnote":"","page_name":" 150 ","page_number":154},
  {"content":"\r\n\r\nگريختن عيسى عليه السلام بر فراز كوه از احمقان\r\n\r\n( ( 2570 ) ) عيسى مريم به كوهى مىگريخت\r\nشير گويى خون او مىخواست ريخت\r\n( ( 2571 ) ) آن يكى در پى دويد و گفت خير\r\nدر پىات كس نيست چه گريزى چو طير\r\n( ( 2572 ) ) با شتاب او آن چنان مىتاخت جفت\r\nكز شتاب خود جواب او نگفت\r\n( ( 2573 ) ) يك دو ميدان در پى عيسى براند\r\nپس به جدّ و جهد عيسى را بخواند\r\n( ( 2574 ) ) كز پى مرضات حق يك لحظه بيست\r\nكه مرا اندر گريزت مشكلى است\r\n( ( 2575 ) ) از كه اين سو مىگريزى اى كريم\r\nنه پىات شير و نه خصم و خوف و بيم\r\n( ( 2576 ) ) گفت از احمق گريزانم برو\r\nمىرهانم خويش را بندم مشو\r\n( ( 2577 ) ) گفت آخر آن مسيحا نه تويى\r\nكه شود كور و كر از تو مستوى ؟\r\n( ( 2578 ) ) گفت آرى ، گفت آن شه نيستى\r\nكه فسون غيب را مأويستى ؟\r\n( ( 2579 ) ) چون بخوانى آن فسون بر مرده اى\r\nبر جهد چون شير صيد آورده اى\r\n( ( 2581 ) ) گفت آرى ؟ گفت پس اى روح پاك\r\nهر چه خواهى مىكنى ، از كيست باك ؟\r\n( ( 2582 ) ) با چنين برهان كه باشد در جهان\r\nكه نباشد مر تو را از بندگان ؟\r\n( ( 2583 ) ) گفت عيسى كه به ذات پاك حق\r\nمبدع تن خالق جان در سبق\r\n( ( 2584 ) ) حرمت ذات و صفات پاك او\r\nكه بود گردون گريبان چاك او\r\n( ( 2585 ) ) كان فسون و اسم اعظم را كه من\r\nبر كر و بر كور خواندم شد حسن\r\n( ( 2586 ) ) بر كُه سنگين بخواندم گشت حى\r\nبر سر لا شى بخواندم گشت شيء\r\n( ( 2588 ) ) خواندم آن را بر دل احمق به ودّ\r\nصد هزاران بار و درمانى نشد\r\n( ( 2589 ) ) سنگ خارا گشت و ز ان خو بر نگشت\r\nريگ شد كز وى نرويد هيچ كشت\r\n\r\n","description":"","footnote":"","page_name":" 151 ","page_number":155},
  {"content":"\r\n\r\n\r\n( ( 2590 ) ) گفت حكمت چيست كانجا اسم حق\r\nسود كرد اينجا آن را سبق ؟\r\n( ( 2591 ) ) آن همان رنج است و اين رنجى چرا\r\nآن نشد اين را و اين را شد دوا\r\n( ( 2592 ) ) گفت رنج احمقى قهر خداست\r\nرنج كورى نيست قهر ابتلاست\r\n( ( 2593 ) ) ابتلا رنجى است كان رحم آورد\r\nاحمقى رنجى است كان زخم آورد\r\n( ( 2594 ) ) آن چه داغ اوست مهر او كرده است\r\nچاره‌اى بر وى نيارد برد دست\r\n( ( 2595 ) ) ز احمقان بگريز چون عيسى گريخت\r\nصحبت احمق بسى خونها بريخت\r\nبر سر آرد زخم رنج احمقى\r\nرحم نبود چاره جوى آن شقى\r\n( ( 2596 ) ) اندك اندك آب را دزدد هوا\r\nوين چنين دزدد هم احمق از شما\r\n( ( 2597 ) ) گرميت را دزدد و سردى دهد\r\nهم چنان كاو زير خود سنگى نهد\r\n( ( 2598 ) ) آن مسيحا را حذر نز بيم بود\r\nايمن است او آن پى تعليم بود\r\n( ( 2599 ) ) زمهرير ار پر كند آفاق را\r\nچه غم آن خورشيد با اشراق را\r\n\r\nآيه\r\n« وَرَسُولًا إِلى بَنِي إِسْرائِيلَ أَنِّي قَدْ جِئْتُكُمْ بِآيَةٍ مِنْ رَبِّكُمْ أَنِّي أَخْلُقُ لَكُمْ مِنَ اَلطِّينِ كَهَيْئَةِ اَلطَّيْرِ فَأَنْفُخُ فِيه فَيَكُونُ طَيْراً بِإِذْنِ الله وَأُبْرِئُ اَلأَكْمَه وَاَلأَبْرَصَ وَأُحْيِ اَلْمَوْتى بِإِذْنِ الله وَأُنَبِّئُكُمْ بِما تَأْكُلُونَ وَما تَدَّخِرُونَ فِي بُيُوتِكُمْ إِنَّ فِي ذلِكَ لَآيَةً لَكُمْ إِنْ كُنْتُمْ مُؤْمِنِينَ . » 3 : 49 ( 1 )  [ عيسى عليه السلام 
  ] فرستاده شده به سوى بنى اسرائيل [ به آنان مىگفت 
  ] من آيه‌اى از خداى شما آورده‌ام ، براى شما از گل به شكل پرنده مىسازم ، آن گاه در آن مىدمم با اذن خداوندى پرنده مىشود ، كور مادر زاد را و مبتلا به جذام را بهبودى مىبخشم و مرده ها را با اذن خداوندى زنده مىكنم و از آن چه كه مىخوريد و از آن چه كه در خانه هايتان ذخيره مىكنيد ، به شما خبر مىدهم . در اين كارها براى شما اگر با ايمان باشيد ، آيه‌اى است ) .\r\n","description":"","footnote":" ( 1 ) سوره آل عمران ، آيهء 49 . . ","page_name":" 152 ","page_number":156},
  {"content":"\r\n\r\nتفسير ابيات\r\nحضرت عيسى بن مريم عليهما السلام را ديدند كه چنان وحشتناك و با شتاب به سوى كوهى مىگريخت كه گويى شير درنده‌اى مىخواهد خون او را بريزد .\r\nشخصى در دنبال آن حضرت دويد و گفت اى پيامبر عزيز ، خير است ، كسى نيست كه شما را تعقيب كند ، بكجا فرار مىكنيد ؟ حضرت عيسى از شدت عجله كه داشت توقف نكرد تا پاسخ آن شخص را بگويد .\r\nمرد كنجكاو يك دو ميان در دنبال آن حضرت دويد و با تمام جديت او را صدا كرد و عرض كرد : از براى رضاى حق لحظه‌اى توقف فرما ، اين گريختن تو مشكلى براى من پيش آورده است ، اى پيامبر كريم ، چرا به اين طرف مىگريزى ، با اين كه نه شيرى ترا تعقيب مىكند و نه دشمنى ، و چيزى ديده ن مىشود كه موجب خوف و هراس بوده باشد . حضرت عيسى فرمود : من از انسان احمق گريزانم و با اين گريختن مىخواهم خودم را نجات بدهم ، برو سد راه من مباش .\r\nآن شخص گفت : مگر تو همان مسيح نيستى كه كور بينايى و كر شنوايى خود را از دم تو مىيابند ؟ عيسى فرمود : آرى من همان هستم .\r\nآن شخص گفت : تو مگر همان نيستى كه روح تو جايگاه اسرار غيبى است ؟ اگر از آن اسرار كه در درون دارى به مرده‌اى بخوانى ، استخوانهاى پوسيده اش از خاك مىجهد و مانند شيرى كه به شكارى دست يافته است ، حيات در وى مىجوشد .\r\nآن حضرت فرمود : بلى من همانم .\r\nآن شخص گفت : مگر تو همان نيستى كه از مشتى گل پرندهء زيبا مىسازى و در او مىدمى و آن پرنده داراى حيات و جان مىشود و در فضا به پرواز در مىآيد ؟ آن حضرت فرمود : آرى من همانم .\r\nآن شخص عرض كرد : اى روح پاك ، تو كه مىتوانى هر كارى را انجام بدهى ، از چه كسى باك دارى كه احمق را هم عاقل بسازى ؟ با چنين برهان الهى كسى در دنيا\r\n","description":"","footnote":"","page_name":" 153 ","page_number":157},
  {"content":"\r\nپيدا شود كه بندهء تسليم تو نباشد .\r\nحضرت عيسى فرمود : كه سوگند به ذات پاك حق تعالى كه بدن ابداع كرده و به حكم حكمت سابقه جان را آفريده است و سوگند به حرمت ذات و صفات پاكش كه همه جهان هستى از اشتياق و احساس عظمت او گريبان چاك است ، آن اسم اعظم را كه بر كر و كور خواندم و شنوايى و بينايى پيدا كردند و بر كوه سنگين خواندم و كوه شكافته شد و خرقهء طبيعى خود را تا بناف پاره كرد ، و به بدن مرده خواندم ، زنده گشت و خلاصه به معدوم خواندم به وجود آمد ، همان اسم اعظم را از روى مهر و داد بر دل احمق صد هزار بار خواندم ، درد احمقىاش را نتوانستم درمان كنم . من اسم اعظم به احمق خواندم او مانند سنگ خارا گشت و از حماقت خود دست بر نداشت مانند . سنگ ريزه گشت كه چيزى از آن نمىرويد .\r\nآن شخص پرسيد : كه اى پيامبر عزيز ، حكمت بالغهء الهى چيست كه اسم اعظم در آن موارد اثر كرد و در باره احمق اثرى ننمود ؟ آن كورى و كرى و مردن رنج بود . اين حماقت هم رنجى است ، روى چه علت اسم اعظم در آنها تأثير مىكند و در حماقت نفوذى ندارد ؟ حضرت عيسى فرمود : حماقت از قهر و خشم الهى است در حالتى كه رنج كورى ابتلا و بيمارى طبيعى مىباشد ، رنج ابتلاء و بيمارى رنجى است كه موجب ترحم و دل سوزى است ، اما حماقت رنجى است كه دلهاى مردم را مجروح مىسازد . حماقت داغى است كه خدا به شخصى مىنهد و مهرش مىزند ، چارهء آن داغ و مهر از هيچ كس ساخته نيست از انسان احمق مانند حضرت عيسى بگريز ، زيرا رفاقت و دمسازى با احمقها خونها ريخته است .\r\nرنج احمقى زخم بر سر آدمى وارد مىسازد ، چارهء آن شقى تبه كار ترحم نيست چنان كه هوا تدريجا آب را بخار مىكند و از او مىكاهد ، همچنان احمق هم خرد و وجدان شما را تدريجا مىدزدد و از بين مىبرد .\r\n","description":"","footnote":"","page_name":" 154 ","page_number":158},
  {"content":"\r\nحرارت انسانى ترا مىستاند و بجايش سردى و بىاعتنايى به عقل و وجدان را به شما مىدهد ، مانند كسى كه روى سنگ سردى بنشيند . گرمى او را مىگيرد و سردى خود را به او منتقل مىسازد . آن روح الله مسيح واقعاً ترس و بيمى از احمق نداشت كه فرار كند ، او از اين قبيل عوارض در امن و امان بود ، بلكه او با گريختن از احمق مىخواست ما آدميان را تعليم بدهد . ايمنى عيسى عليه السلام از آفات انسانى آن اندازه بود كه ايمنى خورشيد درخشان از سردى همه آفاق .\r\n","description":"","footnote":"","page_name":" 155 ","page_number":159},
  {"content":"\r\n\r\nقصهء اهل سبا و حماقت ايشان و اثر ناكردن نصيحت انبياء در احمقان\r\n\r\n( ( 2600 ) ) يادم آمد قصهء اهل سبا\r\nكز دم احمق صباشان شد و با\r\n( ( 2601 ) ) آن سبا ماند به شهرى بس كلان\r\nدر فسانه بشنوى از كودكان\r\n( ( 2602 ) ) كودكان افسانه ها مىآورند\r\nدرج در افسانه شان بس سرّ و پند\r\n( ( 2603 ) ) هزلها گويند در افسانه ها\r\nگنج مىجو در همه ويرانه ها\r\n( ( 2604 ) ) بود شهرى بس عظيم و مه ولى\r\nقدر او قدر سكره بيش نى\r\n( ( 2605 ) ) بس عظيم و بس فراخ و بس دراز\r\nسخت زفت و تو به تو هم چون پياز\r\n( ( 2606 ) ) مردم ده شهر مجموع اندرو\r\nنيك آن جمله سه تن ناشسته رو\r\n( ( 2607 ) ) اندرو نوع خلايق بىشمار\r\nليك آن جمله سه خام پخته خوار\r\n( ( 2608 ) ) جان ناكرده به جانان تاختن\r\nگر هزاران است باشد نيم تن\r\n( ( 2609 ) ) آن يكى بس دور بين و ديده كور\r\nاز سليمان كور و ديده پاى مور\r\n( ( 2610 ) ) و ان دگر بس تيز گوش و سخت كر\r\nگنج و در وى نيست يك جو سنگ زر\r\n( ( 2611 ) ) و ان دگر عور و برهنه لاشه تاز\r\nليك دامنهاى جامهء او دراز\r\n( ( 2613 ) ) گفت كر آرى شنيدم بانگشان\r\nكه چه مىگويند پيدا و نهان\r\n( ( 2614 ) ) آن برهنه گفت ترسان ز ان منم\r\nكه ببرّند از درازى دامنم\r\n( ( 2615 ) ) كور گفت اينك به نزديك آمدند\r\nخيز بگريزيم پيش از زخم و بند\r\n( ( 2616 ) ) كر همىگويد كه آرى مشغله\r\nمىشود نزديكتر ياران هله\r\n( ( 2617 ) ) آن برهنه گفت آوه دامنم\r\nاز طمع برّند و من ناايمنم\r\n( ( 2618 ) ) شهر را هشتند و بيرون آمدند\r\nوز هزيمت در دهى اندر شدند\r\n( ( 2619 ) ) اندر آن ده مرغ فربه يافتند\r\nليك ذره گوشت بر وى نى نژند\r\nكور ديد و آن كر آوازش شنيد\r\nعور بگرفت و به دامن در كشيد\r\n\r\n","description":"","footnote":"","page_name":" 156 ","page_number":160},
  {"content":"\r\n\r\n\r\n( ( 2620 ) ) مرغ مرده خشك وز زخم كلاغ\r\nاستخوانها زار گشته چون بناغ\r\nپس طلب كردند و ديگى يافتند\r\nبىسر و بىبن سبك بشتافتند\r\nبر سر آتش نهادند آن سه تن\r\nمرغ فربه را به ديگ اندر ز فن\r\nآتشش كردند چندان اى پسر\r\nكاستخوان شد پخته لحمش بىخبر\r\n( ( 2621 ) ) ز ان همىخوردند چون از صيد شير\r\nهر يكى از خوردنش چون پيل سير\r\n( ( 2622 ) ) هر سه ز ان خوردند و بس فربه شدند\r\nچون سه پيل بس بزرگ و مه شدند\r\n( ( 2623 ) ) آن چنان كز فربهى هر يك جوان\r\nدر نگنجيدى ز زفتى در جهان\r\n( ( 2624 ) ) با چنين كبزى و هفت اندام زفت\r\nاز شكاف در برون جستند تفت\r\n( ( 2625 ) ) راه مرگ خلق ناپيدا رهى است\r\nدر نظر نايد كه آن بىجا رهى است\r\n( ( 2626 ) ) نك پياپى كاروانها مقتفى\r\nزين شكاف در كه هست آن مختفى\r\n( ( 2627 ) ) بر در ار جويى نيابى آن شكاف\r\nسخت ناپيدا در او چندين زفاف\r\nاى ضياء الحق حسام الدّين عيان\r\nباز بايد گفت شرح اين بيان\r\nاى پسر هر مختصر افسانه نيست\r\nآشنا را روى در بيگانه نيست\r\n\r\nتفسير ابيات\r\nدر اين جا داستان قوم سبا و احمقى آنان بيادم افتاد ، دم حماقت آميزشان نسيم عطر آميز صبا را به وباى مرگبار تبديل كرد .\r\nمثل داستان قوم سبا شبيه به افسانهء كودكان در بارهء شهر و ساكنانش و كردارهاى آنان بود .\r\nخيلى از مثلها را به كودكان تلقين كرده‌اند كه داراى اسرار و اندرزهاى بس مفيد است . درست است كه در افسانه ها شوخىها و قضاياى ناصحيح وجود دارد ، اما همان شوخىها و قضايا بمثابهء ويرانه هايى است كه خالى از گنج نمىباشد .\r\nدر افسانهء كودكان چنين آمده است كه : در روزگاران كهن شهرى بود بس بزرگ و عالى ولى باندازهء يك كاسهء گلى\r\n","description":"","footnote":"","page_name":" 157 ","page_number":161},
  {"content":"\r\nشهر بسيار با عظمت بود و پهناور و طولانى ، خيلى محكم ، اما تو به تو مانند پياز به اندازهء نفوس ده شهر جمعيت داشت ، ولى همهء آنان سه نفر بودند با روى كثيفشان در آن شهر خلايق بىشمار وجود داشت ، اما همهء آنان سه نفر بودند خام و پخته خوار شما از اين تناقض گويىها تعجب نكنيد ، زيرا اگر صدها هزار نفر وجود داشته باشند و جان خود را پرورش نداده رو بجانان ببرند ، به قدر نيم بدن هم ارزش ندارند . آن سه نفر چه كسانى بودند ؟ يكى از آنان بسيار انسان دور بين ولى نابينا بود او از عظمتى مانند حضرت سليمان عليه السلام فقط پاى مورى را مىديد كه براى اهداى پاى ملخ ببارگاهش راه يافته بود .\r\nدومى بسيار تيز گوش . ولى سخت ناشنوا و كر بود او بسان گنجى بود كه باندازهء يك جو سنگ زر در آن پيدا نمىشد .\r\nسومى عريان و برهنه و تاخت و تازش مانند يك خر عريان و مردنى ، ولى داراى لباسهاى فاخر و دامنهاى دراز بود كور مىگويد : اينك گروهى بسراغ ما مىآيند من آنها را مىبينم كه چقدر و چگونه‌اند كر مىگويد : آرى ، من هم صدايشان را مىشنوم و مىفهمم كه آشكارا و پنهانى چه مىگويند آن برهنه هم گفت كه : من بيم دارم كه بيايند و دامن درازم را ببرند بار ديگر كور مىگويد : حالا نزديكتر شدند ، بر خيزيد پيش از آن كه بما زخمى وارد كنند و بزنجيرمان ببندند فرار كنيم . كر مىگويد : آرى ، هياهو و داد و بىداد نزديك مىشود ، دوستان مواظب باشيد . آن برهنهء بىهمه چيز هم مىگويد : اوه ، دامنم ، مىترسم آن گروه بيايند و دامنم را ببرند . اين سه نفر شهر را در پشت سر گذاشته بيرون آمدند و با فرار\r\n","description":"","footnote":"","page_name":" 158 ","page_number":162},
  {"content":"\r\nمغلوبانه بيك ده وارد شدند .\r\nدر آن ده مرغى بس فربه يافتند كه حتى ذره‌اى گوشت هم در بدن نداشت و لاغر و مردنى بود .\r\nآن مرغ را كور ديد و كر هم آوازش را شنيد و برهنه هم بر داشت و روى دامنش گذاشت آن مرغ چگونه بود ؟ مرده ، خشك ، كلاغها از بس كه منقار به بدنش زده بودند ، مانند ريسمان نازك گشته بود . سپس براى اين كه آن مرغ را بپزند و بخورند ، جستجو كردند و ديگى يافتند ، آن ديگ نه سرى داشت و نه تهى .\r\nآن گاه آن ديگ را سر آتش نهادند و آن مرغ فربه را پختند . چندان آتش را تند و شديد كردند كه استخوانهاى مرغ پخته شد در حالى كه گوشت آن كاملًا خام مانده بود . از آن استخوانهاى پخته شده مانند شير كه از شكار خود مىخورد ، خوردند و مانند فيل سير شدند و هر سه در فربهى مانند فيل گشتند از خوردن آن استخوانها چنان فربه شدند كه جهان با آن پهناورى گنجايش هر يك از آن سه نفر را نداشت با اين همه چاقى و اندام بزرگ و سخت از شكاف باريك يك در بيرون جستند آرى راه مرگ مردم بسيار مخفى و ناپيداست . به طورى كه قابل ديدن نيست ، به طورى كه نمىتوان گفت كه از همين ديوارهاى فولادين ماده ، راهى براى بيرون شدن از آن وجود دارد .\r\nبدين سان افراد بشرى كاروان در كاروان مانند زنجير پشت سر هم از شكاف در طبيعت بيرون مىروند ، چنان شكاف باريكى كه هر چه بجويى نمىتوانى پيدايش كنى با اين كه اين همه غوغا و شتاب در مقابل آن در خروجى ديده مىشود .\r\nاى ضياء الحق حسام الدين عيان باز بايد گفت شرح اين بيان گمان نكنيد هر داستانى افسانه است ، مردم بيگانه نمىتوانند با حقايقى كه در افسانه ها آمده است آشنا شوند .\r\n","description":"","footnote":"","page_name":" 159 ","page_number":163},
  {"content":"\r\n\r\nشرح آن كور دور بين و آن كر تيز شنو و آن برهنهء دراز دامن\r\n\r\n( ( 2628 ) ) كر امل را دان كه مرگ ما شنيد\r\nمرگ خود نشنيد و نقل خود نديد\r\n( ( 2629 ) ) حرص نابيناست بيند مو بمو\r\nعيب خلفان و بگويد كو بكو\r\n( ( 2630 ) ) عيب خود يك ذره چشم كور او\r\nمىنبيند گر چه هست او عيب جو\r\n( ( 2631 ) ) عور مىترسد كه دامانش برند\r\nدامن مرد برهنه كى درند ؟\r\n( ( 2632 ) ) مرد دنيا مفلس است و ترسناك\r\nهيچ او را نيست وز دزدانش باك\r\n( ( 2633 ) ) او برهنه آمد و عريان رود\r\nوز غم دزدش جگر خون مىشود\r\n( ( 2634 ) ) وقت مرگش كه بود صد نوحه پيش\r\nخنده آيد جانش را زين ترس خويش\r\n( ( 2635 ) ) آن زمان داند غنى كش نيست زر\r\nهم ذكى داند كه بود او بىهنر\r\n( ( 2636 ) ) چون كنار كودكى پر از سفال\r\nكو بران لرزان بود چون ربّ مال\r\n( ( 2637 ) ) گر ستانى پاره‌اى گريان شود\r\nپاره گر بازش دهى خندان شود\r\n( ( 2638 ) ) چون نباشد طفل را دانش دثار\r\nگريه و خنده اش ندارد اعتبار\r\n( ( 2639 ) ) محتشم چون عاريت را ملك ديد\r\nپس بران مال دروغين مىطپيد\r\n( ( 2640 ) ) خواب مىبيند كه او را هست مال\r\nترسد از دزدى كه بربايد جوال\r\n( ( 2641 ) ) چون ز خوابش بر جهاند گوش كش\r\nپس ز ترس خويش تسخر آيدش\r\n( ( 2642 ) ) همچنين ترسايى اين عالمان\r\nكه بودشان عقل و علم اين جهان\r\n( ( 2643 ) ) از پى اين علاقان ذو فنون\r\nگفت ايزد در نبى لا يعلمون\r\n( ( 2644 ) ) هر كسى ترسان ز دزدىّ كسى\r\nخويشتن را علم پندارد بسى\r\n( ( 2646 ) ) گويد از كارم بر آوردند خلق\r\nغرق بىكاريست جانش تا به حلق\r\n( ( 2647 ) ) عور ترسان كه منم دامن كشان\r\nچون رهانم دامن از چنگالشان\r\n( ( 2648 ) ) صد هزاران فصل داند از علوم\r\nجان خود را مىنداند آن ظلوم\r\n\r\n","description":"","footnote":"","page_name":" 160 ","page_number":164},
  {"content":"\r\n\r\n\r\n( ( 2649 ) ) داند او خاصيت هر جوهرى\r\nدر بيان جوهر خود چون خرى\r\n( ( 2650 ) ) كه همىدانم يجوز و لا يجوز\r\nخود ندانى تو يجوزى يا عجوز\r\n( ( 2651 ) ) اين روا و ان ناروا دانى و ليك\r\nخود روا يا ناروايى بين تو نيك\r\n( ( 2652 ) ) قيمت هر كاله مىدانى كه چيست\r\nقيمت خود را ندانى ز احمقيست\r\n( ( 2653 ) ) سعدها و نحسها دانسته اى\r\nننگرى سعدى تو يا ناشسته اى\r\n( ( 2654 ) ) جان جمله علمها اين است اين\r\nكه بدانى من كىام در يوم دين\r\nجان جمله علمها اين است خود\r\nكو ببخشد جمله را جان ابد\r\nعاريت را ملك خود داند غنى\r\nپس بر آن احوال لرزان آن دنى\r\n( ( 2655 ) ) آن اصول دين بدانستى تو ليك\r\nبنگر اندر اصل خود كاو هست نيك\r\n( ( 2656 ) ) از اصوليّت اصول خويش به\r\nكه بدانى اصل خود اى مرد مه\r\n\r\nتفسير ابيات\r\nدر آن مثال بالا شخص كر عبارت از آمال و آرزوهاى دور و دراز است كه مرگ انسانها را مىشنود ، ولى نابود شدن خود را نمىشنود . [ اين است طبيعت آرزوهاى محاسبه نشده ، نه عوامل و انگيزه ها را به حساب مىآورد ، نه محدوديت فرصتها و نيروها را مىشناسد ، همواره خود را ما فوق زمان و مقتضياتش مىبيند ، گويى : هيچ مانع و مزاحمى سر راهش نمىبيند ، جهان براى آرزوى محاسبه نشده ابديتى است كه تسليم اوست : امواج درياها و حركت كهكشانها و ذرات عالم هستى و نواى مرغان فضا و تنفس ماهىهاى دريا ، همه و همه مقدمات تحقق آرزوهاى او است 
  ] آن شخص نابينا و كور عبارت است از حرص و طمع كه عيوب مردم را مو بمو مىبيند و باز گو مىكند [ و ريزترين حوادث را در قلمرو بر آورده شدن خود تشخيص مىدهد 
  ] اما حتى ذره‌اى از عيب و بىپايه بودن خود را نمىبيند آن شخص برهنه هم كه مىترسد دامنش را ببرند ، همان مرد مفلس دنيا زده است كه با اين كه هيچ چيز ندارد از آن مىترسد كه دزدان به او حمله كنند و لباسهايش را به يغما ببرند ،\r\n","description":"","footnote":"","page_name":" 161 ","page_number":165},
  {"content":"\r\nو هيچ نمىداند كه - او برهنه آمد و عريان رود با اين حال از ترس اين كه مبادا دزدى بيايد و لباسش را چپاول كند خون جگر مىخورد در موقع مرگ كه ناله ها و نوحه ها به راه ميندازد ، تازه مىفهمد كه ترس وى هيچ مبناى واقعى نداشته و به اين ترس خود مىخندد . در آن موقع است كه اغنيا مىفهمند كه زر و ثروت نداشتند و آن حيله بازان ماهر هم در مىيابند كه در اين دنيا هنرى نداشته‌اند .\r\nآنان در زندگى چونان كودكانى بودند كه نشسته و در پيرامونشان عروسكها و اشياء سفالين براى بازيچه متراكم شده است ، و آن اندازه بانها عشق مىورزند كه گويى روحشان با آنها در آميخته و كوچكترين تغيير و دستبرد به آنها لرزه در اندامشان ميندازد .\r\nاگر پاره‌اى از آن اشياء سفالين از كودك گرفته شود ، ناله و گريه اش در فضا طنين انداز مىگردد و بالعكس ، اگر پاره‌اى از آن اشياء بىمقدار به آنها اضافه شود كودك خندان و شادان به جست و خيز مىپردازد آرى -\r\n\r\n( ( 2638 ) ) چون نباشد طفل را دانش دثار\r\nگريه و خنده اش ندارد اعتبار\r\n\r\nانسان ثروتمند و قدرتمند ، عاريتها را ملك مىبيند ، و بان مالهاى عاريتى قلبش مىطپد و عقلش كاليوه مىگردد . او مانند كسى است كه : در خواب مىبيند كه اموالش در معرض دستبرد دزدان قرار گرفته است .\r\nاگر كسى گوشش را بگيرد و از خواب بيدارش كند ، از ترسى كه در عالم خواب احساس مىكرد ، خنده اش مىگيرد و آن را مسخره مىكند . بدين سان است ترسيدن اين عالم نماها كه بخيالشان عقل و علم جهان را در مغز خود جاى داده‌اند ، در بارهء همين عاقل نماهاى ذو فنون است كه خداوند در قرآن فرموده است : آنان نمىدانند .\r\nبدين ترتيب هر كسى به آن چه كه به دست آورده است . دو دستى چسبيده و از دزد\r\n","description":"","footnote":"","page_name":" 162 ","page_number":166},
  {"content":"\r\nمىترسد و خود را داراى دانش يا ثروت مىبيند . با خود مىگويد : مىترسم دزدان بيايند و روزگارم را تباه كنند : كدام روزگار ؟ مگر اينان كه حيات سودمند واقعى ندارند ، روزگارى دارند با خود مىگويد : مردم مىآيند و مرا از كار باز مىدارند كدامين كار ؟ مگر اينان تا گلو در بىكارى فرو نرفته‌اند همينطور آدم لخت عريان بيم آن دارد كه بيايند و لباسش را در آورند كدامين لباس شگفتا ، مىگويد : من مىدانم ، من عالمم ، و از علوم صدها فصل و باب مىدانم ، اما اين تيره بخت ستمكار كوچكترين علم به خود ندارد ، اصلا خود را نمىشناسد او خواص تمام جوهرها را مىداند ، اما در بارهء جوهر خود مانند خر نفهمى است كه هيچ نمىداند . مىگويد ، من همهء حقايق و احكام را مىدانم ، مىدانم چه چيزى جايز است و چه چيزى جايز نيست ، اما نمىداند كه وجود و روشى كه براى رشد روحى خود در پيش گرفته است ، جايز است ، يا جايز نيست ، او پست و زبون مانند عجوز از كار افتاده است تمام رواها و نارواها را مىدانى ، اما نمىدانى كه اصلا وجودت روا است يا ناروا هر گونه كالايى در مقابل تو بگذارند قيمت آن را تشخيص مىدهى ، اما از حماقت به هيچ وجه از قيمت خودت خبرى ندارى تو همچنان علم نجوم هم خوانده‌اى و سعد و نحسها را مىشناسى ، ولى نمىدانى كه وجود خودت سعد است يا نحس مىدانى جان همهء علمها چيست ؟\r\n\r\n( ( 2654 ) ) جان جملهء علمها اين است اين\r\nكه بدانى من كىام در يوم دين\r\n\r\nروح اصلى تمام دانشها آن دانش است كه جان آدمى را ابديت ببخشد . تو از اصول دين عادى اطلاعات كامل دارى ، اما نمىدانى كه اگر اصل خود را ندانى آن اصول دين فايده‌اى به تو نخواهد داشت .\r\n","description":"","footnote":"","page_name":" 163 ","page_number":167},
  {"content":"\r\n\r\n\r\nصفت خرمى شهر سبا و ناشكرى اهل آن\r\n\r\n( ( 2657 ) ) اصلشان بد بود آن اهل سبا\r\nمىرميدندى ز اصحاب لقا\r\n( ( 2658 ) ) دادشان چندان ضياع و باغ و راغ\r\nاز چپ و از راست از بهر فراغ\r\n( ( 2659 ) ) بسكه مىافتاد از پُرّى ثمار\r\nتنگ مىشد معبره بر رهگذار\r\n( ( 2660 ) ) آن نثار ميوه ره را مىگرفت\r\nاز پرىّ ميوه رهرو در شگفت\r\n( ( 2661 ) ) سلَّه بر سر در درختستانشان\r\nپُر شدى ناخواست از ميوه فشان\r\n( ( 2662 ) ) باد آن ميوه فشاندى نى كسى\r\nپر شدى ز ان ميوه دامنها بسى\r\n( ( 2663 ) ) خوشه هاى زفت تا زير آمده\r\nبر سر و روى رونده مىزده\r\n( ( 2664 ) ) مرد گلخن تاب از پُرّىّ زر\r\nبسته بودى بر ميان زرين كمر\r\n( ( 2665 ) ) سگ كليچه كوفتى در زير پا\r\nتخمه بودى گرگ صحرا از نوا\r\n( ( 2666 ) ) گشته ايمن شهر و ده از دزد و گرگ\r\nبز نترسيدى هم از گرگ سترگ\r\nجامهء ايشان اگر چركين شدى\r\nآتش سوزنده شان صابون بدى\r\nدر تنور انداختندى جامه را\r\nبعد يك ساعت شدى خوش با صفا\r\n( ( 2667 ) ) گر بگويم شرح نعمتهاى قوم\r\nكه زيادت مىشد آن يوماً فيوم\r\n\r\nتفسير ابيات\r\nآن اهل سبا اصل و ريشهء بدى داشتند ، آنان از ياران لقاء الله فرار مىكردند . خداوند مزارع و باغ و كشتگاه زيادى به آنان عطا فرموده بود . آن قدر ميوه ها از فراوانى در روى زمين از درختها مىفتاد كه راه عبور را بر رهگذر مىبست . تراكم آن همه ميوه ها كه به زمين ريخته بود ، رهگذران را به شگفتى وادار مىكرد . سبد بر سر هر كس كه از باغهاى آنان عبور مىكرد ، بدون احتياج به وسيله پر مىگشت . ( 1 ) \r\n","description":"","footnote":" ( 1 ) داستان اهل سبا و تمدن و طغيانگرى آنان را در مجلد پنجم متذكر شده‌ايم ، مراجعه شود . . ","page_name":" 164 ","page_number":168},
  {"content":"\r\nباد مىوزيد و ميوه ها را مىپاشيد و دامنها را پر مىكرد . خوشه ها و شاخه ها از سنگينى ميوه سر فرود آورده به سر و روى رهگذران اصابت مىكرد . مرد گلخنى كه فقيرترين افراد بود از زيادى طلايى كه داشت كمر زرين بر ميان بسته بود . حتى سگها از شدت سيرى كلوچه در زير پا مىكوفتند و گرگ صحرا هم از پر خورى تخمه شده بود . شهر سبا از دزد و گرگ در امان بود . بز و گرگ همراه بودند ، بدون اين كه بز از گرگ هراس داشته باشد . موقعى كه لباسهايشان چرك و كثيف مىشد ، بجاى اين كه با صابون بشويند [ چون از طلق بود 
  ] ، آنها را آتش مىزدند بعد از آتش پاك و تميز بيرون مىآوردند ، من نمىتوانم نعمتهاى قوم سبا را بيان كنم زيرا كه دايماً در حال افزايش بود .\r\n","description":"","footnote":"","page_name":" 165 ","page_number":169},
  {"content":"\r\n\r\nآمدن سيزده پيغمبر به نصيحت اهل شهر سبا\r\n\r\n( ( 2668 ) ) مانع آيد از سخنهاى مهم\r\nانبيا بردند امر فاستقم\r\nچون ز حد بردند ناشكرى چنان\r\nغيرت حق كارگر شد در زمان\r\n( ( 2669 ) ) سيزده پيغمبر آن جا آمدند\r\nگمرهان را ره نمودندى به پند\r\n( ( 2670 ) ) كه هلا نعمت فزون شد شكر كو\r\nمركب شكر ار بخسبد حرّكوا\r\n( ( 2671 ) ) شكر منعم واجب آمد در خرد\r\nور نه بگشايد در خشم ابد\r\n( ( 2672 ) ) هين كرم بينيد و اين خود كس كند\r\nكز چنين نعمت به شكرى بس كند\r\n( ( 2673 ) ) سر ببخشد شكر خواهد سجده اى\r\nپا ببخشد شكر خواهد قعده اى\r\nشكر نعمت نعمتت افزون كند\r\nصد هزاران گُل ز خارى سر زند\r\n( ( 2674 ) ) قوم گفته شكر ما را بر دغول\r\nما شديم از شكر و از نعمت ملول\r\nنعمت چه ، سير شد جانمان ازين\r\nشكر چه گوييم بر گوييد هين\r\nپيش ما اين نعمت آمد محنتى\r\nشكر محنت كس نگفته است اى فتى\r\n( ( 2675 ) ) ما چنان پژمرده گشتيم از عطا\r\nكه نه طاعتمان خوش آيد نه خطا\r\n( ( 2676 ) ) ما نمىخواهيم نعمتها و باغ\r\nما نمىخواهيم اسباب فراغ\r\n( ( 2677 ) ) انبياء گفتند در دل علتى است\r\nكه از آن در حق شناسى آفتى است\r\n( ( 2678 ) ) نعمت از وى جملگى علت شود\r\nطعمه در بيمار كى قوّت شود\r\n( ( 2679 ) ) چند خوش پيش تو آمد اى مضر\r\nجمله ناخوش گشت و صاف او كدر\r\n( ( 2680 ) ) تو عدوّ اين خوشىها آمدى\r\nگشت ناخوش هر چه بر وى كف زدى\r\n( ( 2681 ) ) هر كه او شد آشنا و يار تو\r\nشد حقير و خوار در ديدار تو\r\n( ( 2682 ) ) هر كه از بيگانه باشد با تو هم\r\nپيش تو او بس مه است و محترم\r\n( ( 2683 ) ) اين هم از تأثير آن بيمارى است\r\nزهر او در جمله جانها سارى است\r\n( ( 2684 ) ) دفع آن علت ببايد كرد زود\r\nكه شكر با آن حدث خواهد نمود\r\n( ( 2685 ) ) هر خوشى كايد به تو ناخوش شود\r\nآب حيوان گر رسد آتش شود\r\n\r\n","description":"","footnote":"","page_name":" 166 ","page_number":170},
  {"content":"\r\n\r\n( ( 2686 ) ) كيمياى مرگ و جنگ است آن صفت\r\nمرگ گردد ز ان حياتت عاقبت\r\n( ( 2687 ) ) بس غذايى كه ز وى دل زنده شد\r\nچون بيامد در تن تو گنده شد\r\n( ( 2688 ) ) بس عزيزى كه به ناز اشكار شد\r\nچون شكارت شد بر تو خوار شد\r\n( ( 2689 ) ) آشنايى عقل با عقل از صفا\r\nچون شود هر دم فزون باشد ولا\r\n( ( 2690 ) ) دوستىّ نفس با هر نفس پست\r\nتو يقين مىدان كه دم دم كمتر است\r\n( ( 2691 ) ) ز انكه نفسش گرد علت مىتند\r\nمعرفت را زود فاسد مىكند\r\n( ( 2692 ) ) گر نخواهى دوست را فردا رمان\r\nدوستى با عاقلان كن اين زمان\r\n( ( 2693 ) ) از سموم نفس چون با علتى\r\nهر چه گيرى تو مرض را آلتى\r\n( ( 2694 ) ) گر بگيرى گوهرى سنگى شود\r\nور بگيرى مهر دل جنگى شود\r\n( ( 2695 ) ) ور بگيرى نكتهء بكر و لطيف\r\nبعد دركت گشت بىذوق و كثيف\r\n( ( 2696 ) ) كه من اين را بس شنيدم كهنه شد\r\nچيز ديگر گو به جز آن اى عضد\r\n( ( 2697 ) ) چيز ديگر تازه و نو گفته گير\r\nباز فردا زو شوى سير و نفير\r\n( ( 2698 ) ) دفع علت كن چو علت خو شود\r\nهر حديث كهنه پيشت نو شود\r\n( ( 2699 ) ) تا كه از كهنه بر آرد برگ نو\r\nبشكفاند كهنه صد خوشه ز گو\r\n( ( 2700 ) ) ما طبيبانيم شاگردان حق\r\nبحر قلزم ديد ما را فانفلق\r\n( ( 2701 ) ) آن طبيبان طبيعت ديگرند\r\nكه به دل از راه نبضى بنگرند\r\n( ( 2702 ) ) ما به دل بىواسطهء خوش بنگريم\r\nكز فراست ما به عالى منظريم\r\n( ( 2703 ) ) آن طبيبان غذايند و ثمار\r\nجان حيوانى بديشان استوار\r\n( ( 2704 ) ) ما طبيبان فعاليم و مقام\r\nملهم ما پرتو نور جلال\r\n( ( 2705 ) ) كاين چنين فعلى تو را نافع بود\r\nو آن چنان قولى زره قاطع بود\r\n( ( 2706 ) ) اين چنين قولى تو را پيش آورد\r\nو آن چنان فعلى تو را نيش آورد\r\nآن چنان و اين چنين از نيك و بد\r\nپيش تو بنهيم و بنماييم جدّ\r\nگر تو خواهى اين گزين ور خواهى آن\r\nزهر و شكَّر سنگ و گوهر شد عيان\r\n\r\n","description":"","footnote":"","page_name":" 167 ","page_number":171},
  {"content":"\r\n\r\n\r\n( ( 2707 ) ) آن طبيبان را بود بولى دليل\r\nوين دليل ما بود وحى خليل\r\n( ( 2708 ) ) دست مزدى مىنخواهيم از كسى\r\nدست مزد ما رسد از حق بسى\r\n( ( 2709 ) ) هين صلا بيمارى ناسور را\r\nداروى ما يك به يك رنجور را\r\n\r\nآيه\r\n« فَاسْتَقِمْ كَما أُمِرْتَ وَمَنْ تابَ مَعَكَ وَلا تَطْغَوْا إِنَّه بِما تَعْمَلُونَ بَصِيرٌ » ( 1 )  11 : 112 ( آن چنان كه به تو امر شده است ، تو با كسانى كه با تو به خدا باز گشت كرده‌اند ثابت قدم باش ) .\r\n« فَلِذلِكَ فَادْعُ وَاِسْتَقِمْ كَما أُمِرْتَ وَلا تَتَّبِعْ أَهْواءَهُمْ وَقُلْ آمَنْتُ بِما أَنْزَلَ الله مِنْ كِتابٍ وَأُمِرْتُ لأَعْدِلَ بَيْنَكُمُ ، الله رَبُّنا وَرَبُّكُمْ لَنا أَعْمالُنا وَلَكُمْ أَعْمالُكُمْ لا حُجَّةَ بَيْنَنا وَبَيْنَكُمُ الله يَجْمَعُ بَيْنَنا وَإِلَيْه اَلْمَصِيرُ . » 42 : 15 ( 2 )  ( و بدين جهت دعوت كن و چنان كه مأمور شده‌اى استقامت بورز و از هواهاى كفار تبعيت مكن و بگو من بان كتاب كه خدا نازل كرده است ايمان آورده و مأمور شده‌ام كه ميان شما عدالت برقرار كنم . الله خداى ما و شماست ، اعمال ما براى ما است و كردارهاى شما براى خودتان ، حجتى ميان شما و ما وجود ندارد . خدا ميان ما و شما را جمع خواهد كرد و مصير همه به سوى اوست ) .\r\n« لَئِنْ شَكَرْتُمْ لأَزِيدَنَّكُمْ وَلَئِنْ كَفَرْتُمْ إِنَّ عَذابِي لَشَدِيدٌ . » 14 : 7 ( 3 )  ( اگر سپاس گزار باشيد ، بر نعمتهاى شما خواهيم افزود و اگر كفران و ناسپاسى كنيد عذاب من سخت است ) .\r\n« وَما أَسْئَلُكُمْ عَلَيْه مِنْ أَجْرٍ إِنْ أَجْرِيَ إِلَّا عَلى رَبِّ اَلْعالَمِينَ . » 26 : 109 ( 4 ) \r\n","description":"","footnote":" ( 1 ) سوره هود ، آيهء 112 . .  ( 2 ) سوره الشورى ، آيهء 15 . .  ( 3 ) سوره ابراهيم ، آيهء 7 . .  ( 4 ) سوره الشعراء ، آيهء 109 . . ","page_name":" 168 ","page_number":172},
  {"content":"\r\n\r\n( من در مقابل اجراى رسالتم پاداش نمىخواهم ، پاداش من بعهدهء كسى نيست جز خداوند عالميان ) .\r\n\r\n( ( 2694 ) ) گر بگيرى گوهرى سنگى شود\r\nور بگرى مهر دل جنگى شود\r\n( ( 2695 ) ) ور بگيرى نكتهء بكر و لطيف\r\nبعد دركت گشت بىذوق و كثيف\r\n\r\nانحراف درونى يك پديدهء بىطرف نيست ، بلكه علتى است كه مهرها را كينه ، حقها را باطل ، نكته هاى بكر و لطيف را كهنه و كثيف مىسازد\r\nنسبت عظمت مسأله‌اى كه جلال الدين در دو بيت فوق متذكر مىشود ، با اهميتى كه مردم معمولا براى اين مسئله قائلاند ، نسبت كاملًا معكوس است . شايد از جنبهء ذهنى قضيه اغلب مردم آگاهند كه هر جوهرى كه در درون آدمى رسوب پيدا كند ، همهء گفتارها و كردارها و نيتهاى انسانى را با رنگ خود رنگ آميزى مىكند . آرى اغلب مردم اين قضيه را كم و بيش مىدانند ، اما هيچ كس حاضر نيست كه در بارهء رسوب يافته در درون خويش به تامل بپردازد و با واقعيات تعديلش كند .\r\nبراى نشان دادن اهميت قضيهء مورد بحث ، لازم است كه مجموع عواملى را كه انسان را به جبهه گيرى و اختصاص پذيرى وادار مىكند ، به طور فهرست در نظر بگيريم :\r\n1 - عامل وراثت كه به وسيلهء كروموزومها از پدران به فرزندان منتقل مىگردد با قطع نظر از تعيين مقدار و چگونگى اوصاف قابل انتقال و شرايط آن ، اين مسئله مسلم است كه وراثتى در كار است و نوعى از اختصاص انسانى از پدران به فرزندان منتقل مىگردد .\r\n","description":"","footnote":"","page_name":" 169 ","page_number":173},
  {"content":"\r\n2 - عامل خانوادگى و سيستمى كه در يك خانواده حكمفرما است از خصوصيتهاى روانى و اخلاقى و مذهبى و اقتصادى خانواده ناشى شود .\r\n3 - عامل محيط جغرافيايى و حقوقى و سياسى و مذهبى و اقتصادى . . . 4 - دخالت حواس و چگونگى ساختمان درونى انسان در جهان يا بى و انسان بينى : . . . در مجلدات تفسير و نقد و تحليل مثنوى بارها اين اصل را كه از دورانهاى قديم مورد تصديق همه بوده و نيلز بوهر آن را با يك جملهء ادبى و زيبا بيان كرده است : « ما در نمايش نامه بزرگ وجود هم بازيگريم هم تماشاگر » متذكر شده‌ايم . و گفته‌ايم : آن چه را كه بنام خطاى حواس معروف شده است ، غلط مشهورى است كه از مسامحه در شناخت عالىترين منشا معارف ما ناشى شده است . چشمى كه كوه بسيار مرتفع را از دور مانند تپه‌اى بلند مىبيند ، به هيچ وجه خطا نمىكند ، بلكه با نظر به ساختمان و مسافت ميان چشم و جسم مريى و ساير شرايط فيزيكى بايد همان كوه مرتفع مانند تپهء كوتاهى ديده شود ، اگر بر عكس يعنى با شرايط فوق باز كوه مرتفع ديده شود ، چشم خطا كرده است . اين عامل چهارم در ايجاد اختصاص ديدگاه و هر گونه تماس انسان با واقعيتهاى خارج از خود ، فوق العادهء حائز اهميت است .\r\n5 - موقعيتهاى موقت مانند ، حالاتى كه انسان در لذت غوطه ور است ، يا در اندوه فرو رفته است ، همچنين خوش بينىها و بد بينىها كه سطح من را فرا گرفته است و نمىگذارد من بى طرفانه با واقعيت تماس بگيرد . اين موقعيتهاى موقتى هم كم و بيش موجب اختصاص در گيرندگى و باز دهى روان آدمى مىگردد .\r\n6 - اختصاصات دائمى كه ما براى تسهيل مطلب ، اصطلاح جوهر رسوب يافته در درون براى آن به كار برديم . موقعيت و اختصاص شمارهء 5 و 6 ممكن است بيكى از دو عامل زير مستند باشد :\r\nالف - عامل غير اختيارى - بدين معنى كه ريشه هاى محسوس يا نامحسوس و ظريف از عوامل شماره 1 و 2 و 3 و 4 در موقعيت و اختصاص مزبور دخالت بورزند .\r\n","description":"","footnote":"","page_name":" 170 ","page_number":174},
  {"content":"\r\nب - عامل اختيارى - آن چه كه مذاهب و مكتبهاى اخلاقى و ساير اصول شايستهء انسانى اهميت مىدهد ، همين قسم است ، يعنى جوهر رسوب يافتهء اختيارى . بتوضيح اين كه براى به وجود آوردن انسان سالم با روح شايستهء انسانى كه در هر حال و در هر موقعيت بتواند موجودى در راه تكامل ايده آل بوده باشد ، لازم است كه از تبلور و رسوب جوهرى در درون كه باعث دگرگون ساختن واقعيات و رنگ آميزى آنها بوده باشد ، جلوگيرى شود . اين مطلب بان سادگىها نيست كه اغلب مردم حتى بعضى از متفكرين گمان مىكنند . اولًا بايد بدانيم كه ما در اين مطلب با چند مسئله روبه رو هستيم و سپس وضع روانى انسان را در مقابل آن مسائل مورد بحث و بررسى قرار بدهيم :\r\nمسئلهء يكم - آيا رسوب يافتن جوهر مخصوص در درون ، يكى از پديده هاى ضرورى و طبيعى است ؟ مسئلهء دوم - اگر رسوب يافتن آن جوهر يك پديدهء ضرورى و طبيعى نيست از نظر ارزش چطور ؟ يعنى آيا تبلور و رسوب جوهر از هر نوع كه باشد ، داراى ارزش است يا نه ؟ مسئلهء سوم - آيا تعليم و تربيت در تضعيف و تشديد و به طور كلى در وجود و عدم جوهر مزبور موثر است يا نه ؟ مجبوريم بار ديگر براى اهميت بررسى اين جوهر رسوب يافته ، متذكر شويم كه : پديده مزبور از نظر ارزش و ضرورت هر چه باشد ، دامن گير اكثريت قريب به اتفاق انسانها حتى متفكرين مىباشد . اگر جوهر مزبور را از متفكرين و جهان بينان منها كنند ، آثار روانى و فكرى آنان در بارهء انسان بسى محدود و محتويات اين همه كتابهاى بىشمار را در چند مجلد كتاب محدود مىتوان عرضه كرد . ولى در مقابل اين محدوديت و تقليل ، قيافهء درخشان علمى خالص و تماس با واقعيتهاى آنان چنان بروز مىكند كه طلاى ناب خالص از اختلاط به خاكهاى بىارزش .\r\n","description":"","footnote":"","page_name":" 171 ","page_number":175},
  {"content":"\r\nبه عنوان مثال اگر جوهر رسوب يافته غريزه جنسى را از روان فرويد بيرون بكشند و فقط مطالب علمى خالص او را منظور بدارند . شمارهء اوراق كتابهايش به ورقهاى محدودى تنزل مىيابد و چهره درخشان علمى واقعى او تا حدودى روشنگر فرهنگ بشرى مىگردد . همچنين اگر وجود و ماهيت تجريد شدهء ذهنى را از كتاب اسفار بر كنار كنند ، عظمت مغزى صدر المتالهين توانايى رهبرى نوعى از فرهنگ بشرى را كاملًا نشان مىدهد . براى تصديق اهميت حياتى اين پديده ( جوهر رسوب يافته ) مىتوانيد اوراق فرهنگ بشرى را مطالعه كنيد و به بينيد كه پديدهء مزبور چقدر ويرانگرى و سازندگى شگفت انگيزى داشته است لايب نيتز را به بينيد كه از جوهر نشاط آفرين درونى خود چه عالم زيبا و انسان مطلوب ساخته است . آلبر كامو را هم مطالعه كنيد و ريشه هاى جوهر رسوب يافته اش را به دست بياوريد : او در الجزاير در خانوادهء فقيرى متولد مىشود ، پدرش كه در آغاز جنگ جهانى اول داوطلبانه به صفوف ميهن پرستان فرانسوى پيوسته بود . كشته مىشود . مادرش در خانه هاى مردم به كلفتى مىپردازد و زندگى خانواده اش را از اين راه تأمين مىكند . خود كامو در ايام تحصيل گاهى وسايل يدكى اتومبيل مىفروخت ، زمانى كارمند بنگاه معاملاتى بود و مدتى هم به كارمندى شهربانى اشتغال داشت . . . او از آغاز جوانى پوچى زندگى را هدف گيرى كرده بود عبارت ذيل را توجه فرماييد :\r\n« شهرت او بيشتر در فلسفهء پوچى است كه از همان آغاز جوانى همهء انديشه اش را تسخير كرده بود . » ( 1 )  در نتيجهء همين وضع رسوب يافته است كه عالىترين نيروهاى مغزيش رنگ پوچى و بىهدفى را به انسان و جهان مىمالد و اگر هم در درونش به خلاصى از وضع رسوب يافتهء مزبور تلاش كند ، باز تحت تأثير همان وضع رسوب يافته حركت مىكند . ( 2 )  بر گرديم به مسائل سه گانه كه در موضوع بحث ما حايز اهميت مىباشند :\r\n","description":"","footnote":" ( 1 ) فلسفه پوچى ، ده مقاله آلبر كامو ، ترجمه محمد تقى غياثى ، ص 6 . .  ( 2 ) اين كه گفتيم : « اگر هم در درونش تلاشى براى خلاصى از وضع رسوب يافته داشته باشد » . با نظر به استنتاج كلى است كه در ص 13 از كتاب فوق ، آقاى دكتر غياثى از مجموع نظريات كامو نموده است . . او مىگويد : « پيام خوش بينانه كامو اين است : زندگى پوچ است جهان فرا خور حال آدمى نيست . اما زمين طبيعىترين جايگاه بشر است . زندگى با چون و چرا تلخ مىشود ، پس آن را چنان كه هست بپذيريم ، با مبارزه جام دل تهى را سرشار از شور هستى كنيم زندگى زيبا است نه منطقى ، نبايد به استقبال مرگ شتافت . با گرمى خورشيد و لطافت آب درهم آميزيم ، روى جهان غم انگيز و پشت آن دل انگيز است » . . ","page_name":" 172 ","page_number":176},
  {"content":"\r\n\r\nمسئلهء يكم - آيا رسوب يافتن جوهر مخصوص در درون يك پديدهء ضرورى و طبيعى است ؟\r\nبه نظر مىرسد كه پاسخ مثبت يا منفى به سؤال فوق بستگى به وضع روحى افراد انسانى دارد .\r\nاشخاصى كه توانايى ايجاد تحول روحى در خود نداشته باشند ، اغلب نمىتوانند از گرفتارى بيك نوع جوهر رسوب يافته نجات پيدا كنند .\r\nانعقاد جوهر مفروض در حقيقت كشف از ناتوانى پذيرش آن تحول و دگرگونى است كه از تنوع روابط او با انسان و جهان ايجاد مىگردد . بدين جهت وضع مخصوصى را در روح ثابت نگه مىدارد و در مواقع روبه رو شدن با دگرگونىها آن را پناهگاه خود قرار مىدهد .\r\nبه عنوان مثال شخصى را فرض كنيم كه جوهر رسوب يافتهء روانى او اين است كه ديگران قدر و منزلت عظيم او را نمىدانند ، همه به وضع روحى عالى او جاهلند . براى چنين شخصى همواره يك حالت نگرانى از ديگران هجوم مىآورد . در اين فرض رويدادهاى انسانى در حال ارتباط با او دو نوع پيدا مىكند :\r\nنوع يكم - رويدادهايى هستند كه صريح و به طور مستقيم كشف از بىاعتنايى يك يا چند انسان به قدر و منزلت عظيم او مىكند . البته اين رويدادها اختصاص\r\n","description":"","footnote":"","page_name":" 173 ","page_number":177},
  {"content":"\r\nبه او ندارد ، زيرا شناسايى و بجا آوردن اشخاص يكديگر را ، به آشنايى و وجود دلايلى نيازمند است .\r\nپاره‌اى از همين نوع رويدادها جنبهء اختصاصى پيدا مىكند و به شخص مفروضى روى مىآورد كه ناشى از عوامل شخصى مىباشد .\r\nنوع دوم - رويدادهايى هستند كه نه صراحتى در بىاعتنايى دارند و نه حتى اشاره‌اى ، ولى آن جوهر رسوب يافتهء روانى مانند آهن ربايى است كه همهء رويدادها را به حوزهء جذب خود مىكشد و تفسير مىكند ، چنان كه رابطهء خود آن شخص را با اجتماع نيز روى همان جوهر رسوب يافته توجيه مىكند ، يعنى خود آن شخص هم از جوهر مفروض يك اصل بديهى يا اصل موضوعى ثابت شده ( آكسيوم ) انتزاع مىكند كه مفادش اين است : من در اجتماع مجهول القدر هستم . به نظر مىرسد انعقاد جوهر مفروض رابطهء مستقيم با ناتوانى روانى دارد .\r\nاشخاصى كه داراى روح رشد يافته هستند از انعقاد هر گونه جوهر رسوبى مىتوانند جلوگيرى كنند ، و همواره روح تازه‌اى داشته باشند كه در جهان تازه‌اى زندگى مىكند . اين استمرار روح را نبايد به بىاصلى و بىاعتنايى به حقايق و واقعيات تفسير كرد ، زيرا تفاوت زياد است ميان دورى از رنگ آميزى كردن روح با يك رنگ مخصوص كه موجب گرفتارى آن گردد و تحرك و تحول نو بنو روح در راه ايده آلهاى اعلا كه قطعا به اصل و قانون نيازمند است .\r\nبا نظر به ماهيت اصل و قانونى كه روح به وسيلهء آن در مسير ايده آل قرار مىگيرد ، تحرك و تحول در هويت روح ايجاد مىگردد ، نه اين كه رنگ مخصوص يا زنجير گرانبارى به دست و پاى روح باشد عدالت اصلى است كه نه تنها رنگى به روح نمىدهد ، بلكه آزادى مطلق روح را از خواسته ها و تمايلات طبيعى كه سد راه وصول به ايده آلاند ، تأمين مىكند .\r\n","description":"","footnote":"","page_name":" 174 ","page_number":178},
  {"content":"\r\n\r\n\r\nمسئلهء دوم - آيا رسوب كردن جوهر مخصوصى در روح داراى ارزش است ؟\r\nاگر مقصود از جوهر مفروض يك حالت فعال در روح باشد كه از ميخكوب شدن روان و پيشانى به خاك ساييدن آن در مقابل بتهايى كه رويدادها به بشريت عرضه مىكنند ، جلوگيرى نمايد ، چنين جوهر مفروض اگر چه بندرت اتفاق مىفتد يا بندرت مورد بهره بردارى منطقى قرار مىگيرد ، داراى ارزش وسيله‌اى مىباشد زيرا جوهر مفروض در اين حال مانند نيروى بسيار مفيد است كه در اختيار يك دستگاه ماشينى قرار گرفته است كه داراى هدايت كنندهء عاقل و مختار مىباشد .\r\nاگر جوهر مفروض از نوعى باشد كه در مسئلهء يكم متذكر شديم نه تنها ارزشى ندارد ، بلكه يك حالت مبارزه با ارزشها و واقعيات در روح انسانى ايجاد مىكند .\r\nمسئلهء سوم - آيا تعليم و تربيت در تضعيف و تشديد و وجود و عدم جوهر مفروض موثر است يا نه ؟\r\nاگر از نظر علوم روانى و فلسفى ريشه هاى جوهر مفروض به وراثت و عوامل اوليهء دوران كودكى مستند نبوده باشد و وجود اين جوهرها ضرورى و طبيعى تلقى نشود ، تعليم و تربيت هم در به وجود آوردن جوهرها و هم در نابود ساختن ، و تضعيف و تشديد آنها مىتواند موثر بوده باشد ، زيرا بنا به اين فرض جوهرهاى رسوب يافته از قبيل عوارضى مىشوند كه با عواملى مىآيند و با عوامل ديگر زايل مىشوند و اما اگر علوم روانى و فلسفى ريشه هاى اصيلى براى آن جوهرها اثبات كنند ، به وجود آوردن و نابود ساختن كلى آنها منتفى مىگردد ، ولى در صورت مضر بودن مىتوان بوسيله ى تعليم و تربيت آنها را تضعيف و در صورت مفيد بودن مىتوان تشديدش كرد .\r\nبه نظر ما علوم تعليم و تربيت به اين مسئلهء اساسى تا كنون اهميتى نداده است ، گمان كرده‌اند كه با تشريح كلمهء عادت و خواص و احكام آن مىتوانند اين مسئلهء با\r\n","description":"","footnote":"","page_name":" 175 ","page_number":179},
  {"content":"\r\n\r\nاهميت را حل و فصل كنند .\r\nفرض مىكنيم كه ما با شناسايى عادت و لوازمش ، توانستيم پديدهء جوهر رسوب يافته را پيدا كنيم . آيا مىتوانيم با اين حال حقيقت و ريشه هاى آن را هم درك كنيم ؟ حد اقل مىتوان گفت : اين جوهرهاى رسوب يافته آن عادات پذيرفته شدهء روح هستند كه اصطلاحا آنها را عادت روانى مىگويند . اين گونه عادات روانى از آن قسم نيستند كه روح بتواند خود آنها را كشف و ارزيابى و در صورت مضر بودن اعتراف به امكان معالجه داشته باشد .\r\nاين جوهرها مانند جزء يا پوست روح آدمى شده‌اند كه تنها وجود خودشان را تثبيت نمىكنند ، بلكه جهان و انسان و بايستگىها و شايستگىهاى آن دو را هم تفسير و توجيه مىكنند .\r\nتفسير ابيات\r\nاگر بخواهيم تفصيلات زيادى در بارهء نعمتهايى كه خدا به قوم سبا داده بود بيان كنم ، نمىتوانم سخنهاى مهمى را كه بايد بگويم عرضه كنم .\r\nخلاصه پيامبران مطابق دستور « فَاسْتَقِمْ كَما أُمِرْتَ » 11 : 112 عمل كردند . وقتى كه ناشكرى قوم سبا از حد گذشت . غيرت الهى گريبانشان را گرفت .\r\nسيزده پيامبر براى هدايتشان دست به كار شدند و راه را بگمراهان آن قوم نشان دادند و مىگفتند : اى مردم ، نعماى الهى براى شما فراوان شده است ، سپاسش گوييد و حق بندگيش را بجاى آوريد . اگر مىبينيد وسيلهء شكر گذارى ( زبان و قلب ) خوابيده است بيدارش كنيد و به حركتش بيندازيد . مگر نمىدانيد كه :\r\n\r\n( ( 2671 ) ) شكر منعم واجب آمد در خرد\r\nور نه بگشايد در خشم ابد\r\n\r\nكرامتهاى الهى را به بينيد . آيا كسى را ديده‌ايد كه از چنان نعمتهاى بزرگ بشكرى كفايت كند . چه خداى مهربانى نعمت سر و مغز و انديشه به آدمى مىدهد و به سجده‌اى اكتفا مىكند . پاها را مىبخشد و يك نشستن براى ذكر به عنوان\r\n","description":"","footnote":"","page_name":" 176 ","page_number":180},
  {"content":"\r\nسپاس مىخواهد يقيناً بدان كه .\r\n\r\nشكر نعمت نعمتت افزون كند\r\nصد هزاران گل ز خارى سر زند\r\n\r\nپاسخ نابخردانهء قوم سبا در مقابل آن پيامبران چنين بود كه شكر گذارى ما را غول و ديو برده است ، ما از شكر و خود نعمت ملول و دل تنگ شده‌ايم كدامين نعمت ؟ جان ما از اين نعمتها سير شده است ، حالا بگوييد به بينيم : در مقابل اين گونه وسيلهء درد سر چه بايد بگوييم ؟ اين نعمتها براى ما مشقت و محنتى شده است ، مگر مشقت و رنج هم شكر گذارى دارد ؟ ما از فراوانى عطا آن قدر پژمرده گشته‌ايم كه نه حال اطاعت داريم و نه مىتوانيم به انحراف و خطا توجهى داشته باشيم . چرا اين همه اصرار مىكنيد ؟ ما نه نعمت و باغ مىخواهيم و نه ساير اسباب رفاه و آسايش .\r\nپيامبران در پاسخشان گفتند : شما به بيمارى درونى دچار شده‌ايد كه نمىتوانيد حق شناس باشيد . آن علت و بيمارى همهء نعمتها و مزاياى دنيا را علت مىنمايد ، عالىترين طعام براى بيمار نمىتواند قوت و نيرويى ببخشد . اين بىنواى زيان بخش به خود و بيگانه ، چقدر مزايا و خوشىها به تو روى آورد ، ولى بدان جهت كه درون تو معلول و تيره بود همهء آنها را تيره كرد و نفرت انگيز ساخت .\r\nتو در حقيقت دشمن خوشىها هستى ، بهر چه كه دست بزنى ناخوشى درون تو بان سرايت كرده كثيف و پليدش خواهد ساخت . هر كسى كه با تو رابطه‌اى برقرار كند و يارى نمايد ، با ديدار تو محقر و خوار خواهد گشت . كسى كه از تو دور و بيگانه باشد بزرگ و محترم خواهد بود .\r\nاين هم از تأثير آن بيمارى درونى است . در درون تو زهرى است كه مىجوشد و بهمهء جانهاى آدميان سرايت مىكند .\r\nبايد هر چه زودتر به دفع آن بيمارى پرداخت كه شكر شيرين با تماس با آن به نجس مبدل مىگردد هر خوشى كه به سوى تو روى آورد ناخوش مىگردد ، به طورى كه اگر آب حيات به وجود تو سرازير شود مبدل به آتش خواهد گشت .\r\n","description":"","footnote":"","page_name":" 177 ","page_number":181},
  {"content":"\r\nآن صفت بيمارى درونى تو كيمياى مرگ و بلا است ، حيات شادابت را روزى به دست نابودى خواهد سپرد .\r\nبسا غذاهايى كه دلها را زنده مىكند ، وقتى كه به بدن تو وارد مىشود مىگندد .\r\nبسا انسانهاى عزيز كه با ناز و كرشمهء زياد شكار كسى مىشوند ، وقتى كه شكار تو شوند خوار و تيره بخت مىگردند .\r\nآشنايى عقل با عقل است كه به جهت صفا و خلوص و روشنايى موجب افزايش عظمت مىشود .\r\nاما هم داستان شدن نفس با نفس پست ديگر لحظه بلحظه انسان را رو به سقوط مىكشاند ، زيرا نفس آدمى همواره بسراغ بيمارىهاى اخلاقى درونى مىرود تا براى خود وسيله‌اى به دست بياورد و معرفت نجات بخش جان آدمى را تباه سازد . اگر مىخواهى دوستى به دست بياورى كه پس از چند صباح ترا سر گردان رها نكند ، هم امروز علقهء محبت و دوستى را با خردمندان پى ريزى نما . در آن موقع كه انسان داراى بيمارى درونى است ، هر چه را بگيرد ، سموم مرگبار نفس حيوانى آن را آلت بيمارى درونى مىنمايد . آرى -\r\n\r\n( ( 2694 ) ) گر بگيرى گوهرى سنگى شود\r\nور بگيرى مهر دل جنگى شود\r\n( ( 2695 ) ) ور بگيرى نكتهء بكر و لطيف\r\nبعد دركت گشت بىذوق كثيف [\r\n\r\nاين تبدل تباه كننده را كه مىبيند ، مىخواهد ، آن را به طورى توجيه كند كه خود را قانع بسازد مىگويد : آرى - 
  ] من اين نكته لطيف و سازنده را بارها شنيده‌ام و براى من تازگى ندارد ، چيز ديگرى بگو كه براى من تازگى داشته باشد .\r\nفرض مىكنيم : كه حقيقتا با يك واقعيت تازه‌اى روبه رو شدى [ آن بيمارى درونى نخواهد گذاشت آن واقعيت جديد سازندگى مناسبى در تو ايجاد كند ، لذا - 
  ] به زودى از آن واقعيت هم سير خواهى گشت و براى تو نفرت انگيز جلوه خواهد كرد . براى درك واقعى كهنه ها و تازه و تفكيك ميان آنها -\r\n","description":"","footnote":"","page_name":" 178 ","page_number":182},
  {"content":"\r\n\r\n( ( 2698 ) ) دفع علت كن چو علت خو شود\r\nهر حديث كهنه پيشت نو شود\r\n( ( 2699 ) ) تا كه از كهنه بر آرد برگ نو\r\nبشكفاند كهنه صد خوشه ز گو\r\n\r\nمربيان الهى هستند كه تربيت يافتهء حقند و مىتوانند بيمارىهاى روح آدميان را معالجه كنند .\r\n[ ممكن است شما بگوييد : اين بيمارىهاى روحى چنان محكم و فولادين هستند كه با هيچ وسيله نمىتوان آنها را شكافت و از بين برد 
  ] پاسخ شما روشن است ، زيرا آن عصاى چوبين كه در دست طبيب تعليم يافته الهى بود ، دريارا شكافت و كوچه هاى خشك از آن دريا در آورد .\r\nطبيبان حق بهمهء سدهاى فولادين و بهمهء بيمارىهاى ريشه دار مسلطاند و مىتوانند آنها را از بين ببرند . شما طبيبان الهى را با طبيبان طبيعت مقايسه نكنيد . گروه دوم از حركت نبض و ساير آثار طبيعى به ظواهر درون آدميان راه مىيابند ، اما گروه اول بدون واسطه راه به دلها دارند ، زيرا از افق بسيار عالى به درون انسانها مىنگرند . طبيبان طبيعى سر و كارشان با غذا و ميوه و ساير عناصر بنيادى زندگى حيوانى است ، اما طبيبان ربانى با اعمال و گفتار انسانها در پرتو نور جلال الهى ، به درون انسانها راه مىيابند و حقش را از باطلش جدا مىكنند .\r\nآرى ، ما طبيبان حق خوبىهاى واقعى را از بديهاى واقعى تفكيك مىكنيم و پيش رويتان مىگذاريم .\r\nآن گاه اختيار با شما است كه زهر را انتخاب كنيد يا شكر شيرين را . طبيبان طبيعى به وسيلهء ديدن و تجزيهء بول واقع را به دست مىآورند ، ما طبيبان حق سر چشمهء معرفت را از الهام الهى مىگيريم و هرگز توقع پاداش از كسى نداريم ، زيرا دستمزد ما از خود خدا است . هم اكنون ما به بيماران كهنه اعلان مىكنيم كه هر دردى را مىتوانيم معالجه كنيم و براى هر دردى دوايى داريم .\r\n","description":"","footnote":"","page_name":" 179 ","page_number":183},
  {"content":"\r\n\r\nمعجزه خواستن قوم از پيغمبران\r\n\r\n( ( 2710 ) ) قوم گفتند اى گروه مدعى\r\nكو گواه علم و طب نافعى ؟\r\n( ( 2711 ) ) چون شما بستهء همين خواب و خوريد\r\nهم چو ما باشيد و در ده مىچريد\r\n( ( 2712 ) ) چون شما در دام اين آب و گليد\r\nكى شما صياد سيمرغ دليد\r\n( ( 2713 ) ) حب چاه و سرورى دارد بران\r\nكه شمارد خويش از پيغمبران\r\n( ( 2714 ) ) ما نخواهيم اين چنين لاف و دروغ\r\nكردن اندر گوش و افتادن به دوغ\r\n( ( 2715 ) ) انبيا گفتند كاين ز ان علت است\r\nمايهء كورى حجاب رؤيت است\r\n( ( 2716 ) ) دعوى ما را شنيديد و شما\r\nمىنبينيد اين گهر در دست ما\r\n( ( 2717 ) ) امتحان است اين گهر مر خلق را\r\nماش گردانيم گرد چشمها\r\n( ( 2718 ) ) هر كه گويد كو گوا گفتش گواست\r\nكو نمىبيند گهر حبس عماست\r\n( ( 2719 ) ) آفتابى در سخن آمد كه خيز\r\nكه بر آمد روز برجه كم ستيز\r\n( ( 2720 ) ) تو بگويى آفتابا كو گواه ؟\r\nگويدت اى كور از حق ديده خواه\r\n( ( 2721 ) ) روز روشن هر كه او جويد چراغ\r\nعين جستن كوريش دارد بلاغ\r\n( ( 2722 ) ) ور نمىبينى گمانى برده اى\r\nكه صباح است و تو اندر پرده اى\r\n( ( 2723 ) ) كورى خود را مكن زين گفت فاش\r\nخامش و در انتظار فضل باش\r\nفضل بىعلت مگر دريا بُدت\r\nزين شقاوت روى دل بر تابدت\r\nور نه مانى در چنين كورى ابد\r\nآينه پنهان شد از تو در نمد\r\n( ( 2724 ) ) در ميان روز گفتن روز كو ؟\r\nخويش رسوا كردن است اى تند خو\r\n( ( 2725 ) ) صبر و خاموشى جذوب رحمت است\r\nوين نشان جستن نشان علت است\r\n( ( 2726 ) ) انصتوا بپذير تا بر جان تو\r\nآيد از جانان جزاى انصتوا\r\n( ( 2727 ) ) گر نخواهى نكس پيش اين طبيب\r\nبر زمين مىزن زر و سر اى لبيب\r\n( ( 2728 ) ) گفت افزون را تو به فروش و بخر\r\nبذل جاه و بذل جان و بذل زر\r\n( ( 2729 ) ) تا ثناى تو بگويد فضل هو\r\nكه حسد آرد فلك بر جاه تو\r\n\r\n","description":"","footnote":"","page_name":" 180 ","page_number":184},
  {"content":"\r\n\r\n\r\n\r\n\r\n( ( 2730 ) ) چون طبيبان را نگه داريد دل\r\nخود ببينيد و شويد از خود خجل\r\n( ( 2731 ) ) دفع اين كورى به دست خلق نيست\r\nليك اكرام طبيبان از هداست\r\n( ( 2732 ) ) اين طبيبان را به جان بنده شويد\r\nتا به مشك و عنبر آكنده شويد\r\n\r\nآيه\r\n« وَقالَ اَلْمَلأُ مِنْ قَوْمِه اَلَّذِينَ كَفَرُوا وَكَذَّبُوا بِلِقاءِ اَلآخِرَةِ وَأَتْرَفْناهُمْ فِي اَلْحَياةِ اَلدُّنْيا ما هذا إِلَّا بَشَرٌ مِثْلُكُمْ يَأْكُلُ مِمَّا تَأْكُلُونَ مِنْه وَيَشْرَبُ مِمَّا تَشْرَبُونَ . » 23 : 33 ( 1 )  ( و آن گروه چشمگير قومش كه كفر ورزيده و ديدار آخرت را تكذيب كرده بودند و ما آنان را در زندگانى پست به كامكارى خودشان واگذار كرده بوديم ، گفتند : كه اين پيامبر هم جز بشرى مثل شما نيست ، از آن چه شما مىخوريد آنان نيز مىخورند و از آن چه مىآشاميد آنان نيز مىآشامند ) .\r\n« وَإِذا قُرِئَ اَلْقُرْءانُ فَاسْتَمِعُوا لَه وَأَنْصِتُوا لَعَلَّكُمْ تُرْحَمُونَ » 7 : 204 . ( 2 ) \r\n( موقعى كه قرآن خوانده مىشود گوش بان فرا دهيد و ساكت شويد ، شايد مورد ترحم قرار بگيريد . )\r\n\r\n( ( 2723 ) ) كورى خود را مكن زين گفت فاش\r\nخامش و در انتظار فضل باش\r\n\r\nانحراف و نابينايى درونى را نبايد فورا و بدون شكيبايى به مردم عرضه كرد .\r\nابراز انحرافات و نابينايىهاى درونى سه صورت دارد :\r\nصورت يكم\r\n- اين كه انسانى است در مسير تقوى و تكامل و از بروز ناچيزترين انحراف روحى بيمناك مىشود و توانايى تحمل را از دست مىدهد و مىخواهد پيشامد ناگوار را فورا از سر راه خود دور كند . اين ابراز با شرايط مناسب بسيار مطلوب\r\n","description":"","footnote":" ( 1 ) سوره المؤمنون ، آيهء 33 . .  ( 2 ) سوره الاعراف ، آيهء 204 . . ","page_name":" 181 ","page_number":185},
  {"content":"\r\n\r\n\r\nو شايستهء رهرو و منزلگه كمال است و اين گونه اشخاص مىدانند درد و بيمارى خود را در چه موقع و بكدامين انسان ابراز نمايند . آنان با اظهارات جريان درونى خويش نالهء بيمارى را مجسم مىسازند كه در جستجوى طبيب و دواست .\r\nصورت دوم\r\n- كسانى هستند كه از ابراز انحراف و تيرگىهاى درونى قصد بهبودى روانى را ندارند ، بلكه مىخواهند واقعيتى را بى طرفانه ابراز كنند . اگر اينان متوجه انحراف و تباهى درونى خود باشند و بدانند كه وضع پليدى را آشكار مىكنند ، اگر داراى وجدان و عقل سليم باشند ، خود از بوى عفونى اظهارات خود متنفر خواهند گشت و اين تنفر تدريجا ممكن است آنان را بملاحظهء شرايط اظهار انحراف و تشخيص كسانى كه بايستى با آنها در ميان بگذارند ، وادار كند و اگر به انحراف و تباهى درونى خود متوجه نباشند ، از گروه نادانها هستند كه بيمارى خود را درك نمىكنند و چون از درك بيمارى خود ناتوانند ، ناخود آگاه آن بيمارى را به ديگران هم سرايت مىدهند ، چاره و جلوگيرى اين اختلال و بيمارى به عهدهء تعليم و تربيتهاى صحيح است كه راه رشد و بهداشت روانى را براى انسانها هموار كند .\r\nصورت سوم\r\n- اشخاصى هستند كه ابراز انحراف و كورى را براى اشباع حس خود خواهى شان به كار مىبرند : اين گونه افراد هر قدر هم كم و معدود باشند ، آسيب روانى شان به افراد اجتماع خيلى زياد و خطرناك است .\r\nالبته اين گونه تبه كاران غالباً مىخواهند اظهارات خودشان را موجه نشان بدهند . مثلًا آزاد منشى يا زيادى دانش خود را بمردم اثبات كنند ، ولى نمىدانند كه وجدان عمومى اجتماعات بشرى داراى شامهء بس قوى است كه دير يا زود عطر را از بوى عفونى تشخيص خواهد داد .\r\nاينان از جلب شدنهاى موقتى دل خوش مىدارند و همين مقدار شخصيت آنان را اشباع مىكند كه بگوششان برسد كه مردم در بارهء آنان اعتقاد آزاد منشى و تازه گرايى و اصل پاره كنى دارند . بلى مردم ، مردم ، نه حقيقت و واقعيت\r\n","description":"","footnote":"","page_name":" 182 ","page_number":186},
  {"content":"\r\n\r\nبه طور كلى ابراز انحراف و نابينايى در صورت يكم كار بسيار شايسته ، بلكه بايسته است ، چنان كه كوشش براى پيدا كردن طبيب و دوا كار شايسته و بايسته است ، مخصوصاً با در نظر داشتن اين كه : انسانى كه به امروز قدم گذاشته است ، فردايى دارد كه با تحولاتى گام در آن خواهد نهاد . همواره فرداها است كه خطاهاى امروز و ديروزها را فاش مىسازد ، و اگر ابراز انحرافات مستند بر ضعف شخصيت بوده و با بروز كمترين انحراف ، در صدد آشكار ساختن آن بر آيد و نتواند درد خود را تا پيدا كردن طبيب و دوا مخفى بدارد . در نتيجه اين شتابزدگىها نه تنها به چند شخصيتى انسان دليل روشنى خواهد بود ، بلكه حتى ممكن است آن اظهارات زمينهء عوامل اجتماعى را براى پيش برد شخصيتش مختل بسازد .\r\nتفسير ابيات\r\nآن مردم تبه كار به پيامبران مىگفتند : گواه دانش و طبابت سودمند روحى شما چيست و كجاست ؟ چنين گواهى وجود ندارد . زيرا شما مدعيان هم مانند ما در گروگان خواب و خوردنيد . مانند ما در اجتماع زندگى مىكنيد ، چه مزيتى بر ما داريد ؟ ما مىبينيم شما هم گرفتار آب و گل طبيعت بوده ، با اين حال نمىتوانيد شما مدعى توانايى شكار سيمرغ دل آدميان باشيد . شما براى اين كه خود را از پيامبران به شمار آوريد ، محبت جاه و سرورى در سر مىپرورانيد ( يا بالعكس ) .\r\nما فريب اين گزافه گويىها و دروغهاى شما را به گوش خود راه نخواهيم داد و هرگز در دام دعوت بىاساستان گرفتار نخواهيم گشت .\r\nپيامبران در پاسخ آنان چنين مىگفتند : آرى ، اين انكار خمير مايهء خود را از نابينايى درونى و حجاب شهود حق و حقيقت مىگيرد كه مانند بيمارى مزمن در درون شما ريشه دوانيده است . شما دعوت ما را مىشنويد ، ولى گوهر جهان آرا و حقيقت نما را در دست ما نمىبينيد .\r\nاين گوهر الهى كه در دست ما براى آزمايش آدميان است را در جلوى همهء چشمها قرار مىدهيم تا آن را ببينند ، هر كس كه با ديدن\r\n","description":"","footnote":"","page_name":" 183 ","page_number":187},
  {"content":"\r\nگوهر جهان افروز ، از گواه وجود آن گوهر بپرسد ، دليل آنست كه در زندان نابينايى سقوط كرده است .\r\nسخنان حق و حقيقت آفتابى در بر دارد كه خواب رفتگان شب ظلمانى هوا و هوس را اخطار به طلوع آفتاب مىنمايد و مىگويد : بر خيز ، اينك بامداد روشن فرا رسيده است .\r\nاگر در اين موقع باز در جستجوى گواه فروزندگى آفتاب بر آييم ، همان خورشيد دل افروز يك پاسخ بيش ندارد و آن اين است كه اى نابيناى بىنوا ، برو ديده‌اى آفتاب بين از خدا مسئلت نما .\r\nآرى ، كسى كه در روز روشن دنبال چراغ مىگردد ، اين جستجويش دليل قاطع بر كورى اوست . و اگر چهرهء واقعى حق بر تو آشكار نشده و احتمال مىدهى كه واقعاً بامداد حق سر بر آورده است و تو در پشت پردهء تاريك جهالت از ديدن آن محرومى ، فورا اين نابينايى را آشكار مكن ، مدتى خاموش و در انتظار فضل الهى باش ، باشد كه فضل بىچون و چراى الهى بسراغت آيد و روى دلت را از اين شقاوت بر گرداند .\r\nاگر براى اظهار خود خواهى فورا نابينايى درونيت را در ميان انسانها فاش كنى ، بوى عفونى اظهاراتت مشام خود ترا تا ابد شكنجه خواهد داد و نابينايى تو را براى هميشه تثبيت خواهد كرد ، ديگر آئينه حق و حقيقت براى تو در پشت حجابى پوشيده مىماند و نمودى بر تو نشان نخواهد داد ، مگر نمىدانيد در ميان روز آن گاه كه خورشيد جهان تاب آفاق پهناور را روشن ساخته است ، سؤال از اين كه روز كجا است ؟ به رسوا كردن سؤال كننده خواهد انجاميد .\r\nاين شكيبايى و تحمل با انتظار كشف واقعيات رحمت الهى را بدرون انسان سرازير مىكند .\r\nبا ديدن معلوم واقعى دنبال نشان رفتن دليل همان بيمارى روحى است كه خداى\r\n","description":"","footnote":"","page_name":" 184 ","page_number":188},
  {"content":"\r\nهستى از دل آدميان بر كنار كناد .\r\nخداى بزرگ دستور سكوت و پذيرش حق بر جان آدمى داده است ، پاداش آن سكوت به دست خداى هستى است ، در آن هنگام كه توفيق الهى نصيبت مىگردد و ترا به طبيب روحانى مىرساند ، مزاياى مادى را اى عاقل راهرو ، از خود دور ساز . براى افزايش رشد روحى سخنهاى بىهوده و گزاف را به فروش ( رها كن ) و به جاى آن بحثهاى الهى را كه جاه و مقام و جان و سعادت دنيا و آخرت را بهمراه دارد بخر . در اين سوداگرى سپاس گزار تو فضل الهى خواهد بود كه جهان طبيعت را برشگ تو وادار خواهد ساخت .\r\nاصل ديگرى را به تو گوشزد مىكنم ، اگر در موقع مواجهه با طبيبان الهى كه شاگردان حقند ، روح با عظمت آنان را درك كنيد ، بينايى شگرفى در درون شما به وجود مىآيد كه خود شما را به خودتان فاش مىسازد و در شرمندگى فرو مىبرد ، اگر چه رفع نابينايىها به دست هيچ كس نيست ، اما تسليم طبيبان روحى گشتن و تعظيم به آنها انگشتان الهى را بديدگان درون شما نزديك مىكند و آنها را بينا مىسازد . برويد تسليم اين طبيبان الهى شويد ، تا از عطر و رياحين ارواح آنان مشام روحتان تقويت شود و بوى حق را در يابيد و روانه كوى حق شويد .\r\n","description":"","footnote":"","page_name":" 185 ","page_number":189},
  {"content":"\r\n\r\n\r\nمتهم داشتن قوم انبيا را عليهم السلام\r\n\r\n( ( 2733 ) ) قوم گفتند اين همه زرق است و مكر\r\nكى خدا نائب كند از زيد و بكر\r\n( ( 2734 ) ) هر رسول شاه بايد جنس او\r\nآب و گل كو خالق افلاك كو ؟\r\n( ( 2735 ) ) مغز خر خورديم تا ما چون شما\r\nپشه را داريم هم راز هما ؟\r\n( ( 2736 ) ) كو هما كو پشه كو گل كو خدا\r\nز آفتاب چرخ چه بود ذرّه را\r\n( ( 2737 ) ) اين چه نسبت اين چه پيوندى بود\r\nتا كه در عقل و دماغى در رود ؟\r\nما كجا وين گفت بىهوده كجا\r\nاين چه زرق است و چه شيد است و دغا\r\nخود كجا كو آسمان كو ريسمان\r\nمىنگيرد مغز ما اين داستان\r\nغالباً ما عقل داريم اين قدر\r\nگندنا را مىشناسيم از گزر\r\n\r\nتفسير ابيات\r\nقوم سبا كه پيامبران را انكار و طرد مىكردند ، مىگفتند : اين همه دعاوى شما تزوير و حيله پردازى است ، زيرا امكان ندارد كه خداوند از زيد و بكر براى خود نايبى بر گزيند ، فرستادهء شاه بايد هم سنخ او باشد . اين آب و گل كه منشا وجود شماست كجا و به وجود آورندهء افلاك و كيهان كجا ؟ مگر مغز خر خورده‌ايم كه مانند شما پشهء ناچيز را راز دان مرغ با عظمت هما بدانيم . ( 1 )  كجا است عظمت هما و كجا است حقارت پشهء بىمقدار ؟ آرى گل بىمقدار كجا خدا كجا ؟ آفتاب گردون مينا رنگ چيست و ذرهء بىمقدار كدام است ؟ اين كدامين نسبت\r\n","description":"","footnote":" ( 1 ) اين همان مطلب است كه حتى در دوران معاصر ما هم عده‌اى از متفكران را به خود مشغول داشته و مىگويند : خدايى كه با آن عظمت براى بشر مطرح است ، افراد انسانى شايستگى ارتباط با او را ندارند . اينان نمىدانند كه عظمت خدا در آن است كه در وجود انسانى نيرويى به وديعت نهاده است كه با عظمت او آشنا شوند و مانند ذرهء بىمقدار تكاپو كنان به خورشيد عظمتش بپيوندند . . ","page_name":" 186 ","page_number":190},
  {"content":"\r\nو رابطه است كه عقل آدمى بتواند ميان انسان و خدا برقرار سازد ؟ [ آرى ، همانطور است كه قوم سبا درك كردند ، ولى طرفين رابطه چيست ؟ اگر منكرين انبياء دو طرف رابطه را درست درك مىكردند ، مىفهميدند كه اين رابطهء الهى است كه شكل شعاع ملكوتى من از خاك بر آمده را از افلاك بالاتر مىبرد و بديدار خود نايل مىسازد 
  ] .\r\nقوم سبا گفتند : ما در موقعيتى از فهم و درك قرار گرفته‌ايم كه سخنان بيهودهء شما كه جز مكر و حيله و دغا چيزى نيست در ما اثرى نخواهد كرد . آخر آسمان را چه ربطى به ريسمان ؟ مغز ما اين افسانه را نخواهد پذيرفت . ما خودمان اين مقدار عقل داريم كه تره را از گزر بشناسيم [ مىتوان گفت : جلال الدين با بيت آخر به طور طنز و سخريه جواب همهء دعاوى منكرين پيامبران را داده است ، زيرا مىگويد : آنان مىگفتند : غالبا ما اين قدر عقل داريم كه سبزى تره را از هويج تشخيص بدهيم البته مطلب هم همين است كه آنان قدرتى ما فوق تشخيص تره از هويج را نداشتند .\r\n","description":"","footnote":"","page_name":" 187 ","page_number":191},
  {"content":"\r\n\r\n\r\nحكايت خرگوشان كه خرگوشى را به رسالت پيش فيل فرستادند كه بگو من رسول ماه آسمان در پيش تو كه از اين چشمهء آب حذر كن چنان كه در كتاب كليله و دمنه آمده\r\n\r\n( ( 2738 ) ) اين بدان ماند كه خرگوشى بگفت\r\nمن رسول ماهم و با ماه جفت\r\n( ( 2739 ) ) كز رمهء پيلان بر آن چشمه زلال\r\nجمله نخجيران بدند اندر و بال\r\n( ( 2740 ) ) جمله محروم و ز خوف از چشمه دور\r\nحيله‌اى كردند چون كم بود زور\r\n( ( 2741 ) ) از سر كُه بانگ زد خرگوش زال\r\nسوى پيلان در شب غرهء هلال\r\n( ( 2743 ) ) شاه پيلان ، من رسولم پيش بيست\r\nبر رسولان بند و زجر و خشم نيست\r\n( ( 2744 ) ) ماه مىگويد كه اى پيلان رويد\r\nچشمه آنِ ماست ز ان يك سو شويد\r\n( ( 2745 ) ) ور نه منتان كور گردانم ستم\r\nگفتم از گردن برون انداختم\r\n( ( 2746 ) ) ترك اين چشمه بگوييد و رويد\r\nتا ز زخم تيغ من ايمن شويد\r\n( ( 2747 ) ) نك نشان آن است كاندر چشمه ماه\r\nمضطرب گردد ز پيل آب خواه\r\n( ( 2748 ) ) كه بيا رابع عشر اى شاه پيل\r\nتا درون چشمه يا بى اين دليل\r\nماه چون شد بدر آمد بىعثار\r\nشاه پيلان شب به سوى چشمه سار\r\n( ( 2749 ) ) چون دو هفته ازمنه نو بگذريد\r\nشاه پيل آمد ز چشمه مىچريد\r\n( ( 2750 ) ) چون كه زد خرطوم پيل آن شب در آب\r\nمضطرب شد آب و مه كرد اضطراب\r\n( ( 2751 ) ) پيل باور كرد از وى آن خطاب\r\nچون درون چشمه مه كرد اضطراب\r\nترس ترسان باز گشتند آن رمه\r\nبعد از آن نامد يكى ز ايشان همه\r\n( ( 2752 ) ) ما نه ز ان پيلان گوليم اى گروه\r\nكاضطراب ماه آردمان شكوه\r\n\r\nتفسير ابيات\r\nمنكرين پيامبران گفتند : ادعاى شما شبيه به مثل آن خرگوش است كه ادعاى رسالت از طرف ماه آسمان مىكرد . اين داستان چنين است كه گله‌اى از فيلها\r\n","description":"","footnote":"","page_name":" 188 ","page_number":192},
  {"content":"\r\nبه سر چشمهء آب زلال مىآمدند و ساير حيوانات از ترس آن فيلها نمىتوانستند به سوى آن چشمه بروند و سيراب گردند . همهء جانوران از آب زلال آن چشمه محروم بودند و بدان جهت كه قدرت نداشتند حيله‌اى انديشيدند .\r\nخرگوشى از بالاى كوه در شب اول ماه بانگ به گله فيل زد كه اى شاه فيلان من فرستادهء ماهم ، بر جاى خود باش و حركت مكن و من نماينده هستم ، براى نماينده قيد و خشم و زجر وجود ندارد .\r\nماه مىگويد : كه اى فيلان ، چشمه سارى كه به سوى آن مىرويد و آب مىخوريد مال من است و به شما دستور مىدهم : هرگز به سوى آن چشمه سار نرويد و الا همهء شما را كور مىگردانم : من دستور ماه را به شما ابلاغ كردم و ظلمى كه شما به حيوانات روا مىداريد بيان كردم و از عهدهء مأموريتم بر آمدم . ( 1 ) \r\nفوراً چشمه سار را رها كرده و بدون اين كه زخم تيغم دمار از روزگارتان بر آورد برويد . نشان عملى شدن تهديد ماه اين است كه ماه به جهت آن پيل كه خرطوم در آب چشمه خواهد زد ، مضطرب خواهد گشت و بالا و پائين خواهى رفت . تو اى پادشاه پيلان شب چهاردهم ماه در درون چشمه دليل گفتار مرا خواهيد ديد . وقتى كه ماه چهارده شبه شد ، ماه در حال بدر بدون لغزش بيرون آمد و پادشاه پيلان رو به چشمه آورد و هنگامى كه خرطوم در آب چشمه زد ، آب در نوسان افتاد و عكس ماه نيز مضطرب و بنوسان افتاد . وقتى كه فيل آن وضع را ديد ، سخن خرگوش را شنيد و همهء پيلان از ترس و هراس از چشمه دور شدند و پس از آن حتى يك پيل هم نزديكى آن چشمه نرفت .\r\n[ منكرين انبياء اين مثال را آوردند و سپس گفتند : 
  ]\r\n\r\n( ( 2752 ) ) ما نه آن پيلان گوليم اى گروه\r\nكاضطراب ماه آردمان شكوه\r\n\r\n","description":"","footnote":" ( 1 ) بيت مربوط چنين است :\r\nور نه منتان كور گردانم ستم * گفتم از گردن برون انداختم\r\nدر تفسير كلمهء ستم چند نظريه وجود دارد كه انقروى آنها را نقل كرده است . يكى همان تفسير است كه ما بيان كرديم . تفسير ديگرى هم وجود دارد كه آن هم صحيح به نظر مىرسد و آن اين است كه من دستور ماه را به شما ابلاغ كردم و ستمى كه از عدم ابلاغ و خيانت به مأموريت ناشى مىشد از گردنم دور انداختم . . ","page_name":" 189 ","page_number":193},
  {"content":"\r\n\r\nجواب گفتن انبياء طعن ايشان را و مثل زدن ايشان را\r\n\r\n( ( 2753 ) ) انبيا گفتند آوه پند جان\r\nسختتر كرد اى سفيهان بندتان\r\n( ( 2754 ) ) اى دريغا كه دوا در رنجتان\r\nگشت زهر جان قهر آهنجتان\r\n( ( 2755 ) ) ظلمت افزود اين چراغ آن چشم را\r\nچون خدا بگماشت پردهء خشم را\r\n( ( 2756 ) ) چه رئيسى جست خواهيم از شما\r\nكه رياستمان فزون است از سما\r\n( ( 2757 ) ) چه شرف يابد ز كشتى بحر در\r\nخاصه كشتيّى ز سرگين گشته پر\r\n( ( 2758 ) ) اى دريغ آن ديدهء كور و كبود\r\nكافتابى اندرو ذره نمود\r\n( ( 2759 ) ) كادمى كاو بود بىمثل و نديد\r\nديدهء ابليس جز طينى نديد\r\n( ( 2760 ) ) چشم ديوانه بهارش دى نمود\r\nز آن طرف جنبيد كاو را خانه بود\r\n( ( 2761 ) ) اى بسا دولت كه آيد گاه گاه\r\nپيش بىدولت بگيرد او ز راه\r\n( ( 2762 ) ) اى بسا معشوق كايد ناشناخت\r\nپيش بد بختى نداند عشق باخت\r\nاحمقان را اين چنين حرمان چراست\r\nمىنسازد گمرهان را راه راست\r\n( ( 2763 ) ) اين غلط ده ديده را حرمان ماست\r\nوين مقلب قلب را سوء القضاست\r\n( ( 2764 ) ) چون بت سنگين شما را قبله شد\r\nلعنت و كورى شما را ظله شد\r\n( ( 2765 ) ) چون كه نايد سنگتان انباز حق\r\nچون نسايد عقل و جان هم راز حق\r\n( ( 2766 ) ) پشه‌اى مردهء هما را شد شريك\r\nچون نشايد زنده هم راز مليك\r\n( ( 2767 ) ) يا مگر مرده تراشيدهء شماست\r\nپشهء زنده تراشيدهء خداست\r\n( ( 2768 ) ) عاشق خويشيد و صنعت كرد خويش\r\nدمّ مار آن را سر مار است كيش\r\n( ( 2769 ) ) نى در آن دم دولتىّ و نعمتى\r\nنى در آن سر راحتىّ و لذتى\r\n( ( 2770 ) ) گرد سر گردان بود آن دمّ مار\r\nلايقند و در خورند آن هر دو يار\r\n\r\n","description":"","footnote":"","page_name":" 190 ","page_number":194},
  {"content":"\r\n\r\n\r\n\r\n( ( 2771 ) ) آن چنان گويد حكيم غزنوى\r\nدر الهى نامه گر خوش بشنوى\r\n( ( 2772 ) ) كم فضولى كن تو در حكم قدر\r\nدر خور آمد شخص خر با گوش خر\r\n( ( 2773 ) ) شد مناسب عضوها و ابدانها\r\nشد مناسب و صفها با جانها\r\n( ( 2774 ) ) وصف هر جانى مناسب باشدش\r\nبىگمان جانى كه حق بتراشدش\r\n( ( 2775 ) ) چون صفت با جان قرين كرده است او\r\nپس مناسب دانش هم چون چشم و رو\r\n( ( 2776 ) ) شد مناسب و صفها در خوب و زشت\r\nشد مناسب دانش حرفها كه حق نوشت\r\n( ( 2777 ) ) ديده و دل هست بين الاصبعين\r\nچون قلم در دست كاتب اى حسين\r\n( ( 2778 ) ) اصبع لطف است و قهر اندر ميان\r\nكلك دل با قبض و بسطى زين بنان\r\n( ( 2779 ) ) اى قلم بنگر گر اجلاليستى\r\nكه ميان اصبعين كيستى\r\n( ( 2780 ) ) جمله قصد و جنبشت زين اصبع است\r\nفرق تو بر چار راه مجمع است\r\n( ( 2781 ) ) اين حروف حالهات از نسخ اوست\r\nعزم و فسخت هم ز عزم و فسخ اوست\r\n( ( 2782 ) ) جز نياز و جز تضرع راه نيست\r\nزين تقلب هر قلم آگاه نيست\r\n( ( 2783 ) ) اين قلم داند ولى بر قدر خود\r\nقدر خود پيدا كند در نيك و بد\r\n( ( 2784 ) ) آن چه در خرگوش و پيل آويختند\r\nتا ازل را با حيل آميختند\r\n\r\nروايت\r\n« كان رسول الله صلى الله عليه و آله و سلم : يستعيذ من هؤلاء الثلاث : درك الشقاء و شماته الاعداء و سوء القضاء . » ( 1 )  ( پيامبر اكرم صلى الله عليه و آله از اين سه امر به خدا پناه ميبرد : ابتلاء به شقاوت و شماتت دشمنان و قضاى بد ) .\r\nتوضيح\r\n- مسلم است كه مقصود از سوء القضاء اين نيست كه خداوند براى انسان قضا و قدر بدى خواسته است ، بلكه مقصود پناه بردن به خدا از ارتكاب كارهايى است كه موجب جريان قوانين ناملايم مىباشد .\r\n","description":"","footnote":" ( 1 ) مسند احمد بن حنبل ، ج 2 ، ص 246 . . ","page_name":" 191 ","page_number":195},
  {"content":"\r\n\r\n\r\n« ان قلوب بنى آدم كلها بين اصبعين من اصابع الرحمن ان شاء لا ثبته و ان شاء لا زاغه . » ( 1 ) \r\n( همهء دلهاى آدميان ميان دو انگشت الهى است ( تحت سيطرهء او است ) اگر بخواهد تثبيتش مىكند و اگر بخواهد مىلغزاند )\r\nتوضيح\r\n- مقصود از لغزاندن قلب كه به خدا نسبت داده شده است ، آن نيست كه خداوند بدون علت قلب يك انسان را مىلغزاند ، زيرا مىدانيم كه خداوند كوچكترين ظلم به بندگانش نمىكند ، بلكه همانطور كه در توضيح روايت يكم گفتيم : اگر خود انسان در صدد انحراف بر آيد و دستورات پيامبران و عقل و وجدان را ناديده بگيرد ، قانون الهى است كه قلب آن انسان خواهد لغزيد .\r\n\r\n( ( 2756 ) ) چه رئيسى جست خواهيم از شما\r\nكه رياستمان فزون است از سما\r\n\r\nموقعى كه شخصيت آدمى به حد نصاب عظمت رسيد . نيازى به عظمتهاى وابسته ندارد .\r\nمزايا و عظمتهاى وابسته كه متاسفانه اكثريت افراد انسانى را به خود مشغول داشته است . همانند تقاليد بىپايه ايست كه حيوانات تعليم يافته مانند ميمون و ساير جانوران در سيركها از خود نشان مىدهند . موقعى كه پاكى و فضيلت روحى انسان مربوط به شخصيت خود او باشد مفاهيم رياست و سلطه و آقايى بر ديگران نه تنها مورد اعتناى او قرار نمىگيرد ، بلكه از تصور اشتياق بان پديده ها حالت اشميزاز به او دست مىدهد و در مقابل شخصيت خود خجل و سر افكنده مىشود .\r\nرياست بر مشتى جانوران انسان نما حتى خيلى پستتر از رياست ملكه زنبوران به گروه زنبوران عسل است كه با تحريك غريزهء قانونى موقعيت خود را در سيستم\r\n","description":"","footnote":" ( 1 ) جامع الصغير ، سيوطى ، ج 1 ص 83 . . ","page_name":" 192 ","page_number":196},
  {"content":"\r\n\r\nكندويى دريافته و پذيرفته است .\r\nحب رياست بادى است در دماغ انسانى مىوزد و مانند بادهاى مسموم بر گلشن جانهاى آدميان مىگذرد و تباهشان مىسازد .\r\nاگر تمام تاريخ بشرى را در يك جا جمع آورى كنيم و عوامل سقوط و بد بختى و حق كشىها را كه موجب تيرگى تاريخ انسانى گشته است ، بررسى كنيم ، خواهيم ديد كه بيمارى رياست پرستى افراد پيش تاز ، بيش از ساير عوامل در ننگ بار بودن تاريخ موثر بوده است .\r\nپيامبران الهى كه براى ريشه كن كردن فساد و سقوط و حق كشىها قد علم كرده‌اند چگونه مىتوانند طالب رياست بوده باشند ؟ پيامبرانى كه بيش از همه مىدانند كه مردم نبايد بيش از يك موجود را بپرستند كه آن هم خود خداست ، چگونه مىتوانند دم از رياست بزنند ، با اين كه رياست و پرستش آن ، جز ميخكوب كردن و به زانو در آوردن مردم در پيشگاه خود چيز ديگرى نيست .\r\nتفسير ابيات\r\nپيامبران در مقام منكرين تبه كار مىگويند : آه ، دريغا پند و اندرزهاى ما زنجير جان شما را سخت كرد .\r\nدريغا كه دوايى را كه براى مرتفع ساختن رنج و بيمارىهاى شما آورده‌ايم بجاى ايجاد بهبودى ، زهر كشنده‌اى بجان مقهور شما گشت .\r\nچراغ هدايتى كه فرا راه شما گرفتيم بديدگان شما تاريكىها افزود ، چراغ هدايت الهى ديده گان آدميان را روشن مىسازد ، پس چه شد كه بتاريكى ديده گان شما افزود ؟ براى آن كه اثر كردارهاى ناشايست شما به شكل پردهء خشم الهى فرود آمد و ديده گانتان را بر بست . چرا تامل نمىكنيد ؟ ما چه رياستى بر شما مىخواهيم ، ما كه عظمت خود را از خدا دريافته‌ايم .\r\n","description":"","footnote":"","page_name":" 193 ","page_number":197},
  {"content":"\r\nآن كشتى ناچيز كه مخصوصاً بارش هم سرگين باشد ، كدامين شرف و فضيلت را مىتواند به درياى پر از در و گوهر بدهد ؟\r\n\r\n( ( 2758 ) ) اى دريغ آن ديدهء كور و كبود\r\nكافتابى اندرو ذره نمود\r\n\r\nمگر شيطان نبود كه از آدم تنها جنبهء گل بودن او را ديد و سجده اش نكرد . در صورتى كه وابستگى آدم به خدا ، عظمتى بر او بخشيده بود كه شايستهء سجده براى همه فرشتگان شده بود .\r\nآرى چشم انسان ديوانه بهار را پائيز مىبيند . از همان نقطه مىنگرد كه موقعيتش ايجاب مىكند . بخت و دولت كه گاهى روى مىآورد ، انسان منحرف روى از آن بر مىگرداند و بجايى مىرود كه دولتى وجود ندارد . بسا معشوق كه با پاى خود به سوى بد بختى روى مىآورد ، آن بد بخت توفيق عشق باختن را ندارد .\r\nپاك پروردگارا چرا اين مردم احمق به محروميتها عشق مىورزند گويى اين گمراهان با راه راست سر سازش ندارند .\r\nاين كه مىبينيد ديده گان ما غلط مىبيند و حقايق را در نمىيابد ، براى آن است كه ما محروميت را به خود پذيرفته‌ايم .\r\nعامل دگرگونى قلب و انحرافش سوء القضاء است . [ به توضيح روايت مربوط مراجعه شود 
  ] شما خود بت سنگى را قبلهء خود كرده‌ايد و در نتيجه لعنت و كورى خيمه بر وجود شما زده است .\r\nمگر نمىدانيد كه بت سنگى نمىتواند شريك خدا باشد . اين بت پرستى شما است كه شما را از حق دور كرده است ، و گر نه عقل و جان آدمى مىتواند همراه حق بوده باشد . كار شما نشان مىدهد كه مىخواهيد پشهء مرده‌اى را شريك مرغ زيباى هما قرار بدهيد ، و گر نه چرا انسان زنده شايستگى هم رازى با خدا نداشته باشد آرى آن چه كه شما براى پرستش تراشيده‌ايد ، مرده و بىجان است .\r\nاما ساختهء خدا اگر هم به قدر پشهء ناچيز باشد ، زنده است و از بارقهء جان بهره مند\r\n","description":"","footnote":"","page_name":" 194 ","page_number":198},
  {"content":"\r\nاست . شما اى مرده تراشان .\r\n\r\n( ( 2768 ) ) عاشق خويشيد و صنعت كرد خويش\r\nدمّ مار آن را ، سر مار است كيش\r\n\r\nصنعت شما هم سنخ خود شما است ، كسى كه سر مار مقصد و مطلوب او است دم مار هم از آن اوست . آن دم مار نه دولتى دارد و نه نعمتى ، نه راحتى و نه لذتى همواره دم و سر مار دو يار دمساز هستند كه شايستهء يكديگرند . چنان كه حكيم غزنوى ( سنايى ) در الهى نامه خود مىگويد : -\r\n\r\n( ( 2772 ) ) كم فضولى كن تو در حكم قدر\r\nدر خور آمد شخص خر با گوش خر\r\n\r\nهميشه اعضاء و ابدان مناسب همديگرند ، چنان كه جانها و اوصاف آنها با يكديگر هماهنگ مىباشند . وصف هر جان مناسب همان جان است ، آن جان كه ساختهء حق است ، هرگز گمان و ناهماهنگى را بدن راهيابى نيست . بدان جهت كه خدا است كه جانها را با اوصافش قرين و هم دم مىسازد ، لذا تناسب آنها را مانند تناسب چشم و روى بدان .\r\nاوصاف در خوبى و زشتى با جان مناسب است ، حروفى را كه خدا نوشته است كاملًا هماهنگ مىباشند .\r\nديده و دل آدمى ميان دو انگشت سيطرهء الهى است ، مانند قلمى كه در دست نويسنده مىگردد .\r\nدو انگشت لطف و قهر الهى است كه قلم دل را گاهى در قبض و گاه ديگر به بسط وادار مىكند . اى دل و ديده ، اگر واقعاً رشد و جلالى دريافته‌اى درست دقت كن ، ببين در ميان دو انگشت چه كسى حركت مىكنى . تمام قصدها و حركاتت مربوط به ارادهء دو انگشت الهى است . مشخص شدن وضع تو در چهار راه مجمع روز رستاخيز است . اين همه حروف احوال درونى تو از نسخه نويسى اوست ، عزم و تصميم و اعراض از آنها نيز ، مربوط به عزم و فسخ الهى است . بنا بر اين چاره‌اى جز تضرع و زارى نداريم .\r\n","description":"","footnote":"","page_name":" 195 ","page_number":199},
  {"content":"\r\nاز اين حركات و جنبشهاى وابسته به مشيت الهى هر دلى نمىتواند آگاه باشد . بلى دل آدمى كه مانند قلم در ميان دو انگشت مشيت الهى است ، مىتواند قدر خود را بداند ولى به اندازه درك و رشد خويش . آن منكرين خود فريب به مثل بازى خرگوش و فيل چسبيدند و كار خداى ازلى را با حيله بازىها در هم آميختند . [ مطالب ابيات فوق ارتباطى با مسئلهء جبر و اختيار دارد كه ما در مجلد اول به طور مختصر و در تفسير و نقد و تحليل دفتر پنجم تا حدودى توضيح خواهيم داد .\r\n","description":"","footnote":"","page_name":" 196 ","page_number":200},
  {"content":"\r\n\r\n\r\nبيان آن كه هر كس را نرسد مثل آوردن خاصه در كار الهى\r\n\r\n( ( 2785 ) ) كى رسدتان اين مثلها ساختن\r\nسوى آن درگاه پاك انداختن\r\n( ( 2786 ) ) آن مثل آوردن آنِ حضرت است\r\nكه به علم سرّ و جهر او آيت است\r\n( ( 2787 ) ) تو چه دانى سرّ چيزى تا تو كل\r\nيا به زلف و يا به رخ آرى مثل\r\n( ( 2788 ) ) موسى آن را كه عصا ديد و نبود\r\nاژدها بُد سرّ او لب مىگشود\r\n( ( 2789 ) ) چون چنان شاهى نداند سرّ چوب\r\nتو چه دانى سرّ اين دام و حبوب\r\n( ( 2790 ) ) چون غلط شد چشم موسى در مثل\r\nچون كند موشى فضولى مدَّخل\r\n( ( 2791 ) ) آن مثالت را چو اژدرها كند\r\nتا به پاسخ جزو جزوت بر كند\r\n( ( 2792 ) ) اين مثال آورد ابليس لعين\r\nتا كه شد ملعون حق تا يوم دين\r\n( ( 2793 ) ) اين مثال آورد قارون از لجاج\r\nتا فرو شد در زمين با تخت و تاج\r\nاين مثال آورد نمرود جهول\r\nتا كه پشه مغز سر خوردش عجول\r\nاين مثال انديش گشته قوم عاد\r\nكاستخوانشان خرد و مرد آمد ز باد\r\nاين مثال آورد شدّاد لئيم\r\nتا كه شد محروم از هر دو نعيم\r\nاين مثال آورد فرعون از غلط\r\nتا كه اندر آب دريا شد سقط\r\nاين مثال آورد هر بد بخت دون\r\nتا كه شد در قعر دوزخ سر نگون\r\n( ( 2794 ) ) اين مثالت را چو زاغ و بوم دان\r\nكه از ايشان پست شد صد خاندان\r\n\r\nآيه\r\n« لِلَّذِينَ لا يُؤْمِنُونَ بِالآخِرَةِ مَثَلُ اَلسَّوْءِ وَلِلَّه اَلْمَثَلُ اَلأَعْلى وَهُوَ اَلْعَزِيزُ اَلْحَكِيمُ . » 16 : 60 ( 1 )  ( براى كسانى كه به آخرت ايمان نمىآورند مثل بدى است . مثل اعلى از آن خداست و اوست عزيز و حكيم . )\r\n","description":"","footnote":" ( 1 ) سوره النحل ، آيهء 50 . . ","page_name":" 197 ","page_number":201},
  {"content":"\r\n\r\n\r\n« وَضَرَبَ لَنا مَثَلًا وَنَسِيَ خَلْقَه قالَ مَنْ يُحْيِ اَلْعِظامَ وَهِيَ رَمِيمٌ . » 36 : 78 ( 1 )  ( به ما مثل زده و خلقت خود را فراموش مىكند و مىگويد : كيست كه اين استخوانهاى پوسيده را زنده خواهد كرد )\r\n\r\n( ( 2787 ) ) تو چه دانى سرّ چيزى تا تو كل\r\nيا به زلف و يا به رخ آرى مثل ؟\r\n\r\nاغلب مثلها را كه در توجيه و ادعاى حقيقت مىآوريم ، همانند مثلى است كه كچل در بارهء زلف و نابينا در بارهء نور و رنگها مىآورد\r\nدر مقدمهء جلد نهم از تفسير و نقد و تحليل مثنوى مسائلى را در بارهء مثال و قدرت فوق العادهء جلال الدين در تمثيل مطرح خواهيم كرد . در اين مورد يك نكتهء اساسى را به طور اختصار متذكر مىشويم :\r\nشرط اساسى يك مثال خوب و شايسته كه بتواند خود مثال زننده و ساير انسانهاى آگاه را قانع بسازد ، اطلاع كافى بر واقعيت و جنبه هاى صحيح و ناصحيح مثال مىباشد .\r\nاگر اهميت مثال را در بيان يا دگرگون ساختن واقعيات در نظر بگيريم ، خواهيم ديد كه مثال زدن در عين حال كه كمك بسيار لازم و شايستهء فهم واقعيات است ، در عين حال با كوچكترين مسامحه ، بسيار خطرناك هم مىباشد .\r\nدرك معقول و تطبيق آن به محسوس به طورى كه نشان دهندهء حقيقى آن معقول باشد هرگز امكان پذير نخواهد بود . نهايت كارى كه از عهدهء مثال بر مىآيد اين است كه آن معقول يا هر مطلب دور از دست را بفهم آدمى نزديكتر بسازد و اين كار احتياج به اطلاع كامل به معقول و مطلب محتاج به تشبيه و همچنين به جهات مختلف مثال دارد .\r\nتفسير ابيات\r\nپيامبران به منكرين تبه كار پاسخ دادند : كه شما شايستگى مثل ساختن و آن را\r\n","description":"","footnote":" ( 1 ) سوره يس ، آيهء 78 . . ","page_name":" 198 ","page_number":202},
  {"content":"\r\nبه بارگاه الهى انداختن نداريد . مثل شايسته مخصوص آن خداست كه به تمام نهانىها و آشكارها دانا است . تو كچل از اسرار نهانى چه به دست آورده‌اى ، كه مثل به زلف و رخ زيبا مىآورى موسى با آن عظمت عصاى چوبين را ديد و آن را چوب ناچيزى تلقى كرد در صورتى كه حقيقت آن اژدهايى بود كه كام براى فرو بردن حيله پردازىهاى فرعون باز خواهد كرد . جايى كه آن پيامبر بزرگ راز نهانى آن چوب خشك را نداند ، تو اى بىنواى نابينا ، از رازهاى نهانى اين دام و دانه ها چه خواهى فهميد ؟ در جايى كه ديدهء انسان اعلايى مانند موسى در مثل آوردن به اشتباه مىافتد ، ديده گان نابيناى چون تو موش فضولى چكارى مىتواند انجام بدهد ، همان مثال را كه وقيحانه به بارگاه الهى پرتاب كرده‌اى ، روزى به صورت اژدها بر مىآيد با متلاشى كردن اجزايت ، پاسخت را در دستت مىنهد .\r\nهمان مثال بازى بود كه شيطان را تا روز رستاخيز مطرود پيشگاه حق ساخت قارون هم از روى لجاجت مثالها آورد و با تخت و تاجش به اعماق زمين فرو رفت .\r\nنمرود نادان مثلى زد و نتيجه كارش را با متلاشى شدن مغزش به وسيلهء يك پشه ناچيز دريافت ، قوم تبه كار عاد مثال انديشىها به راه انداختند و باد تند وز قهر الهى متلاشيشان ساخت . شداد نگون بخت و لئيم بمثال بازىهايش مغرور گشت و در نتيجه هم از بهشت دنيا كه بنام ارم ساخته بود و هم از فردوس ابديت بىبهره و محروم ماند . مثالهاى فرعون كه به غلط مغزش را به خود مشغول داشته بود ، به صورت سيلها در آمد و بامواج خروشان دريايش سپرد و نابودش ساخت .\r\nبدين سان هر بد بخت پست فطرتى مثالى مىآورد و بقعر دوزخ سر نگون مىگردد اين مثال بازيهاى تو چونان كلاغ و جغد شوم هستند كه خاندانها را ويران مىسازند و به تلى خاك مبدل مىكنند .\r\n","description":"","footnote":"","page_name":" 199 ","page_number":203},
  {"content":"\r\n\r\n\r\nمثلها زدن قوم را ، به استهزاء در زمان كشتى ساختن او\r\n\r\n( ( 2795 ) ) نوح اندر باديه كشتى بساخت\r\nصد مثل گو از پى تسخر بتاخت\r\n( ( 2796 ) ) در بيابانى كه چاه آب نيست\r\nمىكند كشتى چه نادان ابلهى است\r\n( ( 2797 ) ) آن يكى مىگفت اين كشتى بتاز\r\nو آن يكى مىگفت پرش هم بساز\r\nآن يكى مىگفت دنبالش كژ است\r\nو آن يكى مىگفت پشتش كژ مژ است\r\nآن يكى مىگفت پالانش كجاست\r\nو آن يكى مىگفت پايش كژ چرا است\r\nآن يكى مىگفت كاين مشكى تهى است\r\nو آن يكى مىگفت اين خر بهر كيست\r\nآن يكى مىگفت جو چون مىخورد\r\nور نه بارت كى به منزل مىبرد\r\nآن يكى مىگفت بىكارى مگر\r\nيا شدى فرتوت و عقلت شد ز سر\r\n( ( 2798 ) ) او همىگفت اى به فرمان خداست\r\nاين به چربكها نخواهد گشت كاست\r\n\r\nتفسير ابيات\r\nآرى ، اى منكران حق و حقيقت ، شما امروز نتيجه گفتار ما را نخواهيد دريافت ، فرياد امروز ما صدايى در فردا طنين انداز خواهد كرد . در آن هنگام تباهى وجود خود را در خواهيد يافت .\r\nاين مثال را بشنويد ، پيامبر بزرگ الهى حضرت نوح مشغول ساختن كشتى در خشكى بود ، مثل گوها براى استهزاى آن راد مرد الهى دورش جمع مىشدند و مىگفتند : شگفتا در بيابانى كه چاه و آبى وجود ندارد ، اين مرد كشتى مىسازد ، زهى نادانى و ابلهى يكى مىگفت : سوار كشتى شو ، اى مرد كهنسال و با سرعت حركت كن .\r\nدومى مىگفت : پر و بالى هم براى آن بساز .\r\nسومى مىگفت : دنبالهء كشتى كه تو مىسازى كج است .\r\nچهارمى مىگفت : آرى ، پشت اين كشتى كج و ناهموار است .\r\nپنجمى مىگفت : آقاى سازندهء كشتى پالانش كو ؟\r\n","description":"","footnote":"","page_name":" 200 ","page_number":204},
  {"content":"\r\nششمى مىگفت : درست دقت كن پايش هم كج است .\r\nهفتمى مىگفت : نه بابا كشتى نمىسازد ، اين مشك تهى است .\r\nهشتمى مىگفت : اين خر را كه سوار خواهد شد ؟ .\r\nنهمى مىگفت : اين خر چگونه جو مىخورد ؟ زيرا خر بدون خوردن جو بارى به منزل نمىرساند دهمى مىگفت : مگر بىكارى ؟ شايد هم پير و فرتوت گشته‌اى ، عقل از مغزت بيرون رفته است .\r\nحضرت نوح در مقابل اينان بيش از يك پاسخ نداشت ، او مىگفت كشتى سازى من در بيابان بىآب مطابق دستور الهى است و اين سخريه ها از اهميت كار من نخواهد كاست .\r\n","description":"","footnote":"","page_name":" 201 ","page_number":205},
  {"content":"\r\n\r\n\r\nحكايت آن دزد كه مىپرسيدندش چه مىكنى نيم شب در بن اين ديوار ؟ گفت دهل مىزنم\r\n\r\n( ( 2799 ) ) اين مثل بشنو كه شب دزد عنيد\r\nدر بن ديوار حفره مىبريد\r\n( ( 2800 ) ) نيم بيدارى كه او رنجور بود\r\nطق طق آهسته اش را مىشنود\r\n( ( 2801 ) ) رفت بر بام و فرو آويخت سر\r\nگفت او را در چه كارى اى پدر ؟\r\n( ( 2802 ) ) خير باشد ، نيم شب چه مىكنى\r\nتو كيى ؟ گفتا دهل زن اى سنى\r\n( ( 2803 ) ) در چه كارى ؟ گفت مىكوبم دهل\r\nگفت كو بانگ دهل اى بو سبل\r\n( ( 2804 ) ) گفت فردا بشنوى اين بانگ را\r\nنعرهء يا حسرتا وا ويلتا\r\nمن چو رفتم بشنوى بانگ دهل\r\nآن زمان واقف شوى بر جزو و كل\r\n( ( 2805 ) ) آن دروغ است و كژ و بر ساخته\r\nسرّ آن كژ را تو هم نشناخته\r\nدر غلط افتاده‌اى اى نيم خام\r\nپخته شو در آتش او و السلام\r\n( ( 2806 ) ) سرّ آن خرگوش و آن ديو فضول\r\nكه به پيش نفس تو آمد رسول\r\n( ( 2807 ) ) تا كه نفس گول را محروم كرد\r\nز آب حيوانى كه از وى خضر خورد\r\n( ( 2808 ) ) باژ گونه كرده‌اى معنيش را\r\nكفر گفتى مستعدّ شو نيش را\r\n\r\nتفسير ابيات\r\nداستان كشتى سازى نوح براى رويداد فردا كه به مردم نادان دورانش مجهول و غير منطقى جلوه مىكرد ، شبيه به اين مثال است كه براى تو بيان مىكنم :\r\nدزدى شبانگاه بن ديوار خانه‌اى را سوراخ مىكرد ، بيمار نيمه بيدار صداى آهسته تيشه او را مىشنيد ، بيمار بر روى بام رفته سر به طرف كوچه پائين آورد و دزد را مخاطب ساخته گفت : اى پدر ، خير است ، در اين نيمه شب چه مىكنى و تو كيستى ؟ .\r\nگفت : اى مرد بزرگ من طبل مىزنم . بار ديگر بيمار از بالاى بام پرسيد : چه مىكنى ؟\r\n","description":"","footnote":"","page_name":" 202 ","page_number":206},
  {"content":"\r\nگفت : دهل مىزنم . بيمار گفت : موقعى كه طبل زده مىشود ، بانگى از طبل بر مىآيد ، بانگ دهل تو كو و كجاست ؟ دزد پاسخ داد : هنگامى كه شب بپايان رسد و روز روشن شود ، بانگ اين طبل را از نعرهء يا حسرتا ، وا ويلتاى اهل اين خانه خواهى شنيد ، پس از آن كه كارم را كردم و رفتم ، تو به صداى دهل و تمام جزو و كل نتيجهء كار من آگاه خواهى گشت .\r\nآن مثال خرگوش و فيل را كه شما تبه كاران بما پيامبران گفتيد ، دروغ است و كژ است و تصنعى است . كه حتى انحراف آن را خودتان هم نمىدانيد ، اى تبه كار نيم خام ، پيش پايت بنگر ، خودت را مورد دقت قرار ده . برو ، در آتش الهى پخته شو ، براز آن خرگوش و آن شيطان فضول كه به عنوان نماينده ماه به سوى نفس تو مىآيند توجه داشته باش كه نفس فريب خوردهء ترا از آن آب حيات كه خضر آشاميده بود محروم خواهد كرد . تو كه معانى حقايق را وارونه مىكنى و در كفر غوطه ور مىگردى آماده نيش زهر آگين مشيت الهى باش .\r\n","description":"","footnote":"","page_name":" 203 ","page_number":207},
  {"content":"\r\n\r\nجواب آن مثل كه منكران گفتند از رسالت خرگوش پيغام پيل را از ماه آسمان\r\n\r\n( ( 2809 ) ) اضطراب ماه گفتى در زلال\r\nكه بترسانيد پيلان را شغال\r\n( ( 2810 ) ) قصهء خرگوش و پيل آرى و آب\r\nخشيت پيلان ز مه در اضطراب\r\n( ( 2811 ) ) اين چه ماند آخر اى كوران خام\r\nبا مهى كه شد زبونش خاص و عام\r\n( ( 2812 ) ) چه مه و چه آفتاب و چه فلك\r\nچه عقول و چه نفوس و چه ملك\r\nچه وحوش و چه طيور و چه جماد\r\nچه ملوك و چه گدا چه كيقباد\r\nچه بلاد و چه جبال و چه بحار\r\nچه مه و چه سال و چه ليل و نهار\r\nچه تراب و آب و چه باد و چه نار\r\nچه خريف وصف و چه دى چه بهار\r\nجمله اندر حكم و در فرمان او\r\nهم چو گويى در خم چوگان او\r\n( ( 2813 ) ) آفتاب آفتاب آفتاب\r\nاين چه مىگويم مگر هستم به خواب\r\n( ( 2814 ) ) صد هزاران شهر را خشم شهان\r\nسر نگون كرده است اى بد گوهران\r\n( ( 2815 ) ) كوه بر خود مىشكافد صد شكاف\r\nگرد ايشان ماه و خور اندر طواف\r\n( ( 2816 ) ) خشم مردان خشك گرداند سحاب\r\nخشم دلها كرد عالمها خراب\r\n( ( 2817 ) ) بنگريد اى مردگان بىحنوط\r\nدر سياستگاه شهرستان لوط\r\n( ( 2818 ) ) پيل خود چبود كه سه مرغ پران\r\nكوفتند آن پيلكان را استخوان\r\n( ( 2819 ) ) اضعف مرغان ابابيل است و او\r\nپيل را بدريد و نپذيرد رفو\r\n( ( 2820 ) ) كيست كو نشنيد آن طوفان نوح\r\nيا مصاف لشكر فرعون و روح\r\n( ( 2821 ) ) روحشان بشكست و اندر آب ريخت\r\nذره ذره آبشان بر مىگسيخت\r\n( ( 2822 ) ) كيست كو نشنيد احوال ثمود\r\nو ان كه صرصر عاديان را مىربود\r\n( ( 2823 ) ) چشم بارى در چنان پيلان گشا\r\nكه بُدندى پيل كش اندر وغا\r\n( ( 2824 ) ) آن چنان پيلان و شاهان ظلوم\r\nزير خشم دل هميشه در رجوم\r\n( ( 2825 ) ) تا ابد از ظلمتى در ظلمتى\r\nمىروند و نيست غوئى رحمتى\r\n\r\n","description":"","footnote":"","page_name":" 204 ","page_number":208},
  {"content":"\r\n\r\n\r\n( ( 2826 ) ) نام نيك و بد مگر نشنيده ايد\r\nجمله ديدند و شما ناديده ايد\r\n( ( 2827 ) ) ديده را ناديده مىآريد ليك\r\nچشمتان را وا گشايد مرگ نيك\r\n( ( 2828 ) ) گر دو عالم پر بود خورشيد و نور\r\nچون روى در ظلمتى مانند گور\r\n( ( 2829 ) ) بىنصيب آيى از آن نور عظيم\r\nبسته روزن باشى از ماه كريم\r\n( ( 2830 ) ) تو درون چاه رفتستى ز كاخ\r\nچه گنه دارد جهانهاى فراخ\r\n( ( 2831 ) ) جان كه اندر وصف گرگى ماند او\r\nچون ببيند روى يوسف را بگو ؟\r\n( ( 2832 ) ) لحن داودى به سنگ و كُه رسيد\r\nگوش آن سنگين دلانش كم شنيد\r\n( ( 2833 ) ) آفرين بر عقل و بر انصاف باد\r\nهر زمان و الله اعلم بالرشاد\r\n( ( 2834 ) ) صدقوا رسلا كراماً يا سبا\r\nصدقوا روحاً سباها من سبا\r\n( ( 2835 ) ) صدقوهم هم شموس طالعة\r\nيؤمنوكم من مخازي القارعة\r\n( ( 2836 ) ) صدقوهم هم بدور زاهرة\r\nقبل أن يلقوكم بالساهرة\r\n( ( 2837 ) ) صدقوهم هم مصابيح الدجى\r\nأكرموهم هم مفاتيح الرجا\r\n( ( 2838 ) ) صدقوا من ليس يرجو خيركم\r\nلا تضلوا لا تصدوا غيركم\r\n( ( 2839 ) ) پارسى گوييم هين تازى بهل\r\nهندوى آن ترك باش اى آب و گل\r\n( ( 2813 ) ) آفتاب آفتاب آفتاب\r\nاين چه مىگويم مگر هستم به خواب\r\n\r\nپرتو نور الهى است كه اين خورشيدها و آن خورشيدها را كه اين خورشيدها را روشن ساخته است فروزان مىنمايد .\r\nما با وابستگى نور منعكس از مهتاب سيمين به پرتو خورشيد زرين ، آشنايى ديرينه داريم و مىدانيم كه نور منعكس شدهء مهتاب در چشمه سار زلال ، روشنايى خود را از مهتاب و مهتاب از ماه و ماه از خورشيد دريافته است .\r\nچرا به همين ملاك آفتابى روشن تر و اصيلتر از آفتاب همين سپهر لاجوردين را\r\n","description":"","footnote":"","page_name":" 205 ","page_number":209},
  {"content":"\r\nنپذيريم ؟ بكدامين دليل منطقى وابستگى همان آفتاب را به خورشيد روشنتر و اصيلتر ديگرى انكار و مورد ترديد قرار بدهيم ؟ هم اكنون پس از اكتشاف ميليونها خورشيد در كهكشانها و نورانيتى ميليونها برابر خورشيد در بعضى از كازارها كه به تازگى مورد مشاهدهء رصدگاههايى مانند پالومار و غيره گشته است ، مىتواند حتى در جهان طبيعت اجسام نورانى روشنتر از آفتاب فضاى ما را نشان بدهد .\r\nدر پديده هاى روانى هم مىتوانيم با اين روشنايىهاى فوق هم روبه رو شويم : ما به يك موضوع علم اليقين پيدا مىكنيم ، آن موضوع براى ما روشن مىشود ، يا يك روشنايى در درون ما در بارهء آن موضوع پيدا مىشود . با تماس بيشتر در بارهء آن موضوع و پذيرش كامل آن به جهت دخالتش در حيات ما ، روشنايى درونى ما در بارهء آن موضوع به حق اليقين مىرسد و تدريجا با در آميختن همان موضوع با روان ما به مرتبهء عين اليقين گام مىگذارد . روشنايى عين اليقين با علم اليقين آن تفاوت را دارد كه نور مهتاب منعكس در آب زلال با پرتو خورشيد .\r\nاين انوار درخشان كه در كرات فضايى مانند خورشيدها نمودار مىگردد ، خود مستند به جريانات پشت پردهء طبيعت است كه به قول ماكس پلانك نمودهاى ظاهرى نور مانند علاماتى است كه از آن جريانات پشت پرده‌اى براى ما مخابره مىشود منطق وابستگى چنين اقتضا مىكند كه آن جريانات داراى آن عظمت و برترى بوده باشند كه بتوانند در روى طبيعت تيره پرتوى ايجاد كنند .\r\nآن گاه همان جريانات پشت پرده‌اى ناشى از مشيت نورانى الهى است كه آن جريانات را به وجود مىآورد و آنها را براى ايجاد خورشيدهاى عالم طبيعت وادار مىكند .\r\n","description":"","footnote":"","page_name":" 206 ","page_number":210},
  {"content":"\r\n\r\n\r\n\r\n( ( 2830 ) ) تو درون چاه رفتستى ز كاخ\r\nچه گنه دارد جهانهاى فراخ\r\n\r\nتو از كاخ با عظمت كيهانى با ميليونها خورشيدش فرود آمده و در ته چاه تنگ و تاريك خود طبيعى زندانى شده‌اى ، تقصير كيهان با عظمت چيست ؟\r\nآيا زمين فروتن از زير پاهاى تو بر كنار مىشود ؟ آيا فضاى پهناور طبيعت گنجايش قامت ترا ندارد ؟ خورشيد جهان افروز پرتو خود را تا زير پاهايت نثار نمىكند ؟ پيالهء ناچيزت را اقيانوسهاى كرهء زمين پر نمىكند ؟ آيا انديشه ندارى و وسيله تجسيم و تعقل و ابتكار به تو داده نشده است ؟ آيا ظرفيت قلبت كه اگر هزاران كيهان را در آن جاى بدهى پر ن مىشود ، تنگ است ؟ چه مىگويى ؟ چه مىخواهى ؟ چرا كاخ با عظمت هستى را رها كرده در زندان خود طبيعى مشغول ساييدن روح ملكوتى هستى ؟ بىنوا انسان ، پهنهء بىكران هستى را كوچك مىكند و اشعهء خورشيدها را به ميله هاى زندان تبديل مىكند ، درون خود را كارگاه تبديل مواد عالى طبيعت به مدفوعات مىسازد . و به صورت زندان در مىآورد . روشنايى انديشه و دريافتهاى وجدانى را به خيالات و اوهام تاريك مىفروشد و آن گاه در ته چنين زندان تاريك مشغول تيشه زدن بريشهء روح انسانيش مىشود .\r\nتفسير ابيات\r\nاى تبه كاران ، شما تحرك و اضطراب عكس ماه را در آب زلال مثل آورديد و گفتيد كه شغال با آن اضطراب عكس ماه در آب ، پيلان را به وحشت انداخت . آرى مغز پوچ شما قصهء خرگوش و پيل و آب و ترسيدن پيلان را پيش مىكشد . آخر اى نابينايان خام ، اين داستان چه شباهت و ارتباطى با آن ماه دارد كه تمام خاص و عام\r\n","description":"","footnote":"","page_name":" 207 ","page_number":211},
  {"content":"\r\nدر مقابلش ناچيز و ناتوانند ؟ چه ماه و چه آفتاب و چه فلك و چه عقول و نفوس و چه فرشته و چه وحوش و پرندگان و جمادات و چه پادشاهان و گدايان و چه كشورها و كوهها و درياها و چه ماه و سال و چه شب و روز و آب و آتش و باد و چه زمستان و بهار و تابستان همگى در زير سيطره و فرمان او چون گويى در سلطهء چوگان اوست . عكس ماه را با چه كسى مقايسه مىكنيد : آيا با -\r\n\r\nآفتاب آفتاب آفتاب ؟\r\n\r\nچه مىگويم ؟ مگر در خواب فرو رفته‌ام ؟ مگر نشنيده‌ايد كه صد هزاران شهر و آبادى را يك خشم پيامبر سر نگون كرد و نابود ساخت ؟ كوه در مقابل مرد الهى مىشكافد ، ماه در آن دوران اجباريش چه توانايى خواهد داشت ؟ خشم مردان الهى ابرها را مىخشكاند و عالمها را ويران مىسازد .\r\nبه شهرستان سياست شدهء لوط بنگريد ، اى مردگان زنده نما . در مقابل سه پرندهء ناچيز بنام ابابيل پيلان زورمند توانايى خود را از دست دادند و استخوانهايشان كوبيده شد و خرد گشت .\r\nمرغ ابابيل ناتوانترين پرندگان است ، ببينيد با پيلان قدرتمند چه كرد ؟ كيست از شماها كه طوفان حضرت نوح را نشنيده باشد ، كيست كه پيكار فرعون و لشكريانش را با جبرئيل يا موسى كه روح محض بود نشنيده باشد ؟ جبرئيل يا موسى به وسيلهء او ، فرعون و فرعونيان را شكست و به آب ريخت و ذرات وجودشان را آب از هم گسيخت .\r\nكيست كه احوال قوم ثمود و عاد را كه باد طوفانى تند وز آنها را ربود و نابود ساخت ، نشنيده باشد ؟ برو ديده به آن پيلان الهى باز كن و ببين كه چگونه در ميدان\r\n","description":"","footnote":"","page_name":" 208 ","page_number":212},
  {"content":"\r\n\r\nجنگ قدرتمندترين پيلها را از پاى در آوردند . همواره خشم دل مردان الهى آن همه پيلان و شاهان ستمكار را سنگسار مىكرد . آن تبه كاران براى ابد از يك تاريكى در مىآيند و در تاريكى ديگر فرو مىروند ، نه پناهى دارند و نه رحمت حق دستشان را مىگيرد .\r\nمگر نام نيك و بد كه قرون و اعصار را زير پا مىگذارد و همواره در مقابل ديده گان انسانها در روى دو دست تاريخ نمودار مىشود ، نشنيده‌ايد .\r\nاگر هم شما غوطه وران در درياى غفلت نشنيده و نديده‌ايد ، همگان شنيده و ديده‌اند .\r\nآرى حتى شما هم ديده‌ايد ، ولى پرده‌اى از غفلت و هوى پرستى جلو چشمانتان را گرفته است كه آن همه ديده ها را ناديده مىانگاريد ، باشيد ، تا دست مرگ به سوى شما دراز شود و پرده را از جلو چشمانتان بر دارد .\r\nاگر دو جهان پر از خورشيد و نور باشد ، وقتى كه تو به گور تاريك به روى ، از آن نور با عظمت بىنصيب و از آن ماه دل افروز شعاعى به تو نخواهد تابيد .\r\nتو وقتى كه با اختيار خود از كاخ سر به ملكوت افراشتهء هستى فرود آمده و به قعر چاه تاريك رهسپار شوى تقصير اين همه جهانهاى پهناور چيست ؟ آن جان آدمى كه هنوز در اوصاف گرگى غوطه ور است ، چگونه مىتواند روى دلارام يوسف عليه السلام ببيند .\r\n[ ترجمه ابيات عربى 
  ] :\r\nاى قوم سبا پيامبران عظام را تصديق كنيد و تصديق كنيد آن ارواح بزرگ را كه عشق الهى از ميان اهل سبا به خود ربوده و جلب كرده است .\r\nآنان را بپذيريد ، زيرا آنان خورشيدهاى درخشانى هستند و شما را از رسوايىهاى روز قيامت در امان نگه مىدارند .\r\nبه آنان تسليم شويد ، زيرا بدرهاى فروزانى هستند . تسليمشان شويد ، پيش\r\n","description":"","footnote":"","page_name":" 209 ","page_number":213},
  {"content":"\r\nاز آن كه در روز رستاخيز شما را ملاقات كنند ، مطيعشان باشيد ، آنان چراغهاى فروزان تاريكى و كليدهاى اميدوارى هستند .\r\nتصديق كنيد آن پيامبران را كه از شما پاداشى نمىخواهند ، گمراه نشويد و سد راه ديگران هم نباشيد .\r\nدر يك جملهء پارسى بگويم : اى مخلوطى از آب و گل ، بتصديق خالى قناعت مكن و مانند غلام حلقه به گوش آن راهنمايان راه توحيد باش .\r\n","description":"","footnote":"","page_name":" 210 ","page_number":214},
  {"content":"\r\n\r\nمعنى حزم و مثال مرد حازم\r\n\r\n( ( 2840 ) ) هين گواهىهاى شاهان بشنويد\r\nبگرويدند آسمانها بگرويد\r\n( ( 2841 ) ) يا به حال اولينان بنگريد\r\nيا سوى آخر به حرمى بر پريد\r\n( ( 2842 ) ) حزم چبود در دو تدبير احتياط\r\nاز دو آن گيرى كه دور است از خباط\r\n( ( 2843 ) ) آن يكى گويد در اين ره هفت روز\r\nنيست آب و هست ريگ پاى سوز\r\n( ( 2844 ) ) آن دگر گويد دروغ است اين بدان\r\nكه به هر شب چشمه‌اى بينى روان\r\n( ( 2845 ) ) حزم آن باشد كه بر گيرد تو آب\r\nتا رهى از ترس و باشى در صواب\r\n( ( 2846 ) ) گر بود در راه آب ، اين را بريز\r\nور نباشد واى بر مرد ستيز\r\n( ( 2847 ) ) اى خليفه زادگان دادى كنيد\r\nحزم بهر روز ميعادى كنيد\r\n( ( 2848 ) ) آن عدوئى كز پدرتان كين كشيد\r\nسوى زندانش ز علَّيين كشيد\r\n( ( 2849 ) ) آن شه شطرنج دل را مات كرد\r\nاز بهشتش سخرهء آفات كرد\r\n( ( 2850 ) ) چند جا بندش گرفت اندر نبرد\r\nتا به كشتى در فكندش روى زرد\r\n( ( 2851 ) ) اين چنين كرده است با آن پهلوان\r\nسست و سستش منگريد اى ديگران\r\n( ( 2852 ) ) مادر و باباى ما را آن حسود\r\nتاج و پيرايه به چالاكى ربود\r\n( ( 2853 ) ) كردشان آن جا برهنه و زار و خوار\r\nسالها بگريست آدم زار زار\r\n( ( 2854 ) ) كه ز اشك چشم او روييد نبت\r\nكه چرا اندر جريده لاست ثبت\r\n( ( 2855 ) ) تو قياسى گير طرّاريش را\r\nكه چنان سرور كند زو ريش را\r\n( ( 2856 ) ) الحذر اى گل پرستان از شرش\r\nتيغ لا حولى زنيد اندر سرش\r\n( ( 2857 ) ) كاو همىبيند شما را از كمين\r\nكه شما او را نمىبيند هين\r\n( ( 2858 ) ) دائما صياد ريزد دانه ها\r\nدانه پيدا باشد و پنهان دغا\r\n( ( 2859 ) ) هر كجا دانه بديدى الحذر\r\nتا نبندد دام بر تو بال و پر\r\nچون كه ديدى دانه بگريز اى حمام\r\nور نه چون خوردى در افتادى به دام\r\nشاد مرغى كو به ترك دانه گفت\r\nدر رياض قدس بهرش گل شكفت\r\n\r\n","description":"","footnote":"","page_name":" 211 ","page_number":215},
  {"content":"\r\n\r\n\r\n\r\n( ( 2860 ) ) ز انكه مرغى كو به ترك دانه كرد\r\nدانه از صحراى بىتزوير خورد\r\n( ( 2861 ) ) هم بدان قانع شد و از دام جست\r\nهيچ دامى پرّ و بالش را نبست\r\n\r\nآيه\r\n« وَيا آدَمُ اُسْكُنْ أَنْتَ وَزَوْجُكَ اَلْجَنَّةَ فَكُلا مِنْ حَيْثُ شِئْتُما وَلا تَقْرَبا هذِه اَلشَّجَرَةَ فَتَكُونا مِنَ اَلظَّالِمِينَ . » 7 : 19 ( 1 )  ( و اى آدم ، تو و همسرت در بهشت ساكن شويد و از هر چه كه بخواهيد ، بخوريد و به اين درخت نزديك نشويد . [ اگر نزديك شويد 
  ] از ستمكارانيد ) .\r\nتفسير ابيات\r\nدر اين جهان اسرار آميز احتياط را از دست ندهيد ، گواهىهاى مردان الهى را بشنويد كه آنان به خدا گرويدند و جهان هستى هم به آنان گرويد . يا حد اقل بر گرديد و در سر گذشت پيشينيان تامل كنيد كه چه كردند و نتيجه كارشان را چگونه ديدند ؟ يا آخر و عاقبت كارها را مورد دقت قرار بدهيد و حزم و احتياط را از دست ندهيد .\r\nمىدانيد معناى حزم چيست ؟ معناى حزم آنست كه وقتى سر دو راهى رسيديد هر يك از آن دو راه كه موافق احتياط و دور از گمراهى بود اختيار كنيد .\r\nبه عنوان مثال مىخواهيد سفرى را آغاز كنيد ، از ديگران مىپرسيد : طول اين راه چقدر است و آيا آب در آن پيدا مىشود يا نه ؟ يكى مىگويد تا هفت روز آبى نخواهى ديد و زمينى هم كه روى آن راه خواهى رفت ريگزارى است سوزان ، آن ديگرى مىگويد : نه هرگز ، او دروغ مىگويد : تو هر سر شب به چشمهء روان خواهى رسيد .\r\nدر مقابل اين دو راى ، احتياط آنست كه تو آب فراوان بردارى تا بيم عطش مضطربت نسازد . اگر هم در راه آب ديدى آب ذخيره را به زمين مىريزى و اگر آبى\r\n","description":"","footnote":" ( 1 ) سوره البقرة ، آيهء 19 . . ","page_name":" 212 ","page_number":216},
  {"content":"\r\nپيدا نشود واى به حال آن مرد كه با حزم و احتياط به ستيزه برخاست .\r\nاى انسانها ، اى فرزندان خليفه الله در حق خود عدالت بورزيد و براى رستاخيز احتياطى كنيد .\r\nاين زندگانى جاى مسامحه نيست ، زيرا شيطان كه دشمن پدرتان ( آدم ) بود كينه توزىها كرد و او را از عالم اعلا بزندان زمين روانه اش ساخت . و آن شاه اقليم دل را مات كرد و از بهشت بيرونش كرد ، و در معرض آفات زمينى قرارش داد .\r\nشيطان در آن كشتى كه با پدرتان گرفت از چند جا بندش را گرفت و بالاخره به زمينش زد . حال كه شيطان با آن ابو البشر قهرمان چنين كرده است ، شما فرزندان زبونش به شيطان با مسامحه و سستى منگريد . تاج و پيرايهء بهشتى پدر و مادرمان ( آدم و حوا ع ) را آن حسود مطرود بچالاكى در ربود و برهنه و زار و خوار رهايشان كرد و آدم سالها زار زار بگريست ، آن قدر گريست كه از اشك ديده اش گياه روئيد ، براى چه آن قدر گريه و زارى كرد ؟ براى آن كه در جريدهء زندگىاش يك نقطهء منفى ثبت شده بود .\r\nتو از داستان پدرمان طرارى آن خبيث را قياس كن كه آن پدر بزرگوار ما چگونه ريش خود را در نتيجهء فريب شيطان بر كند .\r\nاى گل پرستان بىنوا از شر شيطان بر حذر باشيد ، و با تمسك واقعى به حول و قوت الهى تيغ بر سرش زنيد . او همواره شما را از كمين مىبيند ، ولى شما او را نمىبينيد . آرى -\r\n\r\n( ( 2858 ) ) دايماً صياد ريزد دانه ها\r\nدانه پيدا باشد و پنهان دغا\r\n\r\nهر كجا دانه‌اى ديديد ، بر حذر باشيد ، مبادا كه دام گسترده بال و پر شما را ببندد .\r\nاى كبوتر ناتوان ، هر موقع كه دانه‌اى ديدى بگريز و الا خوردن دانه همان و بدام افتادن همان .\r\n","description":"","footnote":"","page_name":" 213 ","page_number":217},
  {"content":"\r\nشاد باد حال آن مرغى كه دانه را ترك گفت ، و در رياض قدس الهى گلها براى او شكوفان گشت .\r\nآرى هر مرغى كه طمع دانه خوردن را از خويشتن بريد ، دانه هاى حيات بخش را در صحراى بىمكر و حيله خواهد خورد .\r\nبه همان دانه ها اكتفا مىكند و از دام رهايى مىيابد و بال و پرش گرفتار هيچ دامى نمىگردد .\r\n","description":"","footnote":"","page_name":" 214 ","page_number":218},
  {"content":"\r\n\r\nوخامت حال آن مرغ كه ترك حزم كرد از حرص و هوا\r\n\r\n( ( 2862 ) ) باز مرغ فوق ديوارى نشست\r\nديده سوى دانه و دامى ببست\r\n( ( 2863 ) ) گه نظر او را سوى صحرا بُدى\r\nگاه حرصش سوى دانه مىشدى\r\n( ( 2864 ) ) اين نظر با آن نظر چاليش كرد\r\nناگهانى از خرد خاليش كرد\r\nرفت و دانه خورد و اندر دام ماند\r\nصايدش كشت و بخورد و كام راند\r\n( ( 2865 ) ) باز مرغى كان تردد را گذاشت\r\nز ان نظر بر كند و بر صحرا گماشت\r\n( ( 2866 ) ) شاد پر و بال او بخاً له\r\nتا امام جمله آزادان شد او\r\n( ( 2867 ) ) هر كه او را مقتدا سازد برست\r\nدر مقام امن و آزادى نشست\r\n( ( 2868 ) ) ز ان كه شاه حازمان آمد دلش\r\nتا گلستان و چمن شد منزلش\r\n( ( 2869 ) ) حزم از او راضى و او راضى ز حزم\r\nاين چنين كن گر كنى تدبير و عزم\r\n( ( 2870 ) ) بارها در دام حرص افتاده اى\r\nحلق خود را در بريدن داده اى\r\n( ( 2871 ) ) بازت آن توّاب لطف آزاد كرد\r\nتوبه پذرفت و درونت شاد كرد\r\n( ( 2872 ) ) گفت ان عدتم كذا عدنا كذا\r\nنحن زوجنا الفعال بالجزا\r\n( ( 2873 ) ) چون كه جفتى را برِ خود آورم\r\nآيد آن جفتش دوانه لا جرم\r\n( ( 2874 ) ) جفت كرديم اين عمل را با اثر\r\nچون رسد جفتى رسد جفت دگر\r\n( ( 2875 ) ) چون ربايد غارتى از جفت شوى\r\nجفت مىآيد پى او شوى جوى\r\n( ( 2876 ) ) بار ديگر سوى اين دام آمدى\r\nخاك اندر ديدهء توبه زدى\r\n( ( 2877 ) ) بازت آن توّاب بگشود آن گره\r\nگفت هين بگريز و اين سو پا منه\r\n( ( 2878 ) ) باز چون پروانهء نسيان رسيد\r\nجانتان را جانب آتش كشيد\r\n( ( 2879 ) ) كم كن اى پروانهء نسيان و شكى\r\nدر پر سوزيده بنگر تو يكى\r\n( ( 2880 ) ) چون رهيدى شكر آن باشد كه هيچ\r\nسوى آن دانه ندارى پيچ پيچ\r\n( ( 2881 ) ) تا تو را چون شكر گويى بخشد او\r\nروزكى بىدام و بىخوف عدو\r\n\r\n","description":"","footnote":"","page_name":" 215 ","page_number":219},
  {"content":"\r\n\r\n\r\n\r\n( ( 2882 ) ) شكر آن نعمت كه تان آزاد كرد\r\nنعمت حق را ببايد ياد كرد\r\n( ( 2883 ) ) چند اندر رنجها و در بلا\r\nگفته‌اى برهان ز دامم اى خدا\r\n( ( 2884 ) ) تا چنين خدمت كنم احسان كنم\r\nخاك اندر ديدهء شيطان زنم\r\nچون خلاصت داد حق از امتحان\r\nهم چنانستى كه بودى هم چنان\r\nچون رها كردت فرامش كرديش\r\nجان خود را مست و بىهُش كرديش\r\n\r\nآيه\r\n« عَسى رَبُّكُمْ أَنْ يَرْحَمَكُمْ وَإِنْ عُدْتُمْ عُدْنا وَجَعَلْنا جَهَنَّمَ لِلْكافِرِينَ حَصِيراً . » 17 : 8 ( 1 )  [ اى بنى اسرائيل 
  ] شايد پروردگار شما به شما رحم كند و اگر بار ديگر به فساد بر گرديد ما هم به كيفر دادن بر مىگرديم و دوزخ را براى كفار زندان قرار داده‌ايم ) .\r\nتفسير ابيات\r\nمرغى در بالاى ديوارى نشست ، در آن نزديكىها به دانه هايى كه روى دام پاشيده شده بود مىنگريست ، گاهى به سوى صحرا نگاه مىكرد و گاه ديگر نگاهش را از روى حرص و طمع بدانه ها مىدوخت . مبارزهء اين دو نظر ، عقل مرغ بىنوا را از مغزش ربود و بالاخره دانه رفت و در دام افتاد ، شكارچى هم او را كشت و بكامش رسيد .\r\nمرغ ديگرى را فرض كنيد كه از گرداب تردد خود را نجات داده و از دانه و دام اعراض نموده و نظر به صحرا انداخته ، شادمان بال و پر گشود . اين پرواز عاقلانه مباركش باد ، زيرا همين پرواز بود كه او را پيشواى همهء آزادگان نمود ، كسى كه چنين پرندهء آزاد را تبعيت كند از زندان و دام رهايى يافته در مقام امن و آزادى جاى مىگيرد ، زيرا دل آگاهش پيش رو احتياط كاران گشته ، در گلستان شاداب و چمن سر سبز و خرم منزل گرفت .\r\n","description":"","footnote":" ( 1 ) سوره الإسراء ، آيهء 7 . . ","page_name":" 216 ","page_number":220},
  {"content":"\r\nاو با آن آگاهى و عاقبت بينى كه به دست آورده است ، از احتياط خشنود و احتياط هم از او خشنود مىگردد ، تو هم اى انسان ، اگر تدبير و عزم و تصميمى داشته باشى ، راه اين پرندهء آگاه و عاقبت بين را بر گزين .\r\nدر طول عمرت بارها در دام طمع افتاده و حلق خود را بلبهء تيغ نابودى سپرده‌اى .\r\nباز آن خداوند مهربان و توبه پذير آزادت ساخته و درونت را شاد كرده است ، خداوند فرمود : « ان عدتم عدنا » اگر به كارهاى زشت تان بر گرديد ، ما هم به كيفر دادن بر مىگرديم . ماييم كه كارها را با نتايج آنها جفت كرده‌ايم . اصل رابطهء جفت بودن هم همين است كه اگر يكى را با خود داشته باشى ، آن ديگرى هم با تو خواهد بود .\r\nما اعمال آدمى را با اثر و نتيجه اش جفت ساخته‌ايم ، لذا يكى در دنبال ديگرى خواهد بود . اگر راه زنى از دو همسر ، شوى را بربايد ، بدون ترديد همسر ماده در جستجوى شوى خود بدنبالش خواهد آمد .\r\nپس از آن كه خداوند توبه پذير نجاتت داد -\r\n\r\n( ( 2876 ) ) بار ديگر سوى اين دام آمدى\r\nخاك اندر ديدهء توبه زدى\r\n\r\nباز خداى كريم و توبه پذير گره تو را باز كرد و فرمود : از اين پرتگاه فرار كن و ديگر قدم به اين طرف مگذار .\r\nبار ديگر پروانه فراموش كار خود طبيعىات جان بىنوايت به طرف آتش كشيد .\r\nاى پروانهء نگون بخت بس است ، اين قدر فراموش كار مباش ، اين قدر در ترديد و شك غوطه مخور ، آخر نگاهى هم به پرهاى سوخته ات بينداز .\r\nوقتى كه از يك آتش نجات پيدا كردى ، سپاسش آنست كه ديگر به سوى آن دانه‌اى كه دام بان پيچيده است ميل نكنى ، باشد كه به جهت آن سپاس گزارى ،\r\n","description":"","footnote":"","page_name":" 217 ","page_number":221},
  {"content":"\r\nروزگارى بدون بيم داشتن و دور از دام مرگ مهربان تو را ببخشايد .\r\nشكر كدامين نعمت ؟ آن نعمت آزادى كه حق تعالى براى تو عنايت فرمود : همواره بايد به ياد نعمتهاى حق باشى .\r\nتا كى و تا چند در گردابهاى رنج و بلا ، فريادها مىكردى كه اى خدا ، از اين گرداب و دام نجاتم ده . اگر نجات يافتم خدمتها خواهم كرد و احسانها خواهم نمود و خاك به چشم شيطان خواهم زد .\r\nاما دريغا -\r\n\r\nچون خلاصت داد حق از امتحان\r\nهم چنانستى كه بودى هم چنان\r\nچون رها كردن فرامش كرديش\r\nجنان خود را مست و بىهُش كرديش\r\n\r\n","description":"","footnote":"","page_name":" 218 ","page_number":222},
  {"content":"\r\n\r\nحكايت نذر كردن سگان هر زمستان كه چون تابستان آيد خانه بسازيم از بهر زمستان\r\n\r\n( ( 2885 ) ) سگ زمستان جمع گردد استخوانش\r\nزخم سرما خرد گرداند چنانش\r\n( ( 2886 ) ) كاو بگويد كاين قدر تن كه منم\r\nخانه‌اى از سنگ بايد كردنم\r\n( ( 2887 ) ) چون كه تابستان بيايد من به چنگ\r\nبهر سرما خانه‌اى سازم ز سنگ\r\n( ( 2888 ) ) چون كه تابستان بيايد از گشاد\r\nاستخوانها پهن گردد پوست شاد\r\n( ( 2890 ) ) زفت گردد پا كشد در سايه اى\r\nكاهلى ، سيرى ، غرى ، خود رايه اى\r\n( ( 2889 ) ) گويد او چون زفت بيند خويش را\r\nدر كدامين خانه گنجم اى كيا\r\n( ( 2891 ) ) گويدش دل خانه‌اى سازان عمو\r\nگويد او در خانه كى گنجم بگو\r\n( ( 2892 ) ) استخوان حرص تو در وقت درد\r\nدر هم آيد خرد گردد در نورد\r\n( ( 2893 ) ) گويى از توبه بسازم خانه من\r\nدر زمستان باشدم آن جا وطن\r\n( ( 2894 ) ) چون بشد رنج و شدت آن حرص زفت\r\nهم چو سگ سوداى خانه از نو رفت\r\n( ( 2895 ) ) شكر نعمت خوشتر از نعمت بود\r\nشكر باره كى سوى نقمت رود\r\n( ( 2896 ) ) شكر جان نعمت و نعمت چو پوست\r\nز انكه شكر آرد تو را تا كوى دوست\r\n( ( 2897 ) ) نعمت آرد غفلت و شكر انتباه\r\nصيد نعمت كن به دام شكر شاه\r\n( ( 2898 ) ) نعمت شكرت كند پر چشم و مير\r\nتا كنى صد نعمت ايثار فقير\r\n( ( 2899 ) ) سير نوشى از طعام و نقل حق\r\nتا رود از تو شكم خوارى و دق\r\nنعمت وهّاب را شكرى كنيد\r\nتا سر منحوس خود را نشكنيد\r\nشكر جذب نعمت او فر كند\r\nكفر نعمت مرد را كافر كند\r\n\r\n","description":"","footnote":"","page_name":" 219 ","page_number":223},
  {"content":"\r\n\r\n\r\n( ( 2892 ) ) استخوان حرص تو در وقت درد\r\nدر هم آيد خرد گردد در نورد\r\n( ( 2893 ) ) گويى از توبه بسازم خانه من\r\nدر زمستان باشدم آن جا وطن\r\n( ( 2894 ) ) چون بشد رنج و شدت آن حرص زفت\r\nهمچو سگ سوداى خانه از تو رفت\r\n\r\nدر تنگناهاى زندگى كه مىتوانستيم با محاسبه هاى منطقى و وجدانى قبلى گرفتارشان نشويم ، پشيمانىها و تصميمهايى كه براى روش حساب شده در آينده مىگيريم چونان تغيير رنگ صورت است كه در موقع اضطراب و بيم و خجلت ، نمودار مىگردد .\r\nاين يكى از خاصيتهاى ضعف نفس و تباهى اراده و منشا تصميم ما است كه متاسفانه اغلب انسانها را از زندگانى منطقى محروم مىسازد . موقعى كه در تنگناى قافيهء زندگى گرفتار مىشويم ، با خود عهد و پيمان مىبنديم كه ديگر پس از اين شعرى براى زندگى نخواهيم ساخت كه در قافيه اش گيج و سر گردان شويم .\r\nديگر پس از اين ، آمادگى كامل براى حوادث سخت و ناهنجار خواهيم داشت . پس از اين به محاسبهء عوامل و روابط ميان مقدمات و نتايج تحولات زندگى خواهيم پرداخت .\r\nبراى زمستان زندگانى ، پوشاك و مسكن مناسب تهيه خواهيم كرد همهء اين رؤياها و خيالات معلول فشار و شكنجه ايست كه موقعيت حيات مطلوب ما را تهديد مىكند .\r\nاين رؤياها و خيالات شبيه به عرق كردن در موقع گرما و تغيير رنگ صورت در موقع خجلت و ترس است كه مشتى نمودهاى طبيعى ضرورى ارگانيسم موجوديت ما مىباشد .\r\n","description":"","footnote":"","page_name":" 220 ","page_number":224},
  {"content":"\r\n\r\nعرق كردن در موقع گرما يا تغيير رنگ صورت در موقع خجلت و ترس ، به خودى خود نمىتواند در درون ما نيرو و انگيزه‌اى براى فرار از شدت گرما و اجتناب از كار زشت كه موجب خجلت است ، و چاره جويى براى جلوگيرى عامل ترس و وحشت ، به وجود بياورد .\r\nآن پديده هاى روانى كه معلول وضع مخصوصى از حيات آدمى است ، خواه مناسب و خوشايند حيات باشد و خواه نامناسب و ناخوشايند ، همانند نسيمى است كه در موقع عبور از صحرا سر و صورت و بدن ما را نوازش مىدهد ، يا مانند خارهايى كه در موقع عبور از خارستان به پاهاى ما مىخلد . اگر ما به طور ناخود آگاه آن صحرا و يا خارستان را پيش گرفته‌ايم ، نه آن وضع خوشايند نسيم نوازشگر مىتواند منطقى بان صحرا ببخشد كه پس از آن همواره راه آن صحرا را پيش بگيريم و نه آن وضع ناخوشايند مىتواند سير در خارستان را براى ما تفسير نموده و عاملى در درون ما براى اجتناب از عبور از آن خارستان ايجاد كند .\r\nتفسير ابيات\r\nسگ بىنوا در موقع زمستان از سردى هوا استخوانهايش منقبض مىشود و زخم سرما وجودش را خرد مىكند . با خود بگفتگو مىپردازد و مىگويد : كه با اين ناتوانى بدنى كه من دارم ، حتما بايد خانه‌اى از سنگ براى خود بسازم ، اگر تابستان فرا رسد ، لازم است كه خانه‌اى از سنگ بنا كنم و در زمستان به آسايش بپردازم .\r\nموقعى كه تابستان فرا مىرسد ، استخوانهايش منبسط مىشود و پوست و گوشتش پر از نشاط مىگردد ، و با بدنى محكم خود را به زير سايه‌اى مىكشد و به تن پرورى مىپردازد ، در اين حال سگ بىنوا شير شده است ، مغرور و خود راى مىگردد . از درونش فرياد دل را مىشنود كه مىگويد : عمو خانه‌اى براى خود بساز ، فردا زمستان فرا مىرسد و آغاز تيره روزى تست . نه تنها به فرياد دل گوش فرا نمىدهد ، بلكه پاسخش مىگويد : كه من كه شير غران شده‌ام كدامين خانه است\r\n","description":"","footnote":"","page_name":" 221 ","page_number":225},
  {"content":"\r\nكه بتواند گنجايش وجودم را داشته باشد ؟ تو هم اى انسان ، مانند همين سگ نزديك بين هستى . كه -\r\n\r\n( ( 2892 ) ) استخوان حرص تو در وقت درد\r\nدر هم آيد خرد گردد در نورد\r\n\r\nآن گاه به فكر توبه مىفتى و مىگويى : توبه خواهم كرد . و در روز سخت به توبه پناه خواهم برد . ولى -\r\n\r\n( ( 2894 ) ) چون بشد رنج و شدت آن حرص زفت\r\nهمچو سگ سوداى خانه از تو رفت\r\n\r\nبرويد سپاس نعمتهاى خداوندى را بجاى آوريد ، سپاس نعمت بهتر از خود نعمت است ، سپاس گزار هرگز در نقمتها فرو نمىرود ، شكر در حقيقت جان و مغز نعمت ، و نعمت پوست آن است ، زيرا نعمت مزيتى براى موجوديت تو است ، و شكر نعمت ترا رهسپار كوى محبوب مىسازد .\r\nاگر آگاهى را از دست بدهى ممكن است نعمت موجب غفلت شود ، در صورتى كه خاصيت اساسى شكر آگاهى و بيدارى است . به وسيلهء شكر خداوندى تمام نعمتهاى الهى را مىتوانى بدست بياورى . شكر گذارى نعمتى است كه ديده گان ترا اسير و خودت را سرور و غنى مىسازد ، تا بتوانى صدها نعمت به فقرا و بىنوايان ببخشى .\r\nآن گاه از طعام و نقل الهى سير خواهى خورد ، اين سير شدن شكم خوارى و گدا منشى را از تو دور خواهد ساخت . نعمت خداوند بخشاينده را سپاس گزار باشيد . باشد كه سر و مغز منحوستان را متلاشى نكنيد .\r\nآرى :\r\n\r\nشكر جذب نعمت او فر كند\r\nكفر نعمت مرد را كافر كند\r\n\r\n","description":"","footnote":"","page_name":" 222 ","page_number":226},
  {"content":"\r\n\r\n\r\nمنع كردن منكران انبياء عليهم السلام را از نصيحت كردن و حجت آوردن جبريانه\r\n\r\n( ( 2900 ) ) قوم گفتند اى نصوحان بس بود\r\nآن چه گفتند ار در اين ده كس بود\r\n( ( 2901 ) ) قفل بر دلهاى ما بنهاد حق\r\nكس نداند برد بر خالق سبق\r\n( ( 2902 ) ) نقش ما اين كرد آن تصويرگر\r\nاين نخواهد شد به گفت و گو دگر\r\n( ( 2903 ) ) سنگ را صد سال گويى لعل شو\r\nكهنه را صد بار گويى باش تو\r\n( ( 2904 ) ) خاك را گويى صفات آب گير\r\nآب را گويى عسل شو يا كه شير\r\nهيچ از آن اوصاف ديگرگون شوند ؟\r\nآب كى گردد عسل اى هوشمند\r\n( ( 2905 ) ) خالق افلاك و هم افلاكيان\r\nخالق آب و تراب و خاكيان\r\n( ( 2906 ) ) آسمان را داد دوران و صفا\r\nآب و گل را تيره روئى و نما\r\n( ( 2907 ) ) كى تواند آسمان دردى گزيد\r\nكى تواند آب و گل صفوت خريد\r\n( ( 2908 ) ) قسمتى كرده است هر يك را رهى\r\nكى كهى گردد به جهدى چون كهى ؟\r\n( ( 2901 ) ) قفل بر دلهاى ما بنهاد حق\r\nكس نداند برد بر خالق سبق\r\n\r\nجبريون بر دلهاى در گشاده با دست خود قفل مىزنند و براى تصحيح تبه كارىهاى خود آن را به خدا نسبت مىدهند\r\nمقدارى از مباحث مربوط به جبر و اختيار در مجلدات گذشته بحث شده و مسائل ديگرى از جبر و اختيار را در تفسير و نقد و تحليل دفتر پنجم بررسى خواهيم كرد . در اين مورد به بيان نكته‌اى اكتفا مىكنيم و آن اين است كه اشخاص جبر پرست نه تنها با واقعيت محسوس مبارزه مىكنند ، بلكه بدون اين كه حد اقل به ناتوانى\r\n","description":"","footnote":"","page_name":" 223 ","page_number":227},
  {"content":"\r\n\r\nخود از درك اين مسئله قناعت بورزند ، خدا را محكوم مىسازند و حتى آن وقاحت را كه حاضر نيستند به خودشان نسبت بدهند ، به خداوند بزرگ نسبت مىدهند .\r\nتمام زندگى اين جبريون را تجزيه و تحليل و بررسى كنيد ، خواهيد ديد ، حتى يك لحظه هم آماده نيستند كه استناد كار زشت را به خود تحمل كنند ، زيرا زشت از آن جهت كه زشت است براى هيچ عاقل آگاه قابل پذيرش نيست و به همين جهت است كه تمام قبايح و كثافت كارىها را از خود دور مىكنند و به خدا مستند مىسازند و قبح و كثافت خود را با اين استناد نابجا مىشويند .\r\nخلاصه - اگر كارهاى پليد و ناروا قابل پذيرش بود ، هيچ كس جبرى نمىگشت ، و آنها را به خدا نسبت نمىداد . اگر واقعاً قتل نفس بىعلت و شعله ور ساختن آتش در دودمان بشرى كه تيمور لنگها و ناپلئونها صورت دادند ، قبيح است اين چه از بشر باشد و چه از خدا قبيح است ، بلكه از خداوند بىنياز و مهربان قبيحتر است ، زيرا با احتمال يك در ميليونها مىتوان انسان را به جهت اشتباه و جهالت و اضطرار ( اگر چه در مثال فوق احتمال محال است ) معذور دانست ، اما خداوند دانا و بىنياز و مهربان كه مىفرمايد :\r\n« إِنَّ الله لا يَظْلِمُ مِثْقالَ ذَرَّةٍ » 4 : 40 ( 1 )  ( خداوند به اندازه ذره‌اى ظلم نمىكند . ) از ارتكاب ظلم و قبيح چه عذرى مىتواند داشته باشد به نظر مىرسد جبر پرستهاى افراطى نه تنها ضد واقعيت را مرتكب مىشوند ، بلكه مبارزه‌اى با فلسفهء الهى انجام مىدهند ؟\r\nتفسير ابيات\r\nمنكرين پيامبران گفتند : اى نصيحت گران ، بس است ، اگر در اين ده آدمى وجود دارد ، گفته هاى شما كافى است .\r\nما گفته هاى شما را نخواهيم پذيرفت ، زيرا خداوند به دلهاى ما قفل زده و\r\n","description":"","footnote":" ( 1 ) سوره لنساء ، آيهء 40 . . ","page_name":" 224 ","page_number":228},
  {"content":"\r\nهيچ كس نمىتواند به خدا سبقت نموده و خلاف مشيت او رفتار كند آن صورتگر حقيقى صورت ما را چنين ساخته است ، با گفتگوهاى شما صورت ما عوض نخواهد گشت .\r\nمگر سنگ را مىتوان تبديل به لعل ساخت ، اگر چه صد سال هم به سنگ بگويى ، لعل شو . صد بار به پارچهء كهنه بگويى تازه باش : تازه نخواهد گشت .\r\nاين گفتگوى شما با ما شبيه باينست كه به خاك جامد بگوييد صفات آب داشته باش به آب بگوييد : عسل يا شير باش به آتش بگوييد : نور خالص باش به پشه بگوييد : تو بايد به سوى باد به روى و بان پيروز شوى به سكهء قلب دستور بدهيد كه طلاى ناب ، يا كيميا گردد آيا اين گفتگوها و دستورات مىتواند اوصاف آن اشياء را دگرگون بسازد ؟ مگر آب هم عسل مىشود ؟ همان آفرينندهء افلاك و افلاكيان است كه آب و خاك و خاكيان را با اوصاف مخصوصشان به وجود آورده است . خدا است كه گردش و صفا را به آسمانها و تيره رويى و قدرت نمو دادن را به آب و گل داده است . با اين حال آسمان چگونه مىتواند تيره شود و آب و گل تيره صاف و روشن گردد ؟ خداى بزرگ براى هر يك راهى را هموار نموده است كه پيش گيرند و مطابق اوصاف خود به حركت در آيند . چگونه مىتوان با گفتگو كوهى را به كاهى مبدل ساخت ؟\r\n","description":"","footnote":"","page_name":" 225 ","page_number":229},
  {"content":"\r\n\r\n\r\nجواب انبياء عليهم السلام جبريان را\r\n\r\n( ( 2909 ) ) انبياء گفتند كارى آفريد\r\nوصفهايى كه نتان ز ان سر كشيد\r\n( ( 2910 ) ) و آفريد او وصفهاى عارضى\r\nكه گهى مبغوض مىگردد رضى\r\n( ( 2911 ) ) سنگ را گويى كه گل زر شو بىهُده است\r\nمس را گويى كه زر شو راه هست\r\n( ( 2912 ) ) ريگ را گويى كه گل شو عاجز است\r\nخاك را گويى كه گل شو جايز است\r\n( ( 2913 ) ) رنجها دادست كان را چاره نيست\r\nآن به مثل گنگى و فطس و عمى است\r\n( ( 2914 ) ) رنجها داده است كان را چاره هست\r\nآن به مثل لقوه و درد سر است\r\n( ( 2915 ) ) اين دواها ساخت بهر ائتلاف\r\nنيست اين درد و دواها از گزاف\r\n( ( 2916 ) ) بلكه اغلب رنجها را چاره هست\r\nچون به جدّ جويى بيايد آن به دست\r\n( ( 2912 ) ) ريگ را گويى كه گل شو عاجز است\r\nخاك را گويى كه گل شو جايز است\r\n\r\nتكوينات خارج از اختيار را با پديده و كارهاى اختيارى اشتباه نكنيم . و در اين مسئله حساس عقل و وجدان خود را به هياهوى الفاظ نبازيم .\r\nجلال الدين در اين ابيات بهانهء سست و بىپايهء جبريون را قطع نموده و مىگويد : با مشاهدهء تكوينيات خارج از حيطهء اختيار ، قدرت و آزادى خود را به طور مطلق منكر مباشيد .\r\nدرست است كه ماهيت بعضى از اجزاء عالم هستى تسليم كار و اختيار ما نمىگردد ، اما نقش فعاليتهاى ما را روى اجزاء و شئون ديگر از جهان هستى ناديده نگيريد .\r\nآيا موقعى كه يك بيمارى در بدن ما نفوذ مىكند در صدد چاره جويى و به دست آوردن بهبودى بر نمىآييم ؟ آيا براى اين كه در موقع مقتضى گرسنگى و تشنگى خود را بر طرف كنيم ، دنبال پيدا كردن غذا و آب نمىرويم ؟\r\n","description":"","footnote":"","page_name":" 226 ","page_number":230},
  {"content":"\r\nبراى بر طرف كردن جهل و نادانى صدها مقدمات و شرايط به دست نمىآوريم ؟ آيا در اين راه زحمات و مشقتهاى فراوان متحمل ن مىشويم ؟ پس با اين ملاحظات ما انسانها مىتوانيم در اين دنيا كارهايى را انجام بدهيم ، شما جبريون مىگوييد ، همهء اين كارها و جنب و جوشها هم مستند به عوامل جبرى است بگوييد ، چه مانعى دارد ؟ اگر جنگ و غائلهء جبر و اختيار با تبديل لفظى به لفظ ديگر خاتمه خواهد يافت چرا معطليد ؟ به آكاديمىهاى مربوط دستور بدهيد : پس از اين بجاى كلمهء اختيار عامل جبر به كار برند . بتوضيح اين كه : - 1 - همهء انسانها به اندازه قدرت و شرايط و موقعيتى كه در زندگانى دارند ، مشغول فعاليتاند .\r\n2 - نقش فعاليتهاى انسانى در روى مواد هستى و ارتباطات نمودار مىگردد و چنين نيست كه كار انسانى نتواند تغييرى در مواد هستى و انسانها و روابط ميان آنان ايجاد نمايد .\r\n3 - انسان با پيش رفت تدريجى و ناگهانى در به دست آوردن ريشهء شخصيت مقاومتى در مقابل انگيزه ها و عوامل طبيعى و انسانى به دست مىآورد و از حالت انفعالى و نقش پذيرى به حالت فاعلى و ايجاد كنندهء نقش تغيير موقعيت مىدهد .\r\nاين سه موضوع بديهىتر از آن است كه حتى ديوانه ترين سوفسطايى هم بتواند ترديدى در آن داشته باشد .\r\nبنا بر اين مىگوييم : انسانى كه در خود توانايى انجام كارى را احساس كند يا بر كنار شدن از كار زشت براى او امكان پذير است كار نيكو را انجام بدهد و از كار زشت پرهيز كند ، و عواملى را كه موجب انجام كار نيكو و ترك كار زشت مىشود در خود به وجود بياورد و با تمام صراحت و قاطعانه نامش را جبر بگذارد .\r\nشما كه در كودكى تمام شخصيت خود را در مقابل عروسك مىباختيد ، با پيش رفت شخصيت مقاومتى در شما ايجاد گشته است كه انگيزگى عروسك به كلى در نظر شما ساقط شده است .\r\n","description":"","footnote":"","page_name":" 227 ","page_number":231},
  {"content":"\r\n\r\nآن گاه در صدد تحصيل علم در آمديد انگيزگى علم باعث شد شما دست به تحصيل علم زديد ، يا وارد ميان اقتصادى گشتيد ، مسلم است كه عامل مناسبى موجب فعاليتهاى مزبور شما گشته است .\r\nاما چنان كه عامل جبرى عروسك در موقعيتى از شخصيت شما مىتوانست شما را ببازى با آن تحريك كند ، همچنين مراحل ما بعد عروسك ، خواه از مقولهء تحصيل ثروت بوده يا تحصيل علم مىتوانستند شما را به خود مشغول دارند . همين مراحل هم بنوبت خود با پيش رفت عالىتر تدريجى شخصيت ، انگيزگى خود را از دست خواهند داد ، يا روى محاسبهء فوق مىتوانند جاى خود را بانگيزه هاى عالىتر بسپارند مثلًا از هدف گيرىهاى منافع شخصى به هدف گيرى وجدانى و از هدف گيرى وجدانى بهدف گيرى عالى تر ، جا خالى كنند . هر كس كه اين توانايى و ميان فعاليت را براى خود مىبيند . قدم بر دارد و كار صورت بدهد و اسم آن را هم جبر بگذارد .\r\nتفسير ابيات\r\nپيامبران بمنكرين گفتند : خداوند بزرگ كارى آفريده و اوصافى به اجزاى جهان هستى بخشيده است كه شما توانايى تصرف و ايجاد تحول در آنها را نداريد . اما در مقابل آن كارها حقايق ديگرى آفريده و اوصافى بر آنها مقرر فرموده كه شما قدرت تصرف در آنها را دارا مىباشيد ، اينها اوصاف عارضى هستند كه با طرز بر خورد شما با آنها ، خوبيها و بديها انتزاع مىگردد ، به عنوان مثال اگر به سنگ بگويى كه طلا بشو ، اين دستور شما بىهوده است ، اما اگر مس را بگويى طلا بشو ، اين دستور صحيح است ، زيرا مىتوان كيميايى به دست آورد و مس را طلا ساخت .\r\nاگر به سنگ ريزه دستور بدهى كه گل شو ، امكان پذير نخواهد بود ، در صورتى كه خاك را مىتوان با مخلوط ساختن با آب به صورت گل در آورد .\r\nخداوند رنجهايى به انسانها داده است كه چاره پذير نيست ، مانند : لال بودن و پهن بودن بينى و كورى مادر زاد ، در مقابل رنجهايى هم داده است كه چاره پذير است\r\n","description":"","footnote":"","page_name":" 228 ","page_number":232},
  {"content":"\r\nمانند : درد سر و لقوه ، ( 1 )  خداوند اين دواها را براى ايجاد هماهنگى اعضاء آفريده است ، چنان كه دردها در نظام هستى نقشى دارند ، همچنين دواها بىهوده نيستند ، بلكه اگر درست بنگريد اغلب بيمارىها چاره پذيرند ، به طورى كى اگر با كوشش جدى دنبال دواى آنها برويد ، به دست خواهيد آورد .\r\n","description":"","footnote":" ( 1 ) لقوه چنانچه در كتب لغت مانند برهان قاطع و فرهنگ فارسى آمده است ، فلجى است در دست و پا يا صورت انسانى . بنا به اين معنا ، تمثيل جلال الدين اين بيمارى را به كارهاى چاره پذير به طور عموم صحيح به نظر نمىرسد ، مگر با توجه به نكته‌اى كه در كتاب برهان قاطع متذكر شده است و آن اين است كه مىگويد : گويند حكما آئينه‌اى ساخته‌اند كه اگر مبتلا به بيمارى لقوه در آن بنگرد صحت يابد و مقصود از اين افسانه علاج پذيرى به معناى عمومى بوده باشد . . ","page_name":" 229 ","page_number":233},
  {"content":"\r\n\r\n\r\nمكرر كردن كافران حجتهاى جبريانهء خود را\r\n\r\n( ( 2917 ) ) قوم گفتند اى گروه اين رنج ما\r\nنيست ز ان رنجى كه بپذيرد دوا\r\n( ( 2918 ) ) سالها گفتند از اين افسون و پند\r\nسختتر مىگشت ز ان هر لحظه بند\r\n( ( 2919 ) ) گر دوا را اين مرض قابل بدى\r\nآخر از وى ذره‌اى زايل شدى\r\n( ( 2920 ) ) سُدّه چون شد آب ، نايد در جگر\r\nگر خورد دريا رود جاى دگر\r\n( ( 2921 ) ) لاجرم آماس گيرد دست و پا\r\nتشنگى را نشكند آن استقا\r\n\r\nتفسير ابيات\r\nقوم سبا در پاسخ پيامبران چنين گفتند : كه بيمارى كفر ما از آن بيمارىهاى دوا پذير نيست ، از اين افسانه ها و پندها در قرون و اعصار گذشته مىگفتند و زنجير كفر هر لحظه گرانبارتر مىگشت .\r\nاگر اين بيمارى علاج پذير بود ، با آن همه پند و اندرز ذره‌اى از آن زائل مىگشت ، اين بيمارى چونان غذاى گره خورده در معده است كه كبد را از كار مىاندازد ، اگر درياها آب خورده شود ، باز اثرى بان نمىبخشد تا در نتيجه دست و پا متورم مىگردد و بيمارى استسقا از بين نمىرود .\r\n","description":"","footnote":"","page_name":" 230 ","page_number":234},
  {"content":"\r\n\r\nباز جواب انبياء عليهم السلام ايشان را\r\n\r\n( ( 2922 ) ) انبيا گفتند نوميدى بد است\r\nفضل و رحمتهاى بارى بىحد است\r\n( ( 2923 ) ) از چنين محسن نشايد نااميد\r\nدست در فتراك اين رحمت زنيد\r\n( ( 2924 ) ) اى بسا كارا كه اوّل صعب گشت\r\nبعد از آن بگشاده شد سختى گذشت\r\n( ( 2925 ) ) بعد نوميدى بسى اميدهاست\r\nاز پس ظلمت بسى خورشيدهاست\r\n( ( 2926 ) ) خود گرفتم كه شما سنگين شديد\r\nقفلها بر گوش و بر دل بر زديد\r\nگر چه سنگين دل چو خارا آمديد\r\nقفلها بر گوش و چشم و جان زديد\r\n( ( 2927 ) ) هيچ ما را با قبولى كار نيست\r\nكار ما تسليم و فرمان بردنى است\r\n( ( 2928 ) ) او بفرمودستمان اين بندگى\r\nنيست ما را از خود اين گويندگى\r\n( ( 2929 ) ) جان براى امر او داريم ما\r\nگر به ريگى گويد او ، كاريم ما\r\nامر حق را ما گروهى بىريا\r\nمىرسانيم اين رسالت با شما\r\n( ( 2930 ) ) غير حق جان نبى را يار نيست\r\nبا قبول و ردّ خلقش كار نيست\r\n( ( 2931 ) ) مزد تبليغ رسالاتش از اوست\r\nزشت و دشمن رو شديم از بهر دوست\r\n( ( 2932 ) ) ما بر اين درگه ملولان نيستيم\r\nتا ز بعد راه هر جا بيستيم\r\n( ( 2933 ) ) دل فرو بسته و ملول آن كس بود\r\nكز فراق يار در محبس بود\r\n( ( 2934 ) ) دل بر و مطلوب با ما حاضر است\r\nدر نثار رحمتش جان شاكر است\r\n( ( 2935 ) ) در دل ما لاله زار و گلشنى است\r\nپيرى و پژمردگى را راه نيست\r\n( ( 2936 ) ) دائماً ترّ و جوانيم و لطيف\r\nتازه و خندان و شيرين و ظريف\r\n( ( 2937 ) ) پيش ما صد سال و يك ساعت يكيست\r\nكه دراز و كوته از ما منفكى است\r\n( ( 2938 ) ) آن دراز و كوتهى در جسمهاست\r\nخود دراز و كوته اندر جان كجاست\r\n( ( 2939 ) ) سيصد و نه سال آن اصحاب كهف\r\nپيششان يك روز بىاندوه و لهف\r\n( ( 2940 ) ) وانگهى ننمودشان يك روز هم\r\nكه به تن باز آمد ارواح از عدم\r\n( ( 2941 ) ) چون نباشد روز و شب يا ماه و سال\r\nكى بود سيرىّ و پيرىّ و ملال\r\n\r\n","description":"","footnote":"","page_name":" 231 ","page_number":235},
  {"content":"\r\n\r\n\r\n\r\n( ( 2942 ) ) در گلستان عدم چون بىخوديست\r\nمستى از سغراق لطف ايزديست\r\n( ( 2943 ) ) لم يذق لم يدر هر كس كاو نخورد\r\nكى به وهم آرد جُعَل انفاس ورد ؟\r\n( ( 2944 ) ) نيست موهوم ار بدى موهوم آن\r\nهم چو موهومان شدى معدوم آن\r\n( ( 2945 ) ) دوزخ اندر وهم چون آرد بهشت\r\nهيچ تابد روى خوب از خوك زشت ؟\r\n( ( 2946 ) ) هين گلوى خود مبرّيد اى مهان\r\nاين چنين لقمه رسيده تا دهان\r\n( ( 2947 ) ) راه هاى صعب پايان برده ايم\r\nره بر اهل خويش آسان كرده ايم\r\nهين بجوييد از نجوم سعد راه\r\nز انكه در ظلمت دريد و قعر چاه\r\nهر كه ما را گشت پير و باز رست\r\nاز عذاب نار و در جنت نشست\r\nوان كه نشنيد از شقاوت پند ما\r\nدر عذاب جاودان شد مبتلا\r\n\r\nآيه\r\n« وَما أَسْئَلُكُمْ عَلَيْه مِنْ أَجْرٍ إِنْ أَجْرِيَ إِلَّا عَلى رَبِّ اَلْعالَمِينَ » 26 : 109 ( 1 )  ( و من بان رسالتم از شما مزد و پاداشى نمىخواهم ، مزد من بعهدهء كسى جز پروردگار عالميان نيست ) .\r\nتوضيح\r\n- مضمون اين آيه در موارد زيادى از قرآن وارد شده است ، از آن جمله : الفرقان آيهء 57 و الشعراء آيهء 127 و 145 و 164 و 180 و سبا آيه 47 و ص آيهء 86 و الانعام آيه 90 و هود آيهء 29 و 51 و الشورى آيهء 23 و الطور آيهء 40 و القلم آيهء 46 و يونس آيهء 72 .\r\n« وَلَقَدْ أَخَذَ الله مِيثاقَ بَنِي إِسْرائِيلَ وَبَعَثْنا مِنْهُمُ اِثْنَيْ عَشَرَ نَقِيباً وَقالَ الله إِنِّي مَعَكُمْ 5 : 12 . . . » ( 2 )  ( خداوند متعال پيمان از بنى اسرائيل گرفت و از آنها دوازده نقيب مبعوث كرديم و خداوند فرمود : من با شما هستم ) .\r\n","description":"","footnote":" ( 1 ) سوره الشعراء ، آيهء 109 . .  ( 2 ) سوره المائدة ، آيهء 12 . . ","page_name":" 232 ","page_number":236},
  {"content":"\r\n\r\n« قالَ لا تَخافا إِنَّنِي مَعَكُما أَسْمَعُ وَأَرى . » 20 : 46 ( 1 )  ( خداوند [ به موسى و هارون 
  ] فرمود : نترسيد من با شما هستم ، مىشنوم و مىبينم ) .\r\n« وَلَبِثُوا فِي كَهْفِهِمْ ثَلاثَ مِائَةٍ سِنِينَ وَاِزْدَادُوا تِسْعاً » 18 : 25 ( 2 )  ( آنان سيصد سال در كهفشان درنگ كردند و نه سال بان سيصد سال اضافه كردند ) .\r\n\r\n( ( 1930 ) ) غير حق جان نبى را يار نيست\r\nبا قبول و ردّ خلقش كار نيست\r\n\r\nپيامبران الهى با تصديق و تكذيب مردم توجيه نمىگشتند .\r\nاين اصل كه پيامبران با تصديق و تكذيب مردم كارى نداشتند و پذيرش و طرد مردم براى آنان اهميتى نداشت ، بايد مقدارى واضحتر بررسى شود . جاى ترديد نيست كه پيامبران عظام از آن جهت كه وابستهء عالم ربوبى بودند ، لذا براى احراز و تثبيت موقعيت خود نيازى به تصديق و تكذيب و خوش داشتن و خوش نداشتن مردم نداشتند .\r\nاين حقيقت كاملًا روشنى است كه هر انسان آگاهى مىتواند آن را در مراحل مختلفى درك كند ، مثلًا كودك خردسال به جهت عدم انعقاد شخصيت در درونش ، ايستادن و خوابيدن و حركات و سكنات جبرى عروسك در جلب توجهات مخصوص او موثر است ، زيرا كودك به جهت ضعف شخصيتش آن عروسك را موجودى مانند خود گمان كرده به روى آن مىخندد ، اگر بيفتد بلندش مىكند و با آن گفتگو مىكند . . . اما مقدارى كه كودك بزرگ شد و جامد بودن عروسك را دريافت ، ديگر\r\n","description":"","footnote":" ( 1 ) سوره طه ، آيهء 46 . .  ( 2 ) سوره الكهف ، آيهء 25 . . ","page_name":" 233 ","page_number":237},
  {"content":"\r\nتوجه او را به عنوان موجودى مثل خود جلب نمىكند ، همچنين در مراحل بعدى در دوران بازى با امثال خود ، مانند دوران عروسك بازيش تحت تأثير همبازىهاى خود قرار مىگيرد ، ولى ديگر افتادن عروسك از روى ميز براى او وسيلهء تاثر نمىگردد . نگاههاى جامد عروسك او را تحت تأثير قرار نمىدهد .\r\nدر مراحل بعدى وقتى كه همبازى دوران گذشته را مىبيند يا كودكانى را در سن همبازىهاى دوران بازى خود مشاهده مىكند ، به هيچ وجه تحت تأثير آنان قرار نمىگيرد .\r\nدر مراحل اعلاى رشد روحى بجايى مىرسد كه نيرومندترين و چشمگيرترين انسانها براى او مانند عروسكهاى جامد و متحرك دوران عروسك جلوه مىكند . در امتداد رشد مفروض انعقاد شخصيت و ورود آن به حوزه هاى عالىتر بوده است كه انسان را از تحت تأثير قرار گرفتن انسانها و عوامل طبيعى رهايى داده است .\r\nاين استقلال ناشى از رشد روحى حد و مرزى نمىشناسد ، ولى اشكال اين استقلال بسيار مختلف است كه بعضى از آنها به اختلال روانى نزديكتر است تا رشد روحى ، مانند استقلالى كه شكل غرور آميز دارد ، چنان كه در اين شعر شاعر مىبينيم :\r\n\r\nگر فلك يك صبحدم با من گران دارد سرش\r\nشام بيرون مىروم چون آفتاب از كشورش\r\n\r\nگاهى اين استقلال ناشى از بىارزش ديدن تمام انسانهاست ، چنان كه شاعر ديگرى در قالب شعرى گفته است :\r\n\r\nمرا به روز قيامت غمى كه هست اين است\r\nكه روى مردم دنيا دوباره بايد ديد\r\n\r\nبعضى اوقات اين استقلال ناشى از شكست خوردن در زندگانى و غوطه ور شدن در رنج و ابتلاهاى زياد است ، آن چنان كه شاعر سوم مىگويد :\r\n\r\nآن قدر بار كدورت به دلم آمده جمع\r\nكه اگر پايم ازين پيچ و خم آيد بيرون\r\nلنگ لنگان درِ دروازهء هستى گيرم\r\nنگذارم كه كسى از عدم آيد بيرون\r\n\r\n","description":"","footnote":"","page_name":" 234 ","page_number":238},
  {"content":"\r\nاين موارد را ناشى از استقلال شمردن ، از نظر جهان بينى و وضع روانى انسانها كاملًا اشتباه است ، زيرا اين پديده هاى روانى به بيمارىهاى روحى شبيه تر است تا رشد و عظمت آن .\r\nآن استقلال روانى كه ناشى از رشد و عظمت روحى است ، چيزى را منها نمىكند ، واقعيت را ناديده نمىگيرد ، با حقايق بمبارزه بر نمىخيزد ، بلكه جهان و انسان را از افق بالاترى نگرد . به عروسك نمىگويد : عروسك نيست ، و رنگ و جنس و شكل و زيبايى آن را هم انكار نمىكند ، بلكه از افق بالاترى مىنگرد و مىگويد : اين مجسمهء بىجانى است كه براى بازى كودكانه ساخته شده است . چنان كه قرار گرفتن او در روبه روى عروسك در روح او تأثيرى نمىكند ، همچنين قرار گرفتن پشت عروسك مقابل روى او نمىتواند مزيتى در درونش ايجاد كند .\r\nپس اولين شرط استقلال واقعى روح آن است كه واقعيات را آن چنان كه هست بپذيرد . اما در بارهء انسانها پذيرش واقعيات آن چنان كه جريان دارند ، نبايد بان معنى ساده كه گمان مىرود ، تفسير شود ، زيرا چنين پذيرش شبيه به قبول كردن واقعيت پلنگ درنده يا كبوتر ناتوان در يك حيطهء زندگى است .\r\nبلكه مقصود اين است كه واقعيات جاريه ، موضوعى براى فعاليت روح رشد يافته قرار مىگيرد ، و مىخواهد آنها را در راهى كه پيش گرفته است همگام و هم مقصد خود بسازد .\r\nدر اين مسير خوش داشتن و خوش نداشتن انسانها ، مقصد رهبر رشد يافته را تغيير نمىدهد و مانند خنديدن يا گريستن كودك خردسال است در مقابل كارهاى با اهميت زندگى خانوادگى و اجتماعى كه متصدى مسئول و عاقل به عهده گرفته است .\r\nاگر استقلال روحى يك رهبر انسانى به اين حد نصاب نرسد ، بدون ترديد تحت تأثير انسانهاى مورد تربيت خود قرار گرفته ، تأثير و تاثر متقابل تكاپوى ايده آل او را خنثى خواهد ساخت .\r\n","description":"","footnote":"","page_name":" 235 ","page_number":239},
  {"content":"\r\n\r\nدر آن موقع و در هر مورد كه جوامع بشرى از وجود رهبر واقعى محروم ماندند اين شعار را وسيلهء تسليت خود قرار دادند كه از مردم به مردم و درست توجه نكردند كه به قول معمولى : « خفته را خفته كى كند بيدار ؟ » در اين موقع است كه خواسته ها و شاديها و اندوههاى پيرو در پيش رو و بالعكس تأثير نموده ، از حركت مجموع پيروان و پيش رو ، مقصد عالىترى را نمىتوان توقع داشت ، و با فرض تأثير و تاثر از طرفين گرايش انسانها به پستى مانند يك قانون طبيعى بروز مىكند ، زيرا توانايى رشد و صعود پيروان به طور كلى به درجهء عالى پيش رو تقريبا معادل صفر بوده ، ولى احتمال تنزل پيش رو تا حدى كه هم سطح دنباله روها باشد - تا بتواند هم دم و هماهنگ با آنان باشد ، خيلى قوى است .\r\nجاى ترديد نيست كه پيامبران الهى براى آن مبعوث نشده بودند كه تمام روش بشريت را در راه ها و مقاصدى كه انتخاب مىكنند ، امضا نمايند ، بلكه علت بعثت آنان بالا بردن سطح روحى مردم بوده است كه بتوانند به حيات واقعى دست بيابند و اين مأموريت بدون استقلال كامل و بر كنار بودن از تأثير و تاثر متقابل از انسانهاى شير خوار طبيعت امكان پذير نبوده و نخواهد بود .\r\n\r\n( ( 2944 ) ) نيست موهوم از بدى موهوم آن\r\nهمچو موهومان شدى معدوم آن\r\n\r\nلطف الهى از قبيل موهومات نيست ، بلكه واقعيتى دارد كه دريافت وجدانى شما شاهد آن است .\r\nروزى با يكى از اشخاص در بارهء مسئلهء جبر و اختيار گفتگو مىكرديم . از من پرسيد : كه شما انسان را مختار مىدانيد يا مجبور ؟ گفتم : من در انسان كارهاى اختيارى سراغ دارم و انسان با داشتن شرايط علم و توانايى شخصيت و قدرت مناسب ، مىتواند كارى را با اختيار انجام بدهد . و براى اين ادعا دلايل كم و بيش قانع كننده‌اى ( حد اقل براى خودم ) مطرح كردم . آن شخص گفت : انسان كاملًا مجبور است و\r\n","description":"","footnote":"","page_name":" 236 ","page_number":240},
  {"content":"\r\nبه هيچ وجه اختيارى ندارد ، بلكه خيال مىكند كه اختيار دارد و اين خيال پايه و اساس منطقى ندارد .\r\nدر پاسخ آن شخص گفتم : ما به نظر به ماهيت خيال و توهم مىدانيم كه خيال نمىتواند براى هميشه گريبان شخص آگاه را بگيرد و خود را به زور بان شخص تحميل كند .\r\nبلى ، ممكن است آدمهاى نادان و بىشخصيت و ضعيف ساليان دراز ، بلكه همهء عمر را در خيال و توهم غوطه ور شوند ، اما تفكيك خيال و وهم از انديشه و تعقل براى انسانهاى دانا و با شخصيت كار بسيار آسان است . حتى مرد احمق و بىشخصيت هم نمىتواند در بارهء يك خيال مخصوص عمر خود را سپرى نمايد . زيرا اگر كوچكترين آگاهى در يك انسان در بارهء حقايق هستى نمودار شود ، دير و زود بىپايه بودن آن خيال و توهم را اگر از شدت پذيرش آن موضوع خيال ، روان خود را مختل ننموده باشد درك خواهد كرد . بلى خيالات و توهمات متنوع و فراوان مىتواند انسانى را در خود غوطه ور بسازد ، و انتقال از خيالى به خيال را انتقال به حقيقت تلقى نمايد .\r\nآن گاه بان شخص گفتم : آقاى عزيز اين تجسيم اختيار از چه قسم خيال است كه از قديمترين دوران زندگى بشرى در اين كرهء خاكى تا كنون در همهء جوامع با همهء شرايط و مقتضيات متنوع و متضاد ، اين خيال وجود داشته و قاطعترين دليل اثبات مسئوليتها و شخصيت بوده است ؟ اين خيال و توهم نيست ، بلكه از نوع آن احساس است كه انسان در بارهء وجود خود يا در بارهء من خود دارد .\r\nاگر اين گونه احساس ما قبل تجربه و منطق رسمى را كنار بگذاريم ، يا همان شخص جزء خيالات بدانيم ، هيچ راهى براى اثبات واقعيت جهان عينى و حتى وجود واقعى خود نخواهيم داشت .\r\nجلال الدين در بيت مورد تحليل مطلبى را كه در بالا مطرح كرديم بيان مىكند و مىگويد :\r\n","description":"","footnote":"","page_name":" 237 ","page_number":241},
  {"content":"\r\n\r\nنيست موهوم ، ار بدى موهوم آن همچو موهومان شدى معدوم آن لطف يزدان پاك كه از پياله و سبوهاى عقل و وجدان آدمى به موجوديت او سرازير مىگردد ، از قبيل خيالات و توهمات نيست .\r\nاو هر لحظه مىتواند بنا چيزى و غير ضرورى بودن وجود خويش در جهان هستى با عظمت پى ببرد . او مىتواند بفهمد كه با نظر به موجوديت مستند به خويش ، واقعاً هيچ است . با اين زمينهء هيچى و پوچى ، در مىيابد كه از حيث عظمت بالاتر از همه چيز ، حتى بالاتر از كارگاه بزرگ هستى است ، و در اين توجه بخطا نمىرود ، زيرا واقعاً هم انسان با وابستگى به آفرينندهء مطلق چنين مقامى را به دست مىآورد .\r\nآيا آن لطف الهى كه موجب چنين مقام و الا مىگردد وهم و پندار است ؟ اگر چنين لطف و مقام توهم و خيالى بيش نبود ، بچه دليل انسان آگاه هرگز از آن خيال بر كنار ن مىشود . هيچ انسانى مراحلى از رشد و عظمت را به دست نمىآورد ، مگر اين كه مطابق همان مرحله از خيالات و توهمات دور تر مىشود .\r\nخيال و وهم مانند موريانه ايست كه نه تنها ساخته شده هاى عقل و وجدان را متلاشى مىسازد ، بلكه خود عقل و وجدان و تدريجا خود شخصيت را مختل مىنمايد .\r\nتفسير ابيات\r\nپيامبران در پاسخ منكرين مىگويند : نوميد مباشيد ، ياس و نوميدى جان شما را تباه مىسازد ، به فضل و رحمت بىكران الهى بنگريد . نوميدى از چنان خداى كريم و احسان كننده ، شايستهء انسان آگاه نيست ، برويد دست به دستاويز رحمت او بزنيد .\r\nبسا كارها كه در آغاز بسيار سخت مىنمايد ، ولى پس از آن كه نزديكش رفتيم آن كار گشاده مىشود و سختىاش از بين مىرود . يقين داشته باشيد كه همواره در دنبال نوميديها ، اميدها و در پس پردهء تاريكىها خورشيدها در جريان است .\r\nما پيامبران چنين فرض مىكنيم كه شما راكد و ميخكوب شده و بر گوش و دل خود قفلها زده‌ايد ، اين بد بختى شما نمىتواند ما را از اجراى مأموريت خود\r\n","description":"","footnote":"","page_name":" 238 ","page_number":242},
  {"content":"\r\nباز دارد . ما تسليم خداوند و وظيفه ما فرمانبرى اوست ، خواه شما بپذيريد يا نه ، او دستور اين بندگى را بما داده و گفتگو و ابلاغى كه انجام مىدهيم از خود ما نيست .\r\nما جان خود را براى انجام اوامر او آماده كرده‌ايم ، اگر بما دستور بدهد كه بريگزار دانه بپاشيم ، ما اين كار را خواهيم كرد و در ريگزار دانه خواهيم كاشت . براى فرمانبرى از اوست كه ما رسالت خود را با شما در ميان مىگذاريم . پيامبر الهى كارى با قبول و رد مردم ندارد ، او يك يار بيش نمىشناسد ، آن هم حق و امر حق است و بس .\r\nبراى رسالات خود توقع مزدى از مردم ندارد ، زيرا مزد رسالات او را خدا خواهد پرداخت .\r\nما پيامبران در راه انجام اوامر دوست در مقابل شما تبه كاران ، زشت و دشمن جلوه كرده‌ايم . با اين حال چون خود را در بارگاه الهى مىبينيم ، ملالى بخاطر راه نمىدهيم ، تا از دورى و سنگلاخ بودن راه بهراسيم .\r\nانقباض روانى و ملالت بدرون كسى راهيابى دارد كه در زندان جدايى از محبوب گرفتار شده است . حال كه خود را در حضور دل بر و مطلوب مىبينيم و جان ما در مقابل نثار رحمتش سپاس گزار است ، علتى براى ملال و ناراحتى نداريم . صفحات دل پهناور ما لاله زارها و گلشنهايى است كه كهنسالى و پژمردگى راهى بان صفحات ندارد . ما همواره شاداب و جوان و لطيف و تازه و خندان و شيرين و ظريفيم .\r\nما گام به ما فوق زمان گذاشته ، صد سال و يك ساعت براى ما يكى است . ما گام به ما فوق كميت و مقدار نهاده‌ايم ، دراز و كوته و بيش و كم در مقابل ما مفاهيم خود را از دست داده است .\r\nمگر نه اين است كه درازى و كوتاهى همه و همه از مختصات جسم مادى است ؟ آرى قلمرو جان ملكوتى كجا و دراز و كوته كجا ؟ اصحاب كهف سيصد و نه سال بخواب رفتند و جان عزيزشان از ساعت و روز و سال و قرن بپرواز در آمده وقتى بيدار شدند ، سيصد و نه سال را يك روز بىاندوه و غم احساس كردند ، بلكه در آن هنگام\r\n","description":"","footnote":"","page_name":" 239 ","page_number":243},
  {"content":"\r\nكه ارواح آنان از صفحات پشت پردهء طبيعت گام به كالبد ماديشان گذاشت ، همان مدت بس طولانى را به مقدار يك روز هم تلقى نكردند .\r\nاگر آدمى بتواند از روز و شب و ماه و سال قدم فراتر بنهد ، سيرى و پيرى و ملال راهى به او نخواهد داشت .\r\nزيرا در گلستان پشت پردهء طبيعت ، مستى پيالهء لطف ايزدى خود طبيعى و لوازم آن را از جان آدمى بر كنار مىكند .\r\nدريغا ، اين مردم طعم پياله لطف الهى را نمىچشند و در نتيجه نمىدانند كه طعم آن لطف چيست ؟ آرى ، جعل ، آن جانور سرگين گردان كه طبيعتش با بوى سرگين سرشته شده است چطور مىتواند بوى جان فزاى گل و رياحين را استشمام كند ؟ [ شما براى تسليت دادن به محروميت از چشيدن طعم لطف الهى و استشمام گل و رياحين حقايق ، خيلى حرفها مىزنيد از آن جمله مىگوييد : 
  ] اين موهومات بىاساس است ، ولى فكر نمىكنيد كه پديدهء موهوم نمىتواند اين همه در جانهاى آدمى پايدار و پر ريشه بوده باشد . وقتى كه موجوديت طبيعى انسانى مانند دوزخى از غرايز و جريانات مادى فرض شده است ، اگر بوى بهشتى به مشام جانش برسد ، آيا مىتوان گفت : اين بوى روح افزا وهم و پندار است ؟ هيچ تا كنون ديده شده است كه از قيافه زشت خوك عكس زيبايى منعكس شود ؟ اى قوم سبا ، اكنون كه از خداى شما لقمهء رحمت حيات بخش رسيده است ، گلوى خود را مبريد . ما راههاى بسيار دشوارى را سپرى كرده و راه را به انسانهاى شايسته هموار ساخته‌ايم . حال كه در تاريكى و ته چاه گرفتار شده‌ايد ، از ما پيامبران كه ستارگان سعد شما هستيم ، راهنمايى بخواهيد .\r\nكسانى كه پيرو ما شوند از عذاب آتش رهايى يافته ، شايستگى ورود به رضوان إله را به دست خواهند آورد و اگر از روى لجاجت و شقاوت پند ما را نشنوند گرفتار عذاب جاودانى خواهند گشت .\r\n","description":"","footnote":"","page_name":" 240 ","page_number":244},
  {"content":"\r\n\r\n\r\nمكر كردن قوم اعتراض ترجيه بر انبياء عليهم السلام\r\n\r\n( ( 2948 ) ) قوم گفتند ار شما سعد خو ديد\r\nنحس ماييد و ضديد و مرتديد\r\n( ( 2949 ) ) جان ما فارغ بد از انديشه ها\r\nدر غم افكنديد ما را و عنا\r\n( ( 2950 ) ) ذوق جمعيت كه بود و اتفاق\r\nشد ز فال زشتتان صد افتراق\r\n( ( 2951 ) ) طوطى نقل و شكر بوديم ما\r\nمرغ مرگ انديش گشتيم از شما\r\n( ( 2952 ) ) هر كجا افسانهء غم گستريست\r\nهر كجا مسخى نكالى مؤخذيست\r\n( ( 2954 ) ) در مثال و قصه و فال شماست\r\nدر غم انگيزى شما را مشتهاست\r\n\r\nتفسير ابيات\r\nقوم سبا گفتند : اگر هم شما براى خود ستارهء سعد و خوشبختى هستيد ، اما براى ما نحس و ضد و مرتديد .\r\nپيش از آن كه شما در ميان ما ظهور كنيد ، جان ما از انديشه ها فارغ بود ، شما هستيد كه ما را در اندوه و مشقت غوطه ور ساختيد .\r\nما پيش از شما طعم اجتماع و اتحاد را مىچشيديم ، شما آمديد و با آن فال زشتتان در ميان ما جدايىها افكنديد .\r\nما طوطيان نقل و شكر خور بوديم ، اكنون به وسيلهء دعوتشما مرغانى گشته‌ايم كه در انديشهء مرگ و ما وراى مرگ غوطه مىخوريم .\r\nبه هر كجا مىنگريم افسانه هايى را مىبينيم كه غم و اندوه مىگستراند به هر سو كه مىرويم با صداهاى زشت و منكر روبرو مىشويم . به هر طرف كه مىرويم فال بد شما را پر كرده و به همه جا كه مىنگريم ، نفرين شما مسخ و سقوطها به بار آورده است .\r\nاين تيره روزىها همه و همه ناشى از مثال زدن و قصه گويى و فال بد زدن شما است . شما علاقهء زيادى به غم انگيزى داريد\r\n","description":"","footnote":"","page_name":" 241 ","page_number":245},
  {"content":"\r\n\r\nباز جواب انبياء عليهم السلام\r\n\r\n( ( 2955 ) ) انبياء گفتند فال زشت و بد\r\nاز ميان جانتان دارد مدد\r\n( ( 2956 ) ) گر تو جايى خفته باشى با خطر\r\nاژدها در قصد تو آيد بسر\r\n( ( 2957 ) ) مهربانى مر تو را آگاه كرد\r\nكه بجه زود ار نه اژدرهات خورد\r\n( ( 2958 ) ) تو بگويى فال بد چون مىزنى\r\nفال چه برجه ببين در روشنى\r\n( ( 2959 ) ) از ميان فال بد من خود تو را\r\nمىرهانم مىبرم سوى سرا\r\n( ( 2960 ) ) چون نبى آگه كننده است از نهان\r\nكاو بديد آن چه نديد اهل جهان\r\n( ( 2961 ) ) گر طبيبى گويدت غوره مخور\r\nكه چنين رنجى بر آرد از تو سر\r\n( ( 2962 ) ) تو بگويى فال بد چون مىزنى\r\nپس تو ناصح را مؤثّم مىكنى\r\n( ( 2963 ) ) ور منجم گويدت امروز هيچ\r\nآن چنان كارى مكن اندر بسيج\r\nز انكه نيكو نيست روز امروز هان\r\nتا نگردى نادم و خاسر از آن\r\n( ( 2964 ) ) صد ره ار بينى دروغ اخترى\r\nيك دوباره راست آمد مىخرى\r\n( ( 2965 ) ) اين نجوم ما نشد هرگز خلاف\r\nصحتش چون ماند از تو در غلاف\r\n( ( 2966 ) ) آن طبيب و آن منجم از گمان\r\nمىكنند آگاه و ما خود از عيان\r\n( ( 2967 ) ) دود مىبينيم و آتش از كران\r\nحمله مىآرد به سوى منكران\r\n( ( 2968 ) ) تو همىگويى خمش كن زين مقال\r\nكه زيان ماست قال شوم فال\r\n( ( 2969 ) ) اى كه نصح ناصحان را نشنوى\r\nفال بد با توست هر جا مىروى\r\n( ( 2970 ) ) افعيى بر پشت تو بر مىرود\r\nاو ز بامى بيندت آگه كند\r\n( ( 2971 ) ) گويىاش خاموش و غمگينم مكن\r\nگويد او خوش باش خود رفت اين سخن\r\n( ( 2972 ) ) چون زند افعى دهان بر گردنت\r\nتلخ گردد جمله شادى كردنت\r\n( ( 2973 ) ) پس به دو گويى همين بود اى فلان\r\nچون نبدريدى گريبان در فغان ؟\r\n( ( 2974 ) ) يا ز بالايم تو سنگى مىزدى\r\nتا مرا از جدّ نمودى آن بدى\r\n( ( 2975 ) ) او بگويد نى كه مىآزرده‌اى ؟\r\nتو بگويى نى ، كه شادم كرده اى\r\n\r\n","description":"","footnote":"","page_name":" 242 ","page_number":246},
  {"content":"\r\n\r\n\r\n( ( 2976 ) ) گفت من كردم جوانمردى به پند\r\nتا رهانم من تو را زين خشك بند\r\nگويد او آزرده مىگشتى چه سود\r\nمن بسى گفتم تو را روزى نبود\r\n( ( 2977 ) ) از لئيمى حق آن نشناختى\r\nمايهء ايذا و طغيان ساختى\r\n( ( 2978 ) ) اين بود خوى لئيمان دنى\r\nبد كند با تو چو نيكويى كنى\r\n( ( 2979 ) ) نفس را زين صبر مىكن منحنيش\r\nكه لئيم است و نسازد نيكوييش\r\n( ( 2980 ) ) با كريمى گر كنى احسان سزد\r\nهر يكى را او عوض هفت صد دهد\r\n( ( 2981 ) ) با لئيمى چون كنى قهر و جفا\r\nباز در دوزخ نداشان ربنا\r\n( ( 2983 ) ) كه لئيمان در جفا صافى شوند\r\nچون وفا بينند خود جانى شوند\r\n\r\nآيه\r\n« وَما عَلَيْنا إِلَّا اَلْبَلاغُ اَلْمُبِينُ . قالُوا إِنَّا تَطَيَّرْنا بِكُمْ لَئِنْ لَمْ تَنْتَهُوا لَنَرْجُمَنَّكُمْ وَلَيَمَسَّنَّكُمْ مِنَّا عَذابٌ أَلِيمٌ . قالُوا طائِرُكُمْ مَعَكُمْ أَإِنْ ذُكِّرْتُمْ بَلْ أَنْتُمْ قَوْمٌ مُسْرِفُونَ . » 36 : 17 - 19 ( 1 )  ( پيامبران گفتند : ما جز ابلاغ آشكار چيزى به عهده نداريم . آنان گفتند ما به وجود شما فال بد زده‌ايم ، اگر از دعاوى خود دست بر نداريد ، شما را سنگسار مىكنيم و عذاب دردناكى از ما به شما خواهد رسيد . پيامبران در پاسخ آنان گفتند : فال بد شما با خود شما است اگر متذكر شويد ، بلكه شما مردم اسراف كننده‌ايد ) .\r\n« قالُوا رَبَّنا غَلَبَتْ عَلَيْنا شِقْوَتُنا وَكُنَّا قَوْماً ضالِّينَ . رَبَّنا أَخْرِجْنا مِنْها فَإِنْ عُدْنا فَإِنَّا ظالِمُونَ » 23 : 106 - 107 ( 2 )  ( تبه كاران در دوزخ مىگويند : اى پروردگار ما ، شقاوت ما بر ما غلبه كرد و ما\r\n","description":"","footnote":" ( 1 ) سوره يس ، آيهء 17 و 18 و 19 . .  ( 2 ) سوره المؤمنون ، آيهء 106 و 107 . . ","page_name":" 243 ","page_number":247},
  {"content":"\r\n\r\nمردم گمراهى بوديم . پروردگار ما ، ما را از اين دوزخ خارج كن ، اگر بار ديگر به تبه كارى بر گشتيم ، ما ستمكارانيم ) .\r\n\r\n( ( 2955 ) ) انبياء گفتند فال زشت و بد\r\nاز ميان جانتان دارد مدد\r\n\r\nفال بد زدن يك پديدهء روانى بىاساس است\r\nچنان كه عظمتهاى من انسانى حد و مرزى ندارد ، همچنان بازيگرىها بىاساس او هم فراوان و بىشمار است . فال بد زدن مانند فال نيكو زدن از نوع آن بازيگرىها است كه از پستترين مردم گذشته گاهى مغز انديشمندان را هم فلج مىسازد . نهايت امر اين است كه انديشمندان مىتوانند به پديدهء فال زدن لباس حق بجانبى بپوشانند و مثلًا بگويند : حدس و استشمام مىكنيم كه اين رويداد بد است ، يا خوب است .\r\nدرست است كه موضوع حدس و استشمام فوق العادهء مهم و كوتاه ترين خط منطقى در وصول به مقاصد است ، اما نبايد اين حقيقت فراموش شود كه همين پديدهء فوق العادهء مهم در درون آن انسان تكوين مىيابد كه زمينه وجودى او جلب سود و دفع ضرر مىباشد ، اين زمينه همواره اشتياق و آرزوى رسيدن به سود و فرار از ضرر را در درون انسان مانند جويبار زير زمينى كه بسطح ظاهرى زمين نزديك است ، به جريان اندازد ، گاهى اين جويبار آن چنان متراكم و مواج است كه نمىگذارد انسان تعقل و منطق واقعى را به كار بيندازد و رويداد مورد علاقه را محاسبهء دقيق نمايد ، لذا از شتابزدگى به احساسات ابتدايى قناعت مىورزد و نامش را حدس و استشمام مىگذارد .\r\nاين گونه حدس و استشمام يا خود فال نيكو زدن است ، يا پديدهء هم مرز آن . و همچنين در مورد رويدادهاى ناملايم ، فال بد زدن لباس حدس منطقى مىپوشد و آدمى را فريب مىدهد .\r\n","description":"","footnote":"","page_name":" 244 ","page_number":248},
  {"content":"\r\n\r\nپس چنان كه جلال الدين هم متوجه شده است : فال بد زدن ناشى از موقعيتى است كه » من انسانى « در مقابل رويدادها مىخواهد خود را توجيه نمايد .\r\nاگر اين نكته را هم در نظر بگيريم كه نيروى من انسانى چنان كه مىتواند به وسيلهء اعضاء و ساير مواد طبيعى كارى انجام بدهد و تغييراتى در موضوعات و روابط اشياء ايجاد كند ، همچنين مىتواند به طور مستقيم فعاليتهايى را راه بيندازد كه بدون احتياج به عضلات و وسايل طبيعى تغييراتى را در صحنهء حيات خود به وجود بياورد .\r\nپديدهء تجسيمات از اين نوع فعاليت است ، انسان به موضوعى علاقه پيدا مىكند ، تدريجا اين علاقه را تشديد نموده آن را بمرحلهء عشق و موضوع را بمرحلهء معشوق بودن مىرساند و آن گاه تمام شئون و پديده هاى طبيعى معشوق را در قالب موضوعات ايده‌اى در آورده ، محدود را نامحدود ، زمانى را ما فوق زمان ، ساكن را متحرك و متحرك را ساكن ، علت را معلول و معلول را علت تجسيم مىكند . و واقعيت را با همان وضع تجسيم شده تلقى مىكند .\r\nفال بد و فال نيك هم يكى از فروع و شاخه هاى تجسيم است كه غالبا گريبان زبونها را مىگيرد\r\nتفسير ابيات\r\nپيامبران در پاسخ منكرين گفتند : اين چه خرافات است كه مىگوييد ؟ فال زشت و بد يعنى چه ؟ فال بد جز پليدىهاى اندوختهء درونى شما چيز ديگرى نيست . آقايان ، اين سؤال ما را پاسخ بدهيد : اگر در جاى خطرناكى خوابيده باشيد و اژدهايى به سوى شما بخزد يك انسان با محبتى به شما اخطار مىكند كه برخيز و فورا از آن جا دور شو ، تا در كام اژدها نروى ، آيا شما بجاى اين كه به اخطار آن مرد ترتيب اثر بدهيد ، به او مىتوانيد بگوييد : تو فال بد مىزنى ؟ بىچارگان ، اين جا جاى فال بد نيست ، برخيزيد و واقعيت را در روشنايى با چشمتان مشاهده كنيد .\r\n","description":"","footnote":"","page_name":" 245 ","page_number":249},
  {"content":"\r\nدرست دقت كنيد ، شما خودتان در لجن فال بد غوطه مىخوريد ، ما پيامبران مىخواهيم شما را از گرداب فال بد نجات داده و به سوى سراى حقيقت رهنمون گرديم . آرى پيامبران مردم را از پشت پردهء رويدادها اطلاع مىدهند كه مردم آن را نمىبينند .\r\nيك مثال ديگر : اگر طبيبى به تو بگويد : غوره مخور كه اگر غوره بخورى فلان بيمارى را در تو ايجاد مىكند . تو در مقابل اين ارشاد مخلصانهء طبيب ، بگويى چرا فال بد مىزنى ؟ تو با اين اعتراض و اتهام طبيب به فال بد زدن ، در حقيقت نصيحت گو و خير انديش خود را به گنهكارى متهم مىسازى اگر منجم بگويد : امروز وضع ستاره ها اقتضا مىكند كه تو فلان كار را انجام ندهى ، در چنين روز آن كار مطلوب تو بمرادت نخواهد بود ، پشيمان و زيانكار خواهى گشت .\r\nاگر همين احكام نجومى و نحس و سعد صد بار هم دروغ و خلاف واقع در آيد ، اگر تصادفا يك يا دو بار موافق واقع در آمد ، يعنى در چنان روزى كار تو بمرادت نگشت . سخن منجم را در هر حال و به طور كلى مىپذيرى [ چه شده است كه به اين اخطارهاى ما كه حتى خود شما نشانها و دلايل آن را از نداى وجدانى خود مىشنويد ، به احتمال واقعيت پشت پرده ترتيب اثر نمىدهيد 
  ] اين اطلاعات نجومى پشت پرده را كه ما به شما ابلاغ مىكنيم ، هرگز خلافى ندارد ، ولى شما خود را نابينا و ناشنوا مىسازيد و صحت دعاوى ما بر شما پوشيده مىشود .\r\nآن طبيب و آن منجم روى گمان و احتمال به شما مطالب را القاء مىكنند ، اما ما سخن از عين و عيان با شما در ميان مىگذاريم .\r\nما دود و آتش شعله ورى را از كرانه محسوسات مىبينيم كه به سوى منكران سرازير مىشود . شما در مقابل اين شهود عينى و آگهى كه از آن به شما مىدهيم ، بما مىگوييد : كه اين حرفها بزيان ما بوده و جز فال بد چيز ديگرى نيست .\r\nاى تبه كارانى كه نصيحت اندرز گويان مخلص را نمىشنويد ، فال بد شما همين\r\n","description":"","footnote":"","page_name":" 246 ","page_number":250},
  {"content":"\r\nخود را به كرى و كورى زدن است كه نمىخواهيد بشنويد و نمىخواهيد به بينيد . بار ديگر براى شما مثالى بزنم : در پشت تو يك افعى مىخزد ، كسى كه در بالاى بام نشسته است آن را مىبيند ، به تو مىگويد : بر حذر باش ، كه افعى در پشت تو راه مىرود ، اما تو گوييش خاموش غمگينم مكن .\r\nاو در مقابل اين حماقت تو چاره‌اى جز اين ندارد : كه آرى ، بنشين و خوش باش ، من سخنم را گفتم ، وظيفهء انسانى الهىام را انجام دادم . تا در آن هنگام كه افعى نيش زهر آگين خود را بگردنت فرو كند ، به خود مىآيى و تمام شاديهايت به تلخى مبدل مىشود و بان ناصح مهربان مىگويى : اين را مىگفتى ؟ او مىگويد : بلى ، احمق و دشمن جان خود ، تو به او مىگويى : چرا براى آگاه ساختن من گريبان چاك نكردى و ناله و افغان ننمودى ؟ او در جواب تو مىگويد : اگر براى آگاه ساختنت خيلى جديت مىكردم ، تو از من مىرنجيدى . تو مىگويى نه هرگز ، بلكه با آن تقلاى جدى شادم مىنمودى . او مىگويد : من در انجام وظيفهء پند و راهنمايى جوانمردى خودم را كردم تا ترا از آن زنجير جهالت نجات بدهم .\r\nاگر تو آزرده مىشدى سودى نداشت ، من به طور فراوان ترا بر حذر داشتم ، ولى هدايت و حيات نصيب تو نبود . تو از لئامت قدر ابلاغ مرا نشناختى و در نتيجه مايه و پرچم طغيان و آزار بر افراشتى . خوى اصلى لئيمان پست همين است كه در مقابل نيكويىها عكس العمل بد ايجاد مىكند . بكوش و با تحمل و شكيبايى نفس را بر گردان و منحنىاش بساز كه موجودى لئيم است و نيكويى با طبيعتش سازگار نيست . احسان شايسته كريمان است كه در مقابل يك نيكويى تو هفت صد برابر نيكويى مىكنند .\r\nطبع لئيم بسيار ناهنجار است زيرا اگر با شخص لئيم قهر و جفا كنى ، بردهء بس با وفاى تو مىگردد . آنان كه كفر مىورزند در مقابل نعمتهاى الهى كفران و جفا مىكارند و در دوزخ هم فرياد ربنا ربنا شان به آسمان بلند مىشود آرى اشخاص لئيم با خشونت و جفا صاف مىشوند ، وقتى كه وفا ببينند جنايت كار و جفا كار مىگردند .\r\n","description":"","footnote":"","page_name":" 247 ","page_number":251},
  {"content":"\r\n\r\n\r\nحكمت در آفريدن دوزخ آن جهان و زندان اين جهان تا معبد منكران گردد كه ائتيا طوعاً او كرهاً\r\n\r\n( ( 2984 ) ) مسجد طاعاتشان خود دوزخ است\r\nپاى بند مرغ بيگانه فخ است\r\n( ( 2985 ) ) هست زندان صومعهء دزد لئيم\r\nكاندران ذاكر شود حق را مقيم\r\n( ( 2986 ) ) چون عبادت بود مقصود از بشر\r\nشد عبادتگاه گردن كش سقر\r\n( ( 2987 ) ) آدمى را هست در هر كار دست\r\nليك ازو مقصود اين خدمت به دست\r\n( ( 2988 ) ) ما خلقت الجن و الانس اين بخوان\r\nجز عبادت نيست مقصود از جهان\r\n( ( 2989 ) ) گر چه مقصود از كتاب آن فن بود\r\nگر تواَش بالش كنى هم مىشود\r\n( ( 2990 ) ) ليك ازو مقصود اين بالش نبود\r\nعلم بود و دانش و ارشاد و سود\r\n( ( 2991 ) ) گر تو ميخى ساختى شمشير را\r\nبر گزيدى بر ظفر ادبير را\r\n( ( 2992 ) ) گر چه مقصود از بشر علم و هداست\r\nليك هر يك آدمى را معبديست\r\n( ( 2993 ) ) معبد مرد كريم اكرمته\r\nمعبد مرد لئيم اسقمته\r\n( ( 2994 ) ) مر لئيمان را بزن تا سر نهند\r\nمر كريمان را بده تا بر دهند\r\n( ( 2995 ) ) لا جرم حق هر دو مسجد آفريد\r\nدوزخ آنها را و اينها را مزيد ( 1 ) \r\n\r\nتفسير ابيات\r\nمعبد كفار همان دوزخ است ، چنان كه پاى بند مرغ بيگانه و وحشى دام است زندان صومعهء دزد لئيم است كه در آن جا اقامت گزيند و به ياد حق باشد .\r\nچون مقصود نهايى از آفرينش انسان عبادت بود و بايد همه به نسبت خود در آن مقصود شركت بورزند ، لذا عبادتگاه گردن كشان روزگار همان دوزخ است كه در انتظارشان زبانه مىكشد . درست است كه آدمى هر كارى را مىتواند انجام بدهد و بهر وضعى كه تصور كنيم قابل انعطاف است ، اما هدف اصلى از خلقت او عبادت بوده است\r\n","description":"","footnote":" ( 1 ) ابيات فوق در مجلد هفتم در بحث فلسفه و هدف زندگى ، نقد و تحليل شده است . مراجعه شود . . ","page_name":" 248 ","page_number":252},
  {"content":"\r\nبرو آيهء « ما خَلَقْتُ اَلْجِنَّ وَاَلإِنْسَ إِلَّا لِيَعْبُدُونِ » 51 : 56 را بخوان ، خواهى ديد از آفرينش جهان ، مقصود جز عبادت چيز ديگرى نيست .\r\n[ اگر بگوييد : پس چرا عبادت انجام نمىدهند ؟ 
  ] پاسخ شما روشن است . اين مثال را توجه كن : مقصود از كتاب نشان دادن مقاصد عاليهء بشرى است ، با اين حال تو مىتوانى همان كتاب را بالش نموده ، زير سر بگذارى و بخواب فرو روى ، با اين كه مقصود از كتاب بالش بودن نيست ، بلكه علم است و ارشاد است و سود .\r\nاگر تو شمشير گران قيمت را به صورت ميخ در آورى ، مىتوانى ، اما آن پيروزى را كه مىتوانستى به وسيلهء شمشير به دست آورى از خود دور ساخته‌اى .\r\nاگر چه هدف نهايى حيات بشرى دانش و هدايت است ، اما هر كسى براى خود معبدى دارد ، نهايت امر اين معبدها بسيار متنوع است ، معبد راد مردان الهى مورد اكرام خداوندى و معبد تبه كاران كثافت و بيمارى روانى است كه عمر خود را در آن مستهلك مىسازند ، مردم لئيم را بايد بكوبيد تا سر بمعبد حقيقى فرود آورند ، اما راد مردان را اكرام كنيد تا در عوض به شما نيكى كرده بتوانيد از ثمرهء آنها برخوردار شويد .\r\nخلاصه خداوند براى هر دو نوع انسان معبد آفريده است ، لئيمان را دوزخ و رشد يافتگان را بارگاه ربوبى .\r\n","description":"","footnote":"","page_name":" 249 ","page_number":253},
  {"content":"\r\n\r\nبيان آن كه حق تعالى صورت ملوك را سبب مسخر كردن جباران كه مسخر حق نباشد ساخته است چنان كه موسى عليه السلام باب صغير ساخت بر ربض ( 1 )  قدس جهت ركوع جباران بنى اسرائيل وقت در آمدن كه ادخلوا الباب سجداً و قولوا حطة نغفر لكم\r\n\r\n( ( 2996 ) ) ساخت موسى قدس در باب صغير\r\nتا فرود آرند سر قوم زحير\r\n( ( 2997 ) ) ز انكه جباران بدند و سر فراز\r\nدوزخ آن باب صغير است و نياز\r\n( ( 2998 ) ) آن چنان كه حق ز لحم و استخوان\r\nاز شهان باب صغيرى ساخت هان\r\n( ( 2999 ) ) اهل دنيا سجدهء ايشان كنند\r\nچون كه سجدهء كبريا را دشمنند\r\n( ( 3000 ) ) ساخت سرگين دانگى محرابشان\r\nنام آن محراب مير و پهلوان\r\n( ( 3001 ) ) لايق اين حضرت پاكى نه ايد\r\nنى شكر نى ، ليك در صورت نىايد\r\n( ( 3002 ) ) آن سگان را اين خسان خاضع شوند\r\nشير را عار است كاو را بگروند\r\n( ( 3003 ) ) گربه باشد شحنهء هر موش خو\r\nموش كه بود تا ز شيران ترسد او ؟\r\n( ( 3004 ) ) خوف ايشان از كلاب حق بود\r\nخوفشان كى ز آفتاب حق بود\r\n( ( 3005 ) ) ربى الاعلى است ورد آن شهان\r\nرب ادنى در خور اين ابلهان\r\n( ( 3006 ) ) موش كى ترسد ز شيران مصاف\r\nبلكه آن آهو تكان مشك ناف\r\n( ( 3007 ) ) رو به پيش ديگ ليس اى كاسه ليس\r\nتُش خداوند و ولى نعمت نويس\r\nديگ ليسى كاسه ليسى را بجو\r\nتُش خداوند و ولى نعمت بگو\r\n( ( 3008 ) ) بس كن ار شرحى بگويم دور دست\r\nخشم گيرد مير و هم داند كه هست\r\n( ( 3009 ) ) حاصل آن آمد كه بد كن اى كريم\r\nبا لئيمان تا نهد گردن لئيم\r\n( ( 3010 ) ) با لئيم نفس چون احسان كند\r\nچون لئيم آن نفس چون كفران كند\r\n( ( 3011 ) ) زين سبب بد كاهل محنت شاكرند\r\nاهل نعمت طاغيند و ماكرند\r\n\r\n","description":"","footnote":" ( 1 ) ربض ديوار پيرامون آبادى . ","page_name":" 250 ","page_number":254},
  {"content":"\r\n\r\n\r\n\r\n\r\n( ( 3012 ) ) هست طاغى بگلر زرين قبا\r\nهست شاكر خستهء صاحب عبا\r\n( ( 3013 ) ) شكر كى رويد ز املاك و نعم\r\nشكر مىرويد ز بلور و سقم\r\n\r\nآيه\r\n« وَإِذْ قُلْنَا اُدْخُلُوا هذِه اَلْقَرْيَةَ فَكُلُوا مِنْها حَيْثُ شِئْتُمْ رَغَداً وَاُدْخُلُوا اَلْبابَ سُجَّداً وَقُولُوا حِطَّةٌ نَغْفِرْ لَكُمْ خَطاياكُمْ وَسَنَزِيدُ اَلْمُحْسِنِينَ . » 2 : 58 ( 1 )  « كَلَّا إِنَّ اَلإِنْسانَ لَيَطْغى أَنْ رَآه اِسْتَغْنى » 96 : 6 - 7 ( 2 )  ( البته انسان طغيان مىكند موقعى كه خود را بىنياز مىبيند ) .\r\n« الله وَلِيُّ اَلَّذِينَ آمَنُوا يُخْرِجُهُمْ مِنَ اَلظُّلُماتِ إِلَى اَلنُّورِ وَاَلَّذِينَ كَفَرُوا أَوْلِياؤُهُمُ اَلطَّاغُوتُ يُخْرِجُونَهُمْ مِنَ اَلنُّورِ إِلَى اَلظُّلُماتِ أُولئِكَ أَصْحابُ اَلنَّارِ هُمْ فِيها خالِدُونَ » 2 : 257 ( 3 )  ( خداوند ولى كسانى است كه ايمان آورده‌اند ، خداوند آنها را از ظلمات بنور مىكشاند و كسانى كه كفر ورزيده‌اند بتها اولياء آنها است كه آنان را از نور به ظلمات مىكشند ، آنان اصحاب آتش و در آن آتش ابدى خواهند بود . )\r\nروايت\r\n« سبحانك اللَّهم و بحمدك من ذا يعلم قدرتك فلا يخافك » . ( 4 )  ( پاكيزه پروردگار را ، ستايشت مىكنيم ، كيست كه قدرت ترا بداند و از تو نترسد ) .\r\nتوضيح\r\n- داستان مذكور در آيه اول چنين است كه خداوند دستور مىدهد كه بنى اسرائيل به بيت المقدس وارد شوند .\r\n","description":"","footnote":" ( 1 ) سوره البقرة ، آيهء 58 . .  ( 2 ) سوره العلق ، آيهء 5 و 6 . .  ( 3 ) سوره البقرة ، آيهء 257 . .  ( 4 ) دعاى صباح . . ","page_name":" 251 ","page_number":255},
  {"content":"\r\n[ گويندگان اين نظريه قتاده و ربيع و ابو مسلم اصفهانى هستند ( 1 )  
  ] [ و بنا به نقل طبرسى : ابن زيد يا ابو زيد مىگويد : مقصود از قريه : اريحا يكى از آبادىهاى نزديك به بيت المقدس بوده است 
  ] و از نعمتهاى بيت المقدس به طور فراوان هر جا كه بخواهند ، بخورند . آن در كه بنى اسرائيل مأمور شده بودند كه وارد شوند مورد اختلاف است ، بعضى از مفسرين مىگويند : يكى از درهاى بيت المقدس بوده است . بعضى ديگر مىگويند : در هشتم بيت المقدس بوده است كه به نام در حطه ناميده مىشد ، اين نظريه از مجاهد است .\r\nگروه سوم مىگويند : در قبه‌اى بوده كه موسى عليه السلام و بنى اسرائيل به طرف آن نماز مىگذاردند .\r\nحطه به معناى استغفار و محو كردن گناهان به وسيلهء توبه است . با نظر به تفاسير معتبر ، موضوع ورود به قريه و سجده و استغفار نمودن بنى اسرائيل براى باز گشت به سوى خدا و محو كردن گناهان بوده است ، نه وسيلهء سقوط بنى اسرائيل به جهت عبادت به غير خدا ، خلاصه ، تمثيل جلال الدين موضوع پرستندگان باطل را به داستان در » حطه « به هيچ وجه صحيح نيست ، زيرا هرگز خداوند بندگانش را در صورت انحراف دستور به انحراف بدتر نمىدهد ، يعنى اگر او را عبادت نكنند دستور نمىدهد كه بت را بپرستند .\r\nروايت » سبحان ربى الاعلى و بحمده « ( 2 )  ( پاكيزه است پروردگار اعلاى من و من به سپاس او روى آورده‌ام ) .\r\n","description":"","footnote":" ( 1 ) التفسير الكبير ، فخر رازى ج 23 ، ص 90 . .  ( 2 ) ذكر سجده نماز . . ","page_name":" 252 ","page_number":256},
  {"content":"\r\n\r\n\r\n\r\nآن چنان كه حق ز لحم و استخوان\r\nاز شهان باب صغيرى ساخت هان\r\n( ( 2999 ) ) اهل دنيا سجدهء ايشان كنند\r\nچون كه سجدهء كبريا را دشمنند\r\n\r\nاگر انسان با ميل و اختيار به خدا سجده نكند ، با اجبار و اكراه ديگران را خواهد پرستيد .\r\nدر مضمون ابيات مورد تحليل مسائل مهمى وجود دارد كه ما به طور اختصار به آنها متذكر مىشويم :\r\nمسئله يكم\r\n- احساس لزوم پرستش در نهاد انسانى وجود دارد ، تا جايى كه گروهى از روان شناسان اين احساس را يكى از غرايز شمرده‌اند .\r\nاخلال به فعاليت غريزهء مزبور مانند اخلال به فعاليت ساير غرايز موجب اختلالات روانى مىگردد و اين كه افرادى بدون پرستش موضوعى در دنيا زندگى مىكنند ، [ اگر چنين افرادى پيدا شوند . 
  ] و ناهماهنگى روانى در آنان ديده ن مىشود ، بدان جهت است كه خود آگاه يا ناخود آگاه با فعاليتها و اميال ديگر ، آن غريزه را سركوب يا جبران كامل به وسيلهء ناقص مىنمايند .\r\nچنان كه كسى كه غريزهء جنسى را مثلًا سركوب كند ، با گربه بازى و گل بازى و موسيقى و . . . مىتواند آن را جبران كند .\r\nاين جبرانها اختلال روانى ناشى از سركوب شدن غريزهء جنسى را اصلاح نمىكند ، بلكه مشغوليتى است كه انسان براى خود فراهم مىآورد و خود را تخدير مىكند ، همچنين غريزهء پرستش .\r\nاين كه گفتيم : [ اگر چنين افرادى پيدا شوند 
  ] براى اين بود كه با نظر كلى به قديمترين دوران زندگى بشرى و در جوامع گوناگون و با شرايط مختلف ، انسان\r\n","description":"","footnote":"","page_name":" 253 ","page_number":257},
  {"content":"\r\nداراى اعتدال روانى بدون گره زدن روان خود به موضوعات معينى كه ما آن را پرستش به معناى عمومى اصطلاح مىكنيم ديده نشده است . گره زدن و وابسته كردن روان بيك موضوع ، غير از دانستن و دوست داشتن آن موضوع است ، مثلًا فرض كنيم فردى از انسانها تنها چيزى كه روان او را جلب مىكند ، عدالت اجتماعى است .\r\nمسلم است كه دانستن اين كه عدالت اجتماعى چيست ؟ مسئله ايست ، و ميل به تحقق عدالت اجتماعى مسئلهء ديگرى است و عقيده و گره زدن و وابسته نمودن روان به عدالت اجتماعى مسئلهء ديگرى دانستن عدالت اجتماعى و ميل به تحقق آن در تفسير روان يك شخص كافى نيست ، در صورتى كه گره زدن و وابسته نمودن و اعتقاد به عدالت اجتماعى به صورت يكى از عناصر شخصيت آدمى در مىآيد و بدون درك آن ، روان شخص مفروض قابل تفسير نيست .\r\nلذا پرستش به معناى اعتقاد و وابستگى روان يك مفهوم بسيار وسيعى است كه با مصاديق گوناگون در شخصيت روانى افراد به وجود مىآيد و عنصر مهم آن به شمار مىرود . استدلال منطق روانى - جهانى كه به اين ادعا وجود دارد اين است كه : چنان كه عقل انسانى در ما فوق حواس طبيعى قرار گرفته محسوسات و دريافت شده هاى جاريه در جهان خارجى و داخلى را تنظيم نموده ، از آنها كليات انتزاع مىكند و آن كليات را به موارد خود تطبيق مىنمايد ، همچنين شخصيت روانى انسان داراى نيرويى است كه انسان را به جستجوى موضوعى وادار مىكند كه آن موضوع در ما فوق شخصيت او قرار گرفته و مىتواند او را از موقعيت خودش بالاتر بكشد . اين موضوع همان ايده آل است كه بشر معتدل بدون آن ايده آل اگر هشيار باشد زندگى خود را مانند بار كم و بيش سنگينى مىبيند كه بايد بدوش بكشد . بنا بر اين دليل ، بشر در همه حال و در همهء شرايط اگر اعتدال روانى را از دست نداده باشد ، در حال پرستش يا به عبارت معمولى در حال اعتقاد و وابستگى روحى خواهد بود . موضوع اين پرستش و اعتقاد\r\n","description":"","footnote":"","page_name":" 254 ","page_number":258},
  {"content":"\r\n\r\nمىتواند هنر به معناى عمومى ، ثروت ، مقام ، زيبايى ، عدالت اجتماعى ، رفاه انسانها ، دانش به طور عموم ، دانش مخصوص ، شهرت ، هوى و هوس ، اصول عالى انسانى ، شخصيتهاى بزرگ . . . بوده باشد .\r\n\r\nبشمرد دانايان انسان بين و ارباب شعور\r\nروح پرستش را ز طبع خاص انسان فكور\r\nاين آب شيرين در رگ او مىرود تا نفخ صور\r\nگه در زمين قابلش ريزد گهى در خاك شور\r\nدر شوره زارش خس به باغش لاله حمراستى\r\n\r\nموضوعات فوق مشغوليتهايى است كه احساس تشنگى به پرستش معبود واقعى را مختل مىسازد ، نه اين كه آن را فرو نشاند ، بعضى از آن موضوعات مىتواند مقدمهء پرستش عالى روحى بوده باشد ، مانند دانش و اعتقاد به تحقق عدالت اجتماعى و بهره بردارى منطقى از شخصيتهاى بزرگ ، ولى پرستش حقيقى تا موضوع خود را به عنوان عالىترين موضوع تلقى نكند ، هرگز اشباع نخواهد گشت ، اين موضوع خدا است و بس .\r\nمسئلهء دوم\r\n- آيا در صورتى كه انسان از پرستش واقعى روىگردان شود ، خداوند او را به پرستش موضوعات پست وادار مىسازد ؟ از دو بيت مورد تحليل جلال الدين چنين بر مىآيد كه خداوند اين كار را كرده است و مىگويد :\r\n\r\n( ( 2998 ) ) آن چنان كه حق ز لحم و استخوان\r\nاز شهان باب صغيرى ساخت هان\r\n( ( 2999 ) ) اهل دنيا سجدهء ايشان كنند\r\nچون كه سجدهء كبريا را دشمنند\r\n\r\nولى اين مضمون بايد مورد دقت قرار بگيرد ، زيرا خداوند متعال جهان و انسانى آفريده است ، او به هيچ يك از موجودات دو قلمرو رنگ معبودى نزده است ، او همواره به وسيلهء پيامبران عظام و وجدان و عقل آدمى وحدت معبود را ابلاغ فرموده\r\n","description":"","footnote":"","page_name":" 255 ","page_number":259},
  {"content":"\r\n\r\nو هر انسانى هر اندازه هم كه پليد باشد از طرف خدا مأمور به عبادت غير خدا نخواهد بود .\r\nچون اين مسئله خيلى بديهى و يقينى است ، لذا بايد بگوييم : مقصود جلال الدين آن مضمون است كه در بيت زير آمده است :\r\n\r\nهر كه گريزد ز خرابات او ( خدا )\r\nبار كش غول بيابان شود\r\n\r\nو اين مطلب كاملًا صحيح است ، به همان توضيح كه در بالا گفتيم كه پرستش و انجام وظيفه به قول كانت شريفترين و اساسىترين عنصر او است ، اگر آدمى موضوع اصلى پرستش را دريافت و آن را مورد پرستش قرار داد ، با يك وسيلهء واقعى به مقصد واقعى رسيده است و اگر موضوع اصلى پرستش را دريافت نكرد ، به طور طبيعى نه با اجبار الهى سراغ موضوعات ديگر رفته و آنها را خواهد پرستيد .\r\nمسئلهء سوم\r\n- فرماندهان و امراى حيات طبيعى بشرى به طور عموم خواهان پرستش نيستند ، چنان كه بت جامد از بت پرست نمىخواهد كه او را پرستش كنند ، زيرا يك انسان در هر مقام تسلط و سيطره هم كه بوده باشد ، اگر معناى واقعى پرستش را درك كند ، امكان ندارد كه از مردم طلب عبادت نمايد ، چنان كه هيچ انسانى هر قدر هم كه در مرتبهء پائين از شخصيت قرار گرفته باشد ، اگر اعتدال روانيش را از دست نداده و شخصيت خود را در اختيار داشته باشد و حقيقت پرستش را هم بداند ، امكان ندارد كه انسانى مانند خود را بپرستد ، به همين جهت است كه مىگوييم : در آن موارد كه مورد دلباختگى قرار گرفته است ، اگر كلمهء پرستش به كار برود ، مقصود يك مفهوم عمومى است كه جامع كلىاش دلباختن و خود باختن مىباشد ، بلى شخصيتهاى مقتدر آن گاه كه خودشان را فراموش مىكنند ، دل و شخصيت مردم را مطالبه مىكنند و مىخواهند همهء موجودات مانند قطعات لباسشان تسليم و تابع محض باشند و همين مقدار از تسليم و پيروى و بردگى براى روح طغيانگر آنان كافى است و آنان چنان كه گفتيم - شيفتگى به قدرت نمىگذارد آنان معناى پرستش واقعى را درك كنند ، تا آن را از مردم مطالبه نمايند .\r\n","description":"","footnote":"","page_name":" 256 ","page_number":260},
  {"content":"\r\nاين پديدهء روانى چنان كه جلال الدين در ابيات فراوانى از مثنوى آورده است در هر نوع شخصيت روحى و طبيعى نمودار مىگردد و عظمت شخصيت خود را در آن مىبيند كه انسانهاى ديگر مانند چند عدد سنگ ريزه در كف دستش ناخود آگاه و بدون من قرار بگيرند .\r\nو چه خطاى بزرگى اين آرزو هرگز عملى نخواهد گشت ، زيرا آن انسان كه حاضر شده است با عظمتترين عنصر روانى خود را ، در پرستش انسانى مانند خود مستهلك بسازد ، مسلم است كه همان انسان در موقع مقتضى عنصر شريف روانى خود را در پرستش يك قوطى كبريت هم مستهلك خواهد ساخت ، زيرا وقتى كه يك برگ از مرتفعترين شاخهء يك درخت سقوط كرد ، و پيوند خود را با منبع حيات خود بريد چنان كه مىتواند در شاخه دوم بند شود و بخشكد ، همچنين به جهت وزش باد مىتواند در آخرين و پستترين شاخهء درخت گير كند و طراوت خود را از دست بدهد و نابود شود .\r\nيا با مثال كاملتر : وقتى كه يك ماهى از درياى زلال بيرون افتاد ، در هر موقعيتى هم كه قرار بگيرد براى چند لحظه به خيال نفس كشيدن دهان باز خواهد كرد و خواهد بست ، خواه به آن مكان كه مىفتد آب لجن باشد يا آب شور يا آب مسموم . اين اشخاص چرا پايينتر قرار گرفته‌اند ؟ براى اين كه تا شخصيت يك انسان به پستترين درجه سقوط نكند ، معبود مطلق پرستى خود را با پرستش يك انسان مانند خودش عوض نمىكند . اين است معناى بيتى كه جلال الدين مىگويد .\r\n","description":"","footnote":"","page_name":" 257 ","page_number":261},
  {"content":"\r\n\r\n\r\n( ( 3002 ) ) آن سگان را اين خسان خاضع شوند\r\nشير را عار است كاو را بگروند\r\n\r\nمطالبهء پرستش از مردم ناشى از سگ صفتى است ، زيرا شير مردان انسانيت از مطالبهء پرستش ننگ دارند .\r\nجلال الدين در اين بيت يكى از ننگ بارترين روابط بشرى را با يكديگر مطرح نموده است .\r\nبراى توضيح رابطهء مزبور مىگوييم : كسى كه در صدد جلب پرستش مردم بر مىآيد ، مجبور است از مراحل زير عبور كند :\r\n1 - من انسان مطلق هستم و هيچ نقصى در موجوديت فكرى و عقلانى و علمى و عظمت روحى ندارم ، اين ادعا قضيهء ديگرى را در دنبال دارد و آن اين است كه :\r\n2 - من بمرحله‌اى از موقعيت قدم گذاشته‌ام كه ما فوق جريانات طبيعى كون و فساد و كمال و نقص و دانش و جهل و حركت و زمان و وابستگى و احتياج به طور مطلق مىباشد . اين قضيه هم ادعاى بعدى را در بر دارد :\r\n3 - جهان هستى در هر وضعى كه تصور رود ، زير شخصيت من و من در ما فوق آن قرار گرفته‌ام . اين ادعا در همين جا متوقف ن مىشود ، بلكه دامنهء آن تا ادعاى خدايى گسترده مىشود اولين كسى كه مىداند كه تمام اين دعاوى دروغ است خود ادعا كننده است ، زيرا واحدها و قضايايى كه در دعاوى فوق وجود دارد مادامى كه براى ادعا كننده تا حدودى قابل درك نباشد ، نمىتواند چنان دعاوى را ابراز نمايد و مىدانيم كه درك واحدها و قضاياى دعاوى مزبور همان و درك دروغ بودن استناد آنها به خود همان . دعاوى مزبور يك ادعاى ديگر را در بر دارد و آن اين است :\r\n4 - انسانها هرگز نمىتوانند مانند من مطلق شوند ، اين مطلق بودن در انحصار من است ، زيرا اگر مىتوانستند مطلق شوند جنگ و ستيزه‌اى ميان آن مدعيان بروز نمىكرد . چنان كه در تنازع و اختلاف مدعيان قطب بودن مشاهده مىشود .\r\n","description":"","footnote":"","page_name":" 258 ","page_number":262},
  {"content":"\r\n\r\nدعاوى چهارگانهء فوق ناشى از آن احتياج و كمبود روحى است كه ادعا كنندگان گمان مىكنند با چسباندن انسانها به خود با سريش سست و بىاساس دعاوى مزبوره مىتوانند آن نقص را جبران نمايند . اين اشخاص بدون اين كه متوجه شوند به شمارهء افرادى كه مىخواهند آنان را بپرستند ، كمبود شخصيت دارند و مىخواهند با خود نمايى و جلب پرستش ديگران آن را ترميم نمايند هيهات يك انسان كه اين اندازه درك ندارد ، يا اين همه انرژى صرف مىكند كه دركش را خنثى نمايد و نداند كه دعاوى فوق نه تنها آن قدرت را ندارد كه انسانهايى را كه ذاتا وابستهء خدا هستند ، به خود گره بزند ، بلكه خود بدون توجه پرستش انسانهايى را مورد پرستش قرار داده است كه حتما پستتر از خود او مىباشند و خود را با مطالبه پرستش آنان تا حد پستترين آنها تنزل مىدهد ، تا بتواند خود را بان پستترين موجود ، محبوب بسازد تا عبوديت او را به خود جلب كند .\r\nبه عبارت ديگر با ايجاد لزوم پرستش خود در دلهاى ديگران اولًا شخصيت آنان را نابود ساخته ، پس از نابودى شخصيتشان ، تفالهء انديشه ها و تخيلات و هوى و هوسهاى آنان را وادار كرده است كه در مقابل آن طالب پرستش به زانو بيافتند .\r\nمطلبى را كه ژان ژاك روسو در ذيل با منطق عالى بيان مىكند : يكى از نتايج اصلى است كه متذكر شديم :\r\n« بنا بر اين اگر ملتى فقط تعهد كند كه اطاعت نمايد ، بواسطهء همين تعهد منحل مىشود و از صورت يك ملت خارج مىگردد ، يعنى با بودن ارباب و صاحب اختيار ، حكومت ملى از بين مىرود و هيئت عمومى منحل مىشود » . ( 1 ) \r\nتفسير ابيات\r\nحضرت موسى عليه السلام در بيت المقدس در كوچكى ساخت ، تا سرهاى آن مردم به طور\r\n","description":"","footnote":" ( 1 ) قرار داد اجتماعى ، روسو ترجمهء غلامحسين زيرك زاده ، ص 61 . . ","page_name":" 259 ","page_number":263},
  {"content":"\r\nدردناك به آن در كوتاه فرود آيد ، آنان جباران و گردن كشان بودند ، مىبايست جزاى تمرد و سر افرازيشان را با فرود آوردن سر در موقع ورود بان در كوتاه بچشند ، چنان كه خداوند متعال از مشتى گوشت و استخوان پادشاهان را مانند در كوچك ساخته است كه اهل دنيا كه با سجده به خداوند بزرگ عناد مىورزند در مقابل آنان پيشانى به خاك بسايند .\r\nخداوند از محصول سرگين دانه هاى براى دنيا پرستان محرابها ساخته و نام آنها را امير و قهرمان گذاشته مىگويند : شما اى دون صفتان ، شايستهء بندگى حضرت پاك الهى نيستيد ، ظاهر شما نى است ، ولى نيشكر نيستيد .\r\nآنان مىروند و به آن سگ صفتان خاضع مىشوند ، [ آنان با تصدى به مقام عبوديت مانند سگ مىباشند ، زيرا اگر - 
  ] شير مردان بودند ، شير به جهت درك عظمتها مىفهمد كه پرستش شايستهء او نيست .\r\n[ البته در بيت مورد تفسير و ساير ابيات مربوطه اين نكته وجود دارد كه شير - مردان به جهت پستى پرستش كنندگان احساس ننگ و عار مىكنند ، مفهومش اين است كه اگر پرستش كنندگان انسانهاى با عظمتى بودند ، شير مردان پرستش آنان را مىپذيرفتند .\r\nولى بدان جهت كه اين مسئلهء پرستش را در مقابل پرستش الهى مطرح كرده است . مقصود جلال الدين بايد اين باشد كه هر كس در مقابل مطالبهء پرستش ديگران بر آيد ، ديگران هر كس باشند اگر بخواهند مطالبهء او را اجابت كنند به مرتبه‌اى از پستى سقوط مىكنند كه شير مرد الهى از آن پرسش احساس ننگ مىكند . 
  ] هر موجود موش صفت شايستگى درك عظمت شير را ندارد ، لذا موش از شير نمىترسد بلكه تنها از گربهء ناتوان مىترسد كه به طور محسوس در چنگالش گرفتار مىشود و جز توانايى گربه قدرت مافوقى از مغزش خطور نمىكند .\r\nاين دنيا پرستان پستتر از آنند كه عظمت الهى را در يابند و هراسى از او در دل خود راه بدهند . از سگهاى خدا بيمناكند ولى از روشنايى آفتاب حق تعالى كه\r\n","description":"","footnote":"","page_name":" 260 ","page_number":264},
  {"content":"\r\nپيامبرانند ، محاسبه‌اى در دل صورت نمىدهند ورد زبان راد مردان الهى سبحان ربى الاعلى است ، در حالى كه شايستهء اين احمقان رب ادنى است آرى ، آهوى مشكين ناف است كه از شير مىترسد نه موش ناچيز .\r\nاكنون كه در زندگانى ، تمام شخصيت تو در كاسه ليسى مىگذرد ، برو به پيش ديگ ليسان و تو آن ديگ ليسان را ولى نعمت خود بنويس و اعتقاد كن [ در اين بيت و بيت بعدى كلمهء تش آمده است كه مخفف تواش يعنى تو آن را مىباشد 
  ] اگر حيات تو با ديگ ليسى سپرى مىشود ، برو به پيش كسانى كه هدف زندگيشان كاسه ليسى است . اى جلال الدين بس كن ، مىترسم اگر شرح موضوع را بيشتر بيان كنى ، امير با اين كه مىداند چنانست كه من توصيف مىكنم ، خشمگين مىگردد .\r\nخلاصه مىخواستم بگويم : با مردم لئيم مقابله به مثل كن تا تسليم شوند . نفس لئيم نيكى شناس نيست ، هر چه بنفس حيوانى احسان كنى ، مانند لئيمان بكفران خود خواهد افزود .\r\nبه همين جهت بوده است كه مردمى كه در مشقت و تنگدستى زندگى مىكردند ، سپاس گزار بودند ، در حالى كه اهل نعمت همواره در طغيانگرى و حيله پردازى غوطه ورند . آن خان و بيكها با قباهاى زرينشان طغيانگر و آن دلخستگان عبا پوش شكر گذار نعماى خداوندى هستند .\r\nهرگز ديده نشده است كه املاك و نعمتها و فراوانى مزاياى حيات طبيعى سپاس و شكر بروياند ، اين ابتلاآت و بىچارگىها است كه انسان را خاضع و متشكر مىسازد .\r\n","description":"","footnote":"","page_name":" 261 ","page_number":265},
  {"content":"\r\n\r\nقصهء عشق صوفى بر سفرهء تهى از خورش\r\n\r\n( ( 3014 ) ) صوفى بر ميخ روزى سفره ديد\r\nچرخ مىزد جامه ها را مىدريد\r\n( ( 3015 ) ) بانگ مىزد نك نواى بىنوا\r\nقحطها و دردها را نك دوا\r\n( ( 3016 ) ) چون كه درد و شور او بسيار شد\r\nهر كه صوفى بود با او يار شد\r\n( ( 3017 ) ) كخ كخى و هاى و هويى مىزدند\r\nتا كه چندى مست و بىخود مىشدند\r\n( ( 3018 ) ) بو الفضولى گفت صوفى را كه چيست\r\nسفرهء آويخته از نان تهى است\r\n( ( 3019 ) ) گفت رو رو نقش بىمعنيستى\r\nبىخبر از خويش و عاشق نيستى\r\n( ( 3020 ) ) عشق نان بىنان غذاى عاشق است\r\nبند هستى نيست هر كاو صادق است\r\n( ( 3021 ) ) عاشقان را كار نبود با وجود\r\nعاشقان را هست بىسرمايه سود\r\n( ( 3022 ) ) بال نىّ و گرد عالم مىپرند\r\nدست نى و گو ز ميدان مىبرند\r\n( ( 3022 ) ) آن فقيرى كاو ز معنى بوى يافت\r\nدست ببريده همى زنبيل بافت\r\n( ( 3024 ) ) عاشقان اندر عدم خيمه زدند\r\nچون عدم يك رنگ و نفس واحدند\r\n( ( 3025 ) ) شير خواره كى شناسد ذوق لوت ؟\r\nهر پرى را بوى باشد لوت و هوت\r\n( ( 3026 ) ) آدمى كى بو برد از بوى او ؟\r\nچون كه خوى اوست ضد خوى او\r\n( ( 3027 ) ) يابد از بو آن پرىّ بوى كش\r\nتو نيابى آن ز صد من لوت خوش\r\n( ( 3028 ) ) پيش قبطى خون بود آن آب نيل\r\nآب باشد پيش سبطى جميل\r\n( ( 3029 ) ) جاده باشد بحر اسرائيليان\r\nغرقه گه باشد ز فرعون عوان\r\nباد بُد بر عاديان گرز و تبر\r\nليك بُد بر هود و بر قومش ظفر\r\nگلستان باشد بر ابراهيم نار\r\nليك بر نمرود باشد زهر مار\r\nبر سمندر باشد آتش خاندان\r\nليك باشد بر دگر مرغان زيان\r\nنزد عاشق درد و غم حلوا بود\r\nليك حلوا بر خسان بلوا بود\r\n\r\n","description":"","footnote":"","page_name":" 262 ","page_number":266},
  {"content":"\r\n\r\n\r\nآيه\r\n« كَذَّبَتْ ثَمُودُ وَعادٌ بِالْقارِعَةِ . فَأَمَّا ثَمُودُ فَأُهْلِكُوا بِالطَّاغِيَةِ . وَأَمَّا عادٌ فَأُهْلِكُوا بِرِيحٍ صَرْصَرٍ عاتِيَةٍ . سَخَّرَها عَلَيْهِمْ سَبْعَ لَيالٍ وَثَمانِيَةَ أَيَّامٍ حُسُوماً فَتَرَى اَلْقَوْمَ فِيها صَرْعى كَأَنَّهُمْ أَعْجازُ نَخْلٍ خاوِيَةٍ . » 69 : 4 - 7 ( 1 )  ( قوم ثمود و عاد روز قيامت را تكذيب كردند ، اما قوم ثمود بسبب طغيانگريشان به هلاكت رسيدند [ ابن عباس و مجاهد 
  ] ( يا بسبب صيحه يا لرزهء شديدى هلاك شدند ، [ قتاده و جبايى و ابو مسلم 
  ] ) .\r\nاما قوم عاد به وسيلهء باد باد بسيار شديد يا بسيار سرد كه خارج از اندازهء معمولى بود هلاك شدند . خداوند آن باد را هفت شب و هشت روز پى در پى و بدون انقطاع بقوم عاد مسلط ساخت در آن شبها و روزها آن قوم را مىديدى چنان بر زمين [ بىحس 
  ] افتاده بودند كه گويى ريشه هاى پوسيده درخت خرما هستند .\r\nتفسير ابيات\r\nيك درويش روزى سفره‌اى را مىبيند كه از ميخ آويزان است ، بهيجان در مىآيد و از شدت شوق و شعف جامه هاى خود را مىدرد . فرياد مىزد : اى بىنوايان اين است نوايى كه مىخواهيد ، اين است دواى قحطىها و دردها . وقتى هيجان و شور او افزايش يافت . درويشان ديگرى كه آن جا بودند با او هم دم شدند و به وجد در آمدند خنده ها و هاى هوها راه انداختند و مدتى بدين سان مست و بىخود شده بودند يك فضول آن جا بود و منظره درويشان را تماشا مىكرد ، گفت : چيست ؟ چه هاى هو راه انداخته‌ايد ؟ سفره‌اى كه از ميخ آويزان است نان ندارد و خالى است .\r\nدرويش در پاسخ او مىگويد : برو تو همان نقش بىمعنا و بىخبر از خويشتن ، و از عشق واقعى محرومى . غذاى عاشق واقعى عشق آن نان است كه نمود نان ظاهرى را ندارد ، هر آن كس كه عاشق صادق است در زنجير اين هستى نماها گرفتار نيست . عشاق\r\n","description":"","footnote":" ( 1 ) سوره الحاقة ، آيهء 4 تا 7 . . ","page_name":" 263 ","page_number":267},
  {"content":"\r\nبارگاه الهى كارى با هستى ندارند ، آنان از سود هستى بهره منداند بدون اين كه نيازى به سرمايه داشته باشند .\r\nاگر به آنان بنگرى در ظاهر بال و پرى ندارند ، اما آفاق هستى را زير پا مىگذارند و درمىنوردند ، دستى در آنان ديده ن مىشود ولى گوى سبقت از ميان حيات مىبرند .\r\nآن فقير الى الله كه از عالم معنى بويى يافته است ، با دست بريده زنبيل مىبافد [ داستان شيخ دست بريده كه زنبيل مىبافت در ابيات گذشته مطرح شده است ، 
  ] بدان جهت كه عاشقان درگه الهى در عدم ( پشت پردهء هستى ) خيمه زده‌اند ، مانند خود همان قلمرو يك رنگ و نقش متحدى دارند .\r\nكودك شير خوار نمىتواند طعم غذا را بچشد ، ولى بوى غذاى لذيذ خوراك پريان است . آدمى بدان جهت كه خويش ضد خوى ما وراى طبيعى است ، نمىتواند بويى از آن ببرد . آب نيل يك حقيقت بود ، اما براى قبطيان خون و به اسباط بنى اسرائيل آب گوارايى بود . همان دريا براى بنى اسرائيل كوچه ها و جاده ها باز كرد ، در صورتى كه فرعون متكبر در آن غرق گشت .\r\nباد طوفانى براى عاد مانند گرز و تبر ، ولى همان طوفان براى هود عليه السلام و يارانش وسيلهء پيروزى گشت . آتش سوزان به ابراهيم خليل عليه السلام گلستان و به نمرود كافر زهر مار كشنده بود . آتش مانند خاندانى است براى مرغ سمندر و همان آتش بپرندگان ديگر مضر و كشنده است ، درد و غم حلواى شيرين عاشق و براى مردمان پست بلا و بد بختى است .\r\n","description":"","footnote":"","page_name":" 264 ","page_number":268},
  {"content":"\r\n\r\nمخصوص بودن يعقوب عليه السلام به چشيدن جام حق از روى يوسف و كشيدن بوى حق از بوى يوسف و حرمان برادران و غير هم از اين هر دو\r\n\r\n( ( 3030 ) ) آن چه يعقوب از رخ يوسف چشيد\r\nو آنچه او از بوى او اندر كشيد\r\nو آنچه در وى بود و اندر وى بديد\r\nخاص او بُد آن به اخوان كى رسيد ؟\r\n( ( 3031 ) ) اين ز عشقش خويش در چَه مىكند\r\nو ان به كين از بهر او چه مىكند\r\n( ( 3032 ) ) سفرهء او پيش اين از نان تهى است\r\nپيش يعقوب است پر ، كاو مشتهى است\r\n( ( 3033 ) ) روى ناشسته نبيند روى حور\r\nلا صلاة گفت الا بالطهور\r\n( ( 3034 ) ) عشق باشد لوت و پوت جانها\r\nجوع از اين رويست قوت جانها\r\n( ( 3035 ) ) جوع يوسف بود مر يعقوب را\r\nبوى نانش مىرسيد از دور جا\r\n( ( 3036 ) ) آن كه بستد پيرهن را مىشتافت\r\nبوى پيراهان يوسف مىنيافت\r\n( ( 3037 ) ) وان كه صد فرسنگ ز ان سو بود او\r\nچون كه بُد يعقوب مىبوييد بو\r\n( ( 3038 ) ) اى بسا عالم ز دانش بىنصيب\r\nحافظ علم است آن كس نى حبيب\r\n( ( 3039 ) ) مستمع از وى همىيابد مشام\r\nگر چه باشد مستمع از جنس عام\r\n( ( 3040 ) ) ز انكه پيراهن به دستش عاريه است\r\nچون به دست آن نخاسى جاريه است\r\n( ( 3041 ) ) جاريهء پيش نخاسى سرسريست\r\nدر كف او از براى مشتريست\r\n( ( 3042 ) ) قسمت حق است روزى خواه نى\r\nهر يكى را سوى ديگر راه نى\r\n( ( 3043 ) ) يك خيال نيك باغ آن شده\r\nيك خيال زشت راه اين زده\r\n( ( 3044 ) ) آن خيالى از اثر باغى شده\r\nوين خيالى عالمى بر هم زده\r\nآن خدايى كز خيالى باغ ساخت\r\nوز خيالى دوزخ و جاى گداخت\r\n( ( 3045 ) ) بس كه داند راه گلشنهاى او\r\nپس كه داند جاى گلخنهاى او\r\n( ( 3046 ) ) ديده بان دل نبيند در مجال\r\nكز كدامين ركن جان آيد خيال\r\nجز مگر آن دل كه دارد عون حق\r\nكون او را نيست كرده كون حقّ\r\n\r\n","description":"","footnote":"","page_name":" 265 ","page_number":269},
  {"content":"\r\n\r\n\r\n( ( 3047 ) ) گر بديدى مطلعش را ز احتيال\r\nبند كردى راه هر ناخوش خيال\r\n( ( 3048 ) ) كى رسد جاسوس را آن جا قدم\r\nكه بود مرصاد و در بند عدم\r\n( ( 3049 ) ) دامن فضلش به كف كن كور وار\r\nقبض اعمى اين بود اى شهريار\r\n( ( 3050 ) ) دامن او امر و فرمان وى است\r\nنيك بختى كه تقى جان وى است\r\n( ( 3051 ) ) آن يكى در مرغزارى و جوى آب\r\nو آن يكى پهلوى او اندر عذاب\r\n( ( 3052 ) ) او عجب مانده كه ذوق اين ز چيست ؟\r\nوين عجب مانده كه او در حبس كيست ؟\r\n( ( 3053 ) ) هين چرا خشكى كه اين جا چشمه هاست\r\nهين چرا زردى كه اين جا صد دواست\r\n( ( 3054 ) ) هم نشينا ، هين در آ اندر چمن\r\nگويد اى جان من نيارم آمدن\r\nهين بيا جانا كه پايت بسته نيست\r\nگويدش نى نى نتانم تو بايست\r\n\r\nآيه\r\n« اِذْهَبُوا بِقَمِيصِي هذا فَأَلْقُوه عَلى وَجْه أَبِي يَأْتِ بَصِيراً . وَأْتُونِي بِأَهْلِكُمْ أَجْمَعِينَ . وَلَمَّا فَصَلَتِ اَلْعِيرُ قالَ أَبُوهُمْ إِنِّي لأَجِدُ رِيحَ يُوسُفَ لَوْ لا أَنْ تُفَنِّدُونِ قالُوا تَا لله إِنَّكَ لَفِي ضَلالِكَ اَلْقَدِيمِ . فَلَمَّا أَنْ جاءَ اَلْبَشِيرُ أَلْقاه عَلى وَجْهِه فَارْتَدَّ بَصِيراً . » 12 : 93 - 96 ( 1 )  [ حضرت يوسف عليه السلام فرمود : 
  ] ( اين پيراهن مرا ببريد و به روى پدرم بياندازيد بينايى او بر مىگردد . و با همهء خاندانتان پيش من بياييد . وقتى كه قافلهء برادران يوسف از مصر بيرون شد و به يعقوب رسيدند ، پدرشان ( يعقوب ) فرمود : من به طور قطع بوى يوسف را در مىيابم ، اگر اين ادعايم را به سفاهت من حمل نكنيد ، فرزندانش گفتند : سوگند به خدا ، تو در همان گمراهى قديمت هستى . موقعى كه بشير ( يهودا يا ملك بن ذعر ) آمد ، پيراهن يوسف را به روى يعقوب انداخت ، همان لحظه يعقوب بينا گشت . )\r\n","description":"","footnote":" ( 1 ) سوره يوسف ، آيهء 93 تا 97 . . ","page_name":" 266 ","page_number":270},
  {"content":"\r\n\r\n\r\nروايت\r\n« لا صلاة الا بالطهور . » ( 1 )  ( نماز بدون طهارت نمىشود ) .\r\n\r\n( ( 3036 ) ) آن كه بستد پيرهن را مىشتافت\r\nبوى پيراهان يوسف مىنيافت\r\n( ( 3037 ) ) وان كه صد فرسنگ ز ان سو بود او\r\nچون كه بد يعقوب مىبوييد بو\r\n\r\nبىخبران دور از حقيقت ، حقايق ناخود آگاهانه را با خود بهمراه دارند و مىبرند ، ديگران كه حقيقت شناسند ، از آن حقايق بهره مند مىگردند .\r\nدو مسئله را در اين مورد مطرح مىكنيم :\r\nمسئلهء يكم - دو گروه حامل حقيقت وجود دارد كه بىخبر از آن كه حقيقتى را بهمراه دارد زندگى مىكند و بهره‌اى از آن نمىبرد :\r\nنوع يكم - فرد يا گروهى است كه به طور طبيعى داراى مزاياى سودمند هستند ، ولى اطلاعى از آن مزايا ندارند .\r\nآنان در زندگانى راه مىروند و مىايستند و لذت مىبينند و درد مىچشند و با افراد و گروه هاى ديگر هم رابطه دارند ، جهل آنان به حقيقت سودمند خويش ، نمىگذارد آن حقيقت در معرض استفاده ى خود و ديگران قرار بگيرد .\r\nنوع دوم - كسانى هستند كه از موجوديت خود اطلاع دارند و مىدانند كه مزيت يا مزاياى شايسته‌اى را دارا مىباشند ، ولى بخل و پليدى آنان نمىگذارد كه آن مزايا در خدمت خويش و ديگران به كار بيفتد .\r\nمسلم است كه گروه نوع دوم مردم پليدى هستند ، و به نسبت امتناعى كه از\r\n","description":"","footnote":" ( 1 ) وسايل ، كتاب طهارت . . ","page_name":" 267 ","page_number":271},
  {"content":"\r\nاستخدام نيروى مطلوب خويش مىورزند خيانت كاراند . اما نوع يكم را مىتوان به عنوان يك پديده طبيعى تلقى كرد و روى اصل اين كه حرجى بر نادان نيست ، معذورش دانست .\r\nاين پديده دامن گير آن افراد سودمند برجسته است كه به جهت انگيزه هاى جبرى روابط اجتماعى و يا محيطى به طور عموم حقايقى را كه دارند ، مورد توجه قرار نمىدهند و اگر هم بخواهند مورد توجه قرار بدهند ، انگيزه هاى محيطى آنان را به اشتباه مىاندازد ، به همين جهت است كه در محاسبهء علل اعتلا و سقوط تمدن و فرهنگ بشرى ، ما نمىتوانيم بمحاسبات منطقى جدى نائل شويم ، زيرا واقعاً نمىدانيم كه افراد و گروه هايى كه مىتوانستند در آن تمدنها و فرهنگها نقشهاى مثبتترى را به عهده داشته باشند ، وجود داشته‌اند يا نداشته‌اند ، مثلًا آيا فرد شجاع و خير انديشى پيدا نمىشد كه به كاندول ( پادشاه ساراد ) كه يونانيان او را مير سيليوس مىنامند . ( 1 )  بگويد : تو چه اصرار دارى كه زيبايى زنت را همه بفهمند و او را از آن بيمارى نجات بدهد كه مىخواست همهء مردم به زيباتر بودن زنش از همهء زنها اعتراف كنند ، بالاخره چنين فردى پيدا نشد . وقتى گيچ ( گيگز ) هم كه يكى از آجودانهاى مورد محبتش بود ، نتوانست به حماقت كاندول پايان دهد ، در نتيجه خود گيگز به دستور كاندول بدن برهنهء زن كاندول را تماشا كرد ، و زن هم متوجه شد كه گيگز بدن برهنهء او را ديده با يك دسيسه شوهر خود را كشت و سلطنت و خود را در اختيار گيگز گذاشت و سلسله كاندول در ساراد منقرض شد .\r\nتاريخ ما آدميان پر از اين حماقتها است ، و مسلماً در همهء حماقتهاى بزرگ و كوچكى كه از افراد و گروهها روى داده است ، انسانهايى وجود داشته‌اند كه يا از نوع يكم بوده‌اند كه واقعاً به آن چه كه داشتند ، نادان بودند ، به طورى كه اگر نادان نبودند ، جلو آن حماقتها را كه منجر به جنايتها شده است مىگرفتند ، يا تقليل\r\n","description":"","footnote":" ( 1 ) تاريخ هردوت ، ص 5 . . ","page_name":" 268 ","page_number":272},
  {"content":"\r\nمىدادند . و يا از نوع دوم بودند كه به طور صريح به بشريت خيانت ورزيده‌اند .\r\nيكى از اسف انگيزترين مناظر بشريت همين است كه در اين گونه جريانات افرادى يا اجتماعى در پرتگاه سقوط قرار گرفته‌اند ، افراد يا گروه هايى كه قدرتهاى مثبتى در اختيار دارند ، نمىدانند كه چه دارند ، يا به جهت پليدى درونى در كنار مىايستند و افراد يا اجتماع رو به سقوط مىرود ، راد مردانى هم با تاسف و اندوه جدى آن منظره را تماشا مىكنند .\r\nمسئلهء دوم - اين پديده كه افراد زيادى چه در قلمرو دانش و بينش و چه در قلمرو ساير عظمتهاى بشرى فقط جنبهء حمالى دارند ، كاملًا روشن است .\r\nدر گروه شعرا آثار فراوانى ديده مىشود كه با نظر به شخصيت علمى و رشد روحى گوينده ، به هيچ وجه معقول و منطقى احساس ن مىشود .\r\nما از بعضى از شعرا چه در تذكره هاى گذشتگان و چه در ساير تواريخ و مشاهدات ، شخصيتهايى را مىبينيم كه از نظر روحى افراد معمولى بودند ، با اين حال حقايقى را ابراز كرده‌اند كه اگر به نسبت همان حقايق روحشان هم اوج گرفته بود ، اشخاص فوق العاده‌اى بودند كه بشريت مىتوانست از آنان بهره بردارىها نمايد .\r\nهمچنين در ساير طبقات چشمگير ، گاهى آثارى ديده مىشود كه فاصلهء ميان عظمت آن اثر و ناچيزى موجوديت صاحبش ، مانند فاصلهء خود انديشهء مجرد با سلولهاى مغز مىباشد .\r\nبدين سان آنان ناقلان و وسايط حقايقى هستند كه در درونشان وجود دارد ، و به قول جلال الدين : اينان جويبارهايى هستند كه نقش واسطهء جريان آب بمزارع و نهالها و لب تشنگان را به عهده گرفته‌اند .\r\n","description":"","footnote":"","page_name":" 269 ","page_number":273},
  {"content":"\r\n\r\n\r\n\r\n( ( 3046 ) ) ديده بان دل نبيند در مجال\r\nكز كدامين ركن مىآيد خيال\r\n( ( 3047 ) ) گر بديدى مطلعش را ز احتيال\r\nبند كردى راه هر ناخوش خيال\r\n( ( 3048 ) ) كى رسد جاسوس را آن جا قدم\r\nكه بود مرصاد و در بند عدم\r\n\r\nخيالات از كجا سرازير مىشوند ؟\r\nمضمون ابيات فوق چنين مىنمايد كه خيالات به طور مستقيم از طرف خداوندى به درون آدميان سرازير مىشوند .\r\nجلال الدين موضوع پديده هاى روانى را در مثنوى بارها متذكر شده و گاهى همهء آنها را عموما به خدا نسبت داده است ، از آن جمله گفته است :\r\n\r\nباز بىشك بيش از آنها مىرسد\r\nآن چه از حق سوى جانها مىرسد\r\nآن چه از جانها به دلها مىرسد\r\nآن چه از دلها به گلها مىرسد\r\nمىرود بىبانگ و بىتكرارها\r\nتحتها الانهار تا گلزارها\r\n\r\nدر جاى ديگر تنها تنوع سريع پديده هاى روانى را بدون اسناد به خدا بيان مىكند ، مانند -\r\n\r\nاى برادر عقل يك دم با خود آر\r\nدمبه دم در تو خزان است و بهار\r\n\r\nبا نظر به مجموع مسائل روانى و فلسفهء الهى دو بحث مهم را در اين مورد مىتوانيم مطرح كنيم :\r\nبحث يكم\r\n- ملاحظهء همهء پديده هاى روانى از نظر رو بناى طبيعى - جاى ترديد نيست كه به استثناى استخراجات شخصى روان كه عبارت اصطلاحى اكتشافات و اختراعات است ( 1 )  تمام جريانات روانى از قوانين مناسب به خود تبعيت مىكند ، جريانات روانى\r\n","description":"","footnote":" ( 1 ) اين استثناء براى آن است كه استخراجات و انتقالات شخصى روان به مجهولات پشت پرده كه موجب اكتشاف نمود تازه يا هر حقيقت جديد مىگردد ، هر چند كه داراى مقدمات منطقى علمى هم بوده باشد ، خود آن استخراج و انتقال از هيچ قاعدهء معينى به قول كلود برنارد پيروى نمىكند . . ","page_name":" 270 ","page_number":274},
  {"content":"\r\n\r\nدر رو بناى طبيعت انسانى ، مانند جريانات نمودهاى طبيعى در رو بناى عالم طبيعت است . هر دو قلمرو از نظم و قانون مناسب به خود تبعيت مىكند .\r\nچنان كه در رو بناى طبيعت از هستهء گل نيلوفر كرگدن توليد ن مىشود ، همچنين ذهنى كه عناصر ادراك و مشاعر آن در زمينهء كشاورزى مثلًا ميخكوب شده است ، هرگز يك مسئلهء دشوار حقوقى را حل و فصل نمىكند ، واحدهاى خيالات يك فرد بستگى به محيط زندگى و عواملى دارد كه پيرامون خيال كننده را احاطه كرده است همچنين تجسيمات كسى كه در جنگ و پيكار اشتغال دارد با تجسيمات كسى كه در بستر نرم غنوده است ، متفاوت مىباشد . حتى خيالات و تجسيمات و انديشه ها و توهمات دوران مختلف زندگى يك فرد نيز به جهت تغييرات سنى يا دگرگونىهاى محيط متفاوت مىباشد .\r\nبحث دوم\r\n- مىدانيم كه تمام نمودها و روابط جهان هستى اعم از طبيعت و انسان از نظر زير بنايى مستند به خداوند مىباشد .\r\nاين استناد در مثنوى چندين بار صريحاً مورد تذكر جلال الدين بوده و ما هم بنوبت خود جز در مورد كارهاى اختيارى انسانها ، همان استناد را پذيرفته‌ايم ، مخصوصاً در مباحث علت و معلول ( رابطهء عليت ) كاملًا به اين نتيجه رسيديم كه هيچ طنابى در عالم ماده و جريانات قانونى آن ديده ن مىشود كه بتوانيم با پذيرفتن آن طناب ( بنام هيولى يا مادهء مطلق و ضرورتهاى قانونى ) موجودات هستى را در مقابل آفرينندهء مطلق بر نهاده و همهء حقايق و نمودها را در فضايى مستقل از پشت پردهء طبيعت و ارادهء الهى بپذيريم .\r\nبنا بر اين نه تنها خيالات ، بلكه انديشه ها و اراده ها و تصميمات و توهمات و تجسيمات نيز از يك جهت همه و همه مستند به خدا است . نهايت امر اين است كه ظرافت و لطافت بعضى از آن امور و زيادى فاصله ى آنها با مادهء بىشعور و محض آلت ، ارتباط خود را با خدا نزديكتر و روشنتر مىنمايد .\r\n","description":"","footnote":"","page_name":" 271 ","page_number":275},
  {"content":"\r\nبلى چنان كه مكرر گفته‌ايم : حتى ظريفترين پديده هاى روانى آن جا كه مربوط به سمت گيرى آزادانهء انسان بوده باشد ، مستند به شخصيت او بوده و ملاك مسئوليت او قرار مىگيرد خود جلال الدين هم با بيانات مختلف اين استاد به شخصيت را مطرح كرده است مثلًا در بارهء عقده هاى روانى و اختلالاتى كه به درون انسانى وارد مىشود در ابيات گذشته داد سخن داده و در دفتر سوم با روش كاملًا عالمانه اثبات كرده بود كه انحرافات و معاصى موجب آن عقده ها و اختلالات مىگردد ، مانند -\r\n\r\nچون تو وردى ترك كردى در روش\r\nبر تو قبضى آيد از رنج و تپش\r\nترك وردى كه كنى تو در زمان\r\nقبض و تاريكيت آيد نيك دان\r\nآن ادب كردن بود يعنى مكن\r\nهيچ تحويلى از آن عهد كهن\r\nپيش از آن كاين قبض زنجيرى شود\r\nاين كه دلگير است پا گيرى شود\r\nرنج معقولت شود محسوس و فاش\r\nتا نگيرى اين اشارت را بلاش\r\nدر معاصى قبضها دلگير شد\r\nقبضها بعد از اجل زنجير شد\r\nقبضها زندان شدست و چار ميخ\r\nقبض بيخ است و بر آرد شاخ بيخ\r\n\r\nبلى در موضوع استخراجات و انتقالات شخصى روانى گفتيم كه : اين پديده كاملًا شخصى و به قول جلال الدين هيچ ديده بان ماهر درونى وجود ندارد كه كمين بگيرد و انتقال شخصى مزبور و حقيقت تازه‌اى را كه به صحنهء ذهن آدمى وارد مىشود تجسس نموده ، منشا و كيفيت و كميت پيش از بروز آن حقيقت را در صحنهء ذهن به دست بياورد . اين ملاك در بسيارى از تجسيمات و انديشه ها و تخيلات ما نيز وجود دارد ، يعنى نقاطى در پديده هاى مزبور مىدرخشد ، يا تاريك مىشود كه ما از علل آنها هيچ گونه اطلاعى نداريم ، اما به طور كلى مىتوانيم بگوييم : اگر آن نقاط فروزان و تاريك مربوط به ما وراى طبيعت ما بوده باشد ، چه از نظر منشا و چه از نظر نتيجه در موقعيت اختيارى انسان كه در زمينه شخصيت اندوخته اش بروز مىكند ، اثرى نخواهد داشت به اين معنى كه نه نقطهء درخشان غير اختيارى صاحب انديشه و خيال را فضيلت خواهد بخشيد و نه نقاط تاريك از فضيلت او خواهد كاست .\r\n","description":"","footnote":"","page_name":" 272 ","page_number":276},
  {"content":"\r\n\r\nتفسير ابيات\r\nآن چه را كه حضرت يعقوب از رخ حضرت يوسف عليه السلام در مىيافت ، آن چه آن پدر از بوى پسرش استشمام مىكرد ، مخصوص وضع عالى روح يعقوب بود و به برادران يوسف مفهومى نداشت .\r\nاين پسر ( يوسف ) از عشق پدر به چاه مىافتد و آن ديگرى ( برادران ) از روى حسد و كينه توزى براى يوسف چاه مىكند . سفرهء وجود يوسف در نزد برادران حسودش از نان تهى است ، ولى همين سفره از ديدگاه يعقوب پر از غذاهاى لذيذ است روى پاك و دل صاف بايد كه شايستگى ديدار حور بهشتى را داشته باشد . مگر نشنيده‌ايد كه پيامبر ما فرموده است : نماز كه معراج و ديدار حق است ، بدون طهارت صحيح نيست .\r\nبدان جهت كه غذا و شربت جانهاى آدميان عشق است ، لذا گرسنگى است كه غذاى واقعى روح آدمى خواهد بود .\r\nيعقوب كه گرسنهء يوسف بود ، بوى نان سفرهء وجودى يوسف را از فرسنگها استشمام مىكرد . آن مرد پيراهن يوسف را گرفته و براى يعقوب مىبرد ، آن همه مدت كه پيراهن در نزد او بود ، كمترين بويى از آن در نيافت ، در حالى كه يعقوب با بعد مسافت صدها فرسنگ ، بوى يوسف را از پيراهن استشمام مىنمود .\r\nآرى ، چه فراوانند علمايى كه از دانش بىنصيب و محرومند و فقط حمال دانش هستند و راهى به محبت الهى كه مغز هر علمى است به دست نياورده‌اند ، در صورتى كه شنوندهء دانشهاى همان علماى از دانش بىنصيب ، مشام پيدا مىكند اگر چه در ظاهر از گروه عامان است . چرا آن علما نمىتوانند سهمى از دانش ببرند ؟ جوابش روشن است :\r\n\r\n( ( 3040 ) ) ز آن كه پيراهن به دستش عاريه است\r\nچون به دست آن نخاسى جاريه است\r\n\r\nچنان كه كنيز در دست كنيز فروش عاريه است و موقتى است و تنها مشترى است كه كنيز را خريده از او بهره بردارى خواهد كرد ، همچنين دانش در سينهء عالم از علم\r\n","description":"","footnote":"","page_name":" 273 ","page_number":277},
  {"content":"\r\nبىبهره . اين براى آن است كه علم هم از قسمتهاى الهى است كه به بندگانش عنايت مىفرمايد ، و مانند روزى قسمت شده به اختيارى خورنده روزى نيست ، براى هر كس نصيبى تعيين شده است كه ديگرى راهى به آن ندارد .\r\nمثلًا مىبينيم : فردى هست كه خيال زيبا و شايسته‌اى در مغزش پديدار مىگردد و مانند باغ درون او را شكوفان مىسازد ، فرد ديگرى هم هست كه خيال زشت و ناشايست راه تكامل او را بندد . در نتيجه -\r\n\r\nآن خيالش از اثر باغى شده\r\nوين خيالش عالمى بر هم زده\r\n\r\nپس كيست در دنيا كه راه گلشنهاى الهى و گلخنهاى درون آدمى را بداند ؟ شما گمان مىكنيد كه با دقت و تحليل و بررسى درون انسانها مىتوانيد ريشه هاى زشت و زيبا را بفهميد ؟ هرگز ، زيرا -\r\n\r\n( ( 3046 ) ) ديده بان دل نبيند در مجال\r\nكز كدامين ركن جان آيد خيال\r\n\r\nزيرا -\r\n\r\n( ( 3047 ) ) گر بديدى مطلعش را ز احتيال\r\nبند كردى راه هر ناخوش خيال\r\n\r\nامكان ندارد كه جاسوسهاى تيز بين مغز آدمى بتواند گامى به جايگاهى گذارد كه كمينگاه مشيت الهى و وابستهء پشت پردهء طبيعت است . حال كه جزئى از موجوديت درونى تو ( ريشه هاى اصلى تخيلات ) از دسترس فهم و شناسايى تو بيرون است ، پس در حقيقت تو به مجموع موجوديت خود نابينايى ، قبض كردن آدم نابينا در معاملات اين است كه خود عين يا پول را به دستش بگيرد و آن را لمس كند او نمىتواند به قول ديگران يا شواهد و قراين ديگر كه بينايان روى آنها محاسبه مىكنند . اطمينان پيدا كند .\r\n\r\n( ( 3049 ) ) دامن فضلش به كف كن كور وار\r\nقبض اعمى اين بود اى شهريار\r\n\r\nمگر فضل خداوندى دامن دارد كه آن را بگيرى ؟ بلى\r\n\r\n( ( 3050 ) ) دامن او امر و فرمان وى است\r\nنيك بختى كه تقى جان وى است\r\n\r\nبار ديگر اختلاف و موقعيتهاى انسانى وابسته به تنوع خيالات را به شما باز گو\r\n","description":"","footnote":"","page_name":" 274 ","page_number":278},
  {"content":"\r\nكنم : فردى هست كه در مرغزار با طراوت و كنار جويبارهايش در عالمى از لذت و انبساط غوطه مىخورد ، در همان حال فرد ديگرى در نزد او در عذاب دردناك فرو رفته است .\r\nآن فرد غمناك -\r\n\r\nدر عجب مانده كه ذوق اين ز چيست ؟\r\n\r\nآن انسان شادان هم -\r\n\r\nدر عجب مانده كه او در حبس كيست ؟\r\n\r\nچرا آن مرد بد بخت در خشكى مانده است ، با اين كه در اين جا چشمه سارها موج مىزند ؟ اين چه زرد رويى است كه در آن شخص مىبينم ، با اين كه همه گونه دوا در اين جا وجود دارد ؟ برخيز اى همنشين عزيزم ، نزد من بيا ، اين جا چمن و مرغزار خرم و سر سبز است او مىگويد : اى جان من ، قدرت آمدن ندارم .\r\nبار ديگر مىگويد : جانا ، برخيز و بيا ، آخر پاى تو كه بسته نيست و باز است ، او مىگويد : تو همانجا باش ، من توانايى آمدن به نزد تو را ندارم .\r\n","description":"","footnote":"","page_name":" 275 ","page_number":279},
  {"content":"\r\n\r\nحكايت امير و غلامش كه نماز باره بود و انس عظيم داشت در مناجات و نماز با حق\r\n\r\nيك مثل آمد در اين معنى بگفت\r\nبو كه يا بى زين بيان سرّ نهفت\r\nاندرين معنى بگويم قصه اى\r\nگوش بگشا تا برى ز ان حصه اى\r\nدر زمانى بود اميرى از كرام\r\nبود سنقر نام او را يك غلام\r\n( ( 3055 ) ) مير شد محتاج گرمابه سحر\r\nبانگ زد سنقر هلا بردار سر\r\n( ( 3056 ) ) طاس و منديل و گل از التون بگير\r\nتا به گرمابه رويم اى ناگزير\r\n( ( 3057 ) ) سنقر آمد طاس و منديل نكو\r\nبر گرفت و رفت با او دو به دو\r\n( ( 3058 ) ) مسجدى در ره بد و بانگ صلا\r\nآمد اندر گوش سنقر برملا\r\n( ( 3059 ) ) بود سنقر سخت مولع در نماز\r\nگفت اى مير من اى بنده نواز\r\n( ( 3060 ) ) تو بدين دكان زمانى صبر كن\r\nتا گزارم فرض و خوانم لم يكن\r\nرفت سنقر مير بر دكان نشست\r\nمنتظر از بادهء پندار مست\r\nمير از بهر دل آن زنده جان\r\nكرد يك ساعت توقف بر دكان\r\n( ( 3061 ) ) چون امام و قوم بيرون آمدند\r\nاز نماز و وردها فارغ شدند\r\n( ( 3062 ) ) سنقر آن جا ماند تا نزديك چاشت\r\nمير سنقر را زمانى چشم داشت\r\n( ( 3063 ) ) گفت اى سنقر چرا نايى برون ؟\r\nگفت مىنگذاردم اى ذو فنون\r\n( ( 3064 ) ) صبر كن نك آمدم اى روشنى\r\nنيستم غافل كه در گوش منى\r\n( ( 3065 ) ) هفت نوبت صبر كرد و بانگ كرد\r\nتا كه عاجز گشت از تيباش مرد\r\n( ( 3066 ) ) پاسخش اين بود مىنگذاردم\r\nتا برون آيم هنوز اى محترم\r\n( ( 3067 ) ) گفت آخر مسجد اندر كس نماند\r\nكيت وامىدارد آن جا كت نشاند ؟\r\n( ( 3068 ) ) گفت آن كه بسته استت از برون\r\nبسته است او هم مرا از اندرون\r\n( ( 3069 ) ) آن كه نگذارد تو را كآيى درون\r\nمىنبگذارد مرا كايم برون\r\n\r\n","description":"","footnote":"","page_name":" 276 ","page_number":280},
  {"content":"\r\n\r\n\r\n( ( 3070 ) ) آن كه نگذارد كز اين سو پا نهى\r\nاو بدين سو بست پاى اين رهى\r\n( ( 3071 ) ) ماهيان را بحر نگذارد برون\r\nخاكيان را بحر نگذارد درون\r\n( ( 3072 ) ) اصل ماهى ز آب و حيوان از گل است\r\nحيله و تدبير اين جا باطل است\r\n( ( 3073 ) ) قفل زفت است و گشاينده خدا\r\nدست در تسليم رو و اندر رضا\r\n( ( 3074 ) ) ذره ذره گر شود مفتاحها\r\nاين گشايش نيست جز از كبريا\r\n( ( 3075 ) ) چون فراموشت شود تدبير خويش\r\nيا بى آن بخت جوان از پير خويش\r\n( ( 3076 ) ) چون فراموش خودى يادت كنند\r\nبنده گشتى آن گه آزادت كنند\r\nگر تو خواهى حُرّى و دل زندگى\r\nبندگى كن بندگى كن بندگى\r\nاز خودى بگذر كه تا يا بى خدا\r\nفانى حق شو كه تا يا بى بقا\r\nگر تو را بايد وصال راستين\r\nمحو شو و اللَّه اعلم باليقين\r\n\r\nتفسير ابيات\r\nدر بارهء آن مطلب كه گفتم : هر كس در موقعيت حياتى كه در دست دارد ، به وسيلهء يك رابطه مخصوص با پشت پرده طبيعت توجيه مىشود كه توانايى رها كردن آن رابطه را ندارد ، مثالى آمده است و من آن را توضيح مىدهم باشد كه از اين راز پوشيده بويى ببرى . گوش دل باز كن تا از اين داستان كه مىگويم بتوانى نصيبى ببرى . در زمانهاى گذشته اميرى از بزرگان غلامى بنام سنقر داشت . امير براى رفتن به گرمابه نيازمند و آماده شد .\r\nسنقر را صدا كرد و گفت : سنقر ، سر بر دار و برو طاس و حوله و گل سر شوى را از كنيز بگير ، حتما بايد به گرمابه برويم . سنقر آمد و طاس و حولهء خوب از كنيز گرفت و همراه امير راه افتاد .\r\nسر راهشان مسجدى بود و صداى بر پا شدن نماز طنين انداز شده بود ، سنقر بدان جهت كه سخت مشتاق نماز بود ، گفت : اى امير عزيز ، و اى بنده نواز ، تو مقدارى در اين دكان بنشين و صبر كن تا من در اين مسجد نماز بگذارم و سورهء توحيد را\r\n","description":"","footnote":"","page_name":" 277 ","page_number":281},
  {"content":"\r\nبخوانم . اين خواهش را كرد و رفت به مسجد . امير هم در همان دكان نشست و از باده ى پندار اين كه سنقر تا چند دقيقه ديگر از مسجد بيرون مىآيد مست بود . امير براى آن زنده جان ساعتى در دكان توقف كرد . امام جماعت و مردم از نماز و ذكر فارغ شده از مسجد همگى بيرون آمدند ، ولى سنقر تا چاشتگاه در مسجد بود ، امير تا مدتى چشم به دنبال سنقر داشت و سنقر از مسجد بيرون نيامد . فرياد زد : اى سنقر چرا بيرون نمىآيى ؟ سنقر پاسخ داد : نمىگذارد بيرون بيايم ، اندكى صبر كن من هم از مسجد بيرون خواهم آمد . صداى ترا شنيدم و مىدانم كه در انتظار منى .\r\nامير خيلى صبر كرد و هى بانگ زد ، تا بالاخره از وعدهء خلاف واقع سنقر عاجز شد ، زيرا هر چه كه امير صدا مىزد سنقر مىگفت : اى امير محترم ، من مىخواهم از مسجد بيرون آيم ، ولى او نمىگذارد .\r\nامير مىگويد : كسى در مسجد نيست ، كيست كه نمىگذارد از مسجد بيرون بيايى ؟ سنقر پاسخ شگفت انگيزى مىدهد و امير را ساكت مىكند : -\r\n\r\n( ( 3068 ) ) گفت آن كه بسته استت از برون\r\nبسته است او هم مرا از اندرون\r\n( ( 3069 ) ) آن كه نگذارد تو را كايى درون\r\nمىنبگذارد مرا كايم برون\r\n( ( 3070 ) ) آن كه نگذارد كز اين سو پا نهى\r\nاو بدين سو بست پاى اين رهى\r\n\r\nآرى ، آن قدرت مطلقه كه ماهى را طورى تعبيه كرده است كه نتواند از دريا بيرون رود ، همان قدرت مطلقه نمىگذارد جانداران خاكى در دريا فرو روند و از دريا تنفس كنند . دليل اين انقسام روشن است ، زيرا -\r\n\r\n( ( 3072 ) ) اصل ماهى ز آب و حيوان از گل است\r\nحيله و تدبير اين جا باطل است ( 1 ) \r\n\r\n","description":"","footnote":" ( 1 ) البته چنان كه در مباحث پيشين بارها تذكر داده‌ايم ، مضامين اين ابيات قابل توجيه به ريشه هاى ضرورى موجوديت هر كسى است كه از منطقهء شخصيت اندوخته و مسئوليت بر كنار است و چنان كه جلال الدين در دفتر پنجم به طور صريح خواهد گفت : اختصاص موقعيتها اخلالى به اختيارى كه مدار عظمت و فضيلت يا پستى و شرارت است ، وارد نمىسازد . . ","page_name":" 278 ","page_number":282},
  {"content":"\r\nقفل قوانين جاريهء هستى خيلى محكم است ، جز خدا كسى نمىتواند آن را بگشايد ، پس چه بهتر كه روى به تسليم و رضا بياوريد و دم نزنيد . همهء ذرات جهان هر يك به صورت كليدى در آيند . اين قفل ناگشودنى براى شما باز نخواهد گشت . مگر قدرت و عنايت كبريايى به سراغتان آيد و آن گره ناگشودنى را باز كند . دست بدامان مردان الهى بزنيد ، زيرا -\r\n\r\n( ( 3075 ) ) چون فراموشت شود تدبير خويش\r\nيا بى آن بخت جوان از پير خويش\r\n\r\nدر آن موقع كه خود طبيعىات را فراموش كردى ترا به ياد خواهند آورد و هيمن كه طوق عبوديت به گردن نهادى به آزادى واقعى خواهى رسيد . در بارهء زندگى ايده آلت بيش از يك جمله ندارم ، آن هم اين است كه : -\r\n\r\nگر تو خواهى حُرّى و دل زندگى\r\nبندگى كن بندگى كن بندگى\r\n\r\nبرو از اين » خود طبيعى « بگذر كه سد راه دريافت الهى است . براى دست يافتن به بقاى ابدى ، » خود طبيعى « را فانى بساز . تو اگر وصال واقعى مىجويى . خدا مىداند كه يقين واقعى و اثرش چيست ؟\r\n","description":"","footnote":"","page_name":" 279 ","page_number":283},
  {"content":"\r\n\r\n\r\nنوميد شدن انبياء عليهم السلام از قبول و پذيرايى منكران قوله تعالى حتى إذا استيأس الرسل الخ\r\n\r\n( ( 3077 ) ) انبيا گفتند با خاطر كه چند\r\nمىدهيم اين را و آن را وعظ و پند\r\n( ( 3078 ) ) چند كوبيم آهن سردى ز غى\r\nدر دميدن در قفس هين تا به كى\r\nدمّ خر پيمودن آخر تا به چند\r\nچون نيفزايد جوى جز ريشخند\r\n( ( 3079 ) ) جنبش خلق از غذا و وعده است\r\nتيزى دندان ز سوز معده است\r\n( ( 3080 ) ) نفس اول راند بر نفس دوم\r\nماهى از سر گنده گردد نى ز دم\r\n( ( 3081 ) ) ليك هم مىدان و خر مىران چو تير\r\nچون كه بلَّغ گفت حق شد ناگزير\r\n( ( 3082 ) ) تو نمىدانى كه آخر كيستى\r\nجهد كن چندان كه دانى چيستى\r\n( ( 3083 ) ) چون نهى بر پشت كشتى بار را\r\nبر توكل مىكنى آن كار را\r\n( ( 3084 ) ) تو نمىدانى كه از هر دو كيى\r\nغرقه‌اى اندر سفر يا ناجيى\r\n( ( 3085 ) ) گر بگويى تا ندانم من كيم\r\nدر نخواهم تاخت بر كشتى و يم\r\n( ( 3086 ) ) من درين ره ناجىام يا غرقه ام\r\nكشف گردان كز كدامين فرقه ام\r\n( ( 3087 ) ) من نخواهم رفت اين ره با گمان\r\nبر اميد خشك همچون ديگران\r\n( ( 3088 ) ) هيچ بازرگانيى نايد ز تو\r\nز انكه در غيب است سرّ اين دو رو\r\n( ( 3089 ) ) تاجر ترسنده طبع شيشه جان\r\nدر طلب نى سود دارد نى زيان\r\n( ( 3090 ) ) بل زيان دارد كه محروم است و خوار\r\nنور او يابد كه باشد شعله خوار\r\n( ( 3091 ) ) چون كه بربوك است جمله كارها\r\nكار دين اولى كز اين يا بى رها\r\n( ( 3092 ) ) نيست دستورى در اين جا قرع باب\r\nجز اميدا الله اعلم بالصواب\r\n\r\nآيه\r\n« يا أَيُّهَا اَلرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَإِنْ لَمْ تَفْعَلْ فَما بَلَّغْتَ رِسالَتَه وَالله يَعْصِمُكَ مِنَ اَلنَّاسِ إِنَّ الله لا يَهْدِي اَلْقَوْمَ اَلْكافِرِينَ . » 5 : 67 ( 1 ) \r\n","description":"","footnote":" ( 1 ) سوره المائدة ، آيهء 67 . . ","page_name":" 280 ","page_number":284},
  {"content":"\r\n\r\n\r\n( اى پيامبر ، آن چه را كه از پروردگارت به تو نازل شده است تبليغ كن ، اگر انجام ندهى رسالت آن چه را كه به تو نازل شده است ابلاغ نكرده‌اى ، خداوند ترا از شر مردم حفظ مىكند ، به طور تحقيق خداوند مردم كافر را هدايت نمىكند ) .\r\nروايت\r\n« التاجر الجبان محروم و التاجر الجسور مرزوق » ( 1 ) \r\n\r\n( ( 3080 ) ) نفس اول راند بر نفس دوم\r\nماهى از سر گنده گردد نى ز دم\r\n\r\nمقصود از راندن نفس اول بر نفس دوم چيست ؟\r\nدر بعضى از نسخه هاى مثنوى بجاى نفس در هر دو مورد مصرع اول ، عقل ثبت شده است ، بدين ترتيب :\r\n\r\nعقل اول راند بر عقل دوم\r\nماهى از سر گنده گردد نى ز دم\r\n\r\nآن گاه در بارهء تفسير بيت مطالبى گفته‌اند ، از آن جمله : بعضى از فضلا گفته : مقصود از عقل اول و عقل دوم ، همان دو عقل مرتب ( عقل اول و عقل دوم ) از عقول ده گانه است كه عده‌اى از فلاسفه در شروع خلقت اعتقاد كرده‌اند : خداوند به جهت تجرد و بساطت محض ، عقل اول را كه مجرد و بسيط است آفريد ، وقتى كه عقل اول به وجود آمد ، داراى دو جهت وجوبى و امكانى گشت ، وجوبى به جهت استناد به خدا ، امكانى با نظر بماهيت خود عقل ، يا داراى دو جهت عليت و معلوليت گشت ، معلولى بالنسبه به خدا ، على بالنسبه بموجودات بعدى ، عقل اول با داشتن اين دو جهت عقل دوم و فلك اول را به وجود آورد و عقل دوم ، عقل سوم و فلك دوم را . . . تا عقل دهم .\r\nالبته اين مسئله حتى با موازين فلسفه هاى گذشتگان هم صحيح نيست ، زيرا آن جهات وجوبى و امكانى و على و معلولى امور اعتبارى هستند كه نمىتوانند منشأ\r\n","description":"","footnote":" ( 1 ) الجامع الصغير ، سيوطى ، ج 1 ، ص 133 . . ","page_name":" 281 ","page_number":285},
  {"content":"\r\nحقايق متاصل بوده باشند . به اضافهء اين كه اگر چه جلال الدين در بعضى از ابيات مثنوى تعدد عقل را مطرح كرده است ، ولى معلوم نيست كه مقصودش همان عقول عشرهء فلاسفه بوده باشد . بعض ديگر از محققين مىگويند : مقصود از عقل اول پيامبر اكرم صلى الله عليه و آله و از عقل دوم امير المؤمنين على بن ابى طالب عليه السلام است و جلال الدين با اين بيت مىخواهد بگويد : منصب ولايت و امامت بايد از مقام والاتر به ولى و امام بخشيده شود ، نه از مقامات پايين تر . و كلمهء » گنده « در مصرع دوم با ضم است كه به معناى درشت شدن است .\r\nاين مطلب اگر چه در جايش اصلى صحيح است ، ولى با ملاحظه پيش و پس بيت قابل تطبيق به گفتهء مزبور نمىباشد .\r\nبه نظر مىرسد وجه صحيح بيت همان است كه در نسخهء رمضانى و نيكلسون و غيره ديده مىشود ( نفس اول . . ) .\r\nبنا بر اين دو احتمال در بيت وجود دارد كه ما به طور اختصار متذكر مىشويم .\r\nاحتمال يكم - مقصود از نفس اول نفس كلى جهان هستى باشد ، مانند عقل كلى در مقابل عقول جزئى . اين احتمال بسيار دور به نظر مىرسد ، زيرا در ابيات مثنوى آن اندازه كه به عقول كلى و عقل كل و روح كلى و جان كلى اهميت داده شده است ، نفس كلى مورد اعتنا قرار نگرفته ، به اضافهء اين كه تعبير نفس اول كه به معناى خود اول جهان هستى باشد بسيار نامانوس مىنمايد .\r\nاحتمال دوم - مقصود از نفس اول طبيعت و خميرهء اولى انسانى است كه از ماده و حيات ابتدايى سرشته شده و همواره ميل به پستى و حيوانى دارد ، اين طبيعت و خميره است كه نفس دوم ، يعنى خود طبيعى ساخته شده از آن طبيعت و خميره را تحت تأثير قرار مىدهد ، چنان كه دم ماهى در بزرگى يا گنديدن تابع سر ماهى است .\r\n","description":"","footnote":"","page_name":" 282 ","page_number":286},
  {"content":"\r\n\r\n\r\n( ( 3082 ) ) تو نمىدانى كه آخر كيستى\r\nجهد كن چندان كه دانى چيستى\r\n\r\nهم اكنون با آن موجوديت كه در خود سراغ دارى بكوش و در قيد آن مباش كه بدانى سر نوشت نهايىات چيست ؟\r\nاگر امروز فرد يا جامعه‌اى بنشيند و بخواهد تمام وسايل محاسبهء دنيا را در پيش روى خود بگذارد و تمام مغزهاى رشد يافتهء دوران خود را جمع آورى نموده و بخواهد تمام دقايق رويدادهاى آينده را بررسى نموده سپس مطابق آن بررسى اقدام به كار نمايد ، نه چنان وسايل و انسانها در اختيار او قرار خواهند گرفت و نه بر فرض امكان چنين فرض محالى ، مىتواند سر نوشت نهايى خود را دقيقاً دريابد ، زيرا اين حقيقت را كسى نمىتواند منكر شود كه حتى شناخت دقيق وضع روانى ، در لحظات دوم و سوم پس از آن لحظه كه در آن بسر مىبريم امكان پذير نيست .\r\nاين وضع مجهول روان آدمى با ملاحظه تماس با هزاران حوادث طبيعى و انسانى كه هر يك بنوبت خود در معرض امكانات زيادى قرار گرفته است ، مىتواند اثبات كند كه كسى كه چنان خيال پوچ در سر بپروراند كه تمام دقايق زندگى مادى و معنويش را محاسبه رياضى نموده سپس به كوشش و تقلا بپردازد ، بسيار مناسب است كه تمام هستى را دگرگون بسازد و خودش به دل خواه خويش انسانى و جهانى بسازد ، سپس بزندگى با محاسبهء رياضى قطعى خود شروع كند بالاتر از اين ، وقتى كه خود انسان واقعيت و امكانات خود را صد در صد نمىداند ، چگونه مىتواند نتيجهء تماس رويدادهاى جهانى و انسانى را با » خود مجهولش « محاسبهء دقيق نمايد .\r\nشايد صدها بلكه هزاران قرن لازم باشد كه تنها احتمالات نتيجهء بر خورد و تماس و تفاعل » خود مجهولش « را با رويدادهاى جهانى و انسانى بشمارد .\r\n","description":"","footnote":"","page_name":" 283 ","page_number":287},
  {"content":"\r\nبنا بر اين شايستهء يك انسان خردمند آن است كه هم اكنون با آن دريافتهايى كه در بارهء خويش دارد و با وسايلى كه در اختيار او قرار گرفته است ، با به كار انداختن حد اكثر نيروهاى انديشه و حدس و عضلات خود ، دست به كار شود و منتظر انكشاف تمام حقايق انسانى و جهانى نباشد ، زيرا چنان كه گفتيم : اين يك امر امكان ناپذير است . آرى به قول حافظ :\r\n\r\nبر لب بحر فنا منتظريم اى ساقى\r\nفرصتى دان كه ز لب تا به دهان اين همه نيست\r\n\r\nبه نظر مىرسد مصرع دوم از بيت مورد تحليل ( جهد كن چندان كه دانى چيستى ) بيك معنى فوق العادهء هم اشاره مىكند و آن اين است كه تو به هيچ وجه ماهيت خودت را نخواهى شناخت ، فقط يك راه وجود دارد كه مىتوانى با آن راه خودت را بشناسى و آن اين است كه بكوش و جد و جهد نما و به وسيلهء شدنهاى مستمر كه به اختيار خودت انجام مىدهى ، خويش را بشناس ، بتوضيح اين كه : دلائل متقنى چه از نظر علم و فلسفه و چه از نظر منابع اسلامى وجود دارد كه اثبات مىكند : حقيقت روح يا من مجهول بوده و همچنان ناشناخته خواهد ماند . اين روح واقعيتى از هستى است كه خارج از ادراكات ما وجود دارد ، و ادراكات حصولى ( انعكاسى ) ما از عهدهء شناسايى آن بر نخواهد آمد ، اما راه ديگرى را مىتوان براى شناخت من پيش گرفت ، اين راهى است كه مىگويد اندوخته ها و فعاليتهاى عقلانى و وجدانى آدمى آن گاه كه مربوط به اختيار انسانى مىشود ، شدنهاى آدمى را به وجود مىآورد ، و انسان را از آن چه كه بوده است ، به آن چه كه بايد بشود ، منتقل مىسازد ، و چون اين انتقال و شدن با آگاهى و اختيار صورت مىگيرد ، لذا به همان مقدار انسان مىتواند با خويشتن آشنا شود . اين است معناى :\r\n« بَلِ اَلإِنْسانُ عَلى نَفْسِه بَصِيرَةٌ وَلَوْ أَلْقى مَعاذِيرَه » 75 : 14 - 15 ( انسان به من خويش بينا است ، اگر چه عذرها بياورد ) و روى همين شناسايى است كه مىتوان انسان را متعهد و مسئول خويشتن معرفى كرد .\r\n","description":"","footnote":"","page_name":" 284 ","page_number":288},
  {"content":"\r\n\r\nتفسير ابيات\r\nدر مقابل لجاجت منكرين ، پيامبران با خويشتن چنين گفتگو مىكردند كه ما تا كى و چه قدر اين و آن را اندرز بدهيم و تا كى با مشت به آهن سرد كوبيدن به اميد اين كه قفس بتواند هوا را در خود نگاه دارد در آن دميدن ؟ تا كى دنبال آن خران افتادن و دم آنها را پيمودن ، اين همه زحمات ما بجايى نخواهد رسيد ، زيرا اينان جز ريشخند در مقابل خدمات ما چيزى را منعكس نمىكنند .\r\nجنب و جوش اين مردم ناشى از خور و خواب و وعده هاى غرايز است ، چنان كه تيزى دندان بمقتضاى معده است كه غذاى جويده مىخواهد . آن طبيعت پليد اوليه شان است كه نفس ظاهرى اينان را تحريك مىكند ، چنان كه دم ماهى از طرف سر بزرگ يا گنديده مىگردد .\r\nاما ما با اين كه اين حقيقت را مىدانيم ، بايد به كار خود مشغول شويم ، زيرا خداى ما دستور به تبليغ فرموده است .\r\nهيچ كس نمىداند كه موقعيت او در جهان هستى چيست و تماس او با رويدادهاى جهانى و انسانى چه نتيجه‌اى خواهد داد ، اما وظيفهء او كوشش و جهديست كه خود او را به خود او نشان خواهد داد .\r\nاين مثال واضح را در نظر بگير : تو نمىدانى كه آيا شرايط دريا با حركت كشتى مساعد خواهد بود ؟ آيا كشتيبان به همان وضع روانى خود باقى خواهد ماند ؟ تو بدون اين كه غرق شدن يا بساحل رسيدن كشتى را به طور يقين بدانى ، با اين حال بار به كشتى مىگذارى و به خدا توكل نموده و دست از بار برمىدارى .\r\nتو اگر بگويى : تا من وضع كشتى را صد در صد ندانم بكشتى نخواهم نشست و به سير دريا نخواهم پرداخت ، و بايد بدانم كه من غرق خواهم گشت يا نجات پيدا خواهم كرد و من با احتمال و گمان بچنين راه خطرناك اقدام نمىكنم . يقين بدان كه\r\n","description":"","footnote":"","page_name":" 285 ","page_number":289},
  {"content":"\r\nتو بازرگان نيستى ، زيرا تو توقع شناختن نتايجى را دارى كه پشت پردهء ظواهر است .\r\nآن بازرگان ترسو و شيشه جان در شغل خود نه سودى خواهد ديد ، نه زيانى بلكه به جهت زبونى و سست عنصرى همواره در معرض خسارت و زيان خواهد بود . زيرا در دنيا كسى مىتواند از روشنايى بهره بردارى كند كه تن بحرارت شعله ها بدهد . بدان جهت كه بنياد كارها به شايد است ، حكم عقل بر آنست كه تو در كار دين احتياط بيشتر كنى و احتمالات و شايدها را تعقيب نمايى . اميدوار باش و به راه بيفت ، زيرا كوبيدن اين در فقط با اميد است .\r\n","description":"","footnote":"","page_name":" 286 ","page_number":290},
  {"content":"\r\n\r\n\r\nبيان آن كه ايمان مقلد خوف است و رجا\r\n\r\n( ( 3093 ) ) داعى هر پيشه اميد است و بوك\r\nگر چه گردنشان ز كوشش شد چو دوك\r\n( ( 3094 ) ) بامدادن چون سوى دكان رود\r\nبر اميد و بوك روزى مىدود\r\n( ( 3095 ) ) بوكه روزى نبودت چون مىروى\r\nخوف حرمان هست ، تو چونى قوى ؟\r\n( ( 3096 ) ) خوف حرمان ازل در كسب لوت\r\nچون نكردت سست اندر جستجوت\r\n( ( 3097 ) ) گويى ار چه خوف حرمان هست پيش\r\nهست اندر كاهلى اين خوف بيش\r\n( ( 3098 ) ) هست در كوشش اميدم بيشتر\r\nدارم اندر كاهلى افزون خطر\r\n( ( 3099 ) ) پس چرا در كار دين اى بد گمان\r\nدامنت مىگيرد اين خوف زيان\r\n( ( 3100 ) ) يا نديدى كاهل اين بازارها\r\nدر چه سودند انبياء و اولياء\r\n( ( 3101 ) ) زين دكان رفتن چه كانشان رو نمود\r\nاندرين بازارچه بستند سود\r\n( ( 3102 ) ) آتش آن را رام چون خلخال شد\r\nبحر اين را رام چون حمال شد\r\nاز دم آن مرده‌اى زنده شده\r\nابر آن را سايه بانى آمده\r\n( ( 3103 ) ) آهن آن را نرم هم چو موم شد\r\nباد آن را بنده و محكوم شد\r\nشد و را در دفع دشمن چوب مار\r\nعنكبوتى شد مر اين را پرده دار\r\nخوف حرمان ازل در كسب لوت\r\nچون نكردت سست اندر جستجوت ؟\r\n\r\nآيا حماقتى بدتر ازين وجود دارد كه انسان بنشيند و زندگى خود را تباه سازد به اين دليل كه شايد سر نوشت ازلى من محروميت بوده است ؟\r\nنكتهء فوق العادهء با اهميتى است كه جلال الدين متذكر شده و ما مىتوانيم عالىترين نتيجهء يك مسئلهء عالى انسانى را از آن استخراج كنيم . مىگويد : آيا از آغاز تاريخ بشرى تا كنون شنيده شده است كه يك آدم عاقل بنشيند و دست روى دست\r\n","description":"","footnote":"","page_name":" 287 ","page_number":291},
  {"content":"\r\nبگذارد و براى زندگى خود تلاش و كوششى نكند ، وقتى از او بپرسند كه چرا كارى نمىكنى ؟ پاسخ بدهد كه من از آن مىترسم كه سر نوشت ازلى براى من محروميت از كسب مواد معيشت بوده است ؟ بلكه در همهء انسانها همهء زمانها و شرايط محيطى مشغول تلاش و كوشش هستند .\r\nاين همان مسئلهء غلط انداز است كه بعضى از متفكر نماها در بارهء علم الهى نيز گفته‌اند .\r\nبه اين بيان كه خداوند بهمهء حقايق جهان هستى و بهمهء رويدادها و كارهاى بشرى دانا است ، اگر او از ازل مىداند كه من مىگسارى خواهم كرد ، پس مجبورم كه مرتكب مىگسارى شوم ، و اگر با فرض علم الهى مىگسارى نكنم ، علم خداوند مبدل به جهل مىشود ، شعرى هم در اين باره سروده‌اند :\r\nمىخوردن من گر ز ازل حق دانست گر مىنخورم علم خدا جهل شود اولًا خداوند به كارهايى كه ايجاد مىكند نيز عالم است ، آيا علم او به كارهاى خودش او را مجبور مىسازد ؟ .\r\nثانياً - آيا خداوند فقط به خود كارهاى ما دانا است و بمقدمات و شرايط آنها كه از آن جمله علم و اراده و تصميم و اختيار ما است ، عالم نيست ؟ ثالثاً - چرا اين سؤال را يك انسان پس از هفتاد سال عمر كه صدها هزار كار كوچك و بزرگ انجام داده است ، از خود مىپرسد ؟ چطور شده است كه از اولين زمان آگاهى به اين كه خداوند به همه اشياء و كارها دانا است ، از خود نپرسيده است كه من اين نفس را كه مىكشم ، آيا خدا بان عالم است يا نه ؟ بلكه بدون توجه به اين مسئله ميليونها نفس مىكشد و صدها هزار كار انجام مىدهد ، در موقع بىكارى و به قول جلال الدين در آن موقع كه روان آدم منحرف عاشق باز كردن و بستن گره ها مىباشد مسئلهء مزبور را براى خود يا ديگران مطرح مىسازد بنا به مسئلهء مزبور تمام جزئيات و كليات تاريخ بشر تا كنون غلط صورت گرفته\r\n","description":"","footnote":"","page_name":" 288 ","page_number":292},
  {"content":"\r\n\r\nاست ، چون هيچ كس در هيچ حالى از علم خدا به كار و وضعى كه در آن قرار گرفته اطلاعى نداشته است .\r\nخود خداوند هم نه به وسيلهء عقل و وجدان و نه به وسيلهء پيامبران عظام كوچكترين دستورى نداده است كه پيش از اقدام به كار ، اولًا شاگرد خدايى كنيد ، يا اولًا خود خدا باشيد و بدانيد كه مقتضاى علم او چيست و آن گاه شروع به كار كنيد چقدر عالى گفته است جلال الدين :\r\n\r\nآن كه روزى نيستش بخت و نجات\r\nننگرد عقلش مگر در نادرات\r\n\r\nاين مسئله را در تفسير و نقد و تحليل دفتر پنجم مشروحاً مطرح خواهيم كرد .\r\nتفسير ابيات\r\nانگيزهء هر پيشه و كارى اميد و شايد است ، انسان با همين انگيزه دنبال كار و كوشش مىرود و ناملايمات را متحمل مىشود و گردنش مانند دوك مىشود ، صبحگاه روانهء دكان مىگردد جز اميد و آرزو سرمايه‌اى ندارد . اگر به اين مردم بگوييد : شايد كه براى شما روزى مقرر نشده است ، كجا مىرويد ، چرا از محروميت نمىهراسيد ؟ شايد در سر نوشت ازلى براى شما محروميت ثبت شده است ؟ بدون توجه به اين احتمالات و وسوسه ها و بدون كوچكترين سستى راه مىافتند و براى به دست آوردن روزى دنبال كار و كسب مىروند .\r\nبلكه پاسخ قانع كننده‌اى هم به سؤال كننده مىدهند و مىگويند : اگر چه ترس محروميت وجود دارد ، اما در تن پرورى و بىكارى اين خطر بيشتر احساس مىشود . در كوشش اميد بيشترى به موفقيت مىرود . حال كه در امور دنيوى با احتمال موفقيت به كوشش و جستجو مىپردازى ، چرا در امور دينى ترس احتمالى آسيب و زيان دامنت را مىگيرد و نمىگذارد توشه‌اى براى روحت تهيه نمايى ؟ مگر اى كاهل نادان رونق بازار دين را به وسيله پيامبران و اولياء الله نديدى ؟ كه از اين تجارت و به دكان رفتن بچه معادن عالى و پر قيمت دست يافتند و چه سودهايى كه از اين\r\n","description":"","footnote":"","page_name":" 289 ","page_number":293},
  {"content":"\r\nبازار زندگى بر نداشتند .\r\nآيا در همين كارگاه زندگى سودى بالاتر از اين سراغ داريد كه آتش به ابراهيم رام شد ، دريا به موسى راه داد ، مرده‌اى با نفس عيسى زنده شد ، سايه بر سر محمد صلى الله عليه و آله افكند و احتمال مىرود منظور ابرى باشد كه چنان كه در بيت زير آمده است :\r\nو الغامة ظللته إذ مشى و تقيله إذا ما الشمس حر ( و ابر بر آن حضرت ( پيامبر اكرم صلى الله عليه و آله ) سايه انداخت و موقعى كه آفتاب گرم مىشد او را از گرما حفظ مىكرد . ) آهن به حضرت داود مانند موم شد ، باد بنده و تسليم هود گشت . چوب خشكى براى دفع دشمن از موسى اژدها شد و تار عنكبوتى پرده‌اى براى حفظ پيامبر اسلام در غار گشت .\r\n","description":"","footnote":"","page_name":" 290 ","page_number":294},
  {"content":"\r\n\r\n\r\nبيان آن كه رسول صلى الله عليه و آله فرمود : ان لله تعالى اولياء اخفياء\r\n\r\n( ( 3104 ) ) قوم ديگر سخت پنهان مىروند\r\nشهرهء خلقان ظاهر كى شوند\r\n( ( 3105 ) ) اين همه دارند و چشم هيچ كس\r\nبر نيفتد بر كياشان يك نفس\r\n( ( 3106 ) ) هم كرامتشان هم ايشان در حرم\r\nنامشان را نشنوند ابدال هم\r\n( ( 3107 ) ) يا نمىدانى كرمهاى خدا\r\nكو تو را مىخواند اين سو كه بيا\r\n( ( 3108 ) ) شش جهت عالم همه اكرام اوست\r\nهر طرف كه بنگرى اعلام اوست\r\n( ( 3109 ) ) گر كريمى گويدت آتش در آ\r\nاندر آ زود و مگو سوزد مرا\r\nكو ز آتش نرگس و نسرين كند\r\nوز ميانش غنچه ها سر بر زند\r\nدر حقيقت آتش از هيبت چو ماست\r\nگازر دستار خوان انبياست\r\n\r\nروايت\r\n« معاذ بن جبل : سمعت رسول الله صلى الله عليه و آله يقول : ان اليسير من الرياء شرك و ان الله يحب الاتقياء الاخفياء الذين ان غابوا لم يفتقدوا و ان حضروا لم يعرفوا قلوبهم مصابيح الهدى يبنجون من كل غبراء مظلمة . » ( 1 )  ( معاذ بن جبل مىگويد : از رسول الله صلى الله عليه و آله شنيدم كه مىفرمود : اندكى از ريا شرك است و خداوند آن مردم با تقوى و مخفى را دوست دارد كه اگر از ديده ها غايب شوند از دلها گم ن مىشوند ( 2 )  و اگر در ميان مردم حاضر باشند ، شناخته ن مىشوند ، دلهاى آنان چراغهاى هدايت است و از هر راه خاكى تاريك نجات پيدا مىكنند . )\r\n","description":"","footnote":" ( 1 ) احياء العلوم ، غزالى ، ج 3 ، ص 271 . .  ( 2 ) و به احتمال قوى اگر آنان غائب شوند ، مورد جستجو قرار نمىگيرند ، زيرا خود را چنان مطرح نكرده‌اند كه مردم آنان را به عنوان شخصيت بارز جستجو كنند . . ","page_name":" 291 ","page_number":295},
  {"content":"\r\n\r\nتفسير ابيات\r\nگروه ديگر از اولياء الله هستند كه از نظر مردم كاملًا پنهاناند و هرگز در نزد مردم ظاهر بين آشكار نمىگردند . با داشتن آن همه كمالات روحى ، ديده گان هيچ كس حتى يك لحظه هم به هويت آنها نمىافتد . همچنين كرامات و آثار روحى آنان در حريم الهى قرار گرفته ، حتى گروه ابدال هم نام آنان را نمىشنوند . مگر از كرم و لطف الهى اطلاع ندارى كه ترا به سوى خود مىخواند .\r\nتمام جهات ششگانه عالم همه و همه از اكرام و عنايات او سرشار است ، بهر طرف كه مىنگرى وسيلهء اعلام او را به عنايتهايش خواهى ديد . اگر انسان كريم و مرد الهى به تو بگويد : برو بميان آتش . فورا برو به آتش و مگو كه آتش مرا مىسوزاند زيرا آن مرد الهى براى تو از آتش نرگسها و نسرينها مىروياند و از ميان شعله هاى آتش غنچه ها شكوفان مىسازد . اگر درست بنگرى خواهى ديد : در حقيقت آتش هم در پذيرش هيبت موجود ما فوق مانند ما است . همان مادهء احتراق شويندهء سرپوش سفره هاى پيامبران است .\r\n","description":"","footnote":"","page_name":" 292 ","page_number":296},
  {"content":"\r\nحكايت منديل در تنور انداختن انس بن مالك و ناسوختن ( 1 ) \r\n\r\n( ( 3110 ) ) از انس فرزند مالك آمده است\r\nكه به مهمانى او شخصى شده است\r\n( ( 3111 ) ) او حكايت كرد كز بعد طعام\r\nديد انس دستار خوان را زرد فام\r\n( ( 3112 ) ) چركن و آلود گفت اى خادمه\r\nاندر افكن در تنورش يك دمه\r\n( ( 3113 ) ) در تنور پر ز آتش در فكند\r\nآن زمان دستار خوان را هوشمند\r\n( ( 3114 ) ) جمله مهمانان در آن حيران شدند\r\nانتظار دود و كندورى بدند\r\n( ( 3115 ) ) بعد يك ساعت بر آورد از تنور\r\nپاك و اسپيد و از آن اوساخ دور\r\n( ( 3116 ) ) قوم گفتند اى صحابى عزيز\r\nچون نسوزيد و منقى گشت نيز ؟\r\n( ( 3117 ) ) گفت ز انكه مصطفى دست و دهان\r\nبس بماليد اندر اين دستار خوان\r\n( ( 3118 ) ) اى دل ترسنده از نار و عذاب\r\nبا چنان دست و لبى كن اقتراب\r\n( ( 3119 ) ) چون جمادى را چنين تشريف داد\r\nجان عاشق را چه ها خواهد گشاد\r\n( ( 3120 ) ) مر كلوخ كعبه را چون قبله كرد\r\nخاك مردان باش اى جان در نبرد\r\n( ( 3121 ) ) بعد از اين گفتند با آن خادمه\r\nتو نگويى حال خود با اين همه\r\n( ( 3122 ) ) چون فكندى زود آن از گفت وى\r\nگيرم او برده است در اسرار پى\r\n( ( 3123 ) ) اين چنين دستار خوان قيمتى\r\nچون فكندى اندر آتش اى ستى ؟\r\n( ( 3124 ) ) گفت دارم بر كريمان اعتميد\r\nاز عباد الله دارم بس اميد\r\n( ( 3125 ) ) ميزرى چبود اگر او گويدم\r\nدر رو اندر عين آتش بىندم\r\n( ( 3126 ) ) اندر افتم از كمال اعتقيد\r\nنيستم ز اكرام ايشان نااميد\r\n( ( 3127 ) ) سر در اندازم نه اين دستار خوان\r\nز اعتماد هر كريم راز دان\r\n( ( 3128 ) ) اى برادر خود بر اين اكسير زن\r\nكم نبايد صدق مرد از صدق زن\r\n( ( 3129 ) ) آن دل مردى كه از زن كم بود\r\nآن دلى باشد كه كم ز اشكم بود\r\n\r\n","description":"","footnote":" ( 1 ) داستان مزبور را انقروى از قتادة بن نعمان در ج 3 از شرح مثنوى نقل كرده است . . ","page_name":" 293 ","page_number":297},
  {"content":"\r\n\r\nتفسير ابيات\r\nنقل مىكنند كه شخصى مهمان انس بن مالك شده بود ، پس از خوردن غذا انس ديد كه دستمال سر سفره زرد و چركين شده است ، به خدمتكار خود گفت : ببر اين دستمال را در آتش تنور بيانداز . خدمتكار عمل بدستور انس نموده دستمال را به آتش تنور انداخت . همهء مهمانان در حيرت فرو رفتند و در انتظار دود آن دستمال بودند ، پس از يك ساعت همان دستمال را بدون چرك ، سفيد و پاك بيرون آورد ، مهمانان گفتند : اى صحابه عزيز ، نه تنها دستمال نسوخت بلكه تميز و پاك هم گشت ؟ انس جواب داد براى آن كه پيامبر اكرم صلى الله عليه و آله به اين دستمال دست و دهان مباركش را ماليده است .\r\nاى دل هراسناك از آتش و عذاب ، تو هم مىتوانى به وسيلهء آن دست و لب مبارك تقرب به خدا بجويى .\r\nخدايى كه جامد را چنان شرافت بخشيده است ، جانهاى عشاق كوى خود را چه ها خواهد بخشيد . خدايى كه سنگ و كلوخ كعبه را عظمت بخشيده و شايسته قبله اش نموده است .\r\nجان مردان الهى را چه عظمتى داده است ، لذا بايد خاك پاى مردان الهى گشت .\r\nسپس مهمانان به آن خدمتكار گفتند : تو چرا وضع خود را بيان نمىكنى ؟ روى چه علت هيمن كه انس دستور داد فوراً دستمال را به آتش انداختى ؟ انس اسرار نهانى اين دستمال را مىدانست ، تو كه اطلاعى از راز نهانى آن نداشتى بچه اطمينان اين كار را كردى ؟ خدمتكار گفت : من به گفتار و كردار مردان الهى اعتماد و از بندگان خدا اميدها دارم .\r\nدستمال و لنگى ناچيز چه اهميت دارد ، اگر به من بگويند : خود را در آتش بيانداز ، بدون تامل و ندامت از روى اعتقاد و اميدى كه به آنان دارم در كام آتش فرو مىروم .\r\n","description":"","footnote":"","page_name":" 294 ","page_number":298},
  {"content":"\r\nدستمال و دستار چيست اگر فرمانم بدهند ، از اعتمادى كه بان كريمان و راد مردان دارم ، سر در آتش مىاندازم . اى برادر عزيز ، آن خدمتكار انس زن بود آن همه صدق و صفا و اعتقاد در او اثر داشت ، تو كه مردى نبايد كم از يك زن باشى . دل مردى كه از زن كمتر است ، آن دل از شكم كه جايگاه كثافات است كمتر است . [ داستان فوق را انقروى از منابع معتبر نقل نكرده است . 
  ]\r\n","description":"","footnote":"","page_name":" 295 ","page_number":299},
  {"content":"\r\n\r\nقصهء فرياد رسيدن رسول صلى الله عليه و آله كاروان عرب را كه از تشنگى و بىآبى درمانده بودند و دل بر مرگ نهاده و شتران و خلق زبان بيرون انداخته\r\n\r\n( ( 3130 ) ) اندر آن وادى گروهى از عرب\r\nخشك شد از قحط بارانشان قرب\r\n( ( 3131 ) ) در ميان آن بيابان مانده اى\r\nكاروانى مرگ بر خود خوانده اى\r\n( ( 3132 ) ) ناگهانى آن مغيث هر دو كون\r\nمصطفى پيدا شد از ره بهر عون\r\n( ( 3133 ) ) ديد آن جا كاروانى بس بزرگ\r\nبر تف ريگ و ره صعب و سترگ\r\n( ( 3134 ) ) اشترانشان را زبان آويخته\r\nخلق اندر ريگ هر سو ريخته\r\n( ( 3135 ) ) رحمش آمد گفت هين زوتر دويد\r\nچند يارى سوى آن كثبان رويد\r\n( ( 3136 ) ) كه سياهى بر شتر مشك آورد\r\nسوى مير خود به زودى مىبرد\r\n( ( 3137 ) ) آن شتربان سيه با يك شتر\r\nراويه از آب صافى كرده پر\r\n( ( 3140 ) ) پس به دو گفتند مىخواند تو را\r\nاين طرف فخر البشر خير الورى\r\n( ( 3141 ) ) گفت من نشناسم او را كيست او ؟\r\nگفت او آن ماه روى قند خو\r\nسيد و سرور محمد نور جان\r\nمهر و بهتر شفيع مجرمان\r\n( ( 3142 ) ) نوعها تعريف كردندش كه هست\r\nگفت مانا او مگر آن ساحر است\r\n( ( 3143 ) ) كه گروهى را زبون كرد او به سحر\r\nمن نيايم جانب او نيم شبر\r\n( ( 3144 ) ) كشكشانش آوريدند آن طرف\r\nاو فغان برداشت بر تشنيع و تف\r\n( ( 3145 ) ) چون كشيدندش به پيش آن عزيز\r\nگفت نوشيد آب و برداريد نيز\r\n( ( 3146 ) ) جمله را ز ان مشك او سيراب كرد\r\nاشتران و هر كسى ز ان آب خورد\r\n( ( 3147 ) ) راويه پر كرد و مشك از مشك او\r\nابر گردون خيره ماند از رشك او\r\n\r\n","description":"","footnote":"","page_name":" 296 ","page_number":300},
  {"content":"\r\n\r\n\r\n( ( 3148 ) ) اين كسى ديده است كز يك راويه\r\nسرد گردد سوز چندين هاويه\r\n( ( 3149 ) ) اين كسى ديده است كز يك مشك آب\r\nگشت چندين مشك پر بىاضطراب\r\n( ( 3150 ) ) مشك خود رو پوش بود و موج فضل\r\nمىرسد از امر او از بحر اصل\r\n( ( 3151 ) ) آب از جوشش همىگردد هوا\r\nو آن هوا گردد ز سردى آبها\r\n( ( 3152 ) ) بلكه بىاسباب و بيرون زين حكم\r\nآب رويانيد تكوين از عدم\r\n( ( 3154 ) ) با سببها از مسبب غافلى\r\nسوى اين رو پوشها ز ان مايلى\r\n( ( 3155 ) ) چون سببها رفت بر سر مىزنى\r\nربنا و ربناها مىكنى\r\n( ( 3156 ) ) ربّ همىگويد برو سوى سبب\r\nچون ز صنعم ياد كردى اى عجب\r\n( ( 3157 ) ) گويدش زين پس تو را بينم همه\r\nننگرم سوى سبب و آن دمدمه\r\n( ( 3158 ) ) گويدش ردوا لعادوا كار توست\r\nاى تو اندر توبه و ميثاق سست\r\n( ( 3160 ) ) ننگرم عهد بدت بدهم عطا\r\nاز كرم اين دم چو مىخوانى مرا\r\nاز من آيد جمله احسان و وفا\r\nوز تو بد عهدىّ و تقصير و خطا\r\nحاصل آن كه در سبب پيچيده اى\r\nليك معذورى همين را ديده اى\r\n( ( 3161 ) ) قافله حيران شدند از كار او\r\nيا محمد چيست اين اى بحر خو ؟\r\n( ( 3162 ) ) كرده‌اى رو پوش مشك خرد را\r\nغرقه كردى هم عرب هم كرد را\r\n\r\nآيه\r\n« بَلْ بَدا لَهُمْ ما كانُوا يُخْفُونَ مِنْ قَبْلُ وَلَوْ رُدُّوا لَعادُوا لِما نُهُوا عَنْه وَإِنَّهُمْ لَكاذِبُونَ . » 6 : 28 ( 1 )  ( بلكه آن چه را كه پيش از اين مخفى مىكردند : بر آنان آشكار گشت ، اگر آنان بار ديگر از آتش نجات پيدا كنند و بزندگانى دنيا بر گردند ، به همانچه كه نهى شده بودند بر مىگردند . )\r\n","description":"","footnote":" ( 1 ) سوره الانعام ، آيهء 28 . . ","page_name":" 297 ","page_number":301},
  {"content":"\r\n\r\nتفسير ابيات\r\nدر بيابانى بىآب و علف ، گروهى از عرب درمانده و مشكهايشان از قحطى باران و آب خشك شده بود . آن گروه در ميان آن صحراى سوزان كاروانى بودند كه گويى مرگ را براى خود خواسته بودند .\r\nناگهان پيامبر اكرم آن پناه دهندهء دو عالم براى كمك كردنشان پيدا شد و ديد كاروانى بس انبوه در گرماى ريگزار و راه بسيار سخت و بىسر و ته از سوز تشنگى لبان شترانشان آويخته و افرادشان بهر طرف پراكنده گشته‌اند . رحم و عطوفت پيامبر به هيجان آمد و فرمود : چند نفر از شما هر چه زودتر به آن طرف كه تپهء ريگ است بدويد و مرد سياهى را خواهيد ديد كه روى شترش مشگى پر از آب به سوى اميرش مىبرد . بدون درنگ همان سپاه را با شترش به سوى من بياوريد . بدستور پيامبر ، به سوى آن تپه رفتند ، و همانطور كه پيامبر خبر داده بود ، غلام سياهى را با شترى ديدند كه مشگى از آب زلال داشت و مىرفت ، مأمورين پيامبر به او گفتند : افتخار بنى آدم و بهترين مردم ( مصطفى صلى الله عليه و آله ) ترا مىخواند .\r\nغلام سياه گفت : من او را نمىشناسم . گفتند : او همان پيامبر ماه روى و شكر خواست ، آقاى جهانيان و سرور عالم محمد صلى الله عليه و آله نور جان و بزرگتر و از همه بهتر و شفيع گنهكاران است .\r\nاز اين نوع تعريفات و توصيفات كردند ، غلام سياه گفت : او همان ساحر است . كه شنيده‌ايم گروهى را با سحرش افسون و زبون ساخته است . من حتى يك وجب هم به طرف او نمىروم .\r\nمأمورين بىدرنگ كشان كشان او را مىبردند و او داد و فرياد راه انداخته بود . وقتى كه غلام سياه را با شتر و مشگش به پيامبر رسانيدند ، فرمود آب مشك را بياشاميد و مقدارى هم ذخيره كنيد .\r\nهمهء آن تشنگان دل سوختهء بيابان را با شترانشان سيراب كرد و مشكها را\r\n","description":"","footnote":"","page_name":" 298 ","page_number":302},
  {"content":"\r\nاز مشك همان غلام سياه پر كردند .\r\nاز اين كار شگفت انگيز حتى ابر گردون لاجوردين هم در تحير فرو رفت . آيا تا كنون كسى ديده است كه از آب يك مشگ ، سوزش و شعلهء دلهايى كه از تشنگى مانند آتش جهنم زبانه مىكشيدند فرو نشيند ؟ آيا كسى ديده است كه از يك مشك آب چندين مشك بدون اضطراب پر شود ؟ چيست ؟ مشگ يك رو پوش ظاهرى و سبب معمولى است كه مردم نابينا بحقايق را مىفريبد ، بلكه امواج خروشان فضل الهى بود كه از درياى اصيل رحمتش سر مىكشيد و بمشگها و دلهاى سوزان آن كاروان سرازير مىگشت .\r\nآب مايعى است كه مىجوشد مبدل به هوا مىگردد ، هوا ماده ايست كه اگر سرد شود به قطرات آب تبديل مىگردد .\r\nاين اسباب و سببها را در روبناى طبيعت بگذاريد و بالاتر برويد -\r\n\r\n( ( 3152 ) ) بلكه بىاسباب و بيرون از حكم\r\nآب رويانيد تكوين از عدم\r\n\r\nمىدانى چرا در مقابل شكستن سد عليت مبهوت مىشوى ، براى اين كه -\r\n\r\n( ( 3153 ) ) تو ز طفلى چون سببها ديده اى\r\nدر سبب از جهل بر چفسيده اى\r\n( ( 3154 ) ) با سببها از مسبب غافلى\r\nسوى اين رو پوشها ز ان مايلى\r\n\r\nوقتى كه اسباب و عوامل از افق روحت ناپديد مىگردد ، بر سر مىزنى ، ربنا ربناها مىگويى مىدانى خداوند در پاسخ تو چه مىگويد ؟ -\r\n\r\n( ( 3156 ) ) رب همىگويد برو سوى سبب\r\nچون ز صنعم ياد كردى اى عجب\r\n\r\nاين شخص پس از آگاهى و ديدن مقدارى از راز نهانى پشيمان مىگردد و -\r\n\r\n( ( 3157 ) ) گويدش زين پس تو را بينم همه\r\nننگرم سوى سبب و آن دمدمه\r\n\r\nخداوند مىفرمايد : دروغ مىگويد ، اگر اينان بر گردند باز همان وضع پيشين خود را از سر خواهند گرفت .\r\nاينان در توبه و پيمان بسيار سست عنصراند . با اين حال به اين صفات پليدتان\r\n","description":"","footnote":"","page_name":" 299 ","page_number":303},
  {"content":"\r\nنخواهم نگريست ، چون در اين لحظه واقعاً مرا مىخوانيد ، من رحمت و عطايم را شامل حالتان خواهم كرد ، تو همواره در چار چوبهء سببهاى ظاهرى پيچيده‌اى ، عذرت آشكار است ، زيرا چون هميشه با همين اسباب سر و كار داشته‌اى . خداوند مىفرمايد : -\r\n\r\nاز من آيد جمله احسان و وفا\r\nوز تو بد عهدى و تقصير و خطا\r\n\r\nهمهء ياران پيامبر و آن كاروان درمانده از كار پيامبر مات و مبهوت گشته و گفتند : اى پيامبر دريا صفت ، اين كار شگفت انگيز بود كه مشك ناچيزى را رو پوش اين همه عظمت قرار دادى و عرب و كرد را در آب رحمت غرق نمودى .\r\n","description":"","footnote":"","page_name":" 300 ","page_number":304},
  {"content":"\r\n\r\n\r\nمشك آن غلام از غيب پر آب كردن به معجزه و آن غلام سياه را سپيد رو كردن به اذن الله تعالى\r\n\r\n( ( 3163 ) ) اى غلام اكنون تو پر بين مشك خود\r\nتا نگويى در شكايت نيك و بد\r\n( ( 3164 ) ) آن سيه حيران شد از برهان او\r\nمىدميد از لا مكان ايمان او\r\n( ( 3165 ) ) چشمه‌اى ديد از هوا ريزان شده\r\nمشك او رو پوش فيض آن شده\r\n( ( 3166 ) ) ز ان نظر رو پوشها هم بر دريد\r\nتا معين چشمهء غيبى بديد\r\n( ( 3167 ) ) چشمها پر آب كرد آن دم غلام\r\nشد فراموشش ز خواجه وز مقام\r\n( ( 3168 ) ) دست و پايش ماند از رفتن به راه\r\nزلزله افكند در جانش إله\r\n( ( 3169 ) ) باز بهر مصلحت بارش كشيد\r\nكه به خويش آ باز رو اى مستفيد\r\n( ( 3170 ) ) وقت حيرت نيست حيرت پيش توست\r\nاين زمان در ره در آ چالاك و چست\r\n( ( 3171 ) ) دستهاى مصطفى بر رو نهاد\r\nبوسه هاى عاشقانه بس بداد\r\n( ( 3172 ) ) مصطفى دست مبارك بر رخش\r\nآن زمان ماليد و كرد او فرّخش\r\n( ( 3173 ) ) شد سپيد آن زنگى زادهء حبش\r\nهم چو بدر و روز روشن شد شبش\r\n( ( 3174 ) ) يوسفى شد در جمال و در دلال\r\nگفتش اكنون رو به ده واگوى حال\r\n( ( 3175 ) ) او همىشد بىسر و بىپاى مست\r\nپاى مىنشناخت در رفتن ز دست\r\n( ( 3176 ) ) پس بيامد با دو مشك پر روان\r\nسوى خواجه از نواحى كاروان\r\nخواجه بر ره منتظر بنشسته بود\r\nكان غلامش دير مىآمد نه زود\r\n\r\nتفسير ابيات\r\nهمهء كاروانيان سيراب شدند و مشك غلام سياه پر آب بود . اى غلام ، به مشك آب بنگر كه گويى قطره‌اى از آن خالى نشده است ، ديگر زبان به شكايت مگشا و زشت و زيبا مگو . غلام سياه از برهان الهى پيامبر حيران گشت . احساس مىكرد كه از جاى ديگر كه خود نمىدانست كجا است ، نور ايمان به قلبش سرازير مىگردد . آن قلمرو لا مكان بود كه انوار ايمان را به قلبش منعكس مىساخت .\r\n","description":"","footnote":"","page_name":" 301 ","page_number":305},
  {"content":"\r\nآن غلام چشمه‌اى ديده بود كه به مشگش سرازير مىگردد ، و موجوديت محدود و شكل مشك در مقابل آن چشمه سار نه تنها ناچيز بود ، بلكه پردهء نازكى بود كه با آن چشمه سار غير طبيعى قابل سنجش نبود . آن نظر الهى كه پيامبر در او دميده بود ، همهء رو پوشهاى آن موقعيت را بر دريد تا غلام سياه توانست چشمهء زلال غيبى را ببيند .\r\nدر همان لحظات ديده گان غلام از اشك مالامال شد و خواجه و مقامش را فراموش نمود . حيرتى به او دست داده بود كه دست و پايش بيحركت و از راه رفتن باز مانده بود . لحظاتى بود كه خدا اقيانوس جانش را شورانيده بود و لرزش عجيبى در جانش احساس مىكرد كه تا آن روز نديده بود پيامبر اكرم از روى مصلحت وضع طبيعى غلام را به او بر گردانده و فرمود : اكنون به خود بيا و اى بهره مند از فيوضات الهى برو . برو كه اكنون وقت حيرت نيست ، مقام والاى حيرت همواره با تو خواهد بود . اين زمان در همان حال طبيعىات چالاك باش و برو .\r\nغلام پيش آمد و دستهاى پيامبر را به رويش كشيد و بوسه هاى عاشقانه بر دستهاى مباركش داد . پيامبر هم دستهايش را به روى غلام كشيد و مبارك و فرخش فرمود ، همان دم رنگ سياه آن غلام زنگى از نژاد حبشه به سفيدى مبدل گشت .\r\nشب تاريكش مانند بدر بلكه چون روز روشن درخشيدن گرفت . آن غلام سياه جمال يوسفى و دلال و غمزهء زيبايان پيدا كرد .\r\nپيامبر فرمود : هم اكنون برو به ده خود و سر گذشتت را باز گو كن .\r\nغلام سياه از هيجان روحى بىسر و پا و مست راه افتاد . با مشك پر از آب روان ، به جايگاه خواجه اش رسيد .\r\nخواجه در انتظار غلام نشسته و با خويشتن مىگفت : علت چيست كه غلام اين قدر دير كرده است ؟\r\n","description":"","footnote":"","page_name":" 302 ","page_number":306},
  {"content":"\r\n\r\nديدن خواجه غلام را سپيد و ناشناختن كه او است و گفتن كه غلام مرا تو كشته‌اى و خون او تو را گرفته و خدا تو را به دست من انداخت\r\n\r\n( ( 3177 ) ) خواجه از دورش بديد و خيره ماند\r\nاز تحير اهل آن ده را بخواند\r\n( ( 3178 ) ) راويهء ما اشتر ما هست اين ؟\r\nپس كجا شد بندهء زنگى چنين ؟\r\n( ( 3179 ) ) آن يكى بدريست مىآيد ز دور\r\nمىزند بر نور و روز از روش نور\r\n( ( 3180 ) ) كو غلام ما مگر سر گشته شد ؟\r\nيا به دو گرگى رسيد و كشته شد ؟\r\nيا مگر او را بكشت اين بد گهر\r\nاشترش آورد اينجا از قدر\r\n( ( 3181 ) ) چون بيامد پيش گفتش كيستى ؟\r\nاز يمن زادى و يا تر كيستى\r\n( ( 3182 ) ) گو غلامم را چه كردى راست گو ؟\r\nگر بكشتى وانما حيلت مجو\r\n( ( 3183 ) ) گفت گر كشتم به تو چون آمدم\r\nچون به پاى خود در اين خون آمدم\r\nگفت نى نى در نگيرد با منت\r\nراست بايد گفت سرّ اين فنت\r\n( ( 3184 ) ) كو غلام من ؟ بگفت اينك منم\r\nكرد دست فضل يزدان روشنم\r\nديده‌ام صدرىّ و بدرى گشته ام\r\nصاحب فضلىّ و قدرى گشته ام\r\n( ( 3185 ) ) هى چه مىگويى غلام من كجاست ؟\r\nهين نخواهى رست از من جز به راست\r\n( ( 3186 ) ) گفت اسرار تو را با آن غلام\r\nجمله وا گويم يكايك من تمام\r\n( ( 3187 ) ) ز ان زمانى كه خريدى تو مرا\r\nتا به اكنون باز گويم ماجرا\r\n( ( 3188 ) ) تا بدانى كه همانم در وجود\r\nگر چه از شبديز من صبحى گشود\r\n( ( 3189 ) ) رنگ ديگر شد و ليكن جان پاك\r\nفارغ از رنگ است باز گويم ماجرا\r\n( ( 3190 ) ) تن شناسان زود ما را گم كنند\r\nآب نوشان ترك مشك و خم كنند\r\n( ( 3191 ) ) جان شناسان از عددها فارغند\r\nغرقهء درياى بىچونند و چند\r\n( ( 3192 ) ) جان شو و از راه جان جان را شناس\r\nيار بينش شو نه فرزند قياس\r\n( ( 3193 ) ) چون ملك با عقل يك سر رشته اند\r\nبحر حكمت را دو صورت گشته اند\r\nآن ملك با عقل از يك گوهرند\r\nدر پى هم همچو دنبال و سرند\r\n\r\n","description":"","footnote":"","page_name":" 303 ","page_number":307},
  {"content":"\r\n\r\n\r\n( ( 3194 ) ) آن ملك چون مرغ بال و پر گرفت\r\nوين خرد بگذاشت پر و فر گرفت\r\n( ( 3195 ) ) لاجرم هر دو مناصر آمدند\r\nهر دو خوش رو پشت همديگر شدند\r\n( ( 3196 ) ) هم ملك هم عقل حق را واجدى\r\nهر دو آدم را معين و ساجدى\r\n( ( 3197 ) ) نفس و شيطان نيز ز اول واحدى\r\nبوده آدم را عدوّ و حاسدى\r\n( ( 3198 ) ) آن كه آدم را بدن ديد او رميد\r\nوان كه نور مؤتمن ديد او خميد\r\n( ( 3199 ) ) آن دو ديده روشنان بوده از اين\r\nوين دو را ديده نديده غير طين\r\n( ( 3200 ) ) اين بيان اكنون چو خر بر يخ بماند\r\nچون نشايد بر جهود انجيل خواند\r\n( ( 3201 ) ) كى توان با شيعه گفتن از عمر\r\nكى توان بر بط زدن در پيش كر\r\n( ( 3202 ) ) ليك گر در ده به گوشه يك كس است\r\nهاى هويى كه بر آوردن بس است\r\n( ( 3203 ) ) مستحق شرح را سنگ و كلوخ\r\nناطقى گردد مشرّح با رسوخ\r\n( ( 3204 ) ) اين نياز مريمى بوده است و درد\r\nكه چنان طفلى سخن آغاز كرد\r\n( ( 3205 ) ) جزو او بىاو براى او بگفت\r\nجزو جزوت گفت دارد در نهفت\r\n( ( 3206 ) ) دست و پا شاهد شوندت اى رهى\r\nمنكرى را چند دست و پا نهى\r\n( ( 3207 ) ) ور نباشى مستحقّ شرح و گفت\r\nناطقهء ناطق تو را ديد و بخفت\r\n\r\nآيه\r\n« يا أُخْتَ هارُونَ ما كانَ أَبُوكِ اِمْرَأَ سَوْءٍ وَما كانَتْ أُمُّكِ بَغِيًّا . فَأَشارَتْ إِلَيْه قالُوا كَيْفَ نُكَلِّمُ مَنْ كانَ فِي اَلْمَهْدِ صَبِيًّا . قالَ إِنِّي عَبْدُ الله آتانِيَ اَلْكِتابَ وَجَعَلَنِي نَبِيًّا . وَجَعَلَنِي مُبارَكاً أَيْنَ ما كُنْتُ وَأَوْصانِي بِالصَّلاةِ وَاَلزَّكاةِ ما دُمْتُ حَيًّا . وَبَرًّا بِوالِدَتِي وَلَمْ يَجْعَلْنِي جَبَّاراً شَقِيًّا . وَاَلسَّلامُ عَلَيَّ يَوْمَ وُلِدْتُ وَيَوْمَ أَمُوتُ وَيَوْمَ أُبْعَثُ حَيًّا . » 19 : 28 - 33 ( 1 )  ( آن مردم وقتى تولد عيسى عليه السلام را ديدند ، رو به مريم عليها السلام كرده گفتند : ( اى خواهر هارون ، نه پدر تو مردى زشت كار بود و نه مادرت زنا كار . [ اين بچه چيست و از كيست ؟ 
  ] مريم به طرف كودك نوزاد اشاره كرد [ كه با او گفتگو كنند\r\n","description":"","footnote":" ( 1 ) سوره مريم ، آيهء 28 تا 33 . . ","page_name":" 304 ","page_number":308},
  {"content":"\r\n\r\nآن مردم 
  ] گفتند : ما طفل نوزادى را در گهواره چگونه به سخن گفتن وادار كنيم ؟ . كودك از گهواره بانگ بر آورد ، منم بندهء خدا ، كتاب بر من داده و مرا پيامبر قرار داده است و مرا مبارك گردانيده هر كجا باشم . و مرا مادامى كه زنده هستم به نماز و زكات توصيه فرموده است . [ و همچنين دستور داده است : 
  ] به مادرم نيكو كار باشم ، خدايم مرا جبار شقى نيافريده است . درود بر من روزى كه از مادر متولد شده‌ام و روزى كه از دنيا مىروم و روزى كه زنده مبعوث خواهم گشت ) .\r\n« اَلْيَوْمَ نَخْتِمُ عَلى أَفْواهِهِمْ وَتُكَلِّمُنا أَيْدِيهِمْ وَتَشْهَدُ أَرْجُلُهُمْ بِما كانُوا يَكْسِبُونَ . » 36 : 65 ( 1 )  ( در امروز ( رستاخيز ) بدهانهاى آنان مهر مىزنيم ، دستهايشان با ما سخن خواهند گفت و پاهايشان به آن چه كه اندوخته بودند ، شهادت خواهند داد . )\r\n\r\n( ( 3190 ) ) تن شناسان روز ما را گم كنند\r\nآب نوشان ترك مشك و خم كنند\r\n( ( 3191 ) ) جان شناسان از عددها فارغند\r\nغرقهء درياى بىچونند و چند\r\n( ( 3192 ) ) جان شو و از راه جان جان را شناس\r\nيار بينش شو نه فرزند قياس\r\n\r\nتن شناسان و صورت پرستان را با جان پاك انسانى - الهى چكار ؟ ؟\r\nوقتى كه تمام حواس و ادراكات انسانى در شناخت انسان و جهان به نمودهاى جسمانى و رنگ و شكل و عدد خيره مىگردد ، موقعى كه همهء انديشه و تجسيم و تخيل و حتى حدس و كشفهاى ظريف انسانى به عرض و طول و سود و زيان و اندازه گيرىهاى\r\n","description":"","footnote":" ( 1 ) سوره يس ، آيهء 65 . . ","page_name":" 305 ","page_number":309},
  {"content":"\r\nروى پردهء طبيعت مشغول مىشود .\r\nآن پديده هاى جسمانى و صورى پردهء بس ضخيم و تاريك روى ديده گان آدمى مىكشد و يا چنان استحكام غير قابل نفوذ از خود نشان مىدهد كه انسان نمىتواند كوچكترين توجهى به ما وراى آن پديده هاى آهنين داشته باشد ، اگر چه ما وراى آن پديده ها امور هم سنخ آنها بوده باشد .\r\nمثلًا هنگامى كه انسان گرسنه رو به قطعهء گوشت بريان شده مىآورد ، هرگز نمىتواند جان آن حيوان را كه قطعهء گوشت مزبور جزئى از كالبد او بوده است بخاطر بياورد و در بارهء آن جان بانديشه و تجسيم فرو رود ، وقتى كه انسانى را از آن جهت كه قدرت كار دارد استخدام مىكند و مىخواهد كار او را روى مواد عينى متبلور نموده به مقصودش برسد ، خود كار و سودى كه از آن عايدش خواهد گشت ، چنان افق روحى او را فرا مىگيرد كه جايى براى انديشه در اين باره كه آن كارگر انسان است و روح دارد و با چه نيت مقدسى كار مىكند ، نمىگذارد .\r\nاين توجهات با اين كه كاملًا طبيعى و متعلق به امور طبيعى است ، غالبا از نظر مردم ناپديد مىگردد ، چه رسد به اين كه بتواند از صورت و جسم عبور كرده مسائل غير طبيعى مربوط بان موجود طبيعى را مورد توجه قرار بدهد .\r\nاگر هم در لحظات بسيار محدود چنين اتفاق بيافتد ، يعنى در ميان فانى شدن به پديده هاى صورى و جسمانى موجود ، لحظهء عظمت جان آدمى مانند بارقه‌اى در ذهنش بدرخشد ، فورا تمايلات و ادراكات معمولى و رسمىاش طوفانى تيره و تار درمغزش ايجاد مىكند ، كه آن بارقه بىدرنگ راه نيستى را پيش مىگيرد . و در حقيقت بيش از يك لحظه آن عظمت را نمىتواند درك و تحمل كند .\r\nجلال الدين اين معناى لطيف را گوشزد كرده و مىگويد : « تن شناسان زود ما را گم كنند » .\r\nبه همين جهت است كه اكثريت قريب به اتفاق انسانها . با جان آدمى سر و كارى ندارند ، زيرا نمىتوانند جان خود را درك كنند . چنان كه اگر كسى داراى فرزند\r\n","description":"","footnote":"","page_name":" 306 ","page_number":310},
  {"content":"\r\n\r\nنباشد ، نمىتواند عاطفه و محبت فرزندى را درك كند ، و اگر لذت جهان بينى را نچشد نمىتواند لذت جهان بينى ديگران را درك كند . اين اصل مسلم است .\r\nمسأله‌اى كه در اين مورد باعث تأسف بلكه بد بختى جامعهء انسانيت است ، اين است كه غالبا به عدم درك و نچشيدن و ندانستنها قناعت نمىورزند ، بلكه در صدد انكار و طرد جان شناسان و جهان بينان و حقيقت يابان بر مىآيند ، اولًا روح خود را ساقط و تباه مىسازند و سپس سنگهايى سر راه آن طلايه داران مىاندازند\r\n\r\n( ( 3202 ) ) ليك گر در ده به گوشه يك كس است\r\nهاى و هويى كه بر آوردم بس است\r\n\r\nدر خانه اگر كس است يك حرف بس است\r\nشما اى انسانهاى راه طى كرده ، شما اى فرشته خويانى كه در راه اعتلاى انسان و انسانيت گامها بر داشته‌ايد .\r\nشما اى رنج ديده گان سنگلاخ دانش و بينش كه افتان و خيزان گوهرهاى گران بهايى از معرفت را به دست آورده‌ايد .\r\nشما اى تكاپو كنندگان بيابانهاى پر از خارهاى مغيلان ، در راه ادامه و تثبيت اصول انسانيت با آن چهره هاى غبار آلود و دستها و پاهاى خار خليده تان .\r\nشما اى قهرمانان پيروز بر تمايلات و خود خواهىها ، هرگز يأس و نوميدى را به خود راه ندهيد ، حقيقتى را كه به دست آورده‌ايد در طبق اخلاص تقديم جامعهء بشريت نماييد .\r\nآن حقيقت را كه شما در ميان صدها هزار هياهو و جنجال و انحرافات و كج رويهاى بشرى مطرح خواهيد كرد . هر اندازه هم ناچيز به نظر بيايد ، عاشق مخلصى پيدا خواهد شد كه آن حقيقت را در جان خود جاى بدهد . جان عاشق حقيقت يك جان نيست ، بلكه اگر درست بنگريم ، او جان جهانى را در درون خود جاى داده و\r\n","description":"","footnote":"","page_name":" 307 ","page_number":311},
  {"content":"\r\nامانت حق را بان جان جهان يا به اصطلاح معمولىتر به وجدان تاريخ خواهد سپرد . بگوييد و امتناع نورزيد .\r\nاگر چه موج گفتار شما بسى ناچيز باشد ، مگر چنين نبوده است كه تا كنون ناچيز نماها بوده‌اند كه چيزهاى بزرگ را به وجود آورده‌اند .\r\nتاريخ را ورق بزنيد خواهيد ديد : چه حوادث كوچك و غير قابل اعتنا كه منشا بزرگترين حوادث تاريخ گشته و چه دهانهاى كوچك كه اگر حرف مىزد ، جز مشت گره خورده كسى به استقبالشان نمىرفت بزرگترين سخنها را براى بشريت تعليم كرده‌اند .\r\nهم اكنون خدا مىداند كه آيندهء بشرى در گروگان كدامين حوادث ناچيز نما است كه همه چيز آينده مانند امواج سر بفلك كشيده از آنها بيرون خواهد تراويد شنيدنىها و ديدنىهاى بسيار محقر در پيش برد تمدنها نقش بزرگى داشته است موضوع تخم مرغ كريستف كلمب معروف است ، تخم مرغ بود . كه امكان وجود قارهء ديگر را در روى زمين به مكتشف مزبور اثبات كرد . اين مسئله را آدولف هيتلر هم درك كرده است . او هم مىگويد :\r\n« بعضى حقايق به طورى پيش افتاده‌اند كه اگر كسى خوب دقت نكند آن را نمىشناسد ، ولى غالبا اتفاق مىافتد كه اين حقايق روشن را افراد عادى نمىبينند ، يا لااقل نمىتوانند بد و خوب خويش را تشخيص دهند .\r\nگاهى از اوقات اين حقايق از جلو نظرشان مىگذرد ، اما آن را نمىبينند .\r\nبه طورى كه غالبا در برابر حقايق بسيار مسلم كور و نابينا مىمانند و وقتى كسى به طور ناگهانى قسمتى از آن را براى آنها آشكار مىكند ، براى آنها تعجب آور است حقيقت هم همين است در اطراف ما صدها و هزارها مسائل بسيار ساده موج مىزند كه بايد با كمى دقت و حوصله آن را حل كنيم ، اما بقدرى كم حوصله و نادان مىشويم كه مانند تخم مرغ كريستف كلمب براى ما لا ينحل مىماند . تا شخصى مانند كريستف كلمب پيدا شود . تا بتواند درك كند : چون زمين مانند تخم مرغ گرد و\r\n","description":"","footnote":"","page_name":" 308 ","page_number":312},
  {"content":"\r\n\r\nبيضى شكل است ، مىتوان از هر طرفش به سوى ديگر مسافرت كرد ، بدون استثناء بسيارى از مردم در اين دنياى وسيع در برابر مشكلات اين طور زندگى مىكنند .\r\nفكر مىكنند كه همه چيز را مىدانند ، اما مانند كوران ساده ترين مسئله را كه هر ساعت هزار بار از جلو چشمانشان مىگذرد تشخيص نمىدهند » ( 1 )  آرى گاهى سخنى كه حقيقت عظمايى را در بر دارد مانند همان تخم مرغ است كه جلو ديده گان به گوش هر شخصى مىرسد ، اما همه كس نمىتواند آن سخن را با محتوايش دريابد . ولى با اين حال بايد گفت و نبايد امتناع كرد .\r\n\r\nدل گفت مرا علم لدنّى هوس است\r\nتعليمم كن اگر تو را دسترس است\r\nگفتم كه الف ، گفت دگر هيچ مگوى\r\nدر خانه اگر كس است يك حرف بس است\r\n( ( 3203 ) ) مستحقّ شرح را سنگ و كلوخ\r\nناطقى گردد مشرّح با رسوخ\r\n( ( 3204 ) ) اين نياز مريمى بوده است و درد\r\nكه چنان طفلى سخن آغاز كرد\r\n\r\nاگر شايستگى درك را به دست بياوريم سنگ و كلوخ جامد در زير پاى ما ناطقان زبر دستى خواهند بود كه احتياج ما را بر طرف كنند\r\nاگر كسى چنين گمان و انتظارى داشته باشد كه تمام خواسته هاى بشرى دقيق و روشن و مفصل و مشروح قابل بيان مىباشد . و همچنين چنين انتظار و گمانى هم داشته باشد كه پاسخهاى بشرى را به همان خواسته ها ، به طور دقيق و روشن و مفصل و مشروح از جيبش در مىآورد و بعدا براى اين كه انسانهاى نازنين خيلى به زحمت نيفتند قلم و كاغذى تهيه مىكند و با خط خوانا مىنويسد و در اختيار آنان مىگذارد\r\n","description":"","footnote":" ( 1 ) نبرد من ، هيتلر ، فصل دهم ، ص 177 و 178 . . ","page_name":" 309 ","page_number":313},
  {"content":"\r\n\r\nاين گمان كننده در اطاق انتظار بيمارستان روانى نشسته است ، گمان مىكند كه حقيقتى را در حال اعتدال روانى از جريان واقعيات انتظار مىكشد .\r\nواقعيت اين است كه اين جويندگان بوده‌اند كه فضاى مغزى خود را از خس و خاشاك و گرد و غبار خود خواهى و خيالات و پندارها تصفيه نموده ، جويندگى واقعى شان به سر چشمهء انديشهء ناب كه در درون آدميان زير سنگ بزرگ خود طبيعى قرار گرفته است ، رهنمونشان مىگردد . در هيچ موردى انديشهء ناب در درون مغز آدمى به جريان نمىافتد ، مگر اين كه تشنگى سوزان آن انسان به حد اكثر خود برسد ، در اين موقع است كه حوادث و حقايق پيش پا افتاده آن چنان صيقلى مىگردند كه واقعيات را بان جويندهء تشنه نشان مىدهند و به قول جلال الدين : در آن موقع است كه حتى سنگ و كلوخ بىمقدار براى انسان جويندهء واقعى ناطقان زبر دستى مىشوند .\r\nمثال حضرت مريم و گفتگوى طفل نوزاد ( عيسى عليه السلام ) در اين مورد فوق العادهء عالى است كه جلال الدين متذكر شده است .\r\nوضع مخصوص حضرت مريم را مىتوان مجسم كرد كه عمرى با عفت و پاك دامنى بسر برده و در دودمانى بسيار پاك بزرگ شده است ، چنان كه در جامعهء آن روز به تقوى و فضيلت مشهور شده بود ، لذا مردم به حضرت مريم گفتند : اين وضع تو با پاك دامنى پدر و مادرت سازگار نيست ، اتهام به رابطهء نامشروع چنان در روح حضرت مريم تأثير شديد كرد كه نياز و درد مقتضى پاسخ و دوا را در او به وجود آورد و خداوند به وسيلهء گفتگو كردن طفل نوزاد در گهواره آن تقاضا و درد او را درمان نمود .\r\nتفسير ابيات\r\n[ غلام سياه كه اينك يك انسان سفيد و زيبا مبدل شده است ، به خواجهء خود مىرسد 
  ] خواجه وقتى كه او را از دور مىبيند بهت زده و مات مانده مردم ده را مىخواند كه بياييد و به بينيد چه وضعى پيش آمده است كو آن مشك و كجا است آن غلام سياه ما ، آن غلام سياه زنگى من كجا رفت ؟ كسى كه از دور مىآيد ( غلام )\r\n","description":"","footnote":"","page_name":" 310 ","page_number":314},
  {"content":"\r\nماه چهارده شبه است و نور رويش بروشنايى روز پيروز است كجاست آن غلام ما ؟ شايد گم شده است ، يا شايد گرگى او را دريده است .\r\nشايد هم اين آدم سفيد رو كه از دور مىآيد ، غلام ما را كشته و قضا و قدر وادارش كرده است كه شتر ، او را با خود بنزد ما بياورد . وقتى كه غلام نزديك شد ، خواجه از او پرسيد : تو كيستى ؟ تو از نژاد يمنى يا ترك زيبا رويى ؟ راستش را بگو ببينم : غلام مرا چه كرده‌اى ؟ اگر او را كشته‌اى ، بگو ، مكر پردازى راه مىانداز .\r\nغلام گفت : اگر غلامت را كشته بودم ، چگونه مىتوانستم با پاى خود پيش تو بيايم و خون غلامت بر گردنم تثبيت شود خواجه مىگويد : هرگز اين حرفهايت مرا نخواهد فريفت ، اين فن و حيله را كه با من به راه انداخته‌اى دور بيانداز حقيقت را راست و بىپرده در ميان بگذار . غلام من كو ؟ غلام گفت : اينك من غلام تو هستم ، دست عنايت الهى سفيد و روشنم ساخته است ، من صدر بارگاه نبوت را ديده و مانند ماه چهارده شبه و صاحب فضيلت و ارزش گشته‌ام .\r\nخواجه با شگفت بيشترى گفت : با تو هستم ، به تو مىگويم : غلام من كجاست ؟ تا حقيقت قضيه را نگويى ، از دست من رهايى نخواهى يافت .\r\nغلام گفت : حالا گوش كن ، بگويم : حقيقت امر چيست ، جريان خود را از آن زمان كه مرا خريده‌اى تا كنون به تو باز گو كنم ، تا بدانى كه من همان غلام تو هستم كه بوده‌ام . با اين تفاوت كه در گذشته شب تاريك بودم اكنون صبح روشنى از آن شب تاريكى سر بر زده است . رنگ ظاهرى من تغيير يافته است ، ولى جان پاك آدمى ، نه رنگى مىشناسد و نه ساير اركان و پديده هاى خاكى را .\r\nتن شناسان و صورت بينان اگر تغييرى در ظاهر ما داده شود به اشتباه افتاده ما را باز نمىشناسند ولى كسى كه هدفش آب خوردن است ، مشك و خم را كه جز وسيلهء نگهدارى آب چيز ديگرى نيست ، رها مىسازد . مردان جان شناس را با كميتها كارى نيست\r\n","description":"","footnote":"","page_name":" 311 ","page_number":315},
  {"content":"\r\nزيرا آنان مستغرق درياى بىچون و چنداند .\r\nتو هم اگر بخواهى جان آدمى را بشناسى ، اولًا بايد ، خود را از ورطهء كالبد مادى بالاتر كشيده مقام والاى جان را به دست بياورى ، سپس شايستگى جان شناسى را حيازت كنى ، قانون هم سنخ بودن است كه ملك و عقل را از روى حكمت مانند دو صورت بيك حقيقت در آورده است . فرشته و عقل از يك گوهرند ، در جريان هستى ، مانند دنبال و سر يكديگرند كه از هم جدا ن مىشوند . فرشته مانند پرنده بال و پر مىگيرد و بپرواز در مىآيد ، عقل بال و پر طبيعى خود را رها مىسازد و به فر و شكوه روحانى نائل مىگردد . خلاصه ، ملك و عقل يار و ياور همديگر شده هر دو موجود خوش رو پشتوانه يكديگرند .\r\nبه همين جهت است كه هم فرشته و هم عقل ، حق را دريافته و به آدم سجده كرده‌اند . در مقابل اين دو يار قديمى ، نفس و شيطان هم سر و دنبال يكديگر بوده به آدم حسادت و خصومت ورزيده‌اند ، شيطان كه از آدم فقط كالبد مادى را ديد از او فرار كرد و فرشتگان كه نور الهى را در او ديدند در مقابلش تسليم و قامتش را منحنى مىنمايد .\r\nآن دو ( فرشته و عقل ) كه ديدهء روشن داشتند واقعيت وجودى انسان را دريافتند در حالى كه اين دو ( نفس و شيطان ) از وجود آدم بجز مشتى گل چيزى نديدند .\r\nبيان اين كه آدم داراى نور است براى آن شخص مفهومى ندارد ، چنان كه خواندن انجيل براى يهود اثرى نمىبخشد .\r\nمگر مىتوان به شيعه‌اى كه عمر را براى خلافت ناشايست مىبيند و نسبت على را به پيامبر مطابق حديث منزلت نسبت هارون و موسى مىداند ، در بارهء عمر صحبت كرد . مگر مىتوان در نزد آدم كر ساز زد ؟ با اين حال بايد حقيقت را گفت زيرا در جامعه‌اى اگر چه يك نفر هم در گوشه‌اى وجود داشته باشد كه شايستهء دريافت حقيقت بوده باشدهاى و هوى حق پرستان اثر خود را خواهد بخشيد .\r\n","description":"","footnote":"","page_name":" 312 ","page_number":316},
  {"content":"\r\nاگر يك فرد يا يك جامعه‌اى حقيقتا شايستگى دريافت حقايق را دارا باشد حتى سنگ و كلوخ هم براى آنان ناطقان و تشريح كنندگان اصيل خواهند بود . نياز و درد واقعى مريم به اثبات پاك دامنىاش ، نوزاده گهواره‌اى را به گفتگو وادار كرد .\r\nآن نوزاد كه جزئى از مريم بود . از مريم جدا گشته و به سخن گفتن در آمد اما تو اى غافل نادان ، نمىتوانى صداى اجزاى پيوستهء خود را بشنوى ، ولى روزى فرا مىرسد كه صداى اعضا و اجزايت را بشنوى ، آرى در روز رستاخيز دست و پايت به كردارهاى تو گواهى خواهند داد ، تا كى اين صفت انكار و ترديد را پيشه خود خواهى ساخت ؟ اگر شايستهء شنيدن شرح حقيقت نباشى ، زبان ناطق زبر دست با ديدن وضع تيرهء تو از گفتن باز خواهد ماند .\r\n","description":"","footnote":"","page_name":" 313 ","page_number":317},
  {"content":"\r\n\r\nبيان آن كه حق تعالى هر چه داد و آفريد از سماوات و ارض و اعيان و اعراض همه به استدعاى حاجت آفريد . خود را محتاج چيزى بايد كردن تا بدهد كه « أَمَّنْ يُجِيبُ اَلْمُضْطَرَّ إِذا دَعاه » 27 : 62 . اضطرار گواه استحقاق است\r\n\r\n( ( 3208 ) ) هر چه روييد از پى محتاج رست\r\nتا بيابد طالبى چيزى كه جست\r\n( ( 3209 ) ) حق تعالى كاين سموات آفريد\r\nاز براى رفع حاجات آفريد\r\n( ( 3210 ) ) هر كه جويا شد بيابد عاقبت\r\nمايه اش درد است و اصل مرحمت\r\n( ( 3211 ) ) هر كجا دردى دوا آن جا رود\r\nهر كجا فقرى نوا آن جا رود\r\nهر كجا مشكل جواب آن جا رود\r\nهر كجا پستى است آب آن جا رود\r\n( ( 3212 ) ) آب كم جو تشنگى آورد به دست\r\nتا بجوشد آبت از بالا و پست\r\n( ( 3213 ) ) تا نزايد طفلك نازك گلو\r\nكى روان گردد ز پستان شير او\r\n( ( 3214 ) ) رو بدين بالا و پستىها به دو\r\nتا شوى تشنه و حرارت را گرو\r\n( ( 3215 ) ) بعد از آن از بانگ زنبور هوا\r\nبانگ آب جو نيوشى اى كيا\r\n( ( 3216 ) ) حاجت تو كم مباشد از حشيش\r\nآب را گيرى سوى او مىكشيش\r\n( ( 3217 ) ) گوش گيرى آب را و مىكشى\r\nسوى زرع خشك تا يابد خوشى\r\n( ( 3218 ) ) زرع جان را كش جواهر مضمر است\r\nابر رحمت پر ز آب كوثر است\r\n( ( 3219 ) ) تا سقاهم ربهم آيد خطاب\r\nتشنه باش الله اعلم بالصواب\r\n\r\nآيه\r\n« أَ مَّنْ يُجِيبُ اَلْمُضْطَرَّ إِذا دَعاه وَيَكْشِفُ اَلسُّوءَ وَيَجْعَلُكُمْ خُلَفاءَ اَلأَرْضِ 27 : 62 . . . » ( 1 )  ( [ بلكه آيا به آن چه كه شرك مىورزند با آن خدا مساوى است 
  ] كه مردم گرفتار در اضطرار را اجابت مىكند و بدى را از آنان بر طرف مىسازد و شما را در روى زمين جانشينان گذشتگان [ يا جانشينان خليفه الله 
  ] قرار مىدهد ؟ )\r\n","description":"","footnote":" ( 1 ) سوره النمل ، آيهء 62 . . ","page_name":" 314 ","page_number":318},
  {"content":"\r\n\r\n« عالِيَهُمْ ثِيابُ سُندُسٍ خُضْرٌ وَإِسْتَبْرَقٌ وَحُلُّوا أَساوِرَ مِنْ فِضَّةٍ وَسَقاهُمْ رَبُّهُمْ شَراباً طَهُوراً . » 76 : 21 ( 1 )  ( لباسهاى شفاف و نازك و سبز و بافته شده هاى مستحكم روى بدن آنان را پوشانيده و از اشياء شفاف نقره‌اى [ كه فوق العادهء زيبا خواهد بود 
  ] مزين گشته و خدايشان از شراب طهور آنان را سيراب مىكند ) .\r\n\r\n( ( 3212 ) ) آب كم جو تشنگى آور به دست\r\nتا بجوشد آبت از بالا و پست\r\n( ( 3213 ) ) تا نزايد طفلك نازك گلو\r\nكى روان گردد ز پستان شير او\r\n\r\nتا احساس نيازمندى نشود قدمى در راه تكامل برداشته نخواهد شد\r\nاين اصل احساس احتياج و تكامل را جلال الدين با بيان مختلفى در مثنوى متذكر شده و اهميت مخصوصى به آن قائل شده است .\r\nاين اهميت كاملًا بجا است و اى كاش بشريت مخصوصاً متصديان پيش برد قافلهء انسانيت اين اصل را در دلهاى خود ثبت مىكردند و بان عمل مىنمودند . ما براى توضيح اصل فوق اولًا واحدهاى روشن آن را به طور اختصار متذكر مىشويم :\r\nواحد يكم - احساس احتياج را در نهاد هر موجودى [ با مقدماتى كه پيش از اين در بارهء موجودات گفته و از آيات قرآنى استشهاد نموده و از بيت جلال الدين كه مىگويد :\r\n\r\nذره ها ديدم دهانْشان جمله باز\r\nگر بگويم خردشان گردد دراز\r\n\r\nاثبات كرديم 
  ] در اين مبحث سر و كار ما تنها با انسان است . انسان حد اقل در مراحلى از زندگى و در حالات اعتدال روانى نيازمندى خود را براى اشياء فراوانى كاملًا درك مىكند . وجود اين احساس جاى ترديد نيست .\r\nواحد دوم - اين احساس به طور منطقى ضرورى ايجاب مىكند كه انسان\r\n","description":"","footnote":" ( 1 ) سوره الانسان ، آيهء 21 . . ","page_name":" 315 ","page_number":319},
  {"content":"\r\nدر ميان دو نقطهء نقص و كمال ايستاده و همين موقعيت را هم كاملًا درك كند .\r\nواحد سوم - حقيقتى را كه موجب رفع نقص يا موجب انتقال او از نقطهء نقص به نقطهء كمال است ، در مىيابد ، مثلًا نقطهء نقص او حالت تشنگى و نقطهء كمالش سيرابى و حقيقتى كه مىتواند او را از آن نقطهء نقص به نقطهء كمال منتقل بسازد ، همان آب است كه بايد تحصيل كند و بياشامد .\r\nاصل احساس احتياج و تكامل در اين حد براى همگان محسوس و قابل دريافت است . بدين جهت است كه انسان در اين زمينه احتياجى به مربى و قانون قرار دادى و اخلاقى ندارد ، زيرا او خود به خود در همهء لحظات زندگى در ميان واحدهاى سه گانه فوق غوطه ور است .\r\nآن چه كه اهميت دارد ، اين است كه متاسفانه اغلب افراد انسانى همواره اصل فوق را در واحدهاى طبيعى و ضرورى كه زندگى جبرى به آنان تحميل مىكند ، مورد عمل ناخود آگاه خود قرار مىدهند .\r\nآنان سؤالى ندارند كه پاسخ به سراغشان برود دردى احساس نمىكنند كه درمانى در اختيارشان قرار گيرد راهى نمىروند كه پا و كفش آنان را پيدا كند جهلى در خود نمىبينند كه دانش دستى به سوى آنان دراز كند قانونى براى انسان سراغ ندارند كه عدالت از روزنهء زندگيشان بدرخشد درماندگى در خود نمىبينند كه مربى به سراغشان آيد و به طور كلى حتى فكرى در بارهء نقص و كمال نمىكنند كه نقص خود را در يابند و كمال راهى به سوى آنها باز كند\r\n\r\nچشم باز و گوش باز و اين عما\r\nحيرتم از چشم بندى خدا\r\n\r\nچه قدر فاصله زياد است ميان اينان و آن هشيارانى كه حقايقى را كه به طور موقت و يك جانبه و بىاساس نقص آنها را بر طرف مىكند ، كنار مىگذارند و به قول\r\n","description":"","footnote":"","page_name":" 316 ","page_number":320},
  {"content":"\r\n\r\n\r\nجلال الدين : دنبال آبى كه در پيالهء كوچكى پيش روى آنان مىگذارند نمىروند بلكه ، بدنبال دريافت اساس و نتايج تشنگى و سيراب شدن مىروند و اقيانوسها بسراغشان مىآيد .\r\nاحساس نقص به جهت جهل به طعم يك ميوه با خوردن مقدار ناچيزى از آن بر طرف مىشود ، اما احساس نقص به جهت جهل به واقعيات را با فرا گرفتن چند كلمه حرفه‌اى و اشباع كردن آن ، اجابت نمودن اشتهاى كاذب است نه ميل واقعى .\r\nتقاضا و ميل واقعى به حقيقت جز با خود همان حقيقت اشباع نخواهد گشت .\r\n\r\n( ( 3214 ) ) رو بدين بالا و پستىها به دو\r\nتا شوى تشنه و حرارت را گرو\r\n\r\nقدم زدن خرامان در راه هموار زندگى استعدادهاى نهفتهء انسانى را به فعاليت نمىرساند\r\nسنگلاخها و فراز و نشيبها و سختىهاى جادهء زندگى مانند ابزار و آلاتى است كه در دست من انسانى قرار گرفته و « من » مىتواند با آن ابزار و آلات معادن نهفتهء وجود انسانى را استخراج و آنها را در معرض استفادهء خود و ديگران قرار بدهد تكاپو در آن ناهموارىها و بالا و پستىها ، مىتواند استعداد و مىخواهمهاى واقعى انسانى را و به قول جلال الدين تشنگى حقيقى او را آشكار بسازد .\r\nراز موفقيت قهرمانان سازندهء تاريخ همين بوده است و بس . آنان بدون درك و ارزيابى استعداد و تشنگىهاى خود ، با ساير افراد معمولى هيچ تفاوتى ندارند . بلكه گروهى از آنان را سراغ داريم كه اگر در راه به دست آوردن استعداد و تشنگى خود تلاش نمىكردند . از آدمهاى معمولى ناتوانتر بودند .\r\nتفسير ابيات\r\nدر اين دنيا هر چه به وجود مىآيد و نشو و نما مىكند ، براى رفع نيازى است\r\n","description":"","footnote":"","page_name":" 317 ","page_number":321},
  {"content":"\r\nكه جويندگان در خود احساس مىكنند ، نه تنها رويدادها و عوارض و حركات رو بناى جهان براى بر طرف كردن احتياجات است ، بلكه -\r\n\r\n( ( 3209 ) ) حق تعالى كاين سماوات آفريد\r\nاز براى رفع حاجات آفريد\r\n\r\nبارها گفته‌ايم كه : - « عاقبت جوينده يابنده بود « مايهء اصلى وصول به مقاصد احساس درد است كه اصل اساسى مراحم است . اين است قاعدهء انتقال از نقص به كمال : -\r\n\r\n( ( 3210 ) ) هر كجا دردى دوا آن جا رود\r\nهر كجا پستى است آب آن جا رود\r\n( ( 3211 ) ) هر كجا مشكل جواب آن جا رود\r\nهر كجا فقرى نوا آن جا رود [\r\n\r\nبه آبهاى تيره و محدود براى رفع تشنگىهايت قناعت مكن ، اگر ديدى آبهاى محدود و آلودهء تشنگى ترا بر طرف كرد ، بدان كه آن تشنگى معلول اشتهاى كاذب بوده است . برو 
  ] : -\r\n\r\n( ( 3212 ) ) آب كم جو تشنگى آور به دست\r\nتا بجوشد آبت از بالا و پست\r\n\r\nاگر در مجراى قوانين طبيعى - الهى طفلى احتياج به شير نداشت ، آيا ممكن بود كه شيرى از پستان مادر به جريان بيافتد ؟ برو ، رو به بالاها و پستىها و سنگلاخهاى زندگانى آن قدر تقلا و تلاش كن ، تا تشنگى واقعى و استعداد نهفته ات چهره بنمايد پس از به دست آوردن تشنگى ، از بانگ رعد فضايى ، صداى آب را خواهى شنيد . آخر نيازمنديهاى تو از گياه ناچيز پستتر نيست ، تو با احساس نيازمندى گياه زحمتها مىكشى و آب را به سوى آن سرازير مىكنى و سيرابش مىنمايى ، گوش آب را مىگيرى و به سوى آن زراعت مىكشى كه تشنهء آن آب است .\r\nجان آدمى هم مزرعه ايست كه جواهر گران بهاى استعدادها و فعاليتها محصول آنست ، اگر اين مزرعه احساس نياز كند ، ابر رحمت الهى كه آب كوثر در بر دارد به سراغش خواهد آمد و آن گاه شايستهء آشاميدن شراب طهور الهى خواهد گشت .\r\nبراى به دست آوردن اين شايستگى ، يك وسيله در دست دارى و بس آن هم سوز تشنگى است .\r\n","description":"","footnote":"","page_name":" 318 ","page_number":322},
  {"content":"\r\n\r\nآمدن زن كافره با طفل شير خواره به نزديك مصطفى صلى الله عليه و آله و ناطق شدن طفل عيسىوار به معجزات رسول خدا\r\n\r\n( ( 3220 ) ) هم از آن ده يك زنى از كافران\r\nسوى پيغمبر دوان شد ز امتحان\r\n( ( 3221 ) ) پيش پيغمبر در آمد با خمار\r\nكودكى دو ماه زن را در كنار\r\n( ( 3222 ) ) گفت كودك سلم الله عليك\r\nيا رسول الله قد جئنا اليك\r\n( ( 3223 ) ) مادرش از خشم گفتش هى خموش\r\nكيت افكند اين شهادت را به گوش\r\n( ( 3224 ) ) اين كيت آموخت اى طفل صغير\r\nكه زبانت گشت در طفلى جرير ؟\r\n( ( 3225 ) ) گفت حق آموخت وانگه جبرئيل\r\nدر بيان با جبرئيلم من رسيل\r\n( ( 3226 ) ) گفت كو ؟ گفتا كه بالاى سرت\r\nمىنبينى كن به بالا منظرت\r\n( ( 3227 ) ) ايستاده بر سر تو جبرئيل\r\nمر مرا گشته به صد گونه دليل\r\n( ( 3228 ) ) گفت مىبينى تو ؟ گفتا كه بلى\r\nبر سرت تابان چو بدر كاملى\r\n( ( 3229 ) ) مىبياموزد مرا وصف رسول\r\nبر علوّم مىرساند زين سفول\r\n( ( 3230 ) ) پس رسولش گفت اى طفل رضيع\r\nچيست نامت باز گو و شو مطيع\r\n( ( 3231 ) ) گفت نامم پيش حق عبد العزيز\r\nعبد عزّى پيش قوم بىتميز\r\n( ( 3232 ) ) من ز عزّى پاك و بيزار و برى\r\nحقّ آن كه دادت اين پيغمبرى\r\n( ( 3233 ) ) كودك دو ماه همچون ماه بدر\r\nدرس بالغ گفته چون اصحاب صدر\r\n( ( 3234 ) ) پس حنوط آن دم ز جنّت در رسيد\r\nتا دماغ طفل و مادر بو كشيد\r\n( ( 3235 ) ) هر دو مىگفتند كز خوف سقوط\r\nجان سپردن به بر اين بوى حنوط\r\nآن كه تعريفش شهنشه خود كند\r\nجامد و ناميش صد مروق بود\r\n( ( 3236 ) ) آن كسى را كه معرّف حق بود\r\nجامد و ناميش صد صدق بود\r\n( ( 3237 ) ) آن كسى را كش خدا حافظ بود\r\nمرغ و ماهى مر و را حارس شود\r\n( ( 3238 ) ) اندرين بودند كاو از صلا\r\nمصطفى بشنيد از سوى علا\r\n( ( 3239 ) ) خواست آبى و وضو را تازه كرد\r\nدست و رو را شست او ز ان آب سرد\r\n\r\n","description":"","footnote":"","page_name":" 319 ","page_number":323},
  {"content":"\r\n\r\nتفسير ابيات\r\nاز همان ده [ به نظر مىرسد كه مقصود همان ده غلام سياه است كه در داستان گذشته گفته شد . 
  ] زنى از كفار براى آزمايش پيش پيامبر اكرم آمد . موقع آمدن معجرى بر سر ، و كودك دو ماهه در آغوش داشت . به مجرد اين كه كودك پيامبر را ديد . سلام خداوندى را به او رسانيد و گفت : اى پيامبر خدا ، به طرف تو آمديم . مادرش خشمگين شد و گفت : خاموش باش ، اين شهادت را به تو چه كسى تلقين كرد ؟ اى كودك نوزاد كيست كه اين سخن گفتن را به تو آموخت كه زبانت سخن را مانند بزرگان مىكشد .\r\n[ احتمال هم مىرود كه مقصود از جرير همان شاعر فصيح و معروف بوده باشد 
  ] .\r\nكودك پاسخ داد : خدا به من آموخت و جبرئيل هم در بيانش كمكم كرد .\r\nمادر گفت : جبرئيل كو ؟ كودك جواب داد : اگر نمىبينى به بالاى سرت نگاه كن . جبرئيل بالاى سر تو ايستاده و مرا با انواع دلايل راهنمايى مىكند .\r\nبار ديگر مادر گفت : تو جبرئيل را مىبينى ؟ گفت : بلى ، بالاى سرت مانند بدر فروزان ايستاده و اوصاف پيامبر را به من تعليم مىدهد و از پستى به اعتلا صعودم مىدهد . سپس پيامبر اكرم از كودك پرسيد : نام تو چيست ؟ مطيعم باش و پاسخم را بگو .\r\nكودك گفت : نام من در نزد خدا عبد العزيز است ، اما اين قوم نادان نامم را عبد العزى ناميده‌اند [ عزى نام بت بزرگى بود كه قريش آن را مىپرستيدند 
  ] اما من ، سوگند به خدايى كه به تو پيامبرى عطا فرموده است ، از عزى پاك و برى و بيزارم . آن كودك دو ماهه با چهرهء درخشان همچون بدر فروزان ، مانند مردم راه طى كرده و بصدر معارف رسيده درس رسايى مىگفت .\r\nدر همان لحظه بوى عطر آگين بهشتى بمشام مادر و كودك رسيد . بوى\r\n","description":"","footnote":"","page_name":" 320 ","page_number":324},
  {"content":"\r\nعطر آگين حنوط بهشتى چنان مادر و كودك را مست كرد كه از زايل شدنش مىترسيدند و مىگفتند : مرگ بهتر از قطع شدن اين بوى روح افزا است . كسى ( پيامبرى ) را كه خداوند متعال توصيفش كند ، جمادات و نباتات صد گونه صفاى او را نشان خواهند داد . كسى را كه حق معرفش باشد جمادات و نباتات صد گونه تصديقش خواهند كرد . كسى را كه خدا حافظ اوست ، مرغ و ماهى نگهبانش خواهند بود . مادر و كودك و پيامبر و يارانش در چنين منظرهء شگفت انگيزى بودند كه بانگ اذان بلند شد و پيامبر شنيد و آبى خواست و تجديد وضو كرد .\r\n","description":"","footnote":"","page_name":" 321 ","page_number":325},
  {"content":"\r\n\r\nربودن عقاب موزهء رسول صلى الله عليه و آله را و بردن بر هوا و نگون كردن و از موزه مارى سياه فرو افتادن\r\n\r\n( ( 3240 ) ) هر دو پا شست و به موزه كرد راى\r\nموزه را بربود يك موزه به پاى\r\n( ( 3241 ) ) دست سوى موزه برد آن خوش خطاب\r\nموزه را بربود از دستش عقاب\r\n( ( 3242 ) ) موزه را اندر هوا برد او چو باد\r\nپس نگون كرد و از آن مارى فتاد\r\n( ( 3243 ) ) در فتاد از موزه يك مار سياه\r\nز ان عنايت شد عقابش نيك خواه\r\n( ( 3244 ) ) پس عقاب آن موزه را آورد باز\r\nگفت هين بستان و رو سوى نماز\r\n( ( 3245 ) ) از ضرورت كردم اين گستاخيى\r\nمن ز ادب دارم شكسته شاخئى\r\n( ( 3246 ) ) واى كاو گستاخ پايى مىنهد\r\nبىضرورت كش هوا فتوى دهد\r\n( ( 3247 ) ) پس رسولش شكر كرد و گفت ما\r\nاين جفا ديديم و خود بود آن وفا\r\n( ( 3248 ) ) موزه بر بودى و من درهم شدم\r\nتو غمم بردى و من در غم شدم\r\n( ( 3249 ) ) گر چه هر غيبى خدا ما را نمود\r\nدل در آن لحظه به خود مشغول بود\r\n( ( 3250 ) ) گفت دور از تو كه غفلت از تو رست\r\nديدنم آن غيب را هم عكس توست\r\n( ( 3251 ) ) مار در موزه ببينم در هوا\r\nنيست از من ، عكس توست اى مصطفى\r\n( ( 3252 ) ) عكس نورانى همه روشن بود\r\nعكس ظلمانى همه گلخن بود\r\n( ( 3253 ) ) عكس عبد اللَّه همه نورى بود\r\nعكس بيگانه همى كورى بود\r\n( ( 3254 ) ) عكس هر كس را بدان اى جان ببين\r\nپهلوى جنسى كه خواهى مىنشين\r\n\r\n","description":"","footnote":"","page_name":" 322 ","page_number":326},
  {"content":"\r\n\r\n\r\n( ( 3250 ) ) گفت دور از تو كه غفلت از تو رست\r\nديدنم از غيب را هم عكس توست\r\n( ( 3251 ) ) مار در موزه ببينم در هوا\r\nنيست از من عكس توست اى مصطفى\r\n\r\nروح مردان الهى پرتو افكنىها دارد كه حتى در درون همنشينشان هم منعكس مىگردد\r\nهر گونه شگفتى كه در دنيا مىشنويد . اولًا در اين باره بينديشيد كه منشا بروز آن شگفتى چيست ؟ اگر ديديد منشا آن موضوع بهت انگيز موجودات غير انسانى است بدقت بيشترى بپردازيد . از عوامل و شرايط آن موضوع جستجو كنيد و چنين فرض كنيد كه شما با يك خلاف قانونى روبه رو شده‌ايد .\r\nآن قدر فحص و كوشش كنيد ، تا موضوع چهرهء واقعى خود را به شما نشان بدهد .\r\nاما اگر آن موضوع شگفت انگيز را از فرد انسانى ديديد ، به جهت وسعت و عمق و عظمت روح انسانى آن را انكار نكنيد ، چنين تلقى كنيد : كه در بارهء موجود انسانى چنان چيزى امكان پذير است .\r\nاين تسليم ، پذيرش خلاف قوانين هستى در نوع انسانى نيست ، جهان انسانى قابل مقايسه با جهان سنگ و كلوخ و درخت و آب نيست . انسان موجوديست برتر از طبيعت ، لذا قوانين و خواصش هم برتر از طبيعت مىباشد .\r\nاين كه جلال الدين مىگويد : انعكاسى از دل مردان الهى در درون ديگران ايجاد مىشود با نظر به عظمت فعاليت و گيرندگى روح كاملًا درست و قابل لمس است . در آن موارد كه راهرو واقعى با دل پاك و با محض گيرندگى با روح بزرگ رهبر در حال تماس واقع مىشود ، گاهى به وسيلهء نگاه رهبر ، گاهى با يكى از حركاتش كه به ديگران قابل اعتنا نيست ، گاهى با يك جمله كه از دهانش بر مىآيد ، حقايقى در درون راهرو شكوفان مىگردد كه با صدها انديشه و منطق امكان پذير نيست .\r\n","description":"","footnote":"","page_name":" 323 ","page_number":327},
  {"content":"\r\n\r\nاين به آن معنى نيست كه انديشه و منطق پوچ است ، بلكه مقصود اين است كه انديشه و منطق مىتواند تا وصول انسان به گيرندگى و انديشهء ناب بدرقهء راه آدمى باشد .\r\nتفسير ابيات\r\nپيامبر اكرم وضو را گرفت و خواست كه موزه هايش را بپوشد ، ناگهان عقابى از هوا فرود آمد و موزه را ربود و پرواز كرد و سپس موزه را از هوا رها كرد ، موقع سر نگون شدن موزه ، مار سياهى از توى آن به زمين افتاد .\r\nعنايت الهى عقاب را خير خواه پيامبر نمود . آن گاه عقاب به پيامبر گفت : اى پيامبر خدا ، ضرورت مرا وادار كرد كه گستاخى نموده موزه ات را ربودم و به هوا بردم و الا من از ناچيزى و ادبى كه به پيشگاهت دارم ، حيوانى شكسته شاخ بيش نيستم .\r\nواى به حال آنان كه بدون ضرورت قدم بر مىدارند و به فتواى هوا و هوس خود عمل مىكنند .\r\nپيامبر اكرم تشكر كرد و فرمود : ما اين جفاى ظاهرى ترا ديديم در حالى كه نمىدانستيم كه اين جفاى ظاهرى تو عين محبت و وفا بود .\r\nتو موزهء مرا ربودى و مرا از غم واقعى كه در انتظارم بود نجات دادى و من به ظاهر غمگين گشتم .\r\nاگر چه خداوند منان همهء غيبها را بما تعليم فرموده ولى دلم در آن لحظه اشتغالى به خود داشت .\r\nعقاب گفت : اى پيامبر عزيز . غفلت از جان تو دور است ، زيرا پديدهء غفلت نمىتواند ترا دچار خود سازد .\r\nتو هميشه آگاهى ، آگاهى من هم انعكاسى از درون درخشان تو بود . من با اين ناتوانى در اوج فضا مار را در موزه به بينم ؟ اين بينايى از من نيست ، بلكه انعكاسى\r\n","description":"","footnote":"","page_name":" 324 ","page_number":328},
  {"content":"\r\nاز روح والاى توست .\r\nعكس حقيقت نورانى همه جا را روشن و عكس ظلمات ، همه جا را گلخن و تاريك مىسازد . عكس بندهء الهى همه نور است و فروغ ، عكس مردم بيگانهء از انوار الهى كورى و تيرگى است .\r\nاى جان عزيز ، بينديش و انعكاسات گوناگون درون هر كس را در ياب . آن گاه بهم نشينى هر جنسى كه دلت مىخواهد در آى .\r\n","description":"","footnote":"","page_name":" 325 ","page_number":329},
  {"content":"\r\n\r\n\r\nوجه عبرت گرفتن از اين حكايت و يقين دانستن ان مع العسر يسرا\r\n\r\n( ( 3255 ) ) عبرت است اين قصه‌اى جان مر تو را\r\nتا شوى راضى تو در حكم خدا\r\n( ( 3256 ) ) تا كه زيرك باشى و نيكو گمان\r\nچون ببينى واقعهء بد ناگهان\r\n( ( 3257 ) ) ديگران گردند زرد از بيم آن\r\nتو چو گل خندان گه سود و زيان\r\n( ( 3258 ) ) ز انكه گل گر برگ برگش مىكنى\r\nخنده نگذارد نگردد منثنى\r\n( ( 3259 ) ) گويد از خارى چرا افتم به غم\r\nخنده را من خود ز خار آورده ام\r\n( ( 3260 ) ) هر چه از تو ياوه گردد از قضا\r\nتو يقين دان كه خريدت از بلا\r\n( ( 3261 ) ) ما التصوف ؟ قال وجدان الفرح\r\nفى الفؤاد عند اتيان الترح\r\n( ( 3262 ) ) آن عقابش را عقابى دان كه او\r\nدر ربوده موزه را ز ان نيك خو\r\n( ( 3263 ) ) تا رهاند پاش را از زخم مار\r\nاى خنك عقلى كه باشد بىغبار\r\n( ( 3264 ) ) گفت لا تأسوا على ما فاتكم\r\nان اتى السرحان و اردى شاتكم\r\nليك گفت آن فوت شد غمگين مشو\r\nز انكه گر شد كهنه آيد باز نو\r\nگر بلا آيد تو را اندُه مبر\r\nور زيان بينى غمِ آن را مخور\r\n( ( 3265 ) ) كان بلا دفع بلاهاى بزرگ\r\nو ان زيان منع زيانهاى سترگ\r\nراحت جان آمد اى جان فوت مال\r\nمال چون جمع آمد اى جان شد و بال\r\n\r\nآيه\r\n« لِكَيْلا تَحْزَنُوا عَلى ما فاتَكُمْ وَلا ما أَصابَكُمْ وَالله خَبِيرٌ بِما تَعْمَلُونَ . » 3 : 153 ( 1 )  ( تا به آن چه كه از دست شما رفته است و به آن چه كه به شما اصابت نموده است ، اندوهگين نباشيد ) .\r\n« لِكَيْلا تَأْسَوْا عَلى ما فاتَكُمْ وَلا تَفْرَحُوا بِما آتاكُمْ وَالله لا يُحِبُّ كُلَّ مُخْتالٍ فَخُورٍ . » 57 : 23 ( 2 ) \r\n","description":"","footnote":" ( 1 ) سوره آل عمران ، آيهء 152 . .  ( 2 ) سوره الحديد ، آيهء 3 . . ","page_name":" 326 ","page_number":330},
  {"content":"\r\n\r\n( تا به آن چه كه از شما فوت شده است متاسف نباشيد و به آن چه كه خدا به شما داده است ، شادمان نگرديد و خداوند هيچ متكبر و به خود فخر كننده را دوست ندارد . )\r\n\r\n( ( 3258 ) ) ز انكه گل گر برگ برگش مىكنى\r\nخنده نگذارد نگردد منثنى\r\nگويد از خارى چرا افتم به غم\r\nخنده را من خود ز خار آورده ام\r\n\r\nاگر انسانها مىدانستند كه عامل اساسىترين خنده هاى آنان هماهنگى مرموزى با گريه هاى آنان دارد ، عظمت ديگرى داشتند .\r\nدر آن هنگام كه گلى را پر پر مىكنى ، گل بودن و زيبايى و عطر دلاميز خود را كه جزء هويت آن است فراموش نمىكند ، بلكه آن گاه كه براى عطر كشى دسته هايى از گل را مىجوشانى . از دست تو فرار نمىكند زيرا پس از آن كه آبش گرفته شد ، راه مشام آدميان را پيش خواهد گرفت .\r\nزوال زيبايى چشمگيرش كه او را به مغز و روح آدمى نزديكتر خواهد كرد . او را به شكل خار در نمىآورد ، زيرا مىداند كه زيبايى و خنده هايش را مرهون چگونگى ساختمان درونى آدمى است كه در مقابل خار و بوته هاى زشت گياهان بد بو بر مىنهد . و خريدارش مىگردد ، و از نابودى در زير پاى عوامل فساد نجاتش مىدهد و بجاى آن كه با لجن و كثافات خاك تيره در آميزد ، به آستانهء روح آدمى رهسپارش مىكند . نيز كيست كه بداند كه آن خارها با نيشهاى تندش در جريان وجودى گل چه كارها كه انجام نداده است . براى گوش فرا دادن به روايت محبوب همان اندازه نقش خنده در روان آدمى موثر است كه عامل گريه و به قول جلال الدين :\r\n\r\nخنده از لطفت حكايت مىكند\r\nگريه از قهرت شكايت مىكند\r\nاين دو پيغام مخالف در جهان\r\nاز يكى دل بر روايت مىكند\r\n\r\nآرى -\r\n","description":"","footnote":"","page_name":" 327 ","page_number":331},
  {"content":"\r\n\r\n« وَأَنَّه هُوَ أَضْحَكَ وَأَبْكى . وَأَنَّه هُوَ أَماتَ وَأَحْيا . » 53 : 43 - 44 ( 1 )  ( و به تحقيق او ( خدا ) است كه مىخنداند و مىگرياند و او است كه مىميراند و زنده مىگرداند ) .\r\n\r\n( ( 3261 ) ) ما التصوف ؟ قال وجدان الفرح\r\nفى الفؤاد عند اتيان الترح\r\n\r\nتصوف چيست ؟ شادمان بودن دل در طوفانهاى غم انگيز\r\nمسلم است كه نبايد مقصود جلال الدين از تصوف ، مكتب بىاعتنايى به حقايق و واقعيات جاريهء هستى بوده باشد . تصوف حرفه‌اى مرادف كلمهء هيپىگرى دوران ما است ، با اين تفاوت كه او خدايى در درونش مىسازد و با بازى با آن خدا بىاعتنايى به همه چيز را از آن بيرون مىآورد و هيپى خود بلا تكليفى براى خويشتن مىپردازد و بىخيالى را از آن حاصل مىدارد .\r\nاين گونه تصوف بارها در كتاب مثنوى مردود و با بيانات گوناگون مطرود شده است . بلكه بايد مقصود جلال الدين عرفان واقعى و مثبت بوده باشد كه از جمادى بميرد و نامى شود و از نامى بميرد و حيوان شود و از حيوانى بيرون رود و به قلمرو انسانى وارد گشته ، بار ديگر متولد گردد و گام از انسان فراتر نهد و فرشته خو گردد و :\r\nبار ديگر از ملك پرّان شود آن چه آن در وهم نايد آن شود اين تحول و تكامل كه جدىترين پديدهء جهان هستى است با شوخى بيخيالىگرىهاى تصوف حرفه‌اى هرگز به دست نمىآيد .\r\nحتى معرفى كه جلال الدين در بارهء تصوف مىكند و مىگويد : تصوف عبارت است از دريافت شادى قلبى در موقع فرود آمدن عوامل غم انگيز ، نيز نمىتواند مقام والاى معرفت و » شدن « را توضيح بدهد ، زيرا رضايت و تسليم رادمردانه در مقابل\r\n","description":"","footnote":" ( 1 ) سوره النجم ، آيهء 43 . . ","page_name":" 328 ","page_number":332},
  {"content":"\r\nناملايمات بيرون از اختيار ، شكفتگى روحى ما فوق شكفتگى خنده و شادمانى مىباشد . اگر هم در كلمات پيش تازان معرفت اين جمله ديده شود كه مرد الهى هميشه خندان است . بايد درست دقت كرد و مقصودشان را كه عبارت است از تسليم و رضايى كه نوعى از شكوفانى و انبساط كلى روح را در بر دارد ، دريافت . وقتى كه ابن سينا مىگويد :\r\n« العارفون المتنزهون إذا وضع عنهم دنس مقارنه البدن و انفكوا عن الشواغل خلصوا الى عالم القدس و السعادة و انتعشوا بالكمال الاعلى و حصلت لهم اللذة العليا . » ( 1 )  ( انسانهايى كه گام به قلمرو معرفت نهاده و پاكى روحانى به دست آورده‌اند ، در آن هنگام كه چركىهاى مجاورت با بدن از آنها بر كنار شود و از اشتغالات مادى جدا شوند ، يك سره رو به عالم قدس و سعادت گام مىگذارند و با وصول به كمال اعلا به نعشه در مىآيند و لذت عليا براى آنان حاصل مىگردد ) .\r\nمقصودش نعشه و لذت از سنخ خنده روانى كه نقطه مقابل ركود و گريهء روانى است ، نمىباشد ، بلكه آن انبساط روحى عالى است كه ما فوق گريه و خنده بوده و در آن حالت روح از مجراى انقباض و انبساط به كلى فراتر رفته است ، زيرا آن در حالت حيرت بسيار عالى مانند هاله‌اى افق روح را فرا گرفته است ، بدين جهت است كه نعشه و لذت علياى آميخته با حيرت بسيار عالى و احساس ما فوق تمام عظمتها را نمىتوان با خنده و انبساط روانى كه متصوفهء حرفه‌اى ادعا مىكنند قابل مقايسه دانست . دليل ديگر كه براى برترى اين انبساط از انبساطها و انقباضهاى روانى معمولى مىتوان آورد ، همانست كه ابن سينا در عبارت ديگر گوشزد مىكند :\r\n« الالتفات الى ما تنزه عنه شغل و الالتفات بما هو طوع من النفس عجز و التبجح بزينه الذات من حيث هى الذات و إن كان بالحق تيه و الاقبال بالكليه\r\n","description":"","footnote":" ( 1 ) اشارات ، ابن سينا ، ج 2 ص 254 . . ","page_name":" 329 ","page_number":333},
  {"content":"\r\nعلى الحق خلاص . » ( 1 )  ( التفات و توجه به موضوعاتى كه انسان سالك از آنها بر كنار شده است موجب مشغوليت است و توجه به مساعدت نفس اماره به نفس مطمئنه ، زبونى و ناتوانى است ، سرور و احساس لذت به موقعيت عالى كه ذات سالك به دست آورده است ، اگر چه آن موقعيت بر حق بوده باشد ، گمراهى است ، روى نمودن به طور كلى به طرف حق جلت عظمته خلاصى نهايى است ) .\r\nبلى ، آن انبساط ما فوق پس از تنزل از قلمرو ما فوق طبيعى به صحنهء اعضاء مادى به شكل فرح و خنده هاى روانى و ظاهرى نمودار مىگردد .\r\nاما از نظر ماهيت سنخيتى با آن فرح و خنده ندارد ، نظير آن كه در موقع فروزان شدن روح با بارقه هاى الهى ديده گان آدمى به طرف آسمان يا بهر چيز ديگر خيره مىشود ، لذا مقصود ابن سينا از عبارت زير هم همين معنى است كه متذكر شديم او مىگويد :\r\n« العارف هش بش بسام يبجل الصغير من تواضعه كما يبجل الكبير و ينبسط من الخامل مثل ما ينبسط من النبيه و كيف لا يهش و هو فرحان بالحق و بكل شيء فانه يرى فيه الحق . . . » ( 2 )  ( انسان عارف داراى نشاط و چهرهء باز و لبخندى بلبان دارد . با تواضعش انسانهاى محقر را ، همچنان شادمان مىسازد كه بزرگان را . به اشخاصى كه فكر راكد دارند همان گونه انبساط نشان مىدهد كه بمردم باهوش و آگاه . چگونه و چرا با نشاط نباشد ، با اين كه به جهت برقرار ساختن رابطه با حق و با همهء اشياء ، غوطه ور در فرح و شادى است ، زيرا او در همه چيز حق را بيند ) .\r\nبه عبارت ديگر لبخند و نشاط عارف در مقابل انسانها و ساير اشياء رمزى از پذيرش ارتباط آنها با خدا است ، نه اين كه عين همان خنده و انبساط معمولى روانى بوده باشد .\r\n","description":"","footnote":" ( 1 ) همان مأخذ ، ص 388 . .  ( 2 ) همان مأخذ ، ص 391 . . ","page_name":" 330 ","page_number":334},
  {"content":"\r\n\r\nتفسير ابيات\r\nاى جان من ، داستان عقاب و ربودن كفش پيامبر اكرم صلى الله عليه و آله وسيلهء عبرتى است براى تو كه رضايت به حكم الهى را براى تو تعليم مىدهد .\r\nدر اين داستان و نظاير آن دقت كن شايد كه زيرك و هشيار باشى و در حوادث ناگهانى فورا بد گمان نگردى ، اگر هم ديگران از بيم آن حوادث زرد شوند ، تو مانند گل خندان باش و سود و زيان به نوسانات در نياورد .\r\nتو اگر گلى را پر پر كنى و برگهايش را از همديگر جدا كنى از آن وضع زيبايش منصرف ن مىشود و خندهء خود را رها نمىسازد . گل كه هم دم خار است ، همواره با خويشتن مىگويد : چرا به جهت يك خار در غم و اندوه فرو روم ، مگر من خنده را از خود خار به دست نياورده‌ام .\r\nهر مطلوب مورد علاقه ات را كه صرصر تند وز قضا از دستت بربايد ، نه تنها غم و اندوهى بخويشتن راه مده ، بلكه شادان و شكوفان باش كه بلا و آفت سختترى را از تو دور ساخته است .\r\nعرفان چيست ؟ دريافت خوشحالى در قلب در موقع ورود اسباب غم و اندوه . اگر قضاى الهى عذابى براى تو بفرستد ، مانند همان عقاب است كه موزهء پيامبر را ربود و به هوا رفت تا مار را از آن بيرون كند و پاى پيامبر را از نيش مار مصون بدارد . اى خوشا بان عقل كه گرد و غبار جهل و هوى چهرهء آن را تاريك نساخته است .\r\nخداى ما فرموده است : به آن چه كه از دست شما مىرود تاسف نخوريد ، اگر گرگى بيايد و گوسفندتان را هلاك كند حسرت نخوريد و ناراحت نباشيد .\r\nآرى هرگز به از دست رفته ها غمگين مباشيد ، زيرا رفتن كهنه‌اى از دست همواره آمدن مطلوب نوى را نويد مىدهد .\r\nپس در مقابل بلاها و زيانها خود را بچنگال اندوه مسپار ، زيرا چنان كه گفتيم : بلا و زيان كوچك بدبختىها و گرفتارىهاى سختتر و بزرگتر را دفع مىكند . وقتى كه مالى از دست مىرود ، ناراحت مباش ، زيرا مال زياد جز و بال چيزى نيست .\r\n","description":"","footnote":"","page_name":" 331 ","page_number":335},
  {"content":"\r\n\r\nاستدعا نمودن آن مرد از موسى زبان بهايم يا طيور\r\n\r\n( ( 3266 ) ) گفت موسى را يكى مرد جوان\r\nكه بياموزم زبان جانوران\r\n( ( 3267 ) ) تا بود كز بانگ حيوانات و دد\r\nعبرتى حاصل كنم در دين خود\r\n( ( 3268 ) ) چون زبانهاى بنى آدم همه\r\nدر پى آب است و نان و دمدمه\r\n( ( 3269 ) ) بو كه حيوانات را وردى دگر\r\nباشد از تدبير هنگام گذر\r\n( ( 3270 ) ) گفت موسى رو گذر كن زين هوس\r\nكاين خطر دارد بسى در پيش و پس\r\n( ( 3271 ) ) عبرت و بيدارى از يزدان طلب\r\nنز كتاب و از مقال و حرف و لب\r\n( ( 3272 ) ) گرمتر شد مرد ز ان منعش كه كرد\r\nگرمتر گردد همى از منع مرد\r\n( ( 3273 ) ) گفت اى موسى چو نور تو بتافت\r\nهر چه چيزى بود از تو چيز يافت\r\n( ( 3274 ) ) مر مرا محروم كردن زين مراد\r\nلايق لطفت نباشد اى جواد\r\n( ( 3275 ) ) اين زمان قائم مقام حق تويى\r\nيأس باشد گر مرا مانع شوى\r\n( ( 3276 ) ) گفت موسى يا رب اين مرد سليم\r\nسخره كردستش مگر ديو رجيم\r\n( ( 3277 ) ) گر بياموزم زيان كارش بود\r\nور نياموزم دلش بد مىشود\r\n( ( 3278 ) ) گفت اى موسى بياموزش كه ما\r\nرد نكرديم از كرم هرگز دعا\r\n( ( 3279 ) ) گفت يا رب او پشيمانى خورد\r\nدست خايد جامه ها را بر درد\r\n( ( 3280 ) ) نيست قدرت هر كسى را سازوار\r\nعجز بهتر مايهء پرهيزكار\r\n( ( 3281 ) ) فقر از اين رو فخر آمد جاودان\r\nكه به تقوى ماند دستش نارسان\r\n( ( 3282 ) ) ز ان غنا و ز ان غنى مردود شد\r\nكه ز قدرت صبرها بدرود شد\r\n( ( 3283 ) ) آدمى را عجز و فقر آمد امان\r\nاز بلاى نفس پر حرص و غمان\r\n( ( 3284 ) ) آن غم آمد ز آرزوهاى فضول\r\nكه بدان خو كرده است آن صيد غول\r\n( ( 3285 ) ) آرزوى گل بود گل خواره را\r\nگل شكر نگوارد آن بىچاره را\r\n\r\n","description":"","footnote":"","page_name":" 332 ","page_number":336},
  {"content":"\r\n\r\n\r\n( ( 3282 ) ) ز ان غنا و ز ان غنى مردود شد\r\nكه ز قدرت صبرها بدرود شد\r\n\r\nمعمولًا قدرت و نيرومندى صبر و تحمل را نابود مىسازد .\r\nقدرت مفهومى است بسيار وسيع و داراى مصاديق بىشمار كه جامع مشترك آنها عبارت است از وسيلهء راه باز كردن به عملى ساختن خواسته ها .\r\nاين وسيله با نظر به معناى وسيعى كه دارد ، از زيبايى صورت گرفته تا عظمت روح ، از هشيارى و استعداد نبوغ آميز گرفته تا مقام و ثروت و شهرت و حتى نسب . . . را شامل مىشود .\r\nگمان نمىرود كسى پيدا شود كه بهره‌اى از خرد داشته باشد و قدرت را چيز بدى بداند ، زيرا بقاى طبيعت و انسان وابسته به نيروهايى است كه در اشكال گوناگون مشغول فعاليت است . به دست آوردن قدرت ، در حقيقت تحصيل بهترين وسيله براى باز كردن ميان به گسترش و انفاذ موقعيت است كه قدرتمند بان نائل مىگردد . اين مسئله قابل ترديد نيست و نيچه تا اين جا صحيح مىگويد .\r\nاما با نظر به جنبهء مادى انسان كه همواره او را به سوى ماديت و بزرگ داشت خود طبيعى مىراند ، مسئله قدرت به صورت مرگبارترين سلاح در مىآيد و تاريخ بشرى را به صورت يادداشتهايى از سر گذشت يك كشتار گاه ، با اشكال مختلفش در مىآورد .\r\nبسيار به ندرت اتفاق افتاده است كه انسانى به اقتدار برسد و ناتوانى خود را به وسيلهء همان اقتدار نشان ندهد ، قدرت و طغيانگرى دو رفيق قديمى هستند كه دست بهم مىدهند و اولًا بر كنار شدن صاحبان خود را از ليست انسانيت اعلام مىكنند و سپس زندگى و مرگ انسانها را در اختيار آنان مىگذارند .\r\nآن چه كه تا كنون در محاسبات مربوط به قدرت ، براى كاروان ناخود آگاه بشريت مطرح نشده است ، آن قدرت واقعى است كه نيرويى به صاحبش مىبخشد\r\n","description":"","footnote":"","page_name":" 333 ","page_number":337},
  {"content":"\r\n\r\nكه از قدرت طبيعى ناخود آگاه سوء استفاده نكند .\r\nآرى ، انسان خيلى ناتوان است ، زيرا نمىداند كه او قدرتى دارد كه مىتواند از داشتن قدرت موجوديت خود را تباه نسازد .\r\nاين انسان با آن همه فرهنگها و تمدنها و هزاران كتاب مانند قرار داد اجتماعى و روح القوانين و اصول قوانين . . . نتوانسته است اين نيرو را به دست بياورد كه قدرتهاى كورانه را به نيروهاى بينا مبدل بسازد و به نظر مىرسد كه اين قدرتهاى ناخود آگاه و تفسير و توجيه نشده كه هنوز به شكل مواد كوه آتش فشان به مزارع و آباديها و جانهاى آدميان پرتاب مىشود و با تشريفات و اصول آراسته‌اى ، مورد تمجيد قرار مىگيرد ، به اين زوديها و با دست خود انسان قدرت پرست ، به طور منطقى توجيه شود و آنان از اين نعمت خدا دادى كه در نهاد حيات كلى بشرى به وسيلهء افراد و طبقات بوديعت گذاشته شده است بهره مند گردند دريغا .\r\nخود جلال الدين هم در ابيات بعدى صريحا به همين نكته اشاره كرده و گفته است كه :\r\n\r\nقدرتت سرمايهء سوداست هين\r\nوقت قدرت را نگه دار و ببين\r\n\r\nتفسير ابيات\r\nجوانى به حضور حضرت موسى عليه السلام مىرسد و مىگويد : اى پيامبر خدا ، زبان جانوران را به من تعليم فرما ، باشد كه از بانگ و صداى آنان در دين خود عبرتها بگيرم ، زيرا زبانهاى آدميان همه و همه براى به دست آوردن آب و نان و دمدمه كار مىكند . شايد كه حيوانات سخنان ديگرى در بارهء عالم گذران به سوى ابديت داشته باشند .\r\nموسى : - برو ، از اين هوس در گذر ، اين كار خطرناكست ، برو از خداى مهربان براى خود عبرت و بيدارى بطلب ، نه از كتاب و سخن و لب و زبان . وقتى كه حضرت موسى او را از خواسته اش منع فرمود ، به حكم » انسان براى به دست آوردن چيزى كه\r\n","description":"","footnote":"","page_name":" 334 ","page_number":338},
  {"content":"\r\nاز آن ممنوع شده است حريص مىباشد . ) ) جوان با اشتياق بيشترى گفت : - اى موسى ، تويى كه انوار الهى از تو مىتابد و همهء اشياء از وجود تو بهره مند است ، بدين جهت شايستهء مقام والاى تو نيست كه مرا محروم بسازى .\r\nموسى در آن حال با خدا براز و نياز پرداخته عرض مىكند : پروردگارا ، مگر اين مرد ساده لوح را شيطان مطرود به سخريه گرفته است كه چنين تقاضايى مىكند اگر زبان حيوانات را به او تعليم دهم بزيان او تمام خواهد شد و اگر تعليمش ندهم از من بد دل خواهد گشت خداوند فرمود : اى موسى ، خواستهء او را اجابت كن شان ما اين است كه دعا را هرگز طرد نمىكنيم .\r\nموسى عرض كرد : خداوندا ، او به اندوه و پشيمانى دچار خواهد گشت و دست خود را با دندانش خواهد گزيد و جامهء خود را پاره خواهد كرد .\r\nآرى ، قدرت پديده ايست كه با مزاج هر كسى سازگار نيست ، به همين جهت است كه ناتوانى مايهء پرهيز كارى و تقوى مىباشد . فقر بدان سبب فخر ابديست كه بگناه دست نمىيابد و به تقواى خود مىماند . بىنياز و بىنيازى بدان جهت مطرود است كه احساس قدرت صبر و شكيبايى در مقابل حق و حقيقت را از آدمى سلب مىكند . ناتوانى و فقر انسان را از بلاى نفس طمع كار و جوشانندهء غم و اندوه در امان نگه مىدارد . اين همه غم و اندوه كه بر سر آدمى مىريزد ، ناشى از آرزوهاى بىجا است كه انسان شكار شدهء شيطان بانها عادت كرده است . اين اصل اساسى است كه\r\n\r\n( ( 3285 ) ) آرزوى گل بود گل خواره را\r\nگل شكر نگوارد آن بىچاره را\r\n\r\n","description":"","footnote":"","page_name":" 335 ","page_number":339},
  {"content":"\r\n\r\n\r\nوحى آمدن از حق تعالى به موسى عليه السلام كه بياموزش چيزى را كه استدعا مىكند يا بعضى از آن\r\n\r\nبعد از آن وحى آمد از حضرت كه او\r\nهر چه مىگويد به لطف خود شنو\r\n( ( 3286 ) ) گفت يزدان تو بده بايست او\r\nبر گشا در اختيار آن دست او\r\n( ( 3287 ) ) اختيار آمد عبادت را نمك\r\nور نه مىگردد بناخواه اين فلك\r\n( ( 3288 ) ) گردش او را نه اجر و نى عقاب\r\nكاختيار آمد هنر وقت حساب\r\n( ( 3289 ) ) جمله عالم خود مسبّح آمدند\r\nنيست آن تسبيح جبرى سودمند\r\n( ( 3290 ) ) تيغ در دستش نه از عجزش بكن\r\nتا كه غازى گردد او يا راه زن\r\n( ( 3291 ) ) ز ان كه كرّمنا شد آدم ز اختيار\r\nنيم زنبور عسل شد نيم مار\r\n( ( 3292 ) ) مؤمنان كان عسل زنبور وار\r\nكافران خود كان زهرى همچو مار\r\n( ( 3293 ) ) ز انكه مؤمن خورد بگزيده نبات\r\nتا چو نحلى شد لعاب او حيات\r\n( ( 3294 ) ) باز كافر خورد شربت از صديد\r\nهم ز قوتش زهر شد در وى پديد\r\n( ( 3295 ) ) اهل الهام خدا عين الحيات\r\nاهل تسويل هوا سمّ الممات\r\n( ( 3296 ) ) در جهان اين مدح و شاباش و زهى\r\nز اختيار است و حفاظ و آگهى\r\n( ( 3297 ) ) جمله رندان چون كه در زندان روند\r\nمتقى و زاهد و حق خوان شوند\r\n( ( 3298 ) ) چون كه قدرت رفت كاسد شد عمل\r\nهين كه تا سرمايه نستاند اجل\r\n( ( 3299 ) ) قدرتت سرمايهء سود است هين\r\nوقت قدرت را نگه دار و ببين\r\n( ( 3300 ) ) آدمى بر خنگ كرّمنا سوار\r\nدر كف دركش عنان اختيار\r\n( ( 3301 ) ) باز موسى داد پند او را به مهر\r\nكه مرادت زرد خواهد كرد چهر\r\n( ( 3302 ) ) ترك اين سودا بگو وز حق بترس\r\nديو دادستت برايت مكر درس\r\nهين برو درد سر خود كم طلب\r\nكاين مرادت افكند در صد تعب\r\n\r\nآيه\r\n« وَلَقَدْ كَرَّمْنا بَنِي آدَمَ وَحَمَلْناهُمْ فِي اَلْبَرِّ وَاَلْبَحْرِ وَرَزَقْناهُمْ مِنَ اَلطَّيِّباتِ\r\n","description":"","footnote":"","page_name":" 336 ","page_number":340},
  {"content":"\r\n\r\nوَفَضَّلْناهُمْ عَلى كَثِيرٍ مِمَّنْ خَلَقْنا تَفْضِيلًا . » 17 : 70 ( 1 )  ( به تحقيق ما اولاد آدم را اكرام نموديم و آنان را در خشكى و دريا به راه انداخته و از مواد پاكيزه به آنان روزى نصيب كرديم و آنان را بر مقدار زيادى از مخلوقات ، نوعى از برترى بخشيديم . )\r\n\r\n( ( 3286 ) ) گفت يزدان تو بده بايست او\r\nبر گشا در اختيار آن دست او . . .\r\n( ( 3291 ) ) ز انكه كرّمنا شد آدم ز اختيار\r\nنيم زنبور عسل شد نيم مار\r\n\r\nآيا نيروى اختيار آدمى است كه موجب اكرام خداوندى گشته است ؟\r\nاز مجموع ابيات جلال الدين در اين عنوان ( وحى آمدن از حق تعالى . . . ) چنين بر مىآيد كه اولًا جلال الدين پديدهء اختيار را در انسان تصديق مىكند ، سپس ملاك ارزش انسانى را كه خداوند به او عنايت فرموده است در آن اختيار مىبيند كه انسان را از ساير موجودات جدا نموده او را در مقامى برتر مىگذارد .\r\nمسلم است كه سخنان جلال الدين در مبحث جبر و اختيار فوق العادهء گوناگون و درهم و برهم است ، گاهى روش او مانند روش جبريون محض بوده ، انسان را مجبور مىداند ، گاهى ديگر او را داراى اختيار معرفى مىكند ، با رسوم نظريه‌اى شبيه به نظريهء اشعريون ابراز مىدارد . موقعى هم براى انسان اختيارى شبيه به امر بين الامرين مكتب تشيع مطرح مىكند . گاهى مىگويد :\r\n« اين نه جبر ، اين معنى جبارى است » .\r\nباز در موارد ديگر مىگويد :\r\n","description":"","footnote":" ( 1 ) سوره الإسراء ، آيهء 70 . . ","page_name":" 337 ","page_number":341},
  {"content":"\r\n\r\nور بود اين جبر جبر عامه نيست\r\nجبر آن امارهء خودكامه نيست\r\n\r\nگاه ديگر قيوميت مطلقهء الهى را پيش مىكشد و روشى ما فوق جبر در پيش مىگيرد .\r\nالبته در دفتر پنجم مخصوصاً و در دفاتر ديگر به طور عموم و گاهگاهى اختيار را صد در صد ترجيح مىدهد ، از آن جمله همين مورد بحث و تحليل ما است .\r\nنكته‌اى كه بايد در نظر گرفت ، اين است كه قدرت انتقالات ذهنى جلال الدين و تسلط شگفت انگيزى كه باوردن مثال و شاهد دارد ، در هر يك از نظريات گوناگون و متضادى كه در مسئلهء جبر و اختيار ابراز مىدارد ، مطالب شايستهء تامل و انديشه‌اى را مطرح مىكند .\r\nما در دفتر پنجم مبحث مشروحى در روشهاى متنوع جلال الدين در مسئلهء جبر و اختيار وارد خواهيم كرد .\r\nموضوع ديگر كه در ابيات مورد تحليل بايد مطرح شود ، استدلال جلال الدين به وجود اختيار در انسان است ، و مىخواهد علت تمجيد و تكريم خداوندى را در بارهء انسان ناشى از پديدهء اختيار معرفى كند .\r\nبه نظر مىرسد اين استدلال صحيح نيست ، زيرا اختيار مىتواند بهترين دليل به عظمت روانى و اهميت كارگاه مغز آدمى بوده باشد و اين عظمت و اهميت با قطع نظر از هدف گيرى و محصولى كه ايجاد خواهد كرد وارد منطقهء ارزشها نمىباشد . لذا مىتوان گفت : مقصود از « و لقد كرمنا » بيان ارزش مطلق براى انسان نيست . بلكه اشاره‌اى به عظمت و اهميت وجودى او در ميان ساير موجودات است و اگر اين تفسير را براى « تكريم » نپذيريم ، مجبوريم ده ها آيات ديگر را كه انسان را از نظر طبيعت ماديش مانند ساير موجودات ، بلكه پستتر از آنها معرفى مىكند ، تاويل نابجا كنيم .\r\nمگر اين كه مقصود از اختيار اعتلاى روح آدمى و برتر رفتن آن از همهء انگيزه ها و عوامل پست ماديات بوده باشد . و معلوم است كه چنين اختيارى را همهء\r\n","description":"","footnote":"","page_name":" 338 ","page_number":342},
  {"content":"\r\n\r\nبنى آدم به دست نمىآورند .\r\nدليل دومى كه جلال الدين براى اثبات اختيار مىآورد ، موضوع مدح و ستايش است كه شايستهء افراد نيك كردار است ، زيرا اگر كار نيكو بدون اختيار صورت بگيرد ، آن كار قابل توصيف است ، نه قابل مدح و ستايش .\r\nاين مطلب هم از يك جهت درست است و از جهت ديگر صحيح به نظر نمىرسد ، زيرا اگر مدح و ستايش مانند ماليدن روغن به ماشين بوده باشد كه كار خود را مطابق وضع مطلوب انجام بدهد ، دليلى براى اختيار نمىباشد ، چنان كه مذمت و تقبيح با اين ديدگاه مانند چكش زدن و ذوب كردن آهن است براى هدفهاى مطلوب .\r\nولى از آن جهت كه مدح و ستايش به طور صد در صد متوجه شخصيت آدم نيك كردار مىشود ، بدان دليل كه سر دو راهىها توقف نموده سنجشها صورت داده و بدون اين كه تحت تأثير يك انگيزهء ماشينى قرار بگيرد ، راه عالى و انسانى را پيش گرفته است ، مىتواند دليل اختيار بوده باشد .\r\nتفسير ابيات\r\nسپس از خداوند متعال به موسى عليه السلام وحى مىشود كه برو و از راه لطف خواستهء آن جوان را اجابت نما . تو آن چه را كه آن جوان لازم مىداند به او بده و دست اختيار او را در اين كار بگشاى .\r\nنمك همهء عبادتها اختيار است ، و الا همه موجودات اين گردون بزرگ در حركت و مشغول عبادتند . گردش و حركت جهان طبيعت را نه پاداشى است و نه كيفرى ، زيرا موقع محاسبه روى اختيار تكيه خواهد شد .\r\n[ البته مقصود از اين كه جهان طبيعت اختيارى ندارد ، آن نيست كه ما همهء جهان را شناخته‌ايم و هيچ گونه اختيار از هيچ نوع در آنها وجود ندارد . اين ادعا به هيچ وجه شنيدنى نيست ، مخصوصاً با نظر به بعضى از آيات كه مىگويد : پس از آن كه به زمين و آسمان دستور داديم كه مطابق مشيت ما به جريان بيافتند ، آنها از روى\r\n","description":"","footnote":"","page_name":" 339 ","page_number":343},
  {"content":"\r\nاختيار و اطاعت به حركت افتادند .\r\n( قالَتا أَتَيْنا طائِعِينَ ) 41 : 11 
  ] همهء عالم مشغول تسبيح و ذكر خداوندى هستند ، اما چون آن تسبيح از روى جبر صورت مىگيرد ، لذا سودمند نيست .\r\n[ اين مطلب هم چنان كه در بالا گفتيم ، بايد مورد تامل قرار بگيرد 
  ] براى با ارزش بودن كار و حركت ، اولًا بايد اختيارى وجود داشته باشد و آن گاه بان صاحب اختيار -\r\n\r\n( ( 3290 ) ) تيغ در دستش نه از عجزش بكن\r\nتا كه غازى گردد او يا راه زن\r\n\r\nبه دليل وجود اختيار در آدمى است كه مورد تكريم الهى گشته است ، او دو قسمت دارد : قسمتى از عسل زنبور عسل ، و قسمتى از زهر مار . محصول مردم با ايمان به وسيلهء هدف گيرىهاى الهى عسل و محصول وجود كفار تبه كار زهر مار است .\r\nانسان با ايمان مىكوشد و مواد شايسته را جذب مىكند و مانند زنبور عسل لعابش مايهء حيات مىگردد و آشاميدنىهاى كافر ، لجن كثيف است كه زهر توليد مىكند .\r\nمردمى كه شايستهء الهام خدايى هستند ، سر چشمهء آب حيات و آنان كه در فريبندگى هوا و هوس غوطه وراند سم مرگبار هستند . براى پذيرش پديدهء اختيار كافى است كه به مدح و ستايش و تحسين بنگريد كه مردم شايسته از آنها برخوردار مىگردند .\r\nمردم تبه كار وقتى كه در اثر تبه كاريهايشان بزندان مىافتند تقوى و زهد در پيش مىگيرند و ورد آنان يا حق يا حق است ، اما اين گرايشها بدان جهت كه از روى ناگزيرى است كوچكترين ارزش ندارد . زيرا وقتى كه قدرت و اختيار از دست رفت اعمال صادره بىمغز و بىاساس و فاقد ارزش مىباشد به هوش باش و به خود بيا ، اكنون كه گرد باد اجل چراغ عمرت را خاموش\r\n","description":"","footnote":"","page_name":" 340 ","page_number":344},
  {"content":"\r\nنكرده و هنوز سرمايه ات را در اختيار خوددارى -\r\n\r\n( ( 3299 ) ) قدرتت سرمايهء سود است هين\r\nوقت قدرت را نگه دار و ببين\r\n( ( 3300 ) ) آدمى بر خنگ كرمنا سوار\r\nدر كف دركش عنان اختيار [\r\n\r\nبر گرديم بداستان موسى : 
  ] - موسى بار ديگر از روى محبت به او پند داد و فرمود كه : مقصود تو به زودى چهرهء خود را نمايان خواهد ساخت ، بيا اين سودا را كه به سرت زده است از خود دور كن و از خدا بترس ، اين شيطان است كه اين درس را براى مكر بازى خود به تو تلقين مىكند .\r\nبرو ، براى خود وسيلهء درد سر مساز . اگر مقصودت روا شود به صدها مشقت خواهى افتاد .\r\n","description":"","footnote":"","page_name":" 341 ","page_number":345},
  {"content":"\r\n\r\n\r\nقانع شدن آن مرد طالب به تعليم زبان مرغ خانگى و سگ و اجابت موسى عليه السلام\r\n\r\n( ( 3303 ) ) گفت بارى نطق سگ كاو بر در است\r\nنطق اين هر دو شود بر تو پديد\r\n( ( 3305 ) ) بامدادان از براى امتحان\r\nايستاد او منتظر بر آستان\r\n( ( 3306 ) ) خادمه سفره بيفشاند و فتاد\r\nپارهء نان بيات آثار زاد\r\n( ( 3307 ) ) در ربود آن را خروسى چون گرو\r\nگفت سگ كردى تو بر ما ظلم رو\r\n( ( 3308 ) ) دانهء گندم تو تانى خورد و من\r\nعاجزم در دانه خوردن در وطن\r\n( ( 3309 ) ) گندم و جو را و باقىّ حبوب\r\nتو توانى خورد و من نى اى طروب\r\n( ( 3310 ) ) اين لب نانى كه قسم ماست آن\r\nمىربايى اين قدر را از سگان\r\n\r\nتفسير ابيات\r\nآن جوان مىگويد : اى پيامبر خدا ، اقلا نطق سگ را كه بر در خانه‌ام مقيم است و نطق مرغ خانگى را كه حيوان اهلى و با من در تماسند ، به من تعليم فرما .\r\nحضرت موسى مىفرمايد : بر آورده شدن مقصودت نزديك شده است ، نطق آن دو بر تو آشكار خواهد گشت .\r\nآن جوان براى آزمايش صبحگاه منتظر ايستاده بود ، خدمتكار سفره را آورد و خرده نانها را كه بقيهء خوراكى بود به پيش آن دو حيوان پاشيد . خروس فورا قطعه‌اى از آن پاره نانها را مانند اين كه در گرو او بود ، برداشت و آمادهء خوردن گشت سگ به خروس گفت : تو بما ظلم كردى زيرا تو مىتوانى دانهء گندم و جو و ساير حبوبات را بخورى ، اما من از خوردن هر گونه حبوبات عاجزم . اين حاشيهء نان كه قسمت ما سگان بود تو آن را ربودى .\r\n","description":"","footnote":"","page_name":" 342 ","page_number":346},
  {"content":"\r\n\r\n\r\nجواب خروس سگ را\r\n\r\n( ( 3311 ) ) پس خروسش گفت تن زن غم مخور\r\nكه عوض بدهد خدا زين به دگر\r\n( ( 3312 ) ) اسب اين خواجه سقط خواهد شدن\r\nروز فردا سير خور كم كن حزن\r\n( ( 3313 ) ) مر سگان را عيد باشد مرگ اسب\r\nروزى وافر بود بىجهد و كسب\r\n( ( 3314 ) ) اسب را بفروخت چون بشنيد مرد\r\nپيش سگ شد آن خروسك روى زرد\r\n( ( 3315 ) ) روز ديگر همچنان نان را ربود\r\nآن خروس و سگ برو لب بر گشود\r\n( ( 3316 ) ) كاى خروس عشوه گر چندان دروغ\r\nظالمى و كاذبى و بىفروغ\r\n( ( 3317 ) ) اسب كش گفتى سقط گردد كجاست ؟\r\nكور اختر گوى و محرومى ز راست\r\n( ( 3318 ) ) گفت او را آن خروس با خبر\r\nكه سقط شد اسب او جاى دگر\r\n( ( 3319 ) ) اسب را بفروخت جست او از زيان\r\nآن زيان انداخت او بر ديگران\r\n( ( 3320 ) ) ليك فردا استرش گردد سقط\r\nمر سگان را باشد آن نعمت فقط\r\n( ( 3321 ) ) زود استر را فروشيد آن حريص\r\nيافت از غم وز زيان آن دم محيص\r\n( ( 3322 ) ) روز ثالث گفت سگ با آن خروس\r\nاى امير كاذبان با طبل و كوس\r\nتا يكى گويى دروغ اى بىفروغ ؟\r\nدوغى اى نااهل دوغى دوغ دوغ\r\n( ( 3323 ) ) گفت او بفروخت استر را شتاب\r\nليك فردايش غلام آيد مصاب\r\n( ( 3324 ) ) چون غلام او بميرد نانها\r\nبر سگ و خواهنده ريزند اقربا\r\n( ( 3325 ) ) اين شنيد و آن غلامش را فروخت\r\nرست از خسران و رخ را بر فروخت\r\n( ( 3326 ) ) شكرها مىكرد و شادىها كه من\r\nرستم از سه واقعه اندر زمن\r\n( ( 3327 ) ) تا زبان مرغ و سگ آموختم\r\nديدهء سوء القضاء را دوختم\r\n\r\nتفسير ابيات\r\nدر مقابل داد و فرياد سگ ، خروس چنين پاسخ داد كه برو كنار ، زياد اندوهگين مباش ، خداوند بجاى پاره نانى كه من خوردم عوض بهترى به تو خواهد داد .\r\nمىدانى قضيه از چه قرار است ؟ درست گوش كن ، فردا اسب اين خواجهء ما\r\n","description":"","footnote":"","page_name":" 343 ","page_number":347},
  {"content":"\r\nخواهد مرد . و آن گاه تو از لاشهء آن اسب سير مىخورى و شكم را از اندوه و عزا در مىآورى . البته روز مرگ اسب عيد شما سگان است ، در آن روز بدون كوشش و كسب روزى فراوان در مىيابيد .\r\nوقتى كه جوان اين نطق سگ و خروس را شنيد ، فورا اسب را برد و فروخت . آن خروس به جهت خلاف واقع در آمدن وعده‌اى كه به سگ داده بود خجل شد . روز ديگر باز خروس پارهء نان را ربود و خورد و سگ فريادش بر آمد :\r\n\r\n( ( 3316 ) ) كاى خروس عشوه گر چند اين دروغ\r\nظالمى و كاذبى و بىفروغ\r\n\r\nپس كو ، چطور شد ، كور ستاره شناس و منجم اى حيوان منحرف تو كه مىگفتى اسب خواجه خواهد مرد ؟ خروس كه واقعاً اطلاع داشت ، گفت : آرى اسب خواجه مرده است ولى در جاى ديگر . جوان اسب را فروخت و زيان مرگ اسب را به گردن ديگران انداخت ، اما ناراحت مباش ، فردا قاطرش مىميرد و نعمت لاشه او فقط بشما سگان خواهد رسيد .\r\nخواجه با شنيدن اين حرف قاطر را هم برد و فروخت و از غم و از زيان قاطر هم نجات يافت . روز سوم سگ به خروس گفت : اى پيش رو دروغگويان كه با طبل و كرناى در رديف اول ياوه گويان قرار گرفته‌اى ، اى بىفروغ و بىاساس ، تا كى اين قدر دروغ خواهى گفت ؟ خروس گفت : آرى دوست عزيزم خواجه استر را هم فروخت و استر رفت پيش مشترى مرد . اما مژدهء ديگر به تو بدهم فردا غلام اين خواجه مىميرد ، اقربايش نانهاى زيادى به شما سگان و خواهنده هاى ديگر خواهند داد .\r\nخواجه اين خبر را كه شنيد ، غلام را هم برد و فروخت و از خسارت مردن غلام هم رهايى يافت .\r\nآن گاه خوشحالى و شكر گزارىها مىكرد كه چه موفقيت بزرگى به سراغم آمده است از آن موقع كه زبان حيوانات را آموخته‌ام ، زيانها را از خود دور و ديدهء سوء القضاء را دوخته‌ام .\r\n","description":"","footnote":"","page_name":" 344 ","page_number":348},
  {"content":"\r\n\r\n\r\nخجل گشتن خروس پيش سگ به دروغ شدن در آن سه وعده\r\n\r\n( ( 3328 ) ) روز ديگر آن سگ محروم گفت\r\nكاى خروس ژاژ خا كو طاق و جفت\r\n( ( 3329 ) ) چند چند آخر دروغ و مكر تو\r\nخود نپرّد جز دروغ از وكر تو\r\n( ( 3330 ) ) گفت حاشا از من و از جنس من\r\nكه بگرديم از دروغى ممتحن\r\n( ( 3331 ) ) ما خروسان چون مؤذن راست گو\r\nهم رقيب آفتاب و وقت جو\r\n( ( 3332 ) ) پاسبان آفتابيم از درون\r\nگر كنى بالاى ما طشتى نگون\r\n( ( 3333 ) ) پاسبان آفتابند اوليا\r\nدر بشر واقف ز اسرار خدا\r\n( ( 3334 ) ) اصل ما را حق پى بانگ نماز\r\nداد هديه آدمى را در جهاز\r\n( ( 3335 ) ) گر بنا هنگام سهو از ما رود\r\nدر اذان آن مقتل ما مىشود\r\n( ( 3336 ) ) گفت ناهنگام حى على الفلاح\r\nخون ما را مىكند خوار و مباح\r\n( ( 3337 ) ) آن كه معصوم آمد و پاك از غلط\r\nآن خروس جان وحى آمد فقط\r\n( ( 3338 ) ) آن غلامش مرد پيش مشترى\r\nشد زيان مشترى آن يك سرى\r\n( ( 3339 ) ) او گريزانيد مالش را و ليك\r\nخون خود را ريخت اندر باب نيك\r\n( ( 3340 ) ) يك زيان دفع زيانها مىشدى\r\nجسم و مال ماست جانها را فدى\r\n( ( 3341 ) ) پيش شاهان در سياست گسترى\r\nمىدهى تو مال و سر را مىخرى\r\n( ( 3342 ) ) اعجمى چون گشته‌اى اندر قضا\r\nمىگريزانى ز داور مال را\r\n\r\nتفسير ابيات\r\nروز ديگر فرا رسيد ، سگ محروم از غذا به خروس گفت : اى ياوه گو ، چه شد آن دانايىهاى تو ؟ خيلى طاق و جفت مىگفتى ، تا چند و تا كى دروغ و مكر پردازى راه خواهى انداخت ؟ از آشيانهء وجود تو پرنده‌اى جز دروغ نمىپرد خروس گفت : حاشا ، ما جنس خروسان ، با دروغى خود را در بوته آزمايشات و بلاها نمىافكنيم . ما پاسبانان خورشيديم و نمىگذاريم در حركتش كوچكترين اشتباه و انحرافى رخ بدهد ، ما نگهبان آفتابيم اگر چه ما را در زير طشت جاى بدهند كه هوا\r\n","description":"","footnote":"","page_name":" 345 ","page_number":349},
  {"content":"\r\nو آفتاب و ستارگان را هم نبينيم .\r\nنژاد ما خروسان هديه ايست كه خداوند براى مجهز شدن آدميان براى نماز فرستاده است . اگر ما نابهنگام بانگ بر آوريم و حى على الفلاح بگوييم ، فورا خون ما مباح مىشود .\r\nآرى همهء خروسان انسان نما بانگهاى نابهنگام دارند . كسانى كه معصوم و از خطا و غلط بدورند ، جانهاى پاكى هستند كه گيرندگى وحى در آنان به وجود آمده است . غلام خواجه پيش مشترى بىنوا مرد و زيانش به او وارد گشت .\r\nدرست است كه خواجه مال را از حيطهء تصرف خود خارج و زيان را به ديگرى وارد ساخت ، ولى اگر درست بنگرى خواهى فهميد كه آن ساده لوح خون خود را ريخت و جانش را از دست داد .\r\nاگر او به همان زيان كوچك ( مرگ اسب ) ملتزم مىشد ، آن همه زيانها بر او وارد نمىگشت . بدين سان جسم و مال ما فداى جان ما است .\r\nتو موقعى كه مورد كيفر قرار مىگيرى با پرداخت كيفر مالى جان خود را نجات مىدهى ، تو بدان جهت كه در قلمرو قضاى الهى لال و راكد شده‌اى ، مال را از داور داوران مىگريزانى و نمىدانى كه بجاى آن مال ، جانت در خطر سقوط خواهد افتاد .\r\n","description":"","footnote":"","page_name":" 346 ","page_number":350},
  {"content":"\r\n\r\nخبر كردن خروس از مرگ خواجه\r\n\r\n( ( 3343 ) ) ليك فردا خواهد او مردن يقين\r\nگاو خواهد كشت وارث در حنين\r\n( ( 3344 ) ) صاحب خانه بخواهد مرد و رفت\r\nروز فردا نك رسيدت لوت رفت\r\n( ( 3345 ) ) پاره هاى نان و لالنگ و طعام\r\nدر ميان كوى يابد خاص و عام\r\n( ( 3346 ) ) گاو قربانى و نانهاى تنك\r\nبر سگان و سائلان ريزد سبك\r\n( ( 3347 ) ) مرگ اسب و استر و مرگ غلام\r\nبد قضا گردان اين مغرور خام\r\n( ( 3348 ) ) از زيان مال و درد آن گريخت\r\nمال افزون كرد و خون خويش ريخت\r\n( ( 3349 ) ) اين رياضتهاى درويشان چراست\r\nكان بلا بر تن بقاى جانهاست\r\n( ( 3350 ) ) تا بقاى خود نيايد سالكى\r\nچون كند تن را سقيم و هالكى\r\n( ( 3351 ) ) دست كى جنبد به ايثار و عمل\r\nتا نبيند داده را جايش بدل\r\n( ( 3352 ) ) آن كه بدهد بىاميدى سودها\r\nآن خداى است آن خداى است آن خدا\r\n( ( 3353 ) ) يا ولىّ حق كه خوى حق گرفت\r\nنور گشت و تابش مطلق گرفت\r\n( ( 3354 ) ) كاو غنى است و جز او جمله فقير\r\nكى فقيرى بىعوض گويد كه گير\r\n( ( 3355 ) ) تا نبيند كودكى كه سيب هست\r\nاو پياز گنده را ندهد ز دست\r\n( ( 3356 ) ) اين همه بازار بهر اين غرض\r\nبر دكانها شسته بهر اين عوض\r\n( ( 3357 ) ) صد متاع خوب عرضه مىكنند\r\nو اندرون دل عوضها مىتنند\r\n( ( 3358 ) ) يك سلامى نشنوى اى مرد دين\r\nكه نگيرد آخرت آن آستين\r\n( ( 3359 ) ) بىطمع نشنيده‌ام از خاص و عام\r\nمن سلامى اى برادر و السلام\r\n( ( 3360 ) ) جز سلام حق تو هين آن را بجو\r\nخانه خانه جا به جا و كو بكو\r\n( ( 3361 ) ) از دهان آدمى خوش مشام\r\nهم پيام حق شنيدم هم سلام\r\n( ( 3362 ) ) وين سلام باقيان بر بوى آن\r\nمن همىنوشم به دل خوشتر ز جان\r\n( ( 3363 ) ) ز ان سلام او سلام حق شده است\r\nكاتش اندر دودمان خود زده است\r\n( ( 3364 ) ) مرده است از خود شده زنده به رب\r\nز ان بود اسرار حقش در دو لب\r\n\r\n","description":"","footnote":"","page_name":" 347 ","page_number":351},
  {"content":"\r\n\r\n\r\n( ( 3365 ) ) مردن تن در رياضت زندگى است\r\nرنج اين تن روح را پايندگىاست\r\n( ( 3366 ) ) گوش بنهاده بُد آن مرد خبيث\r\nمىشنود او از خروسش اين حديث\r\n\r\nتفسير ابيات\r\n[ خروس اطلاع ديگرى به سگ مىدهد و مىگويد : 
  ] فردا خواجهء ما به طور قطع مىميرد ، باز ماندگانش گاو در عزايش خواهند كشت . فردا غذاى فراوان به تو خواهد رسيد . فردا پاره هاى نان و لقمه هاى فقيرانه براى خاص و عام فراوان خواهد بود . گوشت گاو قربانى و نانهاى نازك و برشته ، پيش سگان و گدايان ريخته خواهد شد [ خواجهء احمق نفهميد كه 
  ] - :\r\n\r\n( ( 3347 ) ) مرگ اسب و استر و مرگ غلام\r\nبد قضا گردان اين مغرور خام\r\n( ( 3348 ) ) از زيان مال و درد آن گريخت\r\nمال افزون كرد و خون خويش ريخت\r\n\r\nمىدانيد اين اولياء الله بچه علت تن برياضت و تحمل مشقتها مىدهند ؟ براى آن كه رياضت و ابتلاهاى بدنى موجب بقاى جان آنان است .\r\nاگر سالك راه خدا بقاى خود را به عنوان پاداش در نيابد ، تن به ابتلا و هلاكت نمىدهد . دست انسانى مادامى كه بدل و عوض داده هاى خود را نبيند حركت براى دادن نمىكند .\r\n\r\n( ( 3352 ) ) آن كه بدهد بىاميدى سودها\r\nآن خداى است آن خداى است آن خدا\r\n\r\nيا ولى خداست كه خوى الهى گرفته نور او را پذيرفته و تابش و درخشش مطلق و بىعوض را به دست آورده است . بىنياز او است و بس و جز او همه فقيرند .\r\nانسان فقير بدون عوض چيزى را نمىدهد . مادامى كه طفل سيب را نبيند و يقين نكند كه سيب را به او خواهند داد پياز گنديده را از دست نخواهد داد .\r\nاين همه سودا گران كه در بازارها نشسته‌اند ، هدفى جز داد و ستد ندارند . صدها متاع خوب عرضه مىكنند و در درونشان اميد و عزم به دست آوردن عوض وجود دارد . اگر از من مىپرسى : -\r\n","description":"","footnote":"","page_name":" 348 ","page_number":352},
  {"content":"\r\n\r\n( ( 3358 ) ) يك سلامى نشنوى اى مرد دين\r\nكه نگيرد آخرت آن آستين\r\n\r\nخلاصه : -\r\n\r\n( ( 3359 ) ) بىطمع نشنيده‌ام از خاص و عام\r\nمن سلامى اى برادر و السلام\r\n\r\nمگر سلام حق تعالى كه هيچ پاداشى را توقع ندارد ، برو ، هم اكنون آن سلام الهى را خانه به خانه جا به جا و كو به كو جستجو كن .\r\nمن از دهان آن آدمى كه مشام الهى دارد هم پيام حق را شنيده‌ام هم سلام او را . سلام بقيهء مردم را به طمع همان بوى عطر آگين الهى ، خوشتر از جانم مىپذيرم . مىدانى چرا سلام انسان الهى سلام حق است ؟ براى آن كه آتش در دودمان خود طبيعىاش زده است : -\r\n\r\n( ( 3364 ) ) مرده است از خود ، شده زنده به رب\r\nز ان بود اسرار حقش در دو لب\r\n\r\nاين مردنهاى طبيعى كه به وسيلهء رياضتها ، كالبد مادى را فرا مىگيرد ، زندگى حقيقى است .\r\nآرى رنج اين تن است كه براى روح پايندگى مىبخشد .\r\nخروس خبر مرگ خواجه را به سگ مىگفت و خواجه گوش فرا داده و آن خبر را مىشنيد .\r\n","description":"","footnote":"","page_name":" 349 ","page_number":353},
  {"content":"\r\n\r\n\r\nدويدن آن شخص به سوى موسى به زينهار چون از خروس خبر مرگ خود شنيد\r\n\r\n( ( 3367 ) ) چون شنيد اينها دوان شد تيز و تفت\r\nبر در موسى كليم الله رفت\r\n( ( 3368 ) ) رو همىماليد بر خاك او ز بيم\r\nكه مرا فرياد رس زين اى كليم\r\n( ( 3369 ) ) گفت رو به فروش خود را و بره\r\nچون كه استا گشته‌اى برجه ز چه\r\n( ( 3370 ) ) بر مسلمانان زيان انداز تو\r\nكيسه و هميانها را كن دو تو\r\n( ( 3371 ) ) من درون خشت ديدم اين قضا\r\nكه در آئينه عيان شد مر تو را\r\n( ( 3372 ) ) عاقل اول بيند آخر را به دل\r\nاندر آخر بيند از دانش مقل\r\n( ( 3373 ) ) باز زارى كرد كاى نيكو خصال\r\nمر مرا در سر مزن در رو ممال\r\n( ( 3374 ) ) از من آن آمد كه بودم ناسزا\r\nناسزايم را تو ده حسن الجزا\r\n( ( 3375 ) ) گفت تيرى جست از شصت اى پسر\r\nنيست سنت كايد آن وا پس بسر\r\n( ( 3376 ) ) ليك در خواهم ز نيكو داورى\r\nچون كه با ايمان روى پاينده اى\r\n( ( 3378 ) ) هم در آن دم حال بر خواجه بگشت\r\nتا دلش شوريد و آوردند طشت\r\n( ( 3379 ) ) شورش مرگ است نى هيضهء طعام\r\nقى چه سودت دارد اى بد بخت خام\r\n( ( 3380 ) ) چار كس بردند تا سوى وثاق\r\nساق مىماليد او بر پشت ساق\r\n( ( 3381 ) ) پند موسى نشنوى شوخى كنى\r\nخويشتن بر تيغ پولادى زنى\r\n( ( 3382 ) ) شرم نايد تيغ را از جان تو\r\nآنِ توست اين اى برادر آنِ تو\r\n\r\nتفسير ابيات\r\nوقتى كه خواجه خبر مرگ خود را شنيد ، با شتاب رو به در خانهء موسى كليم الله رفت و از بيم مرگ رو به خاك پايش مىماليد و مىگفت : اى كليم الله بفريادم برس . حضرت موسى فرمود : تو كه خيلى استاد شده‌اى و مىتوانى از چاه هايى كه دست قضا براى تو كنده است بر جهى . چنان كه اسب و استر و غلام را فروختى ، برو خودت را\r\n","description":"","footnote":"","page_name":" 350 ","page_number":354},
  {"content":"\r\nهم به فروش و هر زيانى كه به تو روى مىآورد به گردن مسلمانان تحميل كن و كيسه و هميان و صندوقت را از پول و ثروت پر كن من اين قضا را از خشت خام ديده بودم و براى تو در آيينه نمودار شد .\r\nانسان خردمند آخرين راز را به وسيلهء دل در آغاز مىبيند و كسى كه كم دانش است در آخر مىبيند .\r\nخواجه بار ديگر گريه و زارى كرد و گفت : اى موسى خوش خصال ، من نيازمند نوازش توام رويم را به خاك ممال ( شرمنده‌ام مساز ) و بر سرم مزن . آن كار ناسزا كه از من سر زد ، تو با حسن جزا جبرانش فرما .\r\nموسى فرمود : وقتى كه تيرى از كمان جست ، قانون الهى آنست كه يك سر به سوى نشانه رهسپار شود و قابل برگشت نيست . اما از خداوند متعال از روى نيكو داورى مسئلت خواهم كرد كه در موقع چشم بستن از اين دنيا با ايمان به روى . اگر تو با خود ايمان را به سوى آخرت ببرى ، در حقيقت زندهء جاويد خواهى بود . در همان لحظات حال خواجه دگرگون شد و شورش دل منقلبش كرد و طشتى آوردند . بىنوا ، طشت چه سودى دارد ؟ اين بر گرداندن طعام از پر خورى نيست . اين شورش مرگ است كه سراسر وجودت را فرا گرفته است . چهار نفر خواجه را به طرف رختخوابش بردند در حالى كه از شدت درد مرگ زا ساق پا به ساق پا مىماليد . آرى تو كه پند موسى را نشنيدى در حقيقت خود را با دست خود به لبهء تيز تيغ پولادين زدى . تيغ پولادين از بريدن شرم نخواهد كرد ، زيرا .\r\n\r\nآنِ توست اين اى برادر آنِ تو .\r\n\r\n","description":"","footnote":"","page_name":" 351 ","page_number":355},
  {"content":"\r\n\r\n\r\nدعا كردن موسى عليه السلام آن شخص را تا از دنيا با ايمان برود\r\n\r\n( ( 3383 ) ) گفت موسى در مناجات آن سحر\r\nكاى خدا ايمان ازو مستان مبر\r\n( ( 3384 ) ) پادشاهى كن بر او بخشا كه او\r\nسهو كرد و خيره رويى و غلو\r\n( ( 3385 ) ) گفتمش اين علم نى در خورد توست\r\nدفع پنداريد گفتم را و سست\r\n( ( 3386 ) ) دست را بر اژدها آن كس زند\r\nكه عصا را دستش اژدرها كند\r\n( ( 3387 ) ) سرّ غيب آن را سزد آموختن\r\nكه ز گفتن لب تواند دوختن\r\n( ( 3388 ) ) در خور دريا نشد جز مرغ آب\r\nفهم كن و اللَّه اعلم بالصواب\r\n( ( 3389 ) ) او به دريا رفت و مرغابى نبود\r\nگشت غرقه دست گيرش اى ودود\r\n\r\nتفسير ابيات\r\nحضرت موسى عليه السلام در مناجات سحر گاهى عرض كرد : اى خدا ايمان آن مرد را از او سلب مفرما ، آقايى كن و بر او ببخش ، او سهو كرده و خيره رويى نمود و پاى از اندازه اش بيرون نهاد . من به او گفته بودم ، اين علم در خور تو نيست او گمان مىكرد : من مىخواهم او را از خود دفع كنم ، لذا گفتهء مرا سست و بىاساس تلقى كرد . آن كس شايستهء دست بردن به سوى اژدها است كه دستش بتواند عصاى چوبين را اژدها نمايد .\r\nآن انسان سزاوار فرا گرفتن علم غيب است كه بتواند لب از باز گو كردنش به بندد . جز پرندهء دريايى شايسته پر زدن در سطح اقيانوس نيست . اين را بدان خداوند به واقعيات داناتر است . آن بىنوا به دريا رفت ولى مرغابى نبود ، لذا خود را با دست خود غرق ساخت ، اى خداى مهربان دستش را بگير .\r\n","description":"","footnote":"","page_name":" 352 ","page_number":356},
  {"content":"\r\n\r\n\r\n\r\nاجابت كردن حق تعالى دعاى موسى عليه السلام را\r\n\r\nكرد اجابت آن دعا را كردگار\r\nرحم فرمودش به عجز و افتقار\r\n( ( 3390 ) ) گفت بخشيدم به او ايمان نعم\r\nور تو خواهى اين زمان زنده اش كنم\r\n( ( 3391 ) ) بلكه جمله مردگان خاك را\r\nزنده سازيم اين زمان بهر تو ما\r\n( ( 3392 ) ) گفت موسى اين جهان مردن است\r\nآن جهان انگيز كانجا روشن است\r\n( ( 3393 ) ) اين فنا جا چون جهان بودنى است\r\nآن جهان عاريت بس سودنى است\r\n( ( 3394 ) ) رحمتى افشان بر ايشان هم كنون\r\nدر نهان خانهء لدينا محضرون\r\n( ( 3395 ) ) تا بدانى كه زيان جسم و مال\r\nسود جان باشد رهاند از و بال\r\n( ( 3396 ) ) پس رياضت آيدت بىاختيار\r\nسر بنه شكرانه ده‌اى كاميار\r\n( ( 3398 ) ) چون حقت داد اين رياضت شكر كن\r\nتو نكردى او كشيدت ز امر كن\r\n\r\nآيه\r\n« وَإِنْ كُلٌّ لَمَّا جَمِيعٌ لَدَيْنا مُحْضَرُونَ . » 36 : 32 ( 1 )  ( هيچ چيز نيست : مگر اين كه در نزد ما حاضر هستند . )\r\nتفسير ابيات\r\nخداوند آن دعاى او را اجابت و بناتوانى و نيازمندى او رحم فرمود . فرمود : بلى ، به او ايمان بخشيدم ، اى موسى ، اگر بخواهى اكنون او را زنده مىكنم ، نه تنها او را بلكه همه مردگان در خاك را مىتوانم بخاطر تو زنده بسازم .\r\nموسى عرض كرد : خداوندا ، اگر زنده شوند بالاخره ، اين جهان جاى مردن است ، مردگان را در آن دنيا زنده فرما كه جهان نور است . بدان جهت كه اين جايگاه فنا جهان وجود دايمى نيست ، بنا بر اين بر گشتن موقتى سودى ندارد .\r\n","description":"","footnote":" ( 1 ) سوره يس ، آيهء 32 . . ","page_name":" 353 ","page_number":357},
  {"content":"\r\n[ ابو الحسن تهامى در رثاى فرزندش مىگويد :\r\n\r\nو تراكضوا خيل الشباب و بادروا\r\nان تسترد فانهن عوار [\r\n\r\nآنان كاروانيان جوانان بودند كه به ديار مرگ شتافتند و مبادرت ورزيدند اگر هم آنان بر گردانده شوند باز عاريتى هستند 
  ] .\r\nپروردگارا ، هم اكنون در نهان خانهء حضور در پيشگاهت رحمتى بر آنان نثار فرما . تو با ديدن امثال اين حادثهء شگفت انگيز بايد بدانى كه خسارت جسم و مال نتيجهء سود بخشى داشته و ترا از و بال و بد بختىها نجات مىدهد . رياضت و تزكيهء نفس را از جان خريدار باش ، زيرا با سپردن و از دست دادن تن ، جان را بغنيمت خواهى برد . و اگر بدون اين كه خواهان رياضت ( مشقات ظاهرى ) باشى اين مشكلات به تو رو آورد نه تنها گله مند مباش بلكه مطيع و منقاد بوده و شكرانه نيز بده .\r\nبه اين عنايت حق كه رياضت را به تو مطلوب ساخت ، سپاس گزار باش زيرا او بوده است كه با امر كن ترا بان نعمت عظما نايل ساخته است .\r\n","description":"","footnote":"","page_name":" 354 ","page_number":358},
  {"content":"\r\n\r\nحكايت آن زن كه فرزندش نمىزيست ، بناليد جواب آمد كه اين عوض رياضت توست و به جاى جهاد مجاهدان است تو را\r\n\r\nاين حكايت بشنو و وعظى شمر\r\nتا نگردى خسته از نقص و ضرر\r\n( ( 3399 ) ) آن زنى هر سال زاييدى پسر\r\nبيش از شش مه نبودى عمرور\r\n( ( 3400 ) ) يا سه مه يا چار مه گشتى تباه\r\nناله كرد آن زن كه افغان اى إله\r\n( ( 3401 ) ) نُه مَهم بار است و سه ماهم فرح\r\nنعمتم زوتر رو از قوس قزح\r\n( ( 3402 ) ) پيش مردان خدا كردى نفير\r\nزين شكايت آن زن از درد نذير\r\n( ( 3403 ) ) بيست فرزندش چنين در گور كرد\r\nآتشى در جان او افتاد و درد\r\n( ( 3404 ) ) تا شبى بنمود او را جنتى\r\nباغكى سبزى خوشى بىضنّتى\r\n( ( 3405 ) ) باغ گفتم نعمت بىكيف را\r\nكاصل نعمتهاست بىشك باغها\r\n( ( 3406 ) ) ور نه لا عين رأت چه جاى باغ\r\nگفت نور غيب را يزدان چراغ\r\n( ( 3407 ) ) مثل نبود اين مثال آن بود\r\nتا برد بوى آن كه از حيوان بود\r\n( ( 3408 ) ) حاصل آن زن ديد آن را مست شد\r\nز ان تجلى آن ضعيف از دست شد\r\n( ( 3409 ) ) ديد در قصرى نبشته نام خويش\r\nآنِ خود دانستش آن محبوب كيش\r\n( ( 3410 ) ) بعد از آن گفتند كاين نعمت و راست\r\nكو به جانبازى به جز صادق نخواست\r\n( ( 3411 ) ) خدمت بسيار مىبايست كرد\r\nمر تو را تا بر خورى زين چاشت خورد\r\n( ( 3412 ) ) چون تو كاهل بودى اندر التجا\r\nآن مصيبتها عوض دادت خدا\r\n( ( 3413 ) ) گفت يا رب تا به صد سال و فزون\r\nاين چنينم ده بريز از من تو خون\r\n( ( 3414 ) ) اندر آن باغ او چو آمد پيش پيش\r\nديد در وى جمله فرزندان خويش\r\n( ( 3415 ) ) گفت از من گم شد از تو گم نشد\r\nبىدو چشم غيب كس مردم نشد\r\n( ( 3416 ) ) تو نكردى فصد و از بينى دويد\r\nخون افزون تاز تب جانت رهيد\r\n( ( 3417 ) ) مغز هر ميوه بِه است از پوستش\r\nپوست دان من را و مغز آن دوستش\r\n( ( 3418 ) ) مغز نغزى دارد آخر آدمى\r\nيك دمى آن را طلب گر ز ان دمى\r\n\r\n","description":"","footnote":"","page_name":" 355 ","page_number":359},
  {"content":"\r\n\r\n\r\nروايت\r\n« عن رسول الله صلى الله عليه و آله : قال الله تبارك و تعالى : اعددت لعبادى الصالحين ما لا عين رأت و لا اذن سمعت و لا خطر على قلب بشر . ) ( 1 )  ( پيامبر اكرم صلى الله عليه و آله در حديث قدسى مىفرمايد : خداوند تبارك و تعالى مىفرمايد : به بندگان صالحم چيزى آماده كرده‌ام كه نه چشمى آن را ديده است و نه گوشى آن را شنيده و نه به قلب بشرى خطور كرده است . )\r\nتفسير ابيات\r\nاين داستان را بشنو و آن را به عنوان پندى بپذير ، تا از نقص و ضررى كه در اين دنيا از نظر جسم و مال و فرزندان به تو وارد مىشود ، خسته و دل سرد نگردى .\r\nزنى بود كه هر سال پسرى مىزاييد و بيش از شش ماه آن پسر عمر نداشت گاهى هم در ماه سوم يا چهارم مىمرد . آن زن ناله ها و افغانها مىكرد كه اى خدا ، نه ماه بار سنگين فرزند را در شكم مىكشم و سه ماه خوشحال مىشوم ، پس از سه ماه آن نعمت مانند رنگين كمان كه عمرى بس كوتاه دارد از دستم مىرود آن زن پيش مردان الهى مىرفت و در بارهء درد هراس آورش فريادها مىزد و شكايتها مىكرد . بدين سان بيست فرزند زاييد و همهء آنها را زير خاك سپرد و آتشى در جانش شعله ور بود .\r\nشبى در عالم رويا ، بهشت براى او نمودار گشت و باغ سبز و خرم و بدون تنگى و بدون منتى مقابل ديده گانش جلوه نمود .\r\nمن آن نعمت عظماى ما فوق كيفيت را باغ تعبير كردم بدان جهت است كه اصل نعمتهاى مادى باغ و بوستان است . و الا باغ چه معنا دارد ؟ بلكه چيزى كه به عنوان بهشت براى آن زن تجلى كرد ، نه چشمى او را ديده است و نه گوشى او را شنيده است .\r\nتشبيه بهشت به باغ به همان ملاك است كه نور الهى به چراغ تشبيه شده است\r\n","description":"","footnote":" ( 1 ) صحيح بخارى ، ج 2 ص 139 - جامع صغير ، ج 2 ص 80 - و پاورقى مثنوى رمضانى ص 192 . . ","page_name":" 356 ","page_number":360},
  {"content":"\r\n[ اين تشبيه در آيهء نور است ( الله نور السماوات . . . ) كه ما در مباحث آينده آن را مشروحاً توضيح خواهيم داد 
  ] . اين تشبيه واقعى نيست ، بلكه تجسيمى است كه شايد مردم حيرت زده در بارهء نعمتهاى پشت پرده الهى بويى از آن را استشمام كنند . خلاصه آن زن در آن رؤياى عالى مست شد و آن تجلى گاه اعلى آن ضعيف را از خود بىخود كرد . در رويا مىديد كه در قصرى سر به آسمان افراشته نام او را ثبت كرده‌اند و او توانست نام خويش را بخواند ، سپس به او نويد دادند كه اين نعمت از آن اوست ، زيرا در جان بازى صدق و صفايى داشته است ، آرى ، خدمت بسيار لازم است تا از آن نعمت عظمى بهره ور گرديم . از آن جا كه تو در پناه بردن به خدا [ مسامحه داشتى او براى اين كه تو را تزكيه كند و پاك گرداند اين مصيبتها را به تو عنايت كرد . 
  ] زن مىگويد : پروردگارا تا صد سال ديگر بلكه بيش از آن ، هر مدت كه بخواهى بار دارم ساز و خونم بريز ، من در مقابل پاداشى كه هم اكنون مىبينم ، تن به رضايت خواهم داد ، آن زن كم كم پيشتر رفت و فرزندان خود را مشاهده كرد ، آن گاه حق فرمود : اين فرزندان بنا به مشيت من از تو جدا شدند ولى از تو جدا نشده‌اند . تو خود حاضر نبودى كه خون اضافى و زايد بدنت را با نيشتر از بدنت دفع كنى بناچار آن خون اضافى به صورت خونريزى بينى از تو دفع شد تا از تب و بيمارى نجات يا بى . آرى ، مغز و ميوه از پوستش بهتر است و تن آدمى پوست و مغز روح آن است . به خود بياييد : -\r\n\r\n( ( 3418 ) ) مغز نغزى دارد آخر آدمى\r\nيك دمى آن را طلب گر ز ان دمى\r\n\r\n","description":"","footnote":"","page_name":" 357 ","page_number":361},
  {"content":"\r\n\r\n\r\n\r\nدر آمدن حمزه رضى الله عنه در حرب بىزره\r\n\r\nدر جوانى حمزه عم مصطفى\r\nبا زره مىشد مدام اندر وغا\r\n( ( 3419 ) ) اندر آخر حمزه چون در صف شدى\r\nبىزره سر مست در غزو آمدى\r\n( ( 3420 ) ) سينه باز و تن برهنه بيش پيش\r\nدر فكندى در صف شمشير خويش\r\n( ( 3421 ) ) خلق پرسيدند كاى عمّ رسول\r\nاى هژبر صف شكن شاه فحول\r\n( ( 3422 ) ) نى كه لا تلقوا بايديكم الى\r\nتهلكه خواندى ز پيغام خدا\r\n( ( 3423 ) ) پس چرا تو خويش را در تهلكه\r\nمىدراندازى چنين در معركه ؟\r\n( ( 3424 ) ) چون جوان بودى و زفت و سخت زه\r\nتو نمىرفتى سوى صف بىزره\r\n( ( 3425 ) ) چون شدى پير و ضعيف و منحنى\r\nپرده هاى لا ابالى مىزنى\r\n( ( 3426 ) ) لا ابالى وار با تيغ و سنان\r\nمىنمايى دار و گير و امتحان\r\n( ( 3427 ) ) تيغ حرمت مىندارد پير را\r\nكى بود تمييز تيغ و تير را ؟\r\nكى روا باشد كه شيرى همچو تو\r\nكشته گردد راست بر دست عدو\r\n( ( 3428 ) ) زين نسق غم خوارگان بىخبر\r\nپند مىدادند او را از عبر\r\n\r\nآيه\r\n« وَأَنْفِقُوا فِي سَبِيلِ الله وَلا تُلْقُوا بِأَيْدِيكُمْ إِلَى اَلتَّهْلُكَةِ . » 2 : 195 ( 1 )  ( در راه خدا انفاق كنيد ، خود را با دستهايتان به هلاكت نيفكنيد . )\r\nتفسير ابيات\r\nحضرت حمزه بن عبد المطلب عموى پيامبر اكرم همواره در جنگها با زره جنگى بميدان مىرفت و در آخرين سالها ، هنگامى كه در صف پيكار گران جاى مىگرفت سر مست و بدون زره پاى در رزم مىگذاشت ، او منظرهء بس شگفت انگيزى داشت : -\r\n\r\n( ( 3420 ) ) سينه باز و تن برهنه بيش پيش\r\nدر فكندى در صف شمشير خويش\r\n\r\nمردم از اين وضع فوق العادهء حمزه پرسيدند و گفتند ، اى عموى پيامبر و اى\r\n","description":"","footnote":" ( 1 ) سوره البقرة ، آيهء 195 . . ","page_name":" 358 ","page_number":362},
  {"content":"\r\nهژبر صف شكن و قهرمان قهرمانان ، مگر خداوند نفرموده است ، خويش را با دست خود به هلاكت نياندازيد ؟ اين پيام خداوندى را به چه علت مراعات نمىكنى و خود را در طوفان مرگ بار پيكار به شمشير مىسپارى تو در هنگام جوانى كه نيرومند و مقتدر بودى ، بدون زره هرگز به مقابل صف دشمن نمىرفتى ، اكنون كه پير و ضعيف و قامتت خميده است ، چگونه بىباك خود را بموج لشكريان دشمن مىسپارى ؟ اكنون كه دوران كهنساليت فرا رسيده است با شمشير و نيزه ، بدون كوچكترين ترس و هراس گلاويز مىشوى ؟ مگر شمشير احترام سالخورده گان را مراعات مىكند ؟ روا نيست كه چون تو شير مردى در دست دشمن كشته شود . آن غم خوارگان بىخبر بدين ترتيب براى حمزه بن عبد المطلب پندها مىدادند .\r\n","description":"","footnote":"","page_name":" 359 ","page_number":363},
  {"content":"\r\n\r\nجواب حمزه رضى الله عنه مر خلق را\r\n\r\n( ( 3429 ) ) گفت حمزه چون كه بودم من جوان\r\nمرگ مىديدم وداع اين جهان\r\n( ( 3430 ) ) سوى مردن كس به رغبت كى رود ؟\r\nپيش اژدرها برهنه كى شود ؟\r\n( ( 3431 ) ) ليك از نور محمد من چنين\r\nنيستم اين شهر فانى را زبون\r\n( ( 3432 ) ) از برون حسّ لشكرگاه شاه\r\nپر همىبينم ز نور حق سپاه\r\n( ( 3433 ) ) خيمه در خيمه طناب اندر طناب\r\nشكر آن كه كرد بيدارم ز خواب\r\n( ( 3434 ) ) آن كه مردن پيش چشمش تهلكه است\r\nامر لا تلقوا بگيرد او به دست\r\n( ( 3435 ) ) وان كه مردن پيش او شد فتح باب\r\nسارعوا آيد مر او را در خطاب\r\n( ( 3436 ) ) الحذر اى مرگ بينان بارعوا\r\nالعجل اى حشر بينان سارعوا\r\n( ( 3437 ) ) الصّلا اى لطف بينان افرحوا\r\nالبلا اى قهر بينان اترحوا\r\n( ( 3438 ) ) هر كه يوسف ديد جان كردش فدى\r\nهر كه گرگش ديد برگشت از هدى\r\n( ( 3439 ) ) مرگ هر يك اى پسر هم رنگ اوست\r\nآينه صافى يقين هم رنگ روست\r\n( ( 3440 ) ) پيش ترك آئينه را خوش رنگى است\r\nپيش زنگى آينه هم زنگى است\r\n( ( 3441 ) ) اى كه مىترسى ز مرگ اندر فرار\r\nآن ز خود ترسا و اى جان هوش دار\r\n( ( 3442 ) ) زشت روى توست نى رخسار مرگ\r\nجان تو همچون درخت و مرگ برگ\r\n( ( 3443 ) ) از تو رستست ار نكوى است ار بد است\r\nناخوش و خوش هم ضميرت از خود است\r\n( ( 3444 ) ) گر به خارى خسته‌اى خود كِشته اى\r\nور حرير و قز درى خود رشته اى\r\n( ( 3445 ) ) ليك نبود فعل هم رنگ جزا\r\nهيچ خدمت نيست هم رنگ عطا\r\n( ( 3446 ) ) مزد مزدوران نمىماند به كار\r\nكان عرض وين جوهر است و پايدار\r\n( ( 3447 ) ) آن همه سختى و زور است و عرق\r\nو اين همه سيم است و زرى بر طبق\r\n( ( 3448 ) ) گر تو را آيد ز جايى تهتمى\r\nكرده مظلومت دعا در محنتى\r\n( ( 3449 ) ) تو همىگويى كه من آزاده ام\r\nبر كسى من تهمتى ننهاده ام\r\n\r\n","description":"","footnote":"","page_name":" 360 ","page_number":364},
  {"content":"\r\n\r\n( ( 3450 ) ) تو گناهى كرده‌اى شكل دگر\r\nدانه كشتى دانه كى ماند ببر\r\n( ( 3451 ) ) او زنا كرد و جزا صد چوب بود\r\nگويد او من كى زدم كس را به عود\r\n( ( 3452 ) ) نى جزاى آن زنا بود اين بلا\r\nچوب كى ماند زنا را در خلا\r\n( ( 3453 ) ) مار كى ماند عصا را اى كليم\r\nدرد كى ماند دوا را اى حليم\r\n( ( 3454 ) ) تو به جاى آن عصا آب منى\r\nچون بيفكندى شد آن شخص سنى\r\n( ( 3455 ) ) يار شد يا مار شد آن آب تو\r\nز ان عصا چون است اين اعجاب تو\r\n( ( 3456 ) ) هيچ ماند آب آن فرزند را\r\nهيچ ماند نى شكر مر قند را\r\n( ( 2457 ) ) چون سجودى يا ركوعى مرد كشت\r\nشد در آن عالم سجود او بهشت\r\n( ( 3458 ) ) چون كه پرّيد از دهانش حمد حق\r\nمرغ جنت ساختش رب الفلق\r\n( ( 3459 ) ) حمد و تسبيحت نماند مرغ را\r\nگر چه نطفهء مرغ باد است و هوا\r\n( ( 3460 ) ) چون ز دستت رست ايثار و زكات\r\nگشت اين دست آن طرف نخل و نبات\r\n( ( 3461 ) ) آب صبرت آب جوى خلد شد\r\nجوى شير خلد مهر توست و ود\r\n( ( 3462 ) ) ذوق طاعت گشت جوى انگبين\r\nمستى و شوق تو جوى خمر بين\r\n( ( 3463 ) ) اين سببها آن اثرها را نماند\r\nكس نداند چونش جاى آن نشاند\r\n( ( 3464 ) ) اين سببها چون به فرمان تو بود\r\nچار جو هم مر تو را فرمان نمود\r\n( ( 3465 ) ) هر طرف خواهى روانش مىكنى\r\nآن صفت چون بد چنانش مىكنى\r\n( ( 3466 ) ) چون منىّ تو كه در فرمان توست\r\nنسل تو در امر تو آيند چست\r\n( ( 3467 ) ) مىدود در امر تو فرزند تو\r\nكه منم جزوت كه كرديش گرو\r\n( ( 3468 ) ) آن صفت در امر تو بود اين جهان\r\nهم در امر توست آن جوها روان\r\n( ( 3469 ) ) آن درختان مر تو را فرمان برند\r\nكان درختان از صفاتت با برند\r\n( ( 3470 ) ) چون به امر توست اين جا اين صفات\r\nپس در امر توست آن جا آن جزات\r\n( ( 3471 ) ) چون ز دستت زخم بر مظلوم رست\r\nآن درختى گشت از آن زقّوم رست\r\n( ( 3472 ) ) چون ز خشم آتش تو در دلها زدى\r\nمايهء نار جهنم آمدى\r\n\r\n","description":"","footnote":"","page_name":" 361 ","page_number":365},
  {"content":"\r\n\r\n( ( 3473 ) ) آتشت اين جا چو آدم سوز بود\r\nآن چه از وى زاد مرد افروز بود\r\n( ( 3774 ) ) آتش تو قصد مردم مىكند\r\nنار كز وى زاد بر مردم زند\r\n( ( 3475 ) ) آن سخنهاى چو مار و كژدمت\r\nمار و كژدم گشت و مىگيرد دمت\r\n( ( 3476 ) ) اوليا را داشتى در انتظار\r\nانتظار رستخيزت گشت مار\r\n( ( 3477 ) ) وعدهء فردا و پس فرداى تو\r\nانتظار حشرت آمد واى تو\r\n( ( 3478 ) ) منتظر مانى در آن روز دراز\r\nدر حساب و آفتاب جان گداز\r\n( ( 3479 ) ) كاسمان را منتظر مىداشتى\r\nتخم فردا ره روم مىكاشتى\r\n( ( 3480 ) ) خشم تو تخم سعير دوزخ است\r\nهين بكش اين دوزخت را كاين فخ است\r\n( ( 3481 ) ) كشتن اين نار نبود جز بنور\r\nنورك أطفأ نارنا نحن الشكور\r\n( ( 3482 ) ) گر تويى نورى كنى حلمى بد است\r\nآتشت زنده است و در خاكستر است\r\n( ( 3483 ) ) آن تكلف باشد و رو پوش هين\r\nنار را نكشد به غير نور دين\r\n( ( 3484 ) ) تا نبينى نور دين ايمن مباش\r\nكاتش پنهان شود يك روز فاش\r\n( ( 3485 ) ) نور آبى دان و هم بر آب چفس\r\nچون كه دارى آب از آتش مترس\r\n( ( 3486 ) ) آب آتش را كشد آتش به خو\r\nمىبسوزد نسل و فرزندان او\r\n( ( 3487 ) ) سوى آن مرغابيان رو بىگزند\r\nتا تو را در آب حيوانى كشند\r\n( ( 3488 ) ) مرغ خاكى مرغ آبى هم تنند\r\nليك ضدّانند و آب و روغنند\r\n( ( 3489 ) ) هر يكى مر اصل خود را بنده اند\r\nاحتياطى كن به هم ماننده اند\r\n( ( 3490 ) ) هم چنان كه وسوسه و وحى الست\r\nهر دو معقولند ليكن فرق هست\r\n( ( 3491 ) ) هر دو دلالان بازار ضمير\r\nرختها را مىستانند اى امير\r\n( ( 3492 ) ) گر تو صراف دلى فكرت شناس\r\nفرق كن سرّ دو فكرت چون نخاس\r\n( ( 3493 ) ) ور ندانى اين دو فكرت از گمان\r\nلا خلابه گوى و مشتاب و مران\r\nتا نماند در تفكر جان تو\r\nغبن نايد بر تو و بر خان تو\r\n\r\n","description":"","footnote":"","page_name":" 362 ","page_number":366},
  {"content":"\r\n\r\nآيه\r\n« وَسارِعُوا إِلى مَغْفِرَةٍ مِنْ رَبِّكُمْ وَجَنَّةٍ عَرْضُهَا اَلسَّمواتُ وَاَلأَرْضُ أُعِدَّتْ لِلْمُتَّقِينَ . » 3 : 133 ( 1 )  ( و شتاب كنيد به سوى بخشايشى از پروردگارتان و به سوى بهشتى كه پهناى آن آسمانها و زمين است كه براى مردم با تقوا آماده شده است ) .\r\n« فَاتَّقُوا اَلنَّارَ اَلَّتِي وَقُودُهَا اَلنَّاسُ وَاَلْحِجارَةُ » 2 : 24 ( 2 )  ( پس بپرهيزيد از آتشى كه وسيلهء سوزاندن آن ، مردم و سنگها هستند )\r\n\r\nزاهد منى آلاتما جهنمده اود اولماز\r\nاونلار كه يانالار اودى بوردان آپاريلار (\r\n\r\nاى زاهد ، مرا مفريب در جهنم آتشى نيست آنان كه در جهنم خواهند سوخت آتشش را از اين دنيا با خود مىبرند ) .\r\n« مَثَلُ اَلْجَنَّةِ اَلَّتِي وُعِدَ اَلْمُتَّقُونَ فِيها أَنْهارٌ مِنْ ماءٍ غَيْرِ آسِنٍ وَأَنْهارٌ مِنْ لَبَنٍ لَمْ يَتَغَيَّرْ طَعْمُه وَأَنْهارٌ مِنْ خَمْرٍ لَذَّةٍ لِلشَّارِبِينَ وَأَنْهارٌ مِنْ عَسَلٍ مُصَفًّى وَلَهُمْ فِيها مِنْ كُلِّ اَلثَّمَراتِ وَمَغْفِرَةٌ مِنْ رَبِّهِمْ 47 : 15 . . . » ( 3 )  ( مثل بهشتى كه پرهيزكاران بان وعده داده شده‌اند ، چنين است كه در آن بهشت نهرهاى آب صاف بىبو و نهرهايى از شير كه طعم آن تغيير نمىكند و نهرهايى از شراب كه به آشامندگانش لذت بخش است و نهرهايى از عسل تصفيه شده است . و براى آنان است از همهء ميوه ها و مغفرت از خدايشان ) .\r\n« لِلَّه اَلأَمْرُ مِنْ قَبْلُ وَمِنْ بَعْدُ وَيَوْمَئِذٍ يَفْرَحُ اَلْمُؤْمِنُونَ . » 30 : 4 ( 4 ) \r\n","description":"","footnote":" ( 1 ) سوره آل عمران ، آيهء 133 . .  ( 2 ) سوره البقرة ، آيهء 24 . .  ( 3 ) سوره محمد صلى الله عليه و آله ، آيهء 15 . .  ( 4 ) سوره الروم ، آيهء 4 . . ","page_name":" 363 ","page_number":367},
  {"content":"\r\n\r\n( پيش از اين و پس از اين امر از آن خداست ، و در چنين روز مردم با ايمان خوشحال مىشوند . )\r\nروايت\r\n« تقول النار للمؤمن جز يا مومن فقد أطفأ نورك لهبى . » ( 1 )  ( آتش به مومن مىگويد ، بگذر و برو ، نور تو شعلهء مرا خاموش كرد . )\r\n","description":"","footnote":" ( 1 ) جامع صغير ج 1 ص 132 . . ","page_name":" 364 ","page_number":368},
  {"content":"\r\n\r\n( ( 3439 ) ) مرگ هر يك اى پسر هم رنگ اوست\r\nآينهء صافى يقين هم رنگ اوست\r\n\r\nمرگ و غائلهء آن\r\n","description":"","footnote":"","page_name":" 365 ","page_number":369},
  {"content":"\r\nموجوداتى بنام انسان ديده به دنيا مىگشايند و زندگى را آغاز مىكنند ، و سپس چشم مىبندند و در كام مرگ فرو مىروند .\r\nهيچ شعله‌اى اسرار آميزتر و با شكوه تر از شعلهء حيات نيست و هيچ خاموشى مانند خاموشى شعلهء مرگ بهت انگيز نيست .\r\nشعرا و انسان شناسان بر جسته در همه چيز سخن گفته‌اند . و بهمهء قلمروهاى حيات بشرى سرى كشيده‌اند و مدركات خود را در بارهء آنها باز گو كرده‌اند ، ولى منظره‌اى به اهميت و حشمت و جلال آغاز و پايان زندگى نديده‌اند .\r\nما پيش از آن كه در موضوع مرگ مطالبى را بيان كنيم ، به نقل جملاتى از بزرگترين شعرا و سخنوران جهان مىپردازيم .\r\nملاحظه خواهيد كرد كه منظرهء مرگ چه هيجان شگفت انگيزى در روح آنان ايجاد كرده و با چه طوفان دهشت زا اقيانوس جان آنان را شورانيده است . حتى بعضى از آن انسان شناسان با داشتن جملاتى به ظاهر ساده كه اهميت مرگ را ناچيز جلوه مىدهد . غوغاى پر شورى درونشان را آكنده است .\r\nالفونس دولا مارتين ( فرانسه ) 1790 - 1869 » اى ابديت ، اى نيستى ، اى گذشته ، اى گردابهاى تيره ، با اين روزهائى كه در كام خود فرو مىبرى چه مىكنى ؟ آخر سخنى بگوييد .\r\nآيا روزى اين لذات بىمانند را كه بدين بىرحمى از ما مىرباييد بما باز پس خواهيد داد ؟ پس يكديگر را دوست بداريم ، دوست بداريم و حالا كه زندگى چنين به شتاب مىگذرد ، از لذات آن بهره برگيريم ، زيرا كه نه انسان مغروق را پناهگاهى\r\n","description":"","footnote":"","page_name":" 366 ","page_number":370},
  {"content":"\r\nهست و نه درياى زمان را كرانه‌اى . عمر مىگذرد و ما را همراه خود به سوى نيستى مىكشاند . » ( 1 )  آلفرد دووينيى » با خود گفتم : افسوس با وجود عنوان پر طمطراق انسان چقدر من از خود و هم نوعان خود و از همه كه چون من ضعيف و ناچيزند شرم دارم . گفتم : اى حيوانات دلير ، فقط شما مىدانيد كه چگونه بايد زندگى و رنجهاى آن را مردانه وداع گفت .\r\nاگر فكر كنيم كه در روى زمين چه بوديم و چه از خود مىگذاريم ، خوب مىفهميم كه تنها خاموشى با عظمت و بزرگ است و هر چيز غير از آن از ضعف خبر مىدهد .\r\nآه . اى رهگذر وحشى ، من طرز فكر ترا خوب يافتم . زيرا نگاه آخرين تو تا اعماق دلم رخنه كرد . نگاه تو مىگفت :\r\n« اگر مىتوانى كارى كن كه روح تو بر اثر كوشش و تفكر ، بدين درجه غرور و شهامت كه من از به دو تولد خود در دل جنگلها ، بدان خو گرفتم ، دست يابد . ناليدن گريستن ، التماس كردن همه كار بىچارگان و سست عنصران است .\r\nاگر مردى وظيفهء سنگين خود را بدوش گيرد و آن را در راهى كه سر نوشت براى تو معين كرده است به مقصد برسان ، سپس مانند من رنج ببر و بمير بىآن كه زبان به شكايت گشوده باشى » ( 2 ) \r\n","description":"","footnote":" ( 1 ) زيباترين شاه كارهاى شعر جهان ، آقاى شجاع الدين شفا ، ص 115 . در اين جملات لامارتين از دست رفتن لذايذ زندگى و خاموشى شعلهء فروزان را موجب حسرت و حيرت قلمداد مىكند و ابديت را با نيستى يكنواخت مخاطب مىسازد . و به هر حال جملات به خوبى حيرت و دهشت او را در مقابل مرگ اثبات مىكند . .  ( 2 ) همان مأخذ ، ص 122 و 123 . جملات بالا موضوع مرگ را به عنوان يك امر حتمى و ضرورى بيان مىكند و ناچيزى قدرت آدمى را در عرصهء زندگى گوشزد مىكند و توصيهء اكيد به مهر خاموشى بر لب زدن در مقابل اسرار حيات مىنمايد . . ","page_name":" 367 ","page_number":371},
  {"content":"\r\nويكتور هوگو ( فرانسه 1802 - 1885 ) اى رهگذر ، آيا مىخواهى كلئوپاترا را در بسترش برهنه به بينى ؟ بيا در خلوتگه عشق او هيچ كس نيست ، زيرا اكنون كلئوپاترا در آغوش تاريكى و خاموشى براى هميشه در خواب گران رفته است .\r\nاما روزگارى بود كه جمال اين زن دنيايى را خيره كرده و مردان جهان جز به سوى او بجايى نمىنگريستند .\r\nوقتى كه او از جهان رخت بر بست ، دنيا غرق ماتم شد ، مگر نه در دوران زندگانى وى ، پادشاهان نامى به خاطر لبان لعل و دندانهاى مرواريد گونش دل و دين از دست مىدادند و در آستان خلوتگه عشقش از فرط شوق جان مىسپردند ؟ .\r\nبه خاطر اين زن افراكئوس اطلس را رام كرد و شاپور براى گرفتن قلعهء زرين او به زيماندياس آمد و ماميلوس شوش و ترنيتريس پالمير را به تصرف در آورد .\r\nبه خاطر عشق او آنتوان سردار نامى روم راه فرار در پيش گرفت و ميان كلئوپاتر و آقايى دنيا كه هر دو خود را به دو عرضه داشته بودند ، دنيا را رها كرد تا كلئوپاتر را بر گزيند ؟ جلال كلئوپاتر هم پايهء ربه النوع عشق بود . مژگان او زنجيرى بود كه همهء دلها را اسير مىكرد ، اگر وقتى براستى دل بشرى به تپش افتاد ، آن وقت بود كه صاحب آن دل خود را در بازوان نرم و نوازشگر كلئوپاتر يافت .\r\nحتى نام اين ملكهء جهان خود براى سر مست كردن كسان كافى بود ، هنگامى كه وى لب به تبسم مىگشود ، دنيا روشن مىشد .\r\nو چندان نور و عشق همه جا را فرا مىگرفت كه زمين بهراس مىافتاد . اندام او گويى با آسمان لاجوردين بر آميخته بود .\r\nشباهنگام زهره از زير چشم به دو مىنگريست و از فرط شرم و حسد زير ابرها پنهان مىشد .\r\nكلئوپاتر مهوش ، چون گلى سراسر مصر را معطر مىكرد و هنگامى كه برهنه\r\n","description":"","footnote":"","page_name":" 368 ","page_number":372},
  {"content":"\r\nمىشد جمالش چون چهرهء خورشيد درخشان همهء ديده گان را خيره مىساخت و مىسوزانيد گلهاى سرخ همه به لطافت ناخنهاى انگشتانش رشك مىبردند .\r\nاى زندگان ، به ديدن آرامگاه پر شكوه او رويد ، زيرا زنى كه در اين جا خفته ، الهه‌اى بود كه روزى چند از سر ناز پا بر زمين گذاشته و نام ملكه بر خود گرفته بود . روزگارى لب خندان اين زن ، كمانى بود كه ربه النوع عشق براى تير انداختن بر گزيده بود . زمانى زيبايى او كه از قدرت شيران غران فزونتر بود ، دل و عقل همه را سير مىكرد .\r\nاما امروز اگر مىخواهيد بديدار گور او برويد ، نخست انگشت بر بينى گذاريد .\r\nاين همه قدرت و جلال به چه كار مىآيد ؟ وقتى كه اول و آخر همه چيز مرگ و فنا است آقايى روى زمين چه سود دارد كه خليفه باشند يا مغ ، اردشير يا داريوش ارماميتراس يا سياستگزار ، خشيارشاه يا بخت النصر يا اسرعدون ؟ افسوس خداوندان جهان ، چون آنتيوخوس و خسرو و اردشير دراز دست و سزوستريس و انيبال ، سيل و اشيل و عمر و سزار همه سپاهيان گران داشتند تا به دست آنان جنگاورى كنند . اما همه مردند و هيچ چيز از ايشان بر جاى نماند . » ( 1 )  آلفرد دوموسه ( فرانسه 1810 - 1857 ) » آيا به قهرمانان روزگاران كهن بگوييم كه بار ديگر بر كنگرهء برجهاى رفيع خود بالا روند و ترانه هاى ساده‌اى را كه روزى افتخارات فراموش شدهء آنان را بر دهان آوازه خوانان دوره گرد مىانداخت . از نو بخوانند ؟\r\n","description":"","footnote":" ( 1 ) همان مأخذ ، ص 130 و 131 . ويكتور هوگو از منظرهء مرگ در قطعهء بالا اوج شعلهء حيات و حضيض خاموشى مرگ را فوق العاده جالب مجسم نموده است . آن شعلهء حيات كه در زيباترين مشعل وجود آدمى زبانه مىكشد و آن خاموشى مرگ كه حتى براى تماشايش انگشت بر بينى بايد گذاشت كه بويش مشام تماشاگر را شكنجه ندهد . ","page_name":" 369 ","page_number":373},
  {"content":"\r\nآيا سرود عزا را جامهء سپيد بپوشانيم و از قهرمانان واترلو بخواهيم كه ماجراى زندگانى پر شور و شر خويش را با ما در ميان گذارند و حكايت كنند كه چه اندازه از گوسپندان گلهء بشرى را با بىاعتنايى به دست قصاب مرگ سپردند « ؟ تيوفيل گوتيه ( فرانسه 1811 - 1872 ) كاروان بشرى در صحراى پهناور جهان همچنان در جادهء دراز ساليان عمر كه راه باز گشتن ندارد ، راه مىپيمايد و برهنه پا و گداخته در گرماى سوزان روز عرق از جبين فرو مىريزد ، شير از دور مىغرد و طوفان نعره مىكشد .\r\nدر افق گريزان برج و مناره‌اى به چشم نمىرسد ، تنها سايه‌اى كه به روى زمين مىافتد ، سايهء لاش خوران است كه آسمان را در جستجوى طعمهء خود درنوردند . كاروان همچنان پيش مىرود ، ناگهان لكهء سبزى نمودار مىشود كه همه آن را با انگشت بهم نشان مىدهند ، جنگل سروى است كه ميان آن جا به جا سنگهاى سپيد به زمين افتاده است .\r\nخداوند نيز براى استراحت ما در صحراى بىكران زمان واحدهايى پديد آورده است كه گورستان نام دارد ، اى كاروانيان ، چرا در انتظاريد ؟ سر بر زمين نهيد و بر خواب رويد . ) ( 2 ) \r\n","description":"","footnote":" ( 2 ) همان مأخذ ، ص 148 . گوتيه ، آخرين سر منزل زندگى كه فرودگاه مرگ است به واحد سر سبز و خرّمى تشبيه مىكند كه در صحراى پهناور زندگى آمادهء براى آدميان است . . ","page_name":" 370 ","page_number":374},
  {"content":"\r\nبودلر ( فرانسه 1821 - 1867 ) » براى من ديگر بهار دل پذير عطر افشانى نمىكند ، اكنون زمانه همچون تودهء برفى كه رهگذر نيمه جان را در خود فرو برد ، هر لحظه بيشتر مرا در كام خويش مىكشد . از بالاى بلندى به كرهء زمين نظر مىافكنم .\r\nاما ديگر سراغ گوشهء راحتى براى خويش نمىگيرم . زيرا نيك مىدانم كه چنين گوشه‌اى براى من وجود ندارد . راستىاى بهمن مرگ ، باز هم نمىخواهى مرا در سقوط خويش همراه ببرى ؟ » ( 1 )  كلودل ( فرانسه تولد 1868 ) روز روشن عمر بپايان رسيده و سايهء شامگاه زندگى لحظه به لحظه نزديكتر مىشود . گذشته ، گذشته ، آينده‌اى نيز در پيش نيست .\r\nخدا حافظ اى خاطرات كودكى ، خدا حافظ اى يادگارهاى جوانى ، زيرا اكنون ساعت باز پسين فرا رسيده است . من نيز روزگارى زندگى كردم ، اما اكنون ديگر صداى مردم اين جهان بگوشم ناآشنا است ، براى من همه چيز به پايان رسيده ، تنها هستم و در انتظار نشستم ، ديگر جز اشعهء پريده رنگ چراغ كه شبهاى تار مرا روشن مىكند ، مونسى ندارم .\r\nمثل متهمى كه از داد رسى آخرين باز گشته و كارش يك سره شده باشد ، منتظر نشسته‌ام .\r\nاوه ، دوران غم من دراز بود ، روزگار غربت بسيار به طول انجاميد . راهى بلند پيمودم تا بدين جا رسيدم . اما راه اين سر منزل را با پاى خويش آمدم ، هر چه را خواستم خودم خواستم\r\n","description":"","footnote":" ( 1 ) همان مأخذ ، ص 160 . بودلر با گذشت ساليان عمر فرا رسيدن سستى و خستگى از حيات را كه به مرگ منتهى مىشود ، تجسيم مىكند . . ","page_name":" 371 ","page_number":375},
  {"content":"\r\nحالا نيز با همهء ناتوانى و خستگى ثابت قدم هستم ، ديگر دست از سخن گفتن بر داشته‌ام تنها هستم و همچون اسيرى ناتوان ، يا همچون گلهء گوسپندى كه بخريدارى فروخته شده باشد ، تسليم و رضا پيشه كرده‌ام ، در انتظار آنم كه ساعت آخرين فرا رسد و لحظهء آخرين را با خود همراه بياورد . » ( 1 )  مانتسونى ( ايتاليا 1873 - 1785 ) « شايد بديدار اين منظرهء آدم كشى ، روح او نفس زنان از پاى در افتاد و نوميدى بر دلش حكمفرما شد ، اما دستى توانا از آسمان فرود آمد و با جوانمردى و بخشندگى او را از كوره راههاى پر گل و پر اميد به دنيايى آرامتر و آسوده تر به سوى كشتزارهاى سر سبز ابدى ، به سوى پاداش نهايى برد ، بدان جا برد كه هر چه هست خاموشى و تاريكى و فراموشى است .\r\nاى ايمان ، اى حقيقت جاودانى با شكوه و نكو كار ، كه به پيروزمندى خو گرفته‌اى نام اين مرد را نيز در دفتر جاودانى خود بنويس و خرسند باش ، زيرا هرگز سرى از اين پر افتخارتر و افتخارى از اين بيشتر بر آستان تو فرود نيامده و ديده نشده است ، اما مراقب باش كه سخن تلخى در كنار خاك او گفته نشود ، زيرا خدايى كه پستى و بلندى مىدهد ، خدايى كه هم غم و هم شادى مىبخشد ، از اين پس تنها قاضى خوب و بد او است . » ( 2 )  پاسكولى ( ايتاليا 1855 - 1912 ) « اما ساعت ناپيدا همچنان زنگ مىزند ، همچنان بىاعتنا و خونسرد پيام\r\n","description":"","footnote":" ( 1 ) همان مأخذ ، ص 169 . كلودل نكتهء فوق العاده با اهميتى را در گذرگاه حيات روبه مرگ دريافته و آن را باز گو مىكند و آن اين است كه مىگويد : « اما راه اين سر منزل را با پاى خويش آمدم و هر چه خواستم ، خودم خواستم » . .  ( 2 ) همان مأخذ ، ص 345 . در نظر مانتسونى مرگ سقوط نيست ، بلكه راهى به سوى كشتزار ابديت است ، حقيقت جاودانى عظمتهايى را از رهگذران زندگى و مرگ در خود ثبت مىكند و در محكمهء قاضى مطلق ( خداوند ) عرضه مىدارد . . ","page_name":" 372 ","page_number":376},
  {"content":"\r\nرعب آور خود را در گوشم تكرار مىكند ، همچنان با آهنگ مرموز و مودبانه ، ولى با ابهت خود سخن مىگويد ، مىگويد وقت رفتن فرا رسيده است .\r\nاى صدايى كه از آسمان خاموشى آمده‌اى و مرا به تسليم و رضا مىخوانى ، مىدانم كه وقت رفتن فرا رسيده ، اما براى خدا بگذار اندكى ديگر ديده در ديدهء خورشيد فروزان دوزم و جلوهء عشق و اميد را در آن بنگرم ، بگذار روزى چند بفكر خود باشم ، روزى چند با گذشتهء خود زندگى كنم ، روزى چند بدان گلى بينديشم كه از ميان چمن به من مىنگريست و چشمك مىزد .\r\nلااقل بگذار روزى چند در اين كنج انزوا در روى سنگهاى خاموش بنشينم و بر زندگانى از دست رفتهء خود بگريم ، اما باز ساعت به صدا در مىآيد ، باز با خشم و سر سختى زنگ مىزند ، باز چنان كه گويى به روى من خم شده باشد ، در گوشم بانگ مىزند : « مگر نمىدانى كه از ياران خود ، از آنهايى كه ترا دوست داشتند و دوست دارند ، چقدر دور مانده‌اى ؟ بشتاب ، بشتاب ، زيرا وقت رفتن فرا رسيده است « ( 1 )  كنگورا ( اسپانيا 1561 - 1628 ) » اى گلهاى زيبا ، از من كه يكى از جمع شما هستم ، بشنويد كه ميان ديروز و امروز چه راه درازى است ، ديروز من با جمال دل فريب خود همه را خيره مىكردم امروز حتى شكلى از خود نيز نيستم ، ديروز سپيدهء سحرى گهوارهء مرا با بادهاى خود همراه آورد و سايهء شامگاهى تابوت مرا همراه برد .\r\nاگر ماه زيبا اندكى از نور خود را به من وام نداده بود ، حتى شادى آن را در روشنايى جان سپارم ، نيز نداشتم .\r\n","description":"","footnote":" ( 1 ) همان مأخذ ، ص 353 . پاسكولى بىاعتنايى گذشت زمان را در نزديك كردن آدمى به منزلگه مرگ مجسم مىسازد . اما نمىتواند خوشىهاى چشمگير زندگى را مانند عشق و اميد و زيبايى به سرعت به خاك فراموشى بسپارد . . ","page_name":" 373 ","page_number":377},
  {"content":"\r\nشما هم هيچ يك سر نوشتى جز اين نخواهيد داشت . اى گلهاى زيبا نمىدانيد كه ميان ديروز و امروز چه راه درازيست ؟ ديروز من با جمال دل فريب خود همه را خيره كردم ، امروز حتى شكلى از خود نيز نيستم ، گل شمعدانى با مهر به من مىنگرد و مىكوشد تا مرا از غم كوتاهى عمر تسلى دهد ، زيرا آن كس كه به من حيات يك روزه بخشيده به او اجازت داده است كه روزى دوزنده بماند ، من و او مهمان زود گذر باغ هستيم اما من رنگ بنفش دارم و او قرمز آتشين است . » ( 1 )  كالدرون ( اسپانيا 1600 - 1671 ) » در دنيايى چنان شگفت زندگى مىكنم كه زندگى ما خود رؤياى شگفت بيش نيست ، تجربهء روزگار به من آموخته است كه آدمى زاده عمرى را در رويا مىگذراند و فقط آن وقت بيدار مىشود كه پايان عمرش فرا رسيده باشد .\r\nپادشاه خواب پادشاهى مىبيند و در اين رويا فرمان مىدهد و سلطنت مىكند و پيروز مىشود ، اما اين پيروزى را دست مرگ به صورت ذراتى ناچيز در مىآورد و بباد مىدهد . كيست كه باز هم هواى حكمفرمايى داشته باشد و بداند كه از اين خواب شيرين يا كابوس مرگ بيدار خواهد شد . توانگر فقط توانگرى مىبيند و فقير تنها از رؤياى فقر رنج مىبرد .\r\nآن كس كه رو به بزرگى مىرود و آن كس كه در چنگال غم مىنالد ، هر دو اسير رؤيا و خيالند ، در اين دنيا همه در رؤيا به سر مىبرند و هيچ كس بر اين راز آگاه نيست . من نيز كه زندانىام تنها خواب زنجيرهاى گران مىبينم كه بر دست و پايم بسته‌اند .\r\n","description":"","footnote":" ( 1 ) كنگورا شروع زندگى و مرگ آن دو حقيقت جدى را در روبناى طبيعت ، با بادهاى سپيدهء سحرى و سايهء شامگاهى متجلى مىبيند و حيات را با تمام زيبايى زود گذرتر از آن مىداند كه در روز شكل و شبحى از خود را در ديدگاه بىفروغ انسان نمودار سازد . . . ","page_name":" 374 ","page_number":378},
  {"content":"\r\nزندگى چيست ؟ وهم و خيال . زندگى چيست ؟ رويا و سايه ، هذيان و مرگ . » ( 1 )  ساندور الكسندر پتوفى ( مجارستان 1823 - 1849 ) » اى گلهاى لطيف و زيبا ، اى گلهاى افسرده كه زينت بخش گورهاى مردگانيد بپاس آن كه ديرى از شما ، از گلبرگهاى سپيد و قرمز تان نگاهبانى كردم ، دل دار مرا تنگ در بر گيريد ، سرا پاى او را در زير برگهاى لطيف خود بپوشانيد ، تا اندام زيبا و سينهء سيمين و بازوان مرمرين و لبان دل پذير و نوازشگرش را آرامش بخشيد ، اى گلهايى كه اكنون بر روى گور دل دار من جاى داريد ، اكنون ديگر من تيره روز افسرده را كه از دير باز غم دل را با ديدار زيبايى و احساس لطف و گرمى شما فرو مىنشاندم ترك گوييد . از من شكسته دل بگريزيد و همين جا بمانيد و آخر چه سان مىتوانم دل دار را در اين جا بگذارم و شما را با خود باز گردانم .\r\nبراى من همان ناله هاى تنهايى خوش است ، همان ناله هاى تنهايى و نغمه هاى جان سوزى خوش است كه از ساليانى دراز مونس روز و شب منند . » ( 2 )  هانرى اسپيس ( سويس تولد 1876 ) ديگر هيچ نمىدانم ، هيچ نمىفهمم ، دست بيم و بهت به سوى آسمان بلند مىكنم ، پيرامون خود ديگر هيچ راهى نمىبينم ، تاريكى و خاكستر است . همه جا\r\n","description":"","footnote":" ( 1 ) همان مأخذ ، ص 361 و 362 . جنبهء رؤيايى و خيالى زندگى كه نقص آدمى و جهالت او را به حقيقت حيات به خوبى اثبات مىكند ، در قطعهء كالدرون به خوبى ديده مىشود . اى كاش به اين نكته هم تذكر مىداد كه رؤيا و خيال خاصيت ذاتى آن حيات است كه به سراغ انسان در مجراى مواد و تموّجات آنها مىآيد ، و اما آن حيات واقعى كه انسان پس از سر برداشتن از گهوارهء طبيعت به سراغش مىرود و به دست مىآورد ، سر تا پا واقعيت است و رؤيا و خيال نيست . .  ( 2 ) همان مأخذ ، ص 392 . پتوفى نتوانسته است در قطعهء بالا موقعيت آدمى را در جريان زندگى رو به مرگ توصيف كند ، اما فراق آن پديدهء شگفت انگيز را موج منفى بسيار تند در حيات بشرى احساس كرده است . . ","page_name":" 375 ","page_number":379},
  {"content":"\r\nابر مرگ و تقدير را مىبينم كه بر سرم سايه افكنده .\r\nاما ساعات زمانه خونسرد و بىاعتنا همچنان در گذرند ، نام خود را فراموش كرده‌ام ، مسكن خويش را نمىشناسم ، نوميد و گريان از شب تا صبح سر گردانم ، ديگر هيچ نمىدانم هيچ نمىفهمم ، منتظر هيچ چيز خوب و اميد بخشى نيستم ، مثل كودكى كه فريادزنان سراغ مادرش را مىگيرد ، دير زمانى است كه در را به روى من بسته و مرا در تاريكى و خاموشى تنها گذاشته‌اند . » ( 1 )  الكسندر سر گيويچ پوشگين ( روسيه 1799 - 1837 ) « طوفانهاى سر نوشت گل شاداب زندگى مرا پژمرده‌اند . اكنون يكه و تنها دست در دست نوميدى و خستگى مرگ بار خويش در انتظار لحظهء نجات بخش آخرينم چون برگ خشكى مىنمايم كه با وجود گذشتن فصل ، همچنان بر شاخهء برهنهء خود مانده باشد و پيوسته از سرماى زمستان و باد شمال سيلى خورد » . ( 2 )  پاولووا ( روسيه 1807 - 1893 ) « در قمار زندگى ، نقد گران خود را ذره ذره بميدان آوردم و ذره ذره باختم ، حالا ديگر هيچ ندارم . آن قدر باخته‌ام كه گوشت و پوستى نيز بر تنم نمانده است ، اما هنوز دو لب من خاموش است تا كسى به راز نهانم پى نبرد . » ( 3 )  لرمانتوف ( روسيه 1814 - 1841 ) « حالا ديگر دهان او كه سر چشمهء ترانه هاى سحر انگيز بود ، براى هميشه\r\n","description":"","footnote":" ( 1 ) همان مأخذ ، ص 404 . اسپيس در قطعهء بالا بيش از اندازه ناله مىكند ، اين ناله افراطى مانند خنده هاى تفريطى از متن زندگى آدمى بر نمىخيزد . .  ( 2 ) همان مأخذ ، ص 279 . پوشگين مرگ را سقوط نمىبيند ، بلكه آن را نجات بخش انسانى از گردابهاى پايان زندگى مىداند . .  ( 3 ) همان مأخذ ، ص 29 . پاولوا سكوت غوغا انگيزى را كه در باختن تدريجى زندگى و فرا رسيدن شامگاه مرموز مرگ وجود دارد مجسم ساخته است . . ","page_name":" 376 ","page_number":380},
  {"content":"\r\nخاموش شده ديگر هيچ وقت از او صدايى بر نخواهد خاست ، حالا ديگر وى براى هميشه مهر خاموشى بر لب نهاده ، زيرا نغمه سراى جادوگر اكنون جاودانه در آرامگاه تنگ و بىزر و زيور خود بخواب رفته است . . » .\r\n« با ديده گان فرو بسته لب بر جام زندگى نهاده و اشك سوزان بر كنارهء زرين آن فرو مىريزيم ، اما روزى مىرسد كه دست مرگ نقاب از ديده گانمان بر مىدارد و هر آن چه را كه در زندگانى مورد علاقهء ما بود از ما مىگيرد ، فقط آن وقت مىفهميم كه جامزندگى از اول خالى بوده و ما از روز نخست از اين جام جز بادهء خيال ننوشيده‌ايم » ( 1 )  الكسى تولستوى ( روسيه 1817 - 1875 ) « زندگانى ما رؤيايى پوچ بيش نيست ، وقتى كه دم سرد مرگ بر ما بوزد ، ما همه چون گلهاى دو روزه پژمرده مىشويم و بر خاك مىافتيم ، راستى حاصل اين كشتزار بىحاصل وجود ما چيست ؟ اين شاخه هاى بىميوه بچه كار مىآيد ؟ تاجهاى سلطنت ما جز گورهاى خاموش و كاخهاى پر جلال ما جز ويرانه هاى پر گرد و غبار چيزى نيست .\r\nاى خداوند فقط تويى كه مىتوانى درى از دنياى رحمت به روى بنده در خاك رفتهء خود بگشايى .\r\nاز اين همه استخوانهايى كه آرام آرام مىپوسند ، كدام مال شاه و كدام مال گدا است ؟ كدام از قاضى و كدام از سرباز است ؟ كدام مال پارسايى است كه آسمان را براى خويشتن خريده و كدام مال گنهكارى است كه از ملكوت آسمان رانده شده است ؟ . . . هر چه هست ، تاريكى و شبح و رويا است اى خداوند در آستان سرا پردهء تو ، فقط در آسمان تست كه مىتوان ره به آرامش و رستگارى برد .\r\n","description":"","footnote":" ( 1 ) همان مأخذ ، ص 293 . اين رباعى شاعر را متذكر شده است : دنيا چو حباب است و لكن چه حباب نه بر سر آب ، بلكه بر روى سراب آن هم چه سرابى كه ببينند به خواب آن خواب چه خواب ، خواب بد مست خراب . ","page_name":" 377 ","page_number":381},
  {"content":"\r\nروزى كه از كالبد خاكى ما جز غبارى ناچيز ، چيزى بر جاى نماند و جلال و شكوه زندگى ما براى هميشه به خاك سيه پيوندد ، فقط تويى كه مىتوانى درى از رحمت به روى بندهء در خاك رفتهء خود بگشايى . » ( 1 )  آتا نازى فت ( روسيه 1720 - 1892 ) « در خاموشى و تاريكى شبى مرموز ، فروغى آميخته با مهر و صفا مىبينم . در ميان جمع ستارگان ، ديده گانى مىبينم كه بگورى فراموش شده در گوشه‌اى از صحراى بىكران خيره شده‌اند » ( 2 )  ولاديمير ايليچ لنين ( روسيه 1870 - 1924 ) « ولاديمير ايليچ ( لنين ) قبل از آن كه قدرت بيان را از دست بدهد به من مىگفت : مىگويند : كه مارتوف هم دارد مىميرد ، هنگام بر زبان آوردن اين جمله ملايمت و عطوفت خاصى در لحن صداى او محسوس بود . » ( 3 )  ماياكوفسكى ( روسيه 1894 - 1930 ) « زمزمه‌اى به گوش مىرسد ، زمين سالخورده لبهاى سياه خويش را بر هم مىفشارد . زمزمه بلندتر مىشود ، مثل اين است كه طوفانى خروشيدن آغاز كرده است ، فريادى بلند بر مىخيزد ، فرياد كننده مىگويد : « سوگند بخوريد كه ديگر كسى را با داس مرگ درو نخواهيد كرد « استخوانهاى در خاك رفته از درون گورها بر\r\n","description":"","footnote":" ( 1 ) همان مأخذ ، ص 300 . تولستوى از طبيعت خود زندگى حاصلى براى زندگى نمىبيند و براى معنى داشتن زندگى آن را وابسته به خدا مىداند . .  ( 2 ) همان مأخذ ، ص 305 . فت ديده گان سپهر لاجوردين و كراتش را به دنبال خاك رفته‌اى كه روزى چند فروغ حيات بر چشمانش بود نگران مىبيند . .  ( 3 ) به مناسبت صدمين سالگرد تولد ولاديمير ايليچ لنين ص 16 . لنين با ملايمت و عطوفت مخصوصى زندگى يك زنده را وداع مىگويد . . ","page_name":" 378 ","page_number":382},
  {"content":"\r\nمىخيزند و دوباره روى آنها را گوشت و پوست فرا مىگيرد . » ( 1 )  اسلوچفسكى ( روسيه 1837 - 1904 ) « رنگ ارغوانى اين گل اعجاز طبيعت است ، زيرا در دل اين گل راز مرگ نهفته است . وجود اين گل خود انكار زندگى است ، انكار گرمى و حرارت است ، هيچ كس اين گل را نمىبيند ، هيچ كس آن را نمىچيند ، تنها آن كسى كه از سرما در حال اهتزاز است . در رخوت مرگ گمان مىبرد كه اين زادهء زمستان ، اين گل ناديدنى كنار او از زمين رسته است . هر صبح و شام مرگ سراپاى اين گل را كه از درون گلبرگهاى آن ، آهنگ نيستى به گوش مىرسد ، شستشو مىدهد . . . » ( 2 )  فيليپ فرنو ( آمريكا 1752 - 1832 ) « اى شعراى زبر دست ، . . . يادتان باشد وقتى كه من مردم » اقيانوس كهن از حسرت آه سرد نكشيد . » و در مرگ فرانكلين طبيعت ناله سر نداد .\r\nآن روز كه مرا به خاك مىسپردند ، تصادفا گداى ژنده پوشى هم مرده بود و ما با هم به سوى گور رفتيم ، اگر واقعاً طبيعت ناله سر داد يقين بدانيد كه همان قدر كه براى من ناليد براى او هم ناليد . تازه در اين دروغگويى بىدريغ خويش فراموش مكنيد كه اصلا از اين همه آه كه مىگوييد خبرى نبود و قطرهء اشكى هم از ديده گان طبيعت فرو نريخت .\r\n","description":"","footnote":" ( 1 ) همان مأخذ ، ص 307 . ماياكوفسكى به ياد آنان ناله مىكند كه با اجبار داس زورگويان كه مالكيت زندگى آدميان را هم بر خود بسته‌اند نابود شده و گويى : دروشدن حيات آدمى را با دست آدم ديگر از بس بعيد مىداند كه حيات جديد آن در خاك رفتگان را مجسم نموده و مرگ غير قانونى آنان را نمىپذيرد . .  ( 2 ) همان مأخذ ، ص 317 . اسلوچفسكى در آميختن زندگى و مرگ را به طور جالبى مجسم مىسازد ، اگر مقصودش از گل تمام جانداران باشد شگفتا كه در آميختن زندگى را با مرگ همگان درك نمىكنند . . ","page_name":" 379 ","page_number":383},
  {"content":"\r\nآن روز در سرزمين كارولانيا آسمان كاملًا صاف بود و اگر هم در جايى ديگر برفى يا تگرگى باريد ، بچه دليل اين بارش براى آن بود كه آسمان كفنى بر كالبد من كشيده باشد ؟ برف هميشه بر اين دشتها مىبارد و هميشه نيز آب مىشود تا بعد دوباره ببارد . اين باريدن و آب شدن چه ارتباطى با من مىتواند داشت ؟ اى شاعران ، لطفا يا بيش از اين كه گفته‌ايد چيزى نگوييد ، يا همان را بگوييد كه طبيعت پيش از شما گفته است ، اگر قلم چيزى جز حقيقت به روى كاغذ آورد ، بحقيقت مرا ستايش نكرده‌ايد ، تحقيرم كرده‌ايد . » ( 1 )  لانگ فلو ( آمريكا 1807 - 1882 ) « رؤياى يك بنده : - . . . اما اين بار ، ديگر ضربت شلاق نگهبان را احساس نكرد و از گرماى سوزان نيم روز نيز بىخبر ماند ، زيرا در سرزمين خواب ، مرگ بديدارش آمده بود . اكنون ديگر فقط تن بىجان او بود كه در روى شنها افتاده بود ، ديگر از زنجيرهاى گران بيمى نداشت ، زنجيرها را دست پولادين مرگ از هم گسسته بود . . . » ( 2 )  ولت ويتمن ( امريكا 1819 - 1892 ) « براى خدا كليد اين معما را به من بسپار ، كه مرا سهمى در اين راز نهانى تواند بود ، بگذار تا سهمى بيشتر بر گيرم . آن كلامى را كه عصارهء همهء كلامها است ، آن\r\n","description":"","footnote":" ( 1 ) منتخبى از بهترين اشعار آمريكايى ترجمهء آقاى شجاع الدين شفا ، ص 9 و 8 . فرنو سكوت و بىاعتنايى طبيعت را در مقابل مرگ همهء انسانها چه كوچك و چه بزرگ باز گو مىكند . . » فَما بَكَتْ عَلَيْهِمُ اَلسَّماءُ وَاَلأَرْضُ وَما كانُوا مُنْظَرِينَ » انسانى 1 - 10 44 : 29\r\nسوره الدخان ، آيهء 29 . . ( آسمان و زمين براى آنان نگريست و در رفتنشان از اين دنيا مهلت داده نشدند . ) .  ( 2 ) منتخبى از زيباترين شاه كارهاى شعر جهان ، ترجمهء آقاى شجاع الدين شفا ، ص 408 . فلو باز شدن زنجيرهاى طبيعى و تحميل زندگى را با دست تواناى مرگ مجسم نموده است . . ","page_name":" 380 ","page_number":384},
  {"content":"\r\nكلام آخرين را به من بگو كه از همه بالاتر و غامضتر است . مگر نه من گوش به پاسخ تو دارم ؟ آيا شما امواج دريا نيز همين كلام را با زبان موجهاى غلطان و كناره هاى نمناك خويش زمزمه مىكنيد ؟ دريا كه مىبايست به اين پرسش من پاسخ گويد ، طفره نزد و شتابندگى نيز نكرد . در تاريكى شب و پيش از آن كه روز فرا رسيده باشد ، زمزمه كنان كلمهء كوتاه و دل پذير مرگ را در گوش من گفت و باز گفت : مرگ ، مرگ ، مرگ اما صفير اين كلمه با طنين صداى پرنده شباهت داشت ، نه بخروشى كه از آتش نو افروختهء دل پسر بچه‌اى بر مىخاست ، چنان بود كه گويى ، فقط براى من بر خاسته است و تنها در پاى من زمزمه مىكند ، اما اين زمزمهء او آرام آرام بالا خزيد و از راه گوش من به سر و پايم راه يافت و آن را سراسر بشست : مرگ ، مرگ ، مرگ ، مرگ ، مرگ .\r\nاكنون ديگر اين كلمه را فراموش نمىتوانم كرد . . . اين بار صداى هزاران نغمه سرا را با نغمه هاى خودم كه در آن ساعت سر از خواب بر داشتند عجين كرده‌ام ، تا كليد اين معما را به دست آرم ، تا آن كلام اصلى را از زبان امواج بشنوم ، كلامى را كه عصارهء شيرينترين نغمه ها و مجموع آن نغمه ها است ، كلام دل پذيرى را كه در پاى من مىخزيد ، همچون لالايى پير زنى كه گهواره‌اى را تكان دهد به صورت نجوايى از دهان دريا تحويل گيرم . » ( 1 )  راف والدو امرسون ( آمريكا 1803 - 1882 ) « تاريخ - براى آن كس كه همه چيز را آفريده ، كوچك و بزرگى نيست . هر جا كه او هست ، همه چيز هست و هيچ جا هم نيست كه او نباشد . مرا با همهء ناچيزى ببين ، ناچيزم و همه چيز هستم زيرا زادهء زمين و هفت ستاره و سال شمسى هستم ، زادهء\r\n","description":"","footnote":" ( 1 ) منتخبى از بهترين اشعار آمريكايى ص 43 و 44 . ولت ويتمن اسرار آميز بودن خاموشى شعلهء زندگى را بيان نموده و گره آن را ناگشودنى مىداند ، آرى مرگ اين منظرهء پر از اسرار را هم با رها كردن آخرين نفس آدمى نشان مىدهد . . ","page_name":" 381 ","page_number":385},
  {"content":"\r\nخاكى هستم كه دست قيصر و مغز افلاطون و دل مسيح و نبوغ شكسپير را با ذرات خود آميخته دارد . » ( 1 )  جيمز راسل لاول ( آمريكا 1819 - 1891 ) « دوباره زمزمه كنان در گوش بچه‌ام گفتم : « آرى عزيز من اين برفى كه همه جا را مىپوشاند ، رحمتى است كه از جانب پدر ( خداى آسمانى ) ما مىآيد ، زيرا تنها اوست كه مىتواند اين دانه ها را به سوى ما بفرستد . با ديدهء اشك آلوده دخترم را نوازش دادم ، اما او نفهميد كه نوازش من براستى بان خواهر ديگرش نيز عملى شده بود ، آن دخترك معصومى كه ديرى بود در زير خاك سرد خانه داشت و در اين دم دانه هاى برف آرام آرام بر سنگ گورش فرو مىريخت . » ( 2 )  شعراى ديگر نيز چه در شرق و چه در غرب زيباترين عبارات و با ابهتترين و وحشتناكترين جملات را در بارهء مرگ گفته‌اند . ما اين جملات را با قطعه‌اى از ويليام بريانت ( آمريكا ( 1794 - 1878 ) پايان داده مطالبى را در پيرامون مرگ مطرح خواهيم كرد : - « سرانجام . . . وقتى كه ترس ساعت تلخ آخرين روح ترا چون سايهء تيره‌اى در بر گيرد ، و تجسم مناظر دهشت زاى رنج احتضار و كفن مرگ و تابوت و ظلمت جاودانى و گور تنگ و تاريك بلرزه ات در آورد و دلت را بچنگ غم و اضطراب بسپارد ، به زير آسمان رو ، گوش به زمين ، بابها ، به فضاى پهناور ده - گوش كن كه مىگويند : روزى\r\n","description":"","footnote":" ( 1 ) همان مأخذ ، ص 16 . امرسون با تجسيم هيولاى مرگ خود را نمىشكند و اشتراك وجود خود را با چشمگيران تاريخ موجب تسليت خود تلقى مىكند . .  ( 2 ) همان مأخذ ، ص 33 . لاول تسليم محض بودن وجود انسانى را در مقابل حوادث طبيعت ، كه او را فوق العاده مورد دل سوزى قرار مىدهد ، گوشزد مىكند . انسانى كه پيش از گذاشتن گام به روى پل مرگ ، با زندگى خود مىخواست آسمانها را بشكافد . . ","page_name":" 382 ","page_number":386},
  {"content":"\r\nچند ديگر خورشيد در مسير خود به همه جا خواهد نگريست و اثرى از تو نخواهد يافت نه در روى زمينت خواهد يافت ، نه در دل خاك سرد كه كالبد بىجانت را اشك ريزان در آن نهاده بودند ، نه در دل اقيانوس كه خشكيها را در بر گرفته است . زمين كه ديرى غذايت داده بود طلبش را از تو مطالبه خواهد كرد و ترا دوباره به صورت ذرات خاك در خواهد آورد تا روييدنىها را غذا دهى : هر گونه اثر حيات انسانى را ، اثر وجود فردى ترا از ميان خواهد برد ، تا براى هميشه با عناصر اربعه ات در آميزد ، به صورت صخره‌اى استوار و بىاحساست در آورد يا خاك سنگين و بىحركت كند كه روستايى جوان زحمتكش با گاو آهن خود در همش نوردد و آن گاه درخت بلوطى ريشه هاى خود را در درونت بگستراند و در كالبدت فرو برد .\r\nاما گمان مبر كه يكه و تنها روى بدين خانهء جاودانى مىبرى و در آن جا بىيار و راهنما مىمانى ، زيرا تو در عالم آرزو هم خوابگاهى بهتر از اين نخواهى يافت ، آن جا كه هستى در كنار رهبران و بزرگان قوم ، كنار پادشاهان و نيرومندان جهان ، كنار خردمندان و خوبان و خوب رويان ، كنار سپيد مويان و روشن بينان و صاحب نظران روزگاران كهن خواهى خفت كه جمله در يك خوابگاه بزرگ و پر جلال خانه گرفته‌اند ، و اين ديوارهاى عظيم و صخره هاى پر دندانه از كه فرط قدمت با خورشيد برابرى مىكنند اين دره هاى پهناور كه گويى پيوسته بانديشه هاى عميق فرو رفته‌اند ، اين جنگلهاى كهن و انبوه ، اين رودخانه هايى كه با اين همه جلال و شكوه به راه خود مىروند ، و اين جويبارها كه با زمزمهء شكوه آميز خود از ميان چمنزارها مىگذرند و سيرابشان مىكنند ، و اين اقيانوس بىكران لاجوردين كه همهء اينها را در ميان خود گرفته ، جملگى زر و زيور اين گور بزرگ آدمى زادگانند . خورشيد زرين و سيارگان و جملهء ميهمانان خوان بىحد و كران آسمان از خلال گذشت اعصار و قرون بر اين آرامگاه تيرهء مرگ مىتابند ، همهء اينها دستى هستند كه به سوى اين خاك نشينان در خواب رفته دراز شده‌اند .\r\nاگر بر بال صبح نشينى يا از صحراهاى بىكران بگذرى ، يا به ميان جنگلهاى\r\n","description":"","footnote":"","page_name":" 383 ","page_number":387},
  {"content":"\r\nانبوهى روى كه رود « ارگون » از ميانشان مىگذرد و درهايشان به روى هر صدايى از جهان بسته است تا تنها بصداى خود گوش فرا دهند ، باز همه جا مرگ را فرمان فرما خواهى يافت ، خواهى ديد كه با گذشت سالها ميليونها از اين زندگان در اين جا بستر خواب جاودان خويش را گسترده‌اند ، خواهى ديد كه جز مرگ هيچ كس در اين سرزمين زندهء جاودان نمانده است . در اين صورت چگونه ممكن است تو در اين جا تنها بمانى و يكه و خاموش دنياى زندگان را ترك گويى و هيچ دوستى از اين سفر دور و درازت آگاه نشود ، همهء آنها كه دم بر مىكشند شريك سر نوشت تواند ، وقتى كه تو بدين سفر رفته باشى ، آن كس كه به همه چيز با لبخند مىنگرد خواهد خنديد و آن كس كه همه چيز را جدى مىبيند افسرده خواهد شد ، و در هر دو حال همه دنبال احلام و آرزوهاى خويش را خواهند گرفت ، اما ديرى نمىگذرد كه جملهء آنها شاديها و گرفتاريهاى خود را ترك خواهند گفت و براى خواب جاودان بسراغ آن بسترى كه تو در آن خفته‌اى خواهند رفت .\r\nقطار بلند زمانه پيوسته به راه خويش مىرود و همراه خود فرزندان آدم را از نو جوانان سبز خطى كه در بهار عمرند تا آنان كه در زير سنگين بار سالها پشت خم كرده‌اند ، از مادران فرسوده تا دختران نو رسيده از كودكان زبان ناگشوده تا پيران سپيد مو ، يكايك بنزد تو مىآورد و در كنارت جاى مىدهد تا در دنبال آنان نوبت آنهايى رسد كه هنوز حتى ديده به روى اين جهان نگشوده‌اند . چنان زى كه چون هنگام فرا خواندنت براى شركت در جمع فزون از شمار كاروانيانى رسد كه روى بجانب اين قلمرو مرموز دارند تا در آن جا هر يك در اطاق خاص خود در منزلگه خاموش مرگ بار اندازند و خانه گيرند ، تو همچون آن بنده‌اى نباشى كه با تازيانه روانهء سيه چالش مىكنند ، آن كس باشى كه با قدمهايى استوار و با قوت دل بجانب اقامتگاه جاودان خويش مىرود تا در آن جا رو پوش خود را بر بستر مرگ بگستراند و آن گاه به زير آن رود و ديده براى خوابى پر رويا و دلپذير بر هم نهد . » ( 1 ) \r\n","description":"","footnote":" ( 1 ) منتخبى از بهترين اشعار آمريكا ، ص 3 و 4 و 5 ترجمهء شجاع الدين شفا . . ","page_name":" 384 ","page_number":388},
  {"content":"\r\n\r\n1 - مرگ از ديدگاه جلال الدين\r\nجلال الدين در بارهء مرگ مسائل و تشبيهات فوق العاده‌اى در مثنوى وارد كرده است . اين مسائل و تشبيهات هم از نظر كميت و هم از نظر كيفيت بقدرى عالى است كه سزاوار است كتاب مستقلى در اين باره نوشته شود ، ما نمونه‌اى از ابيات مربوط را در اين جا مطرح مىكنيم :\r\n\r\nمرگ را تو زندگى پنداشتى\r\nتخم را در شوره خاكى كاشتى\r\nعقل كاذب هست خود معكوس بين\r\nزندگى را مرگ پندارد يقين\r\n\r\nبارها گفته‌ام كه نگذاريد عقل جزئى تجربى منصب داورى مطلق در بارهء حقايق را به خود ببندد ، يكى از آن موارد كه قضاوت عقل نظرى ديدگاه انسانى را مختل ساخته است ، همين مسئلهء مرگ و زندگى است .\r\nعقل جزئى نظرى نفس كشيدن و لوليدن در مواد خاكى و شهوات را زندگى و حيات ابدى را كه » الهى الحيوان « ( حيات حقيقى ) است ، مرگ مىپندارد . بار الها پروردگارا ، عنايتى فرما ، جان انسانى ما را از حماقتهاى عقل جزئى و محدود و ظاهر بين نجات بده .\r\n\r\nاى خدا بنماى تو هر چيز را\r\nآن چنان كه هست در خدعه سرا\r\n\r\nاگر مىتوانستيد گامى به آن سوى مرگ بنهيد ، اگر مىتوانستيد حقيقت مرگ را در همين دوران زندگى دريابيد ، مىفهميديد كه :\r\n\r\nهيچ مرده نبست پر حسرت ز مرگ\r\nحسرتش آنست كش كم بوده برگ\r\n\r\nو الا ، خود مرگ مگر چيست ؟ آيا مرگ جز اين است كه از چاهى بالا آمدن و به صحراى بىكران دولت و عيش قدم گذاشتن . آرى : -\r\n\r\nزين مقام ماتم و ننگين مناخ\r\nنقل افتادش به صحراى فراخ\r\n\r\nآن جا جايگاه صدق و صفاى واقعى در باره خدا است .\r\n","description":"","footnote":"","page_name":" 385 ","page_number":389},
  {"content":"\r\nفى مقعد صدق عند مليك مقتدر .\r\nو سر مست بادهء طهور نه دوغ دروغين .\r\n\r\nمقعد صدق و جليس حق شده\r\nرسته زين آب و گل و آتشكده ( 1 ) \r\n\r\nدقت كنيد كه -\r\n\r\nمرگ آشامان ز عشقش زنده اند\r\nدل ز جان و آب جان بر كنده‌اند ( 2 ) \r\n\r\nاين هم نوعى از ساده لوحى و حماقت است كه انسان گمان كند : وقتى كه از مادر متولد شد ، طناب زندگى در وجود او كشيده مىشود و بس ، و نمىداند كه : -\r\n\r\nهر نفس نو مىشود دنيا و ما\r\nبىخبر از نو شدن اندر بقا\r\nعمر همچون جوى نو نو مىرسد\r\nمستمرى مىنمايد در جسد\r\n\r\nمىدانى چرا زندگى را مانند يك طناب طولانى مستقل مىبينى ؟ : -\r\n\r\nآن ز تيزى مستمر شكل آمده است\r\nچون شرر كش تيز جنبانى به دست\r\nشاخ آتش را بجنبانى بساز\r\nدر نظر آتش نمايد بس دراز\r\nاين درازى مدت از تيزى صنع\r\nمىنمايد سرعت انگيزى صنع . . .\r\nپس تو را هر لحظه مرگ و رجعتيست\r\nمصطفى فرمود دنيا ساعتيست ( 3 ) \r\nهر دمى مرگى و حشرى داديم\r\nتا بديدم دستبرد آن كريم ( 4 ) \r\n\r\nحال كه چنين است و تو هر لحظه در نوار مرزى زندگى و مرگ كه مفهوم بخش حيات است ، حركت مىكنى ، پس چرا مرگ را به شكل يك هيولاى وحشتناك در آورده‌اى . شاد باش و شاد زى و با خويشتن بگو : -\r\n\r\nز انكه مرگم همچو جان خوش آمده است\r\nمرگ من در بعث چنگ اندر زده است\r\n\r\n","description":"","footnote":" ( 1 ) دفتر پنجم ، ص 309 بيت 4 تا 11 . .  ( 2 ) دفتر پنجم ، ص 350 بيت 12 . .  ( 3 ) دفتر اول ، ص 25 بيت 54 تا 60 و بيت 52 . .  ( 4 ) دفتر پنجم ، ص 350 بيت 12 . . ","page_name":" 386 ","page_number":390},
  {"content":"\r\n\r\nمرگ بىمرگى بود ما را حلال\r\nبرگ بىبرگى بود ما را نوال\r\nبرگ بىبرگى تو را چون برگ شد\r\nجان باقى يافتى و مرگ شد\r\nظاهرش مرگ و به باطن زندگى\r\nظاهرش ابتر نهان پايندگى\r\nاز رحم زادن جنين را رفتن است\r\nدر جهان او را ز نو بشكفتن است ( 1 ) \r\n\r\nشما پاى مال شدگان حوادث محاسبه ناشدهء نفس كشيدن ، چه خيال مىكنيد ؟ راستى سير و تحول وجودى خود را نمىبينيد ؟ مگر نمىبينيد كه\r\n\r\nاز جمادى مردم و نامى شدم\r\nوز نما مردم ز حيوان سر زدم\r\nمردم از حيوانى و آدم شدم\r\nپس چه ترسم كى ز مردن كم شدم\r\nحملهء ديگر بميرم از بشر\r\nتا بر آرم از ملايك بال و پر\r\nوز ملك هم بايدم جستن ز جو\r\nكل شيء هالك الا وجهه\r\nبار ديگر از ملك پرّان شوم\r\nآن چه آن در وهم نايد آن شوم\r\nپس عدم گردم عدم چون ارغنون\r\nگويدم كانّا إليه راجعون ( 2 ) \r\n\r\nبا اين حال از كلمهء مرگ ، مردن : رفتن ، باز مىترسيد و بيم آن داريد كه تحول از حالى به حال عالىتر نابودى و مرگ باشد با آن تفسيرى كه شما براى زندگى و مرگ كرده‌ايد ، مانند موشى كه از ترس گربه ها در گوشه هاى لانه اش مىخزد ، روح خود را در لانهء بدن حفظ مىكنيد كه مبادا بيرون بيايد و گربه هاى طبيعى عوامل متلاشىاش بسازند ، بايد بترسيد . البته از چنين مرگ بايد هراس داشته باشيد\r\n\r\nآن چنان كه گفت جالينوس راد\r\nاز هواى اين جهان و از مراد\r\nراضيم كز من بماند نيم جان\r\nكه ز كون استرى بينم جهان\r\n\r\nآن بىنوا ( هر كه باشد جالينوس ، يا كس ديگر )\r\n","description":"","footnote":" ( 1 ) دفتر اول ، ص 76 بيت 1 تا 5 . .  ( 2 ) دفتر سوم ص 199 بيت 65 تا 67 و ص 200 بيت 1 و 2 و 3 . . ","page_name":" 387 ","page_number":391},
  {"content":"\r\n\r\nگر به مىبيند به گرد خود قطار\r\nمرغش آيس گشته بوده است از مطار\r\n\r\n( پريدن ) بىنوا گمان مىكرد كه روحش مانند موش است آرى ، آن روح كه عشق به خانه محدود و زود گذر دنيا پيدا مىكند ، مانند همان موش است ، كه در قفس كالبد ماديش از ترس گربه ها مخفى شده است ، بيرون آمدن همان و اسير چنگال گربه ها شدن همان شايد هم گمان مىكند كه دنيا مرگ و نابودى مطلق است .\r\n\r\nيا عدم ديده است غير اين جهان\r\nدر عدم ناديده او حشر نهان\r\n\r\nاين گونه تفكر و دريافت زندگى وضع جنين را بخاطر مىآورد و مثل او :\r\n\r\nچون جنين كش مىكشد بيرون كرم\r\nمىگريزد او سپس سوى شكم (\r\n\r\nكرم الهى براى رشد و تحول ) اين سر گردان وادى خود خواهى را ببين كه لطف الهى رويش را به سوى اصل ما وراى طبيعيش مىخواند ، او مىخواهد بر گردد و در ميان رحم تنگ و تاريك مادر قرار بگيرد و فكر مىكند :\r\n\r\nكه اگر بيرون نهم زين شهر گام\r\nاى عجب ديگر نبينم اين مقام\r\n\r\nعجبا ، چرا به اين دنيا قدم گذاشتم و از نهانگاه و قفس رحم بيرون آمدم ، اى كاش دريچه‌اى پيدا مىكردم و بر مىگشتم يك عمر همان تنگناى رحم را تماشا مىكردم و لذتها مىبردم نه تنها درى پيدا مىكردم بلكه‌اى كاش به قدر سوراخ سوزنى روزنه داشتم كه در رو در روى شكم مادر مىنشستم و از آن روزنه بدرون رحم نظاره مىنمودم گويندهء احمق اين جملات نمىداند كه همان احشاء و امعا و كثافات و رطوبتهاى درون رحم مادر همه و همه از اين مواد و پديده هاى جهان پهناور ماده است كه هم اكنون از زندگى در آن برخوردار است .\r\nچنان كه عناصر موجوده در اين جهان گستردهء مادى هم فيض وجودى خود را از لا مكان كه پشت پردهء طبيعى است ، مىگيرد . آرى : -\r\n","description":"","footnote":"","page_name":" 388 ","page_number":392},
  {"content":"\r\n\r\nآب و دانه در قفس گر يافته است\r\nآن ز باغ و عرصه‌اى دريافته است ( 1 ) \r\n\r\nكسانى كه بزندگى اين دنيا عشق و پرستش مىورزند ، روح ندارند ، بلكه خود طبيعى آنان است كه به شكل موشى در آمده ، كالبد بدنشان را لانه و اين دنياى فريبنده را براى خود وطن مىبيند .\r\n\r\nمرغ جانش موش شد سوراخ جو\r\nچون شنيد از گربگان او عرجوا (\r\n\r\nبالا برويد و مرغها را از آشيانه شان بگيريد )\r\n\r\nز ان سبب جانش وطن ديد و قرار\r\nاندرين سوراخ دنيا موش وار\r\nهم در اين سوراخ بنايى گرفت\r\nدر خور سوراخ دانايى گرفت\r\nپيشه هايى كه مر او را در مزيد\r\nاندرين سوراخ كار آيد گزيد\r\n\r\nراه براى پرواز مرغ جانش باز بود و مىتوانست بپرواز در آيد و جهانهايى را زير پا گذارد . اما :\r\n\r\nز ان كه دل بر كند از بيرون شدن\r\nبسته شد راه رهيدن از بدن\r\n\r\nاگر اين انسانهاى عنكبوت منش طبيعت واقعى روح خود را دريافته بودند ، امكان نداشت كه از لعاب دهنهاى خود و دهانهاى ديگران خيمه هايى در اين صحراى بىآب و علف بنا كنند ، خود را گرفتار آن خيمه هاى سست بنيان نمايند . بسيار خوب . حالا كه موش جان طبيعىاش نمىخواهد جز لانهء بدن چيز ديگرى را ببيند و او مىخواهد همواره در آن لانه خوش باشد و بغلطد . آيا اين موش جان طبيعى را به حال خود خواهند گذاشت ؟ ابدا ، زيرا : -\r\n\r\nگربه كرده چنگ خود اندر قفس\r\nنام چنگش درد و سرسام و مغص (\r\n\r\nمغص پيچش روده و اسهال )\r\n\r\nحصبه و قولنج و ماليخوليا\r\nسكته و سل و جذام و ماشرا (\r\n\r\nماشرا ورمى كه مادهء آن خون است )\r\n","description":"","footnote":" ( 1 ) دفتر سوم ص 201 بيت 13 تا 24 . . ","page_name":" 389 ","page_number":393},
  {"content":"\r\n\r\nگربه مرگ است و مرض چنگال او\r\nمىزند بر مرغ و پر و بال او\r\n\r\nمرغ يا موش جان گرفتار در لانهء بدن هم : -\r\n\r\nگوشه گوشه مىدود سوى دوا\r\nمرگ چون قاضى و رنجورى گوا\r\nچون پيادهء قاضى آمد اين گواه\r\nكه همىخواند تو را تا حكم گاه\r\nمهلتى خواهى تو از وى در گريز\r\nگر پذيرد شد ، و گرنه ، گفت خيز\r\nجستن مهلت دوا و چاره ها\r\nكه زنى بر خرقهء تن پاره ها ( 1 ) \r\n\r\nتنها با توجه و محاسبهء دقيق در زندگانى و قلمرو ما بعد زندگانى است كه خواهى گفت :\r\n\r\nمرگ شيرين گشت و نقلم زين سرا\r\nچون قفس هشتن پريدن مرغ را\r\n\r\nدر اين جهان ، كالبد تن كه لانهء موقتى براى مرغ روح است ، چونان قفسى است كه در ميان باغ گذاشته شده باشد مرغ از ميان سيمهاى قفس گلستان و درختان و جويبارها را مىبيند كه دسته دسته پرندگان ديگر در پيرامون قفسش ، آزادانه سرودها مىخوانند و داستانها مىگويند [ احساس پيوستگى فعاليتهاى عقلانى و وجدانى زندگان با ارواحى كه از اين خاكدان رخت بر بسته‌اند ، شبيه احساس همان مرغ گرفتار در قفس است كه در بارهء ارتباط با پرندگان آزاد دارا مىباشد . 
  ] بىنوا آن گرفتار در قفس ، كه بهواى آزادى در فضاى سبزه زار شاداب و خرم ، نه اعتنايى بخوراك دارد و نه صبر و شكيبايى . بىچاره مضطربانه : -\r\n\r\nسر ز هر سوراخ بيرون مىكند\r\nتا بود كاين بند از پا بر كند\r\n\r\nحال كه در قفس محدود ، دل و جان آن پرنده در بيرون از آن قفس پر مىزند ، اگر در آن قفس گشوده شود چه خواهد كرد : -\r\n\r\nيك لحظه در اين بام بلا خيز نمىماند\r\nاين مرغ دل افسرده اگر بال و پرى داشت\r\n\r\nمىبيند كه با اسيرى در لانهء قفس نمىتواند آزادانه در فضاى عالم هستى به پرواز\r\n","description":"","footnote":" ( 1 ) دفتر سوم ، ص 201 بيت 32 تا 44 . . ","page_name":" 390 ","page_number":394},
  {"content":"\r\nدر آيد : -\r\n\r\nاو همىخواهد كزين ننگين قفس\r\nصد قفس باشد بگرد اين قفس ( 1 ) \r\n\r\nتا با آن قفس مشغول شود و ديده گانش به فضاى باز خيره گردد .\r\nاين مردم وحشت زده از مرگ را به جوينده آب هم مىتوان تشبيه كرد :\r\n\r\nمرگ او آب است و او جوياى آب\r\nمىخورد و الله اعلم بالصواب ( 2 ) \r\n\r\nاى آنان كه زبونى و پستى سر تا سر زندگانى تان را تباه ساخت و نتوانستيد ، بزندگانى نورانى و واقعى نايل شويد ، بكوشيد روزگار باقى مانده را از طعم حيات بخش زندگى بهره ور گرديد ، باشد كه بتوانيد چشم از اين دنيا مردانه و آزادانه ببنديد . ( 3 ) \r\n1 - مقدار رسميت بحث از مرگ در علوم و فلسفه ( 4 ) \r\nدر اين مقدمه كه عبارت از بررسى مقدار رسميت بحث از مرگ در علوم و فلسفه است ملاحظهء دو مسئلهء مختصر و در عين حال خيلى با اهميت لازم و ضرورى به نظر مىرسد :\r\nيك - اين كه شناسايى هر حقيقتى براى دانشمند يا فيلسوف هنگامى به طور صحيح و كامل امكان پذير مىگردد كه مفهوم مقابل آن حقيقت نيز به طور روشن درك شود ، از روزگاران كهن جملهء معروف ( اشياء را با اضداد آنها مىتوان شناخت ) در تمامى معارف ما ، مورد تصديق قرار گرفته است ، بلكه مىتوان گفت از جنبهء اپيستيمولوژى هر روز به استحكام علمى و فلسفى جملهء مزبور افزوده مىگردد و امروز به عنوان يكى از مسائل مربوط به قانون تكاپوى اضداد معرفى مىگردد .\r\nو ما اين مبحث را به طور مشروح در مجلد ششم از مجلدات تفسير و نقد و تحليل مثنوى بررسى كرده‌ايم .\r\n","description":"","footnote":" ( 1 ) دفتر سوم ، ص 201 بيت 5 تا 11 . .  ( 2 ) دفتر سوم ، ص 200 بيت 4 . .  ( 3 ) دفتر چهارم ، ص 12 بيت 309 . .  ( 4 ) مقدارى از اين مباحث مرگ در رسالهء كوچكى چاپ شده است . . ","page_name":" 391 ","page_number":395},
  {"content":"\r\n\r\nبنا به قانون مزبور شناسايى صحيح غائلهء مرگ بفهميدن حقيقت و پديدهء زندگى پيوستگى دارد .\r\nدوم - اين كه : اندازهء رسمى بودن هر موضوع و قانونى در قلمرو فلسفه و علوم با ثبوت جزمى يا اطمينانى و يا احتمالى آن موضوع و قانون ارتباط دارد » هر حقيقتى كه در علوم يا فلسفه بدرجهء نهايى اثبات برسد ، آن حقيقت از رسميت كامل برخوردار است .\r\nچنان كه اگر با كمك فرض و تئورى بدون اين كه بدرجهء نهايى اثبات برسد « روشنايى جزئى پيدا كند » به همان اندازهء مشخص برسميت جزئى شناخته مىشود . مثلًا امروز مركب بودن آب از دو عنصر اكسيژن و هيدروژن حقيقت رسمى است . بدين معنى اگر كميت رسمى بودن هر حقيقتى را صد درجه قرار داد كنيم ، پديده مزبور همان كميت را دارا است . ولى رابطهء عدم حتميت در فيزيك يك قضيه رسمى حتمى نمىباشد .\r\nپس از روشن شدن اين دو مسئله مىگوييم : غائله مرگ يكى از آن پديده هايى است كه به دو سبب از جنبهء شناسايى در قلمرو علوم و فلسفه غير رسمى بوده و بحدود صد درجه معلوميت نرسيده است .\r\nجهت يكم - مجهول بودن حقيقت زندگى است كه موجب تاريكى حقيقت مرگ گشته است ، براى توضيح اين جمله محتاجيم كه نظرى به پديدهء زندگى و حقيقت آن بيندازيم :\r\n2 - نظرى به حقيقت و پديدهء زندگى در مقابل مرگ\r\nنتيجه‌اى كه از بذل مساعى و تلاشهاى طاقت فرسا در قرون اخير در ميدانهاى مختلف زيست شناسى نصيب معارف بشرى گشته است ، متجاوز از ده نظريه را در حقيقت و پديدهء زندگى مورد مطالعه دانشمندان و در درجه دوم مورد دقت فلاسفه قرار داده است ، مىتوان گفت : هر يك از آن نظريات و بررسىها با عينكهاى مختلفى انجام گرفته است . همه مىدانيم كه قدرت غير قابل مناقشهء قوانين مكانيكى در رو بناى\r\n","description":"","footnote":"","page_name":" 392 ","page_number":396},
  {"content":"\r\nجريانات طبيعى به معناى اعم در افكار دانشمندان اقتضا كرده است كه پديده هاى حياتى را نيز يك عده مسائل ساده مكانيكى جلوه دهند .\r\nالبته اين روش تا آن جا كه نمود و نتيجه كاوش وابسته به عوامل طبيعى است پيروزى و رسميت قابل توجهى پيدا نموده است . مثلًا گفته مىشود خاصيت سلول فلان پديده است . ماده كلوئيدى يا سريشمى چنين اقتضا مىكند ، در حالت انفراد فعاليت معين و در حال اجتماع خواص ديگرى دارند .\r\nروشنايى علمى ما در اين حدود قابل توجه و تا اندازه‌اى موضوع زندگى را از محبوس شدن در زندان خيال رهايى مىبخشد .\r\nولى نكته با اهميتترى كه افكار بشرى در جستجوى راه حل آن بسر مىبرد ، اين است كه آيا اين مقدار روشنايى موضوع ، تمامى آرمان علمى و فلسفى واقعى ما را راجع به حقيقت و پديده زندگى بر مىآورد .\r\nو اگر چنين فرض شود كه امثال هنرى برگسون كه از حيث عدد و قدرت فكرى كمتر از امثال لوب نيستند ، به كدامين علت در حقيقت زندگى با فرمولهاى وسيع و طولانى فلسفه نظر نموده ، گاهى هم از خستگى بشعر سرودن مىپردازند ؟ تعيين مواد زندگى و فعاليتها و چگونگى خواص آنها شبيه به تعيين مواد مخ و فعاليتها و چگونگى خواص آنها است : بلى هيچ كس منكر نيست كه مواد مغزى عبارت از سلولها و اعصاب مختلف الشكل و بافتهاى دقيق است .\r\nهمچنين تا حدود زيادى روشن است كه هر يك از حافظه و تخيلات و اراده و تفكر مراكز مادى معينى دارند ، با همهء اين روشنايىها دستگاه روان شناسى را نمىتوان به اجبار با قوانين\r\n","description":"","footnote":"","page_name":" 393 ","page_number":397},
  {"content":"\r\nفيزيولوژى و شناسايىهاى عضوى تفسير و تشريح نمود . بلى ، ماده زندگى فرضا همان كلوئيدى و يا سريشمى است ، و ليكن غريزه توالد و تناسل و انفعالات عاطفى و ده ها امثال اين معانى را در مورد مزبور چگونه تشريح كنيم ؟ بلى مركز حافظه را مخ مىدانيم ، ولى هزاران حوادث ضد و نقيض و تحولات مادى مغز را با بقاء ميلياردها واحد در حافظه در طول زندگى كه در يك مركز مادى جمع مىگردند ، نمىتوان با قوانين فيزيولوژى و شناسايىهاى عضوى تفسير نمود . غالبا خود دانشمندان فيزيولوژى هم از اين نكته غفلت نورزيده‌اند . آنان نيز مانند علماء پسيكولوژى اين حقيقت را دريافته‌اند كه : مواد محسوسه زندگى از قبيل سلولها محصولات غير مادى ايجاد مىكنند ، ولى آنان با جملهء معروف ( خواص زندگى كيفيتهايى است كه از كميتها ايجاد مىگردد ) مىتوانند كار تخصصى خود را انجام بدهند . ما هم ترديدى نداريم كه : در آن عصر كه اين جمله از فرمول وسيع فلسفى بفرمول دقيق رياضى و فيزيكى مبدل گردد ، معماى زندگى حل و فصل خواهد شد ، متاسفانه تا كنون اين جمله را اگر چه در كتابهاى فيزيولوژى مىنويسند ، با اين حال هنوز يك معناى فلسفى را در بر دارد . و بهر حال اگر بخواهيم مثالى براى اين مسئله بغرنج بيان كنيم بايد قطعات منظره‌اى را به ياد آوريم كه اجزاى آن قطعات مركب از حقايق مادى است از قبيل رودخانه و درختان سبز و چمنزار شاداب و غيره ، ولى اجتماع اين قطعات قابل كميت ، كيفيت خوش آيندى را ايجاب مىكند و آن كيفيت و چگونگى قابل سنجشهاى كمى نبوده و با قوانين مادى قابل توضيح نيست . بلى ، تفاوت ميان تبديل كميت بكيفيت در مثالى كه گفتيم ، با زندگى ، در اين است كه عمده درك كيفيت و زيبايى آن در منظرهء مزبور مربوط به احساس ما بوده ، در صورتى كه در حقيقت زندگى با قطع نظر از انعكاس در احساس ما ، پديده‌اى بنفسه به عنوان كيفيت واقعيت خارجى دارد . يعنى در موجود زنده تمايل ببقاء و توليد مثل و عاطفه و احساس و اراده و در زنده هاى عالىتر مانند انسان ، تجسيم و حس زيبا شناسى و تفكر و اختيار ، كيفيتهايى هستند كه واقعيت خارجى دارند ، با در نظر گرفتن مضامين جملات گذشته و تصديق اين كه مواد زندگى حقايقى هستند كه پديده هاى غير قابل كميت را نتيجه مىدهند نظريهء آن علماء زيست شناسى و بخصوص دانشمندان فيزيولوژى كه مىگويند : حدود بحث از نمودهاى زندگى عبور ننموده و فقط در تشريح وقايع محسوسه متوقف مىگردد ثابت گشته و راجع بحقيقت فلسفه عاليه زندگى ، بيانات علمى و فلسفه ما كوتاه مىگردد ، با اين كه فعلا در نصف دوم قرن بيستم زندگى مىكنيم ، موقعى كه شعرا و\r\n","description":"","footnote":"","page_name":" 394 ","page_number":398},
  {"content":"\r\n\r\nزيست شناسان و فيلسوفان را به ياد مىآوريم بينيم : هنوز از مقدمات اوليه زندگى عبور نكرده همگام با ابو العلا مىگويند : -\r\n\r\nالذى حارت البرية فيه\r\nحيوان مستحدث من جماد (\r\n\r\nآن چه كه مردم در بارهء آن در حيرتند ، زندگى است كه از جماد توليد مىگردد ) .\r\nجهت دوم - فرض كنيم : حقيقت زندگى را فهميديم و هيچ گونه نكته ى تاريكى در آن حقيقت باقى نماند . در نتيجه مرگ را نيز شناخته و با فرمول ساده رياضى گفتيم : مرگ يعنى منهاى همان زندگى شناخته شده ، ولى در آن موقع با مسئلهء حيرت آميزتر از مرگ روبه رو گشته ، از اسرار و غائلهء پس از مرگ سؤال خواهيم كرد . توضيح اين جمله به تفصيلى نيازمند است كه در صفحات بعد متذكر خواهيم شد .\r\n3 - نظرى به مرگ از جنبهء ادراكات عمومى ( مرگ مجمع نظريات متناقضه )\r\nمتفكرى را سراغ نداريم كه در هنگام مطالعهء نظريات متناقضهء در باره مرگ مانند تماشاى منظره خود مرگ بهت زده و دچار وحشت نگردد . تقريبا هم مىتوان گفت : تا اندازه‌اى حق بجانب آنهاست ، زيرا كيست كه از تصور شرمندگى شگفت آور اين زندگى پوچ و فريبنده ، در عين حال با طراوت در مقابل قيافهء كاملًا جدى مرگ ، ادراكات متعارف خود را از دست ندهد ؟ چنان كه در گذشته اشاره كرديم ، دانايان جهان گاهى از تفسير حقيقت مرگ از روى قوانين فيزيولوژى ناتوان گشته ، بفرمول بندى بىسر و ته فلسفه مىپردازند . بديهى است كه فرمولهاى به آن عموميت پهناورى نيز از بر آوردن آرمان حس كنجكاو آنها و حساسيت عموم انسانها در مقابل مرگ بر نيامده ، اين دفعه با قيافه پردازيها و شعرهاى خوش آهنگ حل معما را به عهده مىگيرند .\r\n","description":"","footnote":"","page_name":" 395 ","page_number":399},
  {"content":"\r\nاين يك قانون عمومى است : هنگامى كه موضوع علمى و فلسفى از دسترس حواس و منطق عقل بر كنار بوده باشد ، در اين صورت هر كسى بمقتضاى تفكرات خود صورتگرىهاى حدسى و تخمينى خواهد نمود .\r\nتا كنون هيچ يك از فرزندان آدمى پس از عبور از جنگل سحر آميز مرگ با طرق متعارفه باز گشت ننموده است ، تا حقيقت مرگ را آن چنان كه مشاهده نموده است ، با زبان معمولى تشريح كند ، به همين جهت است كه اين حقيقت مرموز در نظر كسانى كه زندگى را آخرين منزل مىدانند با قيافه بسيار زشت و هولناك جلوه نموده و بالعكس ، اشخاصى كه به حقيقت زندگى آشنا و علل نتايج آن را دقيقاً مطالعه نموده‌اند مرگ در نظر آنان گذرگاهى است و يا مرگ اول فصل درو كردن محصولى است كه در مزرعهء زندگى تخم آن را پاشيده و با تحمل و تلاشهاى طاقت فرسا در تربيت آن كوشيده‌اند .\r\nبراى اين گونه اشخاص مرگ با صورت زيبا و دلارام تجلى مىكند و مطابق همين منطق روشن ، اقامتگاه پس از مرگ يا زير خاك تيره براى دستهء اول ، يعنى آنان كه مرگ را پايان زندگى مىدانند ، مانند سيه چالى است كه با تازيانه آتشين به سوى آن رهسپار گشته‌اند . و بالعكس ، براى گروه دوم آن خاك تيره در صورت خوابگاه پر جلال و آرامش با عظمتى - خود نمايى مىكند .\r\nاين جملات حقايقى است كه عموم افكار كوچك و بزرگ با وجدان و فطرت بىآلايش ادراك مىكنند ، اختيار با من و شماست كه آن را در جملات فلسفى و اخلاقى بگنجانيم و يا در قافيه هاى شعرى .\r\nابيات زير را كه جلال الدين در بارهء پديدهء مرگ مىگويد ، در حقيقت هم از هولناك بودن هيولاى مرگ مىكاهد و هم بىاعتنايى زندگى پرستان را به مرگ محكوم مىنمايد :\r\n\r\nمرگ هر يك اى پسر هم رنگ اوست\r\nآيينهء صافى يقين هم رنگ اوست\r\nاى كه مىترسى ز مرگ اندر فرار\r\nآن ز خود ترسانى اى جان هوش دار\r\n\r\n","description":"","footnote":"","page_name":" 396 ","page_number":400},
  {"content":"\r\n\r\n\r\nروى زشت توست نى رخسار مرگ\r\nجان تو همچون درخت و مرگ برگ\r\nگر به خارى خسته‌اى خود كشته اى\r\nوز حرير و قز درى خود رشته اى\r\n\r\nپس اى انسان ، براى فهم مرگ و آرامش در مقابل آن - چنان زى كه چون هنگام فرا خواندنت براى شركت در جمع فزون از شمار كاروانيانى رسد كه روى به جانب قلمرو مرموز دارند ، تا در آن جا هر يك در اطاق خاص خود در منزلگه خاموش مرگ بار اندازند و خانه گيرند ، تو همچون آن بنده نباشى كه با تازيانه روانه سيه چالش مىكنند ، بلكه آن كس باشى كه با قدمهاى استوار و با قوت دل بجانب اقامتگاه جاودانى خويش مىرود ، تا در آن جا رو پوش خود را بر بستر خاك بگستراند و آن گاه به زير آن رود و ديده براى خوابى پر رويا و دل پذير بر هم نهد و در آن منزلگاه با عظمت انتظار ملاقات نهايى روز واپسين را بكشد .\r\n4 - پيش از مرگ و پس از مرگ\r\nموريس مترلينگ و عده ديگر از متفكرين ، با اشتياق زيادى براى تصوير حقيقت مرگ قلم بر دست گرفته و صفحات زيادى را اشغال نموده متاسفانه مطالعه كنندگان در هيچ يك از آن صفحات در باره تشريح حقيقت خود مرگ ، چيز قابل توجهى نديده‌اند ، بلكه هر چه كه از تفكرات نويسندگان تراوش كرده در مسائل مربوط به پيش از مرگ و پس از مرگ بوده است .\r\nاگر مرگ را به دالان و پيش از مرگ را بكوچه و پس از مرگ را به حياط تشبيه كنيم متفكرين مزبور بدون عبور از دالان از كوچه بحياط طفره زده‌اند ، آرى هر كس كه عنقا نديده است صورت عنقا را مطابق فكر خود خواهد كشيد .\r\nما نمىگوييم دو مسئله پيش از مرگ و پس از مرگ اهميتى ندارد ، بلكه بالعكس مىگوييم : هر دو موضوع فوق العادهء جالب توجه است و چنان كه خواهيم گفت : اسرار پس از مرگ يقيناً مهمتر از خود مرگ است ، ما مىگوييم :\r\nمتفكرين با اين كه ادعاى تشريح مرگ نموده‌اند ، ولى از عهدهء اثبات آن\r\n","description":"","footnote":"","page_name":" 397 ","page_number":401},
  {"content":"\r\n\r\nبر نيامده‌اند . اكنون ارزش علمى و فلسفى آن جملهء مختصر را كه على عليه السلام آن يگانه پيروز بر زندگى و مرگ فرموده است آشكار مىگردد .\r\n« كم اطردت الايام ابحثها عن مكنون هذا الامر ، ابى الله ألا أخفاءه . هيهات علم مخزون » ( 1 )  ( بسا روزگار از حقيقت مرگ تفتيش و بررسى نمودم ، مشيت الهى آن را پنهان داشته است [ دور است تفكرات از شناسايى آن 
  ] مرگ از معلومات مخفى و مخزون است . )\r\n5 - تسليتى كه اپيكور در باره غوغاى سرانجام به پيروانش مىداد\r\nاپيكور و اپيكوريان ديروز و امروز مانند آن مشاطه‌اى كه عروس را براى داماد تزيين مىكند و خود از آن محروم است براى مرگ خط و خال زيبايى مىكشد و اولاد آدم را از واهمه و هراس آخرين ساعت زندگى آسوده خاطر مىسازد . اپيكور چنين مىگفت : چرا از مرگ مىترسيد ؟ ترس از مرگ كودكانه است ، زيرا تا احساس هست مرگ نيست و تا مرگ فرا رسد احساسى در كار نيست . اپيكور با اين يك مصرع شعر در عبارت فلسفه كه به احتمال قوى براى باز كردن راه فرار از احساس تكليف و انجام وظيفه سروده است ، آواز خوانى آن كودك را به ياد مىآور كه در شب تاريك سر انگشتهاى خود را با فشار زيادى به گوش خود نهاده و نفس زنان مىدود و مىخواند و شايد هم تصادفا اين شعر را بخواند :\r\n\r\nمنم آن پيل دمان و منم آن شير يله\r\nنام من بهرام گور و كنيتم بو جبله\r\n\r\nيا اگر بخواهيم مقدارى جدىتر صحبت كنيم مىگوييم : عبارت مزبور اپيكور شبيه به خوش گذرانىها و بازىهاى كودكانه‌اى است كه پنجاه و شصت ساله هاى\r\n","description":"","footnote":" ( 1 ) نهج البلاغه ، ج 2 ص 45 . . ","page_name":" 398 ","page_number":402},
  {"content":"\r\nامروزى ما چه در غرب و چه در شرق انجام مىدهند ، در حالى كه آن خوش گذرانيهاى كودكانه مطابق مقتضاى طبيعى آنان نبوده و تنها براى تاخير انداختن خزان پيرى است ، اگر چه براى چند روز محدود بوده باشد . اين ساختگى گاهى به طورى سرد و غير مناسب است كه هر انسان بينا را در موقع توجه بواقعيت شرمنده و سر افكنده مىگرداند .\r\nمن نمىدانم شايد انسانى پيدا شود و معناى سر انجام و غائله پس از مرگ را بدون نظر بزندگى با آن جمله كوتاه اپيكور خاتمه دهد . ولى اگر چنين انسانى در تاريخ پيدا مىگشت ، عبارت اپيكور از فلسفه گويى به يك فرمول آزمايش شده تبديل مىيافت و قلمهاى نويسندگان مرگ را با صورت ديگرى نشان مىدادند .\r\nآن چه كه با اندك تامل در وضع اپيكور مىتوان فهميد ، اين است كه اپيكور فيلسوف با آسودگى خاطر در حال گردش در باغ هنگامى كه طبيعت زندگى از درخت و گل و حيوان و انسان به روى او لبخند مىزد و در حالى كه گوش و زبان و قلب و مخ و جگر و حافظه و ارادهء اپيكور مشغول انجام وظيفه خود بودند ، ناگهان شعر مزبور كه از قبيل :\r\nآن چه در چشم مىرود خوابست و آن چه در جوى مىرود آبست . از قريحه اش تراوش نموده و اسرار آميزترين معماى معلومات بشرى را حل و فصل نموده است آيا شما عاقلى سراغ داريد كه بگويد : احساس با مرگ جمع مىشود ؟ كدامين داراى شعور است كه بگويد : حركت با سكون جمع مىشود ؟ تا ما در رد اين جملهء سفاهت آميز بگوييم : نه خير ، حركت با سكون جمع ن مىشود .\r\nولى از آن طرف اپيكور يكى از فلاسفه به شمار مىرود . نمىتوان باور كرد كه اين جملهء توضيح واضحات را بدون علت و غرض بزرگى گفته است . پس از تامل زيادى در روش فلسفى اپيكوريان اين حقيقت به نظر مىرسد كه : اپيكور هم به نوبت\r\n","description":"","footnote":"","page_name":" 399 ","page_number":403},
  {"content":"\r\nخود مانند ديگران از تماشاى دور نماى جهان پهناور مطلقى كه از شكافهاى ديوار مرگ بهمگان چشمك مىزند نگران و در شكنجه بوده است .\r\n( آرى ، كدامين شير دل نيرومند است كه در مقابل چشمكهاى آن طرف ديوار به زانو ننشيند ؟ آن كدامين قوى دل است كه با تصور گسيختن تار و پود زندگى در ظاهر و احتمال ادامهء آن پس از عبور از دهليز مرگ ، بطپش دل گرفتار نگردد ؟ ) از آن طرف چاره جويى و راهنمايى در مقابل اين منظرهء هولناك منحصر به دو راه بوده است :\r\n1 - تأمين عاقلانه‌اى كه تمامى مليون جهان بشرى با پيشوايان ما فوق الطبيعه ( انبياء ) انتخاب نموده‌اند .\r\n2 - نديده گرفتن آن منظره و در هنگام ياد آورى و تفكر در مرگ و پس از مرگ كه با نيشهاى مخصوص به خود مشاعر هر متفكرى را شكنجه مىدهد ، با امثال جملات مزبور تسليت دادن .\r\nاپيكور راه دوم را انتخاب مىكند و تأمين روز واپسين را ضرورى نمىداند . شيرينتر از توضيح واضحات اپيكور جمله يكى از فيلسوف مآبها است كه مىگويد :\r\nچرا در فهم حقيقت مرگ ، مغز خود را آزار مىدهيد ؟ من تمامى اسرار را با يك جمله مختصر مىكنم : زندگى اتصال روح است به بدن . مرگ انفصال روح است از بدن .\r\nگويى اين معنى هم منكرى داشت و اگر اين جمله مزاح آميز به داد معماى مرگ نمىرسيد ، تمامى اولاد آدم در فكر روز واپسين خود انتحار مىكردند در مقابل اين گونه دعاوى كافى است كه گفته شود :\r\nبه هر حال خواه اولاد آدم اين موضوع را جدى تلقى كنند يا به شوخى بر گذار نمايند ، عبارت ذيل را بالزاك كه يكى از همين اولاد آدم و هم نوع اپيكوريان است ، مىنويسد : « كدام كتاب را در اقيانوس ادبيات شناور مىيابيد كه از حيث نبوغ بتواند\r\n","description":"","footnote":"","page_name":" 400 ","page_number":404},
  {"content":"\r\n\r\n\r\nبا اين خبر روزنامه برابرى كند : « ديروز ساعت چهار زن جوانى از فراز پل دزار خود را به رودخانه سن انداخت « ( 1 ) \r\n6 - غوغاى مرگ و غائلهء پس از مرگ\r\nالف - غوغاى مرگ\r\n- عضوى كه از پديدهء زندگى بهره مند است ، حد اكثر و آخرين تلاش را براى حفظ زندگى انجام خواهد داد ، زخم و جراحت و بيمارى اگر چه براى اندك مدتى هم بوده باشد با خواسته هاى زندگى موافقت ندارد ، لذا در موقع كشمكش عضو زنده‌اى با زخم و جراحت و بيمارى ، روح يا ( من ) يا ( تشكيلات مخصوص اعصاب ) در اذيت و آزار است و آن عضو براى تمامى ساختمان زندگى واسطه احساس درد مىشود ، تا آن جا كه گاهى بيمار آرزوى مرگ كرده در صدد انتحار بر مىآيد . اكنون اين سؤال بما متوجه است ، آيا هنگامى كه مرگ با تمامى اعضاء ظاهرى و باطنى بازى مىكند و يك يك تار و پود زندگى را از هم مىگسلد شكنجه و زحمتى وجود ندارد ؟ بعضى ديگر از نويسندگان گذشته و معاصر مىگويند : درست است كه در حال جان كنش حركت با سكون گلاويز گشته و بدون شك تبديل حركت به سكون ، درد و رنج كلى را ايجاب مىكند ، ولى مدت آن درد و رنج اندك بوده و بساعت و دقيقه ها معين و محدود است .\r\nمن اين جمله را از اپيكور نديده‌ام ، ولى بىجا نيست كه اين مطلب هم براى تكميل جملهء اپيكور گفته شود . به نظر مىرسد اين خوش گمانى هم در نتيجهء عدم فكر ايجاد مىگردد ، اين ساده لوح گمان كرده است ادراكات و مشاعر آن كس كه زندگيش در پنجهء نيرومند مرگ گرفتار است ، مانند ادراكات آن فيلسوف و يا غير فيلسوف از مردم متعارف است كه در ساعات خوش گذرانى با دل آسوده براى دقيقه و ساعت و روز و ماه مفهوم مشخص معين مىكند ، بديهى است كه واقع از اين قرار نيست\r\n","description":"","footnote":" ( 1 ) چرم ساغرى ، بالزاك ترجمهء به آذين ص 23 . . ","page_name":" 401 ","page_number":405},
  {"content":"\r\n\r\nزيرا هنگامى كه ادراكات و قواى حساس انسان در اثر بپايان رسيدن زندگى مختل مىگردد ، دقيقه و ساعت و غيره از محدوديتهاى اندازه گيرى زندگان خارج شده مقدار زمان كشش غير متناهى به خود مىگيرد .\r\nبلى ، من و شما كه از دور منظرهء طوفانى مرگ را تماشا مىكنيم چنين گمان مىكنيم كه بفاصلهء ده دقيقه يا يك ساعت آن شخص مرده از دالان مرگ عبور نمود ، آن چه كه اين روزها عده زيادى از علماء روان شناس و روان پزشكان مىگويند بىارتباط گفتار نيست .\r\nدر حال جان كنش جنبش و لرزشهاى مخصوصى توام با مقدارى الكتريسيته در اعصاب دماغى ايجاد مىگردد ، در آن حالت نوسانات مختلفى در مغز ديده مىشود كه كاشف از بروز دادن حافظه حوادثى راست كه انسان در طول زندگى از آنها عبور نموده است . ظن قوى مىرود : جمله عالى على بن ابى طالب عليه السلام به همين معنى اشاره كند :\r\n( شخص در حال جان كنش بان چيزهايى كه عمر خود را با آنها سپرى نموده و روزگار خود را بپايان رسانيده است توجه مىكند .\r\n( يفكر فيم افنى عمره و فيم اذهب دهره .\r\nاجتماع صدها هزار از حوادث در چند دقيقه با اندازه گيرىهاى متعارف ابدا سازش ندارد . روبه رو شدن با تمامى زندگى در چند لحظه با اهميتتر از آن است كه با عبارات پر از بىاعتنايى به حقيقت امر بتوان بر گذار نمود .\r\nاين بود مسئله اول كه افكار بشر را جلب نموده است ( غوغاى مرگ ) .\r\nب - غائلهء پس از مرگ\r\n- تمامى افراد بشر ، كم و بيش بدون استثناء از نظر خود مىگذرانند كه آيا حقيقتا اين زندگى با طراوت بخاموشى و سكون وحشت بار مبدل خواهد گشت ؟ اين خاموشى تا بىنهايت ممتد است ؟ يا چنان كه اين زندگى با طراوت پس از خاموشى مطلقى ايجاد شده است ، پس از وداع اين زندگى نيز دوباره زندگى جاودانى شروع مىگردد ؟ بلى .\r\n","description":"","footnote":"","page_name":" 402 ","page_number":406},
  {"content":"\r\n\r\nيا سبو يا خم مىيا قدح باده كنند\r\nيك كف خاك در اين ميكده ضايع نشود\r\n\r\nبا اين كه خاموشى بىنهايت در كار نيست ، چه منظره شاعرانه و بهت آورى دارد آرى خاكدان سياه تماشا گه شگفت آورى است ، تشخصات به طورى محو و نابود مىگردد كه قلب عادلانه سقراط را با مخ بيباك چنگيز و نرون خونخوار و استخوان جمجمه جمشيد و اسكندر و كيكاوس را با دندان يك فرد خار كن و زحمتكش مىتوان در يك مشت خاك مطالعه نمود .\r\nانسان زنده با چشمان خمار و عارض گلگون و اعضاء لطيف در حالى كه از تمامى لذايذ دنيا برخوردار است ، حتى ميليونها نفر را هم در زير فرمان خود دارد ، چگونه تصور مىكند كه ممكن است روزى فرا رسد و همين خورشيد و ماه و ستارگان بدون كوچكترين اعتنا و مانند هميشه به حركت و نور افشانى خود مشغول باشند و چشمان خمار و عارض گلگون و اعضاء لطيفش بيك مشت خاك تيره مبدل گشته يا به صورت صخرهء استوارى در آيد ؟ و خار مغيلانى ريشه هاى خود را در درونش بگستراند و در كالبدش فرو برد ، سپس با گاو آهن روستا بچهء زحمت كشى در هم نوردد .\r\nگياهان و خارهاى زهر آگين آن جمجمهء پر باد را كه با خاك تيره پر شده است براى خود محل روييدن فرض نموده و منظره رقت بارى براى تماشا كنندگان و در عين حال براى كژدم و مور و مار دخمه هاى زير خاك ، سايبان و تفريح گاهى ايجاد كند .\r\nشبانگاه اقيانوس لاجوردين با دل سوزى مخصوصى چند قطره اشك نثار آن جمجمه نمايد كه شايد بتواند شعله هاى چند سال زندگى محدود آن را خاموش كند . يقين است كه سر نوشت آن عاشق زندگى در همين جا خاتمه نمىيابد . زيرا آن روستا بچه زحمتكش براى مزرعهء محقر خود يك نفر پاسبان مجانى جستجو مىكند لذا محتويات آن جمجمهء حيرت انگيز را با بىرحمى تمام خالى مىكند و چوب خشكيده‌اى از سوراخ دماغ يا چشم و يا گوش آن فرو برده در حالى كه مانند\r\n","description":"","footnote":"","page_name":" 403 ","page_number":407},
  {"content":"\r\nآتش گردان در دستش مىگرداند به عنوان پاسبان بدون مزد در مزرعهء خود نصب مىكند .\r\nاكنون موقع آن رسيده است كه آن كاسهء سر پر حوادث دو كار انجام دهد يكم اين كه : پاسبانى مزرعه را انجام دهد ، دوم تماشايى بان فضاى پهناور كند كه روزى چند ستارگانش شاهد زندگى تباه او بوده است .\r\nاين است مسافرت با منظره‌اى كه تمامى افراد انسانى با قطار سوت زنان زمان به سوى آن رهسپارند . مركب باد پاى زمان در خلال تمامى اعصار و قرون فرزندان آدم را از جوانان سبز خط تا آنان كه در زير بار سنگين سالها پشت خم كرده‌اند ، از ساده لوحان تا صاحب نظران ، از بىنوايان تا نيرومندان از مردم عامى تا فلاسفه و دانشمندان و انبياء ، يكايك حمل نموده و در زير خاك تيره بمنزلگه جاودانى خود مىرساند و به قول بريانت » تا در دنبال آنان نوبت آنها فرا رسد كه حتى ديده به روى اين جهان نگشوده‌اند » .\r\nاگر فرزندان آدم يقين داشتند كه قضيهء سرانجام و سر نوشت آنها در همين جا خاتمه مىيابد ، چندان نگرانى و ناراحتى احساس نمىكردند ، زيرا با اين كه همگان به طور قطع منظره هاى مزبور را در آينده خود مىبينند و مىگويند .\r\n\r\nيدفن بعضنا بعضا فيمشى\r\nاواخرنا على هام الاوائل (\r\n\r\nبعضى از ما بعض ديگر را به خاك مىسپاريم و آيندگان ما روى جمجمه گذشتگان حركت مىكنند ) .\r\n\r\nاز تن چو برفت جان پاك من و تو\r\nخشتى دو نهند بر مغاك من و تو\r\nو آنگاه براى خشت گور دگران\r\nدر كالبدى كشند خاك من و تو\r\n\r\nبا اين حال در مقابل دو سؤال زانوى تسليم به زمين مىزنند ، و اظهار ناتوانى مىكنند :\r\nيكى اين كه : با هزاران تسليتهاى منكرين ما وراى مرگ ، چرا از گسيخته شدن تار و پود زندگى مىترسند ؟\r\n","description":"","footnote":"","page_name":" 404 ","page_number":408},
  {"content":"\r\n\r\nدوم اين كه آيا كدامين دليل قطعى شما را به محاصره شدن در همين كاشانهء طبيعت از ابتداى حالت جنين تا گردنهء هراس انگيز مرگ راهنمايى كرده و غائلهء پس از مرگ را به طور قطع منفى ساخته است ؟ اگر چنين دليلى داشتيد ، چرا بهمهء افراد انسانى تسليم نكرديد ، تا همگان مانند شما از آرامش برخوردار گشته و هيچ گونه نگرانى در بارهء روز واپسين نداشته باشند ؟ چه اندازه بجا بود كه روزى بعضى از آن متفكرين كه با تسليت موقت آن هم محدود بهنگام بحث و مذاكرهء فلسفى به گمان خود ، مردم را از انديشهء وخامت غوغاى مرگ و غائلهء ما وراى مرگ باز مىدارند ، به خود مىآمدند و دقيقتر و مفيدتر فكر مىكردند و راه تأمين عاقلانه را در زير پاى فرزندان آدم هموار مىنمودند .\r\n7 - عوامل نگرانى و اندوه در هنگام تجسم هيولاى مرگ\r\nابن سينا عوامل ترس و نگرانى و اندوه در هنگام تجسم هيولاى مرگ را بقرار زير مىگويد : ( 1 )  » 1 - جهل به ماهيت مرگ . » چون هيچ انسانى از طرق معمولى نتوانسته است جدايى روح از بدن را در خود مشاهده نمايد ، را هم كه در ديگران ديده است حركات و سكنات محدود و به ظاهر ناچيز بوده است . پاسخ ابن سينا به اين عامل اين است كه مرگ در حقيقت چيزى جز رها كردن روح ، كالبد ماديش را كه بمنزله آلت كار او بوده است ، نيست . و آن چه كه متلاشى مىشود و از بين مىرود بدن مادى است نه روح ، زيرا روح يك جوهر ابدى است .\r\nاين پاسخ از يك جهت صحيح است ، ولى نمىتواند حقيقت مرگ را كاملًا روشن بسازد ، زيرا چنان كه رابطهء پيوستگى روح با بدن مجهول است ، جدا شدن آن نيز با شناختن متلاشى شدن بدن و بقاى روح مجهول خواهد ماند .\r\nاين پديده مانند خالى كردن آب از كاسه نيست بلكه از كار افتادن دستگاه\r\n","description":"","footnote":" ( 1 ) رسالة فى دفعالغم من الموت ، ابن سينا ، ص 49 و 50 . . ","page_name":" 405 ","page_number":409},
  {"content":"\r\nمغز و قلب است كه مقدمهء جدايى روح از بدن است ، اين از كار افتادن چه انعكاسى در رويهء سطح مجاور با طبيعت روح و چه انعكاسى در رويهء مجاور با پشت پردهء طبيعت ايجاد مىكند ؟ مسلماً ناگشوده و حل ناشدنى خواهد ماند ، ولى با نظر به آن جهت مرگ كه بمنزلهء پلى است ، براى عبور به ما وراى طبيعت ، وحشت و هراس از همين امر مشكل كه گفتيم بىمورد و آن چه كه با اهميت است آن سوى پل مرگ است .\r\n2 - « نمىداند كه پس از مرگ و متلاشى شدن بدن سر نوشت او چه خواهد بود « ؟ ابن سينا مىگويد : اين عامل هم صحيح نيست ، زيرا در حقيقت چنين شخصى از عالم پس از مرگ نگران است ، نه از خود مرگ . اين شخص قربانى جهالت خويش است كه بقاى روح و چگونگى معاد را نمىداند ، نه اين كه از مرگ بترسد . چارهء اين گونه وحشت و اندوه اعتقاد و ايمان و بجا آوردن دستورات عقل و وجدان و دين است . و اين مطلب كاملًا صحيح است . زيرا چنان كه ابن سينا در عبارات بعدى مىگويد : اين روش آنان را از مرگ نجات مىدهد و به حيات حقيقى نائلشان مىسازد .\r\n3 - « كسانى هستند كه از نابود شدن مطلق جسم و روح مىترسند و گمان مىكنند : پس از آن كه مرگ تركيب كالبد بدن آنان را متلاشى ساخت ، جسمشان خاك و روحشان نابود خواهد گشت . » اينان بايد بدانند كه روح يك جوهر الهى است كه فنا و نابودى را راهى بان نيست و مرگ نه تنها كاهش موجوديت انسانى نمىباشد بلكه تمام و كمال موجوديت انسانى بستگى به مرگ دارد . بدين ترتيب اين اشخاص هم بايستى از جهالت خود رنج ببرند ، نه از يك امر واقعى .\r\n4 - « بعضى ديگر گمان مىكنند : مرگ درد و شكنجهء سختى دارد . » پاسخ ابن سينا به اين گمان همان است كه از اپيكور نقل كرديم : « تا حس وجود دارد مرگ نيست و وقتى كه مرگ فرا مىرسد ، حس نابود شده است . » اين پاسخ چنان كه در انتقاد از جملهء اپيكور اشاره كرديم ، قابل تامل است ، مراجعه شود .\r\n5 - « گروه ديگر تجسيم مىكنند كه عذابى پس از مرگ وجود آنان را فرا\r\n","description":"","footnote":"","page_name":" 406 ","page_number":410},
  {"content":"\r\nخواهد گرفت « . ابن سينا مىگويد : اينان هم از مرگ نمىترسند بلكه از عقاب پس از مرگ هراس دارند ، مسلماً چنين هراسى مستلزم آن است كه آنان بقاى روح را پذيرفته‌اند و مسئوليتى هم احساس كرده‌اند . اين پاسخ كاملًا متين است و مرتفع ساختن اين نگرانى و وحشت با عمل به قوانين خالق زندگى و مرگ است .\r\n« 6 - جمعى ديگر نمىدانند كه سر نوشتشان پس از مرگ چيست و متحير و مبهوتند . » اينان به حكم عقل و وجدان بايد در تحصيل يقين به سر نوشت آينده شان بكوشند و اخلاص را عالىترين وسيلهء كشف واقعيت بدانند و بدون ترديد تحير و بهت و وحشت از آنان زايل خواهد گشت .\r\n7 - « كسان ديگر هستند كه جدايى از مال و جاه و مقام و شهرت و زيبايىها بوحشتشان مىاندازند « مسلم است كه : -\r\n\r\nهر كه او خوش مىزيد او تلخ مرد\r\n\r\nاينان پيش از چشيدن تلخى مسئوليتهاى ناشى از امور فوق در ابديت ، از شرنگ تصور جدايى از آنها تلخكام مىباشند ، اينان هم از خود مرگ نمىترسند ، بلكه از فراق آن زندگى حيوانى خوشايند بناله در مىآيند .\r\n- مت بالاراده تحيى بالطبيعة ( 1 )  ( بمير با اراده ، جاويد باش با حيات طبيعى ) افلاطون آرى اگر مرگ همان سقوط و اضمحلال طبيعى بدن و متلاشى شدن دستگاه مغز و قلب بود ، براى حيات واقعى حتى در اين زندگانى هم تفسير شايسته‌اى وجود نداشت .\r\nاگر حيات همان احساس لذت و الم و انديشه و تخيل و تناسل چند روزهء اين زندگى بود ، براى مرگ با اراده و ابديت ، مفهوم قابل توجهى وجود نداشت . توصيهء\r\n","description":"","footnote":" ( 1 ) نقل از ابن سينا از كتاب رساله فى دفعالغم من الموت ص 52 چاپ ليدن . . ","page_name":" 407 ","page_number":411},
  {"content":"\r\nافلاطون كه مبنى بر دلائل جهان بينى و انسان شناسى است همين است كه براى تمتع و پرستش حيات مصنوعى حيات طبيعى را از دست ندهيد . مىگوييم : « حيات مصنوعى « با اين كه اكثريت قريب باتفاق مردم همين زندگى معمولى را حيات طبيعى مىنامند . دليلش اين است كه ماهيت حيات مخصوصاً پس از تحول به روح در ما فوق جريانات كميت و كيفيت زندگى معمولى قرار گرفته است ، به همين دليل است كه هيچ آرمان و ايده آل طبيعى نمىتواند روح را اشباع و مطلق جويى او را پاسخ بدهد .\r\nحيات طبيعى ما فوق زمان و مكان و حركت و سكون و شيرينى و تلخى و زشت و زيباهاى طبيعى است . حيات طبيعى بان امور چونان نگرش پرندهء دور پرواز و سبكبال است كه از رخنه ها و ميان سيمهاى قفس ، روشنايى را و خواستنىهاى بيرون از قفس را مىبيند . و در فضاى محدود و تنگناى آن قفس به اين سو و آن سو مىدود و گمان مىكند كه مىتواند به همان روشنايىهاى نامحدود از ميان سيمها و رخنه هاى تنگناى قفس دست يابد ، اين حرص و تلاش او را در سر هر چند ساعت يك ظرف كوچك آب و مقدارى دانهء ناچيز فرو مىنشاند و به طور مصنوعى زندگى مىكند و نامش را هم با تمام جهالت حيات طبيعى مىگذارد .\r\nمرگ با اراده چه معنا مىدهد ؟ مرگ با اراده را به دو نوع مىتوان تفسير كرد نوع يكم - احساس و پذيرش اين حقيقت كه نور فروزان زندگى مىتواند وسيله بينايى شخصيت آدمى گردد كه تشكل حقيقت خود را از دو نقطه مثبت و منفى زندگى و مرگ به انسان آگاه ثابت كند .\r\nنوع دوم - تنظيم و محدود ساختن خود طبيعى با عوامل و نيروهاى گوناگونش است كه بدون آن حيات طبيعى رو بكمال ، امكان پذير نخواهد بود . اين حقيقتى است كه ناديده گرفتن آن مساوى مبارزه با خويش است . آيا قرار گرفتن انسان در زير پاى نيروهاى طبيعت و تسليم محض شدن بجريانات ناخود آگاه آنها مرگ نيست ؟ آيا قرار گرفتن در مجراى جبرى خواسته هاى حيوانى كه خود معلولهاى عوامل\r\n","description":"","footnote":"","page_name":" 408 ","page_number":412},
  {"content":"\r\n\r\nو نيروى طبيعت است ، مرگ نيست ؟ پس براى به دست آوردن حيات طبيعى كه نسيمى از ابديت به آن وزيده است ، بايد از اين مردنهاى بىشمار و سقوطهاى مداوم رو گرداند و يك بار با وجدان آزاد جلو عربده ها و باز تاب جبرى خود طبيعى را گرفت . اين همان مرگ با اراده است كه هم از مرگهاى پى در پى عمر آدمى را نجات مىدهد و هم مرگ نهايى را باز شدن زنجير گرانبار كالبد مادى از روح سبكبال آن پرندهء فضاى ابديت تلقى مىنمايد\r\n9 - مرگ از ديدگاه قرآن\r\nمسائل متنوعى از ديدگاه قرآن در بارهء مرگ مطرح شده است و ما تنها دو مسئلهء مهم را متذكر مىشويم :\r\nمسئلهء يكم - كلمهء موت ( مرگ ) در سه مورد به كار رفته است :\r\nمورد يكم - قلمرو پيش از حيات آدمى كه شامل عموم مواد بىاحساس و خواستن مىباشد . آيات فراوانى اين مورد را متذكر شده است از قبيل :\r\n« كَيْفَ تَكْفُرُونَ بِالله وَكُنْتُمْ أَمْواتاً فَأَحْياكُمْ » 2 : 28 ( 1 )  ( چگونه به خدا كفر مىورزيد در صورتى كه شما مردگانى بوديد و او شما را زنده ساخت ) .\r\n« وَلَئِنْ سَأَلْتَهُمْ مَنْ نَزَّلَ مِنَ اَلسَّماءِ ماءً فَأَحْيا بِه اَلأَرْضَ مِنْ بَعْدِ مَوْتِها لَيَقُولُنَّ الله . . » 29 : 63 ( 2 )  ( اگر از آنان بپرسيد كيست كه از آسمان آب را فرو فرستاد و زمين را پس از مرگش زنده كرد ، خواهند گفت : خدا ) .\r\nمورد دوم - مرگ طبيعى پس از زندگى ، آيات فراوانى نيز در اين مورد وجود دارد ، مانند :\r\n","description":"","footnote":" ( 1 ) سوره البقرة ، آيهء 28 . .  ( 2 ) سوره العنكبوت ، آيهء 63 . . ","page_name":" 409 ","page_number":413},
  {"content":"\r\n« قُلْ إِنَّ اَلْمَوْتَ اَلَّذِي تَفِرُّونَ مِنْه فَإِنَّه مُلاقِيكُمْ ثُمَّ تُرَدُّونَ إِلى عالِمِ اَلْغَيْبِ وَاَلشَّهادَةِ 62 : 8 . . . » ( 1 )  ( بگو مرگى كه از آن فرار مىكنيد ، حتما شما را در خواهد يافت ، سپس به سوى خداى داناى غيب و شهود خواهيد برگشت ) .\r\nمورد سوم - زندگىهاى تباه و بىاصل كه حيوانات انسان نما در اين دنيا دارا بوده بجاى آن كه نامش را مرگ بگذارند زندگيش مىنامند . بعضى از آيات اين زندگى را مرگ معرفى مىكند مانند :\r\n« إِنَّكَ لا تُسْمِعُ اَلْمَوْتى وَلا تُسْمِعُ اَلصُّمَّ اَلدُّعاءَ » 27 : 80 ( 2 )  ( تو نمىتوانى مردگان را بشنوانى و نمىتوانى دعا و دعوتت را به آدم كر بشنوانى ) .\r\n« وَاَلَّذِينَ يَدْعُونَ مِنْ دُونِ الله لا يَخْلُقُونَ شَيْئاً وَهُمْ يُخْلَقُونَ . أَمْواتٌ غَيْرُ أَحْياءٍ وَما يَشْعُرُونَ أَيَّانَ يُبْعَثُونَ » 16 : 20 - 21 ( 3 )  ( كسانى كه جز خدا را مىخوانند ، چيزى را نمىآفرينند ، آنان خودشان آفريده مىشوند ، آنان مردگانى هستند و زنده نيستند و نمىدانند چه موقعى مبعوث خواهند گشت . ) در مقابل اين مورد سوم به اضافهء ابديت روح كه از يك جهت همگانى است . كسانى را كه در راه اعلاى كلمهء حق كشته مىشوند زنده و پاينده معرفى مىنمايد . مانند :\r\n« وَلا تَقُولُوا لِمَنْ يُقْتَلُ فِي سَبِيلِ الله أَمْواتٌ بَلْ أَحْياءٌ وَلكِنْ لا تَشْعُرُونَ » 2 : 154 ( 4 )  ( به كسانى كه در راه خدا كشته شده‌اند ، نگوييد كه مرده‌اند ، بلكه آنان\r\n","description":"","footnote":" ( 1 ) سوره الجمعة ، آيهء 8 . .  ( 2 ) سوره النمل ، آيهء 80 . .  ( 3 ) سوره النحل ، آيهء 21 . .  ( 4 ) سوره البقرة ، آيهء 152 . . ","page_name":" 410 ","page_number":414},
  {"content":"\r\n\r\n\r\nزنده هستند ولى شما درك نمىكنيد . )\r\n10 - مسئلهء دوم - چرا مرگ را آرزو نمىكنند ؟\r\n« قُلْ يا أَيُّهَا اَلَّذِينَ هادُوا إِنْ زَعَمْتُمْ أَنَّكُمْ أَوْلِياءُ لِلَّه مِنْ دُونِ اَلنَّاسِ فَتَمَنَّوُا اَلْمَوْتَ إِنْ كُنْتُمْ صادِقِينَ . وَلا يَتَمَنَّوْنَه أَبَداً بِما قَدَّمَتْ أَيْدِيهِمْ وَالله عَلِيمٌ بِالظَّالِمِينَ . قُلْ إِنَّ اَلْمَوْتَ اَلَّذِي تَفِرُّونَ مِنْه فَإِنَّه مُلاقِيكُمْ ثُمَّ تُرَدُّونَ إِلى عالِمِ اَلْغَيْبِ وَاَلشَّهادَةِ فَيُنَبِّئُكُمْ بِما كُنْتُمْ تَعْمَلُونَ » 62 : 6 - 8 ( 1 )  ( بگو اى مردمى كه به يهوديت گرويده‌ايد ، اگر گمان مىكنيد كه تنها شما اولياء الله هستيد ، نه ساير مردم ، مرگ را آرزو كنيد ، اگر راست مىگوييد . آنان ( قوم يهود ) هرگز مرگ را به جهت كردارهايى كه با اختيار خود انجام داده‌اند آرزو نخواهند كرد و خداوند به ستمكاران دانا است .\r\nآيات فراوان مىگويد : مرگ پايان كار نيست ، بلكه پايان كشت و كار و آغاز درو كردن و مشاهدهء محصول است .\r\nمرگ مقدمهء ديدار خدا است . پس خود مرگ به كلى نامفهوم است ، زيرا كيست كه از پلى كه از روى آن براى ملاقات محبوبش عبور خواهد كرد بيم و هراس داشته باشد ؟\r\nبراى شناخت مرگ از ديدگاه اسلام ، مرگ از ديدگاه على عليه السلام را مطالعه كنيم .\r\nپس از اين چند مقدمه ، رابطهء انسان را با زندگى و مرگ در اسلام از ديدگاه على عليه السلام مىتوان دريافت . اگر اندك تاملى در مفهوم زندگى على بنماييم ، شايد لذت خوش آمد گفتن على را بمرگ كه در هنگام حلقه زدن بدر جانش فرمود ، در يابيم . بعضى از جملات حيرت آورد يگانه قهرمان زندگى و مرگ را مطالعه كنيد :\r\n","description":"","footnote":" ( 1 ) سوره الجمعة ، آيهء 6 و 7 و 8 . . ","page_name":" 411 ","page_number":415},
  {"content":"\r\n1 - سوگند به يزدان پاك هيچ گونه پروايى ندارم من به طرف مرگ حركت كنم يا مرگ به من وارد شود . 2 - سوگند به معبود ، مرگ چيز تازه‌اى را كه ناگوار باشد به من نشان نداده است .\r\n3 - قسم به خداوند بزرگ فرزند ابى طالب بمرگ مانوستر است از كودك شير خوار به پستان مادر .\r\n4 - هنگام اصابت زخم جانكاه كه رشتهء زندگىاش را از هم مىگسيخت فرمود به خداى كعبه خلاص شدم .\r\nمىگويد : پروايى ندارم من به طرف مرگ حركت كنم يا مرگ به من وارد شود . آرى ، براى آن تابلويى كه بىاختيار زير دست نقاش زبر دست قرار گرفته است ، فرقى ندارد كه نقاش قلم را به سوى آن ببرد يا آن را به سوى قلم بكشاند ، آن نمونهء تمام عيار پيشوايان توحيد كه خود را مانند تابلوى بىاختيار زير دست نقاش زندگى و مرگ تسليم نموده بود ، هيچ گونه فرقى نداشت كه قلم مرگ به سوى او حركت كند يا او به سوى قلم مرگ .\r\nآرى على عليه السلام از غوغاى مرگ و غائله پس از مرگ نگرانى ندارد .\r\nمىگويد : مرگ به من چيز تازه‌اى نشان نداده است .\r\nالبته چنان كه در گذشته اشاره نموديم : براى كسى كه حقيقت زندگى با لوازم و خواصش روشن گشته و هيچ گونه نقطهء مجهولى ندارد ، مرگ كدامين تازه را بچنين شخص نشان خواهد داد ؟ در مباحث گذشته به طور اختصار اشاره كرديم كه با شناسايى حقيقى يكى از دو حقيقت متقابل ، دومى را نيز مىتوان شناخت ، بلكه اگر بخواهيم معرفت يكى از آن دو را به نهايت درجه خود برسانيم ، بدون شك بايد دومى را به طور كامل بشناسيم . تامل در تمامى دوران زندگى على عليه السلام به طور همه جانبه و بدون غرض ورزى بزرگترين دليل براى ادعاى اوست .\r\nهزاران انتقاد و عيب جويى از على عليه السلام چه در زندگى پيش از خلافت او و چه پس از خلافت او بلكه در قرنهاى طولانى كه رياست پرستان و جانوران انسان نما\r\n","description":"","footnote":"","page_name":" 412 ","page_number":416},
  {"content":"\r\nبراى پوشاندن عيوب و رسوايىهاى خود انجام مىدادند ، نتوانستند از روى مدرك صحيح اثبات كنند كه على عليه السلام در فلان مورد فردى يا اجتماعى قدمى برداشته است كه مطابق هواى نفس بوده يا لااقل اشتباه نموده است . كيست كه بتواند منصبى به اين عظمت را در جهانى كه سر تا پا كنجكاو بوده است به استحقاق حائز شود ؟ آيا مىتوان گفت على عليه السلام زندگى را نفهميده بود ؟ بلى ، او زندگى را فهميده بود كه كوچكترين هراسى از مرگ نداشت . آن انسان كه مىداند : مرگ ارادى مقدمهء حيات واقعى است كه طبيعت الهى حيات اقتضا مىكند ، آن شخص كه در محيط مستان هشيار است .\r\nآن كس كه در ميان خود پرستان در فكر اجتماع است ، مردى كه مىداند بهرهء مالى و تشخيص هر فرد از افراد اجتماع مربوط به كار و ايجاد نتيجه است . آن بيدار در محيطى كه تنازع در بقا و پامال نمودن ضعيف ، مبادى و اصول انسانيت را از آنها سلب نموده است ، آيا چنين مرد بيدار در چنان اجتماع نفرت انگيز مىتواند براى حيات طبيعى ارزش قائل شده و از مرگ بهراسد ؟ اين است كه :\r\nعلى عليه السلام از غوغاى مرگ و غائلهء پس از مرگ نگرانى ندارد .\r\nباز مىگويد : فرزند ابى طالب بمرگ مانوستر است از كودك شير خوار به پستان مادرش ، كمتر ادعايى ديده مىشود كه مانند اين ادعا مقرون به دليل ، بلكه با يك بيان ذوقى دليلش جلوتر از ادعا در ذهن شنونده جا گير گردد .\r\nتاريخ ننگ آور بشرى با هزاران مجسمه ها و بتهاى دروغين كه مىسازد و به خود آدميان تحويل مىدهد ، و با هزاران حق كشىها و جنجالهاى بىاساسش نتوانسته است دوستى حقيقى نور ديدهء ابراهيم خليل بت شكن را با يزدان پاك انكار كند . نزديك به هزار و چهار صد سال است كه بلند گوى تاريخ بدون پرده مىگويد : على عليه السلام در ادعاى دوستى با خدا گزاف گويى نكرده است . اين ادعا را در يك دست و تاريخ زندگى روشن على عليه السلام را در دست ديگر بگيريد و با يكديگر تطبيق كنيد . آن جا كه ايليا پاولويچ پطروشفسكى مىگويد :\r\n","description":"","footnote":"","page_name":" 413 ","page_number":417},
  {"content":"\r\n« على تا سر حد شور و عشق پايبند دين بود . صادق و راستكار بود . در امور اخلاقى بسيار خرده گير بود . از نامجويى و طمع و مال پرستى به دور بود و بىشك مردى دلير و جنگاورى با شهامت بود . . . على هم مردى سلحشور بود و هم شاعر و تمام صفات لازم اولياء الله در وجودش جمع بود . » ( 1 )  اكنون كه على عليه السلام دوست و ولى خدا است ، چرا شب و روز آرزوى ملاقات و شتافتن بمحضر اعلاى او را نداشته باشد ؟ بپرس از كتاب آسمانى ، آن هم مىگويد : دوست حقيقى بايد آرزوى ملاقات دوست را داشته باشد .\r\n« قُلْ يا أَيُّهَا اَلَّذِينَ هادُوا إِنْ زَعَمْتُمْ أَنَّكُمْ أَوْلِياءُ لِلَّه مِنْ دُونِ اَلنَّاسِ فَتَمَنَّوُا اَلْمَوْتَ إِنْ كُنْتُمْ صادِقِينَ . » 62 : 6 ( بگو اى طايفه يهود ، اگر گمان مىكنيد دوستان خدا شمائيد و بس ، آرزوى مرگ كنيد ، اگر راست مىگوييد ) .\r\nچرا مرگ براى على بن ابى طالب عليه السلام شيرينتر از پستان مادر نزد كودك شير خواره نبوده باشد ؟ او كه مانند جنين عاشق به شكم مادر ، عاشق بزندگى پوچ و فريبنده و پر از ناگوارى نيست . او با عقل سالم و فطرت پاكش دريافته بود كه مرگ يعنى باز شدن درهاى ابديت . مرگ يعنى رهايى از قيود تاريك ماده . آرى ، كشاورزى كه در فصل خود بذر افشانى و تربيت زراعت مىكند و در انجام تكاليف كشت كارى كوچكترين مسامحه نمىنمايد ، چرا بانتظار روز درو ننشيند و چرا هنگام ياد آورى از انباشته شدن محصول در مقابل چشمانش خوشحال نگردد ؟ مگر ايام زندگانى انسان فصل بذر افشانى نيست ؟ مگر با شروع مرگ هنگام درو نمودن محصول نمىرسد ؟ آرى » على عليه السلام حق دارد . - اگر از غوغاى مرگ و غائله پس از مرگ نگرانى ندارد .\r\nچرا على بن ابى طالب عليه السلام در موقع اصابت زخم سنگين بار مرگ مانند\r\n","description":"","footnote":" ( 1 ) اسلام در ايران ، پطروشفسكى ، ترجمه كريم كشاورزى ، ص 50 . . ","page_name":" 414 ","page_number":418},
  {"content":"\r\nمهمان عزيزى كه سالها انتظار آن را بكشد به مرگ خير مقدم نگويد ؟ در حالى كه ناله هاى دردمندان دورترين نقطهء زمامداريش در گوش و قلب او طنين انداز بوده و جهان پهناور زندگى را براى او مبدل به يك سيه چالى مىكرد كه با دست و پاى بسته در زنجير نتواند در آن سيه چال نفسى به آرامش بر آورد زندگى بىاندازه تلخ است براى آن انسان دادگر مطلق كه شاهد كندن خلخال بستم از پاى دخترى است كه در قلمرو زمامدارى آن دادگر است ، گو كه آن دختر مسلمان و هم عقيدهء او نباشد .\r\nاگر تسليم محض بودن در مقابل عدالت و ناچيز شمردن مال و جان و اقربا و شهرت همان ارزش را دارا است كه على عليه السلام با كردارش نشان مىداد ؟ اگر وحشت و هراس از كوچكترين ستمكارى به حقوق زندگان به آن طور است كه على عليه السلام داشت و مىفرمود : اگر تمامى دنيا را با آن چه كه در آن است در مقابل ستم بمورى با كشيدن جوى از دهانش ، به من ببخشند ، من نخواهم كرد . حقيقت جاودانى عدالت است كه مىگويد .\r\nعلى عليه السلام از غوغاى مرگ و غائله پس از مرگ نگرانى ندارد .\r\nتاريخ شرم آور و پر ننگ فرزندان ناخلف آدم با تمامى صراحت مىگويد : ننگ باد بر اولاد آدم ، كه هنگام ياد آورى ستيزه جويى و جنگاورى آنان ، حتى فضاى پهناور با تمامى ستارگانش كه ناظر و گواه كردارهاى اين خاك نشينان مىباشد ، سر افكنده و شرمنده مىگردد . درندگى اولاد آدم و زير پا گذاشتن آنان اصول انسانيت را در معركهء رزم جويى به حدى بىباكانه و ستمگرانه است كه حتى وحوش بيابان و جنگلها نيز بان اندازه عنان گسيخته نيستند . آيا انسان دشمن هنگامى كه بداند سوزاندن دشمن با آتش سريعتر و نابود كننده تر است ، مهلت مىدهد تا دشمن را با آب خفه كند . ؟ البته نه .\r\nآرى ، يقيناً اگر در آب خفه كردن دشمن و يا كشتن با تشنگى زودتر و بهتر\r\n","description":"","footnote":"","page_name":" 415 ","page_number":419},
  {"content":"\r\nانجام مىگيرد ، نوبت به صف آرايى و نابود كردن با شمشير نمىرسد .\r\nتاريخ بشرى تنها پيشوايان توحيد و نمونه تمام عيار آنها فرزند نازنين و سلحشور ابى طالب را از اين رسم و قانون عمومى استثناء كرده است . برويد تاريخ مسلم زندگى على عليه السلام را مطالعه كنيد ، خواهيد ديد : معاويه آن شخص وارونه و آن جانور انسان نما در يكى از جنگهاى صفين به نهر فرات مسلط شد و لشكريان على عليه السلام را از نزديك شدن به آب جلوگيرى كرد ، تا بلكه با تشنگى و بدون احتياج به اسلحه و صرف مدت زياد ، ياوران على عليه السلام را از پاى در آورد .\r\nفرمان هجوم به طرف آب و اشغال آن از ناحيه على عليه السلام صادر گشت و با كوچكترين حمله به نهر فرات پيروز گشتند .\r\nبديهى است كه ياوران على عليه السلام در صدد مقابله به مثل بر آمدند . ولى على هرگز اصول انسانيت و قوانين اسلام را در هنگام سلحشورى از دست نداده است . او با تمامى تنفر از كردار يارانش راه آب را به روى آنان باز و همگان را به سوى آشاميدن دعوت فرمود . زيرا در منطق زندگى و زندگى منطقى على عليه السلام جنگ ، براى اصلاح انسان است نه براى نابود كردن آن .\r\nهمچنين تاريخ بشرى دست نيرومندى را نشان نداده است كه قريب پنجاه سال قبضهء شمشير را بفشارد و قطرهء خونى بنا حق نريزد ، جز فرزند قهرمان پارسا و متواضع ابى طالب را .\r\nآن تاريخ كه شاهد زندگى انسانى على بن ابى طالب عليه السلام است با صداى بلند مىگويد :\r\nعلى از غوغاى مرگ و غائله پس از مرگ نگرانى ندارد .\r\nدر منطق على ابن ابى طالب عليه السلام آن مرگى كه تمامى افراد و اجتماعات بايد از آن بهراسند ، عبارت از مرگ وجدان و فطرت است ، زيرا فرد و اجتماعى كه خود پرستى و عشق به شخصيت را بجايى برساند كه تمامى ارزشهاى زندگى را به\r\n","description":"","footnote":"","page_name":" 416 ","page_number":420},
  {"content":"\r\nتراكم ثروت و امر و نهى و خيره شدن به اسافل اعضا منحصر كند ، چنين فرد يا اجتماعى دو اسبه به سوى انقراض و نابودى مىتازد .\r\nدر آن فرد و اجتماعى كه وجدان و فطرت اوليه مىميرد ، احساس تكليف نابود گشته ، مبادى انسانيت ، كه انسان را از وحشى جدا مىكند و به او علم و فلسفه و اخلاق و دين ياد مىدهد ، جاى خود را براى تنازع در بقاء و پامال نمودن ناتوانان خالى مىكند . از آن طرف اين دنياى كهن در مقابل هر نيرومند ، نيرومندترى و در مقابل هر دست ، دست بالاترى تهيه مىكند كه هر يك با دست ديگرى راه نيستى در پيش مىگيرند . اين است مرگى كه همگان از قيافه آن مىترسند و بايد هم بترسند . ولى آن يگانه شخصيت زنده كه هميشه اهميت تكليف را به اولاد آدم گوشزد فرموده و خود را كشته شدهء تسليم در پيشگاه قانون ( قصاص پيش از جنايت ممنوع است ) قرار داد . اگر خود نيز هرگز راجع بمرگ اظهارى نمىكرد ، حقيقت مقدس و جاودانى تكليف با رساترين صداى خود به گوش جهانيان مىرسانيد :\r\nعلى عليه السلام از غوغاى مرگ و غائله پس از مرگ نگرانى ندارد .\r\nآيا ممكن است كسى از مرگ بهراسد و با توجه به سوء قصد حتمى قاتل جنايت كار ، هيچ گونه مواخذه‌اى در بارهء قاتل انجام ندهد ؟ مگر على بن ابى طالب نمىتوانست با آن قدرت زمامدارى خود ، قوانين را مطابق تمايلات متعارف انسان نماها منحرف كند و روى زمين را از مجسمهء پليد و جنايت بار ابن ملجم مرادى پاك كند ؟ اگر آن نمونه تمام عيار پيشوايان توحيد كوچكترين نگرانى از مرگ داشت ميان انبوه دشمن از رعيت و لشكر كه هواى سفره هاى رنگارنگ و ثروتهاى گزاف و كرسىهاى امر و نهى بر سر داشتند و على عليه السلام را تنها مزاحم خود مىديدند بدون سلاح و بدون مأمورين محافظ در دل شب تاريك مانند روز روشن حركت نمىكرد آن يگانه نسخهء انسانيت كه براى انجام تكليف در هر شبانه روزى چند بار به آستانه\r\n","description":"","footnote":"","page_name":" 417 ","page_number":421},
  {"content":"\r\nبا عظمت مرگ با رضايت خاطر قدم مىگذاشت ، مرگ را مبهوت ساخته بود ، خود مرگ هم مانند زندگى بهت آورش فرياد مىزد :\r\nعلى عليه السلام از غوغاى مرگ و غائلهء پس از مرگ نگرانى ندارد .\r\nبالاخره زمامدار پارسا و نيرومندى كه از زيادى وصلهء لباس در هنگام رياست مطلقه از وصله كننده شرمنده مىگردد و در تمامى مدت زندگانى به نيرومندان و ناتوانان در حقوق انسانى به يكسان نظر مىكند و از دم شمشير برانش با اين كه دايماً خون تبه كاران از آن مىچكيد و در جنگهاى مرگبار در صف اول برق مىزد و در صدها حوادث مختلف كه انتقام جويى در آنها ، انسانيت را از انسان سلب مىكند ، قطرهء خونى بنا حق نمىريزد .\r\nو در زير زخم سنگين بار مرگ غذاى قاتل جنايت كار را فراموش نكند و از هيجان پدر كشتگى فرزندانش جلوگيرى كند و بگويد : « اى فرزندان عبد المطلب مواظب باشيد ، مبادا ، براى كشته شدن من مردم را ناراحت كنيد و در خون انسانها ببهانهء اين كه على كشته شده است فرو رويد . . » .\r\nو در موقع عبور از دالان مرگ رو به صفحات پس از مرگ ، لباس وصله خورده را عوض و با يك قطعه كفن معمولى مانند لباس احرام ، جسد خود را به زير خاك بفرستد و خود به ملاقات پيشگاه معبودش بشتابد . كدامين نگرانى مىتواند او را شكنجه و آزار دهد . بعظمت خداوند اعلى سوگند ، كه آن لباس وصله دار و آن انسان كه ارزش خود را از على عليه السلام دريافته است و آن قلب با رافت و محبت ، حتى خود آن قاتل جنايت كار و آن كفن معمولى گواه صدقند كه :\r\nعلى عليه السلام از غوغاى مرگ و غائلهء پس از مرگ نگرانى ندارد . آن نيمه شبى كه آب حياتش دادند خورشيد با رخ زرد براى چند ساعت خيمهء نيلگون را وداع مىكرد و شب پرده هاى تاريك خود را به روى كوه ها و دشتها و درختان سبز و كاخهاى سر به آسمان\r\n","description":"","footnote":"","page_name":" 418 ","page_number":422},
  {"content":"\r\nكشيده و به تمامى آن زندگان كه مهياى خواب بودند ، مىگستراند ، اختران آسمان مانند هميشه در درياى پهناور فضا با آرامش مخصوص به خود مشغول شناورى بودند و بخستگى اولاد آدم از تلاشهاى طاقت فرسا بهت زده لبخندهاى مرموزى مىزدند كشتكاران روانهء كوخهاى محقر خود گشته و صداى كاروان رهروان نيز به شماره افتاده مانند صداى خود كاروانيان به خاموشى مىگراييد . حتى دلباختگان هم از پريدن در فضاى بىكران خيالات خسته شده ، سر ببالش سكوت مىنهادند .\r\nولى پرده هاى ظلمانى عالم ماديات ، همچنان از مقابل چشمان على عليه السلام بر كنار بود » .\r\nآرى ، لحظات دل افروز شب تاريك از راه رسيده و ساعتهاى هيجان روحانى على عليه السلام را اعلام مىكرد .\r\nگاهى با دقت بمحاسبهء نفس خود مىپرداخت ، ساعتى در بيابانهاى كوفه در دل تاريك شب در حالت تفكر سير مىكرد و گاهى از مقابل كوى يتيمان و بيوه زنان و دردمندان مىگذشت تا ببيند آيا آنان هم با دلى آسوده سر ببالش استراحت نهاده‌اند ؟ گاهى مناجات شبانگاهىاش بر در و ديوار مسجد كوفه طنين ابديت مىانداخت . لحظه هاى محدودى هم از راه ترحم به ناله هاى اعضاء رنج ديده و خستهء خود ، ديده گان حق بين خود را از خيره شدن به روى تبه كاران مىبست .\r\nو همچنان چشم و گوش و قلب زنده ها از انسان و چهار پايان و مرغ و مور در خواب عميق فرو رفته بود كه قلب هميشه بيدار على عليه السلام ، چشمان او را بار ديگر بكشت گاه دنيا باز مىگرداند .\r\nجاى بسى شگفت بود كه نسيم سحرگاهى كه گويى حتى كوه ها و دره ها و جنگلها و ستارگان را هم با غمزه هاى لطيف خود بخواب فرو برده بود ، دامن كشان بسراغ على عليه السلام مىآمد و به گمان اين كه دم سردش در دل آتشين على اثرى خواهد بخشيد ، اعضاء رنج ديده على عليه السلام را نوازش مىداد ، شايد كه بتواند آفتاب دل مشتاق او را چند لحظه در مغرب خواب ، از طلوع باز دارد تا صبح صادق طلوع كند .\r\n","description":"","footnote":"","page_name":" 419 ","page_number":423},
  {"content":"\r\nوه چه فكر خامى مگر نمىدانست كه ؟ -\r\n\r\nفجر تا سينهء آفاق شكافت\r\nچشم بيدار على خفته نيافت\r\n\r\nچرا على عليه السلام با تاريكى شب الفت نگيرد ؟ در صورتى كه كاسهء آب حيات جاودانى را در سحر گاه شب تاريك بسر كشيده است .\r\nآن شب هم مانند ساير شبها وضو گرفته و كمر ليف خرمايى خود را براى مسافرت جاودانى بميان بست . قدمهايى كه بر مىداشت شبيه به قدمهاى شبهاى گذشته نبود . نه تنها آن حيوانات بناله در آمدند كه هميشه از نسيم حركت دامنهاى وصله خوردهء على عليه السلام بهيجان مىآمدند ، نه تنها از در و ديوار مسير خود سلامهاى آخرين وداع بگوشش مىرسيد ، بلكه فضاى لاجوردين با ستارگانش كه ميلياردها حوادث ديده و خم به ابرو نياورده بودند ، با حالت رقت بارى على عليه السلام نگران بودند . على عليه السلام هم با چشمان درخشنده به سوى آنها مىنگريست ، گويى آهسته آهسته ميان دو لبانش زمزمه‌اى داشت :\r\nمن هم اكنون قصد شركت در سير كاروانيانى دارم كه دسته دسته از اين كهنه سراى خاكى گذشته و رخت خود را در منزلگه ابديت گسترده‌اند . تو اى خيمه مينا رنگ تو اى گوژ پشت نيلگون با آن ستارگان بىشمارت نه بر حال آنان قطرهء اشكى نثار كردى و نه انتظار مراجعت آنها را كشيدى . حق بجانب تست ، زيرا هر چه كه از اين انسان تبه كار در دفتر خود ثبت كرده‌اى ، نمىتوانى بدون شرمندگى در آنها نظر كنى .\r\nاكنون براى اين كه آيندگان » تبه كاريهاى خود را بنام تو ثبت نكنند و شما گردندگان فرمانبر مطلق را مقصر ندانند ، قدمهايى را كه هم اكنون بر مىدارم و رو به پيشگاه با عظمت تكليف مىروم ، براى رو سفيدى و تبرئه خود در اوراق يادداشت كهنسالت ثبت نما و صورتى از آخرين تير تركش كه در دفاع از تكليف رها مىكنم به صفحه مينا رنگ خود نقش كن\r\n","description":"","footnote":"","page_name":" 420 ","page_number":424},
  {"content":"\r\nچه كنم فرصت براى خواندن كتابى كه در حقيقت انسان در اختيار داشتم بپايان رسيده است .\r\nآرى ، صفحه اول آن كتاب را باز و مىخواستم سطرهاى چندى براى اولاد آدم بخوانم كه ناگهان صفحات كتاب زندگىام بپايان رسيد .\r\n\r\nدگرم بوارق غيب جان ز قيود كرده مجردا\r\nطيران روح ز حد تن دگرم كشيده بلا حدا\r\n\r\nآن مسافرى را كه دلهاى پاكان اولاد آدم همراه بود چند مرغابى تا در منزل موقتى مشايعت نمود .\r\nآن كمر ليف خرمايى را كه يك عمر براى اصلاح فرد و اجتماع بكمر بسته بود اين دفعه براى استقبال مرگ به ميان بست .\r\nقطعه هايى از ابرهاى سياه توام با بادهاى ضعيف سحرى در حركت بود ، سكوت وحشت آور شب همچنان بتمامى موجودات از مرغ و مور و انسان و جماد حكمفرما بود ، ماه سيمگون از سراشيبى افق بهت زده و مانند پشيمان از كرده خود با حالت ياس و نااميدى مهتاب ضعيفى را به پيشانى على عليه السلام مىانداخت . گويى آن قاتل جنايت كار بجهان بشرى ، رو به صفت احساس كرده بود كه اگر بخواهد دست خيانت را با هزاران ترس و لرز به سوى آن شير دل باز كند ، هنگامى ممكن است كه على عليه السلام قدم در بارگاه قدم نهاده و در پيشگاه ايزدى علم شهود بر افراشته و تمامى قواى خود را در بارگاه با عظمت ربوبى از دست داده است .\r\nآرى ، روز نخستيناش را خانهء كعبه با آغوش باز خير مقدم گفت و آخرين ساعات زندگى را در پرستشگاه الهى طى نمود و حلقهء وصل را بدر جانش براى ملاقات خداوند بزرگ در محراب عبادت زدند .\r\nميان اين دو پرستشگاه را خواه در ميان جنگ ، خواه در صفحهء سياست ، خواه در محراب عبادت ، خواه روى كرسى زمامدارى و خواه در سر كوى يتيمان و بىنوايان\r\n","description":"","footnote":"","page_name":" 421 ","page_number":425},
  {"content":"\r\nو دردمندان با پرستش يزدان پاك سپرى نمود .\r\nبستر مرگ على عليه السلام براى آنان كه بعيادت او مىرفتند ، آموزشگاه نهايى زندگى و مرگ جلوه مىكرد .\r\nنه اين كه آنان اقربا و خويشان و ديگران را چه در ميدانهاى جنگ و چه در بستر مرگ نديده بودند . آنها هم مانند ديگران در مدت عمر كم و بيش با قيافه هولناك مرگ روبه رو گشته بودند . ولى هرگز بدان سان آرامش بهت آورى را نديده بودند كه آن درياى حكمت و شجاعت و پرهيزكارى و عدالت در مقابل آن جراحت طوفانى از خود نشان مىداد . كوه پيكرى را تماشا مىكردند كه شمشير زهر آگين آن پليدترين جنايت كار انسانى مبدل بيك برگ خزان ديده زرد رنگى نموده بود ، صورت زردى را مىديدند با لبان افسرده‌اى كه در تمامى مدت زندگى جز با كلمات اصلاح و سعادت جاودانى شكفته نشده بود . عيادت كنندگانش مىگويند ، و نهج البلاغه آن دوم كتاب انسانى كه هنوز مطالعه نشده است مىگويد :\r\nدر همان حالت مرگ بار و وحشت انگيز قرآن را سفارش مىفرمود ، بتوحيد اصرار مىورزيد . امر به تنظيم كارها مىفرمود ، دستور اكيد براى جلوگيرى از دشمنى و اصلاح ذات البين صادر مىكرد .\r\nسرپرستى يتيمان را گوشزد مىفرمود ، گاهگاهى هم با گفتن كلمه با عظمت لا إله الا الله اعضاء شنوندگان ، بلكه گويى جهان را بلرزه در مىآورد . مىگويند :\r\nآن لبهاى افسرده همچنان بتكرار اين جملات مشغول بود كه براى هميشه ديده از جهان بر بست و بجهان ابدى باز نموده و با پيالهء مرگ آب حيات ابدى را سر كشيد .\r\n« وَسَلامٌ عَلَيْه يَوْمَ وُلِدَ وَيَوْمَ يَمُوتُ وَيَوْمَ يُبْعَثُ حَيًّا . » 19 : 15 درود به روز ولادتش ، درود بروز مرگش ، درود به روز حشرش .\r\n","description":"","footnote":"","page_name":" 422 ","page_number":426},
  {"content":"\r\n\r\nتفسير ابيات\r\nحضرت حمزه در جواب اعتراض كنندگان مىگويد : من در دوران جوانى وداع اين دنيا و در پشت سر گذاشتن اين زندگى را مرگ مىديدم و از آن وحشت داشتم ، زيرا كسى نيست كه با اختيار خود بكام مرگ فرو رود و كسى نيست ، كه برهنه به پيكار اژدها رهسپار گردد .\r\nاما اكنون كه از نور فروزان محمد صلى الله عليه و آله دلم روشن و جانم برخوردار است ، ديگر در مقابل فنا لرزشى در زانو نمىبينم و باكى از مرگ ندارم ، در آن سوى حواس ظاهرى ، لشكر گاه ربوبى را مىبينم و از انوار الهى ، سپاهيان انبوه در مقابل ديده گانم صفها زده‌اند . اردوگاههاى بىكران مىبينم كه شكست را بر آنها راهى نيست ، سپاس آن خدا را مىگذارم كه از خواب مرگبارم بيدار كرد .\r\nآنان كه مردن را هلاكتى مىبينند ، خطاب لا تلقوا . . . دستشان را مىگيرد و از حركتشان باز مىدارد : در صورتى كه براى كسى كه مرگ گشوده شدن دروازه ابديت است ، فرمان سارعوا . . به سراغشان مىرود و به سوى دروازه ابديت رهنمونشان مىگردد . بايد به ترسند آنان كه پرواز سبكبال روح را از صحراى بىسر و ته ماده مرگ مىبينند .\r\nبشتابند آنان كه رستاخيز را مىبينند و محصول اعمال خود را مشاهده مىكنند آرى ، بشتابند .\r\nهان ، اى راد مردان كه لطف الهى را از روزنهء درون مىبينيد ، شادمان گرديد و پاى بكوبيد و دست بيافشانيد . هان ، اى تبه كاران كوته بين و اى بينندگان قهر الهى اندوهگين شويد .\r\nآرى ، اين اصل است ، كسى كه در اين زندگانى حشمت و جلال يوسف را درك مىكند ، جان عزيزش را فدايش مىسازد و آن نگون بخت بىنوا كه گرگش مىبيند راه منحرف پيش مىگيرد و از هدايت محروم مىماند .\r\n","description":"","footnote":"","page_name":" 423 ","page_number":427},
  {"content":"\r\nفلسفه مباف ، اصطلاح مگو ، خود ستايى مورز ، خود را بىعلت تسليت مده و به روى خود بياور كه دير يا زود با هيولاى مرگ روبه رو خواهى گشت و روزى چند ديگر زندگانى را وداع نموده و از پل حساس مرگ عبور خواهى كرد ، مىپرسى كه مرگ چيست ؟ مىگويم :\r\n\r\n( ( 3439 ) ) مرگ هر يك اى پسر هم رنگ اوست\r\nآينهء صافى يقين هم رنگ روست\r\n\r\nاما تو اى واله و شيداى حيات مصنوعى و : -\r\n\r\nاى كه مىترسى ز مرگ اندر فرار\r\nآن ز خود ترسا و اى جان هوش دار\r\n\r\nمرگ قيافهء بس زيبايى دارد و اين همان مرگ است كه نويد رهايى از قفس مادى را براى تو خواهد آورد . اين را بدان : -\r\n\r\n( ( 3442 ) ) زشت روى توست نى رخسار مرگ\r\nجان تو همچون درخت و مرگ برگ\r\n\r\nبرگ تو اى آوارهء صحراى ناهشيارى و تمايلات ، و باغبان گيج و نادان ، مگر نمىدانى كه : -\r\n\r\n( ( 3443 ) ) از تو رستست ار نكويست ار بد است\r\nناخوش و خوش هم ضمير است از خود است\r\n\r\nبرو در اين باره بيانديش پيش از آن كه سقوطها و خارىها ، خوارى جانگزاى مرگ ، زندگيت را تفسير كند ، هم از اكنون - مطمئن باش كه مرگ نه خوارى دارد و نه خارى بلكه : -\r\n\r\n( ( 3444 ) ) گر به خارى خسته‌اى خود كشته اى\r\nوز حرير و قز درى خود رشته اى\r\n\r\nاين هم يك ساده لوحى و خود فريبى ديگر كه مىگويى : كارهاى زشت و ناهنجار من چه سنخيتى با خارستان مرگ و ذلت و بد بختى پس از مرگ و آتش پشت پرده طبيعى دارد مگر نمىدانى كه جريان هستى بر آن است كه هيچ كارى هم سنخ جزاى خود\r\n","description":"","footnote":"","page_name":" 424 ","page_number":428},
  {"content":"\r\nنمىنمايد چنان كه ، هيچ خدمتى مشابه عطايى كه در مقابلش داده مىشود نيست ، كارگرى كار مىكند ، مزد مىگيرد ، كارش از مقوله عرض و پس از به وجود آمدن مستهلك گشته است ، در صورتى كه مزد كه يك حقيقت عينى است ، قابل مشاهده و پايدار است .\r\nكار ، تحمل سختىها و به كار بردن نيرو و ريختن عرق پيشانى است ، در حالى كه پاداش سيم و زرى است كه روى طبق مىنهند و قابل مشاهده است . به عنوان مثال به ياد داشته باش ، در آن هنگام كه تهمتى بر تو مىزنند معلولى است كه بدون علت نبوده است ، اين علت نفرين يك ستمديدهء غوطه ور در شكنجه است كه از دست تو ناليده و آن ناله و نفرين به شكل تهمت بسراغت آمده است . نادانى و حماقت انديشه ات را مختل ساخته مىگويى : كه من آزاد مردم ، من به هيچ كس تهمتى نزده‌ام ، پس اين تهمت از كجاست ؟ تو بدان گناهى مرتكب شده‌اى كه ديروز مانند دانه زير خاك رفته و امروز به شكل ميوه كه با آن دانه شباهتى ندارد بسراغت آمده است . آن زناكار حيوان صفت هم براى خود استدلال مىكند و مىگويد : من كه كسى را با چوب نزده بودم ، چرا صد چوب و تازيانه به من مىزنند ، حال در اين حكم الهى با دقت بنگر ، آيا زنا با صد ضربه چوب سنخيتى دارد ؟ مگر تا كنون نيانديشيده‌اى كه عصاى چوبين كجا و اژدهاى غران كجا ؟ درد چيست و درمان كدام است ، مگر درمان سنخيتى با درد دارد ؟ تو مىگويى : من موسى نيستم كه بدانم كه چگونه عصاى چوبين به صورت اژدها در مىآيد آرى چنين است ، تو موسى نيستى و تبدل عصاى چوبين به اژدها را هم نديده‌اى ، اما تو اى انسان ، به خوبى ميدانى : كه قطرات منى را به رحم زنها مىاندازى و به صورت انسانها در مىآيد و بدين ترتيب هر روزى مىبينى و مىشنوى كه هزاران عصاى چوبين به اژدها تبديل مىشود . ذرات اسپرماتوزوئيد چشمهاى جذاب ناپلئونى و مغز قدرتمند\r\n","description":"","footnote":"","page_name":" 425 ","page_number":429},
  {"content":"\r\nانيشتين و عدالت سقراط به بار مىآورد . هر لحظه در اين دنيا عللى حركت مىكنند و معلولاتى را كه شباهتى بان علل ندارند به وجود مىآورند و به جريان مىاندازد ، تو نطفه را در رحم زن مىاندازى و نمىدانى كه آيا انسان يار خواهد شد ، يا حيوان مار صفت ؟ پس چرا از عدم سنخيت ميان كارها و نتايج آن تعجب مىورزى ؟ مگر آن آب ناچيز شباهتى با فرزند تو دارد ، آيا موادى كه نيشكر را به وجود مىآورد تشابهى با قند دارد ؟ هنگامى كه يك انسان دانه سجده يا ركوعى را مىكارد ، ميوه لذت بخش آن فردوس برين است و نعمتهاى الهيش ، در آن هنگام كه سپاس حق تعالى از دهانش بپرواز در مىآيد خداى شكافندهء ماده آن را به شكل پرنده زيباى بهشتى در مىآورد ، در صورتى كه به خوبى مىدانيم كه ثنا و تسبيح تو شباهتى با پرنده ندارد ، اگر چه لقاح مرغ بادى است و هوايى .\r\nدر آن موقع كه عطا و زكاتى از دست تو بيرون مىرود ، در آن سوى طبيعت به شكل نخل و نبات نمودار مىشود ، چهار نهر بهشتى نتايج كارهاى دوران زندگى تست كه به هيچ وجه سنخيتى با حركات و سكنات تو ندارد ، تحمل و شكيبايى تو در اين دنيا به صورت آب جوى خلد برين در آن دنيا در مىآيد و مهر و محبتت به شكل جوى شير بهشتى نمودار مىگردد ، ذوق عبادت خالصانه تو همان جوى انگبين مىگردد ، مستى و اشتياق بارگاه ربوبيت جويبار شراب طهور مىباشد و لذت مستى ابديت را بر تو مىچشاند .\r\nدرست بنگر اين سببها چه سنخيتى با آن نتايج دارد ؟ كيست كه راز تبدل اين سببها را به آن نتايج درك كند ؟ امروز كه تو با آزادى وجدان سببها را در فرمان خود قرار دادى ، فرداى اين زندگى چهار جويبار بهشتى در اختيار تو خواهد بود ، بهر طرف كه بخواهى روانش مىسازى و بهره ور مىگردى ، چنان كه منى را با اختيار خود در رحم زن القاء مىكنى نسل تو نيز وابستهء تو و در اختيار تو خواهد بود ، فرزند تو بانگيزگى اوامر تو حركت مىكند و زبان حال طبيعىاش چنين است كه من جزئى از تو هستم كه در كارگاه\r\n","description":"","footnote":"","page_name":" 426 ","page_number":430},
  {"content":"\r\nطبيعت گروگانم كردى ، آن صفات نيكو ، و كارهاى شايسته كه در اين زندگانى به اختيار تو بود ، نتايج آنها در آن دنيا به اختيار تو خواهند بود . زخمى كه با دست تو به ستم ديده‌اى فرود مىآيد به شكل درختى در مىآيد و ماده شرنگ زاى زقوم جهنمى از آن مىرويد . تو خشمگين مىشوى و مانند آتش بر افروخته زبانه ها مىكشى ، اين است مايه اصلى آتشى كه در دوزخ شعله ور خواهد گشت آن آتش خشمت كه در اين زندگانى بسى آدم سوز بود ، آن چه كه نتيجه خواهد داد آتشى است جان سوز همچنان كه آتش درنده خوئيت امروز دامان مردم را شعله ور مىسازد ، همان آتش در آخرت ، كه نتيجهء آتش دنيويت بود ، به جهنم نشينان آسيب خواهد رساند .\r\nدر اين زندگانى ، سخنهايى همچون مار و كژدم زهر زا كه بمردم گفتى و ، زهر نيتهاى پليدت را بر جان آنان فرو ريختى ، در سراى ابديت مار و كژدمى مىگردد و دمت را مىگيرد ، تو در اين دنيا ، مردان خدا را از روى بىاعتنايى در انتظار گذاشتى يقين بدان كه انتظار مرگ بار روز رستاخيز ، را نتيجه خواهى گرفت . در اين زندگانى وعده هاى فردا و پس فردا دادى ، در آن روز سوزان و بس دراز در حساب و آفتاب جان گداز انتظارها خواهى كشيد ، تو در اين دنيا با وعده اين كه فردا به راه خواهم افتاد ، ملكوت آسمان را منتظر گذاشته بودى ، با هيجانات خشم آگينت ، هم امروز دانه هاى آتش دوزخ را با دست خود مىكارى .\r\nآرى ، دوزخ گرفتارت خواهد كرد ، اين آتش درنده خويى را ، جز بنور ايمان خاموش نخواهيد كرد ، چنان كه در روز رستاخيز موقعى كه انسان با ايمانى از كنار دوزخ عبور مىكند ، آتش دوزخ فرياد مىزند : دور شو زيرا نورت ، آتش ما را خاموش كرد .\r\nاگر در خود ، حالت بردبارى و شكيبايى ، مشاهده كردى ، ولى در تو نورى كه علت خاموشى آتش غضب باشد وجود نداشت ، آن نوعى تكلف و تصنع است زيرا آتش طبع حيوانى تو همچنان در زير خاكستر بر افروخته است ، آتش طبع حيوان\r\n","description":"","footnote":"","page_name":" 427 ","page_number":431},
  {"content":"\r\nرا به جز نور دين فرو نمىنشاند . تا به نعمت نور ايمان دست نيابى ، هرگز ايمن منشين ، زيرا كه آتشى كه در زير خاكستر پوشيده شده است ، با حركت كوچكترين بادى نمايان مىگردد و شعله ور مىشود .\r\nنور ايمان مانند آب است كه مىتواند آتش را فرو نشاند ، طبيعت آب چنين است كه آتش را بكشد ، پس سوى مرغابيان درياى الهى رهسپار شو ، تا ترا به آب حيات رهنمون گردند ، مرغ خاكى و مرغ آبى در ظاهر بدن به هم مىمانند ، لكن در باطن دو ضدند و مانند آب و روغنند .\r\nهر يك از آن دو نوع مرغ بنده و تابع اصل خويش مىباشند ، اما شباهت آن دو نوع به يكديگر ، ترا نفريبد ، طريق عقل و وجدان آن است كه هرگز احتياط را از دست ندهيد . چنان كه وسوسه ، و وحى الهى ناشى از عالم الست ، هر دو صورت معقول دارند . ولى ميان آن دو تفاوت زيادى است هر دو پديده مزبور مانند دلالان بازار درون آدمى ، متاع خود را توصيف و تعريف مىكنند ، اگر تو صراف ماهر دنياى قلب و انديشه شناسى ، ميان اين دو نوع فعاليت مغزى ، مانند دلال زبر دست تفكيك كن ، اگر قدرت آن را نداشتى كه ميان آن دو نوع انديشه تفاوت بگذارى ، با خود بگو فريب و دغلى در كار نيست ، همين تلقين از نيروى اخلاص ترا بهره ور خواهد ساخت . در اين نقطه حساس روحى ، هرگز شتاب مكن ، و با عجله راه تاريك و مبهم را مگزين . باشد كه جان تو در طوفان انديشه ها مستهلك نگردد ، خود و جان خود را در اين معامله بس خطرناك ، مغبون مساز .\r\n","description":"","footnote":"","page_name":" 428 ","page_number":432},
  {"content":"\r\n\r\nحيله دفع مغبون شدن در بيع و شرى\r\n\r\n( ( 3494 ) ) آن يكى يارى پيمبر را بگفت\r\nكه منم در بيعها با غبن جفت\r\n( ( 3495 ) ) مكر هر كس كاو فرو شد يا خرد\r\nهمچو سحر است و دراهم مىبرد\r\n( ( 3496 ) ) گفت در بيعى كه ترسى از غرار\r\nشرط كن سه روز خود را اختيار\r\n( ( 3497 ) ) كه تأنى هست از رحمان يقين\r\nهست تعجيلت ز شيطان لعين\r\n( ( 3498 ) ) پيش سگ چون لقمهء نان افكنى\r\nبو كند وانگه خورد اى مقتنى\r\n( ( 3499 ) ) او به بينى بو كند ما با خرد\r\nهم ببوئيمش به عقل منتقد\r\n( ( 3500 ) ) با تأنى گشت موجود از خدا\r\nتا به شش روز اين زمين وين چرخها\r\n( ( 3501 ) ) ور نه قادر بود كز كن فيكون\r\nصد زمين و آسمان آرد برون\r\n( ( 3502 ) ) آدمى را اندك اندك آن همام\r\nتا چهل سالش كند مرد تمام\r\n( ( 3503 ) ) گر چه قادر بود كاندر يك نفس\r\nاز عدم پر آن كند پنجاه كس\r\n( ( 3504 ) ) بود عيسى را دمى كز يك نفس\r\nبىتوقف زنده كردى مرده را\r\n( ( 3505 ) ) خالق عيسى نبتواند كه او\r\nبىتوقف مردم آرد تو به تو ؟\r\n( ( 3506 ) ) اين تأنى از پى تعليم توست\r\nكه طلب آهسته بايد بىسكست\r\n( ( 3507 ) ) جو يكى كوچك كه دايم مىرود\r\nنى نجس گردد نه گنده مىشود\r\n( ( 3508 ) ) زين تأنى زايد اقبال و سرور\r\nاين تأنى بيضه دولت چون طيور\r\n( ( 3509 ) ) مرغ كى ماند به بيضه‌اى عنيد ؟\r\nگر چه از بيضه همىآيد پديد\r\n( ( 3510 ) ) باش تا اعضاى تو چون بيضه ها\r\nمرغها زايند اندر انتها\r\n( ( 3511 ) ) بيضهء مار ار چه ماند در شبه\r\nبيضهء گنجشك را دور است ره\r\nدانى اى عاقل كه ماند سين چو شين\r\nدر نوشتن ليك اندر نقطه بين\r\n( ( 3512 ) ) دانهء آبى به دانهء سيب نيز\r\nگر چه ماند فرقها دان اى عزيز\r\n( ( 3513 ) ) برگها هم رنگ باشد در نظر\r\nميوه ها هر يك بود نوع دگر\r\n\r\n","description":"","footnote":"","page_name":" 429 ","page_number":433},
  {"content":"\r\n\r\n\r\n\r\n\r\n\r\n( ( 3514 ) ) برگهاى جسمها ماننده اند\r\nليك هر جانى بريعى زنده اند\r\n( ( 3515 ) ) خلق در بازار يكسان مىروند\r\nآن يكى در ذوق و ديگر دردمند\r\n( ( 3516 ) ) همچنان در مرگ يكسان مىرويم\r\nنيم در خسران و نيمى خسرويم\r\nاين سخن پايان ندارد باز گو\r\nاز بلال و از هلال و كار او\r\n\r\nآيه\r\n« وَلَقَدْ خَلَقْنَا اَلسَّمواتِ وَاَلأَرْضَ وَما بَيْنَهُما فِي سِتَّةِ أَيَّامٍ وَما مَسَّنا مِنْ لُغُوبٍ » 50 : 38 ( 1 )  ( به تحقيق ما آسمانها و زمين و آن چه را كه در ميان آنها است در شش روز آفريديم و خستگى به ما نرسيد ) .\r\nتوضيح\r\n- مقصود از شش روز ، شش دوران تحول مىباشد . ( 2 ) \r\nروايت\r\n« إذا بايعت فقل لا خلابه ولى الخيار ثلاثه ايام » . ( 3 )  ( وقتى كه خريد و فروش كردى ، بگو فريب دادن نباشد و من تا سه روز اختيار فسخ دارم .\r\n« التأنى من الرحمن و العجلة من الشيطان » . ( 4 )  ( صبر و تامل از خدا و شتابزدگى از شيطان است .\r\nتفسير ابيات\r\nيكى از ياران پيامبر اكرم ، به پيامبر عرض كرد كه من هميشه در داد و ستد مغبون مىشوم ، مكر و حيله بازىهاى خريدار يا فروشنده مانند سحر از راه منطقى\r\n","description":"","footnote":" ( 1 ) سوره ق ، آيهء 37 . .  ( 2 ) ر . ك انسان و آفرينش ، محمد تقى جعفرى . .  ( 3 ) پاورقى مثنوى رمضانى ص 193 . .  ( 4 ) پاورقى مثنوى رمضانى ، ص 193 . . ","page_name":" 430 ","page_number":434},
  {"content":"\r\nمعاملات منحرفم مىسازد .\r\nپيامبر در پاسخ او فرمود : در آن معامله كه از گول خوردن مىترسى با صاحبش سه روز خيار فسخ شرط كن . بردبارى و تامل به طور يقين از خدا و تعجيل از شيطان مطرود است . تو مىتوانى از سگ اين پند را بگيرى كه : هر موضوع و رويدادى كه براى تو پيش آمد آن را استشمام كن . چنان كه لقمهء نانى كه به پيش سگ مىاندازى آن را بو مىكند .\r\nسگ اشياء را با بينى بو مىكند ، تو با خرد و عقل خرده گير . همهء موجودات را با اين كه خدا قدرت داشت با كلمهء كن در يك لحظه بيافريند در شش دوره آفريد . خلقت آدم و تحول و تكامل تدريجى او بينديش كه :\r\n\r\n( ( 3502 ) ) آدمى را اندك اندك آن همام\r\nتا چهل سالش كند مرد تمام\r\n\r\nاگر چه خداوند قدرت داشت كه در يك نفس پنجاه كس كامل را از نيستى به هستى براند .\r\nحضرت عيسى عليه السلام كه يكى از بندگان خدا بود ، با يك دعا فورا مرده را زنده مىكرد . آيا با اين حال :\r\n\r\n( ( 3505 ) ) خالق عيسى نبتواند كه او\r\nبىتوقف مردم آرد تو به تو ؟\r\n\r\nاين تانى و خلقت و تكامل تدريجى براى تعليم تست كه بايستى طلب مقاصد آهسته و بىشتابزدگى و جست و خيز بوده باشد .\r\nآن جويبار كوچك كه جريان دايم دارد نه نجس مىشود و نه مىگندد . اين تانى و تامل را دست كم مگير ، زيرا :\r\n\r\nاين تأنى زايد اقبال و سرور\r\nاين تأنى بيضه دولت چون طيور\r\n\r\nمغز و انديشه ات را در موضوعات شبيه بهم كه ترا بيك حكم در بارهء آنها وادار مىكند ، تباه مساز آخر دقتى كن و ببين :\r\n\r\n( ( 3509 ) ) مرغ كى ماند به بيضه‌اى عنيد\r\nگر چه از بيضه همىآيد پديد\r\n\r\n","description":"","footnote":"","page_name":" 431 ","page_number":435},
  {"content":"\r\nمنتظر باش ، بالاخره در پايان كار خواهى ديد كه چگونه تخمهاى اعضايت ، پرنده هايى به وجود خواهد آورد .\r\nاگر چه تخم مار به تخم گنجشك شبيه است ، ولى تفاوت شگفت انگيزى با همديگر دارند . تو اى خردمند ، به خوبى مىدانى كه كتابت ( س ) مانند ( ش ) است فقط تفاوت آن دو با يكديگر در نقطه هايى است كه روى شين مىگذارند . آرى :\r\n\r\n( ( 3512 ) ) دانهء آبى ( 1 )  به دانهء سيب نيز\r\nگر چه ماند ، فرقها دان اى عزيز\r\n\r\nبرگهاى درختان شباهت فراوانى به يك ديگر دارند ، اما ميوه هاى گوناگونى از آن درختان سر بر مىآورند .\r\nهمين اجسام و اعضاى انسانى را درنظر بگير كه چقدر بهم ديگر شباهت دارند اما ميان جانهايى كه در آن كالبدها وجود دارد ، تفاوت بىنهايت ديده مىشود .\r\nمردم را در كوچه و بازار مىبينى كه با اشكال شبيه بهم و رفتار و حركات مانند هم مىروند ، ولى بعضى از آنان خوشحال و بعضى ديگر اندوهگين مىباشند .\r\nبدين سان مرگ همهء ما سكون و چشم بر بستن و نفس نكشيدن و زير خاك رفتن و مختل شدن دستگاه بدن است ، اما يكى رو به خسارت ، ديگرى با سرورى و موفقيت از پل مرگ عبور مىكند .\r\n\r\nاين سخن پايان ندارد باز گو\r\nاز بلال و از هلال و كار او\r\n\r\n","description":"","footnote":" ( 1 ) آبى يعنى به ميوه . . ","page_name":" 432 ","page_number":436},
  {"content":"\r\n\r\n\r\nوفات يافتن بلال رضى الله عنه با شادى\r\n\r\n( ( 3517 ) ) چون بلال از ضعف شد همچون هلال\r\nرنگ مرگ افتاد بر روى بلال\r\n( ( 3518 ) ) جفت او ديدش بگفتا وا حرب\r\nپس بلالش گفت نى نى وا طرب\r\n( ( 3519 ) ) تا كنون اندر حرب بودم ز زيست\r\nتو چه دانى مرگ چه عيش است و چيست\r\n( ( 3520 ) ) اين همىگفت و رخش در عين گفت\r\nنرگس و گلبرگ و لاله مىشكفت\r\n( ( 3521 ) ) تاب رو و چشم پر انوار او\r\nمىگواهى داد بر گفتار او\r\n( ( 3522 ) ) هر سيه دل مىسيه ديدى و را\r\nمردم ديده سياه آمد چرا\r\n( ( 3523 ) ) مردم ناديده باشد رو سياه\r\nمردم ديده بود مرآت ماه\r\n( ( 3524 ) ) خود كه بيند مردم ديده تو را\r\nدر جهان جز مردم ديده فزا\r\n( ( 3525 ) ) چون به غير مردم ديده اش نديد\r\nپس به غير او كه در رنگش رسيد\r\n( ( 3526 ) ) پس جز او جمله مقلد آمدند\r\nدر صفات مردم ديدهء بلند\r\n( ( 3527 ) ) گفت جفتش الفراق اى خوش خصال\r\nگفت نى نى الوصال است الوصال\r\n( ( 3528 ) ) گفت جفت امشب غريبى مىرود\r\nاز تبار و خويش غائب مىشود\r\n( ( 3529 ) ) گفت نى نى بلكه امشب جان من\r\nمىرسد خود از غريبى در وطن\r\nگفت اى جان و دلم وا حسرتاه\r\nگفت نى نى جان من يا دولتاه\r\n( ( 3530 ) ) گفت آن رويت كجا بينيم ما\r\nگفت اندر حلقهء خاص خدا\r\n( ( 3531 ) ) حلقهء خاصش به تو پيوسته است\r\nگر نظر بالا كنى نى سوى پست\r\n( ( 3532 ) ) اندر آن حلقه ز ربّ العالمين\r\nنور مىتابد چو در حلقهء نگين\r\n( ( 3533 ) ) گفت ويران گشت اين خانه دريغ\r\nگفت اندر مه نگر منگر به ميغ\r\n\r\nتفسير ابيات\r\nهنگامى كه بلال از ناتوانى تن مانند هلال گشت ، رنگى از مرگ به بلال افتاد ، همسرش ديد و گفت : وا حسرتا كه مبتلا شدم ، بلال در پاسخش گفت : چرا حسرت و اندوه مىخورى ، بلكه موقع شادى و طرب است ، اگر اى همسر عزيزم ،\r\n","description":"","footnote":"","page_name":" 433 ","page_number":437},
  {"content":"\r\nدرست دقت كنى خواهى ديد من تا كنون در رنج و ابتلاى زندگى دست و پا مىزدم ، تو نمىدانى كه مرگ چه زندگانى خوشى است . بلال اين مطالب را مىگفت و صورتش در حال گفتن مانند نرگس و گلبرگ و لاله شكوفان مىگشت .\r\nتابش صورت و لمعان ديدگاه پر از نورش ، بگفتار و ادعاى او گواه صدقى بود . هر كس كه دلى سياه و تيره داشت ، رنگ بلال را سياه مىديد ، چرا صورت بلال بر آنان سياه ننمايد در حالى كه مردمك ديده خود سياه است ، ولى اين سياهى مردمك ديده اگر در اشخاص نابينا و كور دل باشد ، رنگ همهء اشياء و انسانها را سياه مىبيند و اگر در انسانهاى بينا دل بوده باشد .\r\nآيينه‌اى است صيقلى كه ماه را نشان خواهد داد . اى بلال عزيز ، هيچ يك از مردمكهاى معمولى ترا نمىتواند ببيند ، براى ديدار صورت واقعى تو مردمكى ديد افزا لازم است ، بدان جهت كه صورت واقعى بلال را جز مردمك مردم بينا بيند لذا رنگ حقيقى بلال را غير از آن مردم بينا ، كس ديگرى نمىتواند ببيند .\r\nجز آن انسانهاى رشد يافته روحى ، همگان از نظر مردمان بلند پايه و دور بين و ديده بلند مقلد مىباشند .\r\nهمسر بلال مىگويد : آه كه زمان جدايى فرا رسيده است .\r\nبلال مىگويد : نه ، نه ، هرگز از هم اكنون هنگام وصال واقعى آغاز مىگردد . همسرش مىگويد : اى مونس زندگانيم ، امشب به ديار غربت رهسپار مىشوى و از خويشاوندان دور مىگردى بلال مىگويد : نه ، از همين شب جان من از غربت حقيقى نجات مىيابد و به وطن اصليش روانه مىگردد . همسرش : -\r\n\r\nگفت اى جان و دلم وا حسرتاه\r\n\r\nبلال : -\r\n\r\nگفت نى نى جان من يا دولتاه\r\n\r\nهمسرش مىگويد : اى بلال نازنينم ، پس از اين روى زيبايت را كجا ببينم ؟ بلال مىگويد : در حلقهء خاصان الهى . اى همسر عزيزم ، گمان مبر كه آن مجمع عيش خاصان الهى دور از تو است و از دسترس تو بيرون است ، بلكه : -\r\n","description":"","footnote":"","page_name":" 434 ","page_number":438},
  {"content":"\r\n\r\n( ( 3531 ) ) حلقهء خاصش به تو پيوسته است\r\nگر نظر بالا كنى نى سوى پست\r\n( ( 3532 ) ) اندر آن حلقه ز ربّ العالمين\r\nنور مىتابد چو در حلقه نگين\r\n\r\nهمسرش مىگويد : دريغا ، كه با رفتن تو خانهء بدن يا خانمان ما ويران مىگردد .\r\nبلال مىگويد : اى همسر عزيزم اين كالبد مادى و اين خانمانهاى طبيعى همه و همه مانند ابرهايى هستند كه لحظاتى بهم مىپيوندند و لحظات ديگر از هم گسيخته مىشوند و متلاشى مىگردند ، اما قرص ماه پايدار است و همچنان به بقا و نور پراكنى خود ادامه مىدهد . جانهاى آدميان همانند ماه است نه ابرها .\r\n","description":"","footnote":"","page_name":" 435 ","page_number":439},
  {"content":"\r\n\r\n\r\nحكمت ويران شدن تن به مرگ\r\n\r\n( ( 3534 ) ) كرد ويران تا كند معمورتر\r\nقوم انبه بود و خانه مختصر\r\n( ( 3535 ) ) من چو آدم بودم اول حبس كرب\r\nپر شد اكنون نسل جانم شرق و غرب\r\n( ( 3536 ) ) من گدا بودم در اين خانهء چو چاه\r\nشاه گشتم قصر بايد بهر شاه\r\n( ( 3537 ) ) قصرها خود مر شهان را مأنس است\r\nمرده را خانه و مكان گورى بس است\r\n( ( 3538 ) ) انبيا را تنگ آمد اين جهان\r\nچون شهان رفتند اندر لا مكان\r\n( ( 3539 ) ) مردگان را اين جهان بنمود فر\r\nظاهرش زفت و به معنى تنگتر\r\n( ( 3540 ) ) گرنه تنگ است اين فغان از بهر چيست\r\nچون دو تا شد هر كه در وى بيش زيست\r\n( ( 3541 ) ) در زمان خواب چون آزاد شد\r\nز ان مكان بنگر كه جان چون شاد شد\r\n( ( 3542 ) ) ظالم از ظلم طبيعت باز رست\r\nمرد زندانى ز فكر حبس جست\r\n( ( 3543 ) ) اين زمين و آسمانِ بس فراخ\r\nسخت تنگ آمد به هنگام مناخ\r\n( ( 3544 ) ) چشم بند آمد فراخ و سخت تنگ\r\nخندهء او گريه فخرش جمله ننگ\r\n\r\nتفسير ابيات\r\nمشيت الهى خانهء بدن را به وسيلهء مرگ ويران مىكند ، اما اين ويران كردن عبث و بىهوده نيست ، بلكه براى به وجود آوردن آبادى با عظمتتر است كه تركيب گل و خاك را بر هم مىزند .\r\nاگر جمعيت يك خانه زيادتر شود و خانه گنجايش آن را نداشته باشد ، چاره‌اى جز خراب كردن و توسعهء خانه وجود ندارد . من در زندگانى مانند حضرت آدم بودم كه محبوس اندوه بود ، پس از آن كه از آن چار چوبه بيرون آمد ، اكنون نسلش شرق و غرب عالم را پر كرده است .\r\nمن در اين خانهء مانند چاه گدا بودم ، اكنون كه به سلطنت رسيده‌ام ، براى وجود من قصرى لازم است ، قصر بزرگ و وسيع است كه مىتواند جايگاه انس عظما\r\n","description":"","footnote":"","page_name":" 436 ","page_number":440},
  {"content":"\r\nبوده باشد ، براى اشخاص درمانده و گدا طبع و مرده ، گور سيه چال هم كفايت مىكند .\r\nجهان به اين عظمت براى پيامبران جايگاه تنگ و تاريك بود ، بدين جهت است كه روح آنان همواره خواهان لا مكان و پرواز به سوى آن بوده است . اگر اين دنيا براى روح آدمى تنگ و كوچك نيست ، اين همه احساس نقص و محروميت و دورى از مقاصد و آرمانها چيست ؟ چرا هر كسى كه در اين دنيا بيشتر زندگى مىكند قامتش خميده مىشود ، مىبينيد كه انسان در حال خواب چقدر احساس شادى مىكند ، اين شادى براى آنست كه از اين مكان مادى لحظاتى آزاد گشته است . در عالم رؤيا ظالم از ستمكارى كه در طبيعت اوست دست بر مىدارد و مرد زندانى هم از فكر زندان نجات مىيابد ، [ بيت مربوط چنين است : -\r\n\r\n( ( 3542 ) ) ظالم از ظلم طبيعت باز رست\r\nمرد زندانى ز فكر حبس جست\r\n\r\nاحتمال هم مىرود كه مقصود اين است كه روح مرد ظالم از ظلم در جهان طبيعت بر كنار مىشود .\r\nاحتمال سوم اين است كه ستمكار در عالم خواب از انتقام طبيعت دور مىگردد . در پاورقى رمضانى بجاى كلمهء ظالم روح آورده است ، بنا بر اين مصرع اول بيت چنين مىشود : - « روح از ظلم طبيعت باز رست » معناى بيت بنا به اين نسخه واضح است . 
  ] اين زمين و آسمان در موقعى كه عنوان منزلگه به خود مىگيرد ، بسيار تنگ است ، اين جايگاه بسيار تنگ كه به نظر بسيار وسيع و پهناور مىآيد از روى چشم بندى است كه دست شعبده بازان اميال و خواسته هاى حيوانى ما به وجود مىآورد اين همه خنده هاى صورى كه جز گريه چيزى نيست و اين فخر و مباهاتها كه چيزى جز ننگ نيست ، اگر از چشم بندى نباشد ، پس از چيست ؟\r\n","description":"","footnote":"","page_name":" 437 ","page_number":441},
  {"content":"\r\n\r\nتشبيه دنيا كه به ظاهر فراخ است و به معنى تنگ و تشبيه خواب را تموت كه خلاص از تنگى است\r\n\r\n( ( 3545 ) ) همچو گرمابه كه تفسيده بود\r\nاندر آيى جانت بخسيده شود\r\n( ( 3546 ) ) گر چه گرمابه عريض است و طويل\r\nز ان تبش تنگ آيدت جان و كليل\r\n( ( 3548 ) ) تا كه كفش تنگ پوشى اى غوىّ\r\nدر بيابان فراخى مىروى\r\n( ( 3549 ) ) آن فراخى بيابان تنگ گشت\r\nبر تو زندان آمد آن صحرا و دشت\r\n( ( 3550 ) ) هر كه ديد او مر تو را از دور گفت\r\nكه در آن صحرا چو لاله بر شكفت\r\n( ( 3551 ) ) او نداند كه تو همچون ظالمان\r\nاز برون در گلشنى جان در فغان\r\n( ( 3552 ) ) خواب تو آن كفش بيرون كردن است\r\nكه زمانى جانت آزاد از تن است\r\n( ( 3553 ) ) اوليا را خواب ملك است اى فلان\r\nهمچو آن اصحاب كهف اندر جهان\r\n( ( 3554 ) ) خواب مىبينند و آن جا خواب نى\r\nدر عدم درمىروند و باب نى\r\n( ( 3555 ) ) خانهء تنگ و درون جان چنگلوك\r\nكرد ويران تا كند قصر ملوك\r\n( ( 3556 ) ) چنگلوكم چون جنين اندر رحم\r\nنه مهه گشتم شد اين نقلان مهم\r\n( ( 3557 ) ) گر نباشد درد زه بر مادرم\r\nمن درين زندان ميان آذرم\r\n( ( 3558 ) ) مادر طبعم ز درد مرگ خويش\r\nمىكند زه تا رهد برّه ز ميش\r\n( ( 3559 ) ) تا چرد آن برّه در صحراى سبز\r\nهين رحم بگشا كه گشت اين برّه گبز\r\n( ( 3560 ) ) درد زه گر رنج آبستن بود\r\nبر جنين خود بند بگسستن بود\r\n( ( 3561 ) ) حامله گريان ز زه كاين المناص\r\nو آن جنين خندان كه پيش آمد خلاص\r\n( ( 3562 ) ) هر چه زير چرخ هستند امهات\r\nاز جهاد و از بهيمه وز نبات\r\n( ( 3563 ) ) هر يكى از درد غيرى غافلند\r\nجز كسانى كه نبيه و كاملند\r\n( ( 3564 ) ) آن چه كوسه داند از خانهء كسان\r\nبلمه از خانهء خودش كى داند آن\r\n\r\n","description":"","footnote":"","page_name":" 438 ","page_number":442},
  {"content":"\r\n\r\n\r\n( ( 3565 ) ) آن چه صاحب دل بداند حال تو\r\nتو ز حال خود ندانى اى عمو\r\nآن چه بيند در جبينت اهل دل\r\nكى ببينى در خود اى از خود خجل\r\n( ( 3562 ) ) هر چه زير چرخ هستند امهات\r\nاز جماد و از بهيمه وز نبات\r\n( ( 3563 ) ) هر يكى از درد غيرى غافلند\r\nجز كسانى كه نبيه و كاملند\r\n\r\nاگر انسانها تلخى دردهاى يكديگر را احساس مىكردند ، تاريخ بشرى سمت ديگرى و مقصد ديگرى براى خود انتخاب مىكرد\r\nدو نوع غفلت و بىخبرى انسانها را از يكديگر در مقصد و مسير جدا كرده است :\r\nنوع يكم - آن غفلت و بىخبرى طبيعى است كه دامن گير همهء موجودات در بارهء يكديگر مىباشد ، بلكه بيك معنى مىتوان گفت :\r\nاشياء و انسانها به طور عموم از خودشان هم غفلت مىورزند و خبرى نمىگيرند . اين همان معناى عمومى است كه شيخ عطار در دو بيت زير متذكر مىشود :\r\n\r\nكارگاهى بس عجايب ديده ام\r\nجمله را از خويش غايب ديده ام\r\nسوى كنه خويش كس را راه نيست\r\nذره‌اى از ذره‌اى آگاه نيست\r\n\r\nاين عدم آگاهى نه تنها در بارهء درد و اندوهها است ، بلكه هر يك از موجودات به طور عموم و جانداران به طور خصوص و انسانها به طور اخص در بارهء تمام شئون همديگر دارند . با صرف نظر از عدم آگاهى جمادات و نباتات از يكديگر كه معلول طبيعى ماهيت رو بنايى آنها است .\r\nجانداران و انسانها هم كه نمىتوانند از يكديگر آگاهى كامل داشته باشند ، براى آن است كه هر حيوان و انسانى براى خود حياتى دارد و احساسى ، اين حيات و احساس شخصى به هيچ وجه قابل انتقال به جاندار ديگر نيست .\r\n","description":"","footnote":"","page_name":" 439 ","page_number":443},
  {"content":"\r\nانسانها در اين انفراد شخصى مانند مورچه و سگ و موش و پلنگاند كه به هيچ وجه نمىتوانند شادى يا ناخوشى و تعجب و درد و لذت يكديگر را دريابند .\r\nبه قول ارسطو : ما از روان حيوانات و اين كه در روان آنها در مقابل لذايذ و آلام يكديگر چه مىگذرد ، اطلاعى نداريم .\r\nاما به جهت تشابه نوعى كه انسانها دارا مىباشند مىتوانند مفهومى از پديده هاى روانى مشترك همديگر را درك كنند .\r\nمثلًا وقتى كه مىشنويم فلان كس از پيروزى در فلان حادثه لذت برده است اگر ما خودمان همان لذت پيروزى را چشيده باشيم و چون آن فلان كس هم نوع ما است و امكان دريافت لذت پيروزى براى ما و او يكسان است ، مفهومى از آن لذت را مىتوانيم درك كنيم ، نه اين كه آن لذت را بروح خود منتقل بسازيم و همچنين دردها و تجسيمات و خيالات و رضايت و كراهت و محبت و كينه و غير ذلك . اين نوع غفلت و بىخبرى باعث اختلال ايده هاى عالى بشرى نمىگردد و هيچ يك از افراد خردمند انسانها چنين توقعى هم از ديگران ندارد :\r\nكه بر خلاف ناموس طبيعت ، شئون حياتى او را ديگران مانند خود او در يابند .\r\nنوع دوم - غفلت و بىخبرى از مفاهيم لذايذ و آلام و آثارى است كه آن مفاهيم در روح ديگران مىگذارد .\r\nاين نوع غفلت است كه در امتداد تاريخ بشرى دود از دودمان انسانى بر آورده و روزگار او را چنان سياه كرده است كه هيچ فلسفه بافى و جر و بحث و تاويل و سرپوش گذاشتن نمىتواند عذرى براى آن بد بختىها و ناروايىها بتراشد .\r\nما از توضيح و تفصيل اين جريان دردناك و شرم آور خوددارى مىكنيم و به كارى كه تاريخ نگاران هر دوره و عصرى انجام داده‌اند قناعت مىورزيم . همين مقدار مىگوييم كه اگر فضاى جوامع بشرى خارستانى است كه در صحراى طبيعت روييده است :\r\n\r\nنوك خارى نيست كز خون شكارى سرخ نيست\r\n\r\n","description":"","footnote":"","page_name":" 440 ","page_number":444},
  {"content":"\r\nدرندگان انسان نما هم كه در اين فضا كم و بيش زيسته‌اند و رفته‌اند در حقيقت جز اين كه :\r\n\r\nآفتى بود اين شكار افكن كزين صحرا گذشت .\r\n\r\nچيزى نبوده است . اگر هم فضاى جوامع بشرى گلستان سر سبز و خرمى است كه در واحهء بس پهناورى سر بر آورده است .\r\nبادهاى زهر پاش تمايلات بىخبران از دردهاى بشرى ، بهارى براى اين گلستان نگذاشته است .\r\nوقتى كه تاريخ نگار مىخواهد شمارهء كشته شدگان فلان حادثه را كه جز كامجويى كاموران علت ديگرى نداشته است بيان كند ، مانند اين است كه شماره‌اى از گردوها يا سنگريزه ها را براى شما تحويل مىدهد .\r\nاگر مسئله اين جا ختم مىشد كه انسانها درد يكديگر را درك نكنند و بدون علت همديگر را آزار و شكنجه ندهند آن قدرها زننده و تند نبود ، اما قضيه انسانى در اين مسئله رسواتر از اين حرفها است كلئوپاترها به سينهء زير دستان خود سنجاق فرو مىكنند و ناله و افغان آنان را مانند صداى خوشايند موسيقى تلقى مىكنند و لذت مىبرند .\r\nافسران نرون در امتداد تاريخ براى آزمايش اين كه آيا اپيكتتها ناله و بىصبرى خواهند كرد يا نه ، پاهايشان را بزنجير مىبندند و آن قدر فشار مىدهند تا استخوان پاهايشان خورد شود و عكس العمل آنان را در مقابل آن شكنجه ها تماشا كنند چه بگويم كه مسئله رقت بارتر و وحشتناكتر از اينها است كه ما بتوانيم در اين مباحث مطرح كنيم .\r\nبراى احساس درد ديگران بيش از يك راه وجود ندارد و آن هم اين است كه بايد پيش تازان جوامع آن قدر بكوشند تا افراد هر جامعه‌اى را بيك ايده آل منطقى\r\n","description":"","footnote":"","page_name":" 441 ","page_number":445},
  {"content":"\r\n\r\nو الهى متوجه بسازند .\r\nآن ايده آل را نقطهء تلاقى ارواح افراد اجتماعات قرار بدهند ، و بدين وسيله يك اتحاد ما فوق اتحادهاى قرار دادى و تصنعى ميان افراد به وجود بياورند ، در اين صورت است كه لذايذ و آلام بشرى در همهء ارواح آدميان كه به وسيلهء ايده آل مفروض متحد شده‌اند ، براى همديگر قابل درك خواهد بود . به همين جهت است كه مىگوييم :\r\n\r\n« بنى آدم اعضاى يكديگرند » .\r\n\r\nموقعى صحيح است كه موضوع ايده آل در ميان باشد و انسانها را به صورت يك واحد در آورد و الا افسر نرون و اپيكتت نمىتوانند بدان جهت كه افراد بنى آدمند اعضاى يك پيكر بوده باشند .\r\nتفسير ابيات\r\nگرمابه را در نظر بگيريد كه هواى گرم و تفتيده‌اى دارد . وقتى وارد اين گرمابه مىشويد احساس افسردگى و گرفتگى مىنماييد . درست است كه گرمابه فضاى وسيعى دارد ولى از آن هواى تفتيده حالت فشار و كندى در جان احساس مىشود ، مادامى كه از گرمابه بيرون نياييد دلتان گرفته است و آن جايگاه وسيع سودى به حال شما نخواهد داشت مثال ديگرى را در نظر بگيريد : شما اگر كفش تنگى بپوشيد اگر چه در بيابان بسيار پهناور هم به راه رفتن بپردازيد ، همان بيابان پهناور براى شما مانند زندان تنگ و تاريك خواهد بود .\r\nدر اين راه رفتن پر مشقت كسانى كه شما را از دور مىبينند در حق شما چنين گمان مىكنند كه شما مانند لاله‌اى در آن بيابان شكفته‌ايد . آن بىخبران نمىدانند كه وضع شما شبيه وضع آن ستمكار است كه بيرونش چونان گلشن سر سبز ، ولى درونش در آتش تباهى شعله ور و تنها خود اوست كه افغان و نالهء درونى خود را مىشنود اين است مثل دنيا ، كه مردم در حق يكديگر چنين گمان مىبرند كه ديگران در دنياى بسيار وسيع و پهناور زندگى مىكنند ولى اگر سرى به قلمرو درونى همديگر بزنند\r\n","description":"","footnote":"","page_name":" 442 ","page_number":446},
  {"content":"\r\nخواهند ديد همه آنان به جهت خصيصهء مطلق گرايى درونى حالت افسرده‌اى دارند . شما وقتى كه بخواب فرو مىرويد آزادى روح را به خوبى در مىيابيد مانند اين كه كفش تنگ كالبد بدن را از خود بر كنار كرده‌ايد براى اولياء الله عالم خواب ملكى است بس عظيم . خواب اصحاب كهف براى آنان اگر چه در ظاهر خواب بود ، ولى در واقع پرواز در جهان بىكران بوده است .\r\nآنان اگر چه خواب مىبينند ولى در حقيقت خوابى براى آنان مطرح نيست بلكه جهان هستى را زير پا نهاده بدون اين كه دروازه‌اى براى ورود به ما فوق جهان هستى وجود داشته باشد در آن صحنهء الهى مىخرامند . براى اولياء الله اين خانهء بدن بسيار تنگ و جان سبك بالشان در اين خانه در فشار بوده ، بدين جهت اين خانه را ويران مىكنند تا در قصرهاى سر به ملكوت افراشته جاى بگيرند .\r\nفشار روحى را در درونم چونان جنين در رحم مادر در مىيابم تا پايان نه ماه بر آيد و موقع انتقال به جهان بىكران فرا رسد . اين انتقال بدون درد و مشقت زائيدن بر مادرم امكان نخواهد پذيرفت . در اين زندان تن در ميان آتش قرار گرفته‌ام . براى دومين بار زاياندن ، مادر طبيعت مادى من درد مرگ احساس مىكند .\r\nاين احساس درد مرگ براى آنست كه روح بتواند از كالبد ، مانند بره از ميش بيرون جهد و راه خود را پيش گيرد . آرى روح از تنگناى ماده بيرون مىآيد مانند آن بره كه صحراى سر سبز را پيش مىگيرد فضاى ملكوتى را در هم مىنوردد .\r\nهان اى مادر طبيعت ماديم ، رحم خود را بگشا كه برهء روح برشد طبيعى خود رسيده ديگر توانايى كشيدن جور ماده تنگ و تاريك را ندارد . اگر چه درد زايمان براى انسان بار دار رنجى دارد و مشقتى ، اما چه بايد كرد ؟ براى آن جنين كه بايد زنجير قوانين ابتدايى وجود را بگسلد ، چاره‌اى جز وارد ساختن درد بر مادر نيست . منظرهء بس شگفتى است : موجود بار دار از درد زائيدن مىگريد و ناله سر مىدهد و براى خود راه فرارى مىجويد ، ولى آن جنين خندان و شادان است كه\r\n","description":"","footnote":"","page_name":" 443 ","page_number":447},
  {"content":"\r\nاز زنجير گرانبار قوانين آغاز وجودش ، رهايى مىيابد . اين يك اصل كليست .\r\n\r\n( ( 3562 ) ) هر چه زير چرخ هستند امهات\r\nاز جماد و از بهيمه وز نبات\r\n( ( 3563 ) ) هر يكى از درد غيرى غافلند\r\nجز كسانى كه نبيه و كاملند\r\n\r\nآن چه را كه كوسهء ماهر از اسرار خانه ديگران مىتواند به دست بياورد . آدم ريش دراز احمق حتى از خانهء خود نمىتواند به دست آورد . بان اندازه كه صاحب دلى از حال تو آگاه است ، تو از حال خود چيزى نمىدانى . آن چه را كه صاحب دلان در پيشانى تو مىبينند تو اى شرمنده از خود ، نمىتوانى آن را درك كنى .\r\n","description":"","footnote":"","page_name":" 444 ","page_number":448},
  {"content":"\r\n\r\n\r\nبيان آن كه هر چه غفلت و غم و كاهلى و تاريكى است همه از تن است كه ارضى است و سفلى\r\n\r\n( ( 3566 ) ) غافلت از تن بود چون تن روح شد\r\nبيند او اسرار را بىهيچ بد\r\n( ( 3567 ) ) چون زمين برخاست از جوّ فلك\r\nنى شب و نى سايه ماند لى و لك\r\n( ( 3568 ) ) هر كجا سايه است و شب يا سايگه\r\nاز زمين باشد نه از خورشيد و مه\r\n( ( 3569 ) ) دود پيوسته هم از هيزم بود\r\nكى ز آتشهاى مستنجم بود\r\n( ( 3570 ) ) وهم افتد در خطا و در غلط\r\nعقل باشد در اصابتها فقط\r\n( ( 3571 ) ) هر گرانى و كسل خود از تن است\r\nجان ز خفت جمله در پرّيدن است\r\n( ( 3572 ) ) روى سرخ از كثرت خونها بود\r\nروى زرد از جنبش صفرا بود\r\n( ( 3573 ) ) رو سفيد از قوّت بلغم بود\r\nباشد از سودا كه روى ادهم بود\r\n( ( 3574 ) ) در حقيقت خالق آثار اوست\r\nليك جز علت نبيند اهل پوست\r\n( ( 3575 ) ) مغز كاو از پوستها آواره نيست\r\nاز طبيب و علت او را چاره نيست\r\n( ( 3576 ) ) چون دوم بار آدمى زاده بزاد\r\nپاى خود بر فرق علتها نهاد\r\n( ( 3577 ) ) علت اولى نباشد دين او\r\nعلت اخرى ندارد كين او\r\n( ( 3578 ) ) مىپرد چون آفتاب اندر افق\r\nبا عروس صدق و صفوت بر نتق\r\n( ( 3579 ) ) بلكه بيرون از افق وز چرخها\r\nبىمكان باشد چو ارواح و نهى\r\n( ( 3580 ) ) اين عقول ما چو سايه‌اى عمو\r\nمىفتد از هر طرف بر پاى او\r\n\r\nتفسير ابيات\r\nپس بايد بدانى كه اين همه جهل و غفلت از مقتضيات بدن مادى تو بود . در آن هنگام كه بدن به جهت تابش انوار روح صيقلى و روشن گردد ، ناچار همه اسرار را درك خواهد كرد . بدن آدمى مانند كرهء زمين است كه اگر از فضاى اين منظومهء شمسى بر كنار شود نه شبى وجود دارد و نه سايه‌اى ، زيرا در هر جا كه سايه و سايه بانى مىباشد ، ناشى از خود زمين است نه از خورشيد و ماه كه اجسام نورانى هستند . ( 1 )  اين\r\n","description":"","footnote":" ( 1 ) مثال خورشيد به مقصود جلال الدين نزديكتر است از مثال ماه ، زيرا نور ماه هم مانند زمين اكتسابى است . . ","page_name":" 445 ","page_number":449},
  {"content":"\r\nهيزم است كه اجزاء دود را از خود منتشر مىسازد و گر نه خود آتش كه دودى ندارد اين توهمات و خيالات آدمى است كه انسان را در خطا و غلط غوطه ور مىسازد نه نيروى الهى عقل كه همواره بحقايق اصابت مىكند . هر سنگينى و كسالت و پژمردگى كه وجود انسانى را فرا مىگيرد مربوط به بدن مادى است زيرا جان انسانى سبكبال و همواره در حال پرواز است .\r\nسرخى روى از زيادى خون و زردى روى ناشى از افزايش صفراء است ، سفيدى رو مربوط به ماده بلغمى و تيرگى صورت معلول زيادى سودا است . [ اين مواد چهارگانه ( صفرا - سودا - بلغم - خون ) را در طب قديم اخلاط اربعه مىگفتند ، مانند عناصر اربعهء جهان طبيعت كه امروز از نظر تشريح و پزشكى جديد و اكتشاف بيش از صد عنصر ، مورد پذيرش نيست 
  ] درست است كه آثار مزبور از نمودهاى كالبد مادى است و اهل ظاهر جز همين علل و معلولات رو بنايى چيز ديگرى را نمىبينند ، اما در حقيقت خالق همهء آثار خود اوست . اين مغزهاى شير خوارهء طبيعت كه نتوانسته است خود را از پوستها و نمودهاى بىاساس جدا كند ، چاره‌اى جز گرويدن به طبيب و مطرح كردن علل ندارد . بدين سان زندگى اين مغزها در چهار چوبهء اين مشاهدات صورى اسير و گرفتار سپرى خواهد شد . ولى -\r\n\r\n( ( 3576 ) ) چون دوم بار آدمى زاده بزاد\r\nپاى خود بر فرق علتها نهاد\r\n\r\nبراى او ديگر علل پيشين وجود ندارد . او كارى با علت پيشين كه نخستين علت گفته مىشود ندارد ، زيرا اين كلمات و مفاهيم جز نوسانات گمراه كننده در مغز چيز ديگرى نتيجه نمىدهد . همچنان علت پسين كه حالت نزولى علل است براى او ناگوار جلوه نخواهد كرد . اين ارواح رشد يافته مانند آفتاب در آفاق هستى به پرواز در مىآيند و با عروس صدق و صفا در سرا پردهء فوق طبيعت هم آغوشند . بلكه اينان بالاتر از آفاق و از چرخ گردون گام فراتر مىنهند و هيچ مكانى نمىتواند آنان را در خود محصور بگرداند ، مانند خود ارواح و عقول مجرده . اين عقول جزئى و تجربى ما مانند سايه هايى بر پاى آن پرواز كنندگان ملكوتى مىافتند .\r\n","description":"","footnote":"","page_name":" 446 ","page_number":450},
  {"content":"\r\n\r\nتشبيه نص با قياس\r\n\r\n( ( 3581 ) ) مجتهد هر گه كه باشد نص شناس\r\nاندر آن صورت نينديشد قياس\r\n( ( 3582 ) ) چون نيابد نص اندر صورتى\r\nاز قياس آن جا نمايد عبرتى\r\n( ( 3583 ) ) نص وحى روح قدسى دان يقين\r\nو ان قياس عقل جز وى تحت اين\r\n( ( 3584 ) ) عقل از جان گشت با ادراك و فر\r\nروح او را كى شود شود زير نظر\r\n( ( 3585 ) ) ليك جان در عقل تأثيرى كند\r\nز ان اثر آن عقل تدبيرى كند\r\n( ( 3586 ) ) نوح وار ار صد قى زد در تو روح\r\nكويم و كشتى و كو طوفان نوح ؟\r\n( ( 3587 ) ) عقل اثر را روح پندارد و ليك\r\nنور خور از قرص خورد و راست نيك\r\n( ( 3588 ) ) ز ان به قرصى سالكى خورسند شد\r\nكه ز نورش سوى قرص افكند شد\r\n( ( 3589 ) ) ز انكه اين نورى كه اندر سافل است\r\nنيست دائم روز و شب او آفل است\r\n( ( 3590 ) ) وان كه اندر قرص دارد باش و جا\r\nغرقهء آن نور باشد دائما\r\n( ( 3591 ) ) نه سحابش ره زند خود نى غروب\r\nوارهد او از فراق سينه كوب\r\n( ( 3592 ) ) اين چنين كس اصلش از افلاك بود\r\nيا مبدل گشت اگر از خاك بود\r\n( ( 3593 ) ) ز انكه خاكى را نباشد تاب آن\r\nكه زند بر وى شعاعى جاودان\r\n( ( 3594 ) ) گر زند بر خاك دائم نور خور\r\nآن چنان سوزد كه بايد زو ثمر\r\n( ( 3595 ) ) دائم اندر آب كار ماهى است\r\nمار را با او كجا همراهى است ؟\r\n( ( 3596 ) ) ليك در كُه مارهاى پر فنند\r\nاندرين يم ماهيىها مىكنند\r\n( ( 3597 ) ) مكرشان گر خلق را شيدا كند\r\nهم ز دريا تا سه شان رسوا كند\r\n( ( 3598 ) ) و اندرين يم ماهيان پر فنند\r\nمار را از سحر ماهى مىكنند\r\nگر تو مارى شو قرين ماهيان\r\nتا شوى چون ماهيان در يم روان\r\n( ( 3599 ) ) ماهيان قعرِ درياى جلال\r\nبحرشان آموخته سحر جلال\r\n( ( 3600 ) ) پس محال از تاب ايشان حال شد\r\nنحس آن جا رفت و نيكو فال شد\r\nزهر آن جا رفت و شكر شد يقين\r\nسنگ آن جا رفت و شد درّ ثمين\r\n\r\n","description":"","footnote":"","page_name":" 447 ","page_number":451},
  {"content":"\r\n\r\n\r\n\r\nخاك زر شد سنگ گوهر پاى سر\r\nمىنبيند جز بشر چشم بشر\r\n( ( 3601 ) ) تا قيامت گر بگويم زين كلام\r\nصد قيامت بگذرد وين ناتمام\r\nمجتهد هر گه كه باشد نص شناس\r\nاندر آن صورت نينديشد قياس\r\nچون نيابد نص اندر صورتى\r\nاز قياس آن جا نمايد عبرتى\r\n\r\nاجتهاد و قياس و نص\r\nدر كتب اصولى و كلامى اسلامى بحث اجتهاد و قياس و نص مشروحاً مطرح شده و در اين مورد نيازى به تفصيل زياد ديده ن مىشود . ما براى توضيح دو بيت مورد تحليل در بارهء اجتهاد و نص و قياس دو مطلب را به طور اختصار متذكر مىشويم :\r\nمطلب يكم - تعريف اجتهاد\r\nاجتهاد عبارت است از :\r\n« استفراغ الفقيه الوسع فى طلب الظن بشيء من الاحكام الشرعية على وجه يحس من النفس العجز عن المزيد عليه . » ( 1 )  ( اجتهاد عبارت است از به حد نهايى رسانيدن فقيه توانايى خود را براى به دست آوردن ظن به چيزى از احكام شرعى به طورى كه از اضافه كردن بر آن در نفس خود احساس ناتوانى نمايد ) همين تعريف را با مقدارى از تغييرات شاه ولى الله دهلوى و محمد الخضرى ( 2 )  و گروه زيادى از گذشتگان و متاخرين پذيرفته‌اند . ( 3 )  محقق شهير مرحوم ملا محمد كاظم خراسانى اجتهاد را بقرار زير تعريف مىكند :\r\n« الاجتهاد المطلق هو ما يقتدر به على استنباط الاحكام الفعلية من اماره معتبره او اصل معتبر عقلا او نقلا فى الموارد التي لم يظفر فيها بها . » ( 4 ) \r\n","description":"","footnote":" ( 1 ) آمدى نقل از النص و الاجتهاد شرف الدين ، ص 6 . .  ( 2 ) اصول الفقه ، محمد الخضرى ، ص 357 . .  ( 3 ) از آن جمله حاجبى و علامه حسن بن يوسف بن مطهر الحلى مىباشد . .  ( 4 ) كفاية الاصول ج 2 ص 124 . . ","page_name":" 448 ","page_number":452},
  {"content":"\r\n( اجتهاد مطلق عبارت است از كوششى كه به وسيلهء آن اقتدار به استنباط احكام شرعى فعلى به وسيلهء دليل معتبر يا اصل معتبر از روى عقل يا نقل در مواردى كه به اماره دسترسى نباشد حاصل مىگردد ) .\r\nاين تعريف جامعتر و مانعتر از تعريفات ديگر است كه در بارهء اجتهاد گفته شده است . بهر حال آن چه كه مورد اتفاق همهء اصوليون است ، اين است كه اجتهاد كوشش براى به دست آوردن حكم الهى در مورد خود مىباشد .\r\nمسلم است كه عقول بشرى براى درك تمام احكام الهى كفايت نمىكند و به همين جهت بوده است كه بشر احتياج به پيامبران داشته است .\r\nدلايل قطعى براى اثبات اين كه پيامبر اسلام احكام الهى واقعى را بيان فرموده است ، به حدى فراوان است كه جاى بحث و ترديد نيست . بنا بر اين مجتهد وظيفه‌اى جز اين ندارد كه آخرين كوشش خود را براى به دست آوردن آن احكام مبذول بدارد ، اگر هم خطا رود باز بوظيفهء خود عمل نموده است .\r\nبهترين وسيلهء وصول حكم براى مكلف اعم از مجتهد و مقلد وجود نص قطعى است كه با سند قطعى اثبات شود ، مانند نصوص قرآنى در بارهء احكام :\r\nاز قبيل : « اقيموا الصلاة و آتوا الزكوة » ( نماز را بر پا داريد و زكات را بدهيد ) .\r\nاما مىدانيم كه تمام احكام اسلامى به اين نوع نصوص قطعى مستند نمىباشد . بلكه منابع فقهى اسلام اغلب يا قطعى السند و ظنى الدلالة است مانند مقدار زيادى از آيات احكام قرآنى و روايات متواتر و بعضى از احكام صريح عقل و اجماع محصل ، در بارهء بعضى از احكام و يا قطعى الدلالة و ظنى السند است ، مانند مقدار زيادى از روايات و اجماعات منقوله . بنا بر اين اجتهاد يك امر ضرورى بوده و بدون آن نمىتوان احكام الهى را به دست آورد .\r\nشايد اين مسئله كه گفتيم با حذف مناقشات لفظى مورد اتفاق نظر فرق اسلامى بوده باشد .\r\n","description":"","footnote":"","page_name":" 449 ","page_number":453},
  {"content":"\r\nآن چه كه مورد اهميت است موضوع قياس است كه مورد اختلاف شديد ميان فقها و اصوليين قرار گرفته است . اما فقهاى شيعهء اماميه . به هيچ وجه قياس را جايز نمىدانند و از فقهاى اهل سنت ابو حنيفه و بعضى ديگر از علماء قياس را تجويز و در احكام شرعيه به آن عمل مىكنند .\r\nمسلم است كه در بارهء چنين مسئلهء مهم و حساس افراط و تفريط زيادى صورت خواهد گرفت . مثلًا ابن حزم ظاهرى شديدا به قياس و قياس كنندگان حمله ور مىشود و حتى از به كار بردن جملات زشت هم امتناع نمىورزد . و بهر حال موضوع قياس به نظر نمىرسد كه به اين زودىها قابل حل و فصل بوده باشد . در تعريف قياس يك معناى جامع را مىتوان ديد كه عبارت از اين است : استنباط علتى براى حكم بيك موضوع و سرايت دادن و اجراى همان علت بيك موضوع ديگر كه مشمول نص نبوده است . ( 1 )  مثال روشنى كه براى قياس آورده‌اند ، اين است كه : - نص وارد شده است كه « قاضى در حال غضب نبايد قضاوت كند » .\r\n( لا يقضى القاضى و هو غضبان ) ( 2 )  آن گاه علت حكم را هر گونه تشويش روانى قاضى منظور نموده ، حكم مزبور را مثلًا به بيمارى مخل به جريان عادى روانى قاضى سرايت داده‌اند . اين مطلب نمىتواند علتهاى مورد ظن را براى تجويز قياس تصويب نمايد ، زيرا در مثال فوق حكم عقل به اين كه علت حكم هر گونه تشويش روانى است ، مانند يك قرينهء متصل بدليل است ( منصوص العله ) كه حتى بالاتر از تنقيح مناط قطعى است كه احتياج به دقت در اصول و قوانين و تطبيق آن بموارد خود دارد . بلكه اگر بجاى استنباط ظنى علت استنباط قطعى علت را هم بگذاريم ، باز بدان جهت كه عقول بشرى ( مقصود عقول\r\n","description":"","footnote":" ( 1 ) معروف الدواليبى از كتاب المدخل الى علم اصول الفقه ، ص 261 . .  ( 2 ) الموقوفات فى اصول الشريعة ، ج 1 ص 89 . . ","page_name":" 450 ","page_number":454},
  {"content":"\r\n\r\nجزئى تجربى نظرى است ) در اصول عقلانى با آن همه اختلاف روبه رو است ، چه رسد به احكام شرعى الهى .\r\nيعنى با نظر به نارسايى عقل نظرى در بارهء احكام ، اين مسئله كه علت را به طور قطع بتوانيم استنباط كنيم و بهمهء موضوعات مربوط جارى كنيم امكان ناپذير مىباشد .\r\nمطلب دوم : ممكن است گفته شود : كه عقل آدمى يكى از حجج الهى است كه در نهاد او فعاليت مىكند .\r\nآيا جلوگيرى از قياس و تنقيح مناط باز داشتن حجت الهى ( عقل ) از فعاليت نيست ؟ پاسخ اين سؤال روشن است ، زيرا فعاليت عقل را در اصول و قوانين روشن و بديهى مانند مثال فوق هيچ كس نمىتواند منكر شود و به همين جهت است كه شيعهء اماميه عقل را يكى از منابع چهارگانه اجتهاد مىشمارد . آن چه كه موجب عدم تأمين نظريهء يك مجتهد است ، همان امكان خطاهاى زياد در احكام عقل نظرى جزئى است .\r\nبه همين جهت است كه ابو اسحاق شاطبى كوشش مىكند كه مسئلهء قياس را از استناد صد در صد به عقل بر كنار نموده و به منابع شرعى متكى نمايد . او پس از بيان سه اعتراض به نظريه خود مىگويد : اما آن اعتراض اول كه مىگويد :\r\nاين نظريهء شما ( شاطبى ) همان نظريه‌اى است كه فرقه ظاهريون مىگويند و معتقدند كه بايد به ظواهر نصوص بدون كوچكترين زيادى و كمى عمل كرد و حاصل اين نظريه ، بىاعتبار ساختن معقول و طرد قياس است ، با اين كه گذشتگان به قياس عمل كرده‌اند . جوابش اين است كه قياس از قبيل تصرفات و فعاليتهاى محض عقلانى نيست : بلكه با نظر به ادله و ملاحظه اطلاق و تقييد و ساير شئون ادله مىباشد . وقتى كه شرع بما مىگويد : شما مىتوانيد موضوعى كه مسكوت گذاشته شده است به منصوص معتبر الحاق كنيد و اين از امورى است كه شارع آن را خواسته و بان دستور داده و پيامبر ما را بان آگاه ساخته است ، و ما به اين دستور عمل كنيم ، در اين صورت ما به\r\n","description":"","footnote":"","page_name":" 451 ","page_number":455},
  {"content":"\r\n\r\nعقل محض استقلالى قائل نشده‌ايم ، بلكه اين گونه فعاليتهاى عقلانى به وسيلهء ادله شرعيه هدايت و توجيه مىگردد . » ( 1 )  از طرف ديگر ما دلائل معتبر در دست داريم كه ورود نصوص و ظواهر كلى را براى تمام احتياجات بشرى در زمينهء احكام اسلامى گوشزد كرده است ، بنا بر اين جايى براى تكيه بر عقل نظرى جزئى نمىماند كه قياس و راى و استحسانهاى مورد گمان و احتمال را به كار ببريم ، بنا بر اين بيت دوم مورد تحليل كه مىگويد :\r\nبايد مورد تأمل و دقت قرار بگيرد .\r\n\r\nچون نيابد نص اندر صورتى\r\nاز قياس آن جا نمايد عبرتى\r\n( ( 3593 ) ) ز انكه خاكى را نباشد تاب آن\r\nكه زند بر وى شعاعى جاودان\r\n( ( 3594 ) ) گر زند بر خاك دائم نور خور\r\nآن چنان سوزد كه نايد زو ثمر\r\n\r\nآيا موجود خاكى نمىتواند پذيرندهء نور روح باشد ؟\r\nمضمون دو بيت فوق در به دو نظر بسيار جالب مىنمايد ، ولى به همين صورت كلى كه جلال الدين مطرح كرده است ، نمىتوان پذيرفت ، زيرا اولًا - جلال الدين در ديباچهء دفتر اول چنين گفته است :\r\n\r\nجسم خاك از عشق بر افلاك شد\r\nكوه در رقص آمد و چالاك شد\r\nعشق جان طور آمد عاشقا\r\nطور مست و خر موسى صعقا\r\n\r\nو همچنين در ابيات عنوان » بيان هر چه غفلت و غم و كاهلى . . . » مىگويد :\r\n","description":"","footnote":" ( 1 ) الموقوفات فى اصول الشريعة ، ج 1 ص 89 . . ","page_name":" 452 ","page_number":456},
  {"content":"\r\n\r\nغفلت از تن بود چون تن روح شد\r\nبيند او اسرار را بىهيچ بد\r\n\r\nاز اين قبيل ابيات كه مىگويد : با پيش رفت رشد روحى همين حواس طبيعى واقع بينتر و همين كالبد مادى وضع صيقلىتر به خود مىگيرد ، در مثنوى به طور فراوان ديده مىشود ، در صورتى كه دو بيت فوق جهان ماده و نمودهاى آن را از استعداد پذيرش شعاع جاودانى محروم مىسازد .\r\nو اين روش ، شبه تناقضى در بر دارد كه بايد مورد بحث و تامل قرار بگيرد . راه حلى كه به نظر مىرسد ، اين است كه مقصود از استعداد نداشتن ماده و ماديات براى پذيرش شعاع ابديت ، ماهيت خود ماده است كه توانايى اعتلا به عالم روح را ندارد ، و اين منافاتى با اعتلاى پيوسته به عظمت روح ندارد ، يعنى روح با آن خاصيت سازندگى كه دارد ، مىتواند ماده را به مرحلهء پذيرش شعاع جاودانى ارتقاء بدهد ، در اين مورد مسئلهء معروف باروخ اسپينوزا را مىتوان خاطر نشان ساخت ، وقتى كه به او گفتند : تو با اين مشرب وحدت وجودى خدا را پايين آوردى و با ماده يكى ساختى ، پاسخ داد : من خدا را پايين نياوردم ، بلكه ماده و طبيعت را بالا بردم . بنا به نظريهء :\r\nجسمانيه الحدوث روحانيه البقا .\r\nدر بارهء نفس انسانى ، جسم خاك مىتواند بوسيله عشق بر فراز افلاك گام گذارد و كوه جامد هم برقص در آيد ، زيرا نظريهء فوق مىگويد : نفس انسانى از همين ماده و قوانين آن به وجود مىآيد و در ادامهء هستى خود تدريجا به تجرد مىرسد و شايستگى ابديت را در مىيابد .\r\nممكن است بگوييم : اين تحول و ارتقاء در باره يكى از خصايص ماده است كه توانايى انقلاب به حيات و نفس دارد ، نه در بارهء خود ماده و اين خصوصيت را مكتبهاى زيادى پذيرفته و اعتقاد دارند كه ذرات جهان طبيعت زنده ( موناد ) هستند يا به اصطلاح بعضى از متفكرين : چنين مىنمايد كه گردى از حيات را به روى\r\n","description":"","footnote":"","page_name":" 453 ","page_number":457},
  {"content":"\r\n\r\nماده پاشيده‌اند .\r\nولى ما براى انقلاب خود ماده و شئون آن به حيات و نفس آدمى و سپس ارتقاء آن بدرجهء روحانيت انسانى و وابسته شدنش به روحانيت ملكوتى هيچ گونه مانع علمى و فلسفى نمىبينيم .\r\nاگر براى ماده اين امكان وجود داشته است كه در مسير تحول اختصاصات و نمودهاى خود را از دست بدهد و نمودهاى كمىاش به كيفيتهاى غير قابل اندازه گيرى تبديل گردد و به صورت فعاليتهاى سلولى و عصبى در آيد و توانايى عبور از اين مرحله را داشته و تا اراده و تجسيم و انديشه و ابتكار و تخيلات و ساير فعاليتهاى ذهنى شگفت انگيز و خود آگاهى ( علم ) و فعاليتهاى فوق العادهء ظريف وجدان تحول پيدا كند ، مىتواند در راه تكامل به مراتب عالىتر و مجردتر نيز نائل گردد .\r\nتفسير ابيات\r\nاگر يك مجتهد فقيه واقعاً به حقيقت نص آگاه بوده باشد ، در موقع وجود نص هرگز تمسك بقياس به انديشهء او خطور نمىكند .\r\nآرى اگر در موردى از موضوعات نصى پيدا نكند ، مىتواند از راه قياس براى استخراج حكم خدا اعتبارى بگيرد .\r\n[ به نقد و تحليل مراجعه شود 
  ] زيرا نص همان وحى روح قدسى است كه به زبان پيامبر جارى شده است و آن قياس عقلى جزئى در درجه پائينتر از نص قرار مىگيرد .\r\nعقل آدمى ادراك و فر و شكوه خود را از جان مىگيرد - عقل نظرى نمىتواند روح را در درجهء پائينتر از نص قرار داده و زير نظر خود بگيرد . اين جان آدمى است كه در عقل تأثير مىكند ، و عقل به وسيلهء آن اثر به تدبير و كارگشايى مىپردازد ، اگر روح انسانى تو مانند حضرت نوح نداى تصديق بر زند ، ديگر براى\r\n","description":"","footnote":"","page_name":" 454 ","page_number":458},
  {"content":"\r\nتو دريا و كشتى و طوفان آسيبى نخواهد داشت . اين عقل نظرى كوته بين است . زيرا عقل آثار را مىبيند و گمان مىكند همان روح است ، اما مىدانيم كه نور خورشيد از خود قرص خورشيد دور است و بدان جهت انسان سالك به خود قرص خورشيد دل خوش مىشود كه از نورش گام فراتر نهاده رهسپار حوزهء خود قرص گردد . اين نور كه در جهان سفلى ديده مىشود ، دوامى نداشته با تعاقب روز و شب در تحول و غروب و طلوع است . اما كسى كه قرار گاه خود را در قرص آفتاب مىبيند و در آن قرص مستغرق دائمى نور مىگردد ، نه ابرهاى فضايى و نه غروب از افق ، نمىتوانند راهى به او داشته باشند ، زيرا چنان شخصى از هجران سينه كوب رها گشته است .\r\nاين افراد يا واقعاً منشأ ملكوتى دارند و يا اگر هم از خاك بوده‌اند تبديل به عظمت روحانى گشته‌اند ، زيرا ماده خاكى را استعدادى نيست كه پذيرنده شعاع جاودانى بوده باشد ، بديهى است كه اگر نور خورشيد دايماً بر خاك تيره بتابد به زودى آن را سوزانده و از حركت و نمو و ميوه دادن باز خواهد داشت .\r\nشناورى دايمى در آب كار ماهيان است و بس . آن مار خاكى چگونه مىتواند همراه ماهى در اعماق دريا فرو رود و به زندگى بپردازد . جاى مار كوه است و در شكاف كوهها فعاليتها و فنونى را دارا مىباشد ، درياى آنها شكاف كوه ها است .\r\nاگر بخواهند با مكر پردازى مردم را واله و حيران خود بسازند و چنين دعوا كنند كه ما هم چونان ماهيان دريا توانايى شناورى و در نورديدن دريا را داريم در اولين لحظات سر فرو بردن باب ، بريدن نفسشان رسوايشان خواهد ساخت . هم اكنون در خود بنگر ، اگر ديدى كه تربيت مارى دارى برو و دمساز ماهيان باش تا مانند همان ماهيان بتوانى در دريا فرو روى .\r\nآرى ، ماهيان اعماق اقيانوس جلال الهى از آن دريا شگفتىها و سحرهاى حلال آموخته‌اند ، تابشى كه بر وجود آنان راه يافته ، محالها براى آنها ممكن و به صورت حال\r\n","description":"","footnote":"","page_name":" 455 ","page_number":459},
  {"content":"\r\nلذت بار در آمده است . اگر نحس و شومى به طرف آنان رهسپار شود به فال نيكو مبدل مىگردد ، اگر زهر به سوى آنان سرازير شود . شكر شيرين جان فزا خواهد گشت ، سنگها را هم به در گرانبها تبديل خواهد كرد . آرى ، خاك در آن نقطهء وجود ، طلا ، سنگ ، گوهر و آن چه كه پاى ديده مىشود سر مىگردد ، اما چه كنم تو بشر كه هنوز با ديده بشرى مىنگرى نخواهى توانست جز ظواهر بشرى چيزى را درك كنى . بگذاريم و بگذريم ، اگر بخواهم اين كلام را ادامه بدهم ، صد رستاخيز خواهد گذشت و هنوز سخن من ناتمام خواهد ماند .\r\n","description":"","footnote":"","page_name":" 456 ","page_number":460},
  {"content":"\r\n\r\n\r\nآداب المستمعين و المريدين عند فيض الحكمة من لسان الشيخ\r\n\r\n( ( 3602 ) ) بر ملولان اين مكرر كردن است\r\nنزد من عمر مكرر بردن است\r\n( ( 3603 ) ) شمع از برق مكرر بر شود\r\nخاك از تاب مكرر زر شود\r\n( ( 3604 ) ) گر هزاران طالبند و يك ملول\r\nاز رسالت باز مىماند رسول\r\n( ( 3605 ) ) اين رسولان ضمير راز گو\r\nچاكرى خواهند اسرافيل خو\r\n( ( 3606 ) ) نخوتى دارند و كبرى چون شهان\r\nچاكرى خواهند از اهل جهان\r\n( ( 3607 ) ) تا ادبهاشان بجا گه ناورى\r\nاز رسالتشان چگونه بر خورى\r\n( ( 3608 ) ) كى رسانند آن امانت را به تو\r\nتا نباشى پيششان راكع دو تو\r\n( ( 3609 ) ) هر ادبشان كى همىآيد پسند\r\nكامدند ايشان ز ايوان بلند\r\n( ( 3610 ) ) نى گدايانند كز هر خدمتى\r\nاز تو دارند اى مزوّر منتى\r\n( ( 3611 ) ) ليك با بىرغبتىهاى ضمير\r\nصدقهء سلطان بيفشان وامگير\r\n( ( 3612 ) ) اسب خود را اى رسول آسمان\r\nدر ملولان منگر و اندر جهان\r\n( ( 3613 ) ) فرّخ آن تركى كه استيزه نهد\r\nاسبش اندر خندق آتش جهد\r\n( ( 3614 ) ) گرم گرداند فرس را آن چنان\r\nكه كند آهنگ اوج آسمان\r\n( ( 3615 ) ) چشم را از غير و غيرت دوخته\r\nهمچو آتش خشك و تر را سوخته\r\n( ( 3616 ) ) گر پشيمانى بر او عيبى كند\r\nآتش اول در پشيمانى زند\r\n( ( 3617 ) ) خود پشيمانى نرويد از عدم\r\nچون ببيند گرمى صاحب قدم\r\n\r\nتفسير ابيات\r\nخواهيد گفت : شما اى جلال الدين پيروى از رهبران الهى را در اين كتاب زياد تكرار كرده‌ايد ، براى چه ؟ مىگويم بله ، كسانى كه ركود طبيعى ارواح آنان را ميخكوب كرده است ، از تكرار اين اصل بزرگ ملالت خاطر دارند و گمان مىكنم براى آنان اين تكرارها مانند تكرار رويدادها ، در زندگى خسته كننده خواهد\r\n","description":"","footnote":"","page_name":" 457 ","page_number":461},
  {"content":"\r\nبود ، اما مگر نمىدانيد كه استمرار مكرر نور است كه شمع را فروزان مىسازد و تابش مكرر آفتاب است كه سنگ و خاك را به طلا مبدل مىسازد ، دريغا ، افراد بشرى چقدر زود رنجيده و ملول مىشوند اما دانند كه با اين ملالت از ارتقاء خود به رشد روحى جلوگيرى مىكنند ، آرى : -\r\n\r\n( ( 3604 ) ) گر هزاران طالبند و يك ملول\r\nاز رسالت باز مىماند رسول ( 1 ) \r\n\r\nاين رسولان دلهاى آدميان كه باز گو كننده اسرار نهانى عالم وجودند ، شنوندگانى مىخواهند مانند اسرافيل كه آمادهء شنيدن امر الهى براى اجراى مأموريت خويش است .\r\nآنان وقار و نمونه‌اى از كبرياى الهى دارند و از جهان و جهانيان حالت تسليم و پذيرش مىخواهند بدين جهت است كه مادامى كه اخلاق و ادب شايستهء گيرندگى را مراعات نكنيد از رسالت آنان بهره بردارى نخواهيد كرد .\r\nآن امانت الهى را كه با خود دارند تا در تو حالت پذيرش و استعداد و خضوع نبينند به تو واگذار نخواهند كرد ، بدان جهت كه آنان از رواق بسيار بلند ملكوتى آمده‌اند ، هر گونه ادب و اخلاقى مورد پسندشان نمىباشد .\r\nآنان خوى گدايى ندارند كه در مقابل هر خدمتى كه چون تو حيله گرى به آنان ابراز كنى ، منتى از تو تحمل كنند .\r\nاما شما اى رهبران الهى ، به بىرغبتىها و ملالت خاطر آن درماندگان بىنوا منگريد ، مزايا و عظمتهايى كه خدا به شما عنايت فرموده است ، نثار بىنوايان كنيد و راه خود را در تربيت روحى درماندگان پيش بگيريد ، بار ديگر مىگويم اى رسولان آسمانى كاروان بشرى ، در آن افسردگان و ملولان ننگريد و اسب خود را در اين عرصه پهناور بجهانيد و به جولان در آوريد .\r\n","description":"","footnote":" ( 1 ) شاعر ديگرى مىگويد :\r\nدر محفل خود راه مده همچو منى را * كافسرده دل افسرده كند انجمنى را . ","page_name":" 458 ","page_number":462},
  {"content":"\r\nفرخ و با شكوه باد آن شجاع قهرمان كه نيرو بر خود ببخشد و اسب خود را به خندق آتش بجهاند و آن را چنان گرم و پر جوش و خروش بسازد كه بتواند اوج آسمان هستى را در پيش گيرد ، آنان كسانى هستند كه چشم از بيگانه و تعصب بر بسته مانند آتش خشك و تر را در كام خود فرو مىبرند .\r\nاگر به جهت ملالت خاطر مورد تربيت اثرى نبيند و پشيمانى بسراغش آيد همت والايش آتش در آن پشيمانى زند ، بلكه اگر پشيمانى حرارت و نيروى صاحب قدم تند رو را ببيند ، گام از هستى به نيستى نگذارد .\r\n","description":"","footnote":"","page_name":" 459 ","page_number":463},
  {"content":"\r\n\r\nشناختن هر حيوانى بوى عدو خود را و حذر كردن ، و بطالت و خسارت آن كس كه عدو او كسى بود كه از او عذر ممكن نيست و فرار ممكن نه و مقابله ممكن نه\r\n\r\n( ( 3618 ) ) اسب داند بانگ و بوى شير را\r\nگر چه حيوان است الَّا نادرا\r\n( ( 3619 ) ) بل عدوّ خويش را هر جانور\r\nخود بداند از نشان و از اثر\r\n( ( 3620 ) ) روز خفّاشك نيارد بر پريد\r\nشب برون آيد چو دزدان جريد\r\n( ( 3621 ) ) از همه محرومتر خفاش بود\r\nكه عدوّ آفتاب فاش بود\r\n( ( 3622 ) ) نى تواند در مصافش زخم خورد\r\nنى به نفرين تاندش مهجور كرد\r\nآن كه آن خورشيد از احسان و جود\r\nبر ندرّاند ز قهرش تار و پود\r\n( ( 3623 ) ) آفتابى كه بگرداند قفاش\r\nاز براى غصه و قهر خفاش\r\n( ( 3624 ) ) غايت لطف و كمال او بود\r\nور نه خفاشش كجا مانع شود\r\n( ( 3625 ) ) دشمن ار گيرى به حد خويش گير\r\nتا بود ممكن كه گردانى اسير\r\n( ( 3626 ) ) قطره با قلزم چو استيزه كند\r\nابله است او ريش خود بر مىكند\r\n( ( 3627 ) ) حيلت او از سبالش نگذرد\r\nچنبرهء حجرهء قمر چون بر درد\r\n( ( 3628 ) ) با عدوّ آفتاب اين بُد عتاب\r\nاى عدوّ آفتاب آفتاب\r\n( ( 3629 ) ) اى عدوّ آفتابى كز فرش\r\nمىبلرزد آفتاب و اخترش\r\n( ( 3630 ) ) تو عدوّ او نه‌اى خصم خودى\r\nچه غم آتش را كه تو هيزم شدى\r\n( ( 3631 ) ) اى عجب از سوزشت او كم شود\r\nيا ز درد و غصه ات پر غم شود\r\n( ( 3632 ) ) رحمتش نى رحمت آدم بود\r\nكه مزاج رحم آدم غم بود\r\n( ( 3633 ) ) رحمت مخلوق باشد غصه ناك\r\nرحمت حق از غم و غصه است پاك\r\n( ( 3634 ) ) رحمت بىچون چنين دان اى پسر\r\nنايد اندر وهم از وى جز اثر\r\n( ( 3635 ) ) ظاهر است آثار ميوهء رحمتش\r\nليك كه داند جز او ماهيّتش\r\n\r\n","description":"","footnote":"","page_name":" 460 ","page_number":464},
  {"content":"\r\n\r\n\r\n( ( 3628 ) ) با عدوّ آفتاب اين بُد عتاب\r\nاى عدوّ آفتاب آفتاب\r\n\r\nاز خصومت خفاش بىنوا با آفتاب ، خصومت انسان پستتر از خفاش را با خدا مقايسه كنيد .\r\nخدا خدا چيست ؟ اى بابا دست برداريد از آن چه كه نمىبينيد خدا ساختن و سپس تكيه بر آن يكى از دلايل ناتوانى نوع بشريت است كه بدون تكيه بر موجود قوىتر نمىتواند زندگى كند اين تصورات و موهومات از يادگارهاى دوران كهن و افسانه پردازى انسانهاى رشد نكرده است تو اگر انسانى خودت با پاى خويش راه برو ، چرا براى خود پشتيبان مىجويى ؟ دلايلى را كه براى اثبات خدا آورده‌اند ، هيچ يك نمىتواند وجود خدا را اثبات كند من يك عمر در تحت تأثير غرايز طبيعى هر گونه فعاليتى كه خواسته‌ام انجام داده‌ام حتى يك آجر هم از آسمان نيفتاده است من آن خدايى را كه مىگوييد نمىبينم و هيچ اثرى را هم از وجودش در زندگيم احساس نمىكنم . . آن خفاش بىنوا يادش بخير ، كه عين همين مسائل را در همان لانهء محقرش با ديوارها و سنگ ريزه ها و پاره چوب در ميان مىگذارد :\r\nآفتاب آفتاب چيست ؟ چرا اين قدر مبتلا به حماقت هستيد ، از آن چه كه نمىبينيد دست برداريد . مىدانيد شما با اين آفتاب ساختن و تكيه بر آن چه مىگوييد ؟ شما با اين كار سند زبونى و ناتوانى خود را در زندگى امضا مىكنيد اين خيالات و خرافات مربوط به آن درختان و نباتات و جانداران و انسانهاى رشد نكرده است كه مىگويند : اگر آفتاب نباشد ، ما نمىتوانيم به زندگى خود ادامه بدهيم . تو اگر واقعاً خفاشى با پاى خويش راه برو و با بال و پرت پرواز كن . اين همه دلايل كه شما براى اثبات وجود آفتاب مىآوريد ، در نزد من كوچكترين ارزشى ندارد سهل است كه شما با اين دلايل مىخواهيد مرا اغفال كنيد ، من خودم\r\n","description":"","footnote":"","page_name":" 461 ","page_number":465},
  {"content":"\r\n\r\nعمرى است كه با ساختمان طبيعى خودم بپرواز در مىآيم و به لانه‌ام بر مىگردم و كودكان خودم را هم بزرگ ميكنم و آن آفتابى كه مىگوييد ، حتى هيچ سنگ ريزه‌اى را هم از سقف لانه‌ام به روى من نينداخته است . خلاصه كه آن خورشيد جهان تاب داراى ميليارد ميليارد ميليارد واحد فوتون . . . ، و من اصلا نمىدانم شما چه مىگوييد ، خيلى چيزها در بارهء آن آفتاب مىگوييد ، شما مىگوييد : انرژى و روشنايى نيروى حيات حتى زندگى من و اين كه در فضايى قرار گرفته است كه از لانه زيبا و با عظمت من بزرگتر است . . . نمىبينم و هيچ اثرى را هم از آن موجود خيالى كه اسمش را آفتاب گذاشته‌ايد در خود نمىبينم . برويد ، بگذاريد چند روز در اين لانه خودم خوش باشم آيا اين حيوان محقر با آن تصورات و تخيلاتش جز اين كه با خويشتن خصومت مىورزد ، كار ديگرى مىكند ؟ آيا آن اوهام و خرافات خفاش مىتواند به منظومهء شمسى بگويد : تو وجود ندارى ؟ آيا با اين مبارزهء احمقانه مىتواند اثر خورشيد را در حيات خنثى بسازد .\r\nپروردگارا ، در خلقت خفاش آن حيوان محقر چه حكمت بالغه‌اى به كار برده‌اى ؟ آيا حكمت وجود اين حيوان و قضاوتهايش به تنهايى دليل روشنى براى بىچارگى منكرين خورشيد با عظمت الهى نيست ؟\r\nتفسير ابيات\r\nاسب ، آن حيوان باهوش ، اگر چه حيوان است ولى غرش و بوى شير را از دور در مىيابد ، مگر بندرت كه عوارض مخصوصى از فعاليت طبيعت باهوش او باز دارد ، بلكه اين شناخت دشمن مخصوص اسب نبوده و هر جانورى از نشان و اثر مخصوص ، دشمن خود را مىشناسد ، خفاش را در نظر بگيريد ، در هنگام روز بالى براى پرواز گشايد ، ولى شباهنگام مانند دزدهاى تنها رو بيرون مىآيد و در فضاى تاريك به جولان مىافتد .\r\n","description":"","footnote":"","page_name":" 462 ","page_number":466},
  {"content":"\r\nبىنوا خفاش ، كه از همه موجودات محرومتر است ، زيرا با خصومتى كه با آفتاب در پيش گرفته خود را در زندان محروميت و حقارت محبوس نموده است .\r\nاين حيوان بىنوا نه در پيكار با آفتاب قابليت زخم خوردن دارد و نه با نفرين آفتاب مىتواند مهجور گردد و يا به وسيلهء نفرين دشمن بزرگ خود را از خود دور كند .\r\nآرى ، خورشيد با عظمت فضاى لاجوردين از روى احسان وجود خفاش را به حال خود گذاشته و با قهر و سيطره خود تار و پودش را متلاشى نمىسازد .\r\nاين آفتاب هنگامى كه پشت - به فضاى زمين و خفاش مىگرداند ، چنين مىنمايد كه از براى غصه و قهر به خفاش است ، نهايت لطف و كمال است كه آفتاب به او روا داشته است ، و گر نه موجوديت خفاش چيست كه بتواند از پرتو افكنى آفتاب جلوگير شود .\r\nاى حيوان بىنوا و اى انسان بىنواتر ، اگر بخواهى براى خود دشمن بگيرى به حد و اندازهء خود بگير و در حدود و شايستگى خود ، دشمنى را انتخاب كن تا حد اقل امكان اسير گردانيدن او در ذهن تو منطقى باشد ، آرى : -\r\n\r\n( ( 3626 ) ) قطره با قلزم چو استيزه كند\r\nابله است ، او ريش خود بر مىكند\r\n\r\nحيله پردازى اين قطره ناچيز از سبيلهاى ناچيز ترش تجاوز نخواهد كرد ، چگونه مىتواند با اين حيله ها ماهتاب را متلاشى سازد ؟ هم اكنون بيانديش كه اگر با دشمن اين آفتاب محدود منظومه شمسى ( خفاش ) چنين عتاب و ملامتى وجود دارد ، اى دشمن آفتاب آفتاب ، حال تو چگونه خواهد بود ، تو اى موجود ناتوان در صدد خصومت با خورشيدى بر آمده‌اى كه از فر و شكوهش همه خورشيدها و اختران كيهان پهناور به خود مىلرزند .\r\nاگر مىدانستى كه كينه توزى تو در اين موقعيت با كيست ؟ دست از اين عداوت برمىداشتى ، زيرا عداوت تو متوجه آفريننده خورشيد نيست ، بلكه سلاحى در دست گرفته با هستى خويش بمبارزه بر خاسته و ريشه خود را از سلسله با عظمت هستى بر مىكنى .\r\n","description":"","footnote":"","page_name":" 463 ","page_number":467},
  {"content":"\r\nتو به هيزم بودن خود ، هرگز مباهات مكن ، آتش شعله ورى كه همه افلاك در مقابل يك جرقه ناچيز از آن بخاكستر تبديل مىشوند ، چه اعتنايى به هيزم بودن تو دارند ، شگفتا گمان مىبرى كه سوزش تو از شعلهء آن آتش هستى سوز خواهد كاست يا اگر در اندوه و غم فرو روى ، او را هم مغموم و اندوهگين خواهى ساخت رحمت بىكران الهى را قياسى با رحمت آدميان نيست ، زيرا رحم و دل سوزى انسانها با غم و اندوه در هم آميخته است .\r\nلذا رحمت و رافت مخلوقات ريشه‌اى از اندوه دارد ، در صورتى كه رحمت حق جل و علا ما فوق غم و اندوه مىباشد .\r\nاى فرزند روحانيم ، رحمت بىچون الهى را با رحمت انسانها مساوى مگير ، زيرا از رحمت الهى جز اثر مناسب طبيعت انسانى ، چيزى قابل تصور نيست .\r\nآثار ميوهء رحمت الهى بر همگان آشكار و هويداست ، اما كيست جز خود او كه ماهيت رحمت او را بداند .\r\n","description":"","footnote":"","page_name":" 464 ","page_number":468},
  {"content":"\r\n\r\nفرق ميان دانستن چيزى به مثال و تقليد و ميان دانستن ماهيت آن چيز به تحقيق\r\n\r\n( ( 3636 ) ) هيچ ماهيّات اوصاف كمال\r\nكس نداند جز به آثار و مثال\r\n( ( 3637 ) ) طفل ماهيّت نداند طمث را\r\nجز كه گويى هست چون حلوا تو را\r\nطفل را نبود ز وطى زن خبر\r\nجز كه گويى هست آن خوش چون شكر\r\n( ( 3638 ) ) كى بود ماهيّت ذوق جماع\r\nمثل ماهيات شكر اى مطاع\r\n( ( 3639 ) ) ليك نسبت كرد از روى خوشى\r\nبا تو آن عاقل كه تو كودكوشى\r\n( ( 3640 ) ) تا بداند كودك آن را از مثال\r\nگر نداند ماهيت با عين حال\r\n( ( 3641 ) ) پس اگر گويى بدانم دور نيست\r\nور بگويى كه ندانم زور نيست\r\n( ( 3642 ) ) گر كسى گويد كه دانى نوح را\r\nآن رسول حق و نور روح را\r\n( ( 3643 ) ) گر بگويى چون ندانم كان قمر\r\nهست از خورشيد و مه مشهورتر\r\n( ( 3644 ) ) كودكان خرد در كتّابها\r\nو ان امامان جمله در محرابها\r\n( ( 3645 ) ) نام او خوانند در قرآن صريح\r\nقصه اش گويند از ماضى فصيح\r\n( ( 3646 ) ) راستگو داند تو را از روى وصف\r\nگر چه ماهيّت نشد از نوح كشف\r\n( ( 3647 ) ) ور بگويى من چه دانم نوح ر\r\nهم چو اويى داند او را اى فتى\r\n( ( 3648 ) ) مور لنگم من چه دانم فيل را\r\nپشه‌اى كى داند اسرافيل را\r\n( ( 3649 ) ) اين سخن هم راست است از روى آن\r\nكه به ماهيت ندانيش اى فلان\r\n( ( 3650 ) ) عجز از ادراك ماهيت عمو\r\nحالت عامّه بود درياب تو\r\n( ( 3651 ) ) ز انكه ماهيّات و سرّ سرّ آن\r\nپيش چشم كاملان باشد عيان\r\n( ( 3652 ) ) در وجود از سرّ حق و ذات او\r\nدور تر از وهم و استبصار كو\r\n( ( 3653 ) ) چون كه آن مخفى نماند از محرمان\r\nذات وصفى چيست كان ماند نهان\r\n( ( 3654 ) ) عقل بحثى گويد اين دور است و گو\r\nبىز تأويلى محالى كم شنو\r\n( ( 3655 ) ) قطب گويد مر تو را اى سست حال\r\nآن چه فوق حال توست آيد محال\r\n\r\n","description":"","footnote":"","page_name":" 465 ","page_number":469},
  {"content":"\r\n\r\n\r\n( ( 3656 ) ) واقعاتى كه كنونت بر گشود\r\nنى كه اول هم محالت مىنمود\r\n( ( 3657 ) ) چون رهانيدت زده زندان كرم\r\nتيه را بر خود مكن حبس از ستم\r\nچون خلاصى يافتى از صد بلا\r\nفقر را بر خود مكن رنج و عنا\r\nسهل گيرش تا نگردد مشكلت\r\nور نه شد شكر چو زهر قاتلت\r\nسوى بحث خويش تاز اى بو الحسن\r\nكاين سخن پايان ندارد جان من\r\n( ( 3650 ) ) عجز از ادراك ماهيت عمو\r\nحالت عامه بود درياب تو\r\n( ( 3651 ) ) ز انكه ماهيات و سرّ سرّ آن\r\nپيش چشم كاملان باشد عيان\r\n\r\nآيا ناتوانى از درك ماهيت اشياء مخصوص مردم عامى است ؟\r\nاز مثالها و مضامينى كه جلال الدين در ابيات فوق آورده است ، چنين بر مىآيد كه جلال الدين ناتوانى از درك ماهيت اشياء را مخصوص عاميان مىداند و اما انسانهاى كامل مىتوانند ماهيت اشياء را بدانند . پس در اين مورد دو مسئله وجود دارد :\r\nمسئلهء يكم - اين كه ماهيت اشياء براى عوام مجهول است .\r\nمسئلهء دوم - اين كه انسانهاى كامل مىتوانند ماهيت اشياء را درك كنند . در بارهء مسئلهء يكم مىگوييم : از دوران بسيار قديم دانش و فلسفه ، از آن موقع كه متفكرين به دو موضوع اعراض و رويدادها و ماهيت متوجه شده‌اند ، چه در شرق و چه در غرب ، اغلب بر آنند كه ماهيت اشياء غير قابل درك بوده و ما جز پديده هاى اشياء چيزى را نمىتوانيم بفهميم و دلايلى بر اين ادعا آورده‌اند كه مهمترين آنها دو دليل اساسى است .\r\nدليل يكم - ارتباط شديد تمام اشياء جهان هستى با يكديگر ، به طورى كه براى شناسايى يك برگ درخت به شناسايى تمام جهان هستى نيازمند مىباشيم .\r\n","description":"","footnote":"","page_name":" 466 ","page_number":470},
  {"content":"\r\nزيرا اگر بخواهيم حقيقت برگ يك درخت را كاملًا درك كنيم مجبوريم شكوفه و شاخه و ساقهء درخت و ريشهء آن را در حال ارتباط با آب و مواد خاكى مربوط به زمين و جاذبيت پيوسته به منظومهء شمسى مربوط به كهكشانها و به همه فضا و كيهان مطرح نموده و پس از شناسايى حقيقى كل ، جزء آن را هم بشناسيم و چنين درك و شناختى براى هيچ كس امكان پذير نيست .\r\nدليل دوم - مسئلهء بازىگرى و تماشاگرى آدم درك كننده و اختلاط آن دو بهم ديگر در شناسايى اشياء خارجى است .\r\nمسلم است كه حواس و وسايل درك آدم ادراك كننده است كه شيء خارجى را بنحو مخصوصى نشان مىدهد ، مثلًا كوه مرتفع را از دور يك تپه كوچك و پنكه در حال حركت را يك دائرهء حقيقى نشان مىدهد و همچنين ساير وسايل درك ، مطابق مقتضاى طبيعى خود ، اشياء را نشان مىدهد و واقعيت را آن چنان كه هست در اختيار درك كننده نمىگذارد .\r\nاين دليل نه تنها ماهيت اشياء را از ديدگاه تماشاگر ما بر كنار مىدارد ، بلكه حتى از پديده ها و نمودها هم آن چه را كه اثبات مىكند مربوط بوسائل درك ما مىباشد .\r\nگمان نمىرود متفكرى پيدا شود و با نظر به دو دليل فوق بتواند ادعا كند كه حقايق اشياء را ، حتى از آن جهت كه پشت پردهء نمودهاى طبيعت است . مىتوان درك كرد .\r\nابن رشد موضوع بازىگرى عقل آدمى را از ارسطو نقل مىكند و با اين ترتيب بازيگرى ما در شناسايى هم از نظر حواس و وسايل و هم از نظر عقل اثبات مىشود .\r\nابن رشد ( ابو الوليد محمد بن احمد بن محمد بن رشد ) عبارت ذيل را از ارسطو نقل و مورد تفسير قرار مىدهد .\r\n« بدان جهت كه همهء واقعيت براى هيچ كس بلكه و نه مقدار مهمتر از واقعيت\r\n","description":"","footnote":"","page_name":" 467 ","page_number":471},
  {"content":"\r\nبراى هيچ كس كشف نشده است ، سزاوار است كه دشوارىدرك واقع را به تاريك بودن و دشوار بودن خود واقعيات مستند نسازيم ، بلكه اين دشوارى مربوط به خود ما است ، زيرا وضع عقل ما در موقعيت نفس ( من ) در آشكارترين موضوع طبيعى شبيه به چشمان خفاش است در مقابل نور آفتاب . ( 1 )  افزايش معلومات در بارهء يك حقيقت غير از شناخت ماهيت آن است .\r\nالبته مسلم است كه افراد انسانى به جهت اجتماع شرايط مغزى و وسايل مربوطه مىتوانند معلومات بيشترى را در بارهء اشياء چه از نظر تحليلى ( آناليتيك ) و چه از نظر تركيبى ( سنتتيك ) به دست بياورند .\r\nيك انسان عامى معلومات بسيار محدودى در بارهء يك عدد سيب دارد ، مانند رنگ و شكل و طعم و بو . اما مرد دانشمند مىتواند در بارهء همان سيب صدها معلومات از نظر علمى و جهان بينى داشته باشد . مثلًا در بارهء هر يك از نمودهاى چهارگانه مزبور معلومات فيزيكى و شيميايى و از نظر ارتباط با اعضاى مربوطهء انسان مثلًا چشم و ذائقه و شامه صدها معلومات فيزيولوژيكى و از نظر زيبايى معلومات فراوانى از ديدگاه زيبايى در بارهء همان يك عدد سيب اندوخته باشد و همچنان از نظر حقوقى و اقتصادى و جهان بينى كلى و غير ذلك ، ولى اين همه معلومات نمىتواند بازيگرى او را در موقع ارتباط با يكى از جهات سيب سلب نمايد .\r\nبدين جهت است كه شناسايى ما در بارهء اشياء ( جز من كه با علم حضورى درك مىشود و به هيچ واسطه‌اى حتى طبيعى و وسيلهء ساخته شده احتياج ندارد ) محصولى از بازيگرى و تماشاگرى ما خواهد بود .\r\nمسئلهء دوم - جلال الدين مىگويد :\r\n\r\n( ( 3651 ) ) ز انكه ماهيات و سرّ سرّ آن\r\nپيش چشم كاملان باشد عيان\r\n\r\n","description":"","footnote":" ( 1 ) تفسير ما بعد الطبيعة ، ارسطو ، ابو الوليد محمد بن احمد بن محمد بن رشد ، ج 1 ص 7 . . ","page_name":" 468 ","page_number":472},
  {"content":"\r\n\r\nاز اين بيت معلوم مىشود كه جلال الدين معتقد است كه تكامل يافتگان مىتوانند ماهيات و اسرار نهانى آنها را بدانند . او استدلال شگفت انگيزى كه به اين مسئله مىآورد اين است كه :\r\n\r\n( ( 3652 ) ) در وجود از سرّ حق و ذات او\r\nدور تر از وهم و استبصار كو ؟\r\n( ( 3653 ) ) چون كه آن مخفى نماند از محرمان\r\nذات وصفى چيست كان ماند نهان\r\n\r\nتوضيح اين استدلال اين است كه تكامل يافتگان روحى به نهانىترين حقيقت كه راز و ذات حق است معرفت پيدا مىكنند ، چه رسد بماهيت اشياء كه جنبهء توصيفى از اوصاف خدا دارد .\r\nآن چه كه در اين مسئله براى ما روشن شده است ، اين است كه كمال اعلاى روحى آن توانايى را به انسان مىبخشد كه آهنگ هستى و به قول جلال الدين ارغنون وجود را درك مىكند و با ماهيات هستى مانند اعضاى پيكر خود آشنايى پيدا مىكند و همين مقدار از معرفت فوق العادهء با اهميت است .\r\nاما اين كه انسان واقعاً به حدى از رشد روحى مىرسد كه ذات حق تعالى و راز او را در مىيابد ، ادعايى است كه بشر را تا تبدل به الوهيت بالا مىبرد اشتباه نشود كه ما تقرب و قرار گرفتن انسان را در پيشگاه ربوبى كه واقعاً استعداد تابش انوار الهى را پيدا مىكند ، به هيچ وجه منكر نيستيم ، ولى احتمال تحول انسان به مقام خدايى تمام اصول عقل و وجدان و اديان را نابود مىسازد بلكه احاطه بر ذات اقدس كه لازمهء درك و دريافتاو است ، اشراف و سيطرهء روح آدمى را بر آن ذات اقدس در بر دارد و اين مطلبى است كه نه تنها خود جلال الدين ، بلكه هيچ يك از فلاسفه و عرفا نمىتوانند به پذيرند .\r\nتفسير ابيات\r\nاين حقيقت را به طور جدى بپذيريد كه ماهيت اوصاف كمال را هيچ كس جز به وسيلهء آثار و امثال آن نمىداند . كودك نابالغ لذت هم خوابگى را به هيچ وجه نمىتواند\r\n","description":"","footnote":"","page_name":" 469 ","page_number":473},
  {"content":"\r\nدرك كند ، مگر اين كه با نظر به درك او بگويى : هم خوابگى چيزى است كه مانند حلوا خيلى شيرين است .\r\nاو نخواهد توانست لذت هم بستر بودن را در يابد ، مگر اين كه آن لذت را بخوشيهاى مناسب با فكر او قابل پذيرش بسازيد مگر ذوق هم خوابگى را مىتوان با ماهيت شكر شيرين مقايسه نمود ؟ بدين سان خردمندان و هوشيارانى كه مىخواهند حقايق را بر شما انسانهاى معمولى قابل درك بسازند ، مجبورند خوشيهاى مورد انس شما را به شما كودك منشان توضيح بدهند .\r\nدر اين روش حقيقت يا بى بوسيله تشبيه و مثال ، اگر بگويى : من حقيقت را دريافتم امكان دارد و اگر بگويى حقيقت را درك نكرده‌ام باز امكان پذير است زيرا جهت دانستن و ندانستن در اين گونه شناسائيهاى تمثيلى متعدد و مختلف است .\r\nاگر كسى از تو بپرسد كه آيا حضرت نوح آن پيامبر حق و نور روح ملكوتى را مىشناسى ؟ تو مىتوانى در پاسخ بگويى : آرى من آن انسان ماه وش را كه از خورشيد و ماه مشهورتر است مىشناسم ، حتى كودكان خردسال در مكتبها و امامان در محرابها نام آن بزرگوار را در آيات صريح قرآنى مىخوانند و داستان سر گذشتش را با بيان روشن باز گو مىكنند .\r\nاين پاسخ تو از روى توصيف حضرت نوح صحيح است ، با اين كه ماهيت آن پيامبر عظيم الشان براى تو كشف نشده است و اگر در پاسخ سؤال كننده چنين بگويى كه من چگونه مىتوانم نوح را بشناسم ، زيرا كسى كه بتواند حقيقت نوح را درك كند بايستى در مقام و منزلت ، هم دوش آن راد مرد الهى باشد .\r\nمن آن مور لنگم چگونه مىتوانم عظمت فيل را در يابم و همان پشه ناچيزم كه نمىتواند عظمت و جلالت اسرافيل را درك كند .\r\nاين سخن تو هم راست است ، زيرا با اين سخن ناتوانى خود را از دانستن ماهيت نوح ابراز مىدارى .\r\n","description":"","footnote":"","page_name":" 470 ","page_number":474},
  {"content":"\r\nاى دوست عزيزم ، ناتوانى از ادراك ماهيت حقايق حالت عمومى عاميان است نه انسانهاى رشد يافته كه ماهيت حقايق و رازهاى نهانى آنها در مقابل ديده گان آنان روشن و آشكار است . در اين نكته حساس لختى بيانديش ، آيا در جهان هستى مخفىتر از ذات حق و راز نهانى او چيزى وجود دارد كه بوهم و بينايى انسانها دور تر بوده باشد ؟ با اين حال همين راز و ذات پوشيده حق به محرمان پيشگاهش پوشيده نيست .\r\nبنا بر اين ماهيات قابل توصيف حقايق چگونه براى آنان چهره خود را مىتواند مخفى بدارد .\r\nاين عقل نظرى بحث دوست و جدل باز مىگويد : آشنايى محرمان بر ذات حق امكان ندارد و دور از منطق است مگر تاويلى بميان آيد و غير ممكن را بر طرف كند . اما آن انسان پيش رفته به تو مىگويد : اى انسان سست حال هر چه را كه در ما فوق وضع روانى خود مىبينى بر تو محال جلوه خواهد كرد .\r\nهم اكنون واقعياتى براى تو روشن است كه پيش از اين ، وقتى در بارهء آنها گفتگو مىشد فرياد محال است و محال است تو به آسمان بالا مىرفت .\r\nحال كه كرم الهى تو را از زندانهاى جهل و دانستنيهاى محدود نجات داده است ، صحراى پهناور معرفت را از روى ستم بر خود به شكل زندان مساز . حال كه از صدها ناگوارىها و بلاها رها گشته‌اى بار ديگر نيازمندى متلاشى كننده را وسيله رنج و شكنجه خود قرار مده . مشكلاتى كه پيش مىآيد با چهره باز استقبال كن و آنها را آسان تلقى نما باشد كه شكرهاى مخفى در درون آن مشكلات چونان زهر كشنده دمار از روزگارت بر نياورد . برو ، سوى بخت خود اى مرد نيك ، زيرا اين سخن را هم پايانى ديده نمىشود .\r\n","description":"","footnote":"","page_name":" 471 ","page_number":475},
  {"content":"\r\n\r\n\r\nجمع و تفريق ميان نفى و اثبات يك چيز از روى نسبت و اختلاف جهت\r\n\r\nنسبت اثبات با نفى از نخست\r\nگر بيانش مىكنى بر گو درست\r\n( ( 3658 ) ) نفى آن يك چيز و اثباتش رواست\r\nچون جهت شد مختلف نسبت دوتاست\r\n( ( 3659 ) ) ما رميت إذ رميت از نسبت است\r\nنفى و اثبات است و هر دو مثبت است\r\n( ( 3660 ) ) آن تو افكندى كه بر دست تو بود\r\nتو نيفكندى كه حق قوّت نمود\r\n( ( 3661 ) ) زور آدم زاده را حدّى بود\r\nمشت خاك اشكست لشكر كى شود\r\n( ( 3662 ) ) مشت مشت توست و افكندن ز ماست\r\nزين دو نسبت نفى و اثباتش رواست\r\n( ( 3663 ) ) يعرفون الانبياء اضدادهم\r\nمثل ما لا يشتبه اولادهم\r\n( ( 3664 ) ) همچو فرزندان خود دانندشان\r\nمنكران با صد دليل و صد نشان\r\n( ( 3665 ) ) ليك از رشك و حسد پنهان كنند\r\nخويشتن را بر ندانم مىزنند\r\n( ( 3666 ) ) پس چو يعرف گفت چون جاى ديگر\r\nگفت لا يعرفهم غيرى فذر\r\n( ( 3667 ) ) انهم تحت قبابى كامنون\r\nجز كه يزدانشان نداند ز آزمون\r\n( ( 3668 ) ) هم به نسبت گير اين مفتوح را\r\nكه بدانىّ و ندانى نوح را\r\nزين نمط بسيار آمد در خبر\r\nكان به نسبت باشد اى جان معتبر\r\n\r\nآيه\r\n« وَما رَمَيْتَ إِذْ رَمَيْتَ وَلكِنَّ الله رَمى » 8 : 17 ( 1 )  ( [ آن يك مشت سنگ ريزه و خاك را 
  ] تو نينداختى وقتى كه انداختى بلكه خدا آن را انداخت ) .\r\n« اَلَّذِينَ آتَيْناهُمُ اَلْكِتابَ يَعْرِفُونَه كَما يَعْرِفُونَ أَبْناءَهُمْ وَإِنَّ فَرِيقاً مِنْهُمْ لَيَكْتُمُونَ اَلْحَقَّ وَهُمْ يَعْلَمُونَ . » 2 : 146 ( 2 ) \r\n","description":"","footnote":" ( 1 ) سوره الانفال ، آيهء 7 . .  ( 2 ) سوره البقرة ، آيهء 146 . . ","page_name":" 472 ","page_number":476},
  {"content":"\r\n\r\n\r\n( به آنان كه كتاب آسمانى داده‌ايم ، پيامبر را مىشناسند ، چنان كه فرزندانشان را مىشناسند و گروهى از آنان با اين كه مىدانند حق را مىپوشانند ) .\r\n« اَلَّذِينَ آتَيْناهُمُ اَلْكِتابَ يَعْرِفُونَه كَما يَعْرِفُونَ أَبْناءَهُمُ اَلَّذِينَ خَسِرُوا أَنْفُسَهُمْ فَهُمْ لا يُؤْمِنُونَ » 6 : 20 ( 1 )  ( به آنان كه كتاب آسمانى داده‌ايم پيامبر را مانند فرزندانشان مىشناسند ، آنان كسانى هستند كه خودشان را به خسارت انداخته‌اند و آنان ايمان نمىآورند . )\r\nروايت\r\n« اوليايى تحت قبابى لا يعرفهم غيرى » ( 2 )  ( اولياء من زير طاقهاى ملكوتى من هستند ، كسى جز من آنها را نمىشناسد )\r\n\r\nنسبت اثبات با نفى از نخست\r\nگر بيانش مىكنى بر گو درست\r\n( ( 3658 ) ) نفى آن يك چيز و اثباتش رواست\r\nچون جهت شد مختلف نسبت دوتاست\r\n\r\nتعدد جهت مىتواند اثبات و نفى را در يك موضوع جمع نمايد .\r\nاين مسئله هم بارها در مثنوى مخصوصاً در اين مورد وارد شده است : كه كارهاى صادره از انسانها ، دو جهت دارد ، با يك جهت به خود انسان مستند است و مىتوان كار را براى او اثبات كرد و با جهت دوم كه به خدا مستند است مىتوان كار را از او نفى كرد و به خدا مستند ساخت . جلال الدين اين دو جهت را در ابيات فوق به دو شكل توضيح مىدهد :\r\nشكل يكم - مىگويد .\r\n","description":"","footnote":" ( 1 ) سوره الانعام ، آيهء 20 . .  ( 2 ) پاورقى مثنوى رمضانى - حديث قدسى . . ","page_name":" 473 ","page_number":477},
  {"content":"\r\n\r\n\r\n( ( 3660 ) ) آن تو افكندى كه بر دست تو بود\r\nتو نيفكندى كه حق قوت نمود\r\n\r\nاين همان مفاد الامر بين الامرين است كه در مكتب اهل بيت عصمت به طور متواتر ثبت شده است .\r\nبدين بيان كه قدرت و ساير وسايل طبيعى از خدا ، و انتخاب كار با سلطه و سيطره و نظارت من از خود انسان است .\r\nشكل دوم - مىگويد :\r\n\r\n( ( 3662 ) ) مشت مشت تست و افكندن ز ماست\r\nزين دو نسبت نفى و اثباتش رواست\r\n\r\nمضمون اين بيت ابهام آميز بوده و مانند بيت قبلى كاملًا روشن نيست .\r\nبلى ، بدان جهت كه دو بيت بفاصلهء يك بيت نزديك هم گفته شده است ، به احتمال قوى همان معناى بيت اول را مىتوان از بيت دوم هم استفاده كرد ، ولى ظاهر بيت اسناد كار را به خدا بيشتر و شديدتر معرفى مىكند ، به حدى كه دست پيامبر صلى الله عليه و آله جز آلت بىاختيار چيز ديگرى نمىنمايد .\r\nدر اين صورت مضمون بيت دوم بىشباهت به كسب اشعرى نيست .\r\nما در مباحث دفتر پنجم كسب اشعرى را بررسى خواهيم كرد و در آن مباحث خواهيم ديد كه كسب اشعرى را نمىتوان از مسلك جبر تفكيك نمود و گر نه مفهوم قابل تعقلى نخواهد داشت .\r\nتفسير ابيات\r\nاگر مىخواهى تعدد جهت اثبات و نفى را بيان كنى ، روشنتر و صحيحتر مورد تذكر قرار بده ، در هر موضوعى كه جهات متنوعى وجود داشته باشد ، همان موضوع به وسيلهء يكى از آن جهات مورد اثبات و با نظر به جهت ديگر مىتواند مورد نفى قرار بگيرد زيرا در اين موارد ، تعدد جهت اختلاف نسبت مىباشد ، به عنوان مثال آيهء شريفه ما رميت إذ رميت و لكن الله رمى را در نظر بگيريد ، خواهيد ديد ، انداختن يك مشت سنگ ريزه را هم به خود پيامبر مستند مىدارد ( إذ رميت ) و هم از پيامبر نفى مىكند ( ما رميت ) . اين دو نسبت از نظر عقل به جهت تعدد جهت\r\n","description":"","footnote":"","page_name":" 474 ","page_number":478},
  {"content":"\r\nكاملًا منطقى بوده ، از آن نظر كه سنگ ريزه در دست پيامبر بود ، و با دست او انداخته شده است ، نسبت كار به او مثبت و از آن جهت كه قدرت الهى بود كه موجب انداختن مشت سنگ ريزه و آن اثر اعجاب آميز گرديد نفى اسناد كار به پيامبر نيز صحيح است . براى زور بازوى آدمى حدى معين وجود دارد ، آيا قابل تصور هست كه مشتى خاك لشكرى را تار و مار بسازد ؟ خدا مىفرمايد ، اى پيامبر ما ، مشت ، مشت تو ، ولى افكندن آن سنگ ريزه ها و خاكها از آن ما بوده است . اين دو نسبت نفى و اثبات را در باره انداختن مشتى خاك ، يك جا جمع مىكند . مثال ديگر براى اجتماع اثبات و نفى بوسيله تعدد جهات ، مسئله شناسايى دشمنان پيامبران ، آن انسانهاى الهى ( پيامبران ) را مطابق آيهء شريفه « پيامبر ما را مانند فرزندان خودشان مىشناسند ، » دلايل و نشانهايى براى انكار كنندگان وجود داشت كه پيامبر را بشناسند .\r\n\r\n( ( 3665 ) ) ليك از رشك و حسد پنهان كند\r\nخويشتن را بر ندانم مىزند\r\n\r\nپس خداوند بزرگ وقتى كه مىفرمايد : آنان پيامبران را مىشناسند ، چگونه جاى ديگر مىفرمايد : هيچ كس ، آنان را جز من درك نمىكند و آنان در زير سرا پردهء ملكوتى من پوشيده هستند ؟ در اين مثال هم اگر دقت كنيد ، خواهيد ديد كه شناسايى منكرين و جهل آنان در بارهء پيامبران با دو جهت قابل اثبات و نفى است ، زيرا مىشناسند ، از آن جهت كه دلايل و نشانه هاى بارزى براى دريافت پيامبران در دست داشته‌اند ، نمىشناسند ، زيرا چنانچه گفتيم حقيقت پيامبران و اولياء الله را نمىتوانند درك كنند ، چنانچه در قضيه حضرت نوح متذكر شديم . از اين نوع موضوعات داراى جهات متعدد فراوان است و شما بايد با آگاهى كامل آنها را درك و تفكيك نماييد .\r\n","description":"","footnote":"","page_name":" 475 ","page_number":479},
  {"content":"\r\n\r\nمسالهء فنا و بقاى درويش كامل\r\n\r\n( ( 3669 ) ) گفت قائل در جهان درويش نيست\r\nور بود درويش آن درويش نيست\r\n( ( 3670 ) ) هست از روى بقاى ذات او\r\nنيست گشته وصف او در وصف هو\r\n( ( 3671 ) ) چون زبانهء شمع پيش آفتاب\r\nنيست باشد هست باشد در حساب\r\n( ( 3672 ) ) هست باشد ذات او تا تو اگر\r\nبر نهى پنبه بسوزد ز ان شرر\r\n( ( 3673 ) ) نيست باشد روشنى ندهد تو را\r\nكرده باشد آفتاب او را فنا\r\n( ( 3674 ) ) درد و صد من شهد يك وقيه ز خلّ\r\nچون در افكندى و در وى گشت حل\r\n( ( 3675 ) ) نيست باشد طعم خل چون مىچشى\r\nهست آن وقيه فزون چون مىكشى\r\n( ( 3676 ) ) پيش شيرى آهويى بىهوش شد\r\nهستىاش در هست او رو پوش شد\r\n( ( 3677 ) ) اين قياس ناقصان بر كار رب\r\nجوشش عشق است نه از ترك ادب\r\n( ( 3678 ) ) نبض عاشق بىادب بر مىجهد\r\nخويش را در كفهء شه مىنهد\r\n( ( 3679 ) ) بىادبتر نيست زو كس در جهان\r\nبا ادبتر نيست زو كس در نهان\r\n( ( 3680 ) ) هم به نسبت دان وفاق اى منتخب\r\nاين دو ضدّ با ادب با بىادب\r\n( ( 3681 ) ) بىادب باشد چو ظاهر بنگرى\r\nكه بود دعوى عشقش همسرى\r\n( ( 3682 ) ) چون به باطن بنگرى دعوى كجاست\r\nاو و دعوى پيش آن سلطان فناست\r\n( ( 3683 ) ) مات زيد زيد اگر فاعل بود\r\nليك فاعل نيست كو عاطل بود\r\n( ( 3684 ) ) او ز روى لفظ نحوى فاعل است\r\nور نه او مفعول و موتش قاتل است\r\n( ( 3685 ) ) فاعلى چه كاو چنان مقهور شد\r\nفاعلىها جمله از وى دور شد\r\n\r\n","description":"","footnote":"","page_name":" 476 ","page_number":480},
  {"content":"\r\n\r\n\r\n( ( 3671 ) ) چون زبانهء شمع پيش آفتاب\r\nنيست باشد هست باشد در حساب\r\n( ( 3672 ) ) هست باشد ذات او تا تو اگر\r\nبر نهى پنبه بسوزد ز ان شرر\r\n( ( 3673 ) ) نيست باشد روشنى ندهد تو را\r\nكرده باشد آفتاب او را فنا\r\n\r\nتوضيحى در بارهء هستى مرد الهى و نيستى او\r\nتصور اجتماع هست و نيستى براى مرد الهى ، يكى از فروع اصل گذشته است كه گفتيم : با اختلاف و تعدد جهت ، يك موضوع مىتواند مجمع اثبات و نفى بوده باشد . در مورد فناى مرد الهى در حوزهء پيشگاه ربوبى و بقاى آن فى نفسه ، تشبيه جالبى را جلال الدين مطرح كرده است . مىگويد : شعلهء شمع در مقابل خورشيد ، محو و فانى است ، زيرا روشنايى آفتاب چنان غلبه دارد كه براى شعلهء شمع نمودى نمىماند از طرف ديگر شعلهء شمع فى نفسه وجود دارد ، زيرا اگر پنبه‌اى را نزديكش ببرى مىسوزاند .\r\nاين تشبيه جالب از نظر ادبى و تقريب به ذهن اشخاص متوسط بسيار مناسب است ، ولى نمىتوان گفت : حقيقت امر در رابطهء مرد الهى با خدا چنان است كه جلال الدين توصيف مىكند ، زيرا روشنايى نور خورشيد با وضع ساختمان چشم آدمى است كه اشياء را روشن و قابل ديدن مىنمايد ، خود نور از هر منبع و كانونى كه باشد بالاخره خواه موج هويگنس باشد يا ذرات ريز دالتون و نيوتن ، عينيت خارجى دارد كه با اضافه و منها كردن آن موج يا ذرات در فضاى معين همان عين خارجى ( نور ) افزايش يا كاهش خواهد يافت ، نهايت امر اين است كه ساختمان چشم آن اندازه دقيق نيست كه افزايش نور را از حد روشنايى آفتاب منعكس نمايد .\r\n","description":"","footnote":"","page_name":" 477 ","page_number":481},
  {"content":"\r\n\r\nبه همين جهت جلال الدين با تمام انصاف و وجدان مىگويد :\r\n\r\n( ( 3677 ) ) اين قياس ناقصان بر كار رب\r\nجوشش عشق است نه از ترك ادب\r\n\r\nاما چقدر شايسته است كه آن جوشش عشق الهى را با جوشش عشقهاى معمولى كه كيفيت خاصى است در روان انسانى كه ناشى از اتصالات پديده هاى ميل و عظمت يا بى و بىنهايت جويى و خود خواهى است ، مخلوط نكنيم . چنان كه عشق جنسى را با عشق به عدالت و عشق به دانش و عشق به تكامل مخلوط نمىسازيم .\r\n\r\n( ( 3678 ) ) نبض عاشق بىادب بر مىجهد\r\nخويش را در كفهء شه مىنهد\r\n( ( 3679 ) ) بىادبتر نيست كس زو در جهان\r\nبا ادبتر نيست زو كس در نهان\r\n\r\nتوضيحى در بارهء تادب الهى\r\nجلال الدين پس از آن كه عذر تمثيلات فنا و بقا را به شمع و آفتاب و عسل و سركه و شير و آهو بوسيله جوشش عشق مىآورد .\r\nمىگويد : اين گونه تمثيلات هم از يك جهت بىادبى است و از جهت ديگر عين تادب است : از آن جهت كه دعوى عشق الهى ادعاى همسرى با الوهيت دارد ، بىادبى جلوه گر مىشود و از آن جهت كه خود او و عشق او همگى فانى فى الله است عين ادب حقيقى است .\r\nاين مسئلهء حساس كه مىتوان آن را با اهميتترين مسئلهء حكمت الهى معرفى كرد ، در كتاب مثنوى با نوسانات و اختلافات عميقى مطرح شده است و ما در هر مورد كه مسئلهء مزبور مطرح شده است ، مسائلى را مورد بررسى قرار داده‌ايم .\r\nدر اين مورد مىگوييم : اگر مقصود از فناء فى الله اتحاد و عينيت واقعى مرد الهى و خدا بوده باشد ، از آن خلاف تادب كه جلال الدين از آن مىهراسد ، در اين\r\n","description":"","footnote":"","page_name":" 478 ","page_number":482},
  {"content":"\r\n\r\nفرض بيش از خلاف تادب در موضوع عشق به خدا است ، زيرا تاپديده عشق تحقق دارد ، دويى ميان عاشق و معشوق محرز است ، در صورتى كه در موضوع فناى انسان در ذات الهى به هيچ وجه دويى نمىماند و ذات الهى چيزى را در خود فانى مىكند كه پيش از اعتلاى روح مرد الهى نبوده است ، به عبارت ديگر تغييرى در ذات الهى پديد مىآيد كه طرفين آن پيش از فنا و بعد از فناى روح مرد الهى در ذات بوده است و اين مسئله است كه نه تنها جلال الدين ، بلكه هيچ يك از فلاسفه و عرفا نمىتوانند در بارهء ذات الهى بپذيرند .\r\nتفسير ابيات\r\nگوينده‌اى مىگفت : انسانى كه راه خدا يا بى را سير كرده و بمقام عالى عرفان رسيده است وجود ندارد و اگر كسى را ديديد كه چنين شكلى به خود گرفته است ، بدانيد كه واقعيت او چنان نيست كه مىنمايد ، باز اين همان تصور باطل است كه از جهل به تعدد جهت ناشى شده است ، اگر اين تعدد جهت را درست در مىيافتند ، به چنين قضاوت باطل گرفتار نمىگشتند ، زيرا وقتى كه مىگوييم : مرد الهى وجود دارد ، يعنى هستى او بقاى ذات اوست و وقتى كه مىگوييم : مرد الهى نيست ، بدان جهت است كه اوصاف مرد الهى در وصف لا يزالى خداوندى نيست و فانى گشته است .\r\nبراى توضيح اين مطلب چند مثال براى شما بيان مىكنم : شعلهء شمع فروزان را در مقابل خورشيد بنگريد .\r\nروشنايى آن شمع در مقابل آفتاب جهان تاب ، نيست و نابود ، ولى ذات شمع هستى خود را ادامه مىدهد و براى جريان هستى قابل محاسبه است ، اگر بخواهيم هستى ذات شمع در مقابل آفتاب را در يابيم ، اگر پنبه‌اى را به همان شمع نزديك كنيم ، شراره شمع آن را خواهد سوخت .\r\nاما از آن جهت كه در مقابل خورشيد روشنايى ندارد ، هستى او را آفتاب به\r\n","description":"","footnote":"","page_name":" 479 ","page_number":483},
  {"content":"\r\nنيستى مبدل ساخته و فانى كرده است . يك وقيه ( در حدود يك كيلو گرم ) سركه را در دويست من عسل شهد بريزيد ، سركه در همان عسل منحل گشته و مستهلك خواهد شد اگر همان عسل را بچشيد ، طعمى از سركه در آن نخواهى يافت ، ولى اگر بخواهى عسل را وزن كنى ، آن مقدار ناچيز از سركه ، ثقل خود را در آن نشان خواهد داد .\r\nآهوى بىنوايى را درمقابل شير تصور كنيد كه چگونه خود را مىبازد و بىهوش مىگردد ، اين آهو وجود دارد ، زيرا ذات او در عرصه هستى تحقق دارد ، همين آهو به نيستى مبدل شده است ، زيرا سيطره و سلطهء شير خود او را از هستىاش ربوده است .\r\nمن اين مثالها را كه مىگويم جز تقريب واقعيت به اذهان معمولى ارزش ديگرى ندارد ، جوشش عشق است كه وادارم مىكند ، اين همه پديده هاى ناقص را بكاملترين موجود ( خدا ) و كارهاى او مقايسه كنم ، و گر نه ، چه جاى اين تشبيهات است ، اگر جوشش عشق نبود و اگر منظورم تفهيم به اذهان درماندگان قافله بشريت نبود ، اين مثالها ، گستاخ و بىادبى بود كه به آن مقام شامخ روا نيست .\r\nاين عشق پديدهء بس عجيبى است ، وقتى كه در اعماق عاشق نفوذ كند ، نبض او را چنان مىجهاند كه گستاخانه خود را در كف شاه مىبيند ، يا خود را هم دوش شاه احساس مىكند .\r\nاز يك نظر مىتوان گفت : بىادبتر از اين شخص در دنيا وجود ندارد ، از نظر ديگر با ادبتر از او را در باطن او نتوان سراغ گرفت ، اين دو پديده تادب و بىادبى دو ضد متفاوت هستند كه با اختلاف جهت در يك انسان مىتوان پذيرفت . اگر به ظاهر امر بنگرى ، خواهى ديد از آن جهت كه ادعاى عشق الهى دارد و اين ادعا خيال همسرى با آن مقام شامخ را در بر گرفته است ، عين بىادبى است و اگر به باطن امر بنگرى خواهى ديد ، اصلا چنين دعوايى وجود ندارد ، زيرا خود او و دعاويش در مقابل آن سلطان ازل و ابد محو و نابود است .\r\n","description":"","footnote":"","page_name":" 480 ","page_number":484},
  {"content":"\r\nاين جملهء ( مات زيد ) را در نظر بگيريد ، زيد را در اين جمله فاعل خواهيد يافت . فاعل چيست ؟ فعاليتى در موت وجود ندارد ، اين يك تركيب ظاهرى و قانون نحو است كه زيد را فاعل معرفى مىكند ، مردن زيد يعنى ركود و نابودى او ، اگر به حقيقت زيد در جمله دقت كنيد ، خواهيد ديد اين بىنوا مفعول است و مرگ قاتل اوست .\r\nباز چه مىگويم ؟ فاعل يعنى چه ؟ اين زيد بىچاره چنان مفلوك و مقهور مرگ شده است كه هر گونه فاعليت از او محو شده است .\r\n","description":"","footnote":"","page_name":" 481 ","page_number":485},
  {"content":"\r\n\r\n\r\nقصهء وكيل صدر جهان كه متهم شد و از بخارا گريخت از بيم جان ، باز عشقش كشيد روكشان كه كار سهل باشد عاشقان را\r\n\r\n( ( 3686 ) ) در بخارا بندهء صدر جهان\r\nمتهم شد گشت از صدرش نهان\r\n( ( 3687 ) ) مدت ده سال سر گردان بگشت\r\nگه خراسان گه قهستان گاه دشت\r\n( ( 3688 ) ) از پس ده سال او از اشتياق\r\nگشت بىطاقت ز ايام فراق\r\n( ( 3689 ) ) گفت تاب فرقتم زين پس نماند\r\nصبر كى داند خلاعت را نشاند ؟\r\n( ( 3690 ) ) از فراق اين خاكها شوره شود\r\nآب زرد و گنده و تيره شود\r\n( ( 3691 ) ) باد جان افزا و خم گردد و با\r\nآتشى خاكسترى گردد هبا\r\n( ( 3692 ) ) باغ چون جنت شود دار المرض\r\nزرد و ريزان برگ او اندر حرض\r\n( ( 3693 ) ) عقل درّاك از فراق دوستان\r\nهمچو تير انداز بشكسته كمان\r\n( ( 3694 ) ) دوزخ از فرقت چنان سوزان شدست\r\nپير از فرقت چنين لرزان شدست\r\n( ( 3695 ) ) گر بگويم از فراق چون شرار\r\nتا قيامت يك بود از صد هزار\r\n( ( 3696 ) ) پس ز شرح سوز او كم زن نفس\r\nرب سلم رب سلم گوى و بس\r\n( ( 3697 ) ) هر چه از وى شاد گشتى در جهان\r\nاز فراق او بينديش اين زمان\r\n( ( 3698 ) ) ز ان چه گشتى شاد بس كس شاد شد\r\nآخر از وى جست و هم چون باد شد\r\n( ( 3699 ) ) از تو هم بجهد تو دل بر وى منه\r\nپيش از آن كاو بجهد از تو تو بجه\r\n( ( 3700 ) ) هم چو مريم گوى پيش از فوت ملك\r\nنفس را كالعوذ بالرحمن منك\r\n\r\nآيه\r\n« وَاُذْكُرْ فِي اَلْكِتابِ مَرْيَمَ إِذِ اِنْتَبَذَتْ مِنْ أَهْلِها مَكاناً شَرْقِيًّا . فَاتَّخَذَتْ مِنْ دُونِهِمْ حِجاباً فَأَرْسَلْنا إِلَيْها رُوحَنا فَتَمَثَّلَ لَها بَشَراً سَوِيًّا . قالَتْ إِنِّي أَعُوذُ بِالرَّحْمنِ مِنْكَ إِنْ كُنْتَ تَقِيًّا . » 19 : 16 - 18 ( 1 ) \r\n","description":"","footnote":" ( 1 ) سوره مريم ، آيهء 16 و 17 و 18 . . ","page_name":" 482 ","page_number":486},
  {"content":"\r\n\r\n( در كتاب مريم را متذكر باش ، وقتى كه از دودمان خود به جايگاه شرقى ( براى عبادت ) كنار رفت و حجابى در مقابل آنان اتخاذ كرد ، ما روح خود ( جبرئيل يا فرشتهء ديگرى ) را به طرف او فرستاديم ، در صورت يك بشر معتدل براى او مجسم شد . مريم گفت : از تو به خدا پناه مىبرم ، از من دور شو اگر آدم با تقوا هستى ) .\r\nتفسير ابيات\r\nدر شهر بخارا بندهء صدر جهان به گناهى متهم گشت و از صدر جهان كناره گيرى نمود . مدت ده سال در شهرها سر گردان گشت و گاهى به خراسان و گاه ديگر به قهستان و گاهى هم به دشتستان مىرفت . پس از گذشت ده سال از زيادى اشتياق و علاقه به صدر جهان و به طول انجاميدن روزگار هجران ، طاقت از دست داد و با خويشتن مىگفت : ديگر تاب فراق را بيش از اين تحمل نخواهم كرد . مگر صبر و شكيبايى مىتواند آتش عشق را فرو نشاند ؟ امان از فراق -\r\n\r\n( ( 3690 ) ) از فراق اين خاكها شوره شود\r\nآب زرد و گنده و تيره شود\r\n\r\nآن باد روح افزا بسبب جدايى از فضاى پاك و آلوده شدن به كثافات وضع وخيم پيدا مىكند و عامل و با مىگردد . هم از جدايى مادهء محترق است كه آتشى فروزان بخاكستر پوچ تبديل مىشود . آرى\r\n\r\n( ( 3692 ) ) باغ چون جنت شود دار المرض\r\nزرد و ريزان برگ او اندر حرض (\r\n\r\nفساد ) آن عقل دراك كه در مغز آدميان همه كاره و همه فن حريف است ، در موقع هجران و فراق چونان تير انداز است كه كمانش شكسته و درمانده است . آن دوزخ آتشين به علت فراق از رحمت و كرامت خداوندى است كه زبانه مىكشد و همه را مىسوزاند . لرزه و ارتعاش پير سالخورده از فراق جوانى و نيروهاى بر باد رفتهء اوست .\r\nچه بگويم در بارهء جدايى ؟ -\r\n\r\n( ( 3695 ) ) گر بگويم از فراق چون شرار\r\nتا قيامت يك بود از صد هزار\r\n\r\n","description":"","footnote":"","page_name":" 483 ","page_number":487},
  {"content":"\r\nاز شرح سوزش فراق دست بر داريم و پناه به خدا ببريم و جز التماس امان از شر هجران . از خداى بخشايندهء وصال چيزى نخواهيم . در بارهء هر آن چه كه در اين دنيا ترا شادمان مىدارد و دل بر آن مىبندى بينديش ، باز بينديش و بدان كه تلخى جدايى از آن در انتظارت نشسته است . [ در آن هنگام كه در دريايى از شعف و شادى در دست داشتن محبوب و مطلوب غوطه ور گشته‌اى ، سر از امواج آن دريا بيرون بياور و بدرون خود خم شو و اين بيت را به ياد بياور : -\r\n\r\nبا هر كه نفس بر آرم اينجا\r\nروزيش فرو گذارم اينجا\r\n\r\nنظامى امروز در بارهء وصول به آن مطلوب كه شادمان و خندان قهقهه ها مىزنى و دل و ديده ات خيره گشته است ، مردم فراوانى را روزى چند شاد و خندان نمود ، ولى چندى نگذشت كه : -\r\n\r\nآخر از وى جست و همچون باد شد\r\n\r\nهمچنان پس از روزى چند همين پديده هاى مطلوب ، ترا هم ترك گفته و راه نيستى را پيش خواهد گرفت . بيا ، پيش از آن كه آن خواسته ها ترا در دريايى از حسرت و نالهء فراق رها سازد ، تو با اختيار خود دست از آنها بر دارو با بىنيازى روح ديده از آنها بر بند . مانند « مريم » عليها السلام پيش از آن كه ملك جان را از دست بدهى ، روى بان خواسته هاى بىوفا و زود گذر نموده بگو ، اى سيل خواسته هاى باد پاى من ، من به خداى رحمان از تو و تبه كارىهاى تو پناه مىبرم .\r\n","description":"","footnote":"","page_name":" 484 ","page_number":488},
  {"content":"\r\n\r\nپيدا شدن روح القدس به صورت آدمى بر مريم به وقت غسل و برهنگى و پناه گرفتن به حق تعالى\r\n\r\n( ( 3701 ) ) ديد مريم صورتى بس جان فزا\r\nجان فزايى دل ربايى در خلا\r\n( ( 3702 ) ) پيش او بررست از روى زمين\r\nچون مه و خورشيد آن روح الامين\r\n( ( 3703 ) ) از زمين بر رست خوبى بىنقاب\r\nآن چنان كز شرق رويد آفتاب\r\n( ( 3704 ) ) لرزه بر اعضاى مريم اوفتاد\r\nكاو برهنه بود و ترسيد از فساد\r\n( ( 3705 ) ) صورتى كه يوسف ار ديدى عيان\r\nدست از حيرت بريدى چون زنان\r\n( ( 3706 ) ) هم چو گل پيشش بروييد او ز گل\r\nچون خيالى كه بر آرد سر ز دل\r\n( ( 3707 ) ) گشت مريم بىخود و بىخويش او\r\nگفت بجهم در پناه لطف او\r\n( ( 3708 ) ) ز انكه عادت كرده بود آن پاك جيب\r\nدر هزيمت رخت بردن سوى غيب\r\n( ( 3709 ) ) چون جهان را ديد ملكى بىقرار\r\nحازمانه ساخت ز آن حضرت حصار\r\n( ( 3710 ) ) تا به گاه مرگ حصنى باشدش\r\nكه نيابد خصم راه مقصدش\r\n( ( 3711 ) ) از پناه حق حصارى به نديد\r\nيورتگه نزديك آن دز بر گزيد\r\n( ( 3712 ) ) چون بديد آن غمزه هاى عقل سوز\r\nكه ازو مىشد جگرها تير دوز\r\n( ( 3713 ) ) شاه و لشكر حلقه در گوشش همه\r\nخسروان عقل بىهوشش همه\r\n( ( 3714 ) ) صد هزاران شاه مملوكش به رقّ\r\nصد هزاران بدر را داده به دق\r\n( ( 3715 ) ) زهره نى مر زهره را تا دم زند\r\nعقل كلش چون ببيند كم زند\r\n( ( 3716 ) ) من چه گويم چون مرا بر دوخته است\r\nدمگهم را دمگه او سوخته است\r\n( ( 3717 ) ) دود آن تارم دليلم من بر او\r\nدور از آن شه باطل ما عبروا\r\n( ( 3718 ) ) خود نباشد آفتابى را دليل\r\nغير نور آفتاب مستطيل\r\n( ( 3719 ) ) سايه كه بود تا دليل او بود ؟\r\nاين بس استش كه ذليل او بود\r\n( ( 3720 ) ) اين جلالت در دلالت صادق است\r\nجمله ادراكات پس او سابق است\r\n( ( 3721 ) ) جمله ادراكات بر خرهاى لنگ\r\nاو سوار باد پايان چون خدنگ\r\n\r\n","description":"","footnote":"","page_name":" 485 ","page_number":489},
  {"content":"\r\n\r\n( ( 3722 ) ) گر گريزد كس نيابد گرد شه\r\nور گريزد او بگيرد پيش ره\r\n( ( 3723 ) ) جمله ادراكات را آرام نى\r\nوقت مىدانست وقت جام نى\r\n( ( 3724 ) ) آن يكى وهمى چو بازى مىپرد\r\nو ان يكى چون تير معبر مىدرد\r\n( ( 3725 ) ) آن دگر چون كشتى با بادبان\r\nو ان دگر اندر تراجع هر زمان\r\n( ( 3726 ) ) چون شكارى مىنمايدشان ز دور\r\nجمله جمله مىفزايند آن طيور\r\n( ( 3727 ) ) چون كه ناپيدا شود حيران شوند\r\nهم چو جغدان سوى هر ويران شوند\r\n( ( 3728 ) ) منتظر چشمى به هم يك چشم باز\r\nتا كه پيدا گردد آن صيد نياز\r\n( ( 3729 ) ) چون بماند دير گويند از ملال\r\nصيد بود آن خود عجب يا خود خيال\r\n( ( 3730 ) ) مصلحت آن است تا يك ساعتى\r\nقوّتى گيرند و زور از راحتى\r\n( ( 3731 ) ) گر نبودى شب همه خلقان ز آز\r\nخويشتن را سوختندى ز اهتزاز\r\n( ( 3732 ) ) از هوس وز حرص سود اندوختن\r\nهر كسى دادى بدن را سوختن\r\n( ( 3733 ) ) شب پديد آيد چو گنج رحمتى\r\nتا رهند از حرص خود يك ساعتى\r\n( ( 3734 ) ) چون كه قبضى آيدت اى راه رو\r\nآن صلاح توست آيس دل مشو\r\n( ( 3735 ) ) ز انكه در خرجى از آن بسط و گشاد\r\nخرج را دخلى بيايد ز اعتداد\r\n( ( 3736 ) ) گر هماره فصل تابستان بدى\r\nسوزش خورشيد در بستان زدى\r\n( ( 3737 ) ) منبتش را سوختى از رنج و بن\r\nكه دگر تازه نگشتى آن كهن\r\n( ( 3738 ) ) گر ترش روى است آن دى مشفق است\r\nصيف خندان است اما محرق است\r\n( ( 3739 ) ) چون كه قبض آمد تو در وى بسط بين\r\nتازه باش و چين ميفكن بر جبين\r\n( ( 3740 ) ) كودكان خندان و دانايان ترش\r\nغم جگر را باشد و شادى ز شش\r\n( ( 3741 ) ) چشم كودك هم چو خر در آخور است\r\nچشم عاقل در حساب آخر است\r\n( ( 3742 ) ) او در آخور چرب مىبيند علف\r\nوين ز قصاب آخرش بيند تلف\r\n( ( 3743 ) ) آن علف تلخ است كاين قصاب داد\r\nبهر لحم ما ترازويى نهاد\r\n( ( 3745 ) ) فهم نان كردى نه حكمت اى رهى\r\nچون كه حق گفتت كلوا من رزقه\r\n\r\n","description":"","footnote":"","page_name":" 486 ","page_number":490},
  {"content":"\r\n\r\n( ( 3746 ) ) رزق حكمت به بود در مرتبت\r\nكان گلو گيرت نگردد عاقبت\r\n( ( 3747 ) ) اين دهان بستى دهانى باز شد\r\nكو خورندهء لقمه هاى راز شد\r\n( ( 3748 ) ) گر ز شير ديو تن را وابرى\r\nدر فطام او بسى نعمت خورى\r\n( ( 3749 ) ) ترك جوشى كرده‌ام من نيم خام\r\nاز حكيم غزنوى بشنو تمام\r\n( ( 3750 ) ) در الهى نامه گويد شرح اين\r\nآن حكيم غيب و فخر العارفين\r\n( ( 3751 ) ) غم خور و نان غم افزايان مخور\r\nز ان كه عاقل غم خورد كودك شكر\r\n( ( 3752 ) ) قند شادى ميوهء باغ غم است\r\nاين فرح زخم است و آن غم مرهم است\r\n( ( 3753 ) ) غم چو بينى در كنارش كش به عشق\r\nاز سر ربوه نظر كن در دمشق\r\n( ( 3754 ) ) عاقل از انگور مىبيند همى\r\nعاشق از معدوم شيء بيند همى\r\n( ( 3755 ) ) جنگ مىكردند حكالان پرير\r\nتو مكش تا من كشم حملش چو شير\r\n( ( 3756 ) ) ز ان كه در آن رنج مىديدند سود\r\nحمل را هر يك ز ديگر مىربود\r\n( ( 3757 ) ) مزد حق كو مزد آن بىمايه كو\r\nاين دهد گنجيت مزد و آن تسو\r\n( ( 3758 ) ) گنج زرى كه چو خسبى زير ريگ\r\nبا تو باشد آن نباشد مرده ريگ\r\n( ( 3759 ) ) پيش پيش آن جنازه ات مىدود\r\nمونس گور و غريبى مىشود\r\n( ( 3760 ) ) بهر روز مرگ اين دم مرده باش\r\nتا شوى با عشق سرمد خواجه تاش\r\n( ( 3761 ) ) صبر مىبيند ز پردهء اجتهاد\r\nروى چون گلنار و زلفين مراد\r\n( ( 3762 ) ) غم چو آئينه است پيش مجتهد\r\nكاندران ضد مىنمايد روى ضد\r\n( ( 3763 ) ) بعد ضدّ رنج آن ضدّ دگر\r\nرو دهد يعنى گشاد و كرّ و فر\r\n( ( 3764 ) ) اين دو وصف از پنچهء دستت ببين\r\nبعد قبض مشت بسط آيد يقين\r\n( ( 3765 ) ) پنجه را گر قبض باشد دائما\r\nيا همه بسط او بود چون مبتلا\r\n( ( 3766 ) ) زين دو وصفش كار و مكسب منتظم\r\nچون پر مرغ اين دو حال او را مهم\r\n\r\n","description":"","footnote":"","page_name":" 487 ","page_number":491},
  {"content":"\r\n\r\n\r\n\r\nآيه\r\n« كُلُوا وَاِشْرَبُوا هَنِيئاً بِما كُنْتُمْ تَعْمَلُونَ » 77 : 43 ( 1 )  ( گوارا بخوريد و بياشاميد ، در مقابل اعمال كه انجام داده‌ايد )\r\nتوضيح\r\n- آيات متعددى وجود دارد كه خوردن و آشاميدن را مورد امر قرار داده است .\r\nالبته مقصود از امر آن دستور الزامى مولوى نيست ، بلكه خداوند متعال در موارد مختلف ، با انگيزه هاى گوناگونى صيغهء امر را براى خوردن و آشاميدن آورده است . از آن جمله در مقام متذكر ساختن بندگان به نعمتهاى الهى : گاهى براى متوجه ساختن انسانها به اين كه نعمتها از آن خداوند است ، بخوريد و بياشاميد و همان خدا كه آفرينندهء نعمتها است دستور مىدهد كه در روى زمين فساد راه نيندازيد . . . مقصود جلال الدين از آيه الهى كه اشاره كرده است ، اين است كه اشخاصى هستند كه فقط به همين جملهء كلوا و اشربوا قناعت ورزيده ، از حكمت متعاليه قرآن همان تجويز خوردن و آشاميدن را پذيرفته اند\r\n\r\n( ( 3721 ) ) جمله ادراكات بر خرهاى لنگ\r\nاو سوار باد پايان چون خدنگ\r\n\r\nادراكات بشرى مانند خر لنگ ، مقام شامخ ربوبى چون خدنگ تيز رو است\r\nصائب تبريزى مىگويد :\r\n\r\nموج از حقيقت گهر بحر غافل است\r\nحادث چگونه درك نمايد قديم را\r\n\r\nشاعر ديگر مىگويد :\r\n","description":"","footnote":" ( 1 ) سوره المرسلات ، آيهء 43 . . ","page_name":" 488 ","page_number":492},
  {"content":"\r\n\r\nفيك يا اعجوبة الكون غدا الفكر كليلا\r\nأنت حيرت ذوى اللب و بلبلت العقولا\r\nكلما قدم فكرى فيك شبرا فر ميلا\r\nناكصا يخبط فى عمياء لم يهد سبيلا\r\n\r\n( در بارهء تو اى اعجوبهء عالم هستى ، انديشهء بشر كند و درمانده است . تويى كه عقل را حيران و عقول را مضطرب ساخته‌اى .\r\nهر چه كه انديشه‌ام در بارهء تو وجبى پيش مىرود يك ميل به عقب بر مىگردد و فرار مىكند ، در حالى كه سر پايين انداخته در تاريكىهاى نابينايى ، گمراه مىشود و راه را پيدا نمىكند . سومى مىگويد :\r\n\r\nاز رهبرىِ عقل به جايى نرسيديم\r\nپيچيده تر از راه بود راهبر ما\r\n\r\nدر آن موقع كه مسئلهء رابطهء ادراكات انسانى را با خدا مورد بررسى قرار داده بودم در حدود بيش از دويست آيه و روايت كاملًا معتبر ديدم كه ادراكات بشرى را عاجزتر از آن معرفى مىكند كه بتوانند بمقام شامخ ربوبى راهى بيابند . آن چه كه دليل ناتوانى ادراكات بشرى از اصابت مزبور است ، اين است كه : قواى ذهنى آدمى اگر بخواهد موضوعى را مورد توجه و درك قرار بدهد ، ابزار و وسايل طبيعى خود را مانند كميت و كيفيت و زمان و فضا . . . به كار مىاندازد و موضوع مفروض به وسيلهء ابزار و وسايل مزبور وارد چار چوبهء گشته ، موضوع را آن چنان كه هست ، نشان نمىدهد .\r\nاين خاصيت قواى ذهنى به هيچ وجه استثناء پذير نيست . به طور كلى آن چه كه در ذهن منعكس مىشود . يا به طور مستقيم از كميت و كيفيت و فضا و زمان مناسب به خود موضوع بهره بردارى مىكند ، مانند اين كه كتاب روى ميز يا ماه در فضا يا آب در جويبار يا انسان در حال خنده را در ذهن منعكس مىكنيم و يا به طور غير مستقيم و از\r\n","description":"","footnote":"","page_name":" 489 ","page_number":493},
  {"content":"\r\nناحيهء خود ذهن با ابزار فوق موضوعى را منعكس مىكنيم ، مانند موضوعات غير محسوس و غير ملموس ، فعاليت ابزار و وسايل مزبور از ناحيهء ذهن در همهء آن موضوعات كه ما وراى محسوس است ، جريان دارد مانند پديده هاى سطح طبيعى روانى و غير ذلك ، به همين جهت است كه مىگوييم : معقول تصور شدهء هر كسى از لحاظ خصوصيات مخصوص به خود اوست زيرا هر كس ابزار و وسايل فوق را در ذهن خود به طور مخصوصى تفسير و براى درك معقولات آماده كرده است : -\r\n\r\nمور ضعيف و ناتوان چون شكل يزدانى كشد\r\nبىشك به شكل مورچه با شاخ حيوانى كشد\r\nمغز شبان هم نقشهء موسى بن عمرانى كشد\r\nدر فكر مانى گر فتد او صورت مانى كشد\r\nادراك هر جنبنده شكل خويش را داراستى\r\n\r\nهمين مضمون هم در روايات معتبرى وارد شده است كه در مباحث گذشته نقل كرده‌ايم .\r\nجلال الدين در ابيات مورد تحليل دو نوع تشبيه و تمثيل براى اثبات ناتوانى ادراكات از راهيابى به مقام ربوبى آورده است :\r\nنوع يكم - تشبيهى است كه در بيت مورد تحليل ديده مىشود : -\r\n\r\nجمله ادراكات بر خرهاى لنگ\r\nاو سوار باد پايان چون خدنگ\r\n\r\nوجه شباهت خر لنگ و تير تيز رو با ادراك بشرى و خداوند ، همان ركود و توقف و درماندگى است ، در مقابل سرعت خدنگ كه با درماندگى و رفتنهاى ناچيز خر به هيچ وجه قابل مقايسه نيست . اين وجه شبه ضمنا هم سمت بودن مسير حركت خر لنگ و خدنگ تيز رو را محال نمىداند ، به اين معنى كه ادراكات آدمى مىتواند براى خدا يا بى به مسير واقعى بيفتد ، ولى حركتش كند است .\r\nبه نظر مىرسد اين تشبيه با وجه شبه مزبور مطلب جالبى نيست ، زيرا اصولا\r\n","description":"","footnote":"","page_name":" 490 ","page_number":494},
  {"content":"\r\nادراكات معمولى و طبيعى بشرى چنان كه گفتيم : توانايى راهيابى به او را ندارد خواه تند رو باشد خواه كند رو .\r\nنوع دوم - تشبيهات ابيات بعدى است كه فوق العادهء عالى است . مىگويد :\r\n\r\nگر گريزد كس نيابد گرد شه\r\nور گريزند او بگيرد پيش ره\r\n\r\nاگر بشر راه دريافت الهى را گم كند و باز در تعقيب او باشد ، گويى مفهوم الوهيت از جوينده چنان گريخته است كه حتى جوينده به گردش هم نمىتواند برسد . اگر انديشمندان بخواهند با گول زدن خود ، به قواى خويشتن تلقين كنند كه چيزى وجود ندارد ، اگر چنين چيزى وجود داشت ، مىتوانستيم به وسيلهء حس آن را دريابيم اينان مىخواهند خود را از رو در رو قرار گرفتن با خدا بگريزانند و پرده هاى بسيار ضخيم از شكوك و ترديدها و نمىدانم و نمىبينمها را به اعماق مغز و روحشان بيفكنند ، تا او را ناديده بگيرند ، ولى نفوذ بىنهايت ظريف آن حقيقت ضرورى روشنايى خود را از لابلاى همان پرده هاى ضخيم مىگذارند و راه فرار را بر آنها مىگيرد . مىگويد\r\n\r\n( ( 3723 ) ) جمله ادراكات را آرام نى\r\nوقت مىدانست وقت جام نى\r\n( ( 3724 ) ) آن يكى وهمى چو بازى مىپرد\r\nو ان يكى چون تير معبر مىدرد\r\n( ( 3725 ) ) و ان دگر چون كشتى با بادبان\r\nو ان دگر اندر تراجع هر زمان\r\n\r\nادراكات آدمى در اين زندگانى اگر به وسيلهء نادانى و خود خواهى راكد و خنثى نگردد ، به طور طبيعى به جريان خواهد افتاد . در اين زندگانى آرامشى براى ادراكات وجود ندارد .\r\nاين زندگى ميان تكاپو و فعاليت است ، نه بزم جام بهم زدن و باده نوشى . جريان و تكاپو و تموج ادراكات آدمى بسته به شرايط و مقتضياتى است كه موقعيت وجودى او را ساخته و پرداخته است .\r\nتوهمات شتر در بارهء پنبه دانه و گربهء گرسنه در باره موشهاى چاق و لذيذ ،\r\n","description":"","footnote":"","page_name":" 491 ","page_number":495},
  {"content":"\r\nخيالات و پندارها و به طور كلى تمام ادراكات مقام پرستان مصروف اعتلاى خود طبيعى يا به اصطلاح جلال الدين آويزان شدن از سبلهاى مردم ، و تشنهء پيش روى گلهء انسانها مانند بز كه تمام ادراكات و فعاليتهاى مغزيش در پيدا كردن سنگ و تپه ايست كه روى او برود و خود را از همهء جلگه بالاتر به بيند .\r\nاگر از اين افراد بگذريم و به آن قافلهء انسانها برسيم كه ادراكاتشان را در خدا يا بى به كار مىبرند ، خواهيم ديد : تكاپو و فعاليت مغزى آنان نيز بسيار گوناگون است ، حتى يك فرد انسان هم در حالات مختلف داراى اوهام و انديشه ها و خيالات متنوعى است .\r\nتوهمى وجود دارد كه هيمن كه در مغز انسانى سر بر آورد ، مانند باز سبكبال بپرواز در مىآيد و فضاى ابهام انگيزى را در افق روح پيش مىگيرد ، در كجا خواهد ايستاد و به زمين خواهد نشست ؟ در كجا شكارى پيدا خواهد كرد و شكارش از چه مقوله است ؟ هيچ كس نمىداند .\r\nتوهم ديگرى هم وجود دارد كه مانند تير گذرگاه خود را مىشكافد و مىرود . خيال و وهمهاى ديگرى در درون آدمى سر مىكشد و مانند كشتى با بادبان به سير در پهنهء اقيانوس درون ذات و برون ذات مىپردازد .\r\nاما متاسفانه اغلب كشتىهاى خيالات و اوهام و جريانات درونى بدون بادبان و قطب نما در سطح اقيانوس درون و برون به راه مىافتد و در كام گردابها فرو مىرود ، اگر بتواند از كام گردابى نجات پيدا كند ، در گرداب ديگر سر نگون مىگردد .\r\nبعضى از جريانات خيالى و وهمى مىتواند گردابها را پشت سر بگذارد ، اما متاسفانه قطب نمايى ندارد كه مقصد معينى را نشان بدهد .\r\nتوهمات ديگرى هم در درون آدمى به وجود مىآيد كه سر نكشيده بر مىگردد و توانايى حركت را ندارد .\r\n","description":"","footnote":"","page_name":" 492 ","page_number":496},
  {"content":"\r\n\r\n\r\n( ( 3734 ) ) چون كه قبضى آيدت اى راه رو\r\nرو آن صلاح توست آيس دل مشو\r\n( ( 3735 ) ) ز انكه در خرجى از آن بسط و گشاد\r\nخرج را دخلى ببايد ز اعتداد\r\n\r\nگرفتگىهاى روانى نبايد انسان راه رو را مأيوس و نااميد بسازد .\r\nانقباض و گرفتگىهاى فراوانى در روان انسانهاى رو به تكامل پديدار مىگردد كه گاهى به جهت ابتدايى بودن حركات تكاملى ، انسان رو به ترقى را دچار ياس و نوميدى مىسازد . بلكه اين گرداب روحى گاهى حتى كسانى را هم كه كم و بيش در سازندگى روحى خود قدم برداشته‌اند دچار اضطراب و افسردگى مىنمايد .\r\nبراى توضيح اين پديده و لزوم شكيبايى و تحمل در موقع بروز آن ، نكاتى را متذكر مىشويم :\r\n1 - با نظر به اين كه گرفتگى روانى پديده ايست كه در آن سطح روان ايجاد مىشود كه مجاور طبيعت است ، مسلماً عوامل و انگيزه هايى ، آن را به وجود مىآورد . بعضى از آن عوامل را به عنوان مثال و نمونه ياد آور مىشويم :\r\nالف - غالباً پس از هيجان شديد شادىها و خنده ها و طوفانهاى فرح انگيز ، روح آدمى در حالت رجوع به وضع عادى و پيش از استقرار در آن وضع ، احساس سستى و سنگينى و ركود ، بلكه نوعى از قرار گرفتن در تنگنا را در درون خود در مىيابد .\r\nاين عامل به طورى فراوان و محسوس و تقريباً دايمى است كه مىتوان آن را به عنوان يك اصل روانى تلقى كرد . گويى اين سستى و سنگينى كيفرى است كه در نتيجه آن هيجان و طوفان بيرون از اندازه ، متوجه انسان مىشود و بدون سر و صدا و آهسته بگوشش مىگويد : كه پديده هاى انسانى و نمودهاى طبيعى آن اندازه قدرت ندارد كه موجب اين هيجان و طوفان گشته و ترا از خود تو بستاند و روان\r\n","description":"","footnote":"","page_name":" 493 ","page_number":497},
  {"content":"\r\nتو را مانند يك سكه در روى ميز قمار بربايد . اين چه هيجان و خود باختگى است ؟ ب - دل دادن افراطى بيك موضوع خواه انسانى و خواه طبيعى ، خواه آن دلباختگى از روى اجبار باشد و خواه از روى اختيار و خواه آن موضوع شادى انگيز باشد ، يا غم انگيز و خواه وسيله باشد يا هدف و به طور عموم هر دلباختگى يك دل گرفتگى مخصوص را در دنبال خود مانند يك نتيجهء ضرورى مىكشاند و مىآورد . علت اين وابستگى دلباختگى و دل گرفتگى همان احساس سنگينى زنجير گرانبار است كه به دست و پاى روان آدمى در موقع دلباختگى پيچيده مىشود .\r\nآن آزادى مطلق كه در ذات روان انسانى وجود دارد . در موقع دلباختگى رو به تباهى مىرود و موجب انقباض و گرفتگى روحى مىگردد .\r\nهيچ اصل و قانونى براى بهداشت روحى مانند حفظ تعادل روانى در قاموس بشرى وجود ندارد و براى همين است كه خداوند متعال در قرآن مجيد مىفرمايد :\r\n« لِكَيْلا تَأْسَوْا عَلى ما فاتَكُمْ وَلا تَفْرَحُوا بِما آتاكُمْ » 57 : 23 . ( 1 )  [ چون مبادى عاليهء هستى و زندگى به دست خدا است 
  ] ( تا به آن چه كه از دست شما رفته است اندوهگين نباشيد و به آن چه كه خدا به شما داده است شادمان نگرديد ) به نظر مىرسد مادامى كه انسان اين حقيقت را درك نكند كه در گذرگاه زندگى در قلمرو هستى بهر موضوعى كه برسد و بتواند با يكى از جهات وجوديش با آن رابطه‌اى برقرار نمايد . آن موضوع اعم از انسانى و جهانى ارزشى جز تماس محدود با وجود انسان و بر طرف كنندهء احتياج معين از حركت و تكاپوى او ندارد ، هرگز نخواهد توانست به نعمت عظماى تعادل روانى نائل گردد .\r\nبدون ارزيابى منطقى اشياء خارج از ذات آدمى كه موجب درك عظمت روح مىباشد ، تعادل مزبور بر قرار نخواهد گشت . طبيعت با تمام عظمتش ، انسانها با تمام ارزش و اعتلاى وجودى كه دارند از آن جهت كه با سطح مجاور طبيعت روح\r\n","description":"","footnote":" ( 1 ) سوره الحديد ، آيهء 23 . . ","page_name":" 494 ","page_number":498},
  {"content":"\r\nما سر و كار دارند ، شايستهء دلباختگى نيستند ، آنها چيزى را كه به انسان خواهند داد براى تقويت و ادامهء سطح مجاور طبيعت روح آدمى است ، نه براى اين كه خود روح را تسخير نمايند .\r\nج - اخلالگرى در كارهاى وجدان و سمت يا بى و تحريكات آن ، يكى از موثرترين عوامل انقباض روحى است ، اين گرفتگى خطرناكتر از تمام انقباضات روانى است به طورى كه خود كشىهاى فراوانى را در جوامع انسانى ببار آورده است . كارهاى وجدان و سمت يا بى و تحريكات و داورىهاى وجدان شوخى بردار نيست .\r\nيا بايد تمام ايده ها و اصول عاليهء بشرى را از قاموس انسانها محو و نابود بسازيم و يا بايد وجدان را در كارهاى خود آزاد بگذاريم .\r\nتا اصول و ايده هاى عالى براى بشريت وجود دارد ، وجدان نيز وجود خواهد داشت . چاره جويى در مقابل اين نوع انقباضات روانى تقليل و محو ساختن مخالفت با وجدان است و بس . جلال الدين در ابيات گذشته به اين نوع از گرفتگىهاى روانى اشاره كرده و گفته است :\r\n\r\nچون جفا آرى فرستد گوشمال\r\nتا ز نقصان وا روى سوى كمال\r\nچون تو وردى ترك كردى در روش\r\nبر تو قبضى آيد از رنج و تپش\r\nآن ادب كردن بود يعنى مكن\r\nهيچ تحويلى از آن عهد كهن\r\nپيش از آن كاين قبض زنجيرى شود\r\nاين كه دلگير است پا گيرى شود\r\nرنج معقولت شود محسوس و فاش\r\nتا نگيرى اين اشارت را بلاش\r\nدر معاصى قبضها دلگير شد\r\nقبضها بعد از اجل زنجير شد\r\nنعط من اعرض هنا عن ذكرنا\r\nعيشة ضنكا و نحشر بالعمى ( 1 ) \r\n\r\nد - نوعى از انقباضات ناگهانى و بىسابقه در درون آدميان به وجود مىآيد كه شخص گرفتار هر چه مىانديشد ، عامل آن را پيدا نمىكند . مسلم است كه اين\r\n","description":"","footnote":" ( 1 ) دفتر سوم ، ص 143 ، « جمع آمدن اهل آفت هر صباحى بر در صومعهء عيسى عليه السلام . . ","page_name":" 495 ","page_number":499},
  {"content":"\r\nپديده هم بدون علت نمىباشد ، نهايت امر اين كه فعاليتهاى درونى و آگاهانهء انسانى به طور اكثر روى پديده ها و روابطى است كه بتواند او را به خود جلب نمايد و اما تأثير و تاثرات ظريف و غير مورد آگاهى ، غالبا بدون اين كه توجه انسان را جلب كند در درون آدمى به جريان مىافتد و كار خود را صورت مىدهد ، سپس در شرايط و مواقع مناسب همان تاثرات به جهت پيدا كردن ميان مناسب و عوامل مربوط در سطح ضمير خود آگاه نمودار مىگردد و مانند عكس العمل كارهاى مغفوله درون انسانى را به خود مشغول مىدارد . تقليل اين نوع از انقباضات هم بستگى به تحسين اخلاق و مراقبت در گفتار و كردار دارد .\r\nه - عظمت خود روح و گنجايش نداشتن قلمرو انسان و جهان بان عظمت و تكاپويى كه روح در خود احساس مىكند و اشتياق بسيار ظريف به وصول به بىنهايت ، خواه بخواهيم يا نخواهيم و خواه با اصطلاح بافى آن را بپوشانيم و يا اعتراف كنيم ، يكى ديگر از عوامل انقباضات روانى است .\r\nاين گرفتگى در همهء آن انسانها كه از خود بيرون آمده و از كلافه شدن به گردونهء خود خواهى نجات يافته‌اند ، با كيفيتهاى مختلف بروز مىكند . براى گشودن اين گرفتگى چاره‌اى جز ارزيابى موجوديت روح و جهانى كه روح در آن زندگى مىكند و سپس تكاپو در قلمرو هستى به عنوان مقدمه‌اى براى ابديت وجود ندارد .\r\n2 - اين كه جلال الدين مىگويد :\r\n\r\n( ( 3734 ) ) چون كه قبضى آيدت اى راهرو\r\nآن صلاح توست آيس دل مشو\r\n\r\nهمهء اقسام پنجگانه را شامل نمىگردد . زيرا بجز نوع اخير از گرفتگىها ( ه . . . ) بيمارىهايى است كه اولًا بايد بهر جهت در پيش گيرى آنها كوشش نماييم و در صورت بروز آن بهر شكل است بايد در بر طرف كردن و بر گرداندن بهبودى و گشايش روانى سعى كنيم . بلى قسم پنجم موضوع ديگرى است كه مىتواند مورد بيت جلال الدين\r\n","description":"","footnote":"","page_name":" 496 ","page_number":500},
  {"content":"\r\nبوده باشد . در قسم پنجم چنان كه به طور اختصار توضيح داديم : عظمت روح و احساس فشار در قلمرو انسان و جهان موجب بروز انقباضات مىباشد . لذا از يك نظر مربوط به مشيت خداوندى است .\r\n\r\nقفلگر گه قفل سازد گه كليد\r\nقبض بسط آرد مشو تو نااميد\r\n\r\nاين نوع گرفتگى روانى نه تنها جزء بيمارىها نيست ، بلكه خود دليل روشنى است به اين كه كسى كه دچار گرفتگى مىشود ، روح خود را در نمودهاى ناچيز انسانى و طبيعى قالب گيرى نكرده است . روح چنين اشخاص به همان مقتضاى بىنهايت جويى خود مشغول تكاپو است .\r\n3 - بنا بر ملاحظات فوق ، انقباض ناشى از عظمت روح ، نبايد با غم و اندوههاى معمولى كه ناشى از فقدان مزاياى مادى است مخلوط و مشتبه شود ، زيرا سنخ انقباض مزبور غير از گرفتگىهاى اندوهبار طبيعى است كه جنبهء جريان منفى روح را نشان مىدهد .\r\nاگر قبض ناشى از عظمت روح را مورد توجه قرار ندهيم ، اندك اندك از بين مىرود و اگر آدم ساده لوح باشد ، از نداشتن قبض مزبور خيلى خوشحال مىشود و گمان مىكند بر طرف شدن آن انقباضات به سود او بوده است در صورتى كه اگر درست دقت كند خواهيد ديد كه عدم بروز آن گرفتگىها ناشى از آنست كه روح خود را با همين نمودها و جريانات طبيعى و انسانى محدود قالب گيرى كرده است .\r\nاندوه ناشى از اين گونه احساس فشار روحى از نظر رشد و اعتلاى شخصيت انسانى همانست كه جلال الدين در ابيات مورد تفسير و تحليل بيان مىكند :\r\n\r\n( ( 3762 ) ) غم چو آيينه است پيش مجتهد\r\nكاندران ضد مىنمايد روى ضد\r\n( ( 3763 ) ) بعد ضدّ رنج آن ضدّ دگر\r\nرو دهد يعنى گشاد و كرّ و فر\r\n\r\n4 - مطلب فوق العادهء عالى كه در اين مسئله وجود دارد و جلال الدين نيز\r\n","description":"","footnote":"","page_name":" 497 ","page_number":501},
  {"content":"\r\n\r\nبه آن اشاره كرده اين است كه :\r\n\r\n( ( 3753 ) ) غم چو بينى در كنارش كش به عشق\r\nاز سر ربوه نظر كن در دمشق\r\n\r\nتوضيح اين مطلب چنين است كه مادامى كه انسان و لو به طور اجمال يك مفهوم كلى از انسان و جهان را دريافت نكند ، عظمت روح را و ناچيزى جهان را در مقابل روح نمىتواند درك كند و مادامى كه درك مزبور به كسى دست نداده است ، خوشىها و ناخوشىهايش همه و همه ناشى از چگونگى رابطهء او با جهان طبيعى بوده و هرگز احساس فشار روحى نخواهد كرد . پس احساس فشار روحى موقعى در يك انسان بروز مىكند كه و لو به طور ناخود آگاه جهان هستى براى او مطرح گشته است و اين خود مقام بس والايى است كه براى يك انسان مطرح مىشود . مبحث انقباض و انبساط در جلد ششم از ص 246 تا 279 مطرح شده است .\r\nتفسير ابيات\r\nحضرت مريمعليها السلام آن پاك دامن فرشته خوى ، صورت زيباى روح افزايى ديد اما اين يك مشاهدهء طبيعى در يك فضاى جسمانى نبوده ، بلكه در آن حال پرده ظلمانى فضا بر كنار شده و خلاء پشت پرده فضا جايگاه نمودار شدن آن فرشته انسان نما گشته گويى مانند ماه يا خورشيد فروزان در مقابل ديده گانش از زمين روييد ، زيبا رويى بىنقاب در برابر چونان آفتاب كه از شرق برويد و سر بر آورد .\r\nاز اين منظره اعضاى مريمعليها السلام به لرزه در افتاد ، زيرا او برهنه بود و از فساد و تبه كارى مىهراسيد . ( 1 )  آن فرشته و فرستاده الهى چنان زيبا بود كه اگر يوسف آن زيباى زيبايان آن را مىديد - مانند زنان دست خود را از شگفتى مىبريد . آن فرشته در مقابل مريم چونان گل كه از گل شكوفان شود و يا چونان خيالى كه از دل آدمى سر بر آورد\r\n","description":"","footnote":" ( 1 ) از عكرمه نقل شده است كه موقعى كه مريمعليها السلام در طرف شرقى خانه خود بود و ميان خويش و خانواده اش پرده‌اى انداخته بود و به غسل و شانه زدن اشتغال داشت ، جبرئيل به صورت مرد جوان امرد مجسم شد و مريمعليها السلام به خدا پناه برد . ( مجمع البيان ، تفسير سوره مريم . ) . ","page_name":" 498 ","page_number":502},
  {"content":"\r\nنمودار گشت ، مريم آن پاك دامن ملك سيرت از خود بىخود شده در همان لحظه جهشى شگفت انگيز در خود احساس كرد و با خويشتن چنين گفت : به درياى لطف خدايم پناهنده مىشوم ، زيرا عادت ديرينهء آن پاك دامن چنين بود كه در كشاكشها رخت به قلمرو پشت پردهء طبيعت بر مىبست و جهان را ملكى متزلزل و گذران مىديد و قلعهء محكمى با كمال احتياط از پشت پرده عينى براى خود آماده كرده بود ، آن جايگاه بس منيع را براى فرا رسيدن پيك مرگ بر خود بر گزيده بود ، تا دشمنان راه زن تمايلات راهى به سوى او باز نكنند ، دختر عمران آن نازنين انسان الهى بهتر از پناهگاه حق و حقيقت جايى را سراغ نداشت ، لذا جايگاه اقامت خود را در آن قلعه تثبيت كرد . آن گاه كه غمزه ها و كرشمه هاى عقل سوز آن زيبا فرشته انسان نما را كه جگرها از مژگانش تير دوز مىگشت ، مشاهده كرد و نيز آن ملك مقرب را چونان فرمانده عظيم الشان ديد كه لشكريان در پيرامون او قطار كشيده‌اند و آنان كه فرمانروايان اقليم عقول هستند ، در مقابلش هوش و خرد از دست داده‌اند و نيز چنان ديد كه صد هزاران فرماندهان جبار ، مملوك ناچيزش بوده و صدها هزار بدر درخشان بر او رشك مىبرند چه قدرت و توانايى طبيعى مىتوانست مريم را در اين حال از خطا مصون بدارد ؟ آن جا كه : -\r\n\r\n( ( 3715 ) ) زهره نى مر زهره را تا دم زند\r\nعقل كلش چون ببيند كم زند [\r\n\r\nدر ابيات پس از اين بيت تدريجا مضمون ديگرى را مطرح نموده و رابطه ابيات بعدى از ما قبل تقريبا بريده مىشود ، زيرا پس از اين هيجان روانى جلال الدين متوجه عظمت ذات پاك ربوبى گشته و مىخواهد ناتوانى ادراكات بشرى را از نزديك شدن بحريم مقام شامخ ربوبى متذكر شود 
  ] .\r\nمن همانند دودى هستم كه از آتشى سر بر مىكشد و دليل وجود آن آتش است اما مدلول دليل وجودى ما كه ذات پاك ربوبى است بالاتر از همه گونه تعبيراتى است كه ما در بارهء او روا مىداريم ، مگر براى آفتاب فروزان دليلى جز شعاع گستردهء آن ، مورد احتياج است ؟\r\n","description":"","footnote":"","page_name":" 499 ","page_number":503},
  {"content":"\r\nموجودات جهان هستى چونان سايه هايى هستند كه توانايى معرفى نور آفتاب را ندارند ، در باره سايه همين بس كه در مقابل خورشيد عالم آرا زبون و خوار است . اين جلالت و عظمت و آن ذلت و ناچيزى ، در بارهء ادراكات ما انسانها و آن خداى بىچون نيز صدق مىكند ، زيرا همهء ادراكات ما پست و زبون و مقام ربوبى حق جل و علا بالاتر و سابقتر است ، مفهوم خداى بىچون و چند ، چونان سوار باد پاست كه مانند تير تيز رو از مقابل ادراكات ما كه سوار خرهاى لنگ است دور مىگردد ، اگر بخواهد آن مفهوم از ديده گان عقل و وجدان آدمى بگريزد ، كسى بگردش نخواهد رسيد اگر مردم بخواهند از او بگريزند ، مفهوم او سر راهشان را مىگيرد آرى كيست ، در اين دنيا كه لحظه‌اى به خود بيايد و هستى را در مقابل ديده گانش بر نهد و مفهومى از خدا به مناسبت شرايط مغزى و قلبى او در مقابل ديده گانش جلوه گر نشود .\r\nدر دوران زندگانى كه روح آدمى در كالبد مادىاش بانجام وظيفه مشغول است ، لحظه‌اى ادراكات آدمى را به حال خود رها نكرده و آنها را آرام نخواهد گذاشت چرا ؟ براى آن كه هم اكنون آدمى در ميان تكاپوست نه در بزم باده نوشى . اما اين ادراكات كه هرگز آرام نمىگيرند چه مىكنند ؟ - :\r\n\r\n( ( 3724 ) ) آن يكى وهمى چو بازى مىپرد\r\nو ان يكى چون تير معبر مىدرد\r\n( ( 3725 ) ) و ان دگر چون كشتى با بادبان\r\nو ان دگر اندر تراجع هر زمان\r\n\r\nتوهمات و خيالات و انديشه هاى بىپايان ما در اين تكاپوى شگفت انگيز مانند پرندگانى كه از دور شكارى را ببينند دسته دسته ، رو به سوى شكار مىروند ، باشد كه آن را بگيرند و دل خوش شوند . ولى در آن هنگام كه نزديك شكار مىرسند ، مىبينند شكارى وجود ندارد و حتى شبحى هم از خود بجاى نگذاشته است : -\r\n\r\n( ( 3727 ) ) چون كه ناپيدا شود حيران شوند\r\nهمچو جغدان سوى هر ويران شوند\r\n\r\nبا اين حال گردونه توهمات از كار نمىافتد و بار ديگر چشمى بسته و چشمى\r\n","description":"","footnote":"","page_name":" 500 ","page_number":504},
  {"content":"\r\nباز نموده با دقت جوياى شكار مورد نياز خود مىباشند .\r\nاين انتظار به طول مىانجامد و در ملالت خاطر غوطه ور مىگردند و با خود به گفتگو پرداخته مىگويند :\r\n\r\nصيد بود آن خود ، عجب يا خود خيال ؟\r\n\r\nچرا مايوس شويم ، چرا نوميدى را بر خود مسلط نماييم : -\r\n\r\n( ( 3730 ) ) مصلحت آن است تا يك ساعتى\r\nقوتى گيرند و زور از راحتى [\r\n\r\nتا اين جا ظاهر مضمون ابيات چنانچه تفسير و تحليل كرديم از نظر روانى و فعاليتهاى گوناگون آن فوق العادهء جالب توجه بوده و جلال الدين مضامين بسيار لطيفى را بيان كرده است . پس از اين ابيات چند بيت در باره تلاش و خستگىها و آسايش مادى كه لازم و ملزوم همديگرند متذكر مىشود . و مىگويد :\r\n\r\n( ( 3731 ) ) گر نبودى شب همه خلقان ز آز\r\nخويشتن را سوختندى ز اهتزاز\r\n( ( 3732 ) ) از هوس وز حرص سود اندوختن\r\nهر كسى دادى بدن را سوختن\r\n( ( 3733 ) ) شب پديد آيد چو گنج رحمتى\r\nتا رهند از حرص خود يك ساعتى\r\n\r\nمىتوان گفت كه : رابطه ابيات از همديگر گسيخته نشده ، بلكه مقصود جلال الدين تشبيه معقول بر محسوس بوده است كه علل هيجانات و جريانات ادراكات بشرى و توقف و ركود آنها را با تشبيه به تكاپوها و آسايشهاى مادى توضيح مىدهد پس از اين تشبيه ، موضوع انقباضات روانى را پيش مىكشد و برخى از ركود و گرفتگىهاى روانى را پس از آن همه هيجانات و تكاپوهاى مغزى بصلاح بشرى معرفى مىكند و مىگويد : 
  ]\r\n\r\n( ( 3734 ) ) چون كه قبضى آيدت اى راهرو\r\nآن صلاح توست آيس دل مشو\r\n\r\nزيرا تو بدون اين كه آگاه شوى در حالت انبساط و گشادگى روانى و در آن حالات كه در دريايى از لذايذ غوطه ور بودى از سرمايه روح خرج كرده‌اى ، اكنون كه اين انقباض در روان تو ايجاد شده است ، براى تو مانند به دست آوردن دخل\r\n","description":"","footnote":"","page_name":" 501 ","page_number":505},
  {"content":"\r\nو سرمايه جديدى است كه روح تو بدون آن سرمايه قدرت فعاليت و تكاپو نخواهد داشت .\r\nاگر همواره فصل تابستان به درختان و مزارع حكمفرما بود ، آن همه گياهان و گلها و جانداران در سوزش خورشيد مىسوختند و تباه مىگشتند . اگر آفتاب هميشه مانند فصل تابستان با موجودات در تماس بوده باشد ، ريشه هاى آنها را چنان مىسوزاند كه براى هميشه توانايى تازه گشتن و سر بر آوردن مجدد را از دست خواهند داد ، آن فصل پائيز كه خيلى ترش رو جلوه مىكند ، در عين آن ترش رويى ، بسى مهربان و جان پرور است ، در صورتى كه تابستان خندان و شكوفان است ، اما اگر ادامه داشته باشد ، روينده ها و جانداران را طعمهء آتش سوزانش خواهد ساخت . اين حقيقت را گوشزد مىكنم :\r\n\r\n( ( 3739 ) ) چون كه قبض آمد تو در وى بسط بين\r\nتازه باش و چين ميفكن بر جبين\r\n\r\nتوقع خنده دائمى ؟ توقع خنده دائمى از آن كودكان است ، اين كودك است كه نهال سر سبز وجودش ، از هر گونه انقباض فرار مىكند ، دانايان و خردمندان ترش رويى و لبخند را دو بال روانى براى پرواز در فضاى پهناور وجود كه پر از نقاط مثبت و منفى است تلقى مىكنند . مگر نمىدانيد كه اندوه مربوط به جگر و شادى از آن شش مىباشد . براى ديده گان كودك مانند خر ديده گاهى جز آخور وجود ندارد ، اين ديده گان خردمندان بيدار دل است كه بمحاسبه عواقب كارها مىانديشند و قبض و بسط روانى براى آنان مطرح مىگردد .\r\nجانوران انسان نما در اين زندگانى سر به آخور مىاندازند و علفهاى سر سبز و چربى مىبينند ، كماند هشيارانى كه قصاب آخر كار را به بينند و از دست و پا زدن در زير كارد و نتايج تبه كاريهاى خود بهراسند .\r\nآن علفها و گياهانى را كه قصاب مجارى طبيعت بىرحم در آخور ما انسانها\r\n","description":"","footnote":"","page_name":" 502 ","page_number":506},
  {"content":"\r\nمىريزد ، ترازويى هم براى توزين گوشت ما آماده كرده و در فضاى رويدادهاى شرنگ زا آويزان نموده است برو ، اى انسان بىنوا ، در مرغزار حكمت و معارف الهى دسته گلها بچين و غذاى روحانيت را از آن مرغزار تهيه نما . اين ماده غذايى را پروردگار تو بدون عوض و تنها از روى عطا و عنايت الهيش بخشيده است ، تو اى راهى گذرگاه وجود ، نان را كه غذاى مادى تو است شناختى ، ولى از حكمت الهى كه سر نوشت نهايى ترا در آخرين منزلگه به عهده دارد ، غفلت ورزيدى ، خداى بزرگ به تو گفته بود : كلوا من رزقه مقصودش روزى روحانى حكمت بود كه در پايان كار راه گلويت را نمىبندد .\r\nتو گمان مىكنى كه اگر دهان از اين غذاهاى حيوانى بر بندى از مجراى هستى بر كنار خواهى گشت ؟ نه هرگز ، بلكه -\r\n\r\n( ( 3747 ) ) اين دهان بستى دهانى باز شد\r\nكاو خورندهء لقمه هاى راز شد\r\n\r\nتو اگر بتوانى كالبد مادى را از شير پستان ديو منش طبيعت ببرى ، به نعمتهاى بىكران الهى دست خواهى يافت ، هم اكنون احساس مىكنم كه جوش و خروش ناقصى داشته‌ام ، مرا در اين جا رها كن و برو سراغ آن حكيم الهى غزنوى كه سنايىاش مىگويند ، آن راد مرد و آن حكيم غيب دان و افتخار كاروانيان معرفت در الهى نامه خود چنين شرح مىدهد :\r\n\r\n( ( 3751 ) ) غم خور و نان غم افزايان مخور\r\nز ان كه عاقل غم خورد كودك شكر\r\n\r\nقند شادى و شيرينىهاى فرح و انبساط ميوه هايى است كه از باغ غم چيده مىشود . تو اگر درست بنگرى خواهى ديد اين شادىهاى زود گذر زخم و آن اندوه حكمت آميز كه از منبع حكمت مىجوشد ، عين مرهم است . در اين جا لختى بيانديش ، مىخواهم حقيقتى را با تو در ميان گذارم : اين اندوه با عظمت كه پرده‌اى بسيار ظريف و شفاف بر چهرهء راد مردان جوامع بشرى گذاشته است و مردم نادان آن را\r\n","description":"","footnote":"","page_name":" 503 ","page_number":507},
  {"content":"\r\nگرد و غبار مىبينند ، پرده‌اى است كه از قلمرو ملكوتى روح در مقابل ديدگان آنان آويزان شده است ، كه روح كمال جوى آنان را بر فراز قلهء معرفت بالا مىبرد و از آن فراز به قلمرو بشرى و جهان هستى مىنگرد ، آنان دو صحنهء طبيعت و انسان را چنان همه جانبه مىبينند كه شخصى از بالاى تپه هاى دمشق بر آن شهر بنگرد . خردمند دانه هاى انگور را مىبيند و محصول آن را كه به شكل مىنمودار خواهد شد مشاهده مىكند .\r\nچنان كه انسان عاشق هست را در نيست مىبيند . آن روز گذشته ديدم كه حمالان براى كشيدن بار سنگين با يكديگر مىجنگيدند ، هر يك به ديگرى مىگفت ، اين بار را من مانند شير بايد بكشم .\r\nبراى تحمل رنج به يكديگر سبقت مىگرفتند ، زيرا اين رنج سودى در دنبال داشت ، پاداش الهى را با مزد بىمايگان قياسى نيست . پاداش الهى گنج است و مزد آن فرومايگان پشيز .\r\nآرى ، خدا آن گنج طلايى را به تو مىبخشد كه در آن هنگام كه در زير انبوه خاكهاى تيره بخواب فرو روى همراه تو باشد و از دست تو خارج نشود كه به عنوان ارث به ديگران بماند ، آن گنج الهى پيشا پيش جنازه تو رهسپار گور تاريكت مىگردد تا يار و مونس دوران غريبى تو بوده باشد . تو براى شكوفان شدن در هنگام فرا رسيدن مرگ ، از هم اكنون بمير و تسليم باش ، تا عشق سرمدى و مقام سرورى را به دست بياورى ، صبر و شكيبايى براى تو از پشت پرده كوشش و تقلا در زندگى ، روى زيبايى چون گلنار و زلفهاى عطر آگين روح افزايى به تو نشان خواهد داد . چند كلمه ديگر در بارهء اندوه به تو بگويم : -\r\n\r\n( ( 3762 ) ) غم چو آئينه است پيش مجتهد\r\nكاندران ضد مىنمايد روى ضد\r\n( ( 3763 ) ) بعد ضدّ رنج آن ضدّ دگر\r\nرو دهد يعنى گشاد و كرّ و فر\r\n\r\nاز اين گرفتگىها و گشادگىها هراسى بر خود راه مده ، زيرا :\r\n","description":"","footnote":"","page_name":" 504 ","page_number":508},
  {"content":"\r\n\r\n( ( 3764 ) ) اين دو وصف از پنجهء دستت ببين\r\nبعد قبض مشت بسط آيد يقين\r\n( ( 3765 ) ) پنجه را گر قبض باشد دايماً\r\nيا همه بسط او بود چون مبتلا\r\n\r\nحال اين اصل را بپذير كه دو پديده روانى قبض و بسط مانند دو بال مرغ است در پرواز به مقصدى كه پيش رو دارد . انتظام و صلاح كار و پيشهء انسانى ناشى از اين دو وصف است كه براى تو توضيح دادم .\r\n","description":"","footnote":"","page_name":" 505 ","page_number":509},
  {"content":"\r\n\r\nگفتن روح القدس مريم را كه من رسول حقم به تو ، آشفته و پنهان از من مشو كه فرمان اين است\r\n\r\n( ( 3767 ) ) چون كه مريم مضطرب شد يك زمان\r\nهم چنان كه بر زمين بر ماهيان\r\n( ( 3768 ) ) بانگ بر وى زد نمودار كرم\r\nكه امين حضرتم از من مرم\r\n( ( 3769 ) ) از سرافرازان عزّت سر مكش\r\nاز چنين خوش محرمان خود در مكش\r\n( ( 3770 ) ) اين همىگفت و ذبالهء نور پاك\r\nاز لبش مىشد پياپى بر سماك\r\n( ( 3771 ) ) از وجودم مىگريزى در عدم\r\nدر عدم من شاهم و صاحب علم\r\n( ( 3772 ) ) خود بنه و بنگاه من در نيستى است\r\nيك سوارهء نقش من پيشش ستى است\r\n( ( 3773 ) ) مريما بنگر كه نقش مشكلم\r\nهم هلالم هم خيال اندر دلم\r\n( ( 3774 ) ) چون خيالى در دلت آمد نشست\r\nهر كجا كه مىگريزى با تو هست\r\n( ( 3775 ) ) جز خيال عارضى و باطلى\r\nكه بود چون صبح كاذب آفلى\r\n( ( 3776 ) ) من چو صبح صادقم از نور ربّ\r\nكه نگردد گرد روزم هيچ شب\r\n( ( 3777 ) ) هين مگو لا حول عمران زاده ام\r\nخود ز لا حول اين طرف افتاده ام\r\n( ( 3778 ) ) مر مرا اصل و غذا لا حول بود\r\nنور لاحولى كه پيش از قول بود\r\n( ( 3779 ) ) تو همىگيرى پناه از من به حق\r\nمن نگاريدهء پناهم در سبق\r\n( ( 3780 ) ) آن پناهم من كه مخلصهات بود\r\nتو اعوذ آرى و من خود آن اعوذ\r\n( ( 3781 ) ) آفتى نبود بتر از ناشناخت\r\nتو بر يار و ندانى عشق باخت\r\n( ( 3782 ) ) يار را اغيار پندارى همى\r\nشادئى را نام بنهادى غمى\r\nاين چنين لطفى كه دارد يار ما\r\nتو گريزانى ازو اى بىوفا\r\n( ( 3783 ) ) اين چنين نخلى كه قد يار ماست\r\nچون كه ما دزديم نخلش دار ماست\r\n( ( 3784 ) ) اين چنين مشكين كه زلف مير ماست\r\nچون كه بىعقليم آن زنجير ماست\r\n( ( 3785 ) ) اين چنين لطفى چو نيلى مىرود\r\nچون كه فرعونيم چون خون مىشود\r\n\r\n","description":"","footnote":"","page_name":" 506 ","page_number":510},
  {"content":"\r\n\r\n\r\n\r\n( ( 3786 ) ) خون همىگويد من آيم هين مريز\r\nيوسفم گرگ از توام اى پر ستيز\r\n( ( 3787 ) ) تو نمىبينى كه يار بردبار\r\nچون كه با او ضد شوى گردد چو مار\r\n( ( 3788 ) ) لحم او و شحم او ديگر نشد\r\nبرقرار اوّل است آن سان كه بد\r\n( ( 3789 ) ) شمع مريم را بهل افروخته\r\nكه بخارا مىرود آن سوخته\r\n\r\nآيه\r\n« قالَ إِنَّما أَنَا رَسُولُ رَبِّكِ لأَهَبَ لَكِ غُلاماً زَكِيًّا . » 19 : 19 ( 1 )  [ موقعى كه حضرت مريم از ديدن فرشته به شكل انسان به خداوند پناه برد ، آن فرشته 
  ] ( گفت : من فرستادهء خداى تو هستم ، تا براى تو پسر پاكيزه‌اى ببخشم . )\r\n\r\n( ( 3773 ) ) مريما بنگر كه نقش مشكلم\r\nهم هلالم هم خيال اندر دلم\r\n\r\nدر تجسم موجود مجرد در قلمرو طبيعت درون ذات و برون ذات متحد مىشوند\r\nمضمون اين بيت فوق العادهء مهم به نظر مىرسد و جلال الدين در اين بيت تجرد فرشتگان را به خوبى مجسم ساخته ، توصيف شگفت انگيزى در موضوع تجرد نموده است .\r\nبراى توضيح و تحليل اين مضمون چند بيت از ابيات عنوان قبلى ( پيدا شدن روح القدس به صورت آدمى بر مريمعليها السلام . . . ) را هم متذكر مىشويم . جلال الدين در آن ابيات چنين گفته بود .\r\n\r\nديد مريم صورتى بس جان فزا\r\nجان فزايى دل ربايى در خلا\r\nپيش او بر رست از روى زمين\r\nچون مه و خورشيد آن روح الامين\r\n\r\n","description":"","footnote":" ( 1 ) سوره مريم ، آيهء 19 . . ","page_name":" 507 ","page_number":511},
  {"content":"\r\nمسلم است كه تجسم مادى يك فرشتهء مجرد در قلمرو ماده و جريانات آن ، مانند تجسم يك برگ در شاخهء درخت محسوس و جسمانى نمىباشد . پس اين تجسم چگونه بوده است ؟ جلال الدين با مهارت و احساس فوق العاده‌اى چنين تجسم را بيان مىكند :\r\n1 - درست است كه آن فرشتهء مقدس در مقابل حضرت مريم نمودار گشت به طورى كه در ديدگاه او قرار گرفت ، اما اين ديدگاه كه جايگاه تجسم آن فرشته بود ، فضاى هندسى كه قابل ابعاد باشد نبوده است ، گويى فضاى هندسى شكاف بر داشته و در خلاء بىماده و بىفضا آن تجسم صورت گرفته بود . اين گونه ديدگاه را مىتوان در عالم رؤيا درك كرد .\r\nدر عالم رؤيا مقياسات زمان و فضا و ماده و جريان آن ، در مقابل آزادى روح از بين مىرود ، گويى خود روح است كه سازندهء زمان و فضا و مقياسات آنها است .\r\nدر صورتى كه سيستم كارگاه ماده و جريانات آن براى ما كه در تنگناى حواس و ذهن پيرو حواس و وسايل قرار گرفته‌ايم ، بسته و غير قابل نفوذ و شكاف مىنمايد . زيرا اين موقعيت طبيعى كه ما را احاطه كرده است ، نمىتواند سيستم كارگاه ماده را بالاتر از واقعيت رو بناى هستى قرار داده و قابل نفوذ بسازد .\r\nبه هر حال تجسم فرشته در فضاى محدود و محدود كننده نبوده است و آن انقلاب روحى كه به حضرت مريم وارد شده بود ، قدرت مشاهدهء ما وراى فضا و ابعاد هندسى ماده را در ديده گان مريم به وجود آورده بود .\r\n2 - مغايرت و انقطاع فرشتهء مجرد از قلمرو مجارى ماده چنان بوده است كه گويى از خاك تيره ناگهان خورشيد يا ماه سر بر آورده است .\r\n3 - اين نكته كه در مصرع دوم از بيت زير آمده است :\r\n\r\n( ( 3773 ) ) مريما بنگر كه نقش مشكلم\r\nهم هلالم هم خيال اندر دلم\r\n\r\nجالبترين نكته است كه جلال الدين در اين مسئله گفته است : بتوضيح اين كه : در تجسم موجود مجرد در قلمرو طبيعت ، گويى : درون ذات و برون ذات\r\n","description":"","footnote":"","page_name":" 508 ","page_number":512},
  {"content":"\r\n\r\nمتحد گشته‌اند و به قول جلال الدين : آن موجود مجرد تجسم يافته هم مانند هلال است كه وجود واقعى دارد و هم خيالى است در درون آدمى كه وجودش مربوط به خود انسان مىباشد .\r\nآيا در اين مورد واقعاً درون ذات و برون ذات متحد مىگردند ، يا اين كه واقعيت پشت پرده ( غيبى ) با حقيقت روح نه فعاليتهاى معمولى مغز آدمى روبه رو مىگردد ؟ به نظر مىرسد كه احتمال دوم نزديكتر به واقعيت است و اين عظمت روح آدمى است كه وقتى به فعاليت مىافتد ، مىتواند جهان طبيعت را از مقابل ديده گان انسانى بر كنار نموده و حقايق پشت پرده را براى او چنان بنماياند كه تفكيك واقعيت از خود روح امكان پذير نباشد .\r\nتفسير ابيات\r\nاضطراب شديدى در آن موقع كه فرشته الهى نمودار گشت ، سر تا پاى مريم را چنان فرا گرفت كه ماهى بر روى خاك . نماينده و نمودار كنندهء كرم الهى بانگ بر مريم زد كه از من بيم نداشته باش و از من دور مشو ، زيرا كه من امين بارگاه الهى هستم ، من از موجودات و الا مقام عالم تجرد و عزت ملكوتىام و محرم جانهاى آدميان من آن بيگانه حيوان صفت نيستم كه خود را از من پنهان كنى . فرشته پاك الهى در موقع گفتن اين سخنان شعاعى از نور پاك از لبانش سر مىكشيد و به سوى آسمانها مىرفت ، بار ديگر چنين گفت : تو پاك دامن مقدس ، از وجود من در نيستى مىگريزى ؟ در صورتى كه من خود در نهان گاه پشت پرده طبيعت ، پرچمدار و داراى سرورى هستم ، اى مريم پاك ، اصل و قرار گاه من در پشت پرده جهان ظاهرى است ، اين كه مىبينى ، يكى از صورتهايى است كه من در مقابل تو به خود گرفته‌ام . مريما ، درست بنگر كه چه نقش و پديدهء شگفت انگيزى دارم ، در همين حال كه مرا مانند هلال در فضاى بىكران مىبينى ، خيالى در اعماق درون تو هستم . اين خيال از آن پندارهاى بىاساس نيست ، زيرا خيالى كه عارضى و بىهوده و ناشى از بازيگرى انسان باشد ، مانند روشنايى صبح كاذب از بين مىرود . خيال من در دل تو اصيل\r\n","description":"","footnote":"","page_name":" 509 ","page_number":513},
  {"content":"\r\nاست ، لذا به هر كجا كه به روى با تو خواهد بود ، من همان بامداد راستينم كه روشنايى خود را از انوار الهى دريافته و فروزندگى روزم هرگز به شب تاريك مبدل نخواهد گشت . مريما ، اى فرزند پاك عمران ، چقدر لا حول و لا قوه الا بالله مىگويى ، من خود پيك امين كسى هستم كه اين راز و نياز تو رو ببارگاه اوست . من خود اصل و غذايى جز لا حول ندارم ، آن نور لا حول كه پيش از گفتارها و الفاظ به وجود آمده بود ، تو از من به خدا پناه مىبرى ، من خود نقشى هستم نگاشتهء همان خدايى كه تو به او پناهنده مىشوى ، من آن پناهگاهم كه ترا در مشكلات رهايىها داده‌ام ، تو اعوذ بالله مىگويى ، در صورتى كه من خود شنونده پناه جويىهاى تو مىباشم .\r\nدر دنيا بلايى بدتر از ناشناسى نيست ، هم اكنون تو در مقابل محبوب واقعى قرار گرفتهء ولى عشق روحانى را نمىتوانى شكوفان بسازى ، تو اى مريم نازنين يار را بيگانه مىپندارى و شادى حقيقى را اندوه مىنامى ؟ اين چنين لطفى كه خداى بزرگ در بارهء ما كرده است ، تو بدون توجه از آن فرار مىكنى .\r\nامان از جهل و غفلت مرگبار ، كه نخل قامت رسا و زيباى محبوب را براى ما چوبه دارى مىسازد و بجاى آن كه در وصول به ايده آل اعلاى هستى از آن نخل زيبا بهره ور شويم با دست خود آن را وسيلهء مرگ قرار داده و نفسهاى واپسين خود را با همان وسيله به پايان مىرسانيم . امان از جهل و ناهشيارى كه مشكين زلف محبوب حيات ما را ، بزنجير گرانبارى مبدل مىسازد و به دست و پا و بال و پر روح مىبندد و آن را از پرواز خود باز مىدارد .\r\nآرى ، اين است نتيجهء نادانى و بىعقلى كه رود نيل با آن عظمت را بما فرعون و فرعونيان بدرياى خون مبدل مىسازد . خون سرخ فام نيل به آن قبطى تبه كار مىگويد : من همان آب حياتم كه بر انسانها زندگى مىبخشم ، بىهوده مرا مريز و مرا\r\n","description":"","footnote":"","page_name":" 510 ","page_number":514},
  {"content":"\r\nبه خون مبدل مساز ، من آن يوسف زيبا رويم ، لجاجت و ستيزه كاريهاى تست كه مرا بر تو گرگ مىنمايد ، مگر نمىبينى كه بوسيله كينه توزى ، يار بردبار انسان ، وضع روانى خود را عوض مىكند و مانند مار براى انسان خطر مرگ بار مىآورد ، آن يار ديروزى كه امروز مار گشته است ، گوشت و پيه او عوض نشده است و او همان است كه پيش از اين بوده است . اى مولوى : -\r\n\r\nشمع مريم را بهل افروخته\r\nكه بخارا مىرود آن سوخته\r\n\r\n","description":"","footnote":"","page_name":" 511 ","page_number":515},
  {"content":"\r\n\r\n\r\nعزم كردن آن وكيل از عشق كه رجوع كند به بخارا لاابالى وار\r\n\r\n( ( 3790 ) ) سخت بىصبر و در آتشدان تيز\r\nرو سوى صدر جهان كرد اشك ريز\r\n( ( 3791 ) ) اين بخارا منبع دانش بود\r\nپس بخارايى است هر كانش بود\r\n( ( 3792 ) ) پيش شيخى در بخارا اندرى\r\nتا به خوارى در بخارا ننگرى\r\n( ( 3793 ) ) جز به خوارى در بخاراى دلش\r\nراه ندهد جزر و مدّ مشكلش\r\n( ( 3794 ) ) اى خنك آن را كه ذلت نفسه\r\nواى آن كس را كه يردى رفسه\r\n( ( 3795 ) ) فرقت صدر جهان در جان او\r\nپاره پاره كرده بود اركان او\r\n( ( 3796 ) ) گفت برخيزم همان جا واروم\r\nكافر ار گشتم دگر ره بگروم\r\n( ( 3797 ) ) و ارم آن جا بيفتم پيش او\r\nپيش آن صدر نكو انديش او\r\n( ( 3798 ) ) گويم افكندم به پيشت جان خويش\r\nزنده كن يا سر ببر ما را چو ميش\r\n( ( 3799 ) ) كشته و مرده به پيشت اى قمر\r\nبه كه شاه زندگان جاى دگر\r\n( ( 3800 ) ) آزمودم من هزاران بار بيش\r\nبىتو شيرين مىنبينم عيش خويش\r\n( ( 3801 ) ) غن لى يا منيتي لحن النشور\r\nابركى يا ناقتى تم السرور\r\n( ( 3802 ) ) ابلعى يا ارض دمعى قد كفى\r\nاشربى يا نفس وردا قد صفى\r\n( ( 3803 ) ) عدت يا عيدى الينا مرحبا\r\nنعم ما روحت يا ريح الصبا\r\n( ( 3804 ) ) گفت اى ياران روان گشتم وداع\r\nسوى آن صدرى كه مير است و مطاع\r\n( ( 3805 ) ) دمبه دم در سوز بريان مىشوم\r\nهر چه بادا باد آن جا مىروم\r\n( ( 3806 ) ) گر چه دل چون سنگ خارا مىكند\r\nجان من عزم بخارا مىكند\r\n( ( 3807 ) ) مسكن يار است و شهر شاه من\r\nپيش عاشق اين بود حب الوطن\r\n\r\nروايت\r\n« طوبى لمن ذل نفسه و طاب كسبه و حسنت سريرته بصفاء التوحيد و الثقة بوعده تعالى و كرمت علانيه و عزل عن الناس شره . » ( 1 ) \r\n","description":"","footnote":" ( 1 ) الجامع الصغير ، سيوطى ، ج 2 ص 19 . . ","page_name":" 512 ","page_number":516},
  {"content":"\r\n\r\n( خوشا به حال كسى كه نفسش رام شده و كسبش حلال بوده و با صفاى توحيد و اطمينان بوعدهء الهى اخلاق درونىاش نيكو گشته و ظاهرش فر و شكوه روحى پيدا كرده و شر خود را از مردم بر كنار نموده است ) .\r\n« حب الوطن من الايمان » . ( 1 )  ( دوست داشتن وطن از ايمان است . )\r\n\r\n( ( 3807 ) ) مسكن يار است و شهر شاه من\r\nپيش عشق اين بود حب الوطن\r\n\r\nوطن چيست ؟ و آيا حب الوطن مطلوب مطلق است ؟\r\nدر علوم سياسى و حقوق مدنى و همچنين در تفسير لغوى وطن اختلاف نظرى وجود دارد .\r\nبعضى از متفكرين علوم سياسى معتقدند كه وطن يك انسان عبارت از جايگاهى است كه در آن زندگى مىكند . بعضى ديگر مىگويند : براى صدق وطن كافى نيست كه جايگاهى براى زندگى يك انسان بوده باشد ، بلكه بايد روابطى طبيعى يا قرار دادى جايگاهى را براى انسان به عنوان وطن محقق بسازد ، مانند زاييده شدن در آن جايگاه ، يا پذيرش آداب و رسوم و حقوق و اخلاق و مذهب مردم آن جايگاه . گروهى مسئلهء هم زبان بودن و روابط ديگرى را نيز براى تحقق ستواين ( مواطن و هم وطن ) ذكر كرده‌اند .\r\nبه نظر مىرسد مفهوم رابطهء يك انسان با جايگاهى كه در آن زندگى مىكند ، كاملًا نسبى بوده باشد .\r\nهر چه كه ريشه هاى وجودى طبيعى يك انسان در يك جايگاه زيادتر و قوىتر\r\n","description":"","footnote":" ( 1 ) سفينة البحار ، قمى ، ج 2 ص 668 نقل از كتاب امل الامل شيخ حر عاملى . . ","page_name":" 513 ","page_number":517},
  {"content":"\r\nبوده باشد ، مسلم است كه ارتباط آن شخص از نظر روانى و طبيعى و قرار دادى با آن جايگاه بيشتر و قوىتر خواهد بود . در اين كه چنين ارتباط در علاقهء روانى انسان بان جايگاه زندگى بيشتر بوده و همچنين عوامل تفسير موجوديت شخص مفروض در جايگاه مفروض روشنتر و بيشتر مىباشد ، جاى ترديد نيست .\r\nاين يك مسئلهء كاملًا طبيعى است كه چنان كه انسان هر اندازه هم از نظر شخصيت روانى و حقوقى و علمى و اجتماعى از پدر و مادر خود فاصله داشته باشد ، باز بان دو موجود ( پدر و مادر ) به عنوان منشا اصلى وجودش مىنگرد ، همچنين جايگاهى كه براى يك فرد وطن اصلى تلقى شده ، ريشه هاى وجودى خود را از آن مىبيند ، هر اندازه هم از موقعيت فعلى انسانى بر كنار بوده باشد ، باز نوعى از حساسيت لطيف در بارهء آن وطن در درون خود مشاهده مىكند .\r\nبراى تصديق اين معنى كافى است كه اوراق تاريخ بشرى را با دقت زير و رو كنيم تا به بينيم اين حساسيت چه قربانىها كه نگرفته و چه انسانها را كه ميليونها به خاك و خون نياغشته است .\r\nهم اكنون كه نيمهء دوم از قرن بيستم است و كلمهء انترناسيوناليسم ( جهانى ) مانند تنفس ضرورى از دهان زن و مرد و كوچك و بزرگ و پيش رو و پس رو بر مىآيد ، اگر درست تحليل شود و دقت كافى مبذول گردد ، خواهيم ديد كه كلمهء انتر تنها به عنوان مقدمه و مدخل به ناسيوناليسم ( وطنى ، ملى ) است ، نه اين كه واقعاً مقصود گويندگان چشمگير ، آن جهان وطنى است كه در خطابه ها و نسخه هاى مبتذل كتابها براى خريدارى افكار گفته مىشود .\r\nبه هر حال گمان نمىرود ناپلئونها از گفتن انترناسيوناليسم امتناع بورزند ، بلكه مقصود حقيقى شان را بايد دريافت كه عبارت است از اين كه حقوق و سياست و اخلاق و اقتصاد و تمام ايده ئولوژىها حتى خود انسانها بايد جهانى بوده باشند ، به شرط اين كه وطن همهء جوامع و ملل خود پاريس و كاخ ناپلئون را مثلًا جايگاه نزول وحى آن مسائل و ايده ها و انسانهاى جهانى بدانند گويى همهء مردم از ايمان و شئون الهى آن ، و\r\n","description":"","footnote":"","page_name":" 514 ","page_number":518},
  {"content":"\r\nاز عظمتهاى انسانى و تحولات تكاملى آنها تنها و تنها حب الوطن را ملايم مذاق خود مىدانند . مىگويند : جمعى از فضلا براى گردش بيرون رفته بودند ، شخصى را ديدند كه با لباس و قيافهء تصوف از دامنهء كوهى عبور مىكند . اعضاى مجمع گفتند : او را صدا كنيم و قدرى با او به گفتگو بپردازيم . صدايش كردند ، او هم اجابت كرد و آمد در مجمع آنان شركت كرد . پس از گفتگوهاى معمولى ، پرسيدند : آقاى درويش ، نماز هم مىخوانيد يا نه ؟ پاسخ داد : نه هرگز آن جمعيت از روى تعجب پرسيدند : چرا نماز نمىخوانى گفت بدستور قرآن عمل مىكنم . گفتند : در كجاى قرآن نوشته است نماز نبايد خواند ؟ درويش پاسخ داد : « و لا تقربوا الصلاة » ( به نماز نزديك نشويد ) گفتند : چرا دنبال آيه را نمىخوانى كه فرموده است : « و أنتم سكارى » كه معناى مجموع آيه چنين مىشود كه : در حال مستى و بىخودى ناشى از پر خورى و ساير عوامل پراكنده كنندهء حواس به نماز نزديك نشويد . درويش پاسخ مىدهد : اى بابا ، مگر همه مسلمانها به همه قرآن عمل مىكنند ؟ من به مقدارى از قرآن عمل مىكنم ، شما هم برويد به مقدار ديگر عمل كنيد بايد در نظر گرفت كه پديدهء انس انسانى و به طور عموم هر جاندارى با محيط زادگاه و زندگىاش ريشه‌اى بس قوىتر و نافذتر از آن دارد كه در موضوع وطن منحصر گردد ، اين انس و وابستگى حتى به موضوعاتى از قبيل حيوان و درخت و حتى ساختمان سكونت و ماشين نيز . . . سرايت مىكند . به طور فراوان ديده شده است كه موضوعات مزبور كه چند ماه يا چند سالى مورد علاقهء انسان قرار گرفته است ، با او بگفتگو مىپردازد و به از دست رفتن آنها حسرت مىخورد و در موقع ياد آورى آنها حالت روانى رقت بارى را در خود احساس مىكند .\r\nاين انس و علاقه از نظر طبيعت انسانى به وطن و اشياء مورد علاقه جاى ترديد نيست و ريشهء اساسى آن از اجابت و تسليم آن اشياء در مقابل بروز و گسترش حيات\r\n","description":"","footnote":"","page_name":" 515 ","page_number":519},
  {"content":"\r\n\r\nآدمى سرچشمه مىگيرد ، گويى طبيعت حيات چنين تلقى كرده است كه آن اشياء ميدانى براى زندگى او باز كرده‌اند .\r\nبنا بر اين حب الوطن بهمهء اشياء از موضوعاتى كه مورد شديدترين علاقه حيات است ( كالبد مادى و اجزاء درونى و برونى آن ) گرفته تا كتابى كه محصل چند روز با آن سر و كار داشته است ، از زادگاه و محيط زندگى گرفته تا كوى معشوق كه ممكن است ميليونها فرسخ با وطن خود عاشق فاصله داشته باشد ، همه و همه را شامل مىشود .\r\nآيا وطن دوستى مطلوب مطلق است ؟\r\nپاسخ اين سؤال كاملًا منفى است ، كدامين وطن براى حيات آدمى از كالبد بدن او محبوبتر و ضرورىتر است ؟ با اين كه مىبينيم : اين وطن به اضافهء اين كه دايماً در حال تبدل و تحول است و بعلاوهء اين كه حيات و روح آدمى در راه مقاصد خود اين وطن را به هر گونه تلاش و شكنجه و محروميت وادار مىكند ، موقعى كه يك يا چند عضو از ساختمان اين وطن به جهت فساد و تباهى بخواهد خود حيات و روح را تهديد كند ، آن عضو يا آن عضوها را مىبرد و دور مىاندازد .\r\nكدامين موضوع براى انسان محبوبتر از پستان مادر و شيرى كه در ايام كودكى از آن تغذيه مىكرد ، وجود داشته است ؟ با اين حال پس از بزرگ شدن حتى اسمى هم از پستان و شير و مرحلهء ما قبل پستان ( رحم مادر ) كه اساسىتر و حياتىتر از پستان و شير بوده است به زبان نمىآورد .\r\nپس از سپرى كردن دوران ابتدايى حيات و بىنيازى از موضوعاتى كه وطن و منشا اولى و وسيلهء ادامهء حيات بوده است ، يك بار ديگر حب الوطن مىتواند مطلوب بلكه ضرورت داشته باشد و آن اين است كه موقعى كه اقوياى جوامع بخواهند با تلقينات جهان وطنى و شعارهاى آراسته ايده هاى جهانى ضعفا را پاى مال كنند . در اين موارد تلقينات و شعارهاى آراسته مانند دانه پاشيدن صيادان زبر دست است كه مىخواهند بىنوايان را از آشيانهء خود بيرون كشيده و طعمهء خود بسازند .\r\n","description":"","footnote":"","page_name":" 516 ","page_number":520},
  {"content":"\r\n\r\nدر اين موقع حب الوطن مساوى حب ذات مىگردد كه كوچكترين فريب خوردن به نابودى حيات آدمى منجر خواهد گشت .\r\nتبه كارترين مردم در اين گونه موارد كسانى هستند كه نقش دلالى زندگى و مرگ انسانها را به دست گرفته با سخنان و شعارهاى فريبنده انسانهايى را تسليم ضد انسانها مىنمايند .\r\nروى اين محاسبه واقعى است كه ملل ناتوان تا كنون در بارهء دعاوى جهانى بودن انسانيت و شئون آن به وسيلهء ملل قوى بد بين بوده و خود ملل قوى نيز اطمينانى بان دعاوى در ميان خود نداشته‌اند .\r\nنتيجهء كلى اين مبحث اين است كه » حب الوطن من الايمان « از دو نظر كاملًا طبيعى و منطقى است : 1 - نظر گاه طبيعى ، چنان كه به طور اختصار اشاره كرديم : علاقه بر وطن و حساسيت مخصوص در بارهء آن و هر موضوعى كه حيات آدمى با آن انسى دارد ، پديده ايست كاملًا طبيعى .\r\n2 - نظر گاه منطقى ، حب الوطن از اين ديدگاه چنان كه گفتيم : مساوى حب ذات و دفاع از زندگى و مبارزه با مرگ است .\r\nچون وطن دوستى معلول حب ذات است . لذا محبت به وطن قابل شدت و ضعف و در معرض هستى و نيستى است\r\nدر مطالب گذشته اشاره كرديم كه وطن دوستى يكى از فروع خود دوستى ( حب ذات ) است كه از وابستگى حيات انسانى به موضوعات مناسب زندگى ناشى مىشود .\r\nپس در حقيقت بحث از وطن دوستى ، بررسى يكى از نتايج و معلولات خود دوستى ( به معناى عمومى آن ) مىباشد . با تكامل تدريجى و تحولاتى كه در حيات آدمى بروز مىكند ، همهء موضوعات مورد تعلق خاطر دستخوش تكامل و تحول قرار\r\n","description":"","footnote":"","page_name":" 517 ","page_number":521},
  {"content":"\r\nمىگيرد . وطن دوستى كه مورد بررسى ما است ، مانند همهء موضوعات مورد علاقه بايستى پاسخگوى تحول و تكامل روحى انسان بوده باشد .\r\nابن سينا و ابن رشد و محمد بن زكرياى رازى ديگر نمىتوانستند زادگاه خود را چنان مورد پرستش قرار بدهند كه جهان آن دوران و قرون و اعصار بعدى را قربانى آن ده ناچيز خود نمايند . بايد كتاب بىنوايان ، ويكتور هوگو را از زادگاه محدود خود بر دارد و بر فراز قلهء اعصار و قرون بگذارد ، تا جوامع ديگر بتوانند معناى انسان جهانى را درك كنند .\r\nاين وطنها به منزله ارحام مادران است كه نمىتواند دست و پاى جنين را در توى خود ميخكوب كند .\r\nمخصوصاً در آن هنگام كه هوى پرستان كامجوى جوامع مىخواهند ده يا شهر يا كشور يا قاره‌اى را مىدانى براى تاخت و تاز تمايلات بىمحاسبهء خود قرار بدهند و آشيانه هاى طبيعى انسانها را ويران بسازند -\r\n\r\nسعديا حب وطن گر چه حديثى است صحيح\r\nنتوان مرد به سختى كه در اين جا زادم\r\n\r\nاگر عين همان تحول و تكامل طبيعى كه براى جنين پيش مىآيد و او را از وطن شكم مادر بيرون مىكشد و در وطن وسيعترى بنام خانواده و سپس در وطن بزرگتر و بزرگترى مانند جامعه و كشور قرار مىدهد ، و او را مشمول رسوم و آداب و مقررات كشورى مىنمايد ، در ارواح انسانها به وسيلهء مربيان روحى و سياست مداران انسان دوست انجام مىگرفت بدون ترديد مسئله وطن و وطن دوستى با منطقىترين وجه حل و فصل و عالىترين بهره بردارى از اين احساس امكان پذير مىبود ، اما متاسفانه ما تا كنون به همان مقدار با مسئلهء وطن و وطن دوستى آشنايى داريم كه به مسائل عاليهء انسان جهان وطنى . و آشنايى ما بهر دو موضوع از يك عده مسائل سطحى تجاوز نمىكند .\r\n","description":"","footnote":"","page_name":" 518 ","page_number":522},
  {"content":"\r\n\r\n\r\nوطن از ديدگاه قرآن\r\nروشى كه ما در مباحث مربوط به موضوع وطن و وطن دوستى به طور اختصار پيش گرفتيم ، ناشى از مشاهدات و تاملاتى است كه همگان مىتوانند آن را بپذيرند . مىتوان گفت : اصول و ريشه هاى اين روش در قرآن مجيد به ترتيب زير آمده است : اين اصول را ، ما با گروه بندى آيات مربوطه توضيح مىدهيم :\r\nگروه يكم - آياتى وجود دارد كه علاقه به وطن را كاملًا تاييد مىكند ،\r\nمانند :\r\n« وَإِذْ أَخَذْنا مِيثاقَكُمْ لا تَسْفِكُونَ دِماءَكُمْ وَلا تُخْرِجُونَ أَنْفُسَكُمْ مِنْ دِيارِكُمْ . » 2 : 84 ( 1 )  ( و موقعى كه ما از شما پيمان گرفتيم كه خونهاى يكديگر را نريزيد و يكديگر را از وطنهاى خود بيرون نكنيد ) « لا يَنْهاكُمُ الله عَنِ اَلَّذِينَ لَمْ يُقاتِلُوكُمْ فِي اَلدِّينِ وَلَمْ يُخْرِجُوكُمْ مِنْ دِيارِكُمْ أَنْ تَبَرُّوهُمْ وَتُقْسِطُوا إِلَيْهِمْ إِنَّ الله يُحِبُّ اَلْمُقْسِطِينَ . » 60 : 8 ( 2 )  ( خداوند شما را از نيكو كارى و عدالت در بارهء كسانى كه با شما به جنگ و پيكار بر نخاسته‌اند و شما را از وطنهاى خود بيرون نكرده‌اند ، جلوگيرى نمىكند . قطعا خداوند عدالت كنندگان را دوست مىدارد ) .\r\n« إِنَّما يَنْهاكُمُ الله عَنِ اَلَّذِينَ قاتَلُوكُمْ فِي اَلدِّينِ وَأَخْرَجُوكُمْ مِنْ دِيارِكُمْ وَظاهَرُوا عَلى إِخْراجِكُمْ أَنْ تَوَلَّوْهُمْ وَمَنْ يَتَوَلَّهُمْ فَأُولئِكَ هُمُ اَلظَّالِمُونَ . » 60 : 9 ( 3 )  ( خداوند فقط از دوستى شما با كسانى كه با شما در بارهء دين جنگيدند و از وطنتان بيرون كردند و در بيرون كردن شما به يك ديگر كمك كردند نهى مىكند . آنان ستمكاران هستند ) .\r\n« قالُوا وَما لَنا أَلَّا نُقاتِلَ فِي سَبِيلِ الله وَقَدْ أُخْرِجْنا مِنْ دِيارِنا 2 : 246 . . . » ( 4 ) \r\n","description":"","footnote":" ( 1 ) سوره البقرة ، آيهء 48 . .  ( 2 ) سوره الممتحنة ، آيهء 8 . .  ( 3 ) سوره الممتحنة ، آيهء 9 . .  ( 4 ) سوره البقرة ، آيهء 246 . . ","page_name":" 519 ","page_number":523},
  {"content":"\r\n( و آنان گفتند : چرا ما در راه خدا نجنگيم در حالى كه ما از وطن خود رانده شده‌ايم ) .\r\n« فَالَّذِينَ هاجَرُوا وَأُخْرِجُوا مِنْ دِيارِهِمْ وَأُوذُوا فِي سَبِيلِي وَقاتَلُوا وَقُتِلُوا لأُكَفِّرَنَّ عَنْهُمْ سَيِّئاتِهِمْ 3 : 195 . . . » ( 1 )  ( كسانى كه مهاجرت كردند و از وطن خود بيرون رانده شدند و در راه من تن به رنج دادند و پيكار كردند و كشته شدند ، گناهانشان را محو و نابود مىسازم ) .\r\nاين گروه از آيات تعلق طبيعى انسان را به وطن خود بيان نموده و محروميت از بهره مندى از وطن را رياضت سخت معرفى فرموده است . به همين جهت است كه در آيهء اول يكى از مواد پيمان الهى محسوبش مىدارد و مىفرمايد : « موقعى كه از شما پيمان گرفتيم كه همديگر را نكشيد و يكديگر را از وطن خود اخراج نكنيد . » ملاحظه مىشود كه آوارگى از وطن را در اهميت مانند كشته شدن متذكر شده ، اجتناب از آن دو را مشمول پيمان قرار داده است .\r\nدر آيهء بعدى نيكو كارى و عدالت و انصاف را در بارهء كسانى كه اگر چه خارج از دين اسلام مىباشند ، مادامى كه در راه دين بكشتار بر نخاسته‌اند و مسلمانان را از وطن خود آواره ننموده‌اند ، مطلوب معرفى نموده و مىگويد : خدا نيكو كاران و مردم عادل و با انصاف را به طور عموم دوست مىدارد .\r\nو بالعكس . نسبت به كسانى كه به جنگ و پيكار بر خاسته و مسلمانان را از وطنهاى خود آواره مىكنند ، از نيكو كارى جلوگيرى مىكند .\r\nدر آيهء شمارهء 4 استدلال كسانى را كه مىخواهند بجنگند ، به اين كه چرا ما در راه خدا نجنگيم ، با اين كه ما را از وطن و ديار خود بيرون رانده‌اند ، صحيح مىداند . و همچنين شمارهء پنجم از آيات .\r\nگروه دوم - آياتى است كه به طور غير مستقيم محبوبيت وطن را گوشزد مىكند ،\r\n","description":"","footnote":" ( 1 ) سوره آل عمران ، آيهء 195 . . ","page_name":" 520 ","page_number":524},
  {"content":"\r\n\r\nاز قبيل :\r\n« إِنَّما جَزاءُ اَلَّذِينَ يُحارِبُونَ الله وَرَسُولَه وَيَسْعَوْنَ فِي اَلأَرْضِ فَساداً أَنْ يُقَتَّلُوا أَوْ يُصَلَّبُوا أَوْ تُقَطَّعَ أَيْدِيهِمْ وَأَرْجُلُهُمْ مِنْ خِلافٍ أَوْ يُنْفَوْا مِنَ اَلأَرْضِ ذلِكَ لَهُمْ خِزْيٌ فِي اَلدُّنْيا وَلَهُمْ فِي اَلآخِرَةِ عَذابٌ عَظِيمٌ . » 5 : 33 ( 1 )  ( جز اين نيست كه جزاى كسانى كه با خدا و رسولش به پيكار بر مىخيزند و در روى زمين براى فساد مىكوشند ، اين است كه كشته شوند يا به دار آويخته شوند ، يا دستها و پاهايشان به طور خلاف قطع شود . [ قطع به طور خلاف پاى چپ با دست راست يا بالعكس را مىگويند 
  ] يا از زمين خود تبعيد شوند ، اين كيفرها براى آنان در اين دنيا رسوايى است و براى آنان در آخرت عذاب بزرگى است ) .\r\nاز مضمون آيهء فوق چنين بر مىآيد كه تبعيد از وطن تنها براى آن نيست كه محارب و مفسد بيك نقطهء بيگانه بروند و نتوانند دست به فعاليت بزنند ، بلكه تبعيد را مانند قتل و به دار آويخته شدن و بريده شدن دست و پا به عنوان كيفر رسوا كننده بيان مىكند .\r\nخلاصه وطن به اصطلاح عرفى و اجتماعى با نظر به آيات فوق محبوبيت داشته و به طور طبيعى موجب تعلق خاطر آدمى بوده و محبت به وطن نه تنها ممنوع قلمداد نشده است ، بلكه چنان كه از آيات شريفه بر مىآيد محروميت بىدليل از زندگى در وطن مىتواند موجب مقاومت و پيكار هم بوده باشد .\r\nگروه سوم - آيات زيادى است كه با اشكال مختلف وطن را در موقع ناهموارى براى زندگى به طور عموم و زندگى معتقدانه به ايده آل دينى بالخصوص ، قابل طرد و مهاجرت از آن را مطلوب معرفى مىكند\r\nمانند :\r\n","description":"","footnote":" ( 1 ) سوره المائدة ، آيهء 33 . . ","page_name":" 521 ","page_number":525},
  {"content":"\r\n« إِنَّ اَلَّذِينَ تَوَفَّاهُمُ اَلْمَلائِكَةُ ظالِمِي أَنْفُسِهِمْ ، قالُوا فِيمَ كُنْتُمْ ؟ قالُوا كُنَّا مُسْتَضْعَفِينَ فِي اَلأَرْضِ قالُوا أَ لَمْ تَكُنْ أَرْضُ الله واسِعَةً فَتُهاجِرُوا فِيها فَأُولئِكَ مَأْواهُمْ جَهَنَّمُ وَساءَتْ مَصِيراً . » 4 : 97 ( 1 )  ( كسانى را كه فرشتگان در حالى كه ستم به خود روا داشته‌اند ، در مىيابند ، به آنان مىگويند در چه حال بوديد ؟ آنان به فرشتگان پاسخ مىدهند كه ما در روى زمين بىنوايان بوده‌ايم . فرشتگان مىگويند :\r\nمگر زمين خدا پهناور نبود كه مهاجرت كنيد ( تا ستمديده واقع نگرديد ) جايگاه آن مردم كه به خود ستم روا داشته‌اند ، دوزخ و پايان كارشان بد است ) .\r\nدر اين آيه صريحاً كسانى را كه در وطن مظلوم شده و توانايى مهاجرت داشته‌اند ولى مهاجرت نكرده‌اند ، توبيخ فرموده ، بلكه از آن جهت كه وعدهء آتش دوزخ به آنان داده شده است ، مرتكب گناه كبيره گشته‌اند . در جاى ديگر مىفرمايد :\r\n« وَما لَكُمْ لا تُقاتِلُونَ فِي سَبِيلِ الله وَاَلْمُسْتَضْعَفِينَ مِنَ اَلرِّجالِ وَاَلنِّساءِ وَاَلْوِلْدانِ اَلَّذِينَ يَقُولُونَ رَبَّنا أَخْرِجْنا مِنْ هذِه اَلْقَرْيَةِ اَلظَّالِمِ أَهْلُها وَاِجْعَلْ لَنا مِنْ لَدُنْكَ وَلِيًّا وَاِجْعَلْ لَنا مِنْ لَدُنْكَ نَصِيراً . » 4 : 75 ( 2 )  ( چه شده است به شما كه نمىجنگيد در راه خدا و در راه بىنوايان از مردان و زنان و فرزندان كه مىگويند :\r\nاى پروردگار ما ، ما را از اين آبادى كه اهلش ستمكاراند بيرون كن و نجاتمان ده و براى ما از نزد خود ولى و سلطه و ياورى عطا فرما ) .\r\nدر اين مضامين آياتى با اشكال مختلف در قرآن ديده مىشود . ما محصول اين آيات را به طور اختصار متذكر مىشويم :\r\n","description":"","footnote":" ( 1 ) سوره النساء ، آيهء 97 . .  ( 2 ) سوره النساء ، آيهء 75 . . ","page_name":" 522 ","page_number":526},
  {"content":"\r\n\r\n1 - وطن و ديار ، يك چيز خيالى نيست ، بلكه حقيقتى دارد و علاقهء انسان به وطن طبيعى است .\r\n2 - وطن انسان به طور طبيعى قابل دفاع است .\r\n3 - اخراج يك فرد يا يك گروه را از وطن خود بدون علت ممنوع است .\r\n4 - مبارزه در راه وطن و مبارزه در حفظ آن مطلوب است .\r\n5 - اگر وطن براى يك انسان ناهموار باشد و شخصيت انسانى و ايده ئولوژيكى او را مختل نمايد ، بايد علاقهء خود را از وطن ببرد و در صورت عدم توانايى اصلاح آن ، وطن را ترك كند و مهاجرت نمايد . مادهء 29 از اعلاميهء جهانى حقوق بشر نيز چنين مىگويد :\r\n« هر كس در مقابل آن جامعه‌اى وظيفه دارد كه رشد آزاد و كامل شخصيت او را ميسر سازد . . » ( 1 )  و چنان كه در اول مباحث وطن اشاره كرديم : آشيانه طبيعى ميهن محبوبتر از آشيانهء بدن و خانواده نيست و ما مىبينيم كه اين دو آشيانه تابع تكامل روحى و شخصيت انسانى مىباشد ، نه اين كه انسان پيرو آن دو آشيانه قرار گرفته و در لانهء طبيعى خود سقوط نمايد .\r\nآيا ممكن است كرهء زمين روزى به شكل يك وطن واقعى براى عموم انسانها از هر نژاد و هر مكتب كه بوده باشند در آيد ؟\r\nپاسخ مثبت به اين سؤال پيش از پاسخ مثبت به سؤالات زير امكان پذير نمىباشد .\r\n1 - آيا امكان دارد كه آشيانه هاى طبيعى بشرى ، به طورى تفسير و توجيه شود كه از رحم مادر گرفته تا خاندان و وطن را به عنوان گذرگاه به آشيانه قاره و سپس همهء كرهء زمين ، تلقى نموده و طعم جهان وطنى را بچشد ؟ 2 - آيا تضادها و اختلافات روانى و نژادى و جغرافيايى و اقتصادى و ايده ئولوژيكى مىتواند به جاى رقابتهاى كشنده ، به شكل آن اختلافات و تضادها بر آيد\r\n","description":"","footnote":" ( 1 ) اعلاميهء جهانى حقوق بشر ماده 29 . . ","page_name":" 523 ","page_number":527},
  {"content":"\r\nكه موجب تفاعل و تكاپو گشته و به عنوان ايجاد كنندهء تكامل انجام وظيفه نمايد ؟ 3 - آيا پيش تازان به معناى عمومى حاضر خواهند گشت كه از موقعيتهايى كه عناوين وطن و نژاد و مكتبهاى براى آنان ميسّر ساخته است ، دست بردارند و مرزها را بر طرف كنند ؟ 4 - آيا اعلاميه جهانى حقوق بشر و سازمان ملل متحده در اين راه قدم مؤثرى مىتواننند بردارند ؟ 5 - آيا اتحاد جهان وطنى با حفظ اختلافات نژادى و وطنهاى طبيعى و عقايد مكتبى از راه دموكراسى و سياستهاى خردمندانه امكان پذير خواهد بود ، يا به پذيرش عمومى مقدارى از ايده هاى كلى جهان وطنى نيازمند است كه به وسيلهء تحول و جهشهاى انقلابى به جوامع ملل و روى زمين قابل هضم خواهد گشت ؟ به جز پاسخ سؤال شمارهء 5 كه راه وصول بايدهء جهان وطنى را مطرح مىكند ، به عقيدهء ما پاسخ سؤالات چهارگانه مثبت است و دلايل و شواهد قطعى چه از نظر روانى و چه از نظر مشاهدات تاريخى گذشته و رويدادهاى معاصر ، وجود دارد كه امكان پذير بودن جهان وطنى را اثبات مىكند .\r\nفقط مسأله‌اى كه وجود دارد و اميد ما را در اين مورد ممكن است به نوميدى مبدل بسازد . مسائل مربوط به سؤال شمارهء 3 است .\r\nآيا اين اطمينان براى پيش تازان جوامع و متصديان امور اجتماعى وطنها ايجاد خواهد گشت كه مؤسسات بين المللى كه مىخواهند ايدهء جهان وطنى را پياده كنند ، راست مىگويند ؟ نكند اين مؤسسات نقش دانه پاشيدن در مقابل آشيانه ها را به عهده گرفته‌اند كه صاحب وطنان را از آشيانه ها بيرون بريزند و در دام ماهرانهء خود گرفتارشان بسازند .\r\n","description":"","footnote":"","page_name":" 524 ","page_number":528},
  {"content":"\r\n\r\nتفسير ابيات\r\nعاشق صدر جهان صبر و شكيبايى از دست داده ، با روحى كه در آتشدان شعله ور مىسوخت ، اشك ريزان رو به كوى صدر جهان كرد . اين بخارا سرزمينى است كه منبع دانشها بوده ، و مىتوان گفت ، هر كسى كه از دانش بهره ور و يا هواى دانش در سر دارد ، در حقيقت از آن سرزمين است .\r\nديده هاى خود را باز كن ، در آن هنگام كه در شهر بخارا هستى ، در حقيقت نزد مربى روحى قرار گرفته‌اى .\r\nمبادا به آن بخارا كه سرزمين علم و كمال است به خوارى بنگرى ، آن رهبر الهى در بخاراى دل نورانيش ، با آن جذر و مدّها و نوسانات روحانى كه دارد ، بدون اين كه تو حالت تسليم در مقابلش داشته باشى به خود راه نخواهد داد .\r\nاى خوشا به حال كسى كه نفسش ذليل و رام گشته ، و اى به حال كه ضربه هاى روانىاش او را هلاك خواهد كرد . فراق و هجران صدر جهان ، اركان وجود عاشق را در قلمرو جانش از هم گسيخته خواهد شد . آن عاشق دلباخته با خود چنين گفت : كه هم اكنون برخيزم و بكوى معشوقم روانه گردم و اگر تا كنون به آن معشوق روح افزا كفر ورزيده‌ام ، پس از اين راه وفا و خلوص از سر گيرم ، بروم و در مقابل مسند نيكو انديش صدر جهان به خاك بيافتم و با او از در راز و نياز بر آيم و بگويم من اكنون جان خود را پيش پايت مىافكنم اختيار اين جان به دست تست : -\r\n\r\nزنده كن يا سر ببر ما را چو ميش\r\n\r\nاى ماه فروزان آفاق مضطرب روحم ، مردن و دست از جان شستن در پيشگاه تو شايسته تر از سلطنت به تمامى در غياب و هجران تست ، من پيش از هزاران بار آزموده و دانسته‌ام كه بىوجود تو زندگى براى من ، شيرين نخواهد بود ، اى آرزوى دلم ، سرود حيات بخشتت را بر من بخوان و تو اى ناقهء باد پايم هم اكنون بنشين كه كوى معشوق و شادمانيم به نهايت رسيده است . و تو اى زمين\r\n","description":"","footnote":"","page_name":" 525 ","page_number":529},
  {"content":"\r\nگسترده در زير فضاى لاجوردين ، اشكهايم را در خود فرو بر ، زيرا كه زمان هجران به پايان رسيده و لحظات وصال به سراغم آمده است . و تو اى ، نفس عزيزم از اين آبشخور كه كاملًا صاف و زلال گشته است ، آبى بياشام . مرحبا به قدوم مبارك تو ، اى روزگار سرور و عيد مباركم . و اى صبا ، تو در اين لحظات چه خوش مىوزى ، و جان عاشقم را نوازش مىدهى .\r\nآن گاه عاشق صدر جهان رو به دوستان كرده . با همهء آنان وداع نموده و گفت : به سوى آن صدر مىروم كه سرور و مطاوع من است زيرا بيش از اين شكيبايى در من نمانده است : -\r\n\r\n( ( 3805 ) ) دمبه دم در سوز بريان مىشوم\r\nهر چه بادا باد آن جا مىروم\r\n\r\nاگر هم قواى درونىام حركت به سوى معشوق را مشكل بداند و مانند سنگ خارا مرا از حركت باز بدارد ، در جان كه عزم راستين به بخارا ، آن كوى معشوق نموده است ، اثرى نخواهد كدر ، آن جا مسكن يار و شهر معشوق من است و عاشق را جز جايگاه معشوق وطنى وجود ندارد و اين است معناى حب الوطن من الايمان .\r\n","description":"","footnote":"","page_name":" 526 ","page_number":530},
  {"content":"\r\n\r\n\r\nپرسيدن معشوقى از عاشق غريب خود كه از شهرها كدام شهر را خوشتر يافتى و انبوه تر و محتشمتر و پر نعمتتر و گشادتر\r\n\r\n( ( 3808 ) ) گفت معشوقى به عاشق كاى فتى\r\nتو به غربت ديده‌اى بس شهرها\r\n( ( 3809 ) ) پس كدامين شهر از آنها خوشتر است ؟\r\nگفت آن شهرى كه در وى دل بر است\r\n( ( 3810 ) ) هر كجا باشد شه ما را بساط\r\nهست صحرا اگر بود سمّ الخياط\r\n( ( 3811 ) ) هر كجا يوسف رخى باشد چو ماه\r\nجنت است آن گر چه باشد قعر چاه\r\nبا تو دوزخ جنّت است اى جان فزا\r\nبا تو زندان گلشن است اى دل ربا\r\nشد جهنم با تو رضوان نعيم\r\nبىتو شد ريحان و گل نار جحيم\r\nهر كجا تو با منى من خوش دلم\r\nور بود در قعر گورى منزلم\r\nخوشتر از هر دو جهان آن جا بود\r\nكه مرا با تو سر و سودا بود\r\nبس دراز است اين سخن وز انتظار\r\nعاشق صدر جهان شد اشكبار\r\n\r\nتفسير ابيات\r\nمعشوقى به عاشق خود مىگويد : تو به غريبها رفته و شهرهاى زيادى ديده‌اى در ميان آنها كدامين شهر زيباتر و خوشتر است ؟ عاشق پاسخ مىدهد : زيباترين و بهترين شهرها همان جاست كه معشوق آدمى در آن مسكن دارد ، در هر كجا كه بساط معشوق گسترده شده است ، جايگاهى است بس فراخ ، اگر چه به قدر سوراخ سوزن بوده باشد .\r\nدر هر كجا يوسف صورتى مانند ماه بدرخشيد بهشت برين خواهد بود . گر چه در ته چاه باشد اى معشوق روح افزاى من ، دوزخ با آن زبانه هاى سر به فلك كشيده براى من كه دمساز تو هستم ، فردوس برين است ، همان زندان مرگزاى دل رباى نازنينم ، براى من گلشنى است بس زيبا و خرّم ، دوزخ آن جايگاه تباه كننده با وجود تو براى من رضوان و بىوجود تو ريحان و گل گلشن آتش دوزخ است كه نابودم\r\n","description":"","footnote":"","page_name":" 527 ","page_number":531},
  {"content":"\r\nمىسازد و تباهم مىكند .\r\nآرى :\r\n\r\nهر كجا تو با منى من خوش دلم\r\nور بود در قعر گورى منزلم\r\nخوشتر از هر دو جهان آن جا بود\r\nكه مرا با تو سر و سودا بود\r\n\r\nاين سخن بد را از خواهد كشيد ، بگذارين و بگذريم ، زيرا عاشق صدر جهان در تمناى وصول به معشوق از ديده گان فرو مىريزد .\r\n","description":"","footnote":"","page_name":" 528 ","page_number":532},
  {"content":"\r\n\r\nمنع كردن دوستان او را از رجوع كردن به بخارا و تهديد كردن و لاابالى گفتن او\r\n\r\n( ( 3812 ) ) گفت او را ناصحى اى بىخبر\r\nعاقبت انديش اگر دارى هنر\r\n( ( 3813 ) ) در نگر پس را به عقل و پيش را\r\nهمچو پروانه مسوزان خويش را\r\n( ( 3814 ) ) چون بخارا مىروى ديوانه اى\r\nلايق زنجير و زندان خانه اى\r\n( ( 3815 ) ) او ز تو آهن همىخايد ز خشم\r\nاو همىجويد تو را با بيست چشم\r\n( ( 3816 ) ) مىكند او نيز از بهر تو كارد\r\nاو سگ قحط است و تو انبان آرد\r\n( ( 3817 ) ) چون رهيدى و خدايت راه داد\r\nسوى زندان مىروى چونت فتاد\r\n( ( 3818 ) ) بر تو گر ده گون موكل آمدى\r\nعقل بايستى كز ايشان كم زدى\r\n( ( 3819 ) ) چون موكل نيست بر تو هيچ كس\r\nاز چه بسته گشت بر تو پيش و پس ؟\r\n( ( 3820 ) ) عشق پنهان كرده بود او را اسير\r\nآن موكل را نمىديد آن نذير\r\n( ( 3821 ) ) هر موكل را موكل مختفى است\r\nور نه او در بند سگ طبعى ز چيست\r\n( ( 3822 ) ) خشم شاه عشق بر جانش نشست\r\nبر عوانى و سيه روئيش بست\r\n( ( 3823 ) ) مىزند آن را كه هين اين را بزن\r\nز ان عوانان نهان افغان من\r\n( ( 3824 ) ) هر كه بينى در زيانى مىرود\r\nگر چه تنها با عوانى مىرود\r\n( ( 3825 ) ) ناله كردى گر از او واقف بدى\r\nپيش آن سلطان سلطانان شدى\r\n( ( 3826 ) ) ريختى بر سر به پيش شاه خاك\r\nتا امان ديدى ز ديو سهمناك\r\n( ( 3827 ) ) مبر ديدى خويش را اى كم ز مور\r\nز ان نديدى آن موكل را تو كور\r\n( ( 3828 ) ) غرّه گشتى زين دروغين پر و بال\r\nپر و بالى كاو كشد سوى و بال\r\n( ( 3829 ) ) پر سبك دارد ره بالا كند\r\nچون گل آلو شد گرانيها كند\r\nجهد كن پر را گل آلوده مكن\r\nليك گوشت كر شد و پندم كهن\r\nپند داد القصّه عاشق را بسى\r\nعاذل بىدرد همچون ققنسى\r\n\r\n","description":"","footnote":"","page_name":" 529 ","page_number":533},
  {"content":"\r\n\r\nتفسير ابيات\r\nيك مرد ناصح به آن از خود گذشته چنين مىگويد : اى پيغمبر ، اگر تو هنر زيستن دارى عاقبت انديش باش و با آن خرد خدا دادى در پيش و پس حوادث بنگر و پروانه وار خود را در آتش حوادث مرگبار مسوزان . تو با وضعى كه در پيش دارى تصميم تو به رفتن به بخارا عين ديوانگى است كه شايسته زنجير و و زندان مىباشد . مگر نمىدانى كه صدر جهان چنان در بارهء تو خشمگين گشته است كه گويى ميان دندانهايش آهن مىجود و با بيست چشم تو را همىجويد . او براى تو كارد برنده‌اى را تيز كرده است . مثل او سگ قحط زده و تو مانند انبان آرد هستى كه تا به او بررسى حمله كشنده را بر تو آغاز كرد .\r\nاكنون كه خداى تو راهى پيش پايت گذاشته و نجاتت داده است ، چه شده است كه دوباره با اختيار خود رو به زندان مىروى ؟ اگر او براى بردن تو به بخارا ده مأمور مىگماشت ، عقل مىگويد : كه بر تو لازم بود در مقابل آنها بورزى و به بخارا نروى .\r\nاكنون كه كسى براى بردن تو مأموريت ندارد ، به چه علت پيش و پس رفتن و راه نجات بر تو بسته شده است ؟ اين نصيحت گو نمىدانست كه عشق پنهانى بود كه دست و پاى او را بسته و مانند و اسير بىاختيار او را به سوى بخارا مىكشيد ، آِى پند گو و موكل و مأمور نهانى او را نمىديد .\r\nاگر براى هر كسى كه به كارى وادار شده است مأمور مخفى وجود نداشت ، اين چه طبيعت سگ صفت است كه او را به زنجير مىكشد . خشم سلطان عشق در اعماق جانش نشسته و مأمورين سختگيرى را بر او موكل نموده و رو سياهش كرده است ، اين سلطان عشق است كه مأمور را مىزند و وادارش مىكند كه عاشق بىنوا را بزند و به سوى معشوق روانه اش كند ، اين ناله و فغانى كه از من مىبينى از ضربه هاى سنگين مأموران عشق است ، در اين دنيا هر كس را كه ببينيد ، رو به زيان خويش مىرود و به ضرر\r\n","description":"","footnote":"","page_name":" 530 ","page_number":534},
  {"content":"\r\nخود اقدام مىكند ، اگر هم در ظاهر تنها ديده مىشود ، او در باطن مأموريت سختگيرى دارد ، اگر آن عاشق ناخود آگاه كسى كه به زيان خود راه افتاده است از مأموريت مأموران اطلاعى ، مىداشت از تلخى ضربه هاى مأموران به پيشگاه سرور سروران خاك بر سر مىپاشد ، تا مگر از ديو سهمناك تمايلات امانى به دست بياورند ، تو اى ديدن آن مأمور مخفى نابينا بودى . تو از اين پر و بال دروغين مغرور گشتى و خود را به سيه چال سقوط انداختى و ندانستى كه اين پر و بال دروغين تو را به بال تباهى خواهد كشاند . اين اصل كلى است كه در آن هنگام كه پر و بال پرنده‌اى ار علائق و مواد كثيف منزه مىشود ، رو به پرواز در مىآيد و هنگامى كه كل آلوده گشت سنگين و كثيف مىگردد و پرنده را از پرواز باز مىدارد ، اى انسانى كه هواى پرواز به پشت طبيعت دارى ، پر و بال خود را گل آلود مكن . بال و پر روح را با كثافات غرائز حيوانى سنگين مساز ، تا به جايگاه اصلى خود پرواز كنى ، اما چه كنم گوشهاى تو كر و پند و اندرز من براى تو افسانهء كهن مىنمايد .\r\nخلاصه . آن نصيحت گو ، مانند آن مرغ ( ققنس ) كه داراى منقارى است كه سيصد و شصت سوراخ دارد و هر سوراخش در مقابل باد صداى مخصوصى دارد بيرون مىآورد عاشق را پندهاى زيادى داد . ( 1 ) \r\n","description":"","footnote":" ( 1 ) برهان قاطع ، ص 859 . . ","page_name":" 531 ","page_number":535},
  {"content":"\r\n\r\nلا ابالى گفتن عاشق ناصح و عاذل را از سر عشق\r\n\r\n( ( 3830 ) ) گفت اى ناصح خمش كن چند پند\r\nپند كن ده ز انكه بس سخت است بند\r\n( ( 3831 ) ) سختتر شد بند من از پند تو\r\nعشق را نشناخت دانشمند تو\r\n( ( 3832 ) ) آن طرف كه عشق مىافزود درد\r\nبو حنيفه و شافعى درسى نكرد\r\n( ( 3833 ) ) تو مكن تهديدم از كشتن كه من\r\nتشنهء زارم به خون خويشتن\r\n( ( 3834 ) ) عاشقان را هر زمانى مردنى است\r\nمردن عشاق خود يك نوع نيست\r\n( ( 3835 ) ) او دو صد جان دارد از جان هدى\r\nو ان دو صد را مىكند هر دم فدا\r\n( ( 3836 ) ) هر يكى جان را ستانده ده بها\r\nاز نبى خوان عشرة امثالها\r\n( ( 3837 ) ) گر بريزد خون من آن دوست رو\r\nپاى كوبان جان افشانم بر او\r\n( ( 3838 ) ) آزمودم مرگ من در زندگيست\r\nچون رهم زين زندگى پايندگيست\r\n( ( 3839 ) ) اقتلوني اقتلوني يا ثقات\r\nان فى قتلى حياتاً فى حيات\r\n( ( 3840 ) ) يا منير الخد يا روح البقاء\r\nاجتذب روحى و جدلى باللقاء\r\n( ( 3841 ) ) لى حبيب حبه يشوى الحشا\r\nلو يشا يمشى على عينى مشا\r\n( ( 3842 ) ) پارسى گو گر چه تازى خوشتر است\r\nعشق را خود صد زيان ديگر است\r\n( ( 3843 ) ) بوى آن دل بر چو پران مىشود\r\nاين زبانها جمله حيران مىشود\r\n( ( 3844 ) ) بس كنم دل بر در آمد در خطاب\r\nگوش شو و اللَّه اعلم بالصواب\r\n( ( 3845 ) ) چون كه عاشق توبه كرد اكنون بترس\r\nكاو چو عياران كند بر دار درس\r\n( ( 3846 ) ) گر چه آن عاشق بخارا مىرود\r\nنى به درس و نى به استا مىرود\r\n( ( 3847 ) ) عاشقان را شد مدرس حسن دوست\r\nدفتر و درس و سبقشان روى اوست\r\n( ( 3848 ) ) خامشند و نعرهء تكرارشان\r\nمىرود تا عرش و تخت يارشان\r\n( ( 3849 ) ) درسشان آشوب و چرخ و زلزله\r\nنى زيادات است و باب و سلسله\r\n( ( 3850 ) ) سلسلهء اين قوم جعد مشكبار\r\nمسئله دور است ليكن دور يار\r\n( ( 3851 ) ) مسئله كيس ار بپرسد كس تو را\r\nگو نگنجد گنج حق در كيسها\r\n\r\n","description":"","footnote":"","page_name":" 532 ","page_number":536},
  {"content":"\r\n\r\n\r\n\r\n( ( 3852 ) ) گردم خلع و مبارا مىرود\r\nبد مبين ذكر بخارا مىرود\r\n( ( 3853 ) ) ذكر هر چيزى دهد خاصيتى\r\nز انكه دارد هر صفت ماهيتى\r\n( ( 3854 ) ) آن بخارا در هنرها بالغى\r\nچون بخارى رو نهى ز ان فارغى\r\n( ( 3855 ) ) آن بخارى غصهء دانش نداشت\r\nچشم بر خورشيد بينش مىگماشت\r\n( ( 3856 ) ) هر كه در خلوت به بينش يافت راه\r\nاو ز دانشها نجويد دستگاه\r\n( ( 3857 ) ) با جمال جان چو شد هم كاسه اى\r\nباشدش ز اخبار و دانش تاسه اى\r\n( ( 3858 ) ) ديد بر دانش بود غالب فزا\r\nز ان همى دنيا بچربد عامه را\r\n( ( 3859 ) ) ز انكه دنيا را همىبينند عين\r\nو آن جهانى را همىدانند دين\r\nباز رو سوى حديث آن جوان\r\nكز غم صدر جهان شد ناتوان\r\n\r\nآيه\r\n« مَنْ جاءَ بِالْحَسَنَةِ فَلَه عَشْرُ أَمْثالِها وَمَنْ جاءَ بِالسَّيِّئَةِ فَلا يُجْزى إِلَّا مِثْلَها وَهُمْ لا يُظْلَمُونَ » 6 : 160 . ( 1 )  ( هر كس عمل نيكى به جاى بياورد ده بابر آن پاداش خواهد برد و اگر كسى گناهى را مرتكب شود جزاى او جز مثل همان گناه نخواهد بود ، به آنان ستمى وارد نخواهد شد . )\r\n\r\n( ( 3834 ) ) عاشقان را هر زمانى مردنى است\r\nمردن عاشق خود يك نوع نيست\r\n\r\nعشق آن حالت روانى است كه دم به دم زندگى جديدتر و متنوعترى به عاشق مىبخشد و در هر لحظه‌اى مرگهاى تازه ترى سراغش را مىگيرد\r\nعشق ، آن كيفيت بىنظير و اسرار آميز روان كه همهء متفكرين را از شرح و\r\n","description":"","footnote":" ( 1 ) سوره الانعام ، آيهء 160 . . ","page_name":" 533 ","page_number":537},
  {"content":"\r\nتفسير خود ناتوان ساخته است ، به اضافهء صدها خاصيت شگفت انگيز ، يك خاصيت بهت آورى نيز دارد كه به هيچ وجه براى كسانى كه پديدهء مزبور نشان داده است ، قابل درك و فهم نمىباشد .\r\nاين خاصيت بهت آور عبارت است از تعدد و تنوع زندگى و مرگ براى عاشق . توضيح اجمالى اين خاصيت اين است كه در حالات عشق روح عاشق ادامه و جريان حيات طبيعى را مانند وامى مىداند كه دستگاه هستى مجبور است با تمام امانت تدريجاً به او پرداخت كند .\r\nبنا بر اين او در بارهء حيات طبيعى نه انديشه‌اى دارد و نه اهميت به آن مىدهد چنان كه هيچ كس در حالات عادى در بارهء هواى پاك و مناسب در ضرورت تنفس كوچكترين انديشه‌اى ندارد .\r\nاو به طور ناخود آگاه در مىيابد كه به هر حال دستگاه تنفس با هواى مفروض وظيفهء حتمى خود را انجام خواهد داد ، بنا بر اين اگر هم تنفس مزبور هزاران مسائل داشته باشد حتى در با اهميتترين آن مسائل كوچكترين فكرى هم نخواهد كرد .\r\nموقعى كه اين حيات طبيعى با تمام وسايل و قوانينش از ديدگاه آگاهانهء عاشق بر كنار گشت و چون فرض اين است كه او به يك موضوع خواه انسانى يا غير انسانى عشق مىورزد .\r\nروح عاشق آن موضوع را نقطهء اساسى زندگانى خود تلقى نموده ، در اين هنگام همهء موضوعات و پديده ها و تحولات مربوط به موضوع معشوق براى عاشق ، طعم حيات و بوى حيات مىدهد و با منفى شدن هر يك از آن امور ، عاشق احساس مىكند كه حياتى را از دست داده است .\r\nچنان كه با بروز ارتباط يك موضوع و پديده و تحول با معشوق ، حصه‌اى از حيات عاشق را به خود اختصاص داده و عاشق براى خود حيات جديدى در آن موضوع احساس مىكند . در صورتى كه در حالات معمولى حيات طبيعى براى انسان حقيقتى جلوه مىكند كه مجبور است آن را حفظ و عوامل بقايش را بهر نحوى است تحصيل نمايد .\r\n","description":"","footnote":"","page_name":" 534 ","page_number":538},
  {"content":"\r\nبدين جهت است كه حيات آدمى در غير صورت عشق ورزى يك حقيقت جلوه مىكند و سلسله عوامل به آن حيات نيز قيافهء واقعى خود را حفظ مىكنند ، مثلًا يك دستمال كه در حالت معمولى براى رفع احتياجى از حيات طبيعى تهيه مىشود ، همان پارچهء بريده و دوخته شده با عرض و طول و رنگ عينى خارجى است در صورتى كه همان دستمال موقعى كه به منطقهء عشق وارد مىشود مثلا آن را به عاشق داده است ، يا عاشق اشك سوزان عشق را با او پاك كرده است با آن دستمال روزى يا لحظه‌اى ميان انگشتان معشوق به اهتزاز در آمده است ، بدين جهت عاشق با آن دستمال چنان مىنگرد كه به قلب خويش .\r\nاين از نظر ارتباط اشياء و تحولات عينى خارجى با منطقهء عشق ، اما از نظر جريانات روانى ، شماره و تنوع و پوست زندگى و مرگ براى عاشق به حدى است كه قابل شمارش و توصيف نمىباشد .\r\nحال كه چنين است يعنى در وجود آدمى فعل و انفعالاتى ممكن است صورت بگيرد كه هزاران پوست متعاقب زندگى و مرگ براى او به بار بياورد ، آيا رهبران انديشه و روحى انسانها در اين صدد بر خواهند آمد كه در بارهء اين فعل و انفعال و خواص بهت انگيزش بينديشند و راه هاى تربيتى شايسته‌اى را در به ثمر رسانيدن اين فعل و انفعال كشف و در اختيار جوامع بشرى بگذارند ، باشد كه گنجهاى بىنهايت با ارزش درون آدميان را قابل بهره بردارى بسازند ؟ نمىدانم .\r\nاما اين مقدار مىدانم كه همان زندگىهاى بىنهايت متنوع را كه زير پاى ابروها و چشمها و بينىهاى زيبا رويان مىريزند و تباه مىسازند ، مىتوان به زندگى تباه ناشدنى و پاينده و جاودان تبديل كرد و روح آدمى را به حدّ رشد و تكامل رسانيد . مسلم است كه مقصود جلال الدين در ابيات مورد تحليل عشقهاى مجازى\r\n","description":"","footnote":"","page_name":" 535 ","page_number":539},
  {"content":"\r\n\r\nو جنسى نيست ، زيرا در سرتاسر مثنوى بارها با اين مضمون روبرو شده‌ايم كه -\r\n\r\nهر چه جز عشق خداى احسن است\r\nگر شكر خواريست آن جان كندن است\r\n\r\nو نيز :\r\n\r\nعشقهايى كز پى رنگى بود\r\nعشق نبود عاقبت ننگى بود\r\n\r\nو در همين ابيات كه مورد تحليل قرار داده‌ايم مىگويد :\r\n\r\nهر يكى جان را ستاند ده بها\r\nاز نبى خوان عشرة امثالها\r\n\r\nو اگر مقصود محبت و عشق الهى بوده باشد ، چنان كه در مباحث ديگر گفته شده است ، مسئلهء مرگهاى پى در پى كاملًا منتفى مىشود ، زيرا در آن عشق ، عظمت روح موقع از دست رفتن آنها احساس مرگ نمايد .\r\nممكن است گفته است كه مقصود از مرگها و زندگىها دو پديدهء مثبت و منفى عشقهاى طبيعى و دروغين نيست ، بلكه خلع و لبس ( كندن و پوشيدن جديد ) موجوديت است كه نصيب روح در حال تكاپوى راستين مىگردد .\r\nاين مطلب كاملًا صحيح است و جاى ترديد نيست و اين همان شدنهاى تصاعدى است كه با ارتقاء روح به مرحلهء والاتر ، حيات تازه‌اى بروز مىكند و حيات قبلى از بين مىرود ، يا در آن محو مىگردد .\r\n\r\n( ( 3853 ) ) ذكر هر چيزى دهد خاصيتى\r\nز انكه دارد هر صفت ماهيتى\r\n\r\nبراى صفتى ماهيتى وجود دارد ، چه معنا معنا مىدهد ؟\r\nيك مفهوم عمومى از بيت تحليل به دست مىآيد و آن عبارت است از اين كه هر موجودى به هر نحو و كميّت و كيفيتى كه باشد ، خاصيتى مناسب خود دارد .\r\n","description":"","footnote":"","page_name":" 536 ","page_number":540},
  {"content":"\r\n\r\nاين مفهوم در آن اشياء كه چشمگير و قابل لمس مىباشد ، قابل درك همگانى است ، اما اگر بخواهيم به عنوان يك اصل كلى مطرح كنيم ، بايد توضيح زيرا در اضافه كنيم : هيچ موجودى در قلمرو هستى بدون تشخيص مناسب به خود از نظر كميت و كيفيت و تحول و زمان و فضا به وجود نمىآيد ، و به همين جهت است كه مىگوييم : تحقق عينى يك شىء ، همان و قرار گرفتن آن در زنجير مربوط به هستى همان .\r\nاين تشخص و پيوستگى حلقه‌اى ، براى خود لوازم و خواصّ مخصوصى را در قلمرو هستى دارا مىباشد كه در صورت نيستى براى آن وجود ندارد .\r\nحد اقل خاصيت يك شىء اگر چه ناچيزترين حقايق بوده باشد اين است كه موقعيت مخصوصى را پيرامون خود مرزبندى مخصوص مىنمايد كه دخالت موجود ديگر در آن بدون تصادم امكان پذير نمىباشد .\r\nاما اصل » براى هر صفت ماهيتى وجود دارد « تا حدودى ابهام انگيز است ، زيرا اگر مقصود اين است كه هر نمودى را جوهرى لازم است ، اين مطلب را جلال الدين در مباحث گذشته انكار كرده است .\r\nو اگر مقصود اين است كه هر پديده و نمودى به يك موضوع مستقلى وابسته مىباشد ، در يك صورت صحيح است كه براى آن حالت تبعى ( ما بالعرض ) وجود داشته باشد .\r\nتفسير ابيات\r\nپس از آن كه عاشق به نصايح ، نصيحت گو و ملامت كننده گوش فرا مىدهد ، مىگويد : اى ناصح عزيز ، خاموش باش ، زنجير عشق محكمتر و گرانبارتر از آن است كه با پندهاى تو گسسته شود ، اين زنجيرى كه دست و پاى جانم را بسته است به واسطه پندهاى تو نه تنها از من بر كنار نمىشود بلكه سختتر مىگردد .\r\nآِى ، اين عشق است . دانشمندان و عقول دانشور شنا ، آن را نمىشناسند و آن را به جاى نمىآورند ، در آن قلمرو و جان كه عشق رو به افزايش مىرود ، ابو حنيفه و شافعى درسى نخوانده‌اند ، تو مرا بر كشتن تهديد مكن ، زيرا من خود ، به خون\r\n","description":"","footnote":"","page_name":" 537 ","page_number":541},
  {"content":"\r\nخويشتن تشنه‌ام .\r\nعشاق راستين را هر لحظه مرگى است و اين مرگها بس متنوع و متكثر است عاشق دلباختهء حقيقى از جان هدايت كننده صدها جان گرفته و اين توانايى را به دست آورده است كه هر لحظه همهء آنها را فدا كند .\r\nآرى ، جان مىدهد و در مقابل هر جان ده پاداش مىگيرد چنانچه خدا فرموده است .\r\n« مَنْ جاءَ بِالْحَسَنَةِ فَلَه عَشْرُ أَمْثالِها . » 6 : 160 اگر آن محبوب نازنينام خونم را بريزد ، پاى كوبان سر كويش جان خواهم بر افشاند . من به حد كافى انديشيده و دريافته‌ام كه زندگى حقيقى من در قلمرو مرگ است و هنگامى كه از اين زندگانى رخت بر چينم . به قلمرو پايندگى گام خواهم گذاشت . اى دوستان مورد اطمينان و آرامش دلم ، مرا بكشيد ، آِى ، بكشيد مرا زيرا ، در كشته شدنم حيات در حيات بالاتر مىبينم .\r\nاى محبوب عزيزم با آن چهره درخشانت ، و اى جانان نازنينم با آن روح ابديت جان فرو رفته در عشقم را بنواز و به سوى خويش بكشان و ديدارت را نصيبم فرما . اى هم كاروانيان صحراى هستى ، محبوبى دارم كه عشقش درونم را بريان مىكند ، اگر بخواهد بر روى چشمم ، قدم بر دارد نازش را مىكشم و مقدمش را گرامى مىدارم . اى مولوى اكنون مقدارى هم : -\r\n\r\n( ( 3842 ) ) پارسى كو گر چه تازى خوشتر است\r\nعشق را خود صد زبان ديگر است\r\n\r\nچه مىگويم ؟ و در كجا هستم ؟ و در باره چه به گفتگو بپردازم ؟ -\r\n\r\n( ( 3843 ) ) بوى آن دل بر چو پرّان مىشود\r\nاين زبانها جمله حيران مىشود\r\n\r\nاكنون كه طوفان عشق سراسر وجودم را در بر گرفته است ، سكوت مىكنم و به خطاب دل بر نازنينم كه آن هم خودم بر مىآيد گوش فرا مىدهد .\r\nاگر ديدى كه عاشق اظهار توبه مىكند ، ساده لوح مباش و زود باور مشو و بترس\r\n","description":"","footnote":"","page_name":" 538 ","page_number":542},
  {"content":"\r\nاز آن كه چه نوايى را مىخواهد ساز كند . زيرا او مانند عياران ماهر تا درس نهايى را در بالاى چوبهء دار نگويد ، يعنى گام به صحنه مرگ و فنا نگذارد ، دست از عشق بر نخواهد داشت . اگر چه به ظاهر آن عاشق دل سوخته روبه بخارا مىرود ، اما نه براى درس خواندن و نه براى درك محضر استاد ، زيرا :\r\n\r\n( ( 3847 ) ) عاشقان را شد مدرس حسن دوست\r\nدفتر و درس و سبقشان روى اوست\r\n\r\nعشق ، آن پديده شگفت انگيز هاى و هويى دارد و غوغايى ، سكوتى دارد و آرامش و خاموشى .\r\nاما اين سكوت و خاموشى ناشى از آن شكوه و وقار بهت انگيز است كه قيافهء عاشق در ظاهر نشان مىدهد ، با اين كه هياهو و غوغاى درونىاش هرگز با آرامش مبدل نمىشود ، آرى :\r\n\r\n( ( 3848 ) ) خاموشاند و نعرهء تكرارشان\r\nمىرود تا عرش و تخت يارشان\r\n\r\nكتاب درس عشاق وفادار نه كتاب زيادات است و نه باب السلسله ( 1 )  ، آنان با سلسله و تسلسل كارى ندارند ، زيرا سلسله اين قوم زلف پيچا پيچ و مشكبار يار بوده و اگر در باره دور گفتگويى كنند ، مقصودشان هالهء دور يار است و بس .\r\nو اگر بحث و مسئلهء سرقت پول از كيسه در پيش عاشق مطرح شود ( سرقت از حرز ) كه موجب بريدن دست مىگردد ، عاشق در جواب شما مىگويد : گنج الهى در كيسه هاى مادى شما نمىگنجد ، اگر بحث از طلاق خلغ و مبارات مطرح شود ، بد بين مباش ، زيرا صحبت از بخار است ، در دنيا ذكر هر حققتى خاصيت مناسب با خود دارد ، زيرا براى هر صفت و ماهيت معينى است ، شهر بخارا جايگاه هنرهاست اگر گام براى اندوختن دانش و هنر به بخارا بگذارى به مطلوبت خواهى رسيد .\r\nاما اگر با تواضع و فروتنى و براى دريافت حق و حقيقت به بخارا روى بياورى از آن همه دانش و هنرهاى حرفه‌اى ، فراغت حاصل خواهى كرد .\r\n","description":"","footnote":" ( 1 ) زيادات نام كتابى است در فقه از تأليفات محمد غزالى و باب السلسله نيز كتابى مربوط به فن آورى ابو حنيفه است . . ","page_name":" 539 ","page_number":543},
  {"content":"\r\nآن عاشق منزلگه بخارا در باره دانش انديشه و غصه‌اى نداشت ، زيرا ديده بر خورشيد فروزان بينش بر دوخته بود هر آن كس كه در نهانگاه روح به بينش الهى راه يابد ، از او دستگاه دانش بىنياز خواهد بود .\r\nهنگامى كه با جمال جان دمساز مىگردد از اخبار و دانش دل تنگ مىشود ، بينايى درونى ، بر دانشهاى حرفه‌اى هميشه پيروز است و به همين جهت است كه دنياى محسوس همواره عاميان را به خود جلب مىكند ، زيرا عاميان اين دنيا را محبوس عينى مىبينند و دنياى ابديت را نسيه و محدود .\r\nاى مولوى اكنون برو سوى داستان آن جوان كه از اندوه و هجران صدر جهان زبون و ناتوان گشته است .\r\n","description":"","footnote":"","page_name":" 540 ","page_number":544},
  {"content":"\r\n\r\n\r\nرو نهادن آن بندهء عاشق سوى بخارا\r\n\r\n( ( 3860 ) ) رو نهاد آن عاشق خونابه ريز\r\nدل طپان سوى بخارا گرم و تيز\r\n( ( 3861 ) ) ريگ آمو پيش او همچون حرير\r\nآب جيحون پيش او چون آب گير\r\n( ( 3862 ) ) آن بيابان پيش او چون گلستان\r\nمىفتاد از خنده او چون گل ستان\r\n( ( 3863 ) ) در سمرقند است قند ، اما لبش\r\nاز بخارا يافت و ان شد مذهبش\r\n( ( 3864 ) ) اى بخارا عقل افزا بوده اى\r\nليك از من عقل و دين بربوده اى\r\n( ( 3865 ) ) بدر مىجويم از آنم چون هلال\r\nصدر مىجويم در اين صفّ نعال\r\n( ( 3866 ) ) چون سواد آن بخارا را بديد\r\nدر سواد غم بياضى شد پديد\r\n( ( 3867 ) ) ساعتى افتاد بىهوش و دراز\r\nعقل او پرّيد در بستان راز\r\n( ( 3868 ) ) بر سر و رويش گلابى مىزدند\r\nاز گلاب عشق او غافل بُدند\r\n( ( 3869 ) ) او گلستانى نهانى ديده بود\r\nغارت عشقش ز خود ببريده بود\r\n( ( 3870 ) ) تو فسرده در خور اين دم نه اى\r\nبا شكر مقرون نه‌اى گر چه نيى\r\n( ( 3871 ) ) رخت عقلت با تو هست و عاقلى\r\nوز جنوداً لم تروها غافلى\r\nاين سخن پايان ندارد تيز ران\r\nتا رود سوى بخارا آن جوان\r\n\r\nآيه\r\n« وَأَيَّدَه بِجُنُودٍ لَمْ تَرَوْها وَجَعَلَ كَلِمَةَ اَلَّذِينَ كَفَرُوا اَلسُّفْلى وَكَلِمَةُ الله هِيَ اَلْعُلْيا وَالله عَزِيزٌ حَكِيمٌ . » 9 : 40 ( 1 )  ( و آن پيامبر را با لشكريانى تأييد كرد كه شما نديده‌ايد و كلمه ( يا خواستهء ) كسانى را كه كفر مىورزيدند پست و كلمه ( يا خواستهء ) خدا را بالا قرار داد و خداوند عزيز و حكيم است . )\r\n","description":"","footnote":" ( 1 ) سوره التوبة ، آيهء 40 . . ","page_name":" 541 ","page_number":545},
  {"content":"\r\n\r\nتفسير ابيات\r\nبالاخره آن عاشق خونابه ريز با دلى پر از تپش ، گرم و تيز رهسپار بخارا گشت ريگهاى خشن آمو در زير پايش مانند پرنيان لطيف و آب پهناور جيحون چون جويبار باريك براى او جلوه مىكرد . ( 1 ) \r\nآن بيابان بىآب و علف چون گلستان سر سبز و خرم پيش پايش گسترده و او خود گاهى مانند كسى كه بوى گل مستش كند از خنده بر زمين مىافتاد . آرى ، جايگاه قند سمرقند است ، اما لبان آن عاشق دلباخته قند شيرين را كه طعم جان براى او داشت از بخارا يافته بود ، هنگامى كه سياهى و شبح بخارا را ديد ، در لابلاى تاريكىهاى اندوهش نقطهء سفيدى پديد آمد و ساعتى بىهوش بر زمين افتاد و عقلش در گلستان راز عشق به پرواز در آمد . آن گاه با بخارا آن كوى روح افزاى محبوبش به گفتگو در آمد و گفت :\r\n\r\n( ( 3864 ) ) اى بخارا عقل افزا بوده اى\r\nليك از من عقل و دين بربوده اى\r\n\r\nهم اكنون احساس مىكنم كه چونان هلال زرين و درخشان گشته‌ام ، چرا هلال نباشم ، من كه در جستجوى بدر فروزانم . من در اين آستانه عشق جوياى صدر با عظمت وصالم . عاشق در آن موقع بىهوش افتاده بود و جمعى به دورش گرد آمدند و :\r\n\r\nبر سر و رويش گلابى مىزند\r\n\r\nاين گلاب پاشى بر سر و صورت را ، محبت و انجام وظيفه مىدانستند و چنين مىپنداشتند كه اين گلاب ، بىهوشى روح او را به هشيارى و آگاهى تبديل خواهد\r\n","description":"","footnote":" ( 1 ) اين مضمون را رودكى در تحريك امير سامانى به سوى بخارا چنين گفته است :\r\nبوى جوى موليان آيد همى * ياد يار مهربان آيد همى\r\nدر سپيده دم نسيم مشك بوى * كاروان در كاروان آيد همى\r\nريگ آمو و ان درشتىهاى او * زير پايم پرنيان آيد همى\r\nرود جيحون با همه پهناورى * خنگ ما را در ميان آيد همى . ","page_name":" 542 ","page_number":546},
  {"content":"\r\nساخت آرى ، آنان حق داشتند زيرا ،\r\n\r\nاز گلاب عشق او غافل بدند\r\n\r\nآن عاشق پاك باخته از بوهاى معمولى بىهوش نگشته بود بلكه عطر جان فزاى نهانى عشق به مشامش غارت زده و او را از خود ربوده بود . اما تو ، تو اسير امواج خاكى طبيعت و تو افسردهء ناهشيار ، شايسته استشمام آن دم و عطر نيستى ، تو اگر چه در ظاهر شباهتى با نى دارى ، اما نيشكر پر از قند نمىباشى تو همان مغرور عقل محدودى و سراسر وجود و خود را در فراز و نشيب تعقل تباه ساخته ، از آن لشكريان نهايى سرور هستى غافل و بىخبرى . اين سخن هم پايان ندارد ، بگذار و زود بگذر تا آن جوان دلباخته رهسپار بخارا گردد .\r\n","description":"","footnote":"","page_name":" 543 ","page_number":547},
  {"content":"\r\n\r\n\r\nدر آمدن آن عاشق لاابالى در بخارا و تحذير كردن دوستان او را از پيدا شدن\r\n\r\n( ( 3872 ) ) اندر آمد در بخارا شادمان\r\nپيش معشوق خود و دار الامان\r\n( ( 3873 ) ) همچو آن مستى كه پرّد بر اثير\r\nمه كنارش گيرد و گويد كه گير\r\n( ( 3874 ) ) هر كه ديدش در بخارا گفت خيز\r\nپيش از پيدا شدن منشين گريز\r\n( ( 3875 ) ) كه تو را نى جويد آن شه خشمگين\r\nتا كشد از خان تو ده ساله كين\r\n( ( 3876 ) ) الله ا لله در ميا در خون خويش\r\nتكيه كم كن بردم و افسون خويش\r\n( ( 3877 ) ) شحنهء صدر جهان بودىّ و راد\r\nمعتمد بودى مهندس اوستاد\r\nهم مشيرش بودى و هم محترم\r\nگشتى از بهر گناهى متهم\r\n( ( 3878 ) ) غدر كردى وز جزا بگريختى\r\nرسته بودى باز چون آويختى ؟\r\n( ( 3879 ) ) از بلا بگريختى با صد حيل\r\nابلهى آوردت اينجا يا اجل ؟\r\n( ( 3880 ) ) اى كه عقلت بر عطارد دق كند\r\nعقل و عاقل را قضا احمق كند\r\n( ( 3881 ) ) نحس خرگوشى كه باشد شير جو\r\nزيركى و عقل و چالاكيت كو ؟\r\n( ( 3882 ) ) هست صد چندين فسونهاى قضا\r\nگفت إذا جاء القضاء ضاق الفضا\r\n( ( 3883 ) ) صد ره و مخلص بود از چپ و راست\r\nاز قضا بسته شود گر اژدهاست\r\n\r\nروايت\r\n« إذا جاء القضاء ضاق الفضا و إذا جاء القدر عمى البصر . » ( 1 )  ( در آن هنگام كه قضا فرود آيد فضا تنگ مىشود و موقعى كه قدر فرا مىرسد چشم نابينا مىگردد . )\r\n","description":"","footnote":" ( 1 ) مدرك اين روايت و مضمون آن در مجلدات گذشته ذكر شده است . . ","page_name":" 544 ","page_number":548},
  {"content":"\r\n\r\n\r\n( ( 3873 ) ) همچو آن مستى كه پرّد بر اثير\r\nمه كنارش گيرد و گويد كه گير\r\n\r\nآيا اثير ( اتر ) وجود دارد ؟\r\nدر تعريف حقيقت اثير ( اتر ) اختلاف نظر زيادى وجود ندارد ، زيرا مىتوان گفت : كه آنان كه به وجود اتر معتقدند از قديمترين دوران بروز آن در افكار ، به يك معنى اتحاد نظر داشته‌اند ، و آن اين است كه اتر عبارت است از يك حقيقت ما وراى نمودهاى فيزيكى در فضاى هستى كه لطيفتر و سبك از همهء مواد طبيعى بوده و فضا را پر كرده و در همه چيز مىتواند نفوذ داشته باشد .\r\nاتر به اين معنى تا پيش از ظهور نظريهء هويگنس در نور كه شرح مختصرى در بارهء آن خواهيم داد جنبهء فلسفى خالص داشته است .\r\nتفسيرى كه هويگنس در بارهء نور مىكرد و مىگفت : نور تموجاتى است كه در فضا ، مجبور شد كه اتر را به عنوان محل ان تموجات در قلمرو علم وارد بسازد . براى توضيح اين موضوع پرسش و پاسخى را كه در كتاب تكامل علم فيزيك آمده است مطرح مىكنيم : پرسش و پاسخ ميان دو نفر ن و ه است .\r\n« ن معتقد به نظريهء نيوتون و ه در بارهء نور نظريهء هويگنس را دارد . البته در اين سؤال و جواب نظرياتى را كه بعد از اين دو دانشمند پيدا شده به هيچ وجه دخالت نمىدهيم .\r\nن - در نظريهء ذره‌اى ، سرعت نور معنى مشخصى دارد و عبارت است از سرعتى است كه ذرات نور با آن در فضا پيش مىروند ، آيا معنى اين سرعت با قبول نظريهء موجى چه خواهد بود ؟ ه - البته مقصود از آن سرعت امواج نور است ، هر موجى با سرعت معين منتشر مىگردد و اين كيفيت براى موج نورانى نيز اتفاق مىافتد .\r\nن - اين نكته را به اين سادگى نمىشود پذيرفت . امواج صوتى در هوا پراكنده\r\n","description":"","footnote":"","page_name":" 545 ","page_number":549},
  {"content":"\r\nمىشوند و امواج اقيانوس در آب . هر موج محيطى مادى لازم دارد تا بتواند انتشار پيدا كند ، ولى نور از خلاء يعنى از جايى كه موج صوتى نمىتواند عبور كند مىگذرد و پذيرفتن اين كه موجى در فضاى خالى انتشار پيدا كند ، مثل اين است كه قبول كنيم اصلا موجى وجود ندارد .\r\nه - البته اين اشكالى است ، ولى براى من تازگى ندارد ، استاد من در اين عميقانه فكر كرده و به اين جا رسيده است كه يگانه راه رهايى از اين دشوارى آن است كه به وجود جوهر فرضى ( اتر قائل شويم و چنين پنداريم كه اين جوهر تمام جهان را پر كرده است ، در واقع مثل اين است كه همهء عالم در اتر غوطه ور باشد . و اگر يك دفعه جرئت كنيم و آن را بپذيريم ، همه چيز ديگر درست مىشود و هيچ اشكالى بر جاى نمىماند . » ( 1 )  ملاحظه مىشود كه هويگنس موضوع اتر را براى چاره جويى در مقابل اشكال محل موج يا حامل موج به ميدان كشيده است ، نه اين كه به طور مستقيم دليل علمى براى اثبات آن آورده باشد .\r\nبه اضافهء اين كه تحقيقات دقيق مايكلس - مورلى بعدها نظريهء درياى ساكن اتر را به كلى مطرود ساخت .\r\nاتر در يك قلمرو ديگرى هم مطرح شده و تا كنون به وجود خود در آن قلمرو ادامه مىدهد . در اين مورد جهان اتر نه به عنوان يك ماده ظريف و سبك و شفّاف ، بلكه ما وراى ماده تلقى شده است .\r\nدر اين باره جيمس آرتورفندلاى كتابى نوشته و احمد فهمى ابو الخير آن را ترجمه كرده است .\r\nدر اين كتاب كوشش فوق العاده جدى در بارهء اثبات جهان اثر به كار رفته است .\r\n","description":"","footnote":" ( 1 ) تكامل علم فيزيك - سير كمالى فكر از تصورات قديمى تا نظريه نسبيت و كوانتا تأليف اينشتين و اينفلد ترجمه آقاى احمد آرام ، ص 100 . . ","page_name":" 546 ","page_number":550},
  {"content":"\r\nاز آن جمله مىگويد : « و بدان جهت كه جهان اتر براى ما تدريجاً كشف مىشود ، لذا تدريجاً ما براى فهم و پذيرش اتر به عنوان يك كل ، بيش از گذشته بايد آماده شويم جهان اتر را نمىتوان با عينك فيزيكى محض مطرح كرد ، زيرا ديد فيزيكى چنان محدود است كه هرگز نمىتواند جهان هستى را تفسير كند ، زيرا زمان و مكان ما را به طور دائمى فريب داده و بدون دخالت دادن جهان اتر معماى هستى قابل تفسير نخواهد بود . » ( 1 )  و در جاى ديگر مىگويد : « امروز ممكن است اتر فضا را واسطهء مهمى در اتصال دو جهان ماده و روح تلقى كرد . زيرا اتر است كه ماده مشترك دو جهان مزبور و آن دو را احاطه نموده و هر يك از دو جان جزئى از آن است . . . ما در اين جهان مادى كه زندگى مىكنيم ، در نوعى پست از اهتزاز اترى قرار گرفته‌ايم .\r\nاما در جهان روح كه حيات وظيفهء خود را انجام مىدهد ، ضمير آگاه انسان از نوعى اعلا از اهتزازات اترى متأثر مىگردد .\r\nاتر براى حيات ديگر آن چنان لزوم دارد كه براى ما در اين هستى لازم است . . . حيات در عالم اتر در حالى كه مستقل از ماده و فعاليت آن است ، فعاليت و نشاط دارد و ماده مانند غلافى براى حيات است . در واقع تصور حيات كاملتر و وسيعتر موقعى كه لباس جسم فيزيكى را از خود بر كنار كنيم ، امكان پذير است . . . » ( 2 )  به نظر مىرسد محدود نبودن واقعيتها به همين جهان فيزيكى و نمودهاى آن ، مطلبى است كه دانش و جهان بينى كلى خواه ناخواه هر انسان انديشمند را وادار به پذيرش آن مىنمايد .\r\nدر مباحث عليت از همين مجلد ، عبارات برتراند راسل را مىتوان گفت :\r\n","description":"","footnote":" ( 1 ) پيرامون جهان اتر ( على العالم الاثيرى ) فندلاى ترجمهء فهمى ابو الخير ص 49 . .  ( 2 ) همان مأخذ ، ص 42 . . ","page_name":" 547 ","page_number":551},
  {"content":"\r\n\r\nاز كسانى است كه به طور جدى از متافيزيك قهر كرده بود ، ملاحظه كرديم و ديديم كه مىگويد :\r\n« به نظر من تصور درستترى از جهان حاصل مىشود به وسيلهء تصور اشياء به طورى كه از يك جهان ابدى در خارج به مجراى ( جويبار ) زمان وارد مىشوند ، از آن چه زمان را متلاشى كننده ظالم ( بىرحم ) هر آن چه كه هست بدانيم ، هم در انديشه و هم در احساس .\r\nحتى اگر زمان واقعيتى هم باشد درك عدم اهميت زمان دروازهء حكمت ( يا خرد ) است . . . » ( 1 )  بنا بر اين وجود جهانى به نام اترياهر نام ديگر در پشت پردهء نمودهاى فيزيكى قابل انكار جزمى نيست .\r\nتفسير ابيات\r\nجوان دلباخته ، شادمان به بخارا رسيد و به معشوق و دار الامان خويش گام نهاد ، او همانند مستى بود كه به يك بار از جهان ماده پرواز كند و به قلمرو اثير وارد گردد و معشوق ماه وش را كنارش گيرد . هر كس كه آن عاشق را در بخارا ديد به او خطاب كرده گفت : پيش از آن كه صدر جهان از آمدن تو مطلع گردد برخيز و فرار كن ، زيرا صدر جهان دنبال تو مىگردد و چنان خشمگين است كه مىخواهد كينه هاى ده ساله خود را از تو بكشد . خدا را منظور بدار و به ريختن خون خود حريص مباش و به وسوسه ها و افسونهاى درونىات متكى مباش . تو در گذشته پاسبان صدر جهان و در نظر او راد مرد و مورد اعتماد او بودى ، به اضافه اين كه يك مهندس و استاد و الا مقام بارگاهش مىبودى . تو مورد مشورت صدر جهان و به مقام تو احترام مىورزيد ، ولى روزى فرا رسيد كه به گناهى متهم گشتى ، آن گاه مكرها كردى و از مجازاتش فرار كردى . تو كه ساليان متمادى از كيفر صدر جهان نجات پيدا كرده\r\n","description":"","footnote":" ( 1 ) عرفان و منطق اصل انگليسى ص 27 برتراند راسل . . ","page_name":" 548 ","page_number":552},
  {"content":"\r\nبودى ، روى چه علتى بار ديگر خود را در معرض انتقام او قرار دادى ؟ تو كه با صدها جيله و فكر از بلايى كه در انتظار تو بود ، بگريختى ، چه شده است كه با پاى خود به سراغ همان بلا بر گشتى ، آيا حماقت وجود تو را گرفته است يا اجل حتمى است كه ترا كشان كشان به سياستگاه صدر جهان بر گردانيده است ؟ اى كسى كه عقل خود را برتر از عطارد ديده و بر آن اختر و الا طعنه مىزنى ، اين اصل را هم بدان كه قضاى الهى عقل و عاقل را به احمق گول مبدل مىسازد . بىچاره و نحص خرگوشى كه به جستجوى شير راه درمىنوردد اى عاشق جانباز ، كجاست آن زيركى و عقل و چالاكىهاى تو ؟ آرى افسونهاى اسرار آميز قضا صد چندين گرادبها پيش مىآورد و چشمهاى دور بين را بر مىبندد ، مگر نه اين است كه در آن هنگام كه قضاى الهى فرا رسد فضاى پهناور هستى تنگناى اختناق آورى مىشود ، اگر پيش از ورود قضا ، صدها راه و گريز گاه از چپ و راست براى انسان وجود داشته باشد ، قضا همهء آن راه ها را بر مىبندد .\r\n","description":"","footnote":"","page_name":" 549 ","page_number":553},
  {"content":"\r\n\r\nجواب گفتن عاشق عاذلان و تهديد كنندگان را\r\n\r\n( ( 3884 ) ) گفت من مستسقىام آبم كشد\r\nگر چه مىدانم كه هم آبم كشد\r\n( ( 3885 ) ) هيچ مستسقى بنگريزد ز آب\r\nگر دو صد بارش كند مات و خراب\r\n( ( 3886 ) ) گر بياماسد مرا دست و شكم\r\nعشق آب از من نخواهد گشت كم\r\n( ( 3887 ) ) گويم آن گه كه بپرسند از بطون\r\nكاشكى بحرم روان بودى درون\r\n( ( 3888 ) ) خيك اشكم گو بدر از موج آب\r\nگر بميرم هست مرگم مستطاب\r\n( ( 3889 ) ) من به هر جايى كه بينم آب جو\r\nرشكم آيد بودمى من جاى او\r\n( ( 3890 ) ) دست همچون دف شكم همچون دهل\r\nطبل عشق آب مىكوبم چو گل\r\n( ( 3891 ) ) گر بريزد خونم آن روح الامين\r\nجرعه جرعه خون خورم هم چون زمين\r\n( ( 3892 ) ) چون زمين و چون جنين خون خواره ام\r\nتا كه عاشق گشته‌ام اين كاره ام\r\n( ( 3893 ) ) شب همىجوشم در آبش همچو ديگ\r\nروز تا شب خون خورم مانند ريگ\r\n( ( 3894 ) ) من پشيمانم كه مكر انگيختم\r\nاز مراد خشم او بگريختم\r\n( ( 3895 ) ) گو بران بر جان مستم خشم خويش\r\nعيد قربان اوست عاشق گاو ميش\r\n( ( 3896 ) ) گاو اگر خسبد و گر چيزى خورد\r\nبهر عيد و ذبح خود مىپرورد\r\n( ( 3897 ) ) گاو موسى دان مرا جان داده اى\r\nجز جزوم حشر هر آزاده اى\r\n( ( 3898 ) ) گاو موسى بود قربان گشته اى\r\nكمترين جزوش حيات كشته اى\r\n( ( 3899 ) ) بر جهيد آن كشته ز آسيبش ز جا\r\nدر خطاب اضربوه بعضها\r\n( ( 3900 ) ) يا كرامى اذبحوا هذا البقر\r\nان اردتم حشر ارواح النظر\r\n( ( 3901 ) ) از جمادى مردم و نامى شدم\r\nوز نما مردم به حيوان سر زدم\r\n( ( 3902 ) ) مردم از حيوانى و آدم شدم\r\nپس چه ترسم كى ز مردن كم شدم\r\n( ( 3903 ) ) حملهء ديگر بميرم از بشر\r\nتا بر آرم از ملايك بال و پر\r\n( ( 3904 ) ) وز ملك هم بايدم جستن ز جو\r\nكل شىء هالك الا وجهه\r\n( ( 3905 ) ) بار ديگر از ملك پرّان شوم\r\nآن چه اندر وهم نايد آن شوم\r\n\r\n","description":"","footnote":"","page_name":" 550 ","page_number":554},
  {"content":"\r\n\r\n\r\n( ( 3906 ) ) پس عدم گردم عدم چون ارغنون\r\nگويدم كانّا إليه راجعون\r\n( ( 3907 ) ) مرگ دان آن كاتفاق امت است\r\nكآب حيوانى نهان در ظلمت است\r\n( ( 3908 ) ) همچو نيلوفر برو زين طرف جو\r\nهم چو مستسقى حريص و مرگ جو\r\n( ( 3909 ) ) مرگ او آب است و او جوياى آب\r\nمىخورد و اللَّه اعلم الصواب\r\n( ( 3910 ) ) اى فسرده عاشق ننگين نمد\r\nكاو ز بيم جان ز جانان مىرمد\r\n( ( 3911 ) ) سوى تيغ عشقش اى ننگ زنان\r\nصد هزاران جان نگر دستك زنان\r\n( ( 3912 ) ) جوى ديدى كوزه اندر جوى ريز\r\nآب را از جوى كى باشد گريز\r\n( ( 3913 ) ) آب كوزه چون در آب جو شود\r\nمحو گردد در وى و جو او شود\r\n( ( 3914 ) ) وصف او فانى شد و ذاتش بقا\r\nزين سپس نى كم شود نى بدلقا\r\n( ( 3915 ) ) خويش را بر نخل او آويختم\r\nعذر آن را كه از او بگريختم\r\n( ( 3916 ) ) همچو گويى سجده كن بر رو و سر\r\nجانب آن صدر شد با چشم تر\r\n\r\nآيه\r\n« فَقُلْنا اِضْرِبُوه بِبَعْضِها كَذلِكَ يُحْيِ الله اَلْمَوْتى وَيُرِيكُمْ آياتِه لَعَلَّكُمْ تَعْقِلُونَ . » 2 : 73 ( 1 )  ( پس به آنان گفتيم با پاره‌اى از اعضاى آن گاو به مرده بزنيد بدينسان خداوند مرده ها را زنده مىسازد و آياتش را به شما نشان مىدهد شايد تعقل بورزيد ) .\r\n« وَلا تَدْعُ مَعَ الله إِلهاً آخَرَ لا إِله إِلَّا هُوَ كُلُّ شَيْءٍ هالِكٌ إِلَّا وَجْهَه لَه اَلْحُكْمُ وَإِلَيْه تُرْجَعُونَ . » 28 : 88 ( 2 )  ( خداى ديگرى را با الله مخوان ، خدايى جز او نيست . همه اشياء به جز وجه او هلاك خواهد گشت . حكم از آن او است و همه به سوى او باز گشت خواهيد كرد ) .\r\n« إِنَّا لِلَّه وَإِنَّا إِلَيْه راجِعُونَ » 2 : 156 ( 3 ) \r\n","description":"","footnote":" ( 1 ) سوره البقرة ، آيهء 73 . .  ( 2 ) سوره القصص ، آيهء 88 . .  ( 3 ) سورهء البقرة ، آيهء 156 . . ","page_name":" 551 ","page_number":555},
  {"content":"\r\n\r\n( ما از آن خدا و ما به سوى او برگشت خواهيم كرد . )\r\nتفسير ابيات\r\nاكنون به پاسخ عاشق دلباخته گوش فرا دهيد كه چه مىگويد مىگويد : من آن بيمار مبتلا به استسقاء هستم كه آب بىاختيار مرا به سوى خود مىكشد و من هم تسليم خواسته همان آبم ، با اين كه مىدانم همين ماده ناخود آگاه به زندگىام پايان خواهد داد . تا كنون ، هيچ فرد مبتلا به بيمارى استسقاء از آب نگريخته است ، اگر چه صدها بار همان آب مات و خرابش بسازد .\r\nاگر تمام اعضاى من در آشاميدن آب ورم كند عشق سوزانم به آن آب تقليل نخواهد يافت ، اگر از من در بارهء باطن وضع روانىام بپرسند ، خواهم گفت : اى كاش در درون من درياها به جريان مىافتاد . اى مشك اشك ديده گانم از موج اب پاره پاره شو ، اگر هم در اين راه حيات خود را از دست بدهم ، مرگ بسيار پاكيزه‌اى به سراغم آمده است ، من در هر جايى كه آب جويى ببينم رشك به حالش مىبرم كه اى كاش به جاى آن آب بودم .\r\nدر اين حال استسقاء دستم مانند دف ، شكمم مانند دهل ، و من در عشق آب بر روى طبق شكم مىكوبم .\r\nاگر آن روح الامين خونم را بريزد مانند زمين جرعه جرعه آن را سر مىكشم ، من مانند زمين و جنين خون مىخورم ، و از آن هنگام كه عشق سرتاسر وجودم را فرا گرفته است ، كارى جز اين نداشته‌ام . من عاشقم در تاريكىهاى شب مانند ديگ روى آتش مىجوشم و از بامداد تا شبانگاه مانند آن ريگم كه هر چه روى آن خون ريخته شود به خود جذب مىكند ، من اكنون نه تنها از آمدنم به بخارا پشيمان نيستم بلكه :\r\n\r\nمن پشيمانم كه مكر انگيختم\r\nاز مراد خشم او بگريختم\r\n\r\nپيامم را به معشوقم برسان و بگو : آن خشم سهمگين را كه در درونت مىجوشد\r\n","description":"","footnote":"","page_name":" 552 ","page_number":556},
  {"content":"\r\nبر جانم سرازير كن زيرا ، من عاشق ، گاو قربانى آن معشوقم كه ديدارش عيد قربان است .\r\nاگر گاو بخوابد و يا چيزى بخورد ، در هر حال كه باشد براى ذبح در روز عيد است . تو مرا مانند آن گاو محسوب كن كه موسى براى او حيات بخشيد و زنده اش كرد ، هر يكى از اجزاى كشته شده من باعث حيات و محشور شدن آزاده‌اى است ، گاو موسى قربانى شده و جان خود را از دست داده بود ، ولى كمترين جزئش حيات بخش آن كشته بنى اسرائيلى گشت ، هنگامى كه خطاب اضربوه ببعضها از خدا صادر شد آن كشته شده از جايش بر جست و زنده گشت . اى ياران گراميم ، اگر مىخواهيد ارواح عقل ملكوتى شما زنده گردد ، و از جاى برخيزد اين گاو نفس را بكشيد و هرگز از مرگ نهراسيد ، زيرا مرگ نابودى نبوده بلكه تحول از مرتبه پست وجود به مقام برترين هستى است ، من روزگارى جماد ناخود آگاه بودم ، از آن حالت جمادى رخت بر بستم و نادانان چنين گمان مىكردند كه من نابود گشته‌ام در صورتى كه مرگى در ميان نبود ، بلكه قدم به عالم نبات گذاشتم و به موجوديت بالاتر نائل گشتم . نيروى الهى هستى ، از عالم نبات فراترم برد و به قلمرو جانداران واردم ساخت ، چند صباحى در قلمرو جانورى نفس مىكشيدم و روزان و شبان را سپرى مىكردم كه بانگ ناموس تكامل در سراسر وجودم طنين انداخت و چنين گفت :\r\nاى ، رهرو و منزلگه كمال ، از اين قلمرو برخيز و آن را در پشت سر گذار ، و راه منزلگه آدمى را در پيش بگير بارى ، در ظاهر امر از حيوانى دست برداشتم ، گويى در نمود اين صحنه مردم ، ولى اين مردنى بود كه ارتقاء به مقام عالى انسانى را در دنبال داشت ، بدين جهت چرا بترسم و بيم از چه داشته باشم و از اين مرگهاى پى در پى كه در مراحل تكامل دستم را به سوى كمال گرفته است ، چرا بهراسم ؟ اين مرگها بر وجودم بيافزود و از من چيزى كم نكرد و به حيات عالىتر رهنمونم گشت .\r\n","description":"","footnote":"","page_name":" 553 ","page_number":557},
  {"content":"\r\nروزگارى ديگر در منزلگه انسانى سر بردم ، اكنون اگر همين كالبد بشريت را از خود دور كنم و مرگ بشريت را با جان و دل بپذيرم ، بال و پر فرشتگان در روحم مىرويد و به فضاى ملكوتى به پروازم درمىآورد ، ديرى نخواهد پاييد كه از مقام والاى فرشتگان نيز گام فراتر نهاده راهى جهانى بس فراختر و با عظمتتر خواهم گشت ، در هيچ يك از موقعيتها و نقاطى كه موجودات در آن گام بر مىدارند ، ثبات و ابديت وجود ندارد ، زيرا كل شىء هالك الا وجهه ، در اين مرحله نيز گمان نرود كه به منزلگه نهايى دست يافته‌ام زيرا :\r\n\r\n( ( 3905 ) ) بار ديگر از ملك پرّان شوم\r\nآن چه اندر وهم نايد آن شوم\r\n\r\nسپس مرحلهء فنا در آهنگ كلى هستى است كه با دست تواناى مشيّت الهى نواخته مىشود ، يا رو به آن نيستى مىبرم كه حوزهء الهى هستى است و مانند آهنگ دلنشين به ما مىگويد : انا إليه راجعون . تو يقيناً بدان كه مرگ همان است كه امتها به اتفاق نظر مىگويند كه مرگ عبارت از آن آب حيات است كه در ظلمات زندگى پنهان گشته است مانند شاخه هاى زيبا و ظريف نيلوفر همواره از كنار اين آب حيات سير كن و مانند مبتلا به استسقاء مشتاق و جويندهء مرگ باش ، بلى مستسقى مرگش در آب است و او همواره جوياى آب ، به دنبال آن مىرود و دائماً مىآشامد ، تا از بين برود ، خدا به حقيقت داناتر است .\r\nاى عاشق افسرده كه لباس ننگين نمد را بتن كرده‌اى از بيم جان از جانان دور گشته‌اى .\r\nاى ننگ زنان ضعيف ، به لبهء تيغ عشق جانان بنگر كه صد هزاران جان كف زنان و پاى كوبان خود را به آن عرضه مىدارند . در گذرگاه حيات عاشقانه در آن هنگام كه جويبارى ببينى ، كوزه حياتت را در آن جوى فرو ريز ، زيرا جايگاه اصلى آب جويبار است نه كوزه ، زيرا در آن هنگام كه آب كوزه در جويبار\r\n","description":"","footnote":"","page_name":" 554 ","page_number":558},
  {"content":"\r\nريخته شود ، در آب آن جوى محو مىگردد و عين آن جوى مىگردد و عين آن جوى مىشود . در اين حال است كه اوصاف محدود آب كوزه فانى مىگردد و ذاتش در آب جوى پايدار مىماند ديگر پس از آن براى آن آب نه كم و كاست وجود دارد و نه رنگ و طعم و بوى كثيف من بعد از آن كه از صدر جهان گريخته‌ام ، بر گشته و بار ديگر از نخل وجودش در آويختم . عاشق جان باخته مانند گوى غلطان سجده كنان به جانب صدر جهان و با ديدگان اشكبار روان گشت .\r\n","description":"","footnote":"","page_name":" 555 ","page_number":559},
  {"content":"\r\n\r\n\r\nرسيدن آن عاشق به معشوق خويش چون دست از جان بشست\r\n\r\nبا رخ چون زعفران و اشك روان\r\nرفت آن بىدل سوى صدر جهان\r\nهم كفن هم تيغ اندر دست او\r\nچون كه بود او عاشق و سر مست او\r\n( ( 3917 ) ) جمله خلقان منتظر اندر هوا\r\nكش بسوزد يا بر آويزد و را\r\n( ( 3918 ) ) اين زمان اين احمق يك لخت را\r\nآن نمايد كه زمان بد بخت را\r\n( ( 3919 ) ) همچو پروانه شرر را نور ديد\r\nاحمقانه در فتاد از جان بريد\r\n( ( 3920 ) ) ليك شمع عشق چون آن شمع نيست\r\nروشن اندر روشن اندر روشنى است\r\n( ( 3921 ) ) او به عكس شمعهاى آتشى است\r\nمىنمايد آتش و جمله خوشى است\r\n\r\nتفسير ابيات\r\nآن عاشق دل از دست داده با روى چون زعفران و با اشك روان به سوى صدر جهان رفت ، او كفن و شمشير مرگبار در دست داشت زيرا چنين است حال عاشق سر مست . مردمى كه از داستان عاشق صدر جهان اطلاع داشتند همگى در انتظار آن بودند كه به مجرد رسيدن عاشق به بخارا ، صدر جهان او را به آتش خواهد كشيد يا از دار خواهد آويخت .\r\nآرى براى اين عاشق احمق نماى يك دنده ، زمان بد بخت كننده‌اى پيش آمده بود .\r\nاين عاشق همان پروانه نادان است كه شراره آتش را نور مىبيند و احمقانه خود را به شعله هاى آن آتش مىسپارد و جان عزيزش را از دست مىدهد .\r\nاما چه مىگويم شمع عشق را با شمعهاى معمولى نتوان قياس كرد ، زيرا اگر هم شمع عشق نمايش آتش داشته باشد ، با اين حال ماهيت آن ، روشنايىهاى خيره كننده و خوش آيند است .\r\n","description":"","footnote":"","page_name":" 556 ","page_number":560},
  {"content":"\r\n\r\n\r\nصفت آن مسجد كه مهمان كش بود و آن عاشق مرگ جوى لاابالى كه در آن مسجد مهمان شد\r\n\r\n( ( 3922 ) ) يك حكايت گوش كن اى نيك پى\r\nمسجدى بد در كنار شهر رى\r\n( ( 3923 ) ) هيچ كس در وى نخفتى شب ز بيم\r\nكه نه فرزندش شدى آن شب يتيم\r\n( ( 3924 ) ) هر كه در وى بىخبر چون كور رفت\r\nصبحدم چون اختران در گور رفت\r\n( ( 3925 ) ) خويشتن را نيك از اين آگاه كن\r\nصبح آمد خواب را كوتاه كن\r\n( ( 3926 ) ) آن يكى گفتى كه پريانند تند\r\nاندر آن مهمان كشان با تيغ كند\r\n( ( 3927 ) ) و ان دگر گفتى كه بر نه نقش فاش\r\nبر درش كاى ميهمان اين جا مباش\r\n( ( 3929 ) ) شب مخسب اين جا اگر جان بايدت\r\nور نه مرگ اين جا كمين بگشايدت\r\n( ( 3930 ) ) و ان دگر گفتا كه قفلى بر نهيد\r\nغافلى كايد شما كم ره دهيد\r\n\r\nتفسير ابيات\r\nگوش كن براى تو داستان مسجدى را بگويم كه در كنار شهر رى بود . اين يك مسجد عجيبى بود ، هيچ كس در آن مسجد از ترس اين كه مبادا فرزندانش يتيم شوند حتى يك شب هم در آن جا نمىخوابيد .\r\nهر كسى كه بىاطلاع و كورانه به آن مسجد مىرفت بامداد آن شب مانند ستارگانى كه با فرا رسيدن روشنايى ناپديد مىشوند در گور مىرفت .\r\nبه مناسبت اين كلام ، اصلى را مىگويم ، آن را از اعماق دل بپذير ، هنگامى كه در بارهء حقيقتى روشن شدى و آن را دريافتى در حقيقت بامداد تو در باره آن حقيقت فرار رسيده است ديگر در خواب غفلت غوطه ور مباش و خود را به نادانى مزن . خلاصه ، در بارهء آن مسجد هر كسى نظرى مخصوص داشت يكى مىگفت : در ان مسجد جنها\r\n","description":"","footnote":"","page_name":" 557 ","page_number":561},
  {"content":"\r\nهستند كه انسان را با شمشير مىكشند ديگرى مىگفت : در آن مسجد سرّ و طلسمى وجود دارد و براى جسم و جان آدميان كمين گرفته است ، ديگرى مىگفت : كه بر سر اين مسجد علامت اخطار بگذاريد كه هيچ كس مهمان اين مسجد نباشد ، و اگر كسى به جان خود علاقه مند است نبايد شب در اين مسجد بخوابد و الا در كام مرگ فرو خواهد رفت ، كسى ديگر مىگفت ، قفلى بر در مسجد بزنيد و اشخاص بىاطلاع را به آن راه ندهيد .\r\n","description":"","footnote":"","page_name":" 558 ","page_number":562},
  {"content":"\r\n\r\n\r\n\r\nآمدن مهمان در آن مسجد\r\n\r\n( ( 3931 ) ) تا يكى مهمان در آمد وقت شب\r\nكه شنيده بود آن صيت عجب\r\n( ( 3932 ) ) از براى آزمون مىآزمود\r\nز انكه بس مردانه و جان سير بود\r\n( ( 3933 ) ) گفت كم گيرم سر و اشكمبه اى\r\nرفته گير از گنج زر يك حبه اى\r\n( ( 3934 ) ) صورت تن گو برو من كيستم\r\nنقش كم نايد چون من باقيستم\r\n( ( 3935 ) ) چون نفخت بودم از لطف خدا\r\nنفخ تن باشم ز ناى تن جدا\r\n( ( 3936 ) ) تا نيفتد بانگ نفخش اين طرف\r\nتا رهد آن گوهر از ننگين صدف\r\n( ( 3937 ) ) چون تمنوا الموت گفت اى صادقين\r\nصادقم جان را بر افشانم بر اين\r\n\r\nآيه\r\n« إِذْ قالَ رَبُّكَ لِلْمَلائِكَةِ إِنِّي خالِقٌ بَشَراً مِنْ طِينٍ فَإِذا سَوَّيْتُه وَنَفَخْتُ فِيه مِنْ رُوحِي فَقَعُوا لَه ساجِدِينَ . » 38 : 71 - 72 ( 1 )  ( موقعى كه خداوند به فرشتگان فرمود : من بشرى از گل مىسازم ، هنگامى كه بشر را ساختم و از روح خود در آن دميدم همگى در مقابل او به سجده بيافتيد ) .\r\n« قُلْ يا أَيُّهَا اَلَّذِينَ هادُوا إِنْ زَعَمْتُمْ أَنَّكُمْ أَوْلِياءُ لِلَّه مِنْ دُونِ اَلنَّاسِ فَتَمَنَّوُا اَلْمَوْتَ إِنْ كُنْتُمْ صادِقِينَ . » 62 : 6 ( 2 )  ( بگو اى كسانى كه بدين يهود گرويده‌ايد ، اگر گمان كرده‌ايد كه از ميان مردم تنها شمائيد كه اولياء الله هستيد ، مرگ را آرزو كنيد اگر راست مىگوييد . )\r\nتفسير ابيات\r\nتا اين كه در شبانگاه ميهمانى به آن مسجد وارد شد كه آن اخطار مشهور را شنيده بود ، اين شخص براى آزمايش آمده بود و اگر جان خود را هم از دست مىداد\r\n","description":"","footnote":" ( 1 ) سوره ص ، آيهء 72 . .  ( 2 ) سوره الجمعة ، آيهء 6 . . ","page_name":" 559 ","page_number":563},
  {"content":"\r\nباكى نداشت ، زيرا بسى مردانه و از جان گذشته بود . با خويشتن مىگفت : چه مانعى دارد كه با اين سرو شكمبه دمساز نشوم و آن را از دست بدهم ، اگر موجوديت گنج سرشارى است رفتن يك دانه ناچيز چه آسيبى به آن گنج خواهد رسانيد ؟ بگذار صورت بدن مادى برود ، من كيستم ؟ مگر حقيقت من همين يك مشت اجزاء مادى است ؟ من داراى روح بىكرانم ، بگذار جايگاه نقش اين روح كه كالبد مادى است از بين برود . من همان نفخه لطف الهى هستم كه از ناى تنگ و تاريك بدن جدا و مستقل مىباشم .\r\nبگذار بانگ نفخه الهى به اين ناى ناچيز نشود ، باشد كه گوهر گران بهاى روح از صدف ننگين ماده بيرون رود و راهى جايگاه اصيل خود گردد ، مگر خدا نفرموده است اگر شما راست مىگوييد مرگ را آرزو كنيد .\r\nمن راستگويم و در مقابل اين خطاب مقدس الهى جان را از دست خواهم داد .\r\n","description":"","footnote":"","page_name":" 560 ","page_number":564},
  {"content":"\r\n\r\n\r\nملامت كردن اهل مسجد مهمان عاشق را از شب خفتن در آن جا و تهديد كردن مر او را\r\n\r\n( ( 3938 ) ) قوم گفتندش كه هين اين جا مخسب\r\nتا نكوبد جانستانت هم چو كسب\r\n( ( 3939 ) ) كه غريبى و نمىدانى تو حال\r\nكاندرين جا هر كه خفت آمد زوال\r\n( ( 3940 ) ) اتفاقى نيست اين ما بارها\r\nديده‌ايم و جمله اصحاب نهى\r\n( ( 3941 ) ) هر كه اين مسجد شبى مسكن شدش\r\nنيم شب مرگ هلاهل آمدش\r\n( ( 3942 ) ) از يكى تا پانصد اين را ديده ايم\r\nنى به تقليد از كسى بشنيده ايم\r\n( ( 3943 ) ) گفت الدين النصيحة آن رسول\r\nآن نصيحت در لغت ضد غلول\r\n( ( 3944 ) ) آن نصيحت راستى در دوستى\r\nدر غلولى خاينى سگ پوستى\r\n( ( 3945 ) ) بىخيانت اين نصيحت از و داد\r\nمىنماييمت مگرد از عقل و داد\r\n\r\nروايت\r\nقال رسول الله صلى الله عليه و آله : أنسك الناس نسكا انصحهم جيباً و اسلمهم قلباً لجميع المسلمين . » ( 1 )  ( پيغمبر خدا صلى الله عليه و آله فرموده است : مطيعترين مردم از حيث عمل و انجام وظيفه كسى است كه اخلاقش خير خواه تر و خير انديشتر و قلبش براى همهء مسلمانان سالمتر بوده باشد ) .\r\n« رأس الدين النصيحة لله و لدينه و لرسوله و لكتابه و لائمة المسلمين و للمسلمين عامة « ( 2 )  ( اول و اساس دين خير خواهى و خير انديشى براى خدا و دين و پيامبر و كتاب او و براى پيشوايان مسلمين و براى عموم مسلمانان است . )\r\n","description":"","footnote":" ( 1 ) سفينة البحار ، ج 2 ، ماده نصح . .  ( 2 ) الجامع الصغير ، ج 2 ، ص 23 . . ","page_name":" 561 ","page_number":565},
  {"content":"\r\n\r\nتفسير ابيات\r\nمردمى كه از داستان مسجد اطلاع داشتند به آن ميهمان گفتند : كه اگر مىخواهى جان ستان اسرار آميز اين مسجد مانند عصارهء حبوبات جانت را نگيرد در اين مسجد مخواب .\r\nتو مرد بيگانه هستى و از وضع اين مسجد آگاه نيستى كه چراغ عمر هر كس كه شب در اين مسجد بخوابد براى ابد خاموش و رو به زوال است .\r\nاين موضوع اتفاقى نيست ، ما و همهء خردمندان بارها مرگهاى اسرار آميز اين مسجد را ديده‌ايم . كسى كه در اين مسجد شبى را سكونت كند نيمه شب مرگ زهرآگين به سراغش خواهد آمد . اما اين قضيه را نه از راه تقليد بلكه از يك تا پانصد مرتبه با چشم خود ديده‌ايم . ما مطابق دستور پيامبر اكرم كه فرموده است : دين عبارت است از خير خواهى و خير انديشى ، تو را نصيحت عبارت است از راستى و خلوص در دوستى ، در صورتى كه در انحراف و پاى گير بودن به تمايلات شخصى خيانت و سگ صفتى وجود دارد ، ما از روى محبت و بدون خيانت اين نصيحت را به تو گفتيم و حقيقت را آشكار كرديم ، تو از عقل و داد منحرف مباش .\r\n","description":"","footnote":"","page_name":" 562 ","page_number":566},
  {"content":"\r\n\r\n\r\nجواب گفتن عاشق عاذلان را\r\n\r\n( ( 3946 ) ) گفت او اى ناصحان من بىندم\r\nاز جهان و زندگى سير آمدم\r\nمنبلم بىزخم ناسايد تنم\r\nعاشقم بر زخمها بر مىتنم\r\n( ( 3947 ) ) منبلىام زخم جو و زخم خواه\r\nعافيت كم جوى از منبل به راه\r\n( ( 3948 ) ) منبلى نى كاو بود خود برگ جو\r\nمنبلىام لاابالى مرگ جو\r\n( ( 3949 ) ) منبلى نى كاو به كف پول آورد\r\nمنبلى چستى كزين پل بگذرد\r\n( ( 3950 ) ) آن نه كاو بر هر دكانى بر زند\r\nبل جهد از كون و بر كانى زند\r\n( ( 3951 ) ) مرگ شيرين گشت و نقلم زين سرا\r\nچون قفص هشتن پريدن مرغ را\r\n( ( 3952 ) ) آن قفس كه هست عين باغ در\r\nمرغ مىبيند گلستان و شجر\r\n( ( 3953 ) ) جوق مرغان از برون گرد قفص\r\nخوش همىخوانند آزادى قصص\r\n( ( 3954 ) ) مرغ را اندر قفص ز ان سبزه زار\r\nنى خورش مانده است نى صبر و قرار\r\n( ( 3955 ) ) سر ز هر سوراخ بيرون مىكند\r\nتا بود كاين بند از پا بر كند\r\n( ( 3956 ) ) چون دل و جانش چنين بيرون بود\r\nآن قفص را در گشايى چون بود\r\n( ( 3957 ) ) نى چنان مرغ قفس در اندهان\r\nگرد بر گردش به حلقه گربگان\r\n( ( 3958 ) ) كى بود او را در آن خوف و حزن\r\nآرزوى از قفص بيرون شدن\r\n( ( 3959 ) ) او همىخواهد كز اين ننگين قفص\r\nصد قفص باشد به گرد اين قفص\r\n\r\nتفسير ابيات\r\nعاشق در پاسخ آن نصيحت گران چنين گفت : من از جهان و زندگى در آن ، بدون پشيمانى سير گشته‌ام . من همان زخم خورده‌اى هستم كه عاشق زخمها بوده و بدون زخم احساس آسايش نمىكنم . من همان زخم خورده‌ام كه راه علاج و شفاء نمىخواهم . من در اين ادعا دروغ نمىگويم من در جستجوى بزرگ و نوا نيستم ، بلكه جويندهء\r\n","description":"","footnote":"","page_name":" 563 ","page_number":567},
  {"content":"\r\nحريص و بىباك مرگم .\r\nمن آن زخم دار طمع كار نيستم كه براى به دست آوردن پول تلاش كنم ، بلكه آن زيرك هشيارم كه مىخواهم از پل مرگ بگذرم ، من آن تيره بخت طمع كار نيستم كه به هر دكَّانى سر بزنم 7 بلكه جوياى آن جهشت روحانى هستم كه مىخواهم از هستى بالاتر روم و به منبع هستى برسم ، مرگ و انتقال از اين كهنه سرا براى م آن چنان خوشايند و شيرين است كه پرواز و نجات از قفس براى پرنده محبوس ، قفس را در نظر بگيريد كه در عرصهء باغ سبز و خرمى نهاده شده و بىنوا پرنده از لابلاى آن قفس ، گلستان و درختهاى با طراوت را مىبيند زيرا ، مىبيند كه پرندگان زيبا آزادانه و رها از هر گونه بند و زنجير در پيرامون قفس او سرودها مىخوانند .\r\nآن پرندهء محبوس در قفس با تماشاى سبزه ها و گلها و رياحين و فضاى بىكران آن باغ و بوستان ، نه حالى براى خوردن دارد و نه صبر و شكيبايى . در ميان آن قفس از اين سو به آن سو دويده ، سر از هر سوراخى بيرون مىكند به گمان اين كه مىتواند بند قفس را از خود دور كند . دل و جان اين پرنده محبوس در قفس كه چنين در اضطراب و بىقرارى است ، اگر در آن قفس گشوده شود و آزاد گردد چه خواهد شد ؟ حال آن پرنده‌اى كه در ميان قفس زندانى است و در پيرامونش مرغان آزاد زمزمه مىكنند و سرود مىخوانند ، مانند حال آن پرنده نيست كه در ميان قفس گرفتار گردد و در پيرامونش گربه ها صف كشيده و انتظار بيرون آمدن او را داشته باشند .\r\nاين مرغ است كه در ميان انبوه و هراس به سر مىبرد و هرگز آرزوى بيرون آمدن از قفس را به فكر خود خطور نمىدهد .\r\nاين چنين مرغ ترسو و بد بخت هميشه آرزو مىكند كه صد قفس ديگر وجود او را در بر گيرد و براى او در مقابل گربه ها پناهگاهى باشد .\r\n","description":"","footnote":"","page_name":" 564 ","page_number":568},
  {"content":"\r\n\r\nبيان آن كه عشق جالينوس بر اين حيات دنيا بود كه هنر او همين جا به كار مىآيد و هنرى نورزيده است\r\n\r\n( ( 3960 ) ) آن چنان كه گفت جالينوس راد\r\nاز هواى اين جهان و از مراد\r\n( ( 3961 ) ) راضيم كز من بماند نيم جان\r\nكه ز كون استرى بينم جهان\r\n( ( 3962 ) ) گربه مىبيند به گرد خود قطار\r\nمرغش آيس گشته بوده است از مطار\r\n( ( 3963 ) ) يا عدم ديده است غير اين جهان\r\nدر عدم ناديده او حشر نهان\r\n( ( 3964 ) ) چون جنين كش مس كشد بيرون كرم\r\nمىگريزد او سپس سوى شكم\r\n( ( 3965 ) ) لطف رويش سوى مصدر مىكند\r\nاو مفر در پشت مادر مىكند\r\n( ( 3966 ) ) كه اگر بيرون نهم زين شهر گام\r\nاى عجب ديگر نبينم اين مقام\r\n( ( 3967 ) ) يا درى بودى در اين شهر وخم\r\nتا نظاره كردمى اندر رحم\r\n( ( 3968 ) ) يا چو چشم سوزنى را هم بدى\r\nكه ز بيرون آن رحم ديده شدى\r\n( ( 3969 ) ) اين جنين هم غافل است از عالمى\r\nهم چو جالينوس او نامحرمى\r\n( ( 3970 ) ) او نداند كان رطوباتى كه هست\r\nآن مدد از عالم بيرونى است\r\n( ( 3971 ) ) آن چنان كه چار عنصر در جهان\r\nصد مدد دارد ز شهر لا مكان\r\n( ( 3972 ) ) آب و دانه در قفس گر يافته است\r\nآن ز باغ و عرصه‌اى در تافته است\r\n( ( 3973 ) ) جانهاى انبيا بينند باغ\r\nزين قفس در وقت نقلان و فراغ\r\n( ( 3975 ) ) پس ز جالينوس اين قول افتريست\r\nپس جوابم بهر جالينوس نيست\r\n( ( 3976 ) ) اين جواب آن كس آمد كاين بگفت\r\nكه نبودستش دلى با نور جفت\r\n( ( 3977 ) ) مرغ جانش موش شد سوراخ جو\r\nچون شنيد از گربگان او عرجوا\r\n( ( 3978 ) ) ز ان سبب جانش وطن ديد و قرار\r\nاندرين سوراخ دانيا موش وار\r\n( ( 3979 ) ) هم در اين سوراخ بنايى گرفت\r\nدر خور سوراخ دانايى گرفت\r\n( ( 3980 ) ) پيشه هايى كه مر او را در مزيد\r\nاندرين سوراخ كار آيد گزيد\r\n\r\n","description":"","footnote":"","page_name":" 565 ","page_number":569},
  {"content":"\r\n\r\n\r\n( ( 3981 ) ) ز انكه دل بر كند از بيرون شدن\r\nبسته شد راه رهيدن از بدن\r\n( ( 3982 ) ) عنكبوت ار طبع عنقا داشتى\r\nاز لعابى خيمه كى افراشتى ؟\r\n( ( 3983 ) ) گربه كرده چنگ خود اندر قفص\r\nنام چنگش درد و سرسام و مغص\r\nحصبه و قولنج و ماليخوليا\r\nسكته و سل و جذام و ماشرا\r\n( ( 3984 ) ) گربه مرگ است و مرض چنگال او\r\nمىزند بر مرغ و پر و بال او\r\n( ( 3985 ) ) گوشه گوشه مىرود سوى دوا\r\nمرگ قاضىّ و رنجورى گوا\r\n( ( 3986 ) ) چون پيادهء قاضى آمد اين گواه\r\nكه همىخواند تو را تا حكم گاه\r\n( ( 3987 ) ) مهلتى خواهى تو از وى در گريز\r\nگر پذيرد شد و گر نه گفت خير\r\n( ( 3988 ) ) جستن مهلت دوا و چاره ها\r\nكه زنى بر خرقهء تن پاره ها\r\n( ( 3989 ) ) عاقبت آيد صباحى خصم وار\r\nچند باشد مهلت آخر شرم دار\r\n( ( 3990 ) ) عذر خود از شه بخواه‌اى پر حسد\r\nپيش از آن كه آن چنان روزى رسد\r\n( ( 3991 ) ) و ان كه در ظلمت براند بارگى\r\nبر كند ز ان نور دل يك بارگى\r\n( ( 3992 ) ) مىگريزد از گواه و مقصدش\r\nكان گوا سوى قضا مىخواندش\r\nناگهان گيرند او را خوار زار\r\nكشكشان تا پيش قاضى شرمسار\r\nزين گذر كن جانب آن شخص ران\r\nكو به مسجد آمد آن شب ميهمان\r\n\r\nتوضيح : مضامين عالى اين ابيات را در موضوع مرگ در مباحث گذشته تحليل نموده‌ايم ، مراجعه شود .\r\nتفسير ابيات\r\nگفتار جالينوس بزرگ مثل مرغ محبوس در قفس را به ياد مىآورد كه از بيرون شدن مىترسد ، مىگويند : جالينوس چنين گفته بود : كه علاقه من به دنيا آن اندازه است كه خوشحال مىشوم اگر از من نيم جانى بماند و بروم به شكم قاطرى و از دبر همان قاطر به دنيا بنگرم آرى اين جالينوس در پيرامون قفس وجودش قطار گربه ها را مىديد كه منتظر بيرون آمدن مرغ روح او بوده‌اند به همين جهت بود كه مرغ روح جالينوس\r\n","description":"","footnote":"","page_name":" 566 ","page_number":570},
  {"content":"\r\nاز پرواز مأيوس و نوميد گشته بود .\r\nكه مىداند ؟ شايد هم عشق جالينوس به اين زندگانى به آن جهت بوده است كه غير از اين دنيا جهان ديگرى را سراغ نداشته است . او از زندگى و محشور شدن در پشت پردهء هستى اطلاعى نداشته است . شگفتا اين گوينده مانند آن جنين است كه كرم و لطف الهى در گذرگاه تكامل او را از تنگناى شكم بيرون مىكشد ، ولى او بر مىگردد و به سوى همان سيه چال طبيعت تمايل مىكند . لطف يزدانى روى او را به سوى جايگاه اصلىاش مىكشاند ، او به سبب جهالت و حيوان صفتى مىخواهد بر گردد و در شكم مادر قرار بگيرد او با خود چنين مىگويد كه اگر از اين شهرستان طبيعت گام بيرون گذارم ديگر اين مقام و مزايا را نخواهم ديد . انديشه نابخردانه او چنين مىگفت : كه اى كاش در اين شهرستان ناسازگار درى وجود داشت تا بر مىگشتم و از آن در به شكم مادر تماشا مىكردم . بلكه با خويشتن مىگويد : اى كاش به قدر سوراخ سوزنى راهى به شكم مادر داشتم كه از بيرون آن را تماشا مىكردم .\r\nآرى در اين دنيا اشخاصى كه مانند جالينوس مىانديشند و نامحرم سراپرده جهان ما وراى طبيعتاند از جهان ابديت و ما فوق مجراى قوانين مادى غفلت مىورزند نمىدانند كه آن اجزاء و رطوبتها و فضولاتى كه در شكم مادر وجود دارد ، از همين جهان بيرونى به وجود آمده و در آن جايگاه تنگنا اشكال مخصوصى به خود گرفته‌اند چنان كه چهار عنصر مادى اين جهان از حقايق ابديت استمداد مىكند و نيرو مىگيرد اين مرغ روح محبوس در قفس ماده ، اگر در آن زندان قفس ، آب و دانه‌اى مىيابد آن آب و دانه از خود قفس نبوده بلكه از باغ و بوستان بيرون از قفس مىباشد . جانهاى نازنين پيامبران در وقت انتقال و رهايى از اين جهان در همين قفس مادى باغها مىبينند و گلها و رياحين و فضاى ابديت را مشاهده مىكنند .\r\nآنان از جالينوس و جهانى كه جالينوسها در آن زندگى مىكنند فارغ بوده اعتنايى به آن ندارند ، آنان ماه فروزان زيبا هستند كه در افلاك ملكوتى مىدرخشند .\r\n","description":"","footnote":"","page_name":" 567 ","page_number":571},
  {"content":"\r\nاگر هم آرزوى محبوس شدن در زندگى را به جالينوس افتراء بسته‌اند ، روى سخنم با او نبوده و پاسخم براى كسى است كه به جهت دمساز نبودن روحش با نور الهى چنين آرزويى را در سر مىپروراند .\r\nوضع روانى چنين شخص را براى تو باز گو مىكنم ، روح اين عاشق مادهء ناچيز ، در كالبد بدن مبدّل به موش گشته و از ترس فرياد گربه ها كه » بالا برويد و آن موش را بگيريد « در ويرانهء بدن در جستجوى سوراخاند . بدين جهت است كه جان اين اشخاص مانند موش سوراخهاى اين دنيا را براى خود وطن ابدى انتخاب كرده است .\r\nدر همين سوراخ ديناى دانايى و سازندگىهايى به وجود مىآورند ، اما شايستهء همين جايگاه امواج ماده و ماديات و بس .\r\nاينان بدان جهت كه خود را از پرواز كردن در فضاى ابديت منصرف نموده و با دست خود خويشتن را ميخكوب كرده‌اند ، لذا راه بيرون شدن از تنگاى طبيعت را با دست خود به روى خد بسته‌اند .\r\nآن عنكبوت ناچيز و كوته نظر ، اگر طبيعت عنقاى بلند پرواز را داشت ، هرگز از لعاب دهنش براى خود خيمه و بارگاه نمىساخت .\r\nفرض كنيم كه موش روح شما اى عشاق دلباخته زندگى مادى ، مىتواند در ميان قفس تن جست و خيز كند و خود را مخفى بدارد . اما گربه هاى تيز چنگال طبيعت نيرومندتر و آگاه تر از آن است كه موش روح شما را به حال خود بگذارد ، اين همه درد و سرسام و پيچش روده و حصبه و قولنج و ماليخوليا و سكته و سل و جذام و بيمارىهاى مقاربتى همه و همه چنگالهاى مرگزاى طبيعتاند كه شب و روز به سوى تو دراز مىشوند و هر يك به مناسبت خود زخمى در مركب مادى تو وارد مىسازند پس در حقيقت آن گربه كه مىخواهى از چنگال او فرار كنى ، همان مرگى است كه بيمارىها چنگال ان است كه در پر و بال مرغ روح تو فرو خواهد رفت . تو در مقابل اين بيمارىها در جستجوى دوا به اين سو و آن سو خواهى دويد ولى مگر فرار از\r\n","description":"","footnote":"","page_name":" 568 ","page_number":572},
  {"content":"\r\nمرگ براى كسى كه امكان پذير است ؟ با يك مثال ديگر مرگ مانند قاضى سختگير و بيمارى شاهدى است كه شهادت راستين خواهد داد .\r\nاين بيمارىها مانند آن گواه است كه از طرف آن قاضى مأمور شده و تو را تا جايگاه حكم خواهد كشانيد ، تو براى گريز از دست قاضى مهلتى خواهى خواست ، ممكن است چند صباح براى تو مهلتى بدهد و ممكن است چند صباح براى تو مهلتى بدهد و ممكن است خواهش تو را نپذيرد و بانگ بر آورد كه برخيز و بيا . تو در روزگار مهلت در پى گردى دوا و چاره ها تلاش خواهى كرد اما كار تو بيش از اين نيست كه بر كهنه پاره هاى بدن چند وصله ديگر بدوزى .\r\nدر پايان كار روزى فرا مىرسد كه گواه مرگ مانند دشمن خونين به سراغ تو مىآيد و مىگويد ، چقدر از ما مهلت مىخواهى ؟ برخيز .\r\nاى بىنوا پر از رشك و حسد به زندگى طبيعى ، از هم اكنون عذر خود را از حكمفرماى زندگى و مرگ بخواه و نگذار روزى فرا رسد كه به اجبار تو را به سوى مرگ رهسپار كنند . كسى كه در اين ظلمتكده طبيعت اسب بتازد و از نور الهى به يك باره دل بر كند از گواه و مقصد او كه به سوى قضاى الهى مىخواند فرار مىكند ولى كدامين گريبان است كه از دست نيرومند مرگ ، خود را رها كند و به زندگى ابدى در اين جهان ضد ابديت نائل گردد ؟ كاروان زندگى در هر حال كه باشد پيك اجل از راه فرا مىرسد و او را با خوارى و ذلت تا پيشگاه قاضى مرگ مىكشاند .\r\nاز اين موضوع هم بگذريم و به سراغ آن شخص برويم كه مىخواست شبى در آن مسجد مهمان كش بخوابد .\r\n","description":"","footnote":"","page_name":" 569 ","page_number":573},
  {"content":"\r\n\r\nملامت كردن اهل مسجد مهمان را از شب خفتن در آن مسجد\r\n\r\n( ( 3993 ) ) قوم گفتندش مكن جلدى برو\r\nتا نگردد جامهء جانت گرو\r\n( ( 3994 ) ) آن ز دور آسان نمايد به نگر\r\nكه به آخر سخت باشد رهگذر\r\n( ( 3995 ) ) بس كسا كاويخت خود را از نخست\r\nوقت پيچا پيچ دستآويز جست\r\n( ( 3996 ) ) بيشتر از واقعه آسان بود\r\nدر دل مردم خيال نيك و بد\r\n( ( 3997 ) ) چون در آيد اندرون كارزار\r\nآن زمان گردد بر آن كس كار ، زار\r\n( ( 3998 ) ) چون نه شيرى هين منه تو پاى پيش\r\nكان اجل گرگ است و جان توست ميش\r\n( ( 3999 ) ) ور ز ابدالى و ميشت شير شد\r\nايمن آ كه گرگ تو سر زير شد\r\n( ( 4000 ) ) كيست ابدال آن كه او مبدل شود\r\nخمرش از تبديل يزدان خل شود\r\n( ( 4001 ) ) ليك مستى شير گيرى وز گمان\r\nشير پندارى تو خود را هين مران\r\n( ( 4002 ) ) گفت حق ز اهل نفاق فاسديد\r\nبأسهم ما بينهم بأس شديد\r\n( ( 4003 ) ) در ميان حمله گر مردانه اند\r\nدر غزا چون عورتان خانه اند\r\n( ( 4004 ) ) گفت پيغمبر سپهدار غيوب\r\nلا شجاعه يافتى قبل الحروب\r\n( ( 4005 ) ) وقت لاف غزو مستان كف كنند\r\nوقت جوش چنگ چون كف بىفنند\r\n( ( 4006 ) ) وقت ذكر غزو شمشيرش دراز\r\nوقت ضربت مىگريزد كو بكو\r\n( ( 4008 ) ) من عجب دارم ز جوياى صفا\r\nكو رمد در وقت صيقل از جفا\r\n( ( 4009 ) ) عشق چون دعوى جفا ديدن گواه\r\nچون گواهت نيست شد دعوى تباه\r\n( ( 4010 ) ) چون گواهت خواهد اين قاضى مرنج\r\nبوسه ده بر مار تا يا بى تو گنج\r\n( ( 4011 ) ) آن جفا با تو نباشد اى پسر\r\nبلكه با وصف بدى اندر تو در\r\n( ( 4012 ) ) بر نمد چوبى كه آن را مرد زد\r\nبر نمد آن را نزد بر گرد زد\r\n( ( 4013 ) ) گر بزد مر اسب را آن كينه كش\r\nآن نزد بر اسب زد بر سكسكش\r\n\r\n","description":"","footnote":"","page_name":" 570 ","page_number":574},
  {"content":"\r\n\r\n( ( 4014 ) ) تا ز سكسك وارهد خوش پى شود\r\nشيره را زندان كنى تا مىشود\r\nآن يكى مىزد يتيمى را به قهر\r\nقند بود آن ليك بنمودى چو زهر\r\nديد مردى آن چنانش زار زار\r\nآمد و بگرفت زورش در كنار\r\n( ( 4015 ) ) گفت چندان آن يتيمك را زدى\r\nچون نترسيدى ز قهر ايزدى ؟\r\n( ( 4016 ) ) گفت او را كى زدم اى جان دوست ؟\r\nمن بر آن ديوى زدم كاو اندروست\r\n( ( 4017 ) ) مادر ار گويد تو را مرگ تو باد\r\nمرگ آن خو خواهد و مرگ فساد\r\n( ( 4018 ) ) آن گروهى كز ادب بگريختند\r\nآب مردى و آب مردان ريختند\r\n( ( 4019 ) ) عاذلانشان از وغا واراندند\r\nتا چنين حيز و مخنث ماندند\r\n( ( 4020 ) ) لاف غرّهء ژاژخا را كم شنو\r\nبا چنينها در صف هيجا مرو\r\n( ( 4021 ) ) ز انكه زادوكم خبالا گفت حق\r\nكز رفيق سست بر گردان ورق\r\n( ( 4022 ) ) كه گر ايشان با شما همره شوند\r\nغازيان بىمغز همچون كه شوند\r\n( ( 4023 ) ) خويشتن را با شما هم كف كنند\r\nپس گريزند و دل صف بشكنند\r\n( ( 4024 ) ) پس سپاهى اندكى بىاين نفر\r\nبه كه با اهل نفاق آيد حشر\r\n( ( 4025 ) ) هست بادام كم خوش بيخته\r\nبه ز بسيار به تلخ آميخته\r\n( ( 4026 ) ) تلخ و شيرين گر به صورت يك شىاند\r\nنقص ازان افتاد كه هم دل نيند\r\n( ( 4027 ) ) گبر ترسان دل بود كاو از گمان\r\nمىزيد در شك ز حال آن جهان\r\n( ( 4028 ) ) مىرود در ره نداند منزلى\r\nگام ترسان مىنهد اعمى دلى\r\n( ( 4029 ) ) چون نداند ره مسافر چون رود ؟\r\nبا ترددها و دل پر خون رود\r\n( ( 4030 ) ) هر كه گويد هاى اين سو راه نيست\r\nاو كند از بيم آن جا وقف و ايست\r\n( ( 4031 ) ) ور بداند ره دل باهوش او\r\nكى رود هر هاى و هو در گوش او\r\n( ( 4032 ) ) پس مشو همراه اين اشتر دلان\r\nز انكه وقت ضيق و بيمند آفلان\r\n( ( 4033 ) ) پس گريزند و تو را تنها هلند\r\nگر چه اندر لاف سحر بابلند\r\n( ( 4034 ) ) تو ز رعنايان مجو هين كار زار\r\nتو ز طاوسان مجو صيد و شكار\r\n( ( 4035 ) ) طبع طاوس است و وسواست كند\r\nدم زند تا از مقامت بر كند\r\n\r\n","description":"","footnote":"","page_name":" 571 ","page_number":575},
  {"content":"\r\n\r\n\r\n\r\nآيه\r\n« لا يُقاتِلُونَكُمْ جَمِيعاً إِلَّا فِي قُرىً مُحَصَّنَةٍ أَوْ مِنْ وَراءِ جُدُرٍ بَأْسُهُمْ بَيْنَهُمْ شَدِيدٌ تَحْسَبُهُمْ جَمِيعاً وَقُلُوبُهُمْ شَتَّى ذلِكَ بِأَنَّهُمْ قَوْمٌ لا يَعْقِلُونَ . » 59 : 14 ( 1 )  ( آنان همگى با شما نمىجنگند مگر در ميان آن آبادىها كه پيرامونش [ با ديوارها يا موانع ديگر 
  ] محصور و محفوظ است و يا از پشت ديوارها . آنان در ميان خود كينه و نفاق شديد دارند . [ وقتى كه آنان را مىبينى 
  ] گمان مىكنى آنان مجتمع و اتحاد دارند ، در صورتى كه دلهايشان پراكنده است . اين براى آن است كه آنان مردمى هستند كه تعقل نمىورزند ) .\r\n« لَوْ خَرَجُوا فِيكُمْ ما زادُوكُمْ إِلَّا خَبالًا وَلأَوْضَعُوا خِلالَكُمْ يَبْغُونَكُمُ اَلْفِتْنَةَ وَفِيكُمْ سَمَّاعُونَ لَهُمْ وَالله عَلِيمٌ بِالظَّالِمِينَ . » 9 : 47 ( 2 )  ( اگر آن منافقين براى جهاد با شما بيرون شوند جز مشقت و فساد به كار شما نخواهند افزود و آنان به ايجاد فساد و كارشكنى در ميان شما شتاب خواهند كرد ، [ آنان با ايجاد موانع 
  ] در جستجوى فتنه و به هم خوردگى ميان شما بر مىآيند . در ميان شما كسانى هستند كه گوش به آنان خواهند داد ، و خداوند به ستمكاران دانا است . )\r\nروايت\r\n« لا شجاعة قبل الحرب » .\r\n( پيش از ورود در غوغاى جنگ و پيكار دعواى شجاعت اساس ندارد ) .\r\nتوضيح :\r\nاين جمله را بعضى از مطلعين يكى از ضرب المثلها مىدانند . جلال الدين آن را به طور مرسل ( بدون ذكر راوى ) به پيامبر نسبت داده است . بعضى ديگر مىگويند : از نصايح لقمان حكيم است .\r\n","description":"","footnote":" ( 1 ) سورهء الحشر ، آيهء 14 . .  ( 2 ) سوره التوبة ، آيهء 47 . . ","page_name":" 572 ","page_number":576},
  {"content":"\r\n\r\n\r\n( ( 3995 ) ) بس كسا كاويخت خود را از نخست\r\nوقت پيچا پيچ دست آويز جست\r\n\r\nخودكشى و ندامت واقعى آن\r\nجلال الدين در ابيات آينده در همين دفتر تحت عنوان » جذب هر عنصرى جنس خود را . . . اين بيت جالب را آورده است :\r\n\r\nگويد اى اجزا اجل مشهود نيست\r\nپر زدن پيش از اجلتان سود نيست\r\n\r\nپديدهء انتحار اقدام به نابودى خويشتن ، هم از نظر عقل و وجدان و هم از نظر شرايع آسمانى ( 1 )  منفور و مبغوض و ممنوع است .\r\nاگر در انگيزه هاى خودكشى انسانها دقت كافى صورت بگيرد ، خواهيم ديد : هيچ يك از آن انگيزه ها آن توانايى را ندارد كه به طور صد در صد موجب انتحار و منفى كردن خود از صفحهء هستى بوده باشد . زيرا چنان كه در مورد خود ثابت شده است ، نيروى ديناميك حيات به قدرى قوى است كه هرگز انگيزه هاى معمولى توانايى نابود ساختن آن را ندارد .\r\nبراى توضيح اين مسئله مىگوييم : نيروى محرك حيات در هر حال و هر گونه شرايط مىجوشد و حركت مىكند و براى بقا و جريان خود راه باز مىكند . اين است طبيعت اصلى يا خاصيت اساسى حيات .\r\nاين طبيعت يا خاصيت هرگز موريانه‌اى از ذات خود توليد نمىكند كه تدريجاً آن ، حيات را متلاشى و نابود بسازد .\r\nچنان كه در بحث هدف زندگى ملاحظه كرديم : طبيعت حيات ذاتاً مقتضى بقاء است ، اما وسايل و قلمرو فعاليت پس از سپرى كردن دوران رشد ، روبه تنزل مىرود\r\n","description":"","footnote":" ( 1 ) « وَلا تَقْتُلُوا أَنْفُسَكُمْ إِنَّ الله كانَ بِكُمْ رَحِيماً . » انسانى 17 - 25 4 : 29\r\nسورهء النساء ، آيهء 29 . . ( خودتان را نكشيد به تحقيق خداوند به شما مهربان است . ) . ","page_name":" 573 ","page_number":577},
  {"content":"\r\nو تدريجاً بساط حيات را از صفحهء ماده بر مىچيند .\r\nبنا بر اين انگيزهء مرگ و منفى ساختن خود از متن خود حيات توليد نمىگردد .\r\nانگيزه هاى مزاحم زندگى عواملى هستند كه از عالم خارج از خود حيات به موجود زنده وارد مىشود ، مثلًا ورشكست شدن يك بازرگان يا مردود شدن يك دانش آموز و دانشجو و صدمه به شخصيت انسانى كه به شخصيت خود اهميت مىدهد بيگانه احساس كردن يك فرد خويشتن را . . . همه و همه از طبيعت خود حيات خارج بوده رنگ مخصوص حيات ايده آل را كه هر يك از امثال اشخاص فوق ، زندگى خود را با آن رنگ آميزى نموده است مات مىسازد و خود حيات در اين صورت براى شخص زنده بىرنگ و خاموش و تيره مىنمايد و دست به خودكشى مىزند .\r\nپس هيچ يكى از افراد بشرى پديدهء خودكشى را از شكم مادر نمىآورد و مقتضاى تحرك حيات او هم نابودى و اختلال نيست . بلكه هر يك از افراد بشرى براى خود حيات ايده آلى منظور مىكند و با اخلال به آن حيات ايده آل است كه موضوع انتحار پيش مىآيد .\r\nجانوران همگى و كودكان تا ده سالگى ابداً تصميم به خودكشى نمىگيرند ، زيرا در هيچ يك از دو گروه موضوع حيات مطلوب و ايده آل مطرح نيست تصورات و معتقدات و آرزوها و اميدها از بيست سال به بالاتر مىتوانند حيات آدمى را رنگ آميزى كنند ، در مقاله بسيار پر ارزش برناسكونى در مورد بررسى آمارى 225 مورد قصد خودكشى اين موضوع مشاهده مىشود .\r\nمتفكر مزبور مىگويد : « طبقه سنى انتحار كنندگان ما از جمعيت عمومى متمايز مىباشد و خودكشى سن بين 20 و 39 سالگى بيشتر است تا در طبقات سنى ديگر . . . شنيدر حد اكثر قصد خودكشى و تنتامن را بين سالهاى 25 و 44 سالگى عمر مىداند پوال دينگر بين بيست سالگى و سى سالگى .\r\nليندن به اتكاى بررسىهايى كه در آلمان صورت گرفته است حدّ اكثر شيوع\r\n","description":"","footnote":"","page_name":" 574 ","page_number":578},
  {"content":"\r\n\r\nخودكشى را بين سالهاى 19 تا 40 سالگى مشاهده كرده است . » ( 1 )  ممكن است بعضى گمان كنند كه بنا به اظهارات كارشناسان مربوط يكى از مهمترين انگيزه هاى خودكشى مسئلهء تضادهاى عاطفى است . برناسكونى مىگويد :\r\n« از جمله موجبات قصد خودكشى عامل تضادهاى عاطفى پيش از همه به چشم مىخورد . در قريب دو سوم موارد ( 68 درصد ) دو ثلث زنها و سه پنجم مردها دچار تضاد عاطفى هستند . » ( 2 )  و مسلم است كه تضاد عاطفى مربوط به متن يا خواص اصلى حيات است . اين گمان اساس منطقى ندارد ، زيرا عواطف انسانى با قطع نظر از هدف گيرىها و سمتگيرىهاى مخصوص در جريان تضاد قرار نمىگيرد . عواطف و احساسات درون آدمى را عوامل بيرون از متن عواطف و احساسات به فعليت مىرساند و سپس آنها را به جان هم مىاندازد . اين شئون و پديده هاى محيطى و اجتماعى است كه عواطف و احساسات را مىجوشاند و از كانون اصلى خود مانند اشعهء مختلف منتظر مىسازد و امكانات و عدم امكانات محيطى و اجتماعى هم به سراغ آنها آمده موجب گلاويزى آنها مىگردد . بهترين دليل اين مسئله اين است كه خودكشىها با افزايش پديده ها و روابط اجتماعى انسانها و بروز انگيزه هاى بيشتر براى گسترش اشعهء عواطف و احساسات ، كه همواره با امكانات محدود و دشوارىها و عدم امكانات نامحدود توأم است ، افزايش پيدا مىكند .\r\nبنا بر اين در اين مورد هم اصلى كه متذكر شديم ( عامل اختلال و نابودى حيات براى فرد زنده خارج از متن خود حيات است ) به استحكام خود باقى است .\r\nآيا مىتوان پديدهء ننگ آور خودكشى را از بين برد ؟\r\nپاسخ اين سؤال مربوط به چگونگى پاسخ از سؤالى است كه از مطلب گذشته توليد شده است :\r\n","description":"","footnote":" ( 1 ) مجله روان پزشكى شماره 4 سال چهارم ص 24 ترجمهء آقاى دكتر مير سپاسى . .  ( 2 ) مأخذ مزبور ، ص 26 . . ","page_name":" 575 ","page_number":579},
  {"content":"\r\n\r\nآيا مىتوان شؤون و پديده هاى محيطى و اجتماعى را طورى تنظيم كرد كه رنگ آميزى و پذيرش ايده آل براى زندگى واقع بينانه تر بوده و اخلالى به حيات وارد نسازد ؟ چون پاسخ اين سؤال به طور اطمينان بخش مثبت است ، لذا جواب سؤال يكم هم مثبت به نظر مىرسد .\r\nفقط يك شرط دارد و آن اين است كه مقامات پيش رو جوامع بشرى انسانهايى را كه در دنبال خود مىكشانند ، اجزاى روح خود بدانند و چنان كه حاضر نيستند كه براى حيات خويشتن ايده آلى را انتخاب كنند كه در نقاط تلاقى جريانات زندگى مختل گردد ، بگذارند ساير انسانها نيز در انتخاب ايده آل حيات با وجدان آزاد اقدام كنند و در موقع اشتباه و خطا در انتخاب ايده آل به وسيله آماده كردن وسايل و امكانات و به وسيلهء تعليم و تربيتهاى صحيح آنان را توجيه و رهبرى نمايند .\r\nچنين اقدام خدا پسندانه و حيات بخش در مقابل قدرتهاى نامحدود كه در پيش روان جوامع مشاهده مىشود ، بسى ناچيز و سهل الوصول است .\r\nآيا اينان نمىتوانند روابط جنسى بشرى را به طورى تنظيم كنند كه مختل شدن آنها باعث پوچى حيات نر و ماده نگردد ؟ آيا اينان نمىتوانند موضوع تشكيل خانواده را به وضعى در آورند كه از گسيختگىهاى خانوادگى كه خود يكى زا انگيزه هاى خودكشى است ، جلوگيرى كند ؟ آيا اينان نمىتوانند با وسايل گوناگون ارزشها را طورى تفسير كنند كه موجب بروز تضادهاى عاطفى و احساساتى نگردد ؟ آرى همهء اين مسائل در مقابل قدرتهاى نامحدودى كه دارا هستند قابل حل و فصل مىباشد .\r\nآيندهء مسئلهء خودكشى\r\nبه نظر مىرسد كه اگر بىاعتنايى رهبران روحى و سياسى ( به معناى عمومى ) در طبيعت بشرى و بايستگىها و شايستگىهاى آن به همين منوال ادامه يابد .\r\n","description":"","footnote":"","page_name":" 576 ","page_number":580},
  {"content":"\r\nاگر متفكرين بىوجدان همچنان به تناقض گويىهاى خود ادامه بدهند .\r\nاگر آيندهء بشرى مانند گذشته اش قربانى بىدادگرى در توليد و توزيع مواد اقتصادى بوده باشد .\r\nاگر بيرون كشيدن افراد از قلمرو روح و قرار دادن آنان در باد پاى محسوسات و ارزشهاى بىاساس ادامه پيدا كند و اصول و قوانين ثابت و اساسى جاى خود را به قضاياى سطحى و بايد و شايدهاى زود گذر و ساخته شدهء شرايط لحظه‌اى ، خالى كند و از حقيقت جهان و زندگى چيزى جز احساس قرار گرفتن اجبارى در قمابل نفس كشيدن و راه رفتن و كار اجبارى ، مشت آدمى را پر نكند .\r\nمسئلهء خودكشى رفته - رفته وضع معمولى به خود گرفته بدون اين كه انسانها بتوانند به هدف حيات خود برسند ، خودكشى به آسانى جستن از اين طرف جوى باريك به آن طرف جوى تلقى خواهد گشت .\r\nامروزه مسئلهء خودكشى براى كسانى كه در خارج از متن حيات جوامع زندگى مىكنند و با تصاحب يكى از عناوين پيش روى ، شيرينى و تلخى زندگى جمعيتها را در نمىيابند و همچنين براى عموم كسانى كه نه حياتى مىشناسند و نه از انسان اطلاعى دارند ، بىاهميت جلوه مىكنند و موقعى كه خبر يك خودكشى را در روزنامه مىخوانند ، يا اطلاعى از افزايش آمار خودكشى پيدا مىكنند ، شانه ها را به بالا انداخته و به اين جمله قناعت مىورزند كه :\r\nآرى جامعهء صنعتى معبدى است كه قربانى مىخواهد و اين حقيقت را درك نمىكنند كه به اضافه اين كه در مقابل پژمرده و نابود شدن گلهاى شكوفان خليفة الله بىاعتنايى مىكنند .\r\nمقدمات تساوى زندگى و مرگ اختيارى را و لو براى افرادى كه زندگى براى آنان طعم عالى حيات دارد ، آماده مىكنند .\r\nنكند اين بىاعتنايان به زندگى كه براى بعضى از ساده لوحان مردم سست\r\n","description":"","footnote":"","page_name":" 577 ","page_number":581},
  {"content":"\r\n\r\nعنصر جلوه ها مىكنند ، جدىترين و با هدفترين اشخاص هستند كه جديت و هدف گيرى اينان از عشق به تنازع در بقا و انتخاب طبيعى اوقيا ، سرچشمه مىگيرد ؟ چقدر شايسته است كه مردم اين آگاهى را پيدا كنند كه هر خودكشى اختيارى مساوى زنده كردن يك حيوان درنده در قلمرو تاريخ انسانى است .\r\nو همچنين ضرورت دارد كه پيش تازان كاروانيان انسانيت بدانند كه وقتى زندگى و مرگ در اختيار انسانها قرار گرفت ، حيات و شخصيت خود آن پيش تازان نيز كه مانند ساير آدميان از نر و ماده‌اى توليد يافته‌اند و از يك دروازه به صحنه حيات قدم گذاشته‌اند بىاعتبار جلوه خواهد كرد .\r\nآيا تمدن بشرى بلايى خانمان سوزتر از اين دارد كه هيچ يك از پيش رو و پيرو جامعه انسانى حيات و موت يكديگر را اصيل و منطقى تلقى نكند ؟ هم اكنون دير نشده است ، مىتوان با يك جهش و گذشت كه هيچ يك از پيش رو و پيرو شدن تمام تفكرات علمى و صنعتى و اجتماعى را ، يا به عبارتى كه مورد قبول همگان قرار بگيرد ، پايان يافتن مأموريت علم و صنعت و هنر و قوانين اجتماعى و جهان بينىهاى محدود را با به رسميت شناختن چهرهء آشنايى او با ما وراى طبيعت و ايمان به خدا و ابديت نجات بدهم و تدريجاً بشريت را با زير بناى عالم هستى و ابديت آشنا بسازيم و زندگى او را تفسير كنيم .\r\nتفسير ابيات\r\nمردم به آن مهمان گفتند : زيركى را كنار بگذار و برو ، مبادا كه با ورود به اين مسجد ، جامهء جان عزيزت گروگان نابودى گردد ، تو خفتن در اين مسجد را از دور و مادامى كه وارد مسجد نشده‌اى آسان مىبينى ، ولى پس از ورود در متن حادثه ، گذرگاه و رهايى تو بس دشوار خواهد بود .\r\n","description":"","footnote":"","page_name":" 578 ","page_number":582},
  {"content":"\r\nآرى چه بسا مردم كه با جان خود بازىها كرده و خويشتن را از دار حوادث در آويخته و به نتايج اين اقدام تباه كننده نينديشيدند ، ولى موقعى كه آن حادثه اثر خشن و كشنده خود را به آن انسان بىاعتنا نشان داد ، دست آويزها و وسايل براى نجات خويش مىجويد و متاسفانه ، نه ناله او در گوش حادثه فرو مىرود و نه آن دست آويزها رحمى به حال او مىآورند ، آرى :\r\n\r\n( ( 3996 ) ) پيشتر از واقعه آسان بود\r\nدر دل مردم خيال نيك و بد\r\n\r\nولى : -\r\n\r\n( ( 3997 ) ) چون در آيد اندرون كار زار\r\nآن زمان گردد بر آن كس كار ، زار\r\n\r\nهم اكنون كه هنوز در گرداب حوادث خانمان سوز گرفتار نگشته‌اى ، لختى بيانديش و همين كه احساس كردى كه تو شير مرد آن حادثه نيستى ، گام فراتر مىگذار زيرا مرگ مانند گرگى است كه در لابلاى حوادث كمين گرفته و در جست و جوى ميش جان تُست .\r\nو اگر از درون خود در يافتى كه به مقام والاى رشد روحى رسيده‌اى و ميش طبيعت وجود تو مانند شير گشته است با اطمينان در امواج حوادث فرو رو زيرا گرگ حوادث در مقابل تو سر فرود خواهد آورد .\r\nابدال و رشد يافتگان اولاد آدمى كسانى هستند كه موجوديت طبيعى آنان به روح آگاه و هوشيار تبديل گشته و شراى عقل خود طبيعىاش با عنايات ربّانى مبدل به سر كه گشته است .\r\nاما اگر احساس كردى كه از غرور جانكاه خود طبيعى مست گشته‌اى و در همين حال خود را مردى شير گير تلقى مىكنى ، لحظاتى توقّف كن ، ارزش وجود خود را درياب و قدمى پيشتر مگذار ، خداوند بزرگ ما در باره اهل نفاق و منحرفين چنين فرموده است كه آنان در ميان خود كينه توزىها دارند و با دلهاى پراكنده تيشه به ريشه خود مىزند .\r\n","description":"","footnote":"","page_name":" 579 ","page_number":583},
  {"content":"\r\nآنان اگر چه در موقع گفتگو با يكديگر قيافه مردانه به خود مىگيرد اما در جنگ و پيكار مانند زنان پرده نشيناند كه توانايى ورود در كار زار را ندارند پيامبر اكرم آن پيش تاز اسرار نهانى چنين فرموده است : كه دلاورى و ادعاى قهرمانىگرى پيش از ورود در پيكارها مفهومى ندارد .\r\nاين اصلى است كه در جريان زندگى زندگانى ناخود آگاه هميشه مشاهده مىشود كه مستان ناهشيار در آن هنگام كه لاف جنگ مىزنند ، از شدّت حماسه و جوش و خروش - دهانشان كف مىآورند ، اما در موقع جوش و خروش جنگ و پيكار مانند كف ناپايدارى هستند كه با مشاهده مرز زندگى و مرگ تا نهان خانه خود فرار مىكنند . آرى -\r\n\r\n( ( 4006 ) ) وقت ذكر غزو شمشيرش دراز\r\nوقت كر و فرّ تيغش چون پياز\r\n( ( 4007 ) ) وقت انديشه دل او زخم جوى\r\nوقت ضرب مىگريزد كو بكوى\r\n\r\nمن همواره در باره آن مردم كه جوياى صفا و رشد روحى هستند و با اين حال در موقع ورود ضربه هاى روانى و تلخىهاى تعليم و ترتيب روحى فرار مىكنند در شگفتم :\r\nبراى عشق آدميان كه دعوايى است بس سترگ ، گواهى راستين نيازمند است اين گواه چيزى جز تحمل ناگوارىها و شدايد و ضربه هاى قابل محاسبه و غير قابل محاسبه نيست .\r\nدر آن هنگام كه قاضى دادگر عشق از تو مطالبهء شهود كند ، از اين مطالبهء قاضى ، ناراحت مباش و اگر شاهد تو در راه اثبات عشق مار شرنگ زاى دردها و ناگوارىها باشد ، بوسه بر لبانش ده ، زيرا اين همان مارى است كه روى گنج وجود تو خوابيده است .\r\nبوسهء شيرين بر لبان حوادث زهر آگين جهان طبيعت را جفا و ستم مپندار زيرا شدايد و ناملايمات زندگى با خود تو كارى بلكه با آن اوصاف پليد و زنجيرهاى\r\n","description":"","footnote":"","page_name":" 580 ","page_number":584},
  {"content":"\r\nگرانبار خود طبيعى كه به دست و پاى روحت پيچيده است به مبارزه بر مىخيزد و روح انسانى تو را مىكند . در آن هنگام مردى را مىبينى كه چوبى بر دست گرفته و بر نمد مىكوبد ، خصومت و عداوتى با آن نمد ندارد ، بلكه براى پاك كردن آن با گرد و غبار به ستيزه برخاسته است . [ بگذاريد تازيانه هاى رويدادهاى جهان هستى پشت شما را شعله ور بسازد ، هرگز آه و ناله‌اى سر ندهيد زيرا تازيانه‌اى كه از نقاط تلاقى ماده حيات بر پشت انسان زده مىشود با خود انسان كارى ندارد بلكه براى باز كردن چشمه سار عشق الهى است ، كه از كثافات و لجن زارهاى خود طبيعى مملو گشته است 
  ] كسى كه چوب يا شلاق درد آور به اسب نازنين خود مىزند ، در حقيقت به بد راه رفتن او اعتراض دارد نه به خود اسب .\r\nروزى مردى يتيمى را مىزد . اين زدن قند شيرينى بود كه به كام پدر از دست رفته مىگذاشت ، در حالى كه براى آن يتيم زهر طاقت فرسا جلوه مىكرد ، مردى آن زنندهء يتيم را ديد ، گريبانش را گرفت و گفت : براى چه آن يتيمك را آزردى مگر از قهر يزدانى هراسى ندارى ؟ آن مرد گفت : من كجا يتيم را زدم ؟ اى جان و محجوب من ، من هرگز ضربه‌اى بر يتيم وارد نساخته‌ايم ، بلكه شيطانى را كه در درون او در حال فعاليت ديدم ، تازيانه‌اى بر پيكرش وارد آوردم .\r\nدر آن هنگام كه مادر عطوفت خشمگين مىگردد و به فرزندش مىگويد : مرگ بر تو باد ، او مرگ فرزند را نمىخواهد ، بلكه او نابودى فساد و صفت پليدى را كه در او نمودار گشته است آرزو مىكند . آرى : -\r\n\r\n( ( 4018 ) ) آن گروهى كز ادب بگريختند\r\nآب مردى و آب مردان ريختند\r\n\r\nآنان اندرز گويان و خير انديشان خود را ، از خويشتن راندند ، و در نتيجه در همان پستى و رذالت و نابكارى در ماندند .\r\nدر زندگانى گوش به لاف مغروران ياوه گوه فرا مده ، با تبه كاران سست عنصر تابكار گام در پيكارها مگذار ، زيرا خداى ما فرموده است ، در آن هنگام كه اين تبه كاران سست عنصر در جنگها با شما شركت بورزند ، در گروه شما جز فساد و گمراه\r\n","description":"","footnote":"","page_name":" 581 ","page_number":585},
  {"content":"\r\nكردن چيزى اضافه نخواهند كرد .\r\nاگر اينان با شما همراه گردند جنگ جويان و دلاوران شما را متزلزل نموده و به قدرت و جسارت دشمنان مىافزايند ، دوشا دوش شما وارد پيكار مىگردند ، ولى هنوز شمشير از غلاف بر نيامده رو به فرار مىگذارند و صفها را متلاشى مىسازند .\r\nشما به كمى و محدود بودن سپاه خود اندوهگين مىباشد ، زيرا سپاه اندك ولى خالى از اهل نفاق بهتر و نيرومندتر است از سپاه انبوهى كه سست عنصران و نفاقورزان مانند موريانه نيروى آن را از هم متلاشى بسازند .\r\nمقدار كمى بادام تصفيه شده بهتر است از انبوه فراوانى كه با بادامهاى تلخ در آميخته است .\r\nچه بايد كرد ؟ صورت هم شكل تلخىها بسيار فريبنده و غلط انداز بوده و كمتر كسى است كه به عدم اتحاد واقعى آنها پى ببرد و نقص آنها را از ظاهرشان دريابد .\r\nوقتى كه ظاهر حال آدمى قاطعانه ولى درونش متلاشى و در ترديد باشد ، مانند آن انسان كافر است كه با گمان و پندار در باره ابديت زندگى مىكند ، راه ها سپرى مىنمايد بدون اين كه اطلاعى از منزل و مقصد داشته باشد . آرى او گام بر مىدارد اما با دلى لرزان و نابينا .\r\nالبته اين قضيه و يقينى است كه اگر مسافر راه و منزل را تشخيص ندهد قدمهاى او آميخته با تردد بوده و همواره دلش از بد گمانى و شك و تزلزل پر از خون است ، اگر يكى مربى راه شناس به او بگويد : هان ، اى مسافر بىنوا از اين طرف كه تو مىروى راهى وجود ندارد .\r\nاو در همان نقطه توقف مىكند و بهت زده بر جاى ميخكوب مىشود ، اگر هم دل هشيار آن رهنورد راه را تشخيص دهد ، گفته خير خواهان به گوشش فرو نمىرود .\r\nبنا بر اين ، هرگز همراه اين شتر صفتان ( كه اگر موشى افسار هزارها شتر وابسته\r\n","description":"","footnote":"","page_name":" 582 ","page_number":586},
  {"content":"\r\nبه هم را بكشد بدون چون و چرا را به دنبال موش به راه مىافتند ) مباش اينان با ادعاهاى بزرگ و با ظاهرى بس آراسته ، در تگناى حوادث رو به فرار مىگذارند و شما را تنها رها مىكنند .\r\nهرگز از خود آراسته هاى رعنا و عشاق زيبايى ظاهرى ، مطالبه جنگ و پيكار نكنيد ، مگر مىتوان از طاوس زيبا توقع شكار داشت .\r\nاين طبع سست مايهء تو مانند همان طاوس كه در دل تو وسواس ايجاد مىكند و آن قدر با تو افسوسها در ميان مىگذارد كه تو را از موقعيت عالى خود بر كنار كند .\r\n","description":"","footnote":"","page_name":" 583 ","page_number":587},
  {"content":"\r\n\r\nگفتن شيطان قريش را كه به جنگ احمد آييد كه من يارىها كنم و قبله خود را به يارى خوانم و وقت ملاقات صفين گريختن او\r\n\r\nهمچو شيطان كز وساوس بر قريش\r\nدم دميد و گفت گرد آريد جيش\r\nتا كه بر احمد هزيمت افكنيم\r\nبيخ و بنياد از زمينش بر كنيم\r\n( ( 4036 ) ) همچو شيطان در سپه شد صد يكم\r\nخواند افسون كاننى جار لكم\r\nچون سپه گرد آمدند از گفت او\r\nكرد با ايشان به حيلت گفتگو\r\nكه بيارم من قبيلهء خويش را\r\nتا كه در هيجا بود پشت شما\r\nمر شما را عون و يارىها كنم\r\nتا سپاه دشمنانتان بشكنم\r\n( ( 4037 ) ) چون قريش از گفت او حاضر شدند\r\nهر دو لشكر در ملاقات آمدند\r\n( ( 4038 ) ) ديد شيطان از ملايك اسپهى\r\nسوى صف مؤمنان اندر رهى\r\n( ( 4039 ) ) آن جنوداً لم تروها صف زده\r\nگشت جان او ز بيم آتشكده\r\n( ( 4040 ) ) پاى خود واپس كشيده مىگرفت\r\nكه همىبينم سپاهى بس شگفت\r\n( ( 4041 ) ) اى اخاف الله ما لي منه عون\r\nاذهبوا انى ارى ما لا ترون\r\n( ( 4042 ) ) گفت حارث اى سراقه شكل هين\r\nدى چرا تو مىنگفتى اين چنين\r\n( ( 4043 ) ) گفت اين دم من همىبينم حرب\r\nگفت مىبينى جعاشيش عرب\r\n( ( 4044 ) ) مىنبينى غير اين ليك اى تو ننگ\r\nآن زمان لاف بود اين وقت جنگ\r\n( ( 4045 ) ) دى همىگفتى كه پايندان شدم\r\nكه بودتان فتح و نصرت دمبه دم\r\n( ( 4046 ) ) دى زعيم الجيش بودى اى لعين\r\nوين زمان ناچيز و نامرد و مهين\r\n( ( 4047 ) ) تا بخورديم آن دم تو و آمديم\r\nتو به تو رفتى و ما هيزم شديم\r\n( ( 4048 ) ) چون كه حارث با سراقه گفت اين\r\nاز عتابش خشمگين شد آن لعين\r\n( ( 4049 ) ) دست خود خشمين ز دست او كشيد\r\nچون ز گفت اوش درد دل رسيد\r\n( ( 4050 ) ) سينه اش را كوفت شيطان و گريخت\r\nخون آن بىچارگان زين مكر ريخت\r\n\r\n","description":"","footnote":"","page_name":" 584 ","page_number":588},
  {"content":"\r\n\r\n( ( 4051 ) ) چون كه ويران كرد چندين عالم او\r\nپس بگفت انى برى منكم\r\n( ( 4052 ) ) كوفت اندر سينه و انداختش\r\nپس گريزان شد چو هيبت تاختش\r\n( ( 4053 ) ) نفس و شيطان هر دو يك تن بوده اند\r\nدر دو صورت خويش را بنموده اند\r\n( ( 4054 ) ) چون فرشته و عقل كايشان يك بدند\r\nبهر حكمتهاش دو صورت شدند\r\n( ( 4055 ) ) دشمنى دارى چنين در سرّ خويش\r\nمانع عقل است و خصم جان و كيش\r\n( ( 4056 ) ) يك نفس حمله كند چون سوسمار\r\nپس به سوراخى گريزد در فرار\r\n( ( 4057 ) ) در دل او سوراخها دارد كنون\r\nسر ز هر سوراخ مىآرد برون\r\n( ( 4058 ) ) نام پنهان گشتن ديو از نفوس\r\nو اندران سوراخ رفتن شد خنوس\r\n( ( 4059 ) ) كه خنوسش چون خنوس قنفذ است\r\nچون سر قنفذ و را آمد شد است\r\n( ( 4060 ) ) كه خدا آن ديو را خناس خواند\r\nكه سر آن خار پشتك را بماند\r\n( ( 4061 ) ) مىنهان گردد سر آن خار پشت\r\nدمبه دم از بيم صياد درشت\r\n( ( 4062 ) ) تا چو فرصت يافت سر آرد برون\r\nزين چنين مكرى شود مارش زبون\r\n( ( 4063 ) ) گرنه نفس از اندرون راهت زدى\r\nره زنان را بر تو دستى كى بدى\r\n( ( 4064 ) ) ز ان عوان مقتضى كه شهوت است\r\nدل اسير حرص و آز و آفت است\r\n( ( 4065 ) ) ز ان عوان سرّ شدى دزد و تباه\r\nتا عوانان را به قهر توست راه\r\n( ( 4066 ) ) در خبر بشنو تو اين پند نكو\r\nبين جنبيكم لكم اعدى عدو\r\n( ( 4067 ) ) طمطراق اين عدو مشنو گريز\r\nكاو چو ابليس است در لج و ستيز\r\n( ( 4068 ) ) بر تو او از بهر دنيا و نبرد\r\nآن عذاب سرمدى را سهل كرد\r\n( ( 4069 ) ) چه عجب گر مرگ را آسان كند\r\nاو ز سحر خويش صد چندان كند\r\n( ( 4070 ) ) سحر كاهى را به صنعت كُه كند\r\nباز كوهى را چو كاهى مىتند\r\n( ( 4071 ) ) زشتها را نغز گرداند به فن\r\nنغزها را زشت گرداند به ظن\r\n( ( 4073 ) ) آدمى را خر نمايد ساعتى\r\nآدمى سازد خرى را زايتى\r\n( ( 4072 ) ) كار سحر اين است كاو دم مىزند\r\nهر نفس قلب حقايق مىكند\r\n\r\n","description":"","footnote":"","page_name":" 585 ","page_number":589},
  {"content":"\r\n\r\n\r\n( ( 4074 ) ) اين چنين ساحر درون توست سر\r\nان فى الوسواس سحرا مستمر\r\n( ( 4075 ) ) اندر آن عالم كه هست اين سحرها\r\nساحران هستند جادويى گشا\r\n( ( 4076 ) ) اندر آن صحرا كه رست اين زهر تر\r\nنيز روييده است ترياق اى پسر\r\n( ( 4077 ) ) گويدت ترياق از من جو سپر\r\nكه ز زهرم من به تو نزديكتر\r\n( ( 4078 ) ) گفت او سحر است و ويرانى تو\r\nگفت من سحر است و دفع سحر او\r\n( ( 4079 ) ) گفت پيغمبر كه ان فى البيان\r\nسحراً و حق گفت آن خوش پهلوان\r\nليك سحرى دفع سحر ساحران\r\nمايهء ترياك باشد در بيان\r\nآن بيان اوليا و اصفياست\r\nكز همه اغراض نفسانى جداست\r\nحاصل آن كز زهر نفس دون گريز\r\nنوش كن ترياق مر شد چست و تيز\r\nاين طلسم سحر نفس اندر شكن\r\nسوى گنج پير كامل نقب زن\r\nبس دراز است اين سوى آغاز ران\r\nجانب مهمان و مسجد باز ران\r\nزين گذر من باز تا مسجد بيا\r\nقصهء مهمان بگو و ان ماجرا\r\n\r\nآيه\r\n« وَإِذْ زَيَّنَ لَهُمُ اَلشَّيْطانُ أَعْمالَهُمْ وَقالَ لا غالِبَ لَكُمُ اَلْيَوْمَ مِنَ اَلنَّاسِ وَإِنِّي جارٌ لَكُمْ فَلَمَّا تَراءَتِ اَلْفِئَتانِ نَكَصَ عَلى عَقِبَيْه وَقالَ إِنِّي بَرِيءٌ مِنْكُمْ إِنِّي أَرى ما لا تَرَوْنَ إِنِّي أَخافُ الله وَالله شَدِيدُ اَلْعِقابِ . » 8 : 48 ( 1 )  و در آن هنگام كه شيطان كارهاى آنان را به خودشان آراسته نشان داد و گفت امروز بر شما كسى از مردم پيروزيست و من ياور و دفاع كننده از شما هستيم . وقتى كه دو گروه صف آرايى كرده و در روى هم قرار گرفتند ، شيطان به عقب برگشت و گفت : من از شما بيزارم چيزى را مىبينم كه شما مىبينيد من از خدا مىترسم و خدا عذاب سخت مىدهد ) .\r\n« لَقَدْ نَصَرَكُمُ الله فِي مَواطِنَ كَثِيرَةٍ وَيَوْمَ حُنَيْنٍ إِذْ أَعْجَبَتْكُمْ كَثْرَتُكُمْ فَلَمْ\r\n","description":"","footnote":" ( 1 ) سوره الانفال ، آيهء 48 . . ","page_name":" 586 ","page_number":590},
  {"content":"\r\n\r\nتُغْنِ عَنْكُمْ شَيْئاً وَضاقَتْ عَلَيْكُمُ اَلأَرْضُ بِما رَحُبَتْ ثُمَّ وَلَّيْتُمْ مُدْبِرِينَ . ثُمَّ أَنْزَلَ الله سَكِينَتَه عَلى رَسُولِه وَعَلَى اَلْمُؤْمِنِينَ وَأَنْزَلَ جُنُوداً لَمْ تَرَوْها وَعَذَّبَ اَلَّذِينَ كَفَرُوا وَذلِكَ جَزاءُ اَلْكافِرِينَ . » 9 : 25 - 26 ( 1 )  ( به تحقيق خداوند شما را در موارد زياد كمك كرد ( مخصوصاً ) در روز ( پيكار ) حنين ، در آن موقع زيادى افرادتان شما را به عجب وادار كرد و مغرور گشتيد . آن كثرت سپاهيان شما را از چيزى بىنياز نكرد ، زمين با آن وسعتش به شما تنگ شد و پشت به جنگ كرديد . سپس خداوند آرامش خود را بر پيامبرش و بر مؤمنين نازل كرد و لشكريان براى كمك به شما فرستاد كه آنها را نمىديدند و آنان را كه كفر مىورزيدند عذاب كرد ، اين است مجازات كفار ) .\r\n« كَمَثَلِ اَلشَّيْطانِ إِذْ قالَ لِلإِنْسانِ اُكْفُرْ فَلَمَّا كَفَرَ قالَ إِنِّي بَرِيءٌ مِنْكَ إِنِّي أَخافُ الله رَبِّ اَلْعالَمِينَ . » 59 : 16 ( 2 )  ( مانند شيطان موقعى كه با انسان گفت : كفر بورزد شيطان به او گفت : من از تو بيزارم ، من از خداوند پرودگار عالميان مىترسم ) .\r\n« قُلْ أَعُوذُ بِرَبِّ اَلنَّاسِ مَلِكِ اَلنَّاسِ إِله اَلنَّاسِ مِنْ شَرِّ اَلْوَسْواسِ اَلْخَنَّاسِ اَلَّذِي يُوَسْوِسُ فِي صُدُورِ اَلنَّاسِ . » 114 : 1 - 5 ( 3 )  ( بگو من پناه مىبرم به پروردگار مردم ، سرور مردم ، خداى مردم ، از شر وسواس خناس ( شيطان ) كه در سينه هاى مردم وسوسه مىكند . )\r\nروايت\r\nالله الله فى الجهاد للانفس فهي اعدى العدوّ لكم . » ( 4 ) \r\n","description":"","footnote":" ( 1 ) سوره التوبة ، آيهء 25 و 26 . .  ( 2 ) سوره الحشر ، آيهء 16 . .  ( 3 ) سوره الناس ، آيهء 1 تا 5 . .  ( 4 ) مستدرك الوسائل ، چاپ تهران ، ج 2 ص 270 . . ","page_name":" 587 ","page_number":591},
  {"content":"\r\n\r\n( به خدا پناه ببريد در مجاهدت با نفسهايتان ، زيرا نفس دشمنترين دشمنان شما است ) .\r\n« اعدى عدوّك نفسك الَّتى بين جنبيك . » ( 1 )  ( دشمنترين دشمنانت آن نفس است كه ميان دو پهلويت قرار گرفته است ) .\r\n« انّ من البيان لسحرا . » ( 2 )  ( بعضى از بيانها سحر يا سحر آميز است . )\r\n\r\n( ( 4056 ) ) يك نفس حمله كند چون سوسمار\r\nپس به سوراخى گريزد در فرار\r\n( ( 4057 ) ) در دل او سوراخها دارد كنون\r\nسر ز هر سوراخ مىآرد برون\r\n\r\nنفس اماره ( جوشش عرايز حيوانى ) چونان سوسمار است كه با ديدن مزاحم به سوراخى مىرود و سر از سوراخ ديگر بيرون مىآورد\r\nتشبيه بسيار جالبى است كه جلال الدين در بارهء نفس امّاره حيوانى و فعاليتهاى ماهرانهء آن مىنمايد . تشبيه فوق به مسائل متعددى قابل تحليل است :\r\n1 - نفس آدمى دايماً در جوش و خروش و جويندهء اشباع است .\r\n2 - نفس آدمى هرگز به مرحلهء اشباع نخواهد رسيد زيرا مادامى كه موجود انسانى زنده است ، نفس آدمى اظهار گرسنگى و تشنگى به بر آورده شدن خواسته هاى خود نموده و هرگز احساس سيرى نخواهد كرد .\r\n3 - با روبرو شدن با موانع عقلانى و وجدانى و اجتماعى دست از كار خود\r\n","description":"","footnote":" ( 1 ) كنوز الحقائق ، ص 14 . .  ( 2 ) سفينه ، ج 1 ص 604 . . ","page_name":" 588 ","page_number":592},
  {"content":"\r\n\r\nبر نمىدارد ، بلكه اگر راهى را در مقابل خود بسته ببيند ، راه ديگرى را پيدا مىكند و به كار خود مىپردازد .\r\n4 - شايد بتوان گفت :\r\nچنان كه فعاليتهاى عقل و وجدان نامحدود و بسيار متنوع مىباشد ، همچنان جنب و جوش نفس امّاره نيز محدود متنوع است .\r\nبدين جهت است كه انسان يافته بايستى به اين نكته متوجه مىشود كه با شكست خوردن نفس در يك جبهه ، چنين نيست كه نفس از جبهه هاى ديگر سر بر نياورد ، بلكه به نظر مىرسد كه نفس حيوانى با هر شكستى كه روبرو مىگردد ، مانند عقل خود آگاه عبرت گرفته و راه دقيقتر و مخفىترى را انتخاب مىكند .\r\nالبته نمىگوييم : نفس حيوانى ناخود آگاه ولى هميشه جوشان است ، از آن جهت كه با به دست آوردن قدرت مىتواند تمام قواى عقلانى و انديشه و استعداد و هوش را در راه خواسته هاى خود استخدام نمايد ، گوى هشيارى و خود آگاهى در ذات خود نفس حيوانى است .\r\n\r\n( ( 4076 ) ) اندر آن صحرا كه رست اين زهر تر\r\nنيز روييده است ترياق اى پسر\r\n( ( 4077 ) ) گويدت ترياق از من جو سپر\r\nكه ز زهرم من به تو نزديكتر\r\n\r\nهرگز گمان نبريد كه در صحراى درون شما جز گياهان زهرآگين وسوسه ها چيزى نروييده است ، بلكه اگر دقت كنيد خواهيد ديد : در درون شما پيش از آن زهرها ترياق شفا بخش تعبيه شده است .\r\nوسوسه هاى سحر آميز درون آدمى پديده هاى زود گذر و بىاثر نيست كه انسان\r\n","description":"","footnote":"","page_name":" 589 ","page_number":593},
  {"content":"\r\nبتواند در بارهء آنها بىخيال بوده باشد .\r\nاين وسوسه ها نوسانات و امواج اقيانوس درون آدمى است كه مىتواند كشتى روح او را در گرداب نابود كننده فرو برد و يا به ساحل نجات رهنمون گردد .\r\nما اگر بخواهيم در همه حال و در همهء شرايط تخيلات و سوسه هاى درونى را در درون خود منتفى بسازيم ، دست به كار بىهوده ، بلكه اقدام به كار خطرناكى نموده‌ايم ، زيرا با حساسيت افراطى به تخيل و وسوسه ، اين پديده ها خود را براى انسان به عنوان جريانات ضرورى يا شايستهء روان جلوه مىدهد ، در نتيجه با اين جلوه گرى حق به جانب ، پيكار مستقيم با وسوسه به شكستهاى جبران ناپذير منجر مىگردد .\r\nمخصوصاً در آن هنگام كه محتواى وسوسه ها موضوعات خوشايند طبيعى يا روانى براى انسان بوده باشد ، مانند اين كه : من شايسته حيازت فلان مقام و الا هستم ، اگر آن مقام را به دست بياورم ، هيچ گونه غرض ورزى نخواهم كرد . من در آن مقام چمشگير قدمها جامعه خواهم برداشت .\r\nمن با به دست آوردن آن مقام هرگز خود خواهى نخواهم داشت و نتيجه 2 2 را 73 نخواهم گفت .\r\nوسيله ها و هدفها را ارزيابى نموده انتخاب وسايل را براى هدفهاى خود آگاهنه انجام خواهم داد .\r\nحق و باطل را از يكديگر تفكيك خواهم كرد .\r\nهمهء مطالبى را كه در جملات بالا مىبينيم مطلوب و صحيح است ، اما بريا كسى كه زير بناى روانى او خود خواهى و مقام پرستى است ، همه آن مطالب وسوسه هايى است كه صورت آراسته‌اى دارد و مبارزهء مستقيم با چنين صورت آراسته با ساييده شدن روان منجر مىگردد .\r\nبنا بر اين اولين چارهء ريشه كن كردن وساوس ، توجه به ارزش واقعى آن رشته از جريانات روانى است كه قابل تقسيم به وسوسه و انديشه صحيح و منطقى است .\r\n","description":"","footnote":"","page_name":" 590 ","page_number":594},
  {"content":"\r\n\r\nاين كه جلال الدين مىگويد : در آن صحراى درونى كه زهر و سوسه ها كاشته شده است ترياق نيز تعبيه شده است .\r\nاشاره به اين معنى است كه به دست آوردن ترياق با انديشه در بارهء تشخيص وسوسه از جريان منطقى روانى آغاز مىگردد و در تصفيهء درون از گردابهاى مهلك وسوسه پايان مىپذيرد .\r\nو معلوم است كه انديشه به طور كلى در نهاد آدمى پيش از وسوسه و به روح آدمى نزديكتر و مناسبتر از وسوسه است ، زيرا طبيعت انسانى با قطع نظر از عوارض به فرمول 4 2 2 نزديكتر از 5 2 2 مىباشد .\r\nبه عنوان مثال وقتى كه شما در مقابل يك درخت قرار مىگيريد ، ديده گان شما در حالت طبيعى همان درخت با شكل و وضع مخصوصى به شما نشان مىدهد .\r\nپس از اين تماس طبيعى با درخت كه آن درخت از كميت معينى به شما مطرح كرده است ، كوچكتر يا بزرگتر تلقى كردن آن درخت از كميت معين ، يا خشك تلقى كردن آن ، با اين كه تر و با طراوت است يا بالعكس ، فعاليت ضد طبيعى است كه در روان انسانى به ملاحظه محتويات مخصوص مغز انجام گرفته است .\r\nتفسير ابيات\r\nوساوس فطرتان همانند وسوسه هاى شيطانى است كه در درون مردم قريش بر مىانگيخت و آنان را به جمع سپاه براى پيكار با محمد صلى الله عليه و آله تحريك مىكرد و مىگفت : لشكريانى گرد آوريد تا پيامبر اسلام را مغلوب و بيخ و بنيان او را از روى زمين بر اندازيم .\r\nشيطان به عنوان جزئى از سپاهيان افسونها به قريش مىخواند و مىگفت من\r\n","description":"","footnote":"","page_name":" 591 ","page_number":595},
  {"content":"\r\nپشتيبان و دفاع كننده از شما هستيم .\r\nپس از آن كه قريش سپاهيان را با وسوسه هاى او جمع آورى كرد ، مكر پردازىهاى ماهرانه‌اى به راه انداخت و چنين گفت : كه من قبيله خود را به يارى شما خواهم خواند و در ميدان جنگ پشتيبان شما خواهم بود .\r\nمن قبيله‌ام براى شما ياورىها خواهم كرد تا سپاه دشمنان را بشكنيم و پراكنده بسازيم .\r\nجمعيت قريش با اطمينان به وعده هاى شيطانى گرد آورنده و در مقابل لشكريان اسلام صف آرايى نموده ، رو در روى آنها قرار گرفتند . ناگهان شيطان حيله گر ، سپاهى از فرشتگان را ديد كه به سوى صفوف گروه مؤمنان به راه افتاده‌اند ، اين همان لشكريانى بود كه خداوند عزّ شأنه در قرآن مجيد در بارهء آنها فرموده است [ لشكريانى كه آنها را نمىديديد 
  ] در اين هنگام جان شيطان كه آن سپاه را مىديد ، زا هراس شكست به آتشكده‌اى مبدل شد كه زبانه مىكشيد ، با ديدن اين منظره هولناك به قهقرا بر گشته و مىگفت من سپاهى بس شگفت انگيز مىبينم ، من از خدا مىترسم و در مقابل او ياورى ندارم ، اى قريش ، راه خود را پيش بگيريد و از اين كارزار بيرون رويد ، زيرا من مىبينم آن چه را كه شما نمىبينيد . يكى از سپاهيان به نام حارث به شيطان كه در شكل سراقه ( از بزرگان ) نمودار شده بود چنين گفت : مگر تو ديروز حماسه ها نمىخواندى ، رجز خوانىها نمىكردى ؟ پس چه شد آن ادعاهاى بزرگ تو ؟ شيطان در پاسخش مىگويد : من جنگ آوران نيرومندى مىبينم كه در مقابل آنان ، ياراى مقاومت درما وجود ندارد .\r\nحارث مىگويد : نه هرگز ، در ميان دشمنان ما كسى جز گدايان و بىدست و پايان عرب كسى وجود ندارد ، و تو اى موجود ننگين چيزى جز همين اشخاص ناتوان نمىبينى ، بكله وضع ديروزى تو عوض شده است زيرا ديروز موقع لاف زدن بود ، امروز هنگام جنگ . مگر تو نبودى كه ديروز مىگفتى : من در معركهء پيكار ، آن قدر\r\n","description":"","footnote":"","page_name":" 592 ","page_number":596},
  {"content":"\r\nپايدارى خواهم كرد كه فتح و پيروزى نصيب شما گردد ؟ تو اى ملعون ازل و ابد ، ديروز فرمانده سپاه بودى ، ولى امروز ناچيز و نامرد و پست ما ديروز فريب افسونگرىهاى تو را خورديم و گام به مىدانم پيكار گذاشتيم ، تو امروز روانه گلخن و ما هيزم همان گلخن گشته‌ايم .\r\nوقتى كه حارث با شيطان ( سراقه نما ) چنين گفت ، آن مطرود بارگاه خدا از تو ببخش خشمگين گشت و دست از او كشيد . زيرا كه حارث دل او را آزرده بود .\r\nآرى دست كشيد و مشتى به سينهء حارث كوفت و از كار زار فرار كرد ، خون آن مردم ساده لوح را بر وى خاكهاى بيابان سرازير كرد .\r\nبلى ، پس از آن كه شيطان زنده ها را رهسپار ديار مرگ كرد و عالمها را ويران ساخت بالاتر و تلختر از اين همه ويرانگرىها ، اين جمله را به زبان آورد :\r\nإِنِّي بَرِيءٌ مِنْكُمْ 8 : 48 ( من از شما بيزارم ) .\r\nبياييد حقيقت ديگر را در نظر بگيريم : -\r\n\r\n( ( 4053 ) ) نفس و شيطان هر دو يك تن بوده اند\r\nدر دو صورت خويش را بنموده اند\r\n\r\nچنان كه -\r\n\r\n( ( 4054 ) ) چون فرشته و عقل كايشان يك بدند\r\nبهر حكمتهاش دو صورت شدند\r\n\r\nبه هوش باشيد و از آن چه كه در درون شما مىگذرد غفلت نورزيد ، زيرا صورت ديگرى از شيطان به نام نفس حيوانى در درون شما مشغول فعاليت است .\r\nاى انسان : -\r\n\r\n( ( 4055 ) ) دشمن دارى چنين در سرّ خويش\r\nمانع عقل است و خصم و كيش\r\n\r\nگمان مبريد كه در آن هنگام كه از فعاليت نابكارانهء نفس در يك موقعيت جلوگيرى مىكنيد ، نفس شما دست از كار خود خواهد برداشت . زيرا : -\r\n\r\nيك نفس حمله كند چون سوسمار\r\n\r\nاگر به اين سوسمار حيله گر نهيب زدى و از فعاليت او جلوگيرى كردى به سوراخى\r\n","description":"","footnote":"","page_name":" 593 ","page_number":597},
  {"content":"\r\nفرار مىكند ، اما گمان مىبريد كه راه ديگرى براى سر بر آوردن ندارد ، زيرا : -\r\n\r\n( ( 4057 ) ) در دل سوراخها دارد كنون\r\nسر ز هر سوراخ مىآرد برون\r\n\r\nآيا مىدانيد كه رفتن و مخفى شدن ديو نفس در لابلاى درون انسانى چه نام دارد ؟ خداى آفرينندهء انسان نام اين پنهان شدن و سر بر آوردن را خنوس ناميده است ، زيرا رفتن و بر گشتن اين سوسمار نفس ، مانند رفت و بر گشتن سر خار است كه دايماً با ديدن صياد در لاك خود فرو مىرود و با ايمنى از شكار سر به بيرون مىكشد ، و با همين مكرها و حيله پردازىهاست كه حتى مار را در مقابل خود ناتوان مىسازد .\r\nآخر ، اى انسان بىنوا ، اگر نفس حيوانى راه زن درونى تو نباشد ، هيچ راه زن بيرونى توانايى بر چيدن زندكيت را نخواهد داشت .\r\nآن قدرت درونى كه شهوات تو است ، دل بىچاره را اسير حرص و طمع و آفتها مىسازد ، آن نيرومندىهاى طبيعى و حيوانى تو است كه تو را دزد و تباه ساخته و راه پيروزى نيرومندان را بر تو هموار ساخته است .\r\nبرو در حديث شريف اين پند را بشنو كه معصوم فرموده است : دشمنترين دشمنان تو نفس حيوانى تو است كه در درونت قرار گرفته است . گوش به طمطراق و حماسه هاى اين دشمن درونى فرا مده . زيرا همانند شيطان است كه همواره د صدد لجاجت و ستيزه با فرزندان آدم است . اين همان شيطان است كه تو را براى به دست آوردن دنيا و تكاپو در راه تقويت خود طبيعى رهسپار عذاب ابدى نموده است ، فرو بردنت به كام مرگ ، براى او چه اهميتى دارد . او با سحر و افسون خود ، صد چندان مارهاى وحشتناك انجام مىدهد . مگر نمىدانيد كه : -\r\n\r\n( ( 4070 ) ) سحر كاهى را به صنعت كُه كند\r\nباز كوهى را چو كاهى مىتند\r\n\r\nسحر آن پديدهء شگفت انگيز ، زشتها را زيبا و زيباها را در عالم پندار زشت مىنمايد ، اين پديده مىتواند وجود آدمى را در يك ساعت به خر مبدّل بسازد و از نشان دادن يك علامت ، خرى را به مقام انسانى بالا ببرد . اين است كار سحر كه دم مىزند و در هر نفسى حقايق را واژگون مىسازد . اكنون به خود بيا ، و در درون خود\r\n","description":"","footnote":"","page_name":" 594 ","page_number":598},
  {"content":"\r\nبه سياحت بپرداز و ببين كه : -\r\n\r\n( ( 4074 ) ) اين چنين ساحر درون توست سِر\r\nانّ فى الوسواس سحراً مستمر\r\n\r\nسحرهاى درون آدميان به قدرى مرموز و در هم پيچيده است كه ساحران بيرونى در آن قلمرو جز جادو گشايان ناتوان چيز ديگرى نيستند .\r\nاما نااميد مباش هرگز يأسى به خود راه مده ، زيرا : -\r\n\r\n( ( 4076 ) ) اندر آن صحرا كه رست اين زهر تر\r\nنيز روييده است ترياق اى پسر\r\n\r\nآن ترياق شفا بخش وجدان ملكوتى تو ، در گوشه‌اى از درونت بىكار و بىاعتنا نايستاده است ، بلكه : -\r\n\r\n( ( 4077 ) ) گويدت ترياق از من جو سپر\r\nكه ز زهرم من به تو نزديكتر\r\n\r\nگفته هاى سحر آميز وساوس درون تو ، جز ويرانگرى و تباهى تو چيزى ندارد در حالى كه گفتار من ( ترياق ) هم سحر اعجاز آميز و هم نابود كنندهء سحر آن وساوس است . پيامبر ما فرموده است : كه در بيان انسانى سحرى نهفته است و چه خوش گفته است آن قهرمان الهى اما اين نه آن سحريست كه تنها افسونگرى و جادو بازىهاى ساحران را نابود مىسازد ، بلكه در حقيقت مايهء ترياق است كه بيان آدمى دارا مىباشد .\r\nاين همان بيان اولياء الله و رشد يافتگان روحى است كه از همهء اغراض نفسانى رها گشته‌اند . خلاصه از وساوس زهرآكين نفس بگريز و ترياق رهبران الهى را نوش كن .\r\nطلسم سحر نفس حيوانى را در هم شكن و از اعماق درونت راه نهانى به سوى گنج سرشار رهبران الهى باز كنيم .\r\n\r\n","description":"","footnote":"","page_name":" 595 ","page_number":599}
  ]