[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nپيامد هاى عاشور\r\nپژوهشكده تحقيقات اسلامى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nرضوى اردكانى ، ابوفاضل ، 1348 - ، گرد آورنده\r\nپيامد هاى عاشورا / گردآورنده ابوفاضل اردكانى ؛ تهيه كننده پژوهشكده تحقيقات اسلامى نمايندگى ولى فقيه در سپاه - - قم : زمزم هدايت ، 1384 .\r\n336 ص .\r\n27000 ريال : ISBN 964 - 8769 - 41 - 9\r\nفهرستنويسى بر اساس اطلاعات فيپا .\r\nچاپ قبلى : منبع ، 1380 .\r\nكتابنامه : ص . [ 329 
  ] - 336 ؛ همچنين به صورت زير نويس .\r\n1 . عاشورا - - نتايج و تأثيرات . 2 . واقعه كربلا ، 61 ق . - - نتايج و تأثيرات . 3 . حسين بن على ( ع ) ، امام سوم ، 4 - 61 ق . الف . سپاه پاسداران انقلاب اسلامى ، نمايندگى ولى فقيه ، پژوهشكده تحقيقات اسلامى . ب . عنوان .\r\n9 پ 6 ر / 76 / 41 BP\r\n9534 / 297\r\n1384\r\nكتابخانه ملى ايران\r\n23338 - 84 م\r\nنام كتاب : پيامد هاى عاشورا\r\nموضوع : آثار و قيام هاى نشأت گرفته از عاشورا\r\nتهيه كننده : پژوهشكدهء تحقيقات اسلامى نمايندگى ولى فقيه در سپاه\r\nگردآورنده : سيد ابوفاضل اردكانى\r\nحروفچينى و صفحه آرائى : پژوهشكدهء تحقيقات اسلامى\r\nناشر : انتشارات زمزم هدايت\r\nچاپ و صحافى : زيتون\r\nچاپ : چهارم\r\nسال انتشار : بهار 1387\r\nشمارگان : 3000\r\nقيمت : 2700 تومان\r\nشابك : 9 - 41 - 8769 - 964\r\nقم ، خيابان شهيد فاطمى ( دورشهر ) ، نبش فاطمى 3 ، پلاك 81 تلفكس 7730735 - 0251\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nپيشگفتار\r\nايران اسلامى يگانه كشور شيعى است كه رويدادهاى اجتماعى آن پيوسته از نهضت خونين حسينى تأثير پذيرفته است . فرهنگ مردم ايران با پيام عاشورا پيوندى ناگسستنى خورده و سيماى حقگرا و ستم ستيز سرور شهيدان - حسين بن على عليهما السلام - بر لوح دلشان نقشى نازدودنى دارد . امام حسين عليه السلام براى مردم اين سرزمين الگوى آزادگى است و در ديدگاهشان چنان جايگاهى دارد كه زيارت بارگاه آن حضرت آرزوى هميشگى آنان بوده و هست .\r\nانقلاب طاغوت برانداز اسلامى ايران نيز ريشه در عاشورا دارد و در دوران مبارزه با رژيم سرسپردهء استكبار ، سيدالشهدا و يارانش بزرگ‌ترين و پرجاذبه‌ترين اسوه‌هاى پايدارى ، ايثار و شهادت‌طلبى بوده‌اند ؛ و در اين ميان ، سپاه پاسداران به عنوان حافظ دستاوردها و . . . ارزشهاى انقلاب ، پرچمدار راه خونين حسين عليه السلام است و پاسدارى از دين و جانبازى در راه خدا و سنگربانى از ارزش‌هاى دينى شعار جاويدان اين نهاد انقلابى است .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nتلاش اين نهاد در راستاى مأموريت خطيرش تنها به صحنه‌هاى جبهه و جنگ محدود نيست . بلكه در عرصه‌هاى فكر و فرهنگ نيز گسترش مىيابد . بخشى از تلاش‌هاى فرهنگى اين نهاد در پژوهشكده تحقيقات اسلامى انجام مىپذيرد و اين پژوهشكده نيز بخش عمده‌اى از فعّاليّت‌هايش را به موضوع امام‌حسين عليه السلام و عاشورا اختصاص داده است كه محورهاى زير را شامل مىگردد :\r\n1 - كتاب‌شناسى امام‌حسين عليه السلام شامل كتابنامه و كتابشناسى تاريخى .\r\n2 - تدوين مجموعهء موضوعى دربارهء امام حسين عليه السلام و قيام آن حضرت .\r\n( در حدود بيست موضوع )\r\n3 - احياء آثار ارزنده مربوط به امام‌حسين عليه السلام از طريق ترجمه ، تصحيح و تحقيق .\r\n4 - تهيّه نرم افزارهاى علمى دربارهء امام‌حسين عليه السلام .\r\nكتابى كه اكنون پيش روى شما است ، گزارش و تحليل قيام‌ها و خيزش‌هاى انقلابى منبعث از واقعهء عاشورا تا پايان عصر اموى است كه به قلم نويسندهء گرامى جناب حجةالاسلام و المسلمين سيد ابوفاضل رضوى اردكانى تدوين شده است . اميدواريم رهتوشه‌اى براى پويندگان راه امام شهيدان و سرور آزادگان بوده باشد .\r\nپژوهشكده تحقيقات اسلامى\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\n. . . مقدّمه\r\nدر سال شصت هجرى قمرى ، دوران ننگين حكومت معاويه با مرگ او به پايان رسيد و زمام حكومت به دست پست‌ترين چهرهء اموى ، يعنى يزيد ، فرزند نابكار معاويه افتاد . يزيد در سال بيست و ششم ه . ق متولد شد و در سال شصت و چهار هجرى به هلاكت رسيد . « 1 » بعضى نيز مرگ او را در سنّ سى و سه سالگى و در حوارين دمشق گفته‌اند . « 2 » آغاز حكومت او سال شصت و مدت حكومتش سه سال و هشت ماه ، هشت روز كم بود . « 3 »\r\nاز جمله جنايات معاويه بر اسلام و مسلمانان ، تحميل فرزند جوان و بىدين و جنايتكارش ، يزيد ، به مسلمانان بود . معاويه در اواخر عمر خود ، با تطميع و تهديد ، براى يزيد بيعت گرفت و او را به عنوان وليعهد به مردم معرفى كرد . « 4 »\r\n\r\n\r\n","description":"","footnote":"\r\n( 1 ) - تاريخ الخلفاء ، جلال الدين سيوطى ، ص 197 ، 205 ، 209 .\r\n( 2 ) - مروُج الذّهب ، على بن حسين مسعودى ، ج 3 ، ص 53 .\r\n( 3 ) - الكامل فىالتاريخ ، ج 4 ، ص 125 ؛ البداية و النهاية ، ابن كثير ، ج 8 ، ص 149 ، 229 ؛ مروج‌الذّهب ، ج 3 ، ص 53 .\r\n( 4 ) - تاريخ الخلفاء ، ص 197 و 205 - 206 .\r\n","page_name":" 15 ","page_number":15},
  {"content":"\r\n\r\nمرگ معاويه بارقهء اميدى براى مسلمانان بود كه خود را از سلطهء دودمان اموى كه از آغاز تا انجام اين حكومت ، نسبت به اسلام ، پيامبر صلى الله عليه و آله و اهل‌بيت او عليهم السلام عناد و كينه داشتند و كم‌ترين صلاحيّتى براى زعامت و رهبرى جهان اسلام در وجودشان نبود ، بيرون آورند . در اين زمان بود كه تمام چشم‌ها و اميدها به سوى خاندان و وارثان پيامبر صلى الله عليه و آله دوخته شد . در آن عصر آنان شخصيّتى والاتر از امام‌حسين عليه السلام ، سبط گرامى رسول خدا صلى الله عليه و آله سراغ نداشتند . او نيز برحسب وظيفه و براى اداى تكليف ، آمادهء قيامى باشكوه شد .\r\nقيام امام‌حسين عليه السلام در آغاز سال 61 ه . ق در سرزمين كربلا به وقوع پيوست . تاريخ ، ماجراى اين انقلاب را ثبت كرده است . اين قيام جهان اسلام را چنان تكان داد و تحّولى عظيم در مسلمانان به وجود آورد كه علاوه بر ابعاد مهمّ و نتايج ثمربخش آن كه تا قيامت به عنوان حماسه‌اى بزرگ و جاويد باقى خواهد ماند ، سير تاريخ اسلام ، بلكه بشريّت را نيز تغيير داد و حق و باطل را از هم جدا ساخت .\r\nاين نكته قابل توجّه است كه تمام نهضت‌هاى به حقّى كه در جهان اسلام پس از شهادت امام‌حسين عليه السلام به وجود آمده ، خمير مايهء اصلىاش ياد و خاطرهء قيام عاشورا و شور و شعورهاى ناشى از آن بوده و خواهد بود .\r\nحادثه عظيم عاشورا همانند مشعلى فروزان ، فراراه تاريخ اسلام مىدرخشد و عامل بيدارى مسلمانان و الهام بخش همه نهضت‌هاى رهايى بخش و اصيل اسلامى است امّا به حق مىتوان ادعا كرد كه تشيّع به عنوان مكتبى اصيل و نشأت گرفته از اساس اسلام پس از قيام امام‌حسين عليه السلام حالت\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nتشكّل به خود گرفت و تا آن زمان ، در مقابل قدرت‌هاى وقت ، به عنوان يك ايدئولوژى و مكتب مهمّ اسلامى مطرح نبود . پس از انقلاب خونين عاشورا ، چنان حق و باطل از هم جدا شده و جناح‌ها و خطوط روشن گرديد كه براى مسلمانان شكّى باقى نماند كه اگر حقّانيّتى هست - كه هست - ، در اين مكتب و تفكّر است . گرايش به اهل بيت پيامبر صلى الله عليه و آله و « عترت » ، كه در حقيقت ، متمم اصلى اسلام پس از كتاب خدا بود ، بعد از حادثهء عظيم عاشورا متبلور شد و مردم دريافتند كه اسلام حقيقى در خاندان پيامبر است و آنان به خلافت و زعامت سزاوارترند . از آن پس ، نهضتهاى مهمّ سياسى شيعه به عنوان يك مكتب و تشكّل انقلابى و اعتقادى در ميان مسلمين مطرح شد .\r\nعمق جنايات دشمنان قسم خوردهء اسلام در حادثهء عاشورا مشهود گشت و آغاز بيدارى ملّت اسلام گرديد . بنا بر شهادت تاريخ ، خون مقدّس امام‌حسين عليه السلام و يارانش ، كه به ناحق در سرزمين كربلا ريخته شد ، آب حياتى بود كه در كالبدهاى خشك و مأيوس دويدن گرفت ، و منشأ قيام‌ها و نهضت‌ها شد و از آن به بعد ، مبارزات شيعه آغاز گرديد . جوشش خون سيدالشهدا عليه السلام در تداوم گريه‌هاى حضرت زهرا عليها السلام و شهادت امامان على و حسن عليهما السلام ، زمينهء توسعه و تعميق سطح آگاهى مردم را فراهم ساخت و به تدريج ، اذهان را روشن كرد و راه را بر فعاليت‌هاى علمى و فرهنگى امامان بعدى و قيام‌هاى ضدّ استبدادى گشود .\r\nبنابراين ، قيام مقدّس عاشورا و حادثه خون‌بار كربلا را ، كه خود نقطهء اوج حركت افشاگرانه و هدايتگرانهء مستمرّ اهل‌بيت عصمت عليهم السلام طى پنجاه\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nسال پس از رحلت پيامبر صلى الله عليه و آله بود ، مىتوان اساس و ريشهء همهء نهضت‌هاى حق طلبانه دانست . قيام توّابين ، قيام حرّه ، قيام مكّه ، قيام مختار ، قيام زيد بن على عليه السلام ، قيام يحيى ، قيام بنىالحسن ، قيام فخ ، و تمام حركت‌ها و قيام‌هاى حق‌طلبانه در عصر ائمّهء اطهار عليهم السلام و پس از آن‌ها مايه‌اى از نام « حسين عليه السلام » داشت و به نام انتقام از خون شهداى عاشورا ، در مقابل بنىاميّه و ديگر خلفاى جور به وجود آمد .\r\nقيام عاشورا مهم‌ترين پديدهء تاريخى پس از ظهور اسلام بود كه پيامدهاى مهمّى در برداشت و ما در اين كتاب ، در حدّ لازم به آن مىپردازيم . مهمترين اثرات اين قيام تاريخى عبارت است از :\r\n1 - مشخّص شدن جبههء حق و باطل ؛\r\n2 - افشاى چهرهء ضدّاسلامى مدّعيان خلافت پيامبر ، به‌خصوص شناخت ماهيّت حكومت امويان و اظهار تنفّر و انزجار عمومى مردم از نظام حاكم ؛\r\n3 - انزواى سياسى حكّام جور ؛\r\n4 - اختلاف و پراكندگى ؛\r\n5 - گرايش مردم به مكتب اهل بيت عليهم السلام و اعتماد به حقّانيّت‌آنان و احياى اين مكتب ؛\r\n6 - تشكّل شيعه به عنوان يك مكتب عظيم سياسى ، انقلابى در برابر جريانات سياسى ؛\r\n7 - واكنش در برابر دستگاه خلافت به شكل فردى و دسته جمعى ؛\r\n8 - ندامت و پشيمانى عامّه به دليل يارى نكردن امام‌حسين عليه السلام و تنها گذاشتن او ؛\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n9 - حركت‌هاى سياسى و قيام‌هاى خونين و انتقام‌گيرى از دشمنان اهل بيت عليهم السلام ؛\r\n10 - ايجاد تزلزل در ميان دولتمردان حكومت اموى و سقوط جناح سفيانيان ؛\r\n11 - سقوط دولت خودكامهء امويان و آغاز عصر جديدى در تاريخ اسلام ؛\r\nلازم به توضيح است سرفصل‌هاى اين كتاب ، مواردى است كه به طور مستقيم يا غير مستقيم با پيامدهاى سياسى ، اجتماعى و فرهنگى قيام عاشورا مرتبط مىشود ؛ امّا با توجّه به اين كه محور اين نوشتار عمدتاً پيامدهاى سياسى واقعهء عاشورا بخصوص بعد از خيزش‌هاى انقلابى و نهضت‌هاى انتقام جويانه و شورش‌هاى مردمى بر ضدّ دستگاه جنايتكار اموى است ، بحث و تحقيق در دو بعد ديگر يعنى ابعاد فرهنگى و اجتماعى شايسته نگارش كتابى ديگر مىباشد .\r\nبه هر روى ، ما در طرح مباحث ، به بازتاب قيام عاشورا در ميان مردم آن عصر به ويژه ، مراكز مهمّ اسلامى همچون حجاز ، عراق ، شام و ايران خواهيم پرداخت . و در پايان به اين نتيجه مىرسيم كه ضربات كوبندهء نهضت‌ها بر پيكرهء حاكمان اموى و قدرت يافتن شيعه به عنوان انقلابىترين جناح جامعهء اسلامى در اواخر قرن اوّل ، به عنوان مشعل‌دار حرّيت و حاميان اسلام راستين در شرق و غرب و شمال و جنوب جهان اسلام ، موجب سقوط امپراتورى غاصب اموى و قيام يافتن حاكميّت غاصبانهء آنان در اوايل قرن دوم هجرى گرديد . اصلىترين عامل اين سقوط ، قيام‌هاى برخاسته از\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nنهضت عاشورا بود . اميد است كه اين اثر مورد قبول ولىاللَّه اعظم ، منتقم حقيقى و خونخواه مظلومان واقع شود و خدمتى ناچيز به ساحت مقدّس حضرت سيدالشهدا عليه السلام و ديگر شهداى گرانقدر عاشورا و شهداى خاندان پيامبر اسلام باشد .\r\nو ما توفيقى الا باللَّه عليه توكلت و اليه انيب\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\nفصل اول : پيامدهاى مهمّ حادثهء عاشورا\r\n\r\n","description":"","footnote":"","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\n\r\n1 - بيدارى مسلمانان\r\nشهادت امام حسين عليه السلام جامعهء اسلامى را تكان شديدى داد و با دميدن روح مبارزه و فداكارى در كالبد آنان ، حصار بىتفاوتى و در خود فرو رفتگى را ، كه رژيم منحوس اموى ، به دور آنان كشيده بود ، درهم فرو ريخت .\r\nاز پس اين حادثهء دلخراش ، جامعه دريافت كه حق با اهل‌بيت پيامبر صلى الله عليه و آله است و دولت مخالف آن‌ها نه تنها به اصول و ارزش‌هاى اسلامى پايبند نيست ، بلكه رژيمى سفّاك و مستبد است كه مىخواهد جامعهء اسلامى را به جاهليّت نخستين برگرداند . « 1 » از اين رو ، موجى از تنفّر عليه دستگاه حكومتى و عاملان آنها ايجاد شد و شيعيان به خود آمدند و از اين‌كه فرزند پيامبر خدا صلى الله عليه و آله را يارى نكرده بودند ، به شدّت پشيمان شدند به تدريج ، موج بيدارى سراسر جامعهء اسلامى را فرا گرفت و زمينهء نهضت توّابين ، قيام حرّه و ديگر قيام‌ها فراهم گشت . « 2 »\r\n\r\n2 - سرمشق بزرگ\r\nدرحقيقت ، مىتوان اذعان كرد كه قيام عاشورا سرفصل مبارزات حق طلبانهء شيعه بوده است . دكتر ابراهيم بيضيون مىنويسد :\r\n\r\n\r\n","description":"","footnote":"\r\n( 1 ) - ثورة الحسين ، محمد مهدى شمس الدين ، ص 256 .\r\n( 2 ) - تاريخ ابن خلدون ، عبدالرحمن بن محمد ، ج 3 ، ص 172 .\r\n","page_name":" 23 ","page_number":23},
  {"content":"\r\n\r\nاين قيام دلاورانه سرفصل تازه‌اى در پيكار شيعه گشود كه تا روزگاران دراز ، با جان‌بازىها و فداكارىهاى شيعيان ادامه يافت . « 1 » . . . آرى ، شهادت دلخراش حسين عليه السلام نتايج مهمّى در تاريخ عراق و دولت اموى به بار آورد و شيعه نسبت به شكست خود در كربلا ، احساس گناه كرد . نظام اموى شتابان در فرونشاندن اثرات اين فاجعه كوشيد . بدون شك ، يزيد نخستين مسؤول كشتار كربلا بود . وى با كوته بينى و كج‌انديشى ، چنين جنايتى را مرتكب شده بود و همين حادثه علت شكست او در خلافتش بود ؛ خلافتى كه معاويه براى حفظ آن سخت كوشيد . معاويه به او سفارش كرده بود كه با حسين درگير نشود ، ولى يزيد نسنجيده خط بطلان بر سفارش پدر كشيد .\r\nديرى نپاييد كه رژيم اموى ثمرهء كشتار كربلا را به صورتى غير منتظره به چشم خود ديد و از ايستادگى در برابر امواج انقلاب همه جا گير عاجز ماند . « 2 »\r\nاين قيام بر همهء اقوام اسلامى تأثير گذارد سيد امير على ، مورّخ بزرگ اسلام در اين باره مىگويد :\r\nكشتار كربلا در همه قلمرو اسلام ، مايهء وحشت و بيم شد و ايرانيان را به هيجان آورد . . . . « 3 »\r\n\r\n\r\n","description":"","footnote":"\r\n( 1 ) - قيام توّابين ، ابراهيم بيضيون ، ترجمه كريم زمانى ، ص 32 .\r\n( 2 ) - قيام توّابين ، ترجمه كريم زمانى ، ص 33 .\r\n( 3 ) - مختصر تاريخ العرب ، سيد امير على ، ص 93 .\r\n","page_name":" 24 ","page_number":24},
  {"content":"\r\n\r\n\r\n3 - ايجاد روح وحدت و همبستگى در مسلمانان\r\nايجاد روح وحدت و همبستگى در ميان مسلمانان و نفوذ مكتب تشيّع در دل‌هاى آنان ، از مهم‌ترين پيامدهاى عاشورا بود .\r\nاستاد حسن ابراهيم حسن ، مؤلّف تاريخ اسلام مىنويسد :\r\nكشته‌شدن امام‌حسين عليه السلام در تهييج شيعيان و وحدت بخشيدن به آن‌ها تأثير بسيارى داشت . قبل از اين رخداد ، شيعيان پراكنده بودند ؛ زيرا شيعه گرى يك نظريّهء سياسى بود كه در دل پيروان خود نفوذ نكرده بود و هنگامى كه حسين كشته شد ، شيعه گرى با خون آميخته گشت و در اعماق قلوب شيعيان نفوذ كرد و عقيدهء راسخ آنان شد . « 1 »\r\nقيام عاشورا در حقيقت ، مشعل فروزانى براى شيعيان و سرمشقى براى قيام‌هاى علويان و درس بزرگى از آزادى و آزادمنشى و ثبت موقعيّت اهل بيت عليهم السلام و حقّانيّت‌آنان در ميان جامعهء اسلامى گرديد .\r\nعلّامه مقرّم مىگويد : يكى از نتايج نهضت و قيام سيدالشهدا ، حسين بن على عليهما السلام و آن مجاهدهء بزرگ ، كه فتحى روشن به دنبال خود داشت ، اين بود كه در علويان تأثير بزرگى گذارد . پس از حادثهء كربلا ، هر يك از فرزندان على عليه السلام و يا كسانى كه مذهب علوى داشتند و مىخواستند قيام و جهاد كنند ، از جهاد مقدس حسين عليه السلام سرمشق مىگرفتند .\r\nهر يك از اين گروه‌هاى مجاهد مىخواستند به نحوى خود را به آل محمد عليهم السلام نسبت دهند . اگر چه بعضى از اين‌ها در باطن ، نظرى ديگر داشتند ، امّا براى اين كه كارشان رونق گيرد ، تظاهر به طرف‌دارى از\r\n\r\n\r\n","description":"","footnote":"\r\n( 1 ) - تاريخ الاسلام ، حسن ابراهيم حسن ، ج 1 ، ص 399 .\r\n","page_name":" 25 ","page_number":25},
  {"content":"\r\n\r\nاهل بيت عليهم السلام مىكردند . تمام افرادى كه قيام كردند ، نظرشان اين بود كه بايد در جامعه عدل و حق جايگزين ستم و جور گردد .\r\nاينان مىگفتند : ما بر ضدّ دولت باطل قيام كرده‌ايم و مىخواهيم جامعهء اسلامى بداند كه حقّ آل محمد عليهم السلام غصب شده است و بايد قيام كرد و دست ستمگر را كوتاه نمود و خارهايى را كه در راه دين پيدا شده بايد زدود . انقلاب‌هاى پياپى كه در بلاد و ولايات پديد آمد ، موجب شد كه مردم رشد پيدا كنند و حق را عيان مشاهده نمايند . « 1 »\r\nاين قيام توانست نيروهاى پراكندهء شيعه را متحد سازد و زمينهء همبستگى سياسى و تشكّل و سازمان دهى آنان را فراهم نمايد .\r\nخربوطلى ، دانشمند بزرگ اسلام ، معتقد است : شهادت امام حسين عليه السلام در كربلا ، بزرگ‌ترين حادثهء تاريخى بود كه منجر به تشكّل و تبلور گروه شيعيان گرديد و سبب شد كه شيعه به عنوان يك سازمان قوى با مبادى و مكتبى سياسى و دينى مستقل ، در صحنهء اجتماع اسلام آن روز جلوه كند .\r\nدر حقيقت ، ضعف عقيدهء شيعيان كوفه ، سبب شكست ظاهرى قيام امام حسين عليه السلام شد ، با آن كه خود مردم شهر ، حضرتش را به ديارشان دعوت كرده بودند . « 2 »\r\n\r\n4 - تمايز اسلام راستين از اسلام دروغين\r\nمهم‌ترين اثر قيام كربلا تفكيك اسلام راستين از اسلام دروغين بود .\r\n\r\n\r\n","description":"","footnote":"\r\n( 1 ) - رهبرانقلاب خونين كوفه ( ترجمهء زيدالشهيد ) ، سيد عبدالرزاق موسوى ، مقرّم ، ترجمهء عزيزاللَّه عطاردى ، ص 132 .\r\n( 2 ) - انقلابهاى اسلامى ، دكتر خربوطلى ترجمه عبدالصاحب يادگارى ، ص 73 و 122 .\r\n","page_name":" 26 ","page_number":26},
  {"content":"\r\n\r\nكربلا توطئهء سقيفه را افشا كرد و غاصبان خلافت پيامبر صلى الله عليه و آله را به جامعه نشان داد و فرق بين خلافت اسلامى و سلطنت موروثى را بر مردم آشكار ساخت و توانست بسيارى از مظالمى را كه بر خاندان پيامبر صلى الله عليه و آله گذشته و جناياتى را كه بر آنان رفته بود ، برملا سازد . افكار عامّه را چنان حركت داد كه بسيارى از مردم فهميدند ريشه‌هاى انحراف جامعهء اسلامى از كجا بوده و حق كشىها از كجا شروع شده است . علّامه شهيد سيد حسن شيرازى مىگويد :\r\n. . . امام‌حسين عليه السلام به پا خاست و از جان عزيز خود در راه اسلام گذشت و بر بلا صبر نمود تا آن كه عاقبت ، همان گونه كه خودش خبر داده بود ، شهيد شد . امّا در تحقّق بخشيدن به هدف خود پيروز گرديد ؛ زيرا توانست با عمل خود ، حساب اين خلافت انحرافى را از اسلام جدا كند و پرده از روى واقعيّت عنصر اموى بردارد كه مردم متوجّه شوند خلافت بنىاميّه يك حكومت جاهلى است كه لباس اسلام بر تن پوشيده و جنگ بنىاميّه با امام‌حسين عليه السلام دنبالهء همان جنگهاى خونينى است كه اين عنصر جاهلى از اول به منظور خاموش ساختن نور خدا در روى زمين برمىانگيخته است كه ابتداى آن جنگ بدر بوده است .\r\nبدين ترتيب ، مردم دريافتند كه حكومت اموى ، يك نوع سلطنت ظالمانه است كه هيچ ربطى به اسلام ندارد و رفتار آن را به حساب اسلام نبايد گذاشت . و با اين فداكارى ، حقيقت اسلام را از آلودگى به لوث جنايات عنصر اموى ، كه از نظر افكار عمومى مسلمين يك حكومت اسلامى شناخته شده بود ، حفظ كند . و براى هميشه ثابت\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nكرد كه خليفة اللَّه و جانشين رسول‌خدا صلى الله عليه و آله هر كس نيست كه بر تخت خلافت بنشيند . . . .\r\nبر اثر قيام امام‌حسين عليه السلام ، ماهيّت حقيقى تمام خلفاى پس از حضرت ، بلكه پيش از حضرت هم كشف شد و لذا ، خلفاى ديگر از امويان و عباسيان و عثمانيان نتوانستند كارهاى نامشروع خود را به نام اسلام انجام دهند و افكار عمومى هم ، كه ديگر آنان را شناخته بودند ، كارهاى آنان را مربوط به اسلام نمىدانستند و حتى ديگر ، بدعت‌ها هم به لباس دين در نمىآمد و رفتار آنان همانند رفتار ساير پادشاهان و حكومت‌ها ، شناخته شد كه هيچ نوع ارتباطى با دين و مذهب ندارند . « 1 »\r\nاز ديگر نتايج و پيامدهاى قيام عاشورا ، اصلاح نظام حكومتى و معرفى معيار رهبرى و فرق بين خليفةاللَّه و حاكمان غاصب بود . اين قيام قدرت واقعى اسلام را نشان داد و به مردم توان تشخيص حق از باطل عطا كرد .\r\nعلّامه شهيد شيرازى در اين باب مىافزايد :\r\nاسلام در مسألهء خلافت و رهبرى ، نظرى صريح و روشن دارد و آن عبارت است از اين كه جانشين پيامبر صلى الله عليه و آله و رهبر مردم كسى است كه پيامبر در بارهء او تصريح كرده ( و واجد شرايط ) باشد . امّا پس از رحلت پيامبر ( ص ) ، اين مقياس ، كه از روح اسلام سرچشمه گرفته بود ، كنار گذاشته شد و هر كس كه رياست مسلمانان را به دست مىگرفت « خليفه اللّه » و جانشين رسول خدا صلى الله عليه و آله ناميده مىشد .\r\nعنوان « خلافت » هنگامى بيش از هر وقت ديگر خنده‌آور بود كه\r\n\r\n\r\n","description":"","footnote":"\r\n( 1 ) - الحسين ( ع ) قتيل العَبْرة ، عبدالزهراء كعبى ، ص 44 - 45 .\r\n","page_name":" 28 ","page_number":28},
  {"content":"\r\n\r\nيزيدبن‌معاويه آن را به خود بست ؛ زيرا سرسخت‌ترين دشمنان اسلام و رسالت ، مدعى جانشينى رسول خدا صلى الله عليه و آله شده بود !\r\nولى امام‌حسين عليه السلام با انقلاب مقدس خود ، تار و پود اين نقشه‌ها و فريب كارىها را از هم گسست ، و افكار عمومى مسلمين را در مورد رهبرى جهان اسلام - كه از آن به « خلافت » تعبير مىشود - دوباره به مقياس صحيح بازگردانيد و ثابت كرد كه خليفهء رسول خدا صلى الله عليه و آله كسى است كه رسول خدا صلى الله عليه و آله او را صريحاً تعيين كرده است . امّا كسانى كه با زور شمشير ، رياست مسلمانان را به عهده گرفته‌اند « رئيس » هستند ، [ امّا 
  ] « خليفه » و « جانشين پيامبر ( ص ) » نيستند ، و چه بسيار فرق است ميان « رئيس مسلمانان » و « خليفهء مسلمين » .\r\nو لذا ، تأثير انقلاب حسين عليه السلام بر معنويّات عباسيان و عثمانيان كم‌تر از تأثيرى نبود كه روى معنويّات امويان گذاشت ؛ زيرا انقلاب عاشورا قدرت معنوى تمام خلفاى جور را به طور مساوى از بين برد و پرده از روى حقّه‌ها و تزويرهاى آنان برداشت و به همين جهت بود كه تمام خلفاى جور يكسان با امام حسين عليه السلام مىجنگيدند و حتّى عباسيان كه سرير خلافت را به عنوان طرف‌دارى از امام‌حسين عليه السلام از چنگ بنىاميّه درآوردند تا بر كرسى خلافت نشستند ، جنگ با امام‌حسين عليه السلام را آغاز كردند و اگر چه دستشان به خود امام‌حسين عليه السلام نمىرسيد ، ولى به قبر حضرتش و زايران او و فرزندان و شيعيانش دست‌رسى داشتند و لذا ، هر گاه بنايى روى قبر حضرت سرپا مىشد ، آن‌را خراب مىكردند و هر جا كه پرچمى براى\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nزايران قبرش بلند مىشد ، آن را پراكنده مىساختند و هر جا كه از او و فرزندان حضرت اسمى بر سر زبان‌ها مىافتاد آن را نابود مىساختند و هر جا كه از طرف‌داران و شيعيان حضرتش صدايى بلند مىشد ، در حلقومشان خفه مىكردند . « 1 »\r\nتاريخ شيعه آكنده از مبارزات مداوم و بىامان و نهضت‌ها و قيام‌ها عليه حكّام خودكامه و ظالم است . شيعه هيچ‌گاه در طول تاريخ ؛ سنگر مبارزه را ترك نكرده و همواره شعار عدالت و امامت را به عنوان اصيل‌ترين پيام وحى ، به دوش كشيده و تا تحقّق نهايى اين دو اصل ، مبارزه با همهء قدرت‌هاى مانع و حكومت‌هاى ظالم و براندازى هر نوع ستم اجتماعى را فرض و بخش اجتناب‌ناپذير ايمان خود قرار داده است . « 2 »\r\nقيام عاشورا حتى علما و دانشمندان منصف و مطّلع اهل سنت را به اظهار حقايق و موضع‌گيرى صريح كشاند و معيار حق و باطل را مشخص نمود .\r\nمورّخ و دانشمند معروف اهل تسنّن ، الوردى ، در اين مورد مىگويد :\r\n. . . شيعيان نخستين كسانى هستند كه تفكّر انقلابى و پرچم قيام را در اسلام بر ضدّ طغيان به دوش كشيدند و همواره نظريّات شيعه روح انقلاب را با خود همراه داشت . عقيده به امامت ، كه شيعه بدان سخت ايمان داشت ، آن‌ها را به انتقاد واعتراض نسبت به هيأت‌هاى حاكمه و بالأخره ، جبهه‌گيرى در برابر آن‌ها وا مىداشت و اين حقيقت در سراسر تاريخ شيعه مشهود است .\r\n\r\n\r\n","description":"","footnote":"\r\n( 1 ) - الحسين عليه السلام قتيل العَبرة ، عبدالزهراء كعبى ، ص 44 - 45 .\r\n( 2 ) - انقلاب اسلامى و ريشه‌هاى آن ، عميد زنجانى ، ص 121 - 122 .\r\n","page_name":" 30 ","page_number":30},
  {"content":"\r\n\r\nبه عقيدهء شيعه ، هر حكومتى غاصب و ظالم است ، به هر شكل و در هر قالبى كه باشد مگر آن كه امام معصوم يا نايب او زمام حكومت را در دست گيرد . به همين دليل بود كه شيعه در طول تاريخ ، به طور مداوم ، در يك جريان انقلابى مستمر به سر مىبرند ؛ نه آرام مىگرفتند و نه آن را رها مىكردند . « 1 »\r\n\r\n5 - درس جهاد و شهادت\r\nقيام عاشورا درس دين‌باورى ، ايثار ، شجاعت ، شهامت ، فداكارى ، جهاد در راه خدا ، امر به معروف و نهى از منكر و روحيّهء ستيزه‌جوئى و پرخاش‌گرى و جسارت در مقابل حكّام جور را در مسلمانان ايجاد نمود و پيروان مكتب اهل بيت عليهم السلام را به عنوان سرسخت‌ترين حاميان دين پيامبر صلى الله عليه و آله جلوه گر ساخت .\r\nمبارزان و رهبران شيعه در تاريخ جنبش‌هاى حركت‌آفرين خود ، صحنه‌هاى اعجاب‌آميزى از رشادت ، شجاعت ، دليرى ، فداكارى ، و ايثار خلق نمودند و هرگز بيم و ترسى از قدرت حاكم به دل راه ندادند و در برابر هيچ حكومت ظالم و سخت‌گيرى تسليم نشدند و با شيوهء رازدارى و تقيّه ، سخت‌ترين شرايط را تحمّل نمودند و در برابر موج‌هاى سهمگين و طوفان‌هاى بنيان‌كن ، با گذشتن از گذرگاه شهادت ، همواره قد برافراشته داشتند . اين ويژگيها است كه همواره شيعه را در تاريخ به عنوان نيرومندترين سازمان انقلابى اسلام ، كه از زمامداران با فرياد و پرخاش مطالبهء عدالت و استقرار ارزش‌هاى والاى اسلامى و انسانى مىنموده\r\n\r\n\r\n","description":"","footnote":"\r\n( 1 ) - انقلاب اسلامى و ريشه‌هاى آن ، عميد زنجانى ، ص 121 - 122 .\r\n","page_name":" 31 ","page_number":31},
  {"content":"\r\n\r\nاست ، جلوه گر كرده است . بهايى كه رزمندگان شيعه در تداوم خطّ سرخ انقلاب حسينى در طول تاريخ براى برافراشته داشتن اين پرچم پرافتخار داده‌اند نيز ناچيز نبوده است . در هر زمان ، مبارزى سخت‌كوش از شيعه اين پرچم را بر دوش داشته است . « 1 »\r\nسرانجام ، قبر حسين بن على عليه السلام و ديگر شهداى كربلا به عنوان پايگاه و ميعادگاه عاشقان خدا و راهيان راه اهل بيت عليهم السلام و مجاهدان فى سبيل اللَّه درآمد .\r\nبيشتر قيام‌هايى كه در دورهء بنىاميّه و حتى بنىعباس ، رخ داد زير شعار « يا لثارات الحسين » رونق و انجام گرفت . نقشهء قيام و پيمان بيعت براى آن بر مزار شهيد طف منعقد مىشد و آن مزار مقدس پايگاه مبارزان ضدّ حاكمه و كعبهء الهام آنان و ميعادگاه و پيمان‌گاهشان بود . « 2 »\r\n\r\n6 - پيروزى خون بر شمشير\r\nقيام عاشورا نشان داد كه خون بر شمشير پيروز است و اين شعار به عنوان يك ويژگى ماندگار در تاريخ اسلام به يادگار خواهد ماند .\r\nسيدجعفر شهيدى مىنويسد :\r\n« زمان ، جنايتكار است ، امّا جنايت پيشه نيست ؛ زمان نيز مانند تاريخ ، كه خاطرهء زمان را نگاه مىدارد ، جنايت مىكند ، امّا كم‌تر جنايتى براى مكافات مىگذارد . اگر جنايات تاريخ در مواردى حساب نشده است ،\r\n\r\n\r\n","description":"","footnote":"\r\n( 1 ) - انقلاب اسلامى و ريشه‌هاى آن ، عميد زنجانى ، ص 122 - 123 .\r\n( 2 ) - انقلاب تكاملى اسلام ، جلال الدين فارسى ، ص 862 .\r\n","page_name":" 32 ","page_number":32},
  {"content":"\r\n\r\nمكافات آن حساب دارد ؛ حساب بى نهايت دقيق .\r\nقرآن مىگويد : كافران مپندارند كه اگر به آن‌ها فرصتى مىدهيم ، اين فرصت به سود آن‌ها است . به آن‌ها فرصتى مىدهيم تا هر چه مىخواهند بكنند . سرانجام عذابى دردناك خواهند داشت . « 1 »\r\nآنان كه حسين عليه السلام را نزد خود خواندند ، به او وعدهء يارى دادند ، از فرستادهء او با چنان شور و هيجان استقبال كردند ، بيعت او را پذيرفتند ، امّا چون وقت كار شد ، به دشمن او پيوستند و براى خشنودى وى ، او را كشتند و يا آن كه هر يك از گوشه‌اى فرا رفتند و در خانه را به روى خود بستند و يا بر بلندى رفتند و بر مظلوميّت او گريستند و از خدا خواستند تا او را يارى دهد ! وقتى همه چيز پايان يافت ، خاطرشان آسوده شد و به خود گفتند كه « رسيده بود بلايى ، ولى به خير گذشت . »\r\nحكومت دمشق و دست‌نشاندهء او در كوفه هم پنداشتند پيروز گشتند ؛ حسين كه از ميان رفت ، ديگر چه كسى قدرت مخالفت با آنان را دارد ؟\r\nامّا هر دو دسته حساب يك چيز را نكرده بودند : حساب مكافات را .\r\nهيچ عملى در طبيعت بى عكس‌العمل نخواهد ماند . عكس‌العمل ممكن است فورى پديد شود و ممكن است سال‌ها يا ده‌ها سال مدّت بخواهد ، امّا بالأخره پديد خواهد شد . اين سنّت آفرينش است . اين قانون خدا است كه دگرگون نخواهد شد : ستمكار بايد به كيفر خود برسد ، خون مظلوم بايد خواسته شود . نخستين مرحلهء عكس العمل - چنان كه گفتيم - پشيمانى بود ؛ پشيمانى در سران سپاه ، پشيمانى در سربازان ، و سپس پشيمانى در حوزهء حكومت كوفه و سلطنت دمشق .\r\n\r\n\r\n","description":"","footnote":"\r\n( 1 ) - آل عمران ( 2 ) ، آيهء 178 .\r\n","page_name":" 33 ","page_number":33},
  {"content":"\r\n\r\nچندى نگذشت كه پسر زياد ، عمر سعد را خواست و گفت : آن نوشته‌اى كه دربارهء كشتن حسين به تو دادم چه شد ؟ آن را به من بده !\r\n- مگر آن نوشته تا چه وقت پيش من مىماند ؟ آن را گم كرده‌ام .\r\n- مىخواهى آن را پيش پير زنان قريش دستاويز كنى ؟\r\nيزيد گفت : راضى بودم يكى از فرزندانم كشته شود و حسين به قتل نرسد . خدا پسر مرجانه را بكشد ! چرا چنين كارى كرد ؟\r\nيزيد بى گمان ، دروغ مىگفت ، امّا مىترسيد ؛ از عكس‌العمل مىترسيد ، عكس‌العمل رفتار و كردار خود را در نخستين مجلس ديد . سالى نگذشت كه نمايندگان مدينه چون [ از 
  ] نزد وى برگشتند ، به مردم خبر دادند كه آنچه در يزيد نيست نشانهء مسلمانى است .\r\nسراسر مدينه را آشوب فرا گرفت ، مردم شهر قيام كردند ، نخست امويان را از شهر راندند ، سپس خود زمام كار را به دست گرفتند ، امّا سرانجام ، سپاه شام مجدّانه دخالت كرد ، شهر را محاصره كرد و گشود ، گروه بسيار از مردم مدينه را كشت ، شهر پيغمبر را قتل عام كرد . ولى از سوى ديگر ، عبداللَّه زبير در مكّه برخاست و قدرت خود را بيش‌تر گسترد و يزيد را در واپسين سال عمر ، نگران ساخت . يزيد در سال 64 در گذشت . با مرگ او ، كوفه به كانونى از آتش تبديل شد ؛ آتش انتقام . سران شيعه نخست به فكر افتادند كه براى ستردن گناهان خود ، چون بنىاسرائيل شمشير بردارند و يكديگر را بكشند .\r\nامّا سرانجام ، فكر عاقلانه‌ترى كردند : بايد خشم خود را با كشتن ديگران تسكين دهند ، نه با كشتن خود ! از نو قتلگاه ، بلكه قتلگاه‌هاى ديگرى به راه افتاد ، امّا اين بار قربانيان آن پاكان و\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nعزيزان خدا نبودند ، دژخيمان بودند كه دست‌هايشان تا مرفق در خون آزادگان رنگ شده بود .\r\nامروز وقتى ما داستان كشتار مختار ، پسر ابىعبيده ثقفى را مىخوانيم ، اگر سرى به كتاب‌هاى حقوقى كشيده باشيم ، ممكن است چنان انتقام را تا حدّى خشن بدانيم و بگوييم چرا چنان كردند ؟ ! يكى را چون گوسفند سربريدند ، يكى را شكم پاره كردند ، ديگرى را كه تيرى به فرزندى از فرزندان حسين عليه السلام افكنده و آن جوان دست را سپر ساخته بود و تير دست و پيشانى او را شكافته بود ، همان كيفر دادند ، ديگرى را در ديگ روغن جوشان افكندند ، دست و پاى آن يكى را به زمين دوختند و اسبان را از روى او گذراندند . چنان كه نوشته‌اند تنها در يك جا ، دويست و چهل و هشت تن را ، كه در قتل حسين و ياران او شريك بودند ، طَعم اين گونه كيفرها چشاندند .\r\nما اين داستان‌ها را مىخوانيم و در آن ، نوعى قساوت مىبينيم ، امّا بايد دانست كه قضاوت مردم سيزده قرن بعد درباره كردار پيشنيان درست نيست . ديگر آن كه چون خشم انقلاب زبانه زد ، معيارها دگرگون مىشود . انقلاب معمولًا با خشم و قساوت همراه است ، بلكه اگر خشم با انقلاب همراه نباشد ، انقلاب نيست .\r\nشمر ، عبيداللَّه بن زياد ، عمر بن سعد ، حفص - پسر جوان او - خولى ، سنان و ده‌ها تن از سران لشكر كوفه چنين كيفرها ديدند ، امّا تاريخ به همين جا بسنده نكرد ؛ اين آخرين انقلاب و آخرين انتقام\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nنبود ، انقلابى از پس انقلاب ديگر پديدار شد . » « 1 »\r\nجلال‌الدّين فارسى مىنويسد :\r\nتداركات نظامى و قشونكشىهاى متعدّدى كه در دورهء نزديك به اين رزم براى سركوبى قيام‌هاى طرفداران اهل بيت عليهم السلام انجام گرفته حاكى از عمق مخالفت با دستگاه يزيد و عظمت اين قيام‌هاست ، چنانچه حجّاج بن يوسف ، سردار ضدّ جنبش ، لشكرهاى اعزامى پايتخت را براى اين مقصود كافى نديد و براى نخستين بار در تاريخ اسلام ، رسم نظام اجبارى را معمول كرد و پول فراوانى به عنوان جيره و مواجب در كوفه و بصره ريخت و از همين منطقه ، ده‌ها هزار نفر را با تهديد و يا تطميع ، زير اسلحه آورد . او از سركوبى يك شورش فارغ نشده ، مجبور به مواجهه با قيامى تازه مىشد ، نمايش‌هاى تهديدآميز و خفقانى كه معمول داشت ، دليل ديگرى است بر واكنش نظامى سهمگين مردمى كه به جهاد بر ضدّ تجاوز برخاسته بودند ، به خصوص يورش‌هاى عراقيان كه پى در پى و مداوم بود . گر چه تحركات مسلّحانهء آنان به واسطهء نداشتن تمركز و نارسايى امكانات ، نتوانست دستگاه حكومتى را يكباره براندازد ، امّا در تضعيف و تحليل آن نقش عمده ايفا كرد .\r\nپس از شكست هر قيام نارس ، اسيران به بدترين وضع و با نهايت اهانت ، اعدام مىشدند و يا به زندان‌هاى پرگنجايشى كه به همين منظور ساخته بودند و سابقه‌اى نداشت ، مىافتادند . گاه زنان و\r\n\r\n\r\n","description":"","footnote":"\r\n( 1 ) - پس از پنجاه سال پژوهشى تازه پيرامون قيام حسين عليه السلام ، سيد جعفر شهيدى ، ص 194 .\r\n","page_name":" 36 ","page_number":36},
  {"content":"\r\n\r\nكودكان انقلابيّون را براى مرعوب ساختن ديگران زندانى مىكردند ، وسعت اين زندان‌ها و كثرت زندانيان خود دليل ديگرى است بر ژرفاى ضدّيّت تودهء مسلمانان با دربار اموى . در اين دوره ، مبارزهء خونين ضدّ اموى يك لحظه متوقف نشد و مدت‌ها حكّام و مردم ، هر دو را مشغول داشت ، به طورى كه مردم هر وقت در مسجد و يا كوچه و بازار و مجلس به هم مىرسيدند ، جز گزارش اين مبارزات و مخالفت‌ها سخنى بر زبان نمىآوردند ، سخن همه از اين بود كه ديروز چه كسى را اعدام كرده‌اند و امروز كه را به دار مىآويزند ، فلانى را چگونه زدند يا سر بريدند يا پيش از اعدام چگونه شكنجه كردند ؟\r\nآورده‌اند كه در دورهء استاندارى حجّاج بن يوسف در كوفه ، يكصد و بيست هزار تن به كشتن رفته‌اند و هنگام مرگش رقم زندانيان به پنجاه هزار مرد و سى هزار زن و دختر مىرسيده است .\r\nاين‌ها همه بر نتايج شگرف و آثار عظيم و درخشان قيام طف دلالت دارد ؛ چرا كه نتيجهء قطعى آن بود . « 1 »\r\nاين‌ها همه از پيامدهاى قيام عاشورا است .\r\n\r\n7 - عظمت يافتن مكتب تشيّع\r\nاين قيام خونين نه تنها مورد اعجاب و تحسين مورخان اسلام واقع گرديد ، بلكه مستشرقان و بعضى اسلام شناسان اجنبى نيز آن را حركتى عظيم و تحسين‌برانگيز دانستند .\r\nپرفسور براون مىگويد :\r\n. . . گروه شيعه يا طرفداران على عليه السلام به قدركافى ، هيجان و از خود\r\n\r\n\r\n","description":"","footnote":"\r\n( 1 ) - انقلاب تكاملى اسلام ، ص 862 - 863 .\r\n","page_name":" 37 ","page_number":37},
  {"content":"\r\n\r\nگذشتگى نداشتند . امّا پس از رخداد عاشورا ، كار دگرگون شد - تذكار زمين كربلا ، كه به خون فرزند پيامبر آغشته بود و يادآورى عطش سخت وى و پيكرهاى نزديكانش كه در اطراف او روى زمين ريخته بودند ، كافى بود كه عواطف سست‌ترين مردم را به هيجان در آورد و روحها را غمگين كند ، چنان كه نسبت به رنج و خطر حتى مرگ ، بى اعتنا شوند . « 1 »\r\nاستاد نيكلسن هم مىگويد :\r\nحادثهء كربلا حتى مايهء پشيمانى و تأسف امويان شد ؛ زيرا اين واقعه شيعيان را متّحد كرد و براى انتقام حسين همصدا شدند و صداى آنان در همه جا و مخصوصاً عراق و بين ايرانيانى كه مىخواستند از نفوذ عرب آزاد شوند ، انعكاس يافت . « 2 »\r\nفيليپ حتى مىنويسد :\r\nفاجعهء كربلا سبب جان گرفتن و بالندگى شيعه و افزايش هواداران آن مكتب گرديد ، به طورى كه مىتوان ادعا كرد كه آغاز حركت شيعه و ابتداى ظهور آن روز دهم محرّم بود . « 3 »\r\n\r\n8 - تزلزل دولت اموى\r\nعلّامه مجلسى مىفرمايد :\r\nاگر خوب تأمّل كنى ، در خواهى يافت كه حسين عليه السلام خود را فداى دين جدّش كرد و اركان حكومت اموى متزلزل نشد مگر پس از عاشورا ، و كفر و گمراهى مردم ظاهر نشد ، مگر بعد از شهادت او ؛\r\n\r\n\r\n","description":"","footnote":"\r\n( 1 ) - تاريخ سياسى اسلام ، حسن ابراهيم حسن ، ترجمهء ابوالقاسم پاينده ، ج 1 ، ص 3652 .\r\n( 2 ) - همان .\r\n( 3 ) - تاريخ العرب ، فليپ حتى ، قسم 3 ، ص 251 .\r\n","page_name":" 38 ","page_number":38},
  {"content":"\r\n\r\nطبيعى است اگر حسين عليه السلام كوتاه مىآمد و قيام نمىكرد ، نتيجه‌اى جز تقويت حكومت امويان نداشت و حقّ و باطل بر مردم مشتبه مىشد و پس از چندى ، دين نابود و آثار هدايت مندرس مىشد . « 1 »\r\nايشان سپس مىافزايد :\r\nمعاويه با آن همه عداوت و دشمنىاش با اهل‌بيت عليهم السلام مردى سياستمدار و مكّار و دورانديش بود و مىدانست كه جنگ علنى با اين خانواده و كشتن آنان سبب مىشود كه مردم متوجّه آنان شوند و در نتيجه ، موجب سقوط دولتش و روگردانى مردم مىگردد . بنابراين ، با آنان مدارا مىكرد ؛ با امام حسن عليه السلام صلح نمود و متعرّض امام‌حسين عليه السلام نشد ، در وصيّتش به فرزندش ، يزيد ، نيز تأكيد داشت كه متعرّض حسين نشود ، زيرا مىدانست اين كار با نابودى دولتش همراه خواهد بود . « 2 »\r\nو چنين شد ؛ زيرا پس از فاجعهء عاشورا و انعكاس اخبار آن در مراكز مهمّ اسلامى ، مردم از حكومت بنىاميّه رو گردان شدند ؛ در شام و دمشق ، مركز حكومت اموىها ، كه حدود نيم قرن زير بمباران تبليغاتى معاويه ، بود با آن كه مردم ديدگاهى دگرگون نسبت به خاندان پيامبر صلى الله عليه و آله داشتند و حتّى براى ورود اسراى اهل‌بيت عليهم السلام و سرهاى شهدا به دمشق ، شهر را آذين‌بندى كرده بودند و اين پيروزى را به همديگر تبريك مىگفتند ، امّا پس از توقف چند روزهء خاندان پيامبر و اسراى كربلا در دمشق ، به ويژه پس از نطق افشاگرانهء امام سجّاد عليه السلام و حوادثى كه در آن‌جا پيش آمد ، وضع به حدّى دگرگون شد كه حتى يزيد ، خود را از جناياتى كه\r\n\r\n\r\n","description":"","footnote":"\r\n( 1 ) - بحارالانوار ، محمد باقر مجلسى ، ج 45 ، ص 99\r\n( 2 ) - همان ، ص 100 .\r\n","page_name":" 39 ","page_number":39},
  {"content":"\r\n\r\nنسبت به امام‌حسين و اهل‌بيت پيامبر صلى الله عليه و آله كرده بود ، تبرئه مىكرد و آن را به گردن ديگران مىانداخت و همين تحوّل سبب شد كه هر چه زودتر خاندان پيامبر صلى الله عليه و آله را به مدينه برگرداند .\r\nبه موجب روايتى كه طبرى آورده ، يزيد در آغاز از شهادت امام‌حسين عليه السلام خوشحال گشت ، ولى با پديدار شدن نتيجه و اثر آن نادم شد « 1 » و مىگفت :\r\nبا كشته شدن حسين عليه السلام ، مسلمانان دشمن من شده و كينه‌ام را به دل گرفته‌اند . مردم ، كه كشته شدن حسين عليه السلام را به دست من گناهى عظيم مىدانند ، همه از نيكوكار گرفته تا بدكار ، نسبت به من كينه مىورزند . « 2 »\r\nچيزى نگذشت كه هيأت حاكمهء اموى از خواب و خيال به در آمد و نقشه‌اى را كه موفقيت‌آميز مىپنداشت ، به زيان خويش يافت و پس از ارزيابى نتايج حاصل شده ، به اشتباه فاحش خود پى برد . تأثيرى كه تلاش خصمانهء يزيد در افكار عمومى بر جاى گذاشت ، بيش از همه ، خود او را نگران كرده بود ؛ زيرا به روشنى مىديد كه حتى هواخواهان سابق دربار اموى نيز از او برگشته و نسبت به دودمان پيامبر صلى الله عليه و آله احساسات مشفقانه يافته‌اند . با اين حال ، وضع عاطفى و فكرى ساير طبقات و دسته‌ها معلوم است .\r\nبرترى شيوهء عقيدتى سياسى سيدالشهدا بر شيوهء نظامى يزيد بر سران بنىاميّه پوشيده نماند ؛ ديرى نگذشت كه همه فهميدند پيروزى با سيدالشهدا بوده ، نه با يزيد . آثار و نتايج جهاد مرامى - سياسى امام عليه السلام با\r\n\r\n\r\n","description":"","footnote":"\r\n( 1 ) - تاريخ الخلفاء ، ص 208 .\r\n( 2 ) - تاريخ طبرى ، محمد بن جرير ، ج 5 ، ص 506\r\n","page_name":" 40 ","page_number":40},
  {"content":"\r\n\r\nشهادت خود و يارانش ، كه به غلط ، آن را شكست نظامى پنداشته بودند ، نتيجهء ديگرى داد ؛ معلوم شد با كشتن بنىهاشم ، نتوانسته‌اند بر آن‌ها غلبه كنند و پيروزى حقيقى را نصيب خويش گردانند ، چنان كه عبدالملك مروان - پادشاه معروف اموى - به حجاج ، استاندارش در حجاز ، ضمن دستورى ، توصيه كرد :\r\nمرا از خون‌هاى خاندان ابوطالب دور بدار ؛ زيرا به چشم ديدم كه ( آل حرب فرزندان ابوسفيان ) چون بر آنان تاختند ، نصرت نيافتند . « 1 »\r\nاثر جهاد امام بر افكار عمومى هم چنان هوش و حواس هيأت حاكمه را بر خود مشغول داشته و به چاره‌جويى براى ترميم خسارات و لطمات وارده واداشته بوده بنابراين ، تدابيرى اتّخاذ كردند تا اوّلًا ، دامن يزيد را از جنايات كربلا پاك نمايند و ثانياً مسؤوليّت آن را به دوش ديگرى بيفكنند ؛ زيرا به هر حال ، اين تجاوز و جنايت را مسؤولى بوده است .\r\nبدين منظور ، در دو زمينه تلاش شد : نخست براى تبرئهء يزيد و دوم براى انتقال بار مسؤوليّت جنايت از دوش او به ديگرى . به عنوان مثال ، برخى روايات تاريخى حاكى از گريه و اظهار تأسف يزيد به هنگام رسيدن كاروان اسيران و سرها است همچون اين روايت طبرى كه مىنويسد : يزيد پس از شنيدن گزارش مخفر بن شعلبه ، نگهبان كاروان اسيران ، به او دشنام داد . « 2 » يا اين روايت او كه هر دو مقصود را بر مىآورد : وقتى هيأت اعزامى ابن‌زياد گزارش طف را به يزيد داد ، اشك در چشمانش حلقه زد و گفت :\r\n« بدون كشتن حسين هم از فرمان‌بردارى شما رضايت داشتم . خدا پسر سميه ( ابن زياد ) را لعنت كند ، به خدا اگر كار وى به دست من بود ،\r\n\r\n\r\n","description":"","footnote":"\r\n( 1 ) - تاريخ يعقوبى ، ج 2 ، ص 267 .\r\n( 2 ) - تاريخ طبرى ، ج 5 ، ص 463\r\n","page_name":" 41 ","page_number":41},
  {"content":"\r\n\r\nمىبخشيدمش ، خدا حسين را رحمت كند . « 1 »\r\nجرياناتى نيز مخالف و مغاير اين مقصود در دربار يزيد رخ داده و اعمالى مناقض آن از او سر زده بود كه با يك سلسله شايعه‌پردازىها ، بعدها به صورت روايات تاريخى در آمد و سعى كردند آن‌ها را به جاى دربار يزيد ، به كاخ استاندارى ابن‌زياد نسبت دهند . به اين دليل ، در تاريخ ، به دو دسته روايت بر مىخوريم كه در محل حدوث واقعه و فاعل آن ، اختلافات متناظر است ؛ برخى آن را به يزيد نسبت مىدهند و مىگويند در شام انجام شده و برخى به ابن‌زياد نسبت داده محل انجامش را كوفه قلمداد مىنمايند ؛ مثلًا ، واقعهء چوب زدن به دندان امام‌حسين عليه السلام و اعتراض يكى از صحابه يا تابعين را هم به يزيد نسبت داده و معترض را ابوبرزهء اسلمى ذكر كرده‌اند و هم به ابن‌زياد در كوفه و معترض را زيد بن ارقم خوانده‌اند . « 2 » البته شايد هم اين كار از هر دو سر زده باشد .\r\nآنچه مسلّم است اين كه اثر قيام عاشورا دربار اموى را دچار تشتّت وتزلزل كرد و اين آغاز سقوط بود . جالب اين كه حادثهء عاشورا ، حتى بر درون قصرها و خانواده‌هاى هيأت حاكمه و عمّال آنان نيز اثر گذاشت و آن‌ها را به ستوه آورد :\r\nهنگامى كه خولى بن يزيد سر بريدهء امام‌حسين عليه السلام را به خانه آورد ، همسر او ، نوّار به عنوان اعتراض ، خانه را ترك كرد و گفت :\r\nبه خدا سوگند ، ديگر در خانهء تو نخواهم ماند . « 3 »\r\n\r\n\r\n","description":"","footnote":"\r\n( 1 ) - تاريخ طبرى ، ج 5 ، ص 460 .\r\n( 2 ) - انقلاب تكاملى اسلام ، ص 841 .\r\n( 3 ) - تاريخ طبرى ، ج 5 ، ص 455 .\r\n","page_name":" 42 ","page_number":42},
  {"content":"\r\n\r\nيحيى ، برادر مروان ، كسانى را كه در كشتار كربلا دست داشتند سرزنش كرده گفت :\r\nاز ديدار محمد صلى الله عليه و آله در قيامت محروم شديد . « 1 »\r\nمرجانه ، مادر ابن زياد ، او را سرزنش مىكرد و گفت :\r\nبدا به حالت ، اين چه كارى بود كه كردى ؟ !\r\nخولى بن يزيد از ترس همسرش ، كه از انصار و دوست‌داران خاندان پيامبر بود ، سر امام‌حسين عليه السلام را در تنور از ديد او مخفى كرد . ولى همسرش كه از اين راز آگاه شد ، گريه و شيون سر داد و كارش را تقبيح نمود و گفت :\r\nهمه زر و سيم به خانه مىآورند و تو سر فرزند پيامبر را آورده‌اى ! « 2 »\r\nهنگامى هم كه مأموران مختار براى دستگيرى وى به خانه‌اش آمدند و خولى خود را مخفى كرده بود ، همسرش با اشارهء دست ، مخفىگاه او را به مأموران مختار نشان داد تا او را دستگير كنند و به سزاى اعمالش برسانند . « 3 »\r\nآن گاه كه كعب بن جابر ، قاتل برير بن خضير - از اصحاب امام‌حسين عليه السلام - به خانه آمد ، مورد حملهء همسرش واقع شد و اين شماتت را از او شنيد كه :\r\nعليه‌فرزند فاطمه‌همدست‌شدى و استادقرآن‌دان‌را كشتى ؟ گناه بزرگى مرتكب شده‌اى ، به‌خدا ديگر باتو كلمه‌اى حرف نخواهم‌زد . « 4 »\r\nخانواده وحرم‌سراى يزيد از اين آشفتگى و تخاصم بىبهره نبود ؛ هنگامى كه اسراى اهل بيت عليهم السلام را به دربار آوردند ، زنان خاندان معاويه\r\n\r\n\r\n","description":"","footnote":"\r\n( 1 ) - تاريخ طبرى ، ج 5 ، ص 465 .\r\n( 2 ) - همان ، ص 455 ؛ انساب الاشراف ، احمد بن يحيى بلاذرى ، ج 3 ، ص 411 .\r\n( 3 ) - بحارالانوار ، ج 45 ، ص 337 ؛ تاريخ طبرى ، ج 6 ، ص 59 ؛ كامل فى التاريخ ، ج 4 ، ص 240 .\r\n( 4 ) - تاريخ طبرى ، ج 5 ، ص 432 - 433 .\r\n","page_name":" 43 ","page_number":43},
  {"content":"\r\n\r\nگريه‌كنان و نوحه‌گويان به پيشوازشان آمدند به طورى كه صداى شيون از خانهء يزيد برخاست و سه روز عزاى حسين عليه السلام را بر پا كردند . « 1 »\r\nهند ، دختر - عبداللَّه بن عامر همسر يزيد - وقتى خبر شهادت امام‌حسين عليه السلام را شنيد ، با تعجّب گفت :\r\nاين سر بريدهء فرزند فاطمه دختر پيامبر خدا صلى الله عليه و آله است ؟\r\nيزيد او را دل‌دارى داد و گفت :\r\nآرى بر او گريه كن كه او شهيدى است از خاندان بنىهاشم ابن‌زياد در كار او شتاب كرد و او را به قتل رساند . « 2 »\r\nمعاويه ( دوم ) ، پسر يزيد ، از كسانى است كه در مقام سخنگوى هيأت حاكمه ، آثار و نتايج مبارزهء طف را ارزيابى كرده و به طرز جالبى ، منصفانه بيان داشته است . او ، كه به جاى پدر بر تخت سلطنت نشسته بود ، در نخستين سخنرانى عمومى گفت :\r\nمردم ! از اين كه ما را دوست نمىداريد و از ما بدگويى مىكنيد ، بىخبر نيستيم . نياى من ، معاوية بن ابىسفيان ، با كسى كه از حيث خويشاوندى با پيامبر صلى الله عليه و آله بر او برترى داشت و در گرويدن به اسلام پيشقدم‌تر و پسر عموى پيامبر بود ، به منازعه پرداخت و مرتكب گناهانى شد كه مىدانيد . . . . پس از آن پدرم را وليعهد خود قرار داد و حال آن كه اميد خيرى به او نمىرفت پدرم عنان به هوس سپرد . . . ، ولى به مرادش نرسيد ، روزگار قدرتش به سر آمد و در گور ، اسير\r\n\r\n\r\n","description":"","footnote":"\r\n( 1 ) - تاريخ طبرى ، ج 5 ، ص 462 - 464 .\r\n( 2 ) - همان ، ص 456 .\r\n","page_name":" 44 ","page_number":44},
  {"content":"\r\n\r\nبزهكارى خويش گرديد . « 1 »\r\nابن حجر در اين باره مىنويسد :\r\nيزيدبن‌معاويه در سال شصت و چهار به هلاكت‌رسيد . فرزندى جوان و صالحى داشت كه او را وليعهد خود ساخته بود . ولى او خود را به بيمارى زد تا مرد و در ملأ عام ظاهر نشد و امامت جمعه و جماعتى به عهده نگرفت و از امور سياسى كناره گرفت و كلًّا مدّت خلافت او چهل يا شصت يا نود روز بود .\r\nاو در سن بيست و يك سالگى و يا بيست سالگى مرد و از خوبى ظاهر او همين بس كه او پس از مرگ پدرش بر منبر رفت و خطبه‌اى چنين خواند :\r\nاين خلافت ريسمان الهى بود كه جدّم معاويه به آن درآويخت و آن را از كسى كه احق و اولى و سزاوارتر بود ، يعنى على بن ابى طالب عليه السلام ، ربود و بر شما مسلّط شد تا مرگش رسيد و در جايگاه ابديش در حالى كه به گناهش آلوده بود ، آرميد و سپس اين خلافت را به پدرم يزيد واگذار كرد و حال آن كه او اهل آن نبود ، او با فرزند دختر پيامبر صلى الله عليه و آله به منازعه پرداخت و خداوند عمرش را كوتاه و نسلش را قطع كرد و او هم با گناهانش به گور سپرده شد .\r\nسپس شروع به گريه كرد و گفت :\r\nبزرگ‌ترين بدبختى ما ، عاقبت بد و پايان كار پدرم است . زيرا او قاتل عترت پيامبر خدا صلى الله عليه و آله بود ، شراب‌خوارى را مباح دانست و كعبه را ويران كرد و هرگز حلاوت خلافت را نچشيد . پس من اين طوق با\r\n\r\n\r\n","description":"","footnote":"\r\n( 1 ) - تاريخ يعقوبى ، احمد بن ابى يعقوب ، ج 2 ، ص 254 .\r\n","page_name":" 45 ","page_number":45},
  {"content":"\r\n\r\nمرارت و سخت را به گردن خود نمىافكنم ؛ خودتان دانيد و كارتان .\r\nبه خدا قسم ، اگر دنيا خوب بود ، ما سهم خود را گرفتيم و اگر شرّ و بد بود براى اولاد ابوسفيان كافى است .\r\nاو از منبر پايين آمد و به خانه‌اش رفت و كسى او را نديد تا چهل روز بعد كه درگذشت . « 1 »\r\nآرى شام پايتخت حكومت و مركز فرمان‌روايى امويان پس از فاجعهء عاشورا نتوانست از مخالفت عمومى و تزلزل بر كنار ماند و سرانجام با تغييرى كه رخ داد ، شاخ و برگ درخت خبيث ابوسفيانى از ميان رفت و دسته‌اى ديگر روى كار آمدند و با تغييرى كه در هيأت حاكمه صورت گرفت شاخه‌اى تازه ( مروانىها ) جانشين شاخهء پوسيده قبلى شدند كه در اضمحلال دستگاه اموى بىتأثير نبود . امّا نتوانست جنبش مخالف را از مقابلهء خود منحرف گرداند .\r\nدستهء سفيانى سرانجام ، دستخوش تعرضات مسلّحانه و انتقام‌جويانهء مردم قرار گرفت و بيشتر قيام‌هايى كه در دوره بنىاميّه و حتى بنىالعباس رخ داد ؛ با شعار « يا لثارات الحسين » انجام شد . « 2 »\r\nو همان گونه شد كه امام صادق عليه السلام فرمودند :\r\n« انَّ آلَ ابى سُفْيانَ ، قَتَلُوا الْحُسَيْنَ بْنَ عَلِىٍّ صَلَواتُ اللَّهِ عَلَيْهِ فَنَزَعَ اللَّهُ مُلْكَهُمْ . . . » ؛\r\nآل ابوسفيان ، حسين را به شهادت رساندند ، خداوند هم حكومت را از آنان گرفت . « 3 »\r\n\r\n\r\n","description":"","footnote":"\r\n( 1 ) - الصواعق المحرقه ، ابن حجر عسقلانى ، ص 224 ؛ فضايل الخمسه ، سيد مرتضى فيروز آبادى ، ص 392 .\r\n( 2 ) - انقلاب تكاملى اسلام ، ص 862 .\r\n( 3 ) - بحار الانوار ، ج 45 ، ص 309 .\r\n","page_name":" 46 ","page_number":46},
  {"content":"\r\n\r\n\r\nفصل دوم : شورش در حجاز\r\n\r\n","description":"","footnote":"","page_name":" 47 ","page_number":47},
  {"content":"\r\n . \r\n","description":"","footnote":"","page_name":" 48 ","page_number":48},
  {"content":"\r\n\r\nحادثهء خونبار عاشورا جهان اسلام را تكان داد و در دو مركز مهمّ آن ، يعنى حجاز و عراق ، قيام‌ها و شورش‌هاى پى در پى بر ضدّ حكومت ننگين امويان پيش از جاهاى ديگر به وجود آمد . قيام مقدّس امام‌حسين عليه السلام پيش از هر چيز ، ماهيّت ضدّ اسلامى و ارتجاعى حكومت شام را بر مسلمانان افشا نمود .\r\nقيام در دو مركز وحى - مكّه و مدينه - و شورش مردم آن سامان به معناى نفى خلافت ضدّ دينى و حكومت غاصبانهء امويان و روشن شدن بسيارى از مسائل‌سياسى براى جامعهء اسلامى بود . همچنين مشروعيت نداشتن خلافت كسانى را كه پس از پيامبر صلى الله عليه و آله در مقابل اهل‌بيت او عليهم السلام موضع گرفته و مرتكب جنايات بسيارى گرديده بودند ، بر همگان آشكار ساخت .\r\nدرست دو سال پس از حادثهء عاشورا - يعنى : آغاز سال 63 ه . ق - مردم مدينه و مكّه دست به قيام بر ضدّ دستگاه اموى زدند . « 1 » واقعهء حّره در روز بيست و هشتم ذىالحجّهء اين سال رخ داد . « 2 »\r\n\r\nالف - قيام در مدينه\r\n\r\nاولين جرقّه\r\nاولين كسى كه در مدينه خبر شهادت امام‌حسين عليه السلام را دريافت و اعلام كرده ام‌ّسلمه ، همسر سالخوردهء پيامبر صلى الله عليه و آله بود . او يكى اززنان مورداحترام و\r\n\r\n\r\n","description":"","footnote":"\r\n( 1 ) - الكامل فى التاريخ ، ابن اثير ، ج 4 ، ص 120 .\r\n( 2 ) - همان .\r\n","page_name":" 49 ","page_number":49},
  {"content":"\r\n\r\nرازدار رسول خدا صلى الله عليه و آله ، زنى عالمه و عابده و مورد احترام مردم بود و حرمت پيامبر صلى الله عليه و آله را هميشه محفوظ مىداشت و پس از حضرت خديجه ( س ) ، برجسته‌ترين و برترين زنان پيامبر صلى الله عليه و آله به شمار مىآمد .\r\nغياث بن ابراهيم از امام صادق عليه السلام روايت مىكند كه فرمود :\r\nروزى امّ سلمه از خواب برخاست ، در حالى كه به شدّت مىگريست .\r\nپرسيدند : چرا چنين گريه مىكنى ؟ گفت : فرزندم حسين كشته شده است . گفتند : از كجا مىگويى ؟ گفت : من تا به حال پيامبر صلى الله عليه و آله را در خواب نديده بودم . امّا ديشب او را در خواب ديدم با وضعى عجيب و آشفته و بر لباس او گرد و غبار نشسته بود . گفتم : يا رسول اللَّه اين چه وضعى است كه در شما مىبينم ؟ فرمود : امّ سلمه ، من تمام شب را براى حسين و يارانش قبر حفر مىكردم . « 1 »\r\nهمچنين ابن‌عباس مىگويد : در منزلم خواب بودم كه ناگهان صداى شيون و ناله‌اى بلند مرا بيدار كرد . متوجّه شدم كه اين فرياد و شيون از خانهء ام‌ّسلمه ، همسر پيامبر صلى الله عليه و آله است . به سرعت به سوى خانه‌اش رفتم و ديدم مردم مدينه از زن و مرد مانند من به آن‌جا شتافته‌اند . نزد او رفتم و گفتم :\r\nچه خبر است ، اى ام‌المومنين ؟ اين ناله و فرياد چيست ؟ جوابم نداد و رو به زنان بنىهاشم كرد و گفت : اى دختران عبدالمطّلب ، مرا در اين مصيبت يارى دهيد ؛ سرورتان و سرور جوانان بهشت ، حسين ، كشته شد . واللَّه ، سبط پيامبر و ريحانهء او به شهادت رسيد !\r\nجلو رفتم و پرسيدم : اى ام‌المؤمنين ، اين خبر را از كجا مىگويى ؟ او\r\n\r\n\r\n","description":"","footnote":"\r\n( 1 ) - بحار الانوار ، ج 45 ، ص 230 ؛ و نيز فضائل الخمسه من الصحاح الستّه ، سيد مرتضى فيروز آبادى ، ج 3 ، ص 356 .\r\n","page_name":" 50 ","page_number":50},
  {"content":"\r\n\r\nماجراى خوابش را برايم تعريف كرد و سپس اضافه نمود : پس از آن كه با آن خواب وحشتناك بيدار شدم ، سراغ آن شيشه‌اى رفتم كه پيامبر به من داده و گفته بود : « خاك كربلا و تربت حسين است كه جبرئيل در شب معراج به من داده است . » و به من فرموده بود : « ام سلمه ، هرگاه ديدى خاك اين شيشه به رنگ خون در آمد ، بدان كه حسين را كشته‌اند . » « 1 »\r\nعمرو بن ثابت مىگويد : من اين روايت را از امام باقر عليه السلام پرسيدم .\r\nحضرت فرمود : « بلى ، عمر بن ام سلمه هم از مادرش همين روايت را نقل كرده است . » در روايات ديگرى نيز اين ماجرا آمده است . « 2 »\r\nدر مدارك اهل سنّت ، ماجراى مزبور به طور مفصّل ذكر شده است . « 3 »\r\n\r\nپيك يزيد در مدينه\r\nپس از آن كه سرهاى مطهّر شهدا از كوفه به دمشق رسيد . يزيد شخصى به نام عبد الملك بن ابىحارث را به سوى مدينه فرستاد تا خبر شهادت امام‌حسين عليه السلام را رسماً به فرماندار مدينه ، كه در آن موقع عمرو بن سعيد بن عاص بود ، برساند و او را به اين قتل بشارت دهد . عبدالملك مىگويد : به نزديكى شهر كه رسيدم ، هر كس مرا مىديد ، مىگفت : چه خبر ؟ مىگفتم : خبر نزد حاكم ، در آن‌جا خواهيد شنيد . يكى گفت : « انا لله و انا اليه راجعون . » به خدا قسم ، حسين را كشته‌اند .\r\n\r\n\r\n","description":"","footnote":"\r\n( 1 ) - بحارالانوار ، ج 45 ، ص 230 ؛ مستدرك الصحيحين ، ج 4 ، ص 398 ؛ مسند ، احمد حنبل ، ج 1 ، ص 242 .\r\n( 2 ) - بحارالانوار ، ج 45 ، ص 2 - 231 .\r\n( 3 ) - فضائل الخمسه من الصحاح الستّة ، ج 3 ، ص 354 و ص 355 ، ج 1 ، ص 144 ؛ ابن اثير ، ج 2 ، ص 22 ؛ تاريخ بغداد ، ج 1 ، ص 142 .\r\n","page_name":" 51 ","page_number":51},
  {"content":"\r\n\r\nچون بر حاكم مدينه وارد شدم و بشارت قتل حسين را به او دادم ، سخت خوشحال و مسرور گشت و گفت : برو خبر را به همهء مردم اعلان كن .\r\nمن از خانهء حاكم بيرون آمدم ، جمعيّتى زياد گردم جمع شدند و من با صداى بلند ، خبر شهادت حسين را به اطّلاع مردم رساندم . به خدا قسم ، ناله و شيونى همانند آن روز ، كه از بنىهاشم بلند شد ، نشنيده بودم و مدينه را يكپارچه ضجّه و ناله فرا گرفت . سپس به نزد امير برگشتم . او چون مرا ديد ، اظهار شادى كرد و اين شعر را خواند :\r\n « عَجَّت نِساءُ بنىزيادٍ عَجَّةً * كَعَجيجِ نِسْوَتِنا غَداةَ الْارنَبِ » \r\n( زنان بنىزياد فرياد زدند ، همانند فرياد زنان ما در جنگ ارنب )\r\nو اين جمله را هم اضافه كرد :\r\n« هذِهِ واعِيَةٌ بِواعِيَةِ عُثمان : ( يعنى : اين شيون به جاى شيونى كه براى عثمان داشتم . ) « 1 »\r\nماجراى ورود اهل‌بيت امام‌حسين عليه السلام به مدينه ، و سخنرانى امام سجّاد عليه السلام در نزديكى شهر « 2 » و غوغايى كه با ورود آنان و اشعار بشير بن جذلم در مدينه به وجود آمد ، براى مردم آن شهر فراموش‌نشدنى بود .\r\n\r\nاعتراض عبداللَّه بن عمر به يزيد\r\nانعكاس خبر شهادت امام‌حسين عليه السلام و حادثهء عاشورا ، مدينه ، شهر\r\n\r\n\r\n","description":"","footnote":"\r\n( 1 ) - بحار الانوار ، ج 45 ، ص 121 - 122 .\r\n( 2 ) - همان ، ص 148 .\r\n","page_name":" 52 ","page_number":52},
  {"content":"\r\n\r\nپيامبر ، را سخت به هيجان آورد و سران قوم ، حتى كسانى را كه به ظاهر خود را از سياست و حكومت كنار كشيده بودند ؛ به شدّت تحت تأثير قرار داد .\r\nعبداللَّه بن عمر ، فرزند خليفهء دوم ، كه براى خود وجهه‌اى كسب كرده و خود را فردى زاهد و گوشه گير قلمداد نموده بود و عنوان « فرزند خليفه دوم » را نيز يدك مىكشيد ، به شدّت از عمل يزيد و بنىاميّه ابراز تنفّر و انزجار نمود ، به طورى كه نامهء تندى به يزيدبن‌معاويه نوشت :\r\n. . . امّا بعد ، حادثه‌اى بزرگ و مصيبتى عظيم و واقعه‌اى خطير براى اسلام و مسلمانان پيش آمده و هيچ حادثه و روزى بزرگ‌تر از حادثه حسين عليه السلام و روز حسين نيست . . . .\r\nگويند : هنگامى كه يزيد نامهء فرزند عمر را خواند ، با خنده‌اى تعجّب‌آميز نامهء او را چنين پاسخ داد :\r\n. . . امّا بعد ، اى احمق ! ما بر سر سفره‌اى گسترده و بسترى آماده و مسندى مهيّا قدم نهاده‌ايم و در راه آن جنگيده‌ايم . اگر اين حقّ ما بود كه معلوم است از حقّ خود دفاع كرده‌ايم و كار خلافى از ما سر نزده . اگر گويى حقّ ما نبود ، پدر تو اين سنّت ( غصب حق را ) براى ما گذاشت و حق را از اهلش گرفت . . . . « 1 »\r\nمرحوم مجلسى در روايتى ديگر ، از كتاب دلائل الامامه از سعيد بن مسيّب روايت مىكند كه پس از خبر فاجعهء عاشورا در مدينه ، عبداللَّه بن عمر براى اعتراض به كار يزيد ، شخصاً به شام سفر كرد تا اعتراض خود و نفرت مردم از كار يزيد را حضوراً به او ابلاغ كند . او به ديدار يزيد رفت و به درشتى با او سخن گفت . سپس يزيد او را به اتاق خلوتى برد و با خونسردى و\r\n\r\n\r\n","description":"","footnote":"\r\n( 1 ) - بحار الانوار ، ج 45 ، ص 328 .\r\n","page_name":" 53 ","page_number":53},
  {"content":"\r\n\r\nآرامش ، نامهء طومارگونه‌اى را كه عمر بن خطّاب ، خليفه دوم ، به معاويه نوشته بود ، به او نشان داد . در آن نامه ، افكار اسلام و خاندان پيامبر عليه السلام و توصيهء خليفه به معاويه در ريشه‌كن‌كردن اهل‌بيت پيامبر صلى الله عليه و آله با تدبير و سياست ، ولى با رعايت احترام ظاهرى آنان ، ذكر شده بود .\r\nعبداللَّه‌بن‌عمر وقتى نامه را خواند ، با تعجّب سكوت كرد و يزيد را در كارش معذور دانست .\r\nچه خوب گفته‌اند كه : « ما قُتِلَ الْحُسَيْنُ الَّا فى يَوْمِ السَّقيفَةِ » « 1 » ( يعنى حسين عليه السلام در سقيفه كشته شد ! )\r\nو چه زيبا گفت شاعر :\r\n اليَوْمَ مِنْ اسْقاطِ فاطِمَةَ مُحْسِناً * سَقَطَ الحُسَيْنُ عَنِ الْجَوادِ صَريعاً \r\n( آن روز كه محسن فاطمه ( س ) را كشتند ، حسين عليه السلام از اسب بر زمين افتاد و به شهادت رسيد . )\r\nو به قول علّامه بحر العلوم :\r\n « كَمينُ جَيْشٍ بَدا يَوْمَ الطُّفُوفِ وَ مِنْ * يَوْمِ السَّقيفَةِ قَدْ لاحَتْ طَلايِعُهُ\r\nيا رَمْيَةً قَد اصابَتْ وَ هِىَ مُخطِئَةٌ * مِنْ بَعْدِ خَمْسينَ مَنْ شَطَّتْ مَرابِعُهُ » « 2 » \r\n( طليعهء لشكر [ يزيديان در 
  ] كربلا از سقيفه شروع مىشود كه پس از پنجاه سال بعد در روز عاشورا نمودار شد . . )\r\nورود خاندان پيامبر صلى الله عليه و آله به مدينه و بازگشت اسرا به وطن ، مدينه را\r\n\r\n\r\n","description":"","footnote":"\r\n( 1 ) - بحارالانوار ، ج 45 ، ص 328 .\r\n( 2 ) - شخصيّت و قيام زيد بن على ، نگارنده ، چاپ سوم به نقل از وقايع‌الايام ، ملا على خيابانى ، ص 105 .\r\n","page_name":" 54 ","page_number":54},
  {"content":"\r\n\r\nدگرگون كرد و نهضت بيدارى در كنار قبر پيامبر صلى الله عليه و آله شعله‌ور شد ؛ نهضتى كه پشتوانه و ريشه‌اش خون پاك و درخشان حسين و ياران او بود و پاس‌دارنده و تبيين‌كنندهء آن امام سجّاد عليه السلام و زينب كبرى ( س ) و ديگر بازماندگان امام‌حسين عليه السلام بودند .\r\nهر روز در گوشه و كنار مدينه ، مجلسى برپا مىشد و حضرت زينب ( س ) از هجرت از مكّه تا كربلا و عاشورا و شهادت امام‌حسين و عباس و مسلم عليهم السلام و ديگران براى مردم سخن مىگفت ؛ مشعل‌هاى بيدارى افروخته شده بود و آتش نهضت بر پا مىگشت . « 1 »\r\nحاكم مدينه نامه‌اى براى يزيد نوشت و وضعيّت پيش‌آمده در مدينه ، امواج بيدارى و مقاومت مردم و نقش زينب كبرى ( س ) را براى يزيد توضيح داد . يزيد كه با سخن زينب عليها السلام و ارادهء پولادين و عظمت روح او در دربار خود آشنا شده بود ، به حاكم مدينه نوشت كه زينب ( س ) را از مدينه بيرون كند و به يكى از شهرها تبعيد نمايد .\r\nوقتى پيام يزيد را به حضرت زينب ( س ) رساند ، ايشان فرمود :\r\nخدا مىداند كه يزيد با خانوادهء پيامبر صلى الله عليه و آله چگونه رفتار كرده ؛ خوبان خاندان ما را كشته و ما را بر شتران برهنه به اسارت برده است ما از مدينه خارج نخواهيم شد ، حتى اگر بخواهند خون ما را بر خاك بريزند . « 2 »\r\nزنان بنىهاشم نگران حضرت زينب عليها السلام بودند ؛ وقتى استبداد اموى از كشتن امام‌حسين عليه السلام و برادران و فرزندان او پروايى نكرد ، چه استبعادى دارد كه زينب عليها السلام را به شهادت نرساند ؟\r\n\r\n\r\n","description":"","footnote":"\r\n( 1 ) - اخبار الزينبات ، يحيى بن الحسن العبيدلى ، ص 115 - 116 .\r\n( 2 ) - همان ، ص 15 .\r\n","page_name":" 55 ","page_number":55},
  {"content":"\r\n\r\nبنابراين زينب دختر عقيل ، به زينب كبرى ( س ) گفت :\r\nوعدهء خداوند راست است . خداوند زمين را براى ما قرار داده است ؛ هر جا بخواهيم ، مىتوانيم برويم . او ، خود ستمگران را مجازات خواهد كرد . اگر در مدينه در معرض آسيب و اهانت خواهى بود ، به سرزمين امن برو .\r\nامّا زينب عليها السلام چگونه مىتوانست از مدينه بيرون برود ؟ همهء خانوادهء او - بازماندگان عاشورا - در مدينه بودند . او در مدينه هر روز نگاهش به چهرهء على بن الحسين عليهما السلام مىافتاد ، و سنگ صبور همهء خانواده بود .\r\nمدينه شهرى بود كه آمادگى كامل براى نهضت عليه يزيد را داشت .\r\nبنيان حكومت يزيد ضربه خورده بود ، كارگزاران اصلى فاجعهء عاشورا ( ابن زياد و عمر سعد ) درمانده و پريشان بودند ؛ زخمى از درون جان آنان ، سر باز كرده بود كه هدايا و حمايت‌هاى يزيد ، چارهء آن زخم نمىنمود .\r\nنگاه مردم ، حتى مردمى كه به عنوان سپاه ظلم و جنايت به كار گرفته شدند ، آكنده از پشيمانى بود .\r\nابن زياد از عمربن‌سعد خواست تا نامه‌اى كه براى او فرستاده بود و در آن دستور كشتن حسين عليه السلام و ياران او را داده بود ، پس بدهد . عمر سعد به ابن‌زياد گفت : آن نامه را براى همهء مردم ، حتى براى پيرزنان قريش خواهد خواند تا همه بدانند كه مسؤول جنايت ، عبيد اللَّه بن زياد بوده است . يزيد مىكوشيد ابن‌زياد را مسؤول فاجعه معرّفى كند و عبيداللَّه بن زياد مىخواست عمربن‌سعد را مقصّر نشان دهد .\r\nعثمان بن زياد ، برادر - عبيداللَّه - به او گفت : اى كاش تا قيامت حلقه‌اى از خوارى در بينى خاندان زياد قرار داشت امّا دستشان به خون حسين عليه السلام\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nآغشته نمىشد ! « 1 »\r\nحادثهء عاشورا ، كه يزيد گمان مىكرد سبب استوارتر شدن پايه‌هاى حكومتش خواهد شد ، كاملًا نتيجهء عكس داد . تزلزل در اركان حكومت ، پريشانى كارگزاران ، بيدارى مردم حجاز و عراق و . . . به‌خوبى نشان داد كه يزيد در بن‌بست قساوت حاكميّت خود افتاده است .\r\nدر مدينه ، پايگاه اسلام ؛ شهرى كه در آن مهاجران و انصار در پرتو وجود پيامبر صلى الله عليه و آله با يكديگر گره خوردند و جهاد كردند ، بيدارى مردم عميق‌تر و مقاومت آنان عليه يزيد آشكارتر بود . « 2 »\r\nعبيدلى در اخبار الزينبات نوشته است كه زينب كبرى ( س ) صريحاً مردم را به قيام بر ضدّ يزيد فرا مىخواند و مىگفت : « بايد حكومت يزيد تاوان عاشورا را بپردازد . » « 3 » حاكم مدينه نيز مُصِر بود كه زينب عليها السلام از مدينه بيرون رود .\r\nشهر پيامبر صلى الله عليه و آله و زادگاه امام‌حسين عليه السلام آمادهء انفجارى جديد بود و وجود خاندان پيامبر صلى الله عليه و آله و بازماندگان عاشورا در اين شهر و شناخت مردم از اهل‌بيت پيامبر عليهم السلام و جنايات بنىاميّه هر آن اين شهر را به قيامى بزرگ مىطلبيد . مردم مدينه خبر شهادت امام‌حسين عليه السلام و خاندان و يارانش را با بهت و وحشت و خشمى بىمانند پذيرفتند . عبدالملك بن ابىالحارث گويد : وقتى خبر را گفتم ، شيونى از زنان بنىهاشم بر قتل حسين عليه السلام برخاست كه به خدا سوگند هرگز مانند آن را نشنيده بودم . « 4 »\r\nعبداللَّه صائب براى تهييج مردم و ابراز احساسات درونى خويش ،\r\n\r\n\r\n","description":"","footnote":"\r\n( 1 ) - حياةالامام الحسين عليه السلام ، باقر شريف القرشى ، ج 3 ، ص 375 .\r\n( 2 ) - ر - ك ، تاريخ طبرى ، ج 5 ، ص 482 .\r\n( 3 ) - اخبار الزينبات ، ص ، 115 - 116 .\r\n( 4 ) - تاريخ طبرى ، ج 5 ، ص 466 .\r\n","page_name":" 57 ","page_number":57},
  {"content":"\r\n\r\nفرياد برآورد : « اگر فاطمه عليها السلام زنده بود و سر بريدهء حسين را مىديد ، بر او مىگريست » و سپس بين او و فرماندار مدينه مشاجره‌اى در گرفت . » « 1 »\r\nاسماء ، دختر عقيل بن ابى طالب ، با عده‌اى از زنان هاشمى به مزار پيامبر صلى الله عليه و آله رفتند و گريستند و رو به مهاجران و انصار گفت : « اگر پيامبر در قيامت بگويد چرا خاندان او را واگذاشتيد و به دست ستمكاران حاكم سپرديد ، چه خواهيد گفت ؟ آن روز شفيعى در پيشگاه خدا نخواهيد داشت و هيچ كس بهانه و عذرتان را نخواهد پذيرفت . » همه گريستند و تا آن روز ، آن همه مرد و زن گريان ديده نشده بود . « 2 »\r\nامّ البنين ، همسر اميرالمومنين عليه السلام ، مجلس عزايى ترتيب داد كه همهء زنان بنىهاشم در آن جمع بودند و ام سلمه ، همسر سال‌خوردهء پيامبر ( ص ) ، مىگريست و قاتلين امام‌حسين عليه السلام را نفرين مىكرد . « 3 »\r\nعبداللَّه بن جعفر طيّار ، شوهر زينب كبرى عليها السلام نيز مجلس عزاى مردانه گرفت و در نطقى براى سوگواران گفت : « سپاس خداى را كه اگر نتوانستم دوشادوش حسين عليه السلام در شمار ياران او باشم ، پسرم او را همراهى كرد و با او به شهادت رسيد . » « 4 »\r\n\r\nاقامهء عزاى امام‌حسين عليه السلام و تأثير آن در بيدارى مردم\r\nيكى از عوامل مهمّى كه در آگاهى مسلمانان و زمينه‌سازى قيام‌ها و حركت‌ها نقش داشت ، تلاش‌هاى ائمّهء دين و پيشوايان معصوم عليهم السلام در\r\n\r\n\r\n","description":"","footnote":"\r\n( 1 ) - عوالم العلوم و المعارف ( الامام حسين عليه السلام ، شيخ عبداللَّه بحرانى ، ص 390 .\r\n( 2 ) - امالى ، شيخ مفيد ، ص 318 - 319 .\r\n( 3 ) - رياض الاحزان ، ص 59 .\r\n( 4 ) - تاريخ طبرى ، ج 5 ، ص 466 .\r\n","page_name":" 58 ","page_number":58},
  {"content":"\r\n\r\nزنده نگه داشتن حادثهء عاشورا و افشاگرى جنايات رژيم حاكم بود . در آن جو خفقان و وحشت و تبليغات وسيع ودامنه دار حكام اموى و عوامل آنان ، به خصوص آخوندهاى دربارى و محدثان مزدور كه بر جعل احاديث در مدح خلفا و سرپوش گذاشتن بر جنايات آنان مىكوشيدند و هر گونه قيام و حركتى را سركوب مىكردند ، اقامهء عزاى امام‌حسين عليه السلام و زنده نگه داشتن ماجراى كربلا و گريه‌هاى اهل بيت عليهم السلام و حزن آنان و روضه‌خوانىها و تشكيل جلسات در رثاى امام‌حسين عليه السلام و تشويق شاعران متعهّد و مرثيه‌سرايان خاندان پيامبر صلى الله عليه و آله بزرگ‌ترين عامل بيدارى مردم و شوراندن آنان بر ضدّ دستگاه حاكم بود .\r\nائمهء دين عليهم السلام مجالس را براى يادبود حضرت سيد الشهدا عليه السلام تشكيل مىدادند . و با وجود استقبال و علاقهء مردم ، آنان را تشويق مىكردند كه براى امام‌حسين عليه السلام مجالس ذكر مصيبت تشكيل دهند و مذهب اهل بيت عليهم السلام را با اين جلسات زنده نگه دارند . ذكر حوادث كربلا و يادآورى مصايب خاندان رسول خدا صلى الله عليه و آله مكتب اهل بيت عليهم السلام را زنده مىكرد و مانع زدودن ياد خاندان پيامبر و وارثان به حقّ رسول خدا صلى الله عليه و آله از ذهن مردم مىشد . حوادثى كه در كربلا رخ داد و جناياتى كه به وقوع پيوست و مظالمى كه بر خاندان رسول خدا صلى الله عليه و آله رفت هر سنگ‌دلى را تحت تأثير قرار مىداد و ائمهء دين عليهم السلام خوب مىدانستند كه بيان مظلوميّت سيدالشهدا عليه السلام و ذكر مصايب آن حضرت ، عواطف مردم را تحريك مىكند و دل‌ها را جلب مىنمايد . بازگويى وقايع عاشورا چنان مردم را به هيجان و تلاطم وا مىداشت كه مردم ، ناخودآگاه در مقابل حكّام جور موضع مىگرفتند و آتش خشم انقلابى و مقدّسى را در آنان در مقابل\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nمظالم امويها شعله ور مىساخت .\r\nازسوى ديگر ، مردم به حقّانيّت خاندان پيامبر صلى الله عليه و آله پى مىبردند و قلوب آنان نسبت به اهل بيت عليهم السلام و سيد الشهداء عليه السلام جلب مىشد و نسبت به عاملان حادثهء كربلا و قاتلان امام‌حسين عليه السلام لعنت مىفرستادند و ابراز تنفّر و انزجار مىكردند . يكى از شواهد اهتمام ائمهء دين عليهم السلام بر اقامهء عزاى امام‌حسين عليه السلام رواياتى است كه در فضيلت عزادارى سيّد مظلومان و تشكيل مجالس عزا وارد شده است .\r\nمحمد بن مسلم از امام باقر عليه السلام و آن حضرت از پدرش امام سجّاد عليه السلام نقل كرده است : « هر مؤمنى كه در عزاى امام‌حسين عليه السلام اشكش جارى مىشود ، خداوند او را در قصرهاى بهشتى جاى خواهد داد . » « 1 »\r\nهمچنين از ابىهارون مكفوف نقل شده است كه امام صادق عليه السلام به من فرمود : « يا ابا هارون ، دربارهء مصايب امام‌حسين عليه السلام برايم شعر بخوان . »\r\nاباهارون مىگويد : چند بيت شعر در رثاى امام‌حسين عليه السلام خواندم و امام عليه السلام و اهل خانهء او گريه كردند .\r\nسپس امام عليه السلام فرمود : « كسى كه در رثاى امام‌حسين عليه السلام شعر بگويد و خود بگريد و ديگران را بگرياند ، اهل بهشت است و هر كس مصايب امام‌حسين عليه السلام را بشنود و به قدر بال پشه‌اى اشك از چشمش جارى شود ، ثواب او با خداست و خداوند به كم‌تر از بهشت او را پاداش نخواهد داد . » « 2 »\r\nبكر بن محمد ازدى از امام صادق عليه السلام نقل كرده است كه امام فرمود :\r\n« آيا مجالسى كه در آن احاديث ما بيان شود برپا مىكنيد ؟ » گفتم : بلى .\r\n\r\n\r\n","description":"","footnote":"\r\n( 1 ) - ثواب الاعمال و عقاب الاعمال ، شيخ صدوق ، ص 108 .\r\n( 2 ) - همان . ص 109 .\r\n","page_name":" 60 ","page_number":60},
  {"content":"\r\n\r\nحضرت فرمود : « من اين مجالس را دوست دارم . ولايت ما را زنده نگه داريد و مصايب ما را ، كه نشانهء مظلوميّت ما است ، بازگو كنيد . كسى كه مصايب ما را ياد كند يا ديگران آن را براى او نقل كنند و به قدر بال پشه‌اى در عزاى ما گريه كند ، خداوند او را مىآمرزد . » « 1 »\r\nروشن است كه تشكيل چنين مجالسى سبب آگاهى مردم مىگشت و آن‌ها را نسبت به مظالمى كه بر خاندان پيامبر صلى الله عليه و آله رفته بود ، آگاه مىكرد و از اين راه ، ماهيّت رژيم‌هاى حاكم را برملا مىساخت . نكتهء ديگرى كه از اين روايات استفاده مىشود آن است كه ائمّهء اطهار عليهم السلام دوست داشتند اين مجالس در مرئى و منظر مردم باشد تا همهء مردم اعم از زن و مرد ، از موضوع با اطلاع شوند و حقيقت مظلوميّت اهل بيت عليهم السلام و ستمى كه بر آنان رفته است بر همگان روشن شود و بفهمند كه امامت و خلافت ، حقّ اهل بيت عليهم السلام بوده و ديگران آن را غصب كرده‌اند .\r\n\r\nپنج سال عزاى مداوم\r\nعمر بن على بن الحسين عليه السلام مىگويد :\r\nپس آز آن كه خبر شهادت حسين عليه السلام به مدينه رسيد ، زنان بنىهاشم ، تا سال‌ها لباس سياه مىپوشيدند و از سرما و گرما پرهيز نمىكردند و براى امام‌حسين عليه السلام و شهداى كربلا ، عزادارى مىنمودند و على بن الحسين عليه السلام براى آنان غذا تهيّه مىكرد . « 2 »\r\nامام صادق عليه السلام فرمود : « ( پس از حادثهء عاشورا ) هيچ زنى از زنان ما\r\n\r\n\r\n","description":"","footnote":"\r\n( 1 ) - ثواب الاعمال و عقاب الاعمال ، شيخ صدوق ، ص 223 .\r\n( 2 ) - بحار الانوار ، ج 45 ، ص 188 .\r\n","page_name":" 61 ","page_number":61},
  {"content":"\r\n\r\n( بنىهاشم ) آرايش نكرد و خضاب نبست تا زمانى كه مختار سر بريدهء ابن‌زياد و عمر سعد را براى ما ( به مدينه ) فرستاد . « 1 »\r\nآيةاللَّه خوئى ( ره ) در ذيل اين روايت ، مىفرمايد : « سند اين روايت صحيح است » . « 2 »\r\nدر روايتى ديگر ، امام صادق عليه السلام فرمودند « پس از مصيبت كربلا ، هيچ زنى از بنىهاشم سرمه نكشيد و خضاب نبست و از خانه‌هاى ما تا پنج سال ، دودى برنخاست و غذاى گرم پخته نشد ( و همچنان حالت عزا و ماتم حكمفرما بود ) تا اين كه ابن‌زياد كشته شد . » « 3 »\r\nفاطمه « 4 » دختر اميرالمؤمنين عليه السلام نيز مىگويد : « پس از شهادت امام‌حسين عليه السلام ، هيچ زنى از ما حنانبست و سرمه به چشم نكشيد و مويش را شانه نزد تا آنگه كه مختار سر بريدهء ابن‌زياد را به مدينه فرستاد . » « 5 »\r\nمصيبت عاشورا اعظم مصايب براى جهان اسلام ، خاصه خاندان پيامبر صلى الله عليه و آله بود . هيچ حادثه‌اى به اندازهء اين فاجعهء دلخراش ، اهل‌بيت پيامبر صلى الله عليه و آله را متأثر نكرد و جا داشت تا سرهاى بريدهء دشمنان خود و قاتل حضرتش را نبينند آرام نگيرند و از حالت عزا خارج نشوند . اين مهمّ نيز به\r\n\r\n\r\n","description":"","footnote":"\r\n( 1 ) - رجال كشى ، محمد بن الحسن الطوسى ، ص 127 ؛ بحار الانوار ، ج 45 ، ص 344 ؛ تنقيح المقال ، شيخ عبدالله مامقانى ، ج 3 ، ص 203 .\r\n( 2 ) - معجم رجال الحديث ، سيد ابوالقاسم خوئى ، ج 18 ، ص 94 .\r\n( 3 ) - بحارالانوار ، ج 45 ، ص 386 ؛ تنقيح المقال ، ج 3 ، ص 304 ؛ معجم رجال الحديث ، ج 5 ، ص 94 .\r\n( 4 ) - فاطمه از زنان عالى قدر اهل بيت عليه السلام است . شيخ مفيد و ديگران او را از جمله فرزندان اميرالمؤمنين عليه السلام ياد كرده‌اند . وى بانويى فاضله بود ، عمرى طولانى كرد و زمان امام صادق عليه السلام را درك نمود . بحار الانوار ، ج 42 ، ص 106 ، حديث 32 .\r\n( 5 ) - بحار الانوار ، ج 45 ، ص 386 .\r\n","page_name":" 62 ","page_number":62},
  {"content":"\r\n\r\nدست با كفايت مختار انجام شد . خداوند به او جزاى خير عنايت كند !\r\nاز مجموع اين احاديث ، وضعيّت شهر مدينه به دست مىآيد و اثر عميق حزن اهل‌بيت عليهم السلام بر مردم اين شهر مشخص مىشود و اين زمينهء يك انفجار انتقام‌آميز بر ضدّ دستگاه اموى شد كه واقعهء « حرّه » نمونهء آن بود . قطعاً اصرار اهل‌بيت پيامبر صلى الله عليه و آله در برپايى مجالس سوگوارى براى سالار شهيدان در زنده‌نگه‌داشتن عاشورا ، در توجّه‌دادن مردم به اهداف عاشورا و شناخت حق از باطل بود كه در طول تاريخ ، تاكنون آثار مثبت آن را مىبينيم .\r\n\r\nگريه‌هاى مداوم امام سجّاد عليه السلام\r\nامام صادق عليه السلام فرمود : « امام زين العابدين عليه السلام چهل سال صائم النهار و قائم الليل بود و هرگاه طعامى براى او مىآوردند ، به آن خيره مىشد .\r\nغلامش مىگفت : آقا ، بفرماييد . امام با چشم گريان مىفرمود : « فرزند پيامبر صلى الله عليه و آله را گرسنه كشتند ، فرزند پيامبر را تشنه كشتند . » و اين برنامهء او بود و آن‌قدر مىگريست تا اشك چشم او همراه غذايش مىشد و اين چنين بود تا پايان عمر . » « 1 »\r\nيكى از غلامان امام سجّاد عليه السلام مىگويد : روزى همراه آن حضرت به صحرا رفتيم . امام را ديدم سر بر سنگى نهاد و در حال سجده ، صداى گريه و ناله‌اش را مىشنيدم و شمردم هزار بار اين جمله را در سجده مىگفت و مىگريست : « لا إله الّا اللَّه حقّاً حقّاً ، لا إله الّا اللَّه تعبّداً ورقًّا ، لا إله الّااللَّه ايماناً وتصديقاً » سپس سر از سجده برداشت ، در حالى كه صورت و محاسنش از اشك چشمش خيس شده بود . گفتم : سرورم ، آيا وقت آن\r\n\r\n\r\n","description":"","footnote":"\r\n( 1 ) - بحار الانوار ، ج 45 ، ص 149 .\r\n","page_name":" 63 ","page_number":63},
  {"content":"\r\n\r\nنرسيده كه حزن شما پايان پذيرد و گريه‌هايتان تمام شود ؟ فرمود : « واى بر تو ، چگونه ؟ يعقوب پيامبر ، فرزند اسحق ، فرزند ابراهيم پيامبر بود و پيامبر زاده . او دوازده پسر داشت . خداوند يكى از آنان را از نظر او غايب كرد . او از شدّت حزن و گريه ، مويش سفيد و قدش خميده شد و بينايىاش را از دست داد و حال آن كه فرزندش در اين دنيا زنده بود . امّا من پدرم و برادرم و هفده نفر از خاندانم را در يك روز از دست داده‌ام .\r\nچگونه حزن من تمام شود و گريه‌هايم به پايان رسد ؟ » « 1 »\r\nبدين ترتيب گريه‌هاى امام سجّاد عليه السلام و حزن اهل بيت عليهم السلام و سخنان پرشور زينب ، دختر اميرالمؤمنين عليه السلام شهر مدينه را ، به كانونى براى انفجار بر ضدّ حاكميّت اموى تبديل كرد و قيام « حرّه » نتيجه اين پيامد عاشورا بود .\r\n\r\nواقعهء « حرّه »\r\nتمام تواريخ معتبر اسلامى همچون تاريخ طبرى « 2 » ، يعقوبى « 3 » ، ابن‌اثير « 4 » ، مسعودى « 5 » و ابن كثير « 6 » اين واقعه را ثبت كرده‌اند . ما به طور فشرده آن را از مروج الذهب مسعودى نقل مىكنيم .\r\nمهم‌ترين عامل قيام حجاز ، به ويژه در مدينه ، مركز وحى و جايگاه صحابهء پيامبر صلى الله عليه و آله و موطن خاندان رسول خدا صلى الله عليه و آله و بنىهاشم و\r\n\r\n\r\n","description":"","footnote":"\r\n( 1 ) - بحارالانوار ، ج 45 ، ص 149 ؛ به نقل از : ابن طاووس ملهوف ، ص 234 .\r\n( 2 ) - تاريخ طبرى ، ج 5 ، ص 482 - 494 .\r\n( 3 ) - تاريخ يعقوبى ، ج 2 ، ص 250 - 251 .\r\n( 4 ) - الكامل فى التاريخ ، ابن اثير ، ج 4 ، ص 111 .\r\n( 5 ) - مروج الذهب ، على بن الحسين مسعودى ، ج 3 ، ص 69 .\r\n( 6 ) - البداية و النهاية ، ابن كثير ، ج 8 ، ص 220 .\r\n","page_name":" 64 ","page_number":64},
  {"content":"\r\n\r\nبازماندگان حادثهء عاشورا ، همان تأسّف عميق و تأثّر عظيم آنان از واقعه كربلا و شهادت مظلومانهء حسين بن على عليهما السلام و يارانش بود كه جايگاه خاصّى در قلوب مردم مدينه داشتند .\r\nمسعودى مىنويسد :\r\nچون دامنهء ظلم و جنايت و فسق و فجور يزيد به همه جا كشيده شد ، مردم به پا خاستند . در مدينه مركز وحى و پايگاه پيامبر صلى الله عليه و آله كه هنوز تعداد كثيرى از صحابه ، از مهاجر و انصار در قيد حيات بودند ، بيشتر نسبت به جنايات يزيد حساسيّت نشان مىدادند ، خصوصاً كشتن امام‌حسين عليه السلام ، فرزند دختر پيامبر ( ص ) ، و يارانش و فسق و فجور و شراب‌خوارى و حكومت فرعونى يزيد كه به سبب آن ، مردم دست به شورش زدند .\r\nاين شورش ، زاييدهء عوامل چندى بود كه اهمّ آن عبارت بود از :\r\nحادثهء عاشورا ، فساد دستگاه حاكم ، به عزلت كشاندن اين شهر از لحاظ سياسى توسط معاويه ، ظلم و جور كارگزارانى كه از سوى معاويه در آن مناطق حكومت مىكردند ، بدين علل ، آتش خشم و اعتراض مردم در حجاز شعله ور شد .\r\nآنان در پى فرصتى مناسب بودند تا اهداف خود را عملى سازند و حادثهء كربلا عامل دگرگونى اوضاع شد . مردم سر به شورش نهادند . قيام كردند ، فرماندار يزيد به نام عثمان بن محمد بن ابىسفيان را از شهر بيرون راندند . و شوراى انقلابى موقّتى به رهبرى تنى چند از بزرگان مهاجر و انصار و تابعين ، حكومتى خودمختار تشكيل دادند .\r\nمدينه موضع سازش‌ناپذيرى گرفت و جز قيام عليه نظام اموى راه\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nديگرى نمىشناخت و با تشكيل مجمعى در مسجد پيامبر صلى الله عليه و آله ، رسماً از حكومت يزيد سرپيچى و او را از خلافت عزل كرد . « 1 »\r\nبارزترين چهرهء رهبرى اين حركت حق‌طلبانه و انتقام‌جويانه عبدالله ، فرزند برومند حنظلهء غسيل الملائكه « 2 » بود و مردم به طور موقّت تا روشن‌شدن اوضاع ، به عنوان امير با او بيعت كردند . عبداللَّه در آن سال ، پنجاه و هشت سال و اندى داشت . مردم عناصر كاخ‌نشين اموى را ، كه در منزل بزرگشان ، مروان بن حكم ، جمع شده بودند ، از مدينه بيرون كردند و بدين ترتيب ، پايتخت اوليّهء اسلام از نفوذ امويان خارج شد .\r\nبه محض رسيدن خبر به مركز ، يزيد يكى از خطرناك‌ترين و پست‌ترين فرماندهانش به نام « مسلم بن عقبه » ، را كه بعداً به دليل خون‌ريزى و جنايات زيادش به « مجرم بن عقبه » شهرت يافت ، با لشكرى جرّار به استعداد پنج هزار نفر براى سركوبى مردم مدينه گسيل داشت . نيروهاى يزيد به نزديكى مدينه رسيدند و در بيابانى به نام « حَرَّه » « 3 » اردو زدند .\r\nمردم مدينه به رهبرى عبداللَّه بن حنظله و عبداللَّه بن مطيع ، به دفاع پرداختند ، امّا در مقابل يورش ددمنشانهء لشكر يزيد شكست خوردند\r\n\r\n\r\n","description":"","footnote":"\r\n( 1 ) - مروج الذهب ، ج 3 ، ص 68 - 69 ؛ البداية و النهاية ، ج 8 ، ص 218 و 220 .\r\n( 2 ) - پدر عبدالله ، حنظله است كه صحابى پيامبر صلى الله عليه و آله بود . در شب عروسى او ، اعلام شد جهاد شد و وىفرداى آن شب ، به جبهه احُد شتافت و در كنار رسول خدا صلى الله عليه و آله جنگيد تا به شهادت رسيد . او به دليل آن كه از حجلهء زنان به جبهه آمده و موفق به غسل جنابت نشده و به همان حال به شهادت رسيده بود ، پيامبر فرمودند : ملائكه حنظله را غسل دادند و از آن به بعد ، به حنظله غسيل‌الملائكه معروف شد . عبداللَّه ثمرهء اولين شب عروسى حنظله بود . سيرهء حلبى ، على بن برهان الدين ، ج 2 ، ص 240 .\r\n( 3 ) - المنجد فى الاعلام ، لويس معلوف ، كلمهء « حرّه » .\r\n","page_name":" 66 ","page_number":66},
  {"content":"\r\n\r\nودشمن وارد شهر شد . « 1 »\r\nمسعودى مىگويد :\r\nواقعهء عظيمى بود در كثرت خون‌ريزى ؛ حمّام خون به راه انداختند و مردم زيادى به شكل فجيعى قتل عام شدند و تعداد كثيرى از بنىهاشم و مهاجر و انصار و ساير مردم مظلومانه به دست عمّال يزيد به شهادت رسيدند . « 2 »\r\nآمادگى مردم مدينه براى رويارويى با سپاه جرّار و سازمان يافتهء دشمن كافى نبود . از اين رو آرزوى پيروزى و آزادى از حكومت امويان با شكست در جنگ حرّه و هتك حرمت آنان با تلفات و خسارات سنگين و جبران‌ناپذير خاتمه يافت .\r\nابن اثير مىنويسد :\r\nنخستين واقعه ، كه در حرّه ( مدينه ) رخ داد ، خلع يزيد بود كه چون سال مزبور ( سال 63 ) رسيد ، اهالى مدينه عثمان بن محمد بن ابى سفيان را ، كه فرماندار يزيد بود ، از مدينه بيرون كردند و بنىاميّه را ، كه در مدينه ساكن بودند ، محاصره نمودند و با عبداللَّه بن حنظله بيعت كردند .\r\nبنىاميّه و هوادارنشان در خانهء مروان تحصّن نمودند و به يزيد نامه نوشتند و طلب كمك كردند و پيك آنان هنگامى به شام رسيد كه يزيد بر كرسى نشسته و پاى خود را در تشت آبى نهاده بود - زيرا به درد نقرس مبتلا بود - او وقتى نامه او را خواند ، به اين شعر تمثل جست :\r\n\r\n\r\n","description":"","footnote":"\r\n( 1 ) - مروج الذهب ، ج 3 ، ص 69 ؛ البداية و النهاية ، ج 8 ، ص 223 .\r\n( 2 ) - مروج الذهب ، ج 3 ، ص 69 - 70 ؛ تاريخ يعقوبى ج 2 ، ص 250 ؛ تاريخ طبرى ، ج 5 ، ص 489 .\r\n","page_name":" 67 ","page_number":67},
  {"content":"\r\n\r\nلَقَدْ بَدَّلُوا الْحِلْمَ الَّذى فى سَجِيَّتى فَبَدَّلْتُ قَوْمى غِلْظَةً بِلِيانِ\r\nآنان حلم مرا ، كه ناشى از اخلاق من است ، دگرگون كردند . من هم دربارهء قوم خود ، نرمى را به خشونت تبديل ساختم .\r\nسپس گفت : آيا بنىاميّه و هواداران آنان در مدينه بالغ بر هزار نفر نيستند ؟ پيك گفت : به خدا قسم ، بيش‌ترند .\r\nيزيد گفت : آن‌ها نمىتوانند حتى يك ساعت جنگ و مقاومت كنند ! سپس به دنبال عمر سعد فرستاد و از او خواست كه براى سركوبى مدينه حاضر شود . عمر گفت : من خدمات زيادى به تو كرده‌ام ، ولى دوست ندارم خون قريش به دست من در دشت و هامون جارى شود و بدين‌سان ، پوزش‌خواست .\r\nيزيد براى عبيداللَّه بن زياد پيام فرستاد و اين مأموريت را به او واگذار كرد ؛ و به او فرمان داد پس از سركوبى مدينه ، به مكّه برود ؛ آن‌جا را محاصره نمايد و ابن‌زبير را سركوب كند .\r\nابن زياد هم پوزش خواست و گفت : من دو كار براى آن فاسق انجام نخواهم داد ؛ هم فرزند رسول‌اللَّه صلى الله عليه و آله را بكشم و هم كعبه را ويران كنم .\r\nيزيد نزد مسلم بن عقبه مرّى ، كه مردى سال‌خورده و بيمار بود ، فرستاد و خبر طغيان اهل مدينه را به او اطّلاع داد . مسلم از پيشنهاد يزيد استقبال كرد و گفت : اى اميرالمؤمنين ، بگذار آن‌ها ( بنىاميّه ) كه در مدينه محاصر شده‌اند ، خودشان در مقابل مردم بايستند و براى نجات خويش بكوشند و جانبازى كنند تا بدانى چه مردمى از روى طاعت براى تو جنگ و از تو دفاع مىكنند .\r\nيزيد گفت : واى بر تو ، زندگانى پس از آن‌ها سودى ندارد و تو بايد اين مأموريت را بپذيرى .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nگويند : معاويه به يزيد توصيه كرده بود اگر روزى دچار اهل مدينه شدى ، مسلم بن عقبه را بر آن‌ها مسلّط كن ، او تير تو باشد و آن‌ها را با همين تير هدف قرار ده ؛ زيرا او در وفادارى و اطاعت ، مردى صميمى و با تجربه است و من او را به خوبى مىشناسم .\r\nپس از اعلام آمادگى مسلم بن عقبه ، منادى در شهر دمشق ندا داد و مردم را براى جنگ با اهل مدينه بسيج نمود . هر كس اعلام آمادگى مىكرد ، صد دينار مىگرفت . بدين سان ، دوازده هزار نفر آماده شدند .\r\nيزيد از آنان سان ديد و در حالى كه شمشيرى به خود آويزان كرده بود و كمانى بر دوش داشت ، به اشعارى تمثّل جست و لشكر را بدرقه نمود .\r\nلشكر عازم حجاز شد و يزيد به مسلم توصيه نمود : اگر از بين رفتى ، حصين بن نمير جانشين تو خواهد بود ؛ و به او تأكيد كرد كه چون به مدينه رسيدى ، سه بار مردم را دعوت به تسليم كن . اگر تسليم نشدند ، سه روز آنان را قتل عام كن و ناموس و اموال آنان بر تو و لشكريانت حلال است .\r\nاو ضمناً سفارش كرد نسبت به على بن الحسين عليه السلام مدارا كن و به او آسيبى نرسان ؛ و اين را به همهء سربازانت ابلاغ كن . « 1 »\r\nمسعودى مىگويد : « مردم مدينه به رهبرى عبداللَّه بن مطيع عدوى و عبداللَّه بن حنظلهء انصارى ( غسيل الملائكه ) به جنگ پرداختند . جنگى بزرگ رخ داد و خلقى كثير از بنىهاشم و قريش و انصار و ديگران كشته شدند . از خاندان ابوطالب ، دو نفر به شهادت رسيدند : عبداللَّه بن جعفر بن ابى طالب ؛ و جعفر بن محمد بن على بن ابى طالب . از بنىهاشم ، سه نفر : فضل بن عبّاس بن ربيعة بن حارث بن عبدالمطّلب ؛ حمزة بن عبداللَّه بن نوفل بن حارث بن\r\n\r\n\r\n","description":"","footnote":"\r\n( 1 ) - الكامل فى التاريخ ، ابن اثير ، ج 4 ، ص 113 .\r\n","page_name":" 69 ","page_number":69},
  {"content":"\r\n\r\nعبدالمطّلب ؛ و عبّاس بن عتبة بن ابى لهب بن عبدالمطّلب . از قريش نود و چند نفر و از انصار همين حدود و از ساير مردم حدود چهار هزار نفر قتل عام شدند ؛ جز از كسانى كه شناسايى نشدند . « 1 »\r\nاو مىافزايد : مردم به عنوان بندگى يزيد بيعت كردند و هر كس كه از چنين بيعتى خوددارى مىكرد ، كشته مىشد .\r\nامام سجّاد عليه السلام بنابر توصيهء يزيد به مسلم بن عقبه ، از اين واقعه جان سالم به در برد . وقتى امام عليه السلام را نزد آن جنايتكار بردند ، حضرت دعايى زير لب خواند « 2 » و خداوند ايشان را از شرّ آن خبيث حفظ نمود .\r\nمورّخان نوشته‌اند : لشكر يزيد ، وارد حرم پيامبر صلى الله عليه و آله شد و بيش از چهار هزار نفر از مردم را قتل عام كرد « 3 » . يزيد به مسلم بن عقبه ، فرماندهء نيروهايش ، دستور داده بود پس از پيروزى ، سه روز مدينه را بر سربازانش حلال كند ؛ و آنان نيز چنين كردند . « 4 »\r\nدر تاريخ ابن كثير ، چنين آمده است : هر كه در هر چيزى از مسلم بن عقبه شفاعت يا توسّط يا خواهش كرده بود ، او همان مورد شفاعت يا خواسته را از ميان بر مىداشت و به عكس عمل مىكرد . زنى از خويشان او دربارهء فرزند خود ، كه اسير شده بود ، شفاعت كرد . گفت : سر فرزندش را به او بدهيد و اضافه كرد : تو راضى نشدى كه او اسير باشد ، خواستى او را كشته ببينى ؟\r\nزنى ديگر گفت : من دختر عمّ تو هستم ، شترهاى من مصون باشند .\r\n\r\n\r\n","description":"","footnote":"\r\n( 1 ) - مروج الذّهب ، ج 3 ، ص 70 .\r\n( 2 ) - همان .\r\n( 3 ) - همان ، ص 70 - / 71 .\r\n( 4 ) - طبرى ، ج 5 ، ص 484 ، ص 491 .\r\n","page_name":" 70 ","page_number":70},
  {"content":"\r\n\r\nگفت اول شترهاى او را غارت كردند . « 1 »\r\nلشكر مسلم بن عقبه به زنان مدينه تجاوز كردند كه از اين واقعه ، هزار زن از لشكريان يزيد حامله شدند . اشراف و اعيانى كه كشته شده بودند ، هفتصد تن و سايرين ده هزار تن بودند « 2 » و آن واقعه و پيش از آن ، فاجعهء عاشورا ، يزيد و بنىاميّه را در عالم اسلام تا ابد ننگين و مستوجب لعن و نفرين نمود .\r\nواقدى ، از علماى ، بزرگ اهل سنّت ، مىنويسد : عبداللَّه بن حنظله‌مىگويد :\r\nبه خدا قسم ، ما بر يزيد شورش نكرديم ، مگر آن كه ترسيديم از آسمان بر ما سنگ ببارد . او فردى شهوتران و دائم الخمر و بىاعتنا به نماز بود . « 3 »\r\nذهبى مىنويسد : به دليل آنچه يزيد بر سر مردم مدينه آورد - علاوه بر اين‌كه او فردى شرابخوار و تبهكار بود - مردم بر او شوريدند و خداوند عمرش را كوتاه كرد . « 4 »\r\nماجراى جنايات يزيد در بسيارى از كتب اهل سنّت آمده است . « 5 »\r\nواقعهء حرّه در آغاز سال 63 ه . ق به وقوع پيوست . و جنايات و جزئيّات آن را مورخان بسيارى نوشته‌اند كه ذكر همهء آن‌ها از حوصلهء اين مقال خارج است .\r\nاين واقعه را به دليل آن كه در ريگ‌زارى در اطراف مدينه به نام « حّره » واقع شد و پايگاه لشكر يزيد نيز در آن جا بود ، آن را در تاريخ به نام « واقعهء حرّه » ثبت كرده‌اند .\r\n\r\n\r\n","description":"","footnote":"\r\n( 1 ) - البداية و النهاية ، ج 8 ، ص 224 .\r\n( 2 ) - همان .\r\n( 3 ) - الصواعق المحرقه ، احمد بن حجر ، ص 221 .\r\n( 4 ) - همان .\r\n( 5 ) - طبقات ، ابن سعد ، ج 5 ، ص 215 ؛ المستدرك الصحيحين ، ج 3 ، ص 522 ؛ و الصواعق المحرقه ، ص 221 - 222 .\r\n","page_name":" 71 ","page_number":71},
  {"content":"\r\n\r\nبدين سان ، اهل مدينه براى ابراز تنفّر نسبت به قتل امام‌حسين عليه السلام توسّط يزيد و فاجعهء عاشورا و ردّ سياست اموى كه از روح اسلامى تهى بود ، شورش كردند . ولى فرونشاندن آتش خشم مدينه به معناى نابودى آن نبود ، بلكه پرچم جنبش به مكّه انتقال يافت و در آن شهر ، مردم قيام عظيم‌ترى به راه انداختند .\r\n\r\nب - قيام در مكّه\r\n\r\nانعكاس قيام عاشورا در مكّه و سخنرانى عبداللَّه ابن‌زبير\r\nطبرى در تاريخش و ابن‌اثير در كامل مىنويسد :\r\nخبر شهادت امام‌حسين و فاجعهء كربلا مكّه را تكان داد . ابن‌زبير ، كه منتظر چنين فرصتى بود ، مردم را به گرد خويش جمع كرد و براى او بهترين موقعيّت در استفاده از احساسات مردم به نفع خويش بود .\r\nاو برخاست و خطبه‌اى ايراد نمود و رسماً قيام مكّه را بر ضدّ امويان اعلام كرد . او در سخنرانىاش ، كه ضمن آن مردم عراق ، خصوصاً كوفه ، را به شدّت سرزنش كرد ، پس از حمد و ثناى الهى و درود بر پيامبر صلى الله عليه و آله چنين گفت : « . . . مردم عراق مردمى نابكار و مكّارند ، جز كمى از آنان ، و اهل كوفه ، بدترين آنانند . آنان حسين عليه السلام را دعوت كردند تا او را يارى دهند و به حكومتش رسانند . او به سوى آنان شتافت ، امّا آنان بر او شوريدند و پيشنهاد تسليم‌شدن او را به ابن‌زياد دادند يا در غير اين صورت ، با او به جنگ برخيزند .\r\nبه خدا سوگند ، با وجود آن كه حسين و يارانش در مقابل آنان اندك\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nبودند و كسى غيب نمىدانست و پايان كار را پيش‌بينى نمىكرد كه حسين كشته خواهد شد ، لكن حسين مرگ با عزّت را بر زندگى در مذلّت ترجيح داد . خداوند حسين را رحمت كند و قاتلان او را به جزاى اعمال ننگينشان برساند و خوار و زبون كند . به خدا سوگند ، كار مردم كوفه جاى عبرت و درس دارد . آن‌ها نبايد به چنين كارى دست مىزدند . ولى چه مىشود كرد آنچه مقدّر است ، همان خواهد شد و آنچه را خداوند اراده كند ، گريزى از آن نيست .\r\nوى سپس فرياد زد :\r\nآيا پس از قتل حسين ، مىتوان به بنىاميّه اعتماد كرد ؟ ياقول آنان را باور و يا عهد آنان را تصديق و قبول نمود ؟ نه ، هرگز ما آن‌ها را شايسته نمىبينيم .\r\nبه خدا سوگند ، آنان كسى را كشتند كه شب را به عبادت و نماز و قيام زنده مىداشت و روز را با روزه به پايان مىبرد . حسين عليه السلام در مسألهء خلافت و حكومت ، از بنىاميّه احق و اولى بود و در دين‌دارى افضل از ديگران . او قرآن را با گمراهى و تباهى معاوضه نمىكرد و خوف خدا را به غفلت و روزه را به شراب و مىگسارى و شركت در حلقهء ذكر و ياد خدا را به شكار و پرورش سگ‌هاى شكارى تبديل نمىنمود . بدانيد كه آنان در اين جنايت و كشتن حسين ، دچار رنج و عذابى سخت خواهند شد . « 1 »\r\nمردم پس از سخنان ابن‌زبير ، دور او را گرفتند و گفتند : آمادهء بيعت باش و اعلام خلافت كن كه مدّعى ديگرى در اين كار نخواهى داشت .\r\n\r\n\r\n","description":"","footnote":"\r\n( 1 ) - تاريخ طبرى ، ج 5 ، ص 474 - 475 .\r\n","page_name":" 73 ","page_number":73},
  {"content":"\r\n\r\nولى او مردم را به صبر و بردبارى و احتياط دعوت كرد و به طور مخفيانه ، از مردم براى خود بيعت مىگرفت و خود را « العائذ ببيت الله » ( / پناهنده به خانهء خدا ) لقب داد تا اين كه پس از محاصرهء مكّه و حمله ارتش يزيد به خانهء كعبه و دريافت خبر مرگ يزيد ، رسماً خود را به عنوان خليفهء مسلمانان اعلام كرد و علناً براى خويش از مردم بيعت گرفت . « 1 »\r\nبا اين‌كه شهادت امام‌حسين عليه السلام عامل اصلى اين جنبش بود ، امّا ابن‌زبير از اين موقعيّت پيش‌آمده به نفع خود استفاده كرد . بنابراين ، در واقع نمىتوان قيام ابن‌زبير را به قيام امام‌حسين عليه السلام منسوب دانست ؛ زيرا او خود را از امام عليه السلام جدا مىداشت و پيش از برپايى قيام امام‌حسين عليه السلام ، مانع از به‌حكومت‌رسيدن حضرت شده بود . امّا چون امام عليه السلام در نظر مردم محترم بود و امكان هر گونه رقابتى از جانب ابن‌زبير با حضرتش در ميان نبود ، در نتيجه ، ابن‌زبير مىبايست صبر مىكرد و به انتظار فراهم شدن شرايط مناسب مىنشست .\r\nوى سخت مىكوشيد تا امام عليه السلام را هر چه زودتر به سوى كوفيان گسيل دارد ؛ زيرا حضور امام عليه السلام در خاك حجاز براى ابن‌زبير سنگين بود و حجاز مىخواست فقط با امام عليه السلام بيعت كند . امام نيز به اين مسأله واقف بود ، امّا ترجيح داد به عراق برود و در آن‌جا قيام تاريخى خود را اعلام دارد ؛ زيرا قيام آن حضرت براى نابودى ظلم و سركشى رژيم اموى و برقرارى عدالت و برپايى حكومت اسلامى بود . « 2 »\r\nبه اين دليل ، ابن‌زبير در حجاز ماند و شاهد رويدادها بود تا\r\n\r\n\r\n","description":"","footnote":"\r\n( 1 ) - تاريخ طبرى ، ج 5 ، ص 475 ؛ كامل ابن ثير ، ج 4 ، ص 129 ؛ تاريخ يعقوبى ، ج 2 ، ص 255 .\r\n( 2 ) - قيام توابين ، ترجمه كريم زمانى ، ص 34 - 35 .\r\n","page_name":" 74 ","page_number":74},
  {"content":"\r\n\r\nامام‌حسين عليه السلام از مكّه خارج شد . در اين موقع ابن‌عباس ، سياستمدار بزرگ به ابن‌زبير گفت : « خَلَا الْجَوُّ وَاللَّهِ لَكَ يَابْنَ الزُّبَيْرِ » « 1 » ( يعنى : پسر زبير ، به خدا قسم ، اينك فرصت برايت پيش آمده است . ) ابن‌زبير نيز بى درنگ ، برضد امويان و براى كسب استقلال حجاز قيام كرد و از حادثهء كربلا براى تحريك مردم سود جست . « 2 »\r\n\r\nتذكّر\r\nابن‌زبير فردى جاه‌طلب و دشمن سرسخت خاندان پيامبر صلى الله عليه و آله بود و در زمان حكومت كوتاهش ، موضع‌گيرى تندى نسبت به اين خاندان داشت از اين رو ، قيام او و حكومتش مورد تأييد امام سجّاد عليه السلام نبود .\r\nابن ابى الحديد مىگويد : عبداللَّه‌بن‌زبير پس از پيروزى ، در خطبه‌هايش نام پيامبر صلى الله عليه و آله را نمىبرد ، مردم به او اعتراض كردند ، او در جواب گفت :\r\nمن نه اين كه از نام پيامبر روگردان باشم ، ولى او خاندان بدى دارد ، هرگاه من نام پيامبر را ببرم گردنشان را بالا مىگيرند و من دوست ندارم آنان احساس فخر و شرف كنند . « 3 »\r\nدر سخنى ديگر ، عبداللَّه‌بن‌زبير به ابن‌عباس گفت : « چهل سال است كه كينهء شما را در دلم پنهان دارم . » « 4 »\r\nدر ماجراى قيام مكه ، ابن‌زبير فريب‌كارانه وارد عمل شد و از احساسات برانگيخته شدهء مردم بر ضدّ امويان و علاقهء شديد آنان به\r\n\r\n\r\n","description":"","footnote":"\r\n( 1 ) - شرح نهج البلاغه ، ابن ابى الحديد معتزلى ، ج 2 ، ص 134 .\r\n( 2 ) - بحار الانوار ، ج 45 ، ص 356 ، به نقل از ذوب النصار ، ابن نما .\r\n( 3 ) - شرح نهج البلاغه ، ابن ابى الحديد ، ج 20 ، ص 127 .\r\n( 4 ) - همان .\r\n","page_name":" 75 ","page_number":75},
  {"content":"\r\n\r\nخاندان پيامبر صلى الله عليه و آله سوء استفاده كرد . نظير اين گونه فرصت‌طلبىها در تاريخ زياد به چشم مىخورد . علّامه ابن‌نما مىگويد : ابن‌زبير پيش از مرگ يزيد ، مردم را به عنوان خون‌خواهى امام‌حسين عليه السلام و يارانش به سوى خود دعوت كرد و بدين‌وسيله ، مردم را فريب داد ، امّا پس از مرگ يزيد و رسيدن به قدرت ، از موضع خود عدول كرد و صرفاً به دنبال رياست و منافع خويش رفت . « 1 »\r\n\r\nوقوع قيام در مكّه\r\nلشكريان شام به فرمان يزيد و فرماندهى مسلم‌بن‌عقبه ، شهر پيامبر صلى الله عليه و آله را به ويرانه‌اى تبديل كردند و پس از قتل عام و جناياتى شرم‌آور ، براى سركوبى قيام مكّه آهنگ حرم خدا نمودند .\r\nمسعودى مىنويسد : مسرف « 2 » پس از قتل و غارت و اسارت و اعمال زشت ديگر كه در مدينه مرتكب شد ، از آن‌جا با سپاه خود ، كه همه شامى بودند ، آهنگ مكّه نمود تا به فرمان يزيد ، ابن‌زبير و مردم مكّه را سركوب نمايد ، اين واقعه به سال 64 ه . ق رخ داد .\r\nوقتى سپاه يزيد به محل رسيدند ، مسرف - كه لعنت خدا بر او باد - بمرد و حصين‌بن‌نمير فرماندهى لشكر را به عهده گرفت . « 3 » ابن‌زبير با يارانش به بيرون شهر آمدند و اندكى مقاومت كردند ، امّا در مقابل لشكر\r\n\r\n\r\n","description":"","footnote":"\r\n( 1 ) - بحار الانوار ، ج 45 ، ص 356 .\r\n( 2 ) - مراد ، مسلم بن عقبه است كه مورّخان به دليل جنايات بسيارش ، نام او را ( مسرف ) يا ( مجرم ) يادكرده‌اند .\r\n( 3 ) - مروج الذهب ، ج 3 ، ص 71 .\r\n","page_name":" 76 ","page_number":76},
  {"content":"\r\n\r\nجرّار او ، تاب مقاومت نياوردند و به مسجد الحرام پناه بردند . « 1 »\r\nحصين تا نزديكى شهر مكّه آمد و شهر را به محاصرهء خود در آورد .\r\nابن‌زبير به كعبه پناهنده شد و بدين عنوان ، شهرت يافت . لشكر شام از كوه‌ها و بلندىها به وسيلهء منجنيق و عرابه‌ها ، مكّه را زير آتش گرفتند .\r\nسنگ منجنيق‌ها و عرابه‌ها به خانهء كعبه مىخورد و همراه آن آتش ، كه به وسيله پارچه‌هاى كتان آغشته به نفت پرتاب شده بود ، مشتعل‌مىگشت .\r\nكعبه آتش گرفت و سوخت و بناهاى آن ويران گرديد . امّا ناگهان صاعقه‌اى بلاى جان لشكريان يزيد شد و يازده نفر از منجنيق داران را سوزاند . اين واقعه به روز شنبه سوم ربيع الاول سال 64 اتفاق افتاد . يازده روز پس از اين جنايت ، يزيدبن‌معاويه از دنيا رفت . « 2 »\r\nفراريان جنگ حرّه و گروهى از خوارج و ازارقه و شخصيّت نيرومندى همچون مختار ثقفى به يارى ابن‌زبير و مردم مكّه شتافتند . ابن‌زبير و تعدادى از يارانش از جمله مختار ، از كسانى بودند كه مسجد الحرام را پايگاه دفاع و پناهگاه خود قرار داده و از آن‌جا با دشمن درگير مىشدند .\r\nوه كه چه جنايتى ! مگر اين قوم ماجراى اصحاب فيل را در قرآن نخوانده بودند ؟ مگر جنگ با كعبه كار آسانى بود ؟ تبهكاران اموى اساس كار خود را بر محو اسلام نهاده بودند . ابوسفيان و ديگر امويان در عصر پيامبر ( ص ) ، قريب بيست سال با آن حضرت جنگيدند . فرزند او ، معاويه ، با على عليه السلام از در ستيز در آمد و سپس فرزندش ، يزيد ، اين چنين در مقابل\r\n\r\n\r\n","description":"","footnote":"\r\n( 1 ) - كامل ابن اثير ، ج 4 ، ص 124 .\r\n( 2 ) - مروج الذهب ، ج 3 ، ص 71 - 72 ؛ كامل ابن اثير ، ج 4 ، ص 124 ؛ تاريخ طبرى ، ج 5 ، ص 498 ؛ تاريخ يعقوبى ، ج 2 ، ص 266 .\r\n","page_name":" 77 ","page_number":77},
  {"content":"\r\n\r\nاسلام و خدا و كعبه موضع گرفت .\r\nابن‌زبير و هوادارانش همچنان در محاصره مقاومت مىكردند و رفته رفته وضع آنان خطرناك‌تر مىشد تا آن كه خبر مرگ يزيد به حجاز رسيد .\r\nبه دنبال اين خبر ، لشكر شام متلاشى شد و اوضاع به هم ريخت .\r\nحصين‌بن‌نمير با ابن‌زبير كنار آمد و در محلى به نام « اسطج » در بيرون مكّه با او ملاقات كرد و بدين صورت ، قيام مكّه پيروز شد . ابن‌زبير هم ، كه خود را خليفه مسلمانان قلمداد كرده بود ، بر اوضاع مسلط گرديد . « 1 »\r\nحصين به ابن‌زبير پيشنهاد كرد كه همراه او و نيروهايش به مركز خلافت شام بروند تا رسماً با ابن‌زبير به عنوان خليفه بيعت كنند . امّا ابن‌زبير پيشنهاد او را رد كرد و با شتاب به شهر برگشت . امتناع ابن‌زبير از قبول پيشنهاد حصين ، فرصت مناسبى كه وى را به خلافت مىرساند ، از ميان برد ؛ زيرا با مرگ يزيد و اوضاع آشفتهء دمشق ، دست‌يابى وى به خلافت دور از انتظار نبود .\r\nبه هر روى مردم مكّه گر چه توفيق حضور در كربلا و حمايت از امام مظلوم عليه السلام را نيافتند ، امّا شاد بودند از اين كه پس از شهادت آن حضرت و فاجعهء عاشورا ، كه ياد آن دل‌هاى مردم حجاز را مشتعل مىكرد ، زير بار حكومت ننگين يزيد نرفته‌اند و در مقابل امويان ايستاده‌اند .\r\n\r\n\r\n","description":"","footnote":"\r\n( 1 ) - تاريخ يعقوبى ، ج 2 ، ص 253 ؛ انساب الاشراف ، احمد بن يحيى ، بلاذرى ، ج 5 ، ص 363 - 364 ؛ البداية و النهاية ، ج 8 ، ص 226 .\r\n","page_name":" 78 ","page_number":78},
  {"content":"\r\n\r\n\r\nفصل سوم : قيام در عراق\r\n\r\n","description":"","footnote":"","page_name":" 79 ","page_number":79},
  {"content":"\r\n . \r\n","description":"","footnote":"","page_name":" 80 ","page_number":80},
  {"content":"\r\n\r\n\r\nآشوب در بصره\r\nدومين شهر مهمّ عراق آن روز ، شهر بصره بود . بصره كه پيش از واقعهء عاشورا در برابر حكومت اموى موضعى محافظه‌كارانه داشت ، پس از واقعهء عاشورا ، ناگزير به اتّخاذ تصميمى جدّى شد .\r\nعبيداللَّه بن زياد ، عامل مهمّ كشتار كربلا ، كه پس از آن استاندار بصره بود ، پس از دريافت خبر مرگ يزيد ، از فرصت استفاده كرد و كوشيد به نام امويان ، براى خود بيعت بگيرد . ولى كوشش وى با شكست مواجه شد ؛ خشم بصريان بر ضدّ حاكمان اموى و عمّال آنان به حدّى بالا گرفت كه ابن‌زياد شبانه با لباس مبدّل ، از ترس خشم و انتقام مردم ، به شام گريخت .\r\nبصره پس از اين ، با يكى از شخصيّت‌هاى معروف بنىهاشم به نام عبداللَّه بن حارث بن نوفل بيعت كرد . وى از دودمان بنىهاشم و از اصحاب اميرالمومنين عليه السلام بود . « 1 » امّا به دليل كارشكنىهاى طرفداران اموى و عثمانىها ، او نتوانست موفّق باشد .\r\nشهر يكپارچه آشوب شده بود و درگيرىهاى قبيله‌اى و فشار خوارج مردم بصره را مجبور كرد كه به ابن‌زبير نامه بنويسند و ضمن آن ، با او بيعت نمايند و تقاضا كنند تا فرمانروايى بر ايشان بگمارد كه خطر دشمنان و خوارج را دفع كند . ابن‌زبير ابتدا حارث بن عبداللَّه بن ربيعه را به عنوان نماينده‌اش به آن‌جا فرستاد . او در برقرارى آرامش منطقه كوشيد تا اين‌كه مصعب بن زبير ، برادر عبداللَّه بن زبير ، رسماً به عنوان استاندار ، قدرت را\r\n\r\n\r\n","description":"","footnote":"\r\n( 1 ) - معجم رجال الحديث ، ج 10 ، ص 154 ، واژهء « عبدالله » .\r\n","page_name":" 81 ","page_number":81},
  {"content":"\r\n\r\nبه دست گرفت و بدين‌سان ، بصره نيز از يوغ حكومت امويان خلاص گرديد . « 1 »\r\nشيعيان بصره به رهبرى مثنّى بن مخربه ، به شدّت از حكومت اموىها روگردان شده بودند و از اين‌كه امام‌حسين عليه السلام را در كربلا يارى نكرده‌اند ، سخت اظهار پشيمانى مىنمودند . گر چه آنان عمّال حكومت اموى را از بصره بيرون كرده بودند و بصره به دست زبيريان افتاده بود ، امّا آنان به اين نيز راضى نبودند . شايد آن‌ها موضع‌گيرى ابن‌زبير را مىدانستند . بنابراين ، تنها بر قيامى بر ضدّ قاتلان امام‌حسين عليه السلام و گرفتن انتقام خون شهداى مظلوم كربلا راضى مىشدند از اين رو ، هنگامىكه نامهء سليمان بن صرد ، رهبر توّابين ، به آنان رسيد ، آنان لبّيك گفتند و آمادهء يارى توّابين شدند . « 2 »\r\n\r\nقيام در كوفه\r\nكوفه ، مركز ثقل عراق ، پس از فاجعهء عاشورا و شهادت امام‌حسين عليه السلام در باتلاق گناه و تقصير فرو رفته بود و موضع سختى برگزيده بود ، به‌خصوص با توجّه به آن كه شيوهء سنّتى امويان در مورد اين شهر ، كه داراى گرايش‌هاى شديد علوى بود ، متّكى بر فشار و ترور بود . اين شهر هستهء مركزى جنبش شيعه به شمار مىآمد و موضعش نسبت به امويان با بصره متفاوت بود ؛ زيرا بصره موضعى محافظه‌كارانه داشت ، در حالى كه موضع كوفه تند و انقلابى بود . از اين رو ، قاطعانه عمرو بن حريث ، نمايندهء\r\n\r\n\r\n","description":"","footnote":"\r\n( 1 ) - تاريخ طبرى ، ج 6 ، ص 93 ؛ الكامل فى التاريخ ، ابن اثير ، ترجمهء عباس خليلى ، ج 6 ، ص 137 .\r\n( 2 ) - كامل ، ابن اثير ، ج 4 ، ص 159 ؛ تاريخ طبرى ، ج 5 ، ص 558 .\r\n","page_name":" 82 ","page_number":82},
  {"content":"\r\n\r\nنظام اموى ، را طرد كرد و عامر بن مسعود را بر جايش نشاند ، سپس بعضى از مردم اين شهر به ابن‌زبير نامه نوشتند و نسبت به او اعلام وفادارى كردند ؛ زيرا ابن‌زبير مدعى خون‌خواهى امام‌حسين عليه السلام و دشمن نيرومندى براى اموىها بود . به اين ترتيب ، عراق از سلطهء حكومت امويان خارج شد و به ابن‌زبير پيوست .\r\nكوفه در آن وقت ، بسان آتش‌فشانى در شرف انفجار بود ؛ چرا كه اين شهر بيش از هر جاى ديگر بار سنگين گناه و ندامت را بر دوش داشت .\r\nمردم اين شهر بودند كه امام‌حسين عليه السلام را به سرزمين عراق دعوت كردند و آن گاه در سخت‌ترين شرايط ، تنهايش گذاشتند . حال اين شهر به خود آمده و يك پارچه خشم و گناه و نفرت شده بود . ازين رو ، به ناچار براى رهايى از اين گناه سنگين ، سراسيمه به دنبال گريزگاهى مىگشت .\r\nدر چنين شرايطى ، پيشوا و رهبر مىتواند به آسانى از احساسات مردم استفاده كند و آنان را سازماندهى نمايد و عليه نظام اموى بشوراند . ولى كوفه علىرغم داشتن امواج خروشان خشم و نارضايتى ، نمىتوانست جبههء واحدى باشد ؛ زيرا بافت انسانى - قبيله‌اى و سياسى شهر ميان سه نيروى اصلى تقسيم مىشد :\r\n1 - شيعيان خالص و عناصرى كه سخت در پى اتّخاذ موضعى شتاب‌زده و خشن بودند ؛ بدنهء اين جناح را عمدتاً طايفهء « يمنىها » و « موالى و ايرانيان » تشكيل مىدادند .\r\n2 - هواخواهان حكومت اموى ، كه غالباً اشراف عراق و از طايفهء « مضرىها » بودند و بسيارى از آنان در واقعهء عاشورا نقش مهمّى در جنايت كربلا داشتند .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n3 - طرفداران مقاومت منفى ؛ اينان علىرغم مخالفت با نظام اموى ، جبهه‌اى ترديدآميز داشتند .\r\nپيشوايان نهضت مخلصانهء « توّابين » ، كه به آنان « انصار الثوره » ( / ياران انقلاب ) نيز مىگفتند از طايفه « يمن » بودند . آنان پس از شهادت امام‌حسين عليه السلام ، پنهانى گردهم آمدند و خود را سخت مورد انتقاد و سرزنش قرار دادند و از آن كه امام عليه السلام را با آن همه خواهش و التماس ، به شهر شان دعوت كرده ولى هنگام احتياج ، ايشان را تنها رها كرده بودند ، دچار شرمندگى جانكاهى بودند . آن‌ها تصميم گرفتند به هر شكل ممكن ، دامن خود را از آن لكّهء گناه و ننگ پاك كنند . « 1 »\r\nعلاوه بر اين ، شهادت كسانى كه به يارى امام عليه السلام برخاسته بودند .\r\nقبايل بسيارى را در سراسر كشور داغدار ساخته و به انتقام برانگيخته بود .\r\nبيش‌تر اين افراد در ميان قبيلهء خود ، موقعيّتى ممتاز داشتند و از اعتبار و وجاهت برخوردار بودند ؛ همانند هانى بن عروه ، زهير بن قين ، و برير بن خضير . اين قبايل ، به‌خصوص در كوفه و بصره ، به تحرّكاتى بر ضدّ حكومت دست زدند و اسباب زحمت دربار را فراهم ساختند . كسانى كه بستگان خود را از دست داده بودند ، متعهّد به انتقام‌گيرى شدند ؛ به عزا نشستند و بلافاصله ، جلسات سرّى به پا كردند . اين تشكيلات پنهانى را براى قيام مسّلحانه مهيّا نمودند . در انجمن‌هاى شبانه ، از شهيدان ياد مىكردند و مىگريستند ، براى انتقام خون امام‌حسين عليه السلام از همديگر پيمان مىگرفتند و سرانجام ، بر تعداد اين افراد چندان افزوده شد كه قدرتى\r\n\r\n\r\n","description":"","footnote":"\r\n( 1 ) - تاريخ طبرى ، ج 5 ، ص 552 ؛ تاريخ يعقوبى ، ج 2 ، ص 257 ؛ مروج الذّهب ، ج 3 ، ص 93 ؛ كامل ابن اثير ، ج 4 ، ص 158 ؛ البداية و النهاية ، ج 8 ، ص 250 .\r\n","page_name":" 84 ","page_number":84},
  {"content":"\r\n\r\nعظيم گشتند و هنوز سه سال و چند ماه از مرگ يزيد نگذشته بود كه اين تشكيلات پهناور پنهانى از اختفا به در آمد و موجوديّت خود را اعلام كرد و مبارزهء اعتقادى ، سياسى و نظامى وسيعى را به راه انداخت . اين تشكيلات فرماندار كوفه را دست گير و اخراج كرد و اجتماعى براى تظاهرات در مسجد جامع ترتيب داد تا رؤساى قبايل ، حاضر شدند يك حكومت موقّت به وجود آورند . تظاهرات ديگرى نيز براى عزادارى حضرت سيد الشهدا عليه السلام برپا شد كه نخستين مجلس عزاى رسمى و آشكار مردم اين سامان به شمار مىرفت . « 1 »\r\n\r\nشكل‌گيرى نهضت توّابين\r\nمسعودى ، مورّخ شهير اسلام ، چنين آورده است : در سال 65 ه . ق ، شيعيان به حركت در آمدند و همديگر را به دليل يارى ندادن امام‌حسين عليه السلام سرزنش كردند و از اين كار خود ، اظهار ندامت و پشيمانى نمودند .\r\nآنان دريافتند كه چه خطاى بزرگى مرتكب شده‌اند ؛ زيرا امام‌حسين عليه السلام را دعوت كرده بودند ، ولى او را ميان آن همه دشمن تنها گذارده و به يارىاش نشتافته بودند . آنان دريافتند كه اين خطا ، نابخشودنى ، جرم بزرگ و ننگى است كه دامنشان را گرفته و جز با دادن جان و كشته‌شدن در اين مسير ، پاك نخواهد شد ؛ معتقد بودند كه بايد از دشمنان بكشند تا كشته شوند تا شايد خداوند از خطاى آنان درگذرد .\r\nهستهء قيام شيعى توّابين به وسيلهء پنج تن از سران سالخوردهء شيعهء عراق\r\n\r\n\r\n","description":"","footnote":"\r\n( 1 ) - انقلاب تكاملى اسلام ، ص 860 - 861 .\r\n","page_name":" 85 ","page_number":85},
  {"content":"\r\n\r\nتشكيل شد كه عبارت بودند از :\r\n1 - سليمان بن صرد خزاعى ؛ او بزرگ طايفهء خزاعه و از محترمان كوفه بود و سابقهء صحابى بودن پيامبر صلى الله عليه و آله را نيز داشت .\r\n2 - عبداللَّه بن وال تميمى ؛\r\n3 - رفاعة بن شدّاد بجلى ؛\r\n4 - عبداللَّه بن سعد ازدى ؛\r\n5 - مسيّب بن نجبه فزارى .\r\nشيعيان به رهبرى اين پنج تن ، كه از بهترين ياران اميرالمؤمنين عليه السلام و شيعيان خاص بودند ، قيام كردند . « 1 »\r\n\r\nاولين جلسهء سران قيام\r\nطبرى مىگويد : آنان در خانهء سليمان بن صرد جمع شدند . مسيّب بن نجبه برخاست و به عنوان نخستين سخنران ، پس از حمد و ثناى الهى و درود بر پيامبر و خاندان او عليهم السلام چنين گفت :\r\n. . . امّا بعد ، ما همه پير شده‌ايم و به طول عمر مبتلا گشته‌ايم و از اين رهگذر ، با فتنه‌هاى گوناگون برخورد نموده‌ايم . از خداوند مىخواهيم كه از آنان نباشيم كه فرداى قيامت به ما گويد : « مگر آن‌قدر عمرتان نداديم كه هر كه پند گرفتنى بود پند گيرد ؟ و پيامبر و بيم‌رسان به سوى شما آمد . » « 2 » اميرمؤمنان فرموده : « عمرى كه خداوند در آن حجّت را بر فرزند آدم تمام مىكند ، شصت سال\r\n\r\n\r\n","description":"","footnote":"\r\n( 1 ) - مروج الذهب ، ج 3 ، ص 93 ؛ تاريخ طبرى ، ج 5 ، ص 552 ؛ كامل ابن اثير ، ج 4 ، ص 158 .\r\n( 2 ) - فاطر ( 35 ) ، آيهء 37 : « اوَلَمْ نُعَمِّرْكُمْ ما يَتَذَكَّرُ فيهِ مَنْ تَذَكَّرَ وَ جائَكُمُ النَّذيرُ » .\r\n","page_name":" 86 ","page_number":86},
  {"content":"\r\n\r\nاست . » و ما همه به اين سن رسيده‌ايم و به دليل آن كه خود را تزكيه نكرده‌ايم ، دچار غرامت شده‌ايم . ولى خداوند ما را دروغگو و مدّعى ديد كه در تمام كارهاى فرزند پيامبر خدا تخلّف كرده‌ايم ؛ او نامه‌ها و پيام‌ها براى ما فرستاد و اتمام حجّت كرد و از ما يارى طلبيد و مطلب خود را با ما در ميان گذاشت ، امّا در سرزمين ما و در كنار ما كشته شد و ما به يارى او نرفتيم و حتّى با زبان ، از او دفاع ننموديم و از بذل مال در راه يارى او دريغ ورزيديم ، از اقوام و عشاير خود نيز كسى را به يارى او دعوت نكرديم . ما در روز قيامت ، پاسخ خدا و پيامبر او را چگونه خواهيم داد و حال آن كه حبيب و فرزند و تمام ذريّه و نسل او در ميان ما كشته شدند . به خدا ، هيچ عذرى نخواهيد داشت ، جز آن كه قاتلان او را بكشيد و انتقام او را بگيريد و تمام دست اندركاران آن جنايت را به سزاى اعمالشان برسانيد يا اين‌كه همه در اين راه كشته شويد . شايد خدا از ما خشنود شود من از بازخواست و عذاب در قيامت سخت بيمناكم . اى قوم ، برخيزيد و يكى را از ميان خود ، به فرماندهى انتخاب كنيد ؛ چون فرمانده لازم است ؛ و پرچمى و پرچم‌دارى ضرور است . « 1 »\r\nپس از سخنان مسيّب‌بن‌نجبه ، رفاعه ، از چهره‌هاى برجستهء شيعيان عراق ، برخاست و ضمن تأييد سخنان مسيّب ، چنين گفت :\r\n. . . امّا بعد ، خداوند تو را هدايت كرد و سخن نيك و صواب را بر زبان تو جارى ساخت و بهترين كار نيك را به دست تو سپرد ؛ كه آن ،\r\n\r\n\r\n","description":"","footnote":"\r\n( 1 ) - كامل ابن اثير ، ج 4 ، ص 158 - 159 ؛ تاريخ طبرى ، ج 5 ، ص 553 ؛ تاريخ يعقوبى ، ج 2 ، ص 257 ؛ البداية و النهاية ، ج 8 ، ص 250 - 251 .\r\n","page_name":" 87 ","page_number":87},
  {"content":"\r\n\r\nجهاد بااين تبكاران و فاسقان است . تو ما را به توبه از گناه عظيم ( يارىنكردن حسين ) وادار كردى . فرمانت مطاع ، سخنت قبول و دعوتت پذيرا . اين كه گفتى ما مردى را از ميان خود به فرماندهى برگزينيم كه واجد شرايط فرماندهى باشد ، من هم در اين رأى با تو هم عقيده‌ام و چه بهتر كه آن فرمانده خود تو باشى كه ما تو را لايق آن مىدانيم و همه بر اين امر خشنوديم . و اگر تو و ديگر ياران ، فرد ديگرى را در نظر داريد ، بهتر آن است كه ما اين كار را به پير و رهبر شيعيان ، كه خردمند و يار پيامبر و داراى سوابق درخشان و قدم استوار است ، واگذاركنيم و اين فرد سليمان بن صرد خزاعى است .\r\nبلى ، او داراى سيرتى نيكو و اخلاقى پسنديده و مردى شجاع و دين‌دار و با عزم و حزم است كه امتحان خود را داده و مورد اعتماد و وثوق همهء ماست .\r\nپس از سخنان رفاعه ، عبداللَّه بن سعد نيز برخاست و همانند او سخن گفت و سخنان مسيّب را تصديق نمود .\r\nمسيّب گفت : براى شما صواب است ، كار خود را به سليمان بن صرد بسپاريد . « 1 »\r\nسليمان ، اين بزرگ سال‌خورده و رئيس شيعيان عراق ، برخاست و با حالتى پر از تأثّر و اندوه ، امّا با عزمى راسخ و سخنانى محكم ، پس از حمد و ثناى الهى چنين گفت :\r\n. . . امّا بعد ، ما از قافلهء خوبان و خردمندان و پرهيزگاران عقب مانديم\r\n\r\n\r\n","description":"","footnote":"\r\n( 1 ) - كامل ابن اثير ، ج 4 ، ص 158 - 159 ؛ تاريخ طبرى ، ج 5 ، ص 553 ؛ تاريخ يعقوبى ، ج 2 ، ص 257 ؛ البداية و النهاية ، ج 8 ، ص 250 - 251 .\r\n","page_name":" 88 ","page_number":88},
  {"content":"\r\n\r\nو در اين روزگار ، به اين بلاى عظيم دچار شديم ؛ روزگارى كه جور و ستم به حدّ اعلاى خود رسيده و زندگى در اين دنيا جز خوارى و ذلّت نيست . از كارهاى نيك و صواب وا مانده‌ايم و نسبت به عاقبت و پايان كار غافل مانده‌ايم .\r\nما پيش از اين ، براى ديدار آل بيت محمد صلى الله عليه و آله سربلند كرديم و گردن كشيديم و به آن‌ها نويد يارى و نصرت داديم و آنان را به قيام و قدوم به نزد خود تشويق و تشجيع نموديم . امّا آن گاه كه آنان دعوت ما را پذيرفتند و به سوى ما شتافتند ، دست از يارى آنان كشيديم و راه مكر و خدعه را اختيار نموديم و در انتظار پايان كار نشستيم تا آن كه فرزند پيامبر ما ميان ما مظلومانه كشته شد و سلالهء رسول و نسل او و پارهء تن و جگر گوشهء او به آن سرنوشت مبتلا شد . او استغاثه كرد و يارى طلبيد ، ولىكسى به او جواب نداد .\r\nقوم فاسق و تبه‌كار ، او را هدف تير و نيزه و شمشير خود نمودند تا كشتند و به اين هم اكتفا نكردند ؛ بدنهاشان را برهنه و اموالشان را غارت كردند .\r\nهان ، برخيزيد و قيام كنيد كه خداوند بر شما غضب كرده است .\r\nهرگز به نزد زن و فرزندان خود برنگرديد تا خدا از شما راضى شود !\r\nبه خدا قسم ، گمان نمىكنم با اين كار هم او از ما راضى شود ، مگر آن كه با قاتلان حسين به جنگيد و بكشيد تا كشته شويد .\r\nچرا از مرگ مىترسيد ؟ بدانيد آن كه از مرگ بترسد ، خوار و ذليل خواهد شد . شما مانند بنىاسرائيل باشيد كه چون پيامبرشان به آنان گفت : « شما برخود ستم كرديد و گوساله پرستيديد . پس به\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nسوى خدايتان توبه بريد و خود را بكشيد » « 1 » و بنىاسرائيل چون دانستند كه تنها راه جبران گناه خويش مرگ آنان است ، به ناچار ، در مقابل مرگ تسليم شدند .\r\nشما چگونه‌ايد ؟ اگر براى مرگ دعوت شديد ، شمشيرها را تيز و نيزه‌ها را آماده كنيد و سلاح برداريد ؛ « واعِدُّوا لَهُمْ مَااسْتَطَعْتُمْ مِنْ قُوَّةٍ وَ مِنْ رِباطِ الْخَيْلِ » « 2 » آمادهء نبرد و كشتن و كشته شدن شويد ! هر چه مىتوانيد خود را نيرومند سازيد و از ساز و برگ جنگ فراهم كنيد تا زمان نبرد فرا رسد ! .\r\nدر آن‌جا ، يكى از ياران به نام خالد بن سعد گفت : « به خدا سوگند ، اگر بدانم خودكشى و مرگ و قتل نفس مرا از اين گناه بزرگ نجات خواهد داد ، آنى در كشتن خود ترديد نخواهم كرد . من تمام حاضران را شاهد مىگيرم كه هر چه مال و امكانات دارم وقف و صدقهء مسلمانان مىكنم تا با آن به جنگ با فاسقان و تبه‌كاران برخيزند و خود نيز با سلاحم با دشمن وارد كارزار خواهم شد . »\r\nابومعمّر كنانى ، كه از حاضران بود ، نيز مانند خالد سخنانى به زبان آورد .\r\nسليمان گفت : سخن بس است . هر كس با مااست ، برخيزد و به نزد عبداللَّه بن وال برود و چون همه چيز در نزد او مهيّا شده است تا آنان را كه مال و سلاح ندارند تجهيز كند و سپس روانهء نبرد خواهيم شد . « 3 »\r\nبنا بر نوشتهء ابن اثير ، آغاز دعوت و حركت توّابين يك سال پس از\r\n\r\n\r\n","description":"","footnote":"\r\n( 1 ) - بقره ( 2 ) ، آيهء 54 : « . . . انَّكُمْ ظَلَمْتُم انْفُسَكُمْ بِاتِّخاذِكُمُ العِجْلَ فَتُوبُوا الى بارِئِكُمْ فَاقْتُلُوا انْفُسَكُمْ » .\r\n( 2 ) - انفال ( 8 ) آيهء 60 .\r\n( 3 ) - تاريخ طبرى ، ج 5 ، ص 554 - / 555 ؛ كامل ابن اثير ، ج 4 ، 161 .\r\n","page_name":" 90 ","page_number":90},
  {"content":"\r\n\r\nواقعهء عاشورا بود . امّا آنان حدود سه سال به طور مخفيانه ، براى انتقام خون امام‌حسين عليه السلام فعّاليّت مىكردند و به جمع عِدّه و عُدّه پرداختند تا سال 64 كه يزيدبن‌معاويه به هلاكت رسيد . چون يزيد از ميان رفت ، شيعيان به نزد سليمان رفتند و گفتند : آن ديو نابكار به هلاكت رسيده و حكومت آنان سست و متزلزل شده است . اكنون بهترين موقعيّت براى قيام است آنان پيشنهاد دادند كه ما استاندار كوفه را ، كه در آن زمان عمرو بن حريث بود و سمت قائم مقام ابن‌زياد را در كوفه داشت ، خلع و ، قيام خود را از كوفه آغاز مىكنيم و قاتلين حسين عليه السلام را تعقيب و به سزاى اعمالشان مىرسانيم . حكومت را به خاندان پيامبر ( ص ) ، كه احق و اولى بر آنند ، باز مىگردانيم و زمام امر را ، كه دستشان از آن كوتاه بود ، بديشان مىسپاريم .\r\nسليمان گفت : نه عجله نكنيد ، من در اين زمينه ، بسيار انديشيده‌ام .\r\nقاتلان حسين عليه السلام اشراف و اعيان كوفه‌اند و دليران عرب با آنان همراهند ؛ همه دستشان به خون حسين آغشته است و بايد از آنان انتقام گرفت . امّا شروع اين كار از كوفه صلاح نيست ؛ زيرا آنان بر ضدّ شما قيام خواهند كرد و كار دشوار خواهد شد .\r\nمن دربارهء پيروان خود و ياران ، بررسى كرده‌ام . اكنون تعداد ما اندك است و دشمن بسيار ؛ اگر الان قيام كنيم ، يك لقمهء آنان خواهيم شد و مانند يك شتر قربانى كار ما را يكسره مىكنند . پس بهتر اين است كه ما دعوت خود را گسترش دهيم و مردم اطراف و اكناف را به يارى خود دعوت كنيم و شيعيان و ديگران را به گرد خود آوريم و آن گاه وارد عمل شويم . « 1 »\r\n\r\n\r\n","description":"","footnote":"\r\n( 1 ) - كامل ابن اثير ، ج 4 ، ص 160 ؛ تاريخ طبرى ، ج 5 ، ص 558 - 559 .\r\n","page_name":" 91 ","page_number":91},
  {"content":"\r\n\r\n\r\nنامهء سليمان بن صرد خزاعى به شيعيان مدائن و بصره\r\nسليمان سپس نامه‌اى به رهبر شيعيان مدائن ، سعدبن‌حذيفه ، نوشت و او را كه از علاقمندان به خاندان اهل بيت عليهم السلام و مخلصان شيعه بود و نفوذ زيادى در مردم مدائن داشت ، به‌انتقام خون شهداى كربلا و قيام بر ضدّ امويان دعوت كرد . متن نامهء او چنين است :\r\nبسم اللَّه الرّحمن الرّحيم\r\nاز سليمان‌بن‌صرد به سعدبن‌حذيفه « 1 » و مسلمانانى كه با اويند . سلام بر شما .\r\nامّا بعد ، دنيا خانه‌اى شده كه نيكىها از آن رخت بر بسته و بدىها جاى آن را گرفته است ، با خوبان و خردمندان ناسازگار شده ، بندگان خوب خدا از آن روىگردان شده‌اند و زندگى اندك آن را به عوض ثواب بسيار و جاويد فروخته‌اند . دوستان خدا و برادران شما و شيعيان خاندان پيامبرتان در كار خويش و اين بليّه كه در مورد پسر دختر پيغمبرشان رخ داده ، انديشه و تأمّل كرده‌اند كه وى را دعوت نمودند و او اجابت كرد ، امّا او دعوت كرد و ما اجابت ننموديم ؛ خواست برگردد ، نگذاشتند ؛ امان خواست ، ندادند ؛ مردم را رها كرد ، امّا رهايش نكردند تا آن كه بر او تاختند و خونش را ريختند و بدنش را عريان كردند ؛ راه ستم و جهالت و تعدّى و گردن‌كشى در مقابل\r\n\r\n\r\n","description":"","footnote":"\r\n( 1 ) - سعد بن حذيفه يمانى از سران شيعيان مدائن بود . شيخ طوسى در رجالش او را از اصحاب اميرالمؤمنين عليه السلام مىداند . او در جنگ صفين ، در كنار اميرالمؤمنين عليه السلام مىجنگيد . ( اعيان الشيعه ، سيد محسن امين ، ج 7 ، ص 221 ) .\r\n","page_name":" 92 ","page_number":92},
  {"content":"\r\n\r\nخداوند را پيش گرفتند . و خداوند ناظر اعمال آنان بود و سرانجام كارشان نيز به دست او است . « وَ سَيَعْلَمُ الَّذينَ ظَلَمُوا اىَّ مُنْقَلَبٍ يَنْقَلِبُونَ » « 1 » ( يعنى : و زود باشد كه ظالمان بدانند كجا بازگشت مىكنند . )\r\nو چون برادران شما بينديشيدند و تأمّل كردند ، دانستند كه خطايى بس بزرگ مرتكب شده‌اند كه از يارى امام پاك و پاكيزه باز مانده‌اند و او را در ميان دشمن تنها گذاشته و به يارىاش نشتافته‌اند ؛ خطايى كه رهايى از آن جز با كشتن قاتلان وى يا كشته شدن خودشان و جان‌بازىشان قابل جبران نيست . برادران شما كوشيده‌اند ، شما نيز بكوشيد و آمادهء انتقام شويد . براى برادرانمان وقتى معيّن كرده‌ايم كه بيايند و محلّى كه به ما بپيوندند . وقت : اول ماه ربيع الاول سال شصت و پنجم . محل ديدار : نخيله .\r\nچنان ديديم كه شما را نيز كه پيوسته ياران و برادران و همدلان ما بوده‌ايد ، به اين كار - كه چنان كه پيدا است ، خدا براى برادرانتان قرار داده و مىخواهند به وسيلهء آن توبه كنند - دعوت نماييم . شما شايستهء فضيلت و ثواب آن خواهيد بود و از گناهان به پيشگاه خدا توبه بريد ، حتى اگر در اين كار قطع گردن‌ها باشد و كشته‌شدن فرزندان و از دست دادن اموال و هلاكت عشيره و اقوام .\r\nبدانيد كسانى كه در مرج‌عذرا كشته شدند [ حجر و ياران او 
  ] ، از اين كه زنده نيستند ، زيان نكرده‌اند ، شهيدانند كه نزد پروردگارشان روزى مىبرند و با صبر و جان‌بازى به پيشگاه خداوند رفته‌اند و ثواب صابران\r\n\r\n\r\n","description":"","footnote":"\r\n( 1 ) - شعراء ( 26 ) ، آيهء 227 .\r\n","page_name":" 93 ","page_number":93},
  {"content":"\r\n\r\nرا نصيب خود كرده‌اند . يارانى كه دست‌بسته كشته شدند و با ستم به دار كشيده شدند و اعضاشان بريده شد [ اشاره به شهادت ميثم تمّار 
  ] ، ستم ديدند ، امّا زيان نديدند ، اكنون زنده‌اند و به ديدار خداى خويش شتافته‌اند و خداوند به آنان پاداش مىدهد ، ان شاء اللّه .\r\nخدايتان رحمت كند ! در سختى و جنگ ، پايدار باشيد و هر چه زودتر به پيشگاه خدا توبه كنيد كه شما در خور آنيد كه هر كس از ياران‌تان به طلب پاداش خداى بر بليّه‌اى صبورى كند ، شما نيز به طلب ثواب ، به مانند آن صبر كنيد و هر كه با عملى رضاى خدا را خواسته باشد ، گرچه به كشته‌شدن ، شما نيز به وسيلهء آن ، رضاى خدا را بجوييد ، تقوى بهترين توشهء اين جهان است و هر چه جز آن است فنا مىشود و بايد از آن چشم پوشيد . خانهء عافيت آخرت را راغب شويد و جهاد با دشمنان خدا و خودتان و دشمنان خاندان پيامبرتان را انتخاب كنيد و با توبه ، به پيشگاه خداوند رويد ، خداوند ما و شما را به حيات طيّبه زنده كند و ما و شما را از عذاب خويش برهاند و سرنوشت همهء ما كشته‌شدن در راه او باشد ، آن هم به دست بدترين خلق او و سرسخت‌ترين دشمنان حق ! خداوند به هر چه خواهد ، تواند و براى اولياى خويش كارساز باشد . والسلام .\r\n\r\nپاسخ شيعيان مدائن و بصره به نامهء سليمان بن صرد خزاعى\r\nپس از آن كه سليمان نامه را براى سعدبن‌حذيفه يمانى ، كه از سران شيعيان مدائن بود ، نوشت و او را از عزم شيعيان كوفه و تصميم بر قيام و انتقام از خون امام‌حسين عليه السلام آگاه ساخت ، او شيعيان مدائن را به يارى\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nدعوت كرد و به سليمان پيام داد كه ما آمادهء حركت و مستعدّ يارى شماييم .\r\nسليمان نامهء ديگرى به مثّنىبن‌مخربه ، بزرگ شيعيان بصره ، نگاشت و او را در جريان كار گذاشت و از او استمداد خواست .\r\nمثّنى نيز پاسخ داده كه ما شيعيان بصره خداى را بر توفيق شما سپاس مىگزاريم و عزم شما را تأييد و به يارى شما خواهيم شتافت . وعدهء ما روز نبرد و محل معيّن .\r\nدر ذيل نامه‌اش اشعارى را بدين مضمون نوشت :\r\nخوب بنگر و تأمّل كن ، من نزد تو خواهم آمد . با پرچم و نشان ، خود را نمايان مىكنم و بر بلندى ، نعرهء رعد آسا مىزنم . من در پذيرايى چيزى فرو نخواهم گذاشت و لجام اسب را رها ساخته ، با تهوّر تاخت مىكنم .\r\nتاخت و تاز من شديد و آن كه تحت فرمان من است هرگز ترس به خود راه نمىدهد . آتش‌افروز ، تنور جنگ را شعله‌ور خواهد ساخت . آن كه برادر و مورد اعتماد من است ، جز براى خدا شمشير نمىزند . و با ضربات شمشير خود بدون عذر و گناه خواهد بود . « 1 »\r\n\r\nخلع استاندار كوفه و نصب استاندار جديد\r\nپس از مرگ يزيد و آشكار شدن دعوت ابن‌زبير در حجاز ، مردم كوفه\r\n\r\n\r\n","description":"","footnote":"\r\n( 1 )\r\n - تَبَصَّرْ كَأَنّى قَدْ اتَيْتُكَ مُعْلِماً * عَلى اتلَع الهادى اجَشَّ هَزيمِ\r\nطَويل‌ِالقَرا ، نَهدالسَواةِ مُقَلَّص * مُلِحٍّ عَلى فَأَس‌ِاللَّجام ازوُمِ\r\nبِكُلِّ فتىً لايَملأِ الرَّوعُ قَلبَهُ * مِحشٍّ لِنارِ الحَربِ غَيرِ سَؤُومِ\r\nاخى ثِقَةٍ يَنْوى الِالَهَ بَسَعيهِ * ضَروُبٍ بِنَصلِ الّسَيفِ غَير اثيمِ \r\nكامل ابن اثير ، ج 4 ، ص 159 - 162 ؛ تاريخ طبرى ، ج 5 ، ص 558 .\r\n","page_name":" 95 ","page_number":95},
  {"content":"\r\n\r\nعمروبن حريث ، استاندار كوفه ، را اخراج نمودند و داعيان وطرفداران ابن‌زبير مردم را به بيعت با او دعوت كردند . ابن‌زبير نيز عبداللَّه‌بن‌يزيد انصارى رابه استاندارى كوفه منصوب نمود و ابراهيم‌بن‌طلحه را به عنوان مشاور ، معاون و خزانه‌دار بيت‌المال او انتخاب كرد .\r\nياران سليمان همچنان بر تصميم خود به جمع‌آورى قوا و سلاح مشغول بودند كه در اين بين ، مختار از حجاز به كوفه آمد . او نيز با داشتن مأموريّت از طرف محمد حنفيّه مردم را به خون‌خواهى امام‌حسين عليه السلام و قيام بر ضدّ امويان دعوت كرد جمعى از ياران سليمان از او جدا شدند و به گروه مختار پيوستند و معتقد بودند كه سليمان پيرمردى كهنسال است و در فنون جنگ سر رشتهء آن چنانى ندارد و ما را به كشتن خواهد داد .\r\nعبداللَّه بن يزيد كه اوضاع را آن‌چنان آشفته ديد . و از اهداف مختار و سليمان آگاه شد ، با خود گفت : سليمان به ما كارى ندارد ، قصد او جنگ با حكومت شام و انتقام گرفتن از خون امام‌حسين عليه السلام است . خداوند آن‌ها را مشمول رحمت خود سازد . امّا خطر از ناحيهء مختار و گروه او است كه تصميم بر قيام در كوفه دارند . بنا بر اين ، پيش از هر چيز ، دستور داد مختار را دستگير كردند و به زندان انداختند و راه را براى حركت توّابين و خروج آنان از كوفه و حركت به سوى شام هموار نمود . حاكم كوفه اعلام داشت :\r\nاگر توّابين به ما كارى نداشته باشند ، ما هم به آنان كارى نخواهيم داشت و من هدف آنان را كه در صدد جنگ با ابن‌زياد هستند ، تأييد مىكنم و حتّى اگر صلاح بدانم ، آنان را يارى خواهم كرد .\r\nاو سپس سخنانى در مذمّت ابن‌زياد و مظلوميّت امام‌حسين عليه السلام بر زبان راند و اعلام كرد كه ابن‌زياد را در محل سرپل منيج ديده‌اند كه قصد\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nلشكركشى به كوفه دارد . پس چه بهتر كه گروهى به سراغ او روند وجنگ را دور از كوفه انجام دهند . اين بهتر از آن است كه در كوفه آشوب و درگيرى پيش بيايد ؛ چون اگر در كوفه با هم درگير شويد خسته و ناتوان خواهيد شد و ابن‌زياد به راحتى ، بر شما چيره خواهد گشت . اى مردم كوفه ، بدانيد ابن‌زياد و پدر او بدترين خلق خدا در دشمنى وستيز با شمايند . آن‌ها مدّت هفت سال بر شما حكومت كردند . و مردم شريف و پرهيزكار و ديندار شما را كشتند . او ناكسى است كه كسى را كشته كه امروز به خون‌خواهى او قيام مىكنيد . شما او را با مرگ استقبال كنيد و هر چه در توان داريد ، بر ضدّ او به كار بريد . من به شما نصيحت مىكنم و خيرخواهى مىنمايم . « 1 »\r\n\r\nجمع‌آورى سپاه وعزيمت به كارزار\r\nسليمان‌بن‌صرد نزد سران ياران خويش فرستاد و تصميم خود را به آن‌ها خبر داد از آنان خواست كه در ماه ربيع الاخر همان سال ( 65 ه . ق ) با بزرگان و سران قوم به سوى شام حركت كنند .\r\nتوّابين حركت خود را آغاز كردند و در محلّه نخيله اردو زدند تا گرد هم جمع شوند . سليمان از لشكر خود سان ديد ، امّا تعداد آنان را كافى ندانست ؛ زيرا از بيعت كنندگان ، جمع زيادى غايب بودند .\r\nسليمان دو نفر از ياران خود به نام حكيم‌بن‌منفذ كندى و وليدبن‌عصير كنان را به كوفه فرستاد كه فرياد زدند : « يا لثاراتِ الحسين » . « 2 »\r\n\r\n\r\n","description":"","footnote":"\r\n( 1 ) - كامل ابن اثير ، ج 4 ، ص 163 ؛ تاريخ طبرى ، ج 5 ، ص 561 - 562 .\r\n( 2 ) - « اى خون‌خواهان حسين » .\r\n","page_name":" 97 ","page_number":97},
  {"content":"\r\n\r\nاين شعار بسيار تحريك كننده بود و آن دو نفر نخستين كسانى بودند كه اين شعار را رسمى و علنى كردند . جمعى از مردم كوفه به آنان پيوستند و لشكر سليمان كه قريب چهارهزار نفر بود ، به هشت‌هزار نفر رسيد .\r\nسليمان به دفتر خود نگاه كرد ، تعداد بيعت‌كنندگان قريب شانزده‌هزار نفر بوده‌اند . به او گفتند : جمعى از ياران به مختار پيوسته‌اند . گفت : شايد حدود دوهزار نفر به مختار پيوسته باشند ، پس بقيه كجايند ؟ بايد دست كم ، ده‌هزار نفر مىآمدند . سليمان آنان را سرزنش كرد و گفت : آنها مؤمن نيستند . آيا عهد و پيمان خود را فراموش كرده‌اند ؟\r\nلشكر سه روز در نخيله ماند و مأموران سليمان به سراغ سران و كسانى كه بيعت كرده و نيامده بودند ، رفتند و آنان را دعوت به يارى نمودند قريب يك‌هزار نفر ديگر نيز آمدند . « 1 »\r\nمسيّب ، كه از سران برجستهء شيعه و از رهبران قيام بود ، برخاست و خطاب به سليمان چنين گفت :\r\nخداى تو را رحمت كند . كسى كه از جنگ اكراه دارد به كار جنگ نيايد .\r\nبدان كه جز افراد با اخلاص و ايمان ، كه از روى عقيده به اين اردوگاه آمده‌اند ، ديگرى به ما نخواهد پيوست . به انتظار ديگران مباش و با همين عدّه ، حركت به سوى نبرد را آغاز كن .\r\nسليمان گفت : نظرت پسنديده است سپس خود برخاست و چنين گفت :\r\nايها النّاس ، هر كس براى خدا و رضاى او و رسيدن به پاداش روز جزا آمده است با ما خواهد بود و مشمول رحمت حق واقع خواهد شد ، خواه زنده بماند ، خواه كشته شود . و هر كس به قصد دنيا آمده به\r\n\r\n\r\n","description":"","footnote":"\r\n( 1 ) - تاريخ طبرى ، ج 5 ، ص 583 - 584 ؛ كامل ابن اثير ، ج 4 ، ص 175 .\r\n","page_name":" 98 ","page_number":98},
  {"content":"\r\n\r\nخدا قسم ، ما غنيمت و بهرهء اين دنيا را نخواسته‌ايم . ما جز براى رضاى خدا قيام نكرده و چيزى نمىخواهيم . ما با خود مال و سيم و زرى نداريم ، حتى براى توشهء راه نيز جز شمشيرهاى خود بر دوش ننهاده‌ايم . قوت و توشهء ما در حدّ ضرورت و به قدر احتياج است ، آن هم با نهايت قناعت . هر كس غنيمت مىخواهد با ما نيايد ، كه ما براى دنيا قيام نكرده‌ايم . ما توبه كرده‌ايم و به خون‌خواهى فرزند دختر پيامبر قيام نموده‌ايم .\r\nپس از سخنان پرشور سليمان ، يكى از سران قوم به نام عبداللَّه بن سعد بن‌نفيل برخاست و گفت :\r\nمن عقيده‌اى دارم ؛ اگر پسنديدى و سودمند بود ، خداوند ما را رستگار خواهد كرد و اگر خطا بود ، تنها عقيدهء شخصى من است :\r\nاى سليمان ، ما براى انتقام و خون‌خواهى حسين قيام كرده‌ايم و حال آن كه قاتلان حسين همه در كوفه‌اند ؛ از جمله عمرسعد رؤساى قبايل عراق . ما كجا مىرويم ؟ آنان را پشت سر نهاده‌ايم و به سوى شام مىرويم ؟\r\nتمام ياران او گفتند : درست مىگويد و رأى صواب همين است كه به كوفه برگرديم و نخست به قاتلان اصلى حسين عليه السلام بپردازيم .\r\nسليمان سخنان آنان را خوب گوش كرد و گفت :\r\nمن با اين رأى مخالفم . آن كه با حسين اعلام جنگ كرد و لشكر فراهم نمود و فرمانده بود و به حسين اخطار كرد كه يا تسليم شود يا آمادهء جنگ باشد ، ابن‌زياد بوده و ما اول مهرهء اصلى را هدف\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nگرفته‌ايم . پس برخيزيد و به يارى خداوند حركت مىكنيم . اگر خداوند ما را پيروز كرد ، به راحتى مىتوانيم به ساير قاتلان حسين بپردازيم و هر كه را در آن جنايت سهم و شركتى بود به سزاى اعمالشان مىرسانيم و همه را به دست انتقام مىسپاريم . اگر هم پيروز نشديم و خداوند شهادت را نصيب ما كرد ، باز هم با دشمنان خدا و آن‌ها كه حرام او را حلال دانستند نبرد كرده‌ايم . و خداوند پاداش نيكوكاران را خواهد داد .\r\nمن دوست ندارم نيروى شما بيهوده هدر رود و كار شما به نتيجه نرسد . شما مطمئن باشيد كه اگر به شهر خودمان برگرديم و در آن جا قيام را شروع كنيم ، هر كسى را در آن جا بكشيد ، عشيره و اقوام او با شما در ستيز خواهند شد . و انتقام قوم خود را خواهند گرفت و خون‌ها ريخته خواهد شد و برادركشى رواج خواهد يافت . پس برخيزيد و از خداوند طلب خير كنيد و در تصميمتان محكم باشيد . « 1 »\r\nهمان‌گونه كه قبلًا اشاره شد ، عبداللَّه‌بن‌يزيد ، استاندار انتصابى ابن‌زبير ، از قيام توّابين نگران بود و هرگز مايل نبود كه آنان در كوفه دست به قيام و انتقام زنند ؛ زيرا بسيارى از قاتلان امام‌حسين عليه السلام در كوفه از هواداران حكومت ابن‌زبير شده بودند .\r\nبنابراين پس از اعلام قيام ، استاندار ابتدا به عنوان حامى انقلابيّون سخن‌رانى كرد و از جنايات حكومت شام انتقاد نمود و خود را مدافع امام‌حسين عليه السلام و هوادار انتقام جلوه داد . او عامل اصلى فاجعهء كربلا را\r\n\r\n\r\n","description":"","footnote":"\r\n( 1 ) - تاريخ طبرى ، ج 5 ، ص 584 - 586 ؛ كامل ابن اثير ، ج 4 ، ص 176 - 177 .\r\n","page_name":" 100 ","page_number":100},
  {"content":"\r\n\r\nيزيد و ابن‌زياد و حكومت شام دانست و توّابين را به انتقام‌گيرى از آنان تشويق نمود و حتّى قول داد كه به يارى آن‌ها نيز خواهد آمد و آنان آزادند كه مقدّمات قيام را فراهم كنند و به سوى ارتش ابن‌زياد ، كه در شمال كوفه مستقر بود ، حركت نمايند ؛ زيرا حكومت شام و ابن‌زياد دشمن مشترك آن‌ها هستند و توّابين نيز همين رأى را داشتند .\r\nامّا پس از خروج توّابين از كوفه و اردوزدن آنان در نخيله ، به وحشت افتاد كه اگر آنان پيروز شوند ، قطعاً به سراغ كوفه و قاتلان امام‌حسين عليه السلام خواهند آمد بنابراين ، سراسيمه همراه با معاون خود ، ابراهيم بن محمدبن‌طلحه ، كه مستوفى و خراج‌دار ابن‌زبير بود ، با جمعى از سران كوفه ، كه در قتل امام‌حسين عليه السلام نقشى نداشتند ، به سراغ توّابين آمدند و مستقيماً به ديدن سليمان شتافتند . استاندار گفت :\r\nآى سليمان ، مسلمان برادر مسلمان است ، و هرگز به او خيانت نمىكند . شما برادر و همشهرى ماييد . شما بهترين دوست و ياور ماييد . در قيام عجله نكنيد و ما را به مرگ خودتان عزادار نسازيد . از عدّهء ما نكاهيد ، صبر كنيد تا مدّتى بگذرد و ما همه با هم نيرويى عظيم فراهم آوريم و متّفقاً به جنگ با ابن‌زياد و حكومت شام برويم اگر پيشنهاد ما را قبول كنيد ، خراج خوبى را هم به شما اختصاص مىدهيم ، مشروط به آن كه بدون ما به كار جنگ اقدام نكنيد ؛ زيرا شكست شما شكست ما نيز خواهد بود .\r\nامير اين سخنان را گفت و مستوفى هم تأييد كرد . آن گاه سليمان در پاسخ آنان گفت :\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nشما از روى دل‌سوزى نصيحت كردى و از باب مشورت و از روى مهربانى و خيرخواهى ، با نهايت سعى و كوشش ، از چيزى دريغ نكرديد ، ولى مطمئن باشيد ما به اميد خدا ، تصميم بر جنگ با اين قوم گرفته‌ايم و هرگز در تصميم خود تجديد نظر نخواهيم كرد و از خداوند هدايت و نصرت مىطلبيم و شما خواهيد ديد كه ما به تصميم خود عمل مىكنيم .\r\nاستاندار كوفه گفت :\r\nحالا كه شما بر اين تصميم اصرار داريد ، پس اندكى صبر كنيد تا ما لشكر را با شما همراه كنيم . مگر نمىدانيد دشمن قوى است و سپاه بسيار دارد و ما بايد در مقابل آنان به اندازهء كافى نيرو داشته باشيم .\r\nدر اين هنگام ، خبر رسيد كه ابن‌زياد با لشكر فراوان قصد آنان كرده است . « 1 »\r\n\r\nاجتماع بر سر تربت امام‌حسين عليه السلام\r\nلشكر توّابين و خونخواهان امام‌حسين عليه السلام براى تجديد عهد و اظهار توبه و ندامت و تصميم قاطع بر قيام ، راه كربلا را پيش گرفتند و به سوى تربت پاك آن حضرت و شهداى كربلا حركت كردند .\r\nابن‌اثير نوشته است : چون چشم آنان به قبر امام‌حسين عليه السلام افتاد ، صداى ضجّه و ناله‌شان بلند شد و همه با يك آهنگ ، سرود توبه سر دادند ، و آن قدر بر مزار شهيدان گريستند كه نظيرش تا آن روز ديده نشده بود . آن روز همانند حاجيان در طواف كعبه و تجمّع در كنار حجرالاسود ،\r\n\r\n\r\n","description":"","footnote":"\r\n( 1 ) - تاريخ طبرى ، ج 5 ، ص 584 - 586 ؛ كامل ابن اثير ، ج 4 ، ص 176 - 177 .\r\n","page_name":" 102 ","page_number":102},
  {"content":"\r\n\r\nبر قبر سيد شهيدان عليه السلام ازدحام نمودند ، برآن حضرت و ديگر شهداى كربلا درود فرستادند و همان جا بر عزم و توبهء خود ميثاق بستند و يك روز و يك شب را با آه و ناله و توبه ، به دعا گذراندند و گفتند :\r\nالّلهُمَّ ارْحَمْ حُسَيْناً ، الشَّهيدُ بْنُ الشَّهيدُ ، الْمَهْدِىُّ ابْنُ الْمَهْدِىُّ ، الصِّدّيقُ بْنُ الصِّدّيقُ . الَّلهُمَّ انَّنا نَشْهَدُ انَّا عَلى دينِهِم وَ سَبيلِهِمْ وَ اعْداءُ قاتِليهِمْ وَ اوْلِياءُ مُحبيهِمْ ، الَّلهُمَّ انَّا خَذَلْنَا ابْنَ بِنْتِ نَبِيِّكَ ، فَاغْفِرْلَنا ما مَضى وَ تُبْ عَلَيْنا وَ ارْحَمْ حُسَيْناً وَ اصْحابَهُ الشُّهَداءَ الصِّدّيقينَ ، وَ انَّا نَشْهَدُ انَّا عَلى دينِهِمْ وَ عَلى ما قُتِلُوا عَلَيْهِ ، وَ انْ لَمْ تَغْفِرْلَنا وَ تَرْحَمْنا لِنَكُونَّنَ مِنَ الْخَاسِرينَ .\r\nخداوندا ، حسين را مشمول رحمتت قرار ده ؛ آن شهيد فرزند شهيد و هدايت شدهء فرزند هدايت شده وصدّيق ( بسيار راستگو ) فرزند صدّيق را . خداوندا ، گواه باش كه ما بر دين و راه آنان هستيم و دشمنان قاتلان آنان و طرفدار دوستان آنان .\r\nپروردگارا ، ما فرزند پيامبرت را يارى نكرديم ، ما را ببخش و از گذشتهء ما در گذر ، توبهء ما را بپذير و حسين و ياران و اصحاب پاكش را رحمت كن ، خدايا ، ما شهادت مىدهيم كه بر دين آنان و بر آنچه جان خود را در راه آن نهاده‌اند ، مىباشيم . خدايا ، اگر ما را نبخشى و مشمول رحمت خودنسازى ، از زيان‌كارانيم .\r\nزيارت قبر امام‌حسين عليه السلام روحيهء انتقام را قوىتر ، و عزم راسخ آنان را در هدفشان جزم‌تر كرد . « 1 »\r\nتوّابين پس از زيارت قبور شهيدان كربلا ، از راه انبار ، به طرف مرزهاى\r\n\r\n\r\n","description":"","footnote":"\r\n( 1 ) - كامل ابن اثير ، ج 4 ، ص 178 ؛ تارخى طبرى ، ج 5 ، ص 589 .\r\n","page_name":" 103 ","page_number":103},
  {"content":"\r\n\r\nشام و براى مصاف با لشكر ابن‌زياد به حركت درآمدند . جمعى از آنان دوباره برگشتند و بر قبر امام‌حسين عليه السلام متوسّل شدند وتجديد عهد نمودند و سپس با سرعت ، خود را به لشكر رساندند . « 1 »\r\nلازم به ذكر است كه قبر امام عليه السلام چه در زمان بنىاميّه و چه بنىعباس ، ميعادگاه عاشقان و انقلابيان بوده و بسيارى از نهضت‌ها در كنار آن قبر مقدس منشأ مىگرفته است . در تاريخ ، موارد متعدّدى از تجمّع انقلابيان و تجديد عهد و ميثاق با سالار شهيدان به چشم مىخورد .\r\n\r\nنامهء فرماندار كوفه به سليمان‌بن‌صرد و پاسخ او\r\nپس از حركت سپاه توّابين ، عبداللَّه‌بن‌يزيد ، كه از طرف ابن‌زبير ، حاكم كوفه بود ، نامه‌اى به اين مضمون براى سليمان‌بن‌صرد و توّابين نوشت :\r\n. . . اى قوم ما ، دشمن را گستاخ و جسور نكنيد ، شما برگزيدگان و بزرگان شهر خود هستيد . اگر دشمن شما را گرفتار كند ، همه گرفتار شده‌ايم در صورت شكست شما ، به تصرّف كوفه طمع خواهند كرد ، اگر دشمن بر شما غالب شد به شما رحم نخواهد كرد و تا ابد رستگار نخواهيد شد . اى قوم ، دست ما و شما يكى است و دشمن ما مشترك است . اگر در مقابل دشمن متّحد شويم ، قطعاً پيروز خواهيم شد و اگر تفرقه و اختلاف بين ما بيفتد ، شوكت و قدرتمان درهم شكسته خواهد شد . اين شوكت و قدرت را دست كم نگيريد و خود را در مقابل دشمن خوار و ناچيز نكنيد . اى قوم ، در نصيحت و دلسوزى ما شك و ترديدى به خود راه ندهيد ، با نظر من مخالفت نكنيد ، چون\r\n\r\n\r\n","description":"","footnote":"\r\n( 1 ) - كامل ابن اثير ، ج 4 ، ص 178 ؛ تاريخ طبرى ، ج 5 ، ص 590 .\r\n","page_name":" 104 ","page_number":104},
  {"content":"\r\n\r\nنامه من به شما رسيد به كوفه باز گرديد . « 1 »\r\nسليمان و ياران او از مضمون نامهء حاكم كوفه ناراحت شدند و گفتند :\r\nاين پيشنهاد را آن وقت هم كه در بلاد خود بوديم به ما داد ، ما نپذيرفتيم .\r\nاكنون كه بر جهاد تصميم گرفته و عزم خود را جزم نموده‌ايم و وارد سرزمين دشمن شده‌ايم ، چگونه آن را بپذيريم ؟ اين رأى درستى نيست .\r\nسليمان در پاسخ به حاكم كوفه ، نامه‌اى نوشت و ضمن تشكّر از نصحيت و دل‌سوزى او ، چنين نگاشت :\r\n. . . اين قوم ، كه هستى خود را به خدا فروخته‌اند و از گناه خود توبه كرده‌اند و به سوى خدا روى آورده‌اند و بر او توكّل نموده‌اند و به قضاى الهى تن داده‌اند ، هرگز باز نخواهند گشت ، تصميم نهايى خود را گرفته‌اند .\r\nوقتى نامهء سليمان به عبداللّه ، حاكم كوفه رسيد ، با تأسّف اظهار داشت :\r\nاين قوم بر خودكشى خود تصميم گرفته‌اند . نخستين خبرى كه از آنان به شما خواهد رسيد . خبر مرگ و شكست آن‌ها است . به خدا سوگند ، آن‌ها با كرامت و عزّت نفس و در حال اسلام و ايمان كشته خواهند شد . « 2 »\r\n\r\nتوقّف در منطقهء قرقيسيا\r\nلشكر توّابين مسير را به طرف دشمن طى كردند تا به منطقهء قرقيسيا رسيدند . بزرگ اين منطقه و قلعه ، مردى به نام زفر بن حارث كلابى بود .\r\n\r\n\r\n","description":"","footnote":"\r\n( 1 ) - كامل ابن اثير ، ج 4 ، ص 178 ؛ تاريخ طبرى ، ج 5 ، ص 591 .\r\n( 2 ) - كامل ابن اثير ، ج 4 ، ص 179 ؛ تاريخ طبرى ، ج 5 ، ص 593 .\r\n","page_name":" 105 ","page_number":105},
  {"content":"\r\n\r\nمردان او در قلعه آمادهء دفاع بودند و خود زفر نيز از دژ بيرون نمىآمد و آماده‌باش داده بود .\r\nمسيّب بن نجبه ، از سران توّابين ، به او پيغام داد كه براى رفع نيازمندىهاى لشكر توّابين ، بازارى بگشايد . خود نيز شخصاً تا در قلعه رفت و از زفر اجازهء ديدار و مذاكره خواست . هذيل ، فرزند زفر ، با او صحبت كرد و به نزد پدر بازگشت و گفت :\r\n« مسيّب مردى بزرگ است و از شما اجازهء ملاقات خواسته . »\r\nزفر كه مسيّب را خوب مىشناخت ، به فرزندش گفت : « پسرك من ، تو نمىدانى او كيست ؟ او يكّه‌سوار عرب و قهرمان قبايل مضر است . اگر ده تن از اشراف و سران مضر را بشمارند ، او يكى از آنان است ، او مردى موحّد و با ايمان و پرهيزگار است . زود برو و او را نزد من بياور ! »\r\nزفر استقبال گرمى از مسيّب به عمل آورد و او را در كنار خود نشاند و از اهداف قيام و حركت پرسيد . مسيّب هم ماجرا و علّت قيام را بيان كرد .\r\nزفر گفت :\r\nعلّت اين‌كه ما در قلعه را بستيم اين بود كه هدف شما را نمىدانستيم و روشن نبود كه شما به جنگ ما آمده‌ايد يا برنامهء ديگرى داريد . بنابراين ، حالت دفاعى به خود گرفتيم . حالا كه مقصد شما روشن شد ، با شما حرفى نداريم . ما شما را به نيكى و پرهيزگارى مىشناسيم . سپس به فرزندش دستور داد كه براى لشكر توّابين بازارى بگشايد تا آن‌ها بتوانند نيازمندىهاى خود را تهيّه نمايند . « 1 »\r\n\r\n\r\n","description":"","footnote":"\r\n( 1 ) - ترجمهء كامل ابن اثير ، ج 6 ، ص 21 ؛ تاريخ طبرى ، ج 5 ، ص 593 - 594 .\r\n","page_name":" 106 ","page_number":106},
  {"content":"\r\n\r\nزفر يك اسب و هزار درهم به مسيّب بخشيد ، ولى او مال را پس داد و فقط اسب را قبول كرد وگفت : شايد به اين اسب نيازمند شوم ؛ زيرا ممكن است اسب خودم لنگ شود . زفر نان و علوفه و آذوقهء بسيارى براى آنان فرستاد ، به اندازه‌اى كه مردم از خريد از بازار بىنياز شدند و چيزى جز يك پيراهن وتازيانه‌اى نخريدند و روز بعد به سوى دشمن حركت كردند . زفر آنان را بدرقه كرد و به سليمان ، رهبر توّابين ، اطّلاعات مفيدى از حركت دشمن ارائه داد و گفت : پنج فرماندهء دشمن به نام‌هاى حصين‌بن‌نمير ، شرحبيل بن‌ذوالكلاع ، ادهم‌بن‌محرز ، جبلة بن عبداللَّه خثعمى و خود عبيداللَّه بن زياد با لشكرهاى فراوان ، كه مانند درخت و جنگل بود ، از محل رقّه عبور كردند .\r\nاو پيشنهاد كرد : « اگر بخواهيد ، پناهتان مىدهيم ، داخل قلعه و شهر ما شويد ؛ با شما متّحد خواهيم شد و در صورت حملهء دشمن ، همه با هم با آن‌ها وارد نبرد خواهيم شد . »\r\nسليمان گفت : « همشهرىهاى خودمان همچنين پيشنهادى به ما كردند ، ولى ما نپذيرفتيم . » زفر گفت : « حال كه بر اين تصميم مصرّيد ، پس زودتر حركت كنيد و محلّ و سوق‌الجيشى عين‌الورده را بگيريد ، پيش از آن‌كه دشمن آنجا را بگيرد ؛ چون سرچشمهء آب آن‌جا است . و شهر را پشت سرقرار دهيد كه پناهگاه خوبى براى نبرد است . اگر چنين كنيد ، آب و موادّ ذخيرهء ضرور در دسترس شما خواهد بود و از ناحيهء ما خيالتان آسوده باشد كه در امان خواهيد بود . زودتر حركت كنيد . به خدا سوگند ، من جماعتى را بهتر از شما و گرامىتر و پاك‌تر در زندگيم نديده‌ام .\r\nاميدوارم كه شما سبقت بگيريد و اگر نبرد آغاز شد ، سعى كنيد در بيابان\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nوسيع و آزاد بجنگيد ؛ چون دشمن بسيار است و شما نسبت به آنان اندك هستيد . هرگز در مقابل آنان صف نكشيد كه آن‌ها شما را بر زمين خواهندافكند و شكست خواهندداد . دشمن نيروى پيادهء زيادى دارد كه سواره‌ها ، آنان را پشتيبانى مىكنند ، در حالى كه من در ميان شما لشكر پياده‌اى نمىبينم . شما به شكل نا منظم ( پارتيزانى ) و جنگ و گريز در ميان ديوارها و تپّه‌ها و موانع به آنان حمله‌ور شويد و سواران خود را بر ميمنهء و ميسرهء آن‌ها مسلّط سازيد و هر دسته ، دستهء ديگر را پشتيبانى كند و با شيوهء دقيق نظامى ، دشمن را خسته كنيد و از پاى در آوريد . » او توصيه‌هاى زياد ديگرى نيز دربارهء نحوه جنگ به آنان نمود . « 1 »\r\nآن‌گاه زفر با آنان خداحافظى كرد و براى پيروزى آنان دعا خواند و آن‌ها براى او دعا كردند و بسيار تشكّر نمودند . او به قلعهء خود بازگشت و لشكر به طرف عين‌الورده حركت نمود .\r\nتوابين در غرب عين‌الورده اردو زدند و پنج روز استراحت كردند تا طلايهء لشكر دشمن به آنان رسيد . « 2 »\r\n\r\nمصاف با لشكر ابن زياد\r\nلشكر شاميان به فرمان‌دهى ابن‌زياد به طرف اردوگاه توابين ، كه در غرب عين‌الورده بود ، پيش رفتند و در موضعى كه فاصلهء آنان تا عين‌الورده يك روز راه بود ، اردو زدند .\r\nسليمان برخاست و براى لشكر خود سخن‌رانى مهمىّ ايراد كرد و آنان\r\n\r\n\r\n","description":"","footnote":"\r\n( 1 ) - ترجمهء كامل ابن اثير ، ج 6 ، ص 22 - 23 ؛ تاريخ طبرى ، ج 5 ، ص 594 - 595 .\r\n( 2 ) - همان ج 6 ، ص 23 ؛ همان ، ص 596 .\r\n","page_name":" 108 ","page_number":108},
  {"content":"\r\n\r\nرا در توجّه به خدا و آخرت ودل‌بريدن از دنيا تشويق نمود و گفت :\r\n. . . امّا بعد ، دشمنى كه منظور شما بود و راه‌هاى درازى را پيموديد تا سراغ او برويد ، اكنون با پاى خود به سوى شما آمده است .\r\nشما روزها و شب‌ها را در راه بوديد و رنج بسيار برديد تا به اين‌جا رسيديد . اكنون جنگ را با جان‌بازى و فداكارى و پايدارى و بردبارى استقبال كنيد ، كه خداوند با صابران است .\r\nهرگز كسى پشت به دشمن نكند ، مگر قصد جان‌بازى و تغيير موضع نبرد داشته باشد يا بخواهد به يارى ياران خود بشتابد . كسى را كه فرار كرد ، مكشيد ، مگر آن كه با شما به جنگ برگردد . اين سيره و آيين نبرد على بود كه ميان پيروان خود مانده است . سپس گفت : ياران ، اگر من كشته شوم ، مسيّب بن نجبه امير شما خواهد بود و اگر او كشته شد ، عبداللَّه بن سعد بن نفيل امير خواهد بود و اگر او نيز كشته شد ، عبدالله‌بن‌وال و اگر او هم كشته شد ، رفاعة بن شدّاد امير شما خواهد بود . خداوند كسى را بيامرزد كه جان‌بازى او از روى صدق و اخلاص بوده و به عهد و وفاى خود پايدار باشد . « 1 »\r\nبه دستور سليمان بن صرد ، چهارصد سوار از توّابين به فرماندهى مسيّب‌بن‌نجبه ، مأموريّت يافتند به استقبال دشمن بروند . آن‌ها دستور داشتند در هر جا به سپاه دشمن برخورد كردند ، بىامان به آنان يورش برند . سليمان به مسيّب گفت : « هر جا آن‌ها را ديديد ، بر آنان حمله بريد ؛ اگر پيروز شديد چه بهتر ، و اگر نه ، بازگرد و كسى از نيروهايت را وامگذار ؛ سعى كن همه را برگردانى . »\r\n\r\n\r\n","description":"","footnote":"\r\n( 1 ) - ترجمهء كامل ابن اثير ، ج 6 ، ص 22 - 23 ؛ تاريخ طبرى ، ج 5 ، ص 594 - 595 .\r\n","page_name":" 109 ","page_number":109},
  {"content":"\r\n\r\nمسيّب و نيروهايش يك شبانه روز رفتند و سحرگاه استراحت كردند .\r\nاو جمعى را براى گرفتن اسير فرستاد تا وضعيّت دشمن را كشف كنند . در بين راه ، عربى را ديدند و از او پرسيدند . او گفت : نزديك‌ترين نيروهاى آن‌ها گروه شرحبيل‌بن‌ذىالكلاع است كه با شما حدود يك ميل فاصله دارند و افزود : بين او و حصين‌بن‌نمير بر سر فرماندهى لشكر ، اختلاف افتاده است و هر كدام خودش را لايق‌تر مىداند . منتظرند تا ابن‌زياد تكليفشان را روشن كند .\r\nمسيّب ديد بهترين فرصت براى حمله فراهم است بنابراين ، شتابان به سوى آنان پيش رفتند و دشمن را در حالى كه در اردوگاه خود استراحت مىكرد ، كاملًا غافلگير كردند . نيروهاى توّابين توانستند ضربهء مهلكى بر آنان وارد سازند ؛ جمعى از آنان اسير ، عده‌اى كشته ، تعداد زيادى نيز مجروح شدند و غنايم بسيارى از مال و مركب و آذوقه به دست توّابين افتاد .\r\nنيروهاى مسيّب هر چه خواستند از لشكرگاه شاميان غنيمت گرفتند و با پيروزى و غنيمت فراوان ، به سوى مقرّ فرماندهى ، نزد سليمان بازگشتند .\r\nخبر شكست شاميان به فرماندهء كلّ آنان ، ابن‌زياد ، رسيد و او بلافاصله ، حصين‌بن‌نمير را با دوازده‌هزار نيرو به سوى توّابين گسيل داشت . « 1 »\r\nاخبار حركت نيروهاى ابن‌زياد به سليمان رسيد . او به لشكر خود آماده‌باش داد و گفت تا صف‌آرايى كنند . فرماندهى ميمنهء لشكر را به عبداللَّه‌بن‌سعد ، كه از سران شجاع شيعه بود ، سپرد ، ميسرهء لشكر را به مسيّب‌بن‌نجبه واگذارد و خود نيز در قلب لشكر جاى گرفت .\r\nدر سپاه دشمن نيز جبلّةبن‌عبداللَّه ميمنهء لشكر ، ربيعه بن مخارق\r\n\r\n\r\n","description":"","footnote":"\r\n( 1 ) - ترجمهء كامل ابن اثير ، ج 6 ، ص 24 ؛ تاريخ طبرى ، ج 5 ، ص 597 - 598 .\r\n","page_name":" 110 ","page_number":110},
  {"content":"\r\n\r\nميسره و خود حصين بن نمير رهبرى قلب لشكر را به عهده گرفتند .\r\nبار ديگر دو لشكر حق و باطل در مقابل هم صف‌آرايى كردند ؛ در يك طرف خونخواهان امام‌حسين عليه السلام و شيعيان مخلص عراق و توّابين بودند و در طرف ديگر ، لشكريان شام و قاتلان امام‌حسين و طرفداران اموىها ، ابتدا شاميان توّابين را به پيوستن و اتّحاد با خود و تسليم به حركت شام دعوت نمودند ، امّا با جواب دندان‌شكن توّابين روبه‌رو شدند .\r\nسليمان نيز آنان را به خلع حكومت مروانيان و تسليم ابن‌زياد دعوت كرد و قول داد اگر چنين كنند ، شيعيان كوفه عمّال ابن‌زبير را از عراق بيرون كنند و كار خلافت را به خاندان پيامبر صلى الله عليه و آله واگذار نمايند .\r\nامّا معلوم بود كه شروط دو طرف براى همديگر قابل پذيرش نيست .\r\nبنابراين ، پيشنهادهاى طرفين رد شد و هيچ كدام حاضر به عدول از مواضع خود نشد . « 1 »\r\nشيپور جنگ نواخته شد و نبرد آغاز گرديد . هر دو طرف به سوى هم حمله‌ور شدند . ميمنهء لشكر سليمان به ميسرهء لشكر حصين بن نمير و ميسرهء لشكر دشمن با ميمنهء لشكر سليمان درهم آويختند و سليمان ، خود در قلب لشكر به سپاه شام حمله ور شد . جنگ سختى در گرفت و توّابين ، كه با روح شهادت‌طلبى و استقبال از مرگ مىجنگيدند ، توانستند در روز اول ، ضربات مهلكى بر دشمن وارد سازند و آن روز را با پيروزى به شب برسانند .\r\nتاريكى شب مانع ادامهء نبرد بود . بنابراين ، طرفين به تجديد قوا و جمع‌آورى مجروحان و استراحت پرداختند تا فردا مجدّداً به مصاف هم\r\n\r\n\r\n","description":"","footnote":"\r\n( 1 ) - ترجمهء كامل ابن اثير ، ج 6 ، ص 25 ؛ تاريخ طبرى ، ج 5 ، ص 598 .\r\n","page_name":" 111 ","page_number":111},
  {"content":"\r\n\r\nروند . در آن روز ، شيعيان حماسه‌اى درخشان از فداكارى و ايثار از خود بر جاى نهادند ؛ اگر چه تعدادى شهيد و مجروح دادند ، امّا تلفات دشمن چندين برابر آنان بود .\r\nروز دوم نبرد فرا رسيد و دو لشكر آمادهء نبرد شدند ، امّا به دليل رسيدن هشت‌هزار نيروى كمكى از جانب ابن‌زياد براى نيروهاى دشمن ، موازنهء قوا به هم خورد ، رسيدن نيروهاى تازه نفس به دشمن روحيّه داد ، ولى شيعيان با شجاعت و شهامت تمام مقاومت كردند .\r\nنبرد روز دوم بسيار سخت ، هولناك و بىرحمانه بود . به طورى كه در تاريخ نوشته‌اند ، جنگى رخ داد كه هرگز به شدّتِ آن ديده نشده بود ؛ تمام روز را به جنگ پرداختند . فقط براى نماز ، جنگ متوقّف مىگرديد و دوباره به شكلى سهمگين شروع مىشد .\r\nتاريكى شب شعله‌هاى آتش جنگ را سرد نمود و طرفين براى استراحت و گردآورى مجروحين ، دست از جنگ كشيدند . آن شب مجروحان بسيارى در دو لشكر به چشم مىخورد . « 1 » مبلّغان و شاعران و حماسه‌سرايان در لشكر سليمان آن شب را تا صبح به تشجيع و تحريض لشكريان به جنگ گذراندند .\r\nروز سوم ابن‌زياد دوهزار نيروى تازه نفس ديگر را به فرماندهى ادهم بن محرز باهلى به كمك شاميان فرستاد . آن روز جنگى سخت و سهمگين بين شيعيان و شاميان درگرفت ؛ جنگى نابرابر ، دشمن بيش از سه برابر آنان بود . نبرد سختى تا ظهر ادامه يافت .\r\n\r\n\r\n","description":"","footnote":"\r\n( 1 ) - ترجمهء كامل ابن اثير ، ج 6 ، ص 26 ؛ تاريخ طبرى ، ج 5 ، ص 599 .\r\n","page_name":" 112 ","page_number":112},
  {"content":"\r\n\r\n\r\nپايمردى توّابين\r\nسليمان پايمردى و مقاومت شيعيان را مىديد و آنان را به جهاد تشويق مىكرد ؛ او از اسب پياده شد و فرياد زد : « اى بندگان خدا ، هر كه مىخواهد زودتر به ملاقات خدايش برود و از گناه خود توبه كند ، به نزد من آيد ، آن گاه غلاف شمشير خود را شكست . عدّهء زيادى از لشكريانش نيز پياده همانند او دورش را گرفتند و او فرمان حمله داد . شمشيرزنان با عزمى راسخ ، كمر بر مرگ بستند و بىمحابا به شاميان يورش بردند . كشتار عظيمى كردند و جمعيّت زيادى را نيز مجروح ساختند .\r\nحصين‌بن‌نمير وقتى اين وضعيّت فوق العاده را از عراقيان ديد ، بر لشكريان خود فرياد زد تا كمان‌داران با تير به آنان حمله برند و سواران نيز با شمشير ، بىامان بر آنان بتازند و از هر سو ، آنان را مورد حمله قرار دهند . « 1 »\r\nپيرمرد قهرمان و خون‌خواه دلير حسين بن على عليه السلام ، با روحيه‌اى حيرت‌انگيز از هر طرف به قلب دشمن حمله ور مىشد . با وجود زخم‌هاى فراوان ، همچون شير غرّان به كسى امان نمىداد ، امّا از هر طرف مورد حمله بود . ناگهان مورد اصابت تير دشمن واقع شد و بر زمين افتاد .\r\nدوباره برخاست تا حمله كند ، ولى زخم كارى و خون ريزى شديد او را توان نداد و نقش بر زمين شد . سليمان ، فرمانده لشكر توّابين ، به شهادت رسيد و به سرورش و ياران او ملحق گرديد . درود خدا بر آنان باد .\r\nبا شهادت فرمانده ، مسيّب بن نجبه ، مرد شماره دو توّابين ، علم افتادهء سليمان را بلند كرد و با ياران خود به مقابلهء دشمن برخاست ، بر سليمان\r\n\r\n\r\n","description":"","footnote":"\r\n( 1 ) - ترجمهء ابن اثير ، ج 6 ، ص 28 ؛ تاريخ طبرى ، ج 5 ، ص 599 .\r\n","page_name":" 113 ","page_number":113},
  {"content":"\r\n\r\nدرود فرستاد و بر عهد خود تأكيد كرد . « 1 »\r\nاو با شجاعتى كم‌نظير ، ياران را فرماندهى مىكرد و مرتب به دشمن حمله ور مىشد . چندين بار صفوف آنان را در هم شكست ، امّا تعداد اندك ياران و كثرت دشمنان اجازهء پيروزى كامل را به او نداد با وجود اين ، ضربات مهلكى بر دشمن وارد كرد و او نيز همچون سليمان به شهادت رسيد .\r\nعبداللَّه‌بن‌سعد پرچم افتادهء مسيّب را به دست گرفت و به جنگ ادامه داد . لشكريان را فرماندهى كرد و بر روان دو سردار بزرگ و شهيد ( سليمان و مسيّب ) درود فرستاد و اين آيه را خواند : « . . . و مِنْهُمْ مَنْ قَضى نَحْبَهُ ، و مِنْهُمْ مَنْ يَنْتَظِر وَ ما بَدَّلوُا تَبْديلًا . » ( . . . بعضى رفتند و بعضى منتظرند ، ولى از عهد و تصميم خود برنگشتند . )\r\nدر همين حال ، سه سوار از شيعيان مدائن سررسيدند و گفتند : به زودى ، سعدبن حذيفه رهبر شيعيان مدائن ، و مثنى بن مخربه ، رهبر شيعيان بصره ، با سيصد مرد جنگى به كمك شما خواهند آمد .\r\nشيعيان خرسند شدند . عبداللَّه گفت : « بلى ، اگر به موقع مىرسيدند » . آن سه تن از ديدن اجساد شهدا و كشته‌شدگان سخت متأثّر شدند و خود به همراه شيعيان وارد نبرد گرديدند .\r\nدر اين نبرد ، عبداللَّه‌بن‌سعد نيز به شهادت رسيد . قاتل او برادرزادهء ربيعةبن‌مخارق بود . خالدبن‌سعد ، برادر عبداللَّه‌بن‌سعد ، به قاتل برادر خود حمله برد و با او گلاويز شد . امّا يارانش وى را كه به شدّت مجروح شده بود از دست خالد نجات دادند و خالد را به شهادت رساندند . « 2 »\r\n\r\n\r\n","description":"","footnote":"\r\n( 1 ) - ترجمهء كامل ابن اثير ، ج 6 ، ص 27 ؛ تاريخ طبرى ، ج 5 ، ص 599 - 601 .\r\n( 2 ) - همان .\r\n","page_name":" 114 ","page_number":114},
  {"content":"\r\n\r\nدر نبرد توّابين ، شخصى به نام عبداللَّه بن عزيز كنانى به سختى با شاميان جنگ مىكرد . او ، كه فرزندى خردسال به نام محمّد با خود داشت ، از قبيلهء كنانه ، كه در لشكر شام بودند ، تقاضا كرد محمد را در پناه خود نگه دارند و سالم به خانواده‌اش برسانند . شاميان گفتند : به خودت هم امان مىدهيم ، به ما ملحق شو ! امّا عبداللَّه نپذيرفت و دليرانه جنگيد تا به شهادت رسيد . « 1 »\r\nكرب‌بن‌يزيد ، از فرماندهان توّابين ، به همراه يك‌صد تن از يارانش دليرانه مىجنگيد . ابن‌ذىالكلاع ، از فرماندهان دشمن ، به او و يارانش پيشنهاد امان داد ، امّا او گفت : ما در دنيا در امان بوديم ، ولى براى امان از عذاب آخرت قيام كرديم . آنان جنگيدند تا همگى به شهادت رسيدند . « 2 »\r\nصخر بن هلال مزنى با سى تن از ياران خود مردانه جنگيد تا همگى به شهادت رسيدند . « 3 »\r\nتعداد اندك و باقيماندهء توّابين همچنان مردانه مىجنگيدند . پرچم فرمانده بر زمين مانده بود . عبداللَّه‌بن‌وال بنابر وصيّت سليمان ، فرماندهى را به عهده گرفت ، ياران را به مقاومت و پايدارى خواند ، پرچم سرنگون شدهء توّابين را بلند كرد و فرياد زد : « هر كس زندگى جاويد مىخواهد و طالب آسايش ابدى است و رستگارى و شادى واقعى را كه در آن اندوهى نيست مىجويد و قرب الهى را مقصد قرار داده است ، با اين گمراهان بجنگد كه راه بهشت همين است . هان ، به سوى بهشت جاويدان بشتابيد . ! »\r\n\r\n\r\n","description":"","footnote":"\r\n( 1 ) - ترجمهء كامل ابن اثير ، ج 6 ، ص 26 .\r\n( 2 ) - همان .\r\n( 3 ) - همان .\r\n","page_name":" 115 ","page_number":115},
  {"content":"\r\n\r\nبعد از ظهر شد و تعداد اندك توّابين به فرماندهى عبداللَّه و رفاعه به شدّت مقاومت كردند و جمعى كثير از شاميان را به هلاكت رساندند و آنان را عقب راندند ، امّا دشمن ، كه تعدادش بسيار بود ، حمله‌اى سنگين را تدارك ديد و آنان را زير فشار قرار داد . به ناچار توّابين مجبور به عقب نشينى شدند . آن‌ها تنها از يك جبهه مىتوانستند حمله كنند ، آن هم جبههء مقابل بود .\r\nبا وجود اين ، همچنان مقاومت كردند وجنگيدند تا شب فرا رسيد .\r\nادهم‌ابن‌محرز ، يكى از فرماندهان دشمن ، با سواران خود از مقابل ، با فرمانده توّابين ، عبداللَّه‌بن‌وال ، مىجنگيد . عبداللَّه اين آيه را خواند : « وَ لا تَحْسِبَنَّ الِّذينَ قُتِلُوا فى سَبيلِ اللَّهِ امْواتاً . . . » « 1 » ( يعنى : گمان مدار آنان كه در راه خدا كشته شده‌اند مرده‌اند . . . . ) ادهم اين آيه را كه شنيد ، خشمگين شد ، به عبداللَّه حمله برد و با ضربتى دست او را قطع كرد و رهايش ساخت و گفت : دوست نداشتم كشته شوى ، مىخواستم به نزد خانواده‌ات برگردى . عبداللَّه گفت : « بد گمان بردى به خدا ، دوست ندارم همچون تو دست سالمى در بدن داشتم ، بلكه مىخواستم اجر بريدن اين دست نصيب من گردد و اين ثواب از من سلب نشود . »\r\nابن‌ادهم باز از سخنان شجاعانهء عبداللَّه خمشگين شد و نيزه‌اش را در بدن او فرو برد . امّا او با همان وضع ، از خود دفاع كرد و به جنگ ادامه داد تا به شهادت رسيد .\r\nعبداللَّه‌بن‌وال يكى از پرهيزگارترين و برترين فقها و از بزرگان و زهّاد زمان خود بود .\r\nوقتى عبداللَّه كشته شد ، رفاعةبن‌شداد پرچم را برداشت ، چون فقط\r\n\r\n\r\n","description":"","footnote":"\r\n( 1 ) - آل عمران ( 3 ) ، آيهء 169 .\r\n","page_name":" 116 ","page_number":116},
  {"content":"\r\n\r\nاندكى از ياران او باقى مانده بودند ، تصميم گرفت عقب‌نشينى كند ، و گفت : « برگرديم شايد خداوند در جبهه‌اى ديگر ، ما را به مصاف آنان برد . » امّا عبداللَّه‌بن‌عوف به او گفت : « اگر باز گرديم ، همه هلاك خواهيم شد .\r\nآنان ما را تعقيب خواهند كرد و احدى از ما را زنده نخواهند گذاشت . اگر كسى هم زنده بماند ، اعراب او را گرفته و تحويل دشمن خواهند داد . اين خورشيد در حال غروب‌كردن است . ساعتى مقاومت مىكنيم و مىجنگيم تا شب شود . وقتى هوا تاريك شد ، بر اسب‌هاى خود مىنشينيم و محل را ترك مىكنيم ، زخميان را هم با خود مىبريم . شب را تا صبح مىرويم و با خيال راحت خود را به جاى امنى مىرسانيم تا به كوفه باز گرديم .\r\nرفاعه اين نظر را پسنديد و پرچم را به حركت در آورد و به جنگ ادامه داد . شاميان ، كه تعداد اندك آنان را ديدند ، مىخواستند همه را قتل عام كنند ، امّا پايدارى و شجاعت توّابين مانع شد . آنان توانستند تا شب مقاومت كنند « 1 » .\r\n\r\nبازگشت به كوفه\r\nسياهى شب بر همه جا سايه افكند ، هياهوى جنگ و فريادهاى رزمندگان با رسيدن شب خاموش شد ، اجساد كشته‌شدگان و شهدا در همه جا پراكنده بود و حماسهء تاريخى و شجاعت بى نظير توّابين در آن روز ، پايان يافت .\r\nاز هر دو طرف ، كشته‌ها و مجروحان بسيار بود . تعداد اندك توّابين به\r\n\r\n\r\n","description":"","footnote":"\r\n( 1 ) - ترجمهء كامل ابن اثير ، ج 6 ، ص 22 .\r\n","page_name":" 117 ","page_number":117},
  {"content":"\r\n\r\nدستور رفاعه ، خود را براى فرار و بازگشت مهيّا نمودند . زخمىها را جمع‌آورى كردند و هر كس را به رزمنده‌اى از قوم خودش تحويل دادند تا همراه خود بياورد . آنان شبانه با مجروحان خود ، صحنه را ترك كردند و خود را به منطقهء قرقيسيا رساندند ؛ اين كار را با احتياط كامل انجام دادند .\r\nصبح روز بعد حصين‌بن‌نمير متوجّه شد كه طرف مقابل ، صحنه را ترك كرده و همگى رفته‌اند . بعضى مىخواستند آنان را تعقيب كنند ، امّا حصين اين رأى را نپذيرفت و از تعقيب آنان منصرف شد .\r\nبازماندگان توّابين مجدّداً بر زفر بن حارث كلابى وارد شدند . زفر از حادثه‌اى كه براى شيعيان پيش آمده بود ، بسيار متأثّر گرديد و پيشنهاد كرد كه آنان در پناه او ، در همان دهكده بمانند . امّا آنان نپذيرفتند و تنها سه روز در آن جا ماندند . زفر از آنان پذيرايى كرد و به آن‌ها توشه و وسايل مورد نياز داد و روانهء كوفه نمود . « 1 »\r\nدر بين راه ، نيروهاى مدائن همراه با سعد بن حذيفه ، كه آنان را فرماندهى مىكرد و به قصد يارى توّابين در حركت بودند ، به بازماندگان توّابين برخورد نمودند . از طرف ديگر نيز نيروهاى بصره به فرماندهى مثنّى بن مخربه سر رسيدند و در محلى به نام صندوداء با بازماندگان توّابين برخورد كردند .\r\nمتأسّفانه نيروهاى كمكى دير رسيده بودند . قطعاً اگر به موقع مىرسيدند ، سرنوشت جنگ به شكل ديگرى بود . آنان از وضع جبهه و كشته‌شدگان آگاه شدند و از اين‌كه نتوانستند به موقع برسند ، آشفته و پشيمان گرديدند و به‌ناچار ، به طرف شهرهاى خود بازگشتند .\r\n\r\n\r\n","description":"","footnote":"\r\n( 1 ) - ترجمه كامل ابن اثير ، ج 6 ، ص 28 .\r\n","page_name":" 118 ","page_number":118},
  {"content":"\r\n\r\n\r\nپيام مختار از زندان\r\nمختار ، قهرمان خونخواه و مرد مصمّم انتقام ، آن زمان كه رفاعه و يارانش از جبهه بازگشتند در زندان كوفه بود . وقتى به او خبر رسيد ، پيامى محرمانه با اين مضمون براى رفاعه فرستاد :\r\nمرحبا و آفرين بر شما ؛ گروهى كه خداوند ثواب و اجر آنان را بس عظيم داشته و از كار آنان خشنود است ! به خداى كعبه سوگند ، قدمى كه برداشتيد و به هر محلى كه رسيديد يا هر فراز و نشيبى را كه در اين مسير در نورديديد ، خداوند براى آن ، اجرى عظيم و ثوابى بىمانند منظور داشته . اين ثواب از يك دنيا بزرگ‌تر و فزون‌تر است !\r\nسليمان ، آن پيرمرد بزرگ ، حق خود را ادا كرد و خداوند او را به نزد خود برد و روح بلند او را با ارواح انبيا و صدّيقين و شهدا وصالحان قرين نمود . اگر چه او در شرايطى نبود كه شما را به پيروزى برساند .\r\n( زيرا با فنون جنگ چندان آشنا نبود ) ، امّا من مىتوانم راه او را بهتر بپيمايم شما را آن طور كه مىخواهيد ، به هدفتان برسانم . من آن امير مأمور ، امين مأمون ، كشندهء ديوصفتان جبّار ، كينه‌جوى و منتقم از دشمنان دين ، و خون‌خواه و طالب حق پايمال شده هستم .\r\nشما آماده شويد واستعداد خود را تكميل و آشكار كنيد . من به شما بشارت مىدهم كه خود به كتاب خدا و سنّت پيامبر صلى الله عليه و آله و خون‌خواهى خاندان او و دفاع از مستضعفان و جهاد با مجرمان و روادارندگان حرام قيام خواهم كرد . « 1 »\r\n\r\n\r\n","description":"","footnote":"\r\n( 1 ) - ترجمهء كامل ابن اثير ، ج 6 ، ص 28 - 29 .\r\n","page_name":" 119 ","page_number":119},
  {"content":"\r\n\r\nباقيماندگان توّابين با مختار ارتباط پيدا كردند و بعداً در قيام مختار شركت نمودند و او را يارى دادند . ( شرح آن خواهد آمد . ) مورّخين تاريخ شهادت سليمان‌بن‌صرد و توّابين را در ماه ربيع الاخر سال 65 ه . ق مىدانند . « 1 »\r\n\r\n\r\n","description":"","footnote":"\r\n( 1 ) - ترجمه كامل ابن اثير ، ج 6 ، ص 29 .\r\n","page_name":" 120 ","page_number":120},
  {"content":"\r\n\r\n\r\nفصل چهارم : قيام مختار بن ابى عبيده ثقفى\r\n\r\n","description":"","footnote":"","page_name":" 121 ","page_number":121},
  {"content":"\r\n . \r\n","description":"","footnote":"","page_name":" 122 ","page_number":122},
  {"content":"\r\n\r\n\r\nمقدمه\r\nيكى از مهم‌ترين پيامدهاى معروف عاشورا ، قيام خونين و حماسهء تاريخى مختار بن ابى عبيدهء ثقفى است . اين قيام در سال 66 ه . ق آغاز شد و ضربهء هولناكى بر عاملان واقعهء عاشورا و حكومت شام وارد ساخت .\r\nرهبرى اين قيام بر عهدهء دو تن از چهره‌هاى تابناك تاريخ - يعنى :\r\nمختاربن‌ابىعبيده ثقفى و ابراهيم اشتر ، فرزند قهرمانِ مالك اشتر - بود .\r\nما به يارى خدا ، در اين فصل ، به اختصار و با استناد به روايات و كتب معتبر تاريخ و رجال ، به بررسى اين نهضت مىپردازيم : « 1 »\r\n\r\nمشخصّات مختار\r\nنام و نسب : مختاربن‌ابىعبيده بن مسعود بن عمرو بن عمير بن عوف بن قسى بن هنبة بن بكر بن هوازن ؛ « 2 »\r\nقبيله : ثقيف ؛ كه قبيلهء مشهور و گسترده‌اى از هوازن ، از اعراب منطقهء\r\n\r\n\r\n","description":"","footnote":"\r\n( 1 ) - علاقه‌مندان مىتوانند شرح حال مختار و قيام اورا به تفصيل ، در كتاب ماهيّت قيام مختار اثر نگارنده مطالعه نمايند .\r\n( 2 ) - تاريخ طبرى ، ج 6 ، ص 7 ؛ تاريخ يعقوبى ، ج 2 ، ص 258 ؛ كامل فى التاريخ ، ابن اثير ، ج 4 ، ص 163 ؛ بحارالانوار ، ج 45 ، ص 350 .\r\n","page_name":" 123 ","page_number":123},
  {"content":"\r\n\r\nطائف است . « 1 »\r\nكنيه : ابواسحاق ؛ « 2 »\r\nلقب : كيسان ؛ فرقهء كيسانيه منسوب به او است . كيسان به معناى زيرك و تيزهوش است . « 3 » جوهرى در صحاح مىنويسد : « كَيسان ، لقب مختار ، « 4 » از « كيس » وزن « قيس » اشتقاق يافته و كيس به معناى ظريف و زيرك است . « 5 » طبق روايتى ، اصبغ بن نباته ، از ياران اميرالمؤمنين مىگويد : « لقب كيس را اميرالمؤمنين به مختار دادند . » « 6 » پدر مختار : ابوعبيده‌ثقفى ؛ در اوايل خلافت عمر از طائف به مدينه آمد و در آن‌جا ساكن شد . « 7 » وى يكى از سرداران بزرگ جنگ با ارتش كسرى ( ايران ) در زمان عمر بود . « 8 » ماجراى رشادت اين دليرمرد در واقعهء يوم الجسر در جنگ با ارتش ايران در منطقهء بصره معروف است . « 9 »\r\nمادر مختار : دومه ؛ وى از زنان با شخصيّت بود و او را صاحب عقل و رأى و بلاغت و فصاحت شمرده‌اند . « 10 »\r\n\r\n\r\n","description":"","footnote":"\r\n( 1 ) - معجم قبائل العرب ، عمر رضا كحاله ، ج 1 ، ص 148 - / 149 ؛ شرح نهج البلاغه ، ابن‌ابىالحديد معتزلى ، ج 8 ، ص 303 .\r\n( 2 ) - بحار الانوار ، ج 45 ، ص 350 ؛ كامل ابن اثير ، ج 4 ، ص 171 .\r\n( 3 ) - بحار الانوار ، ج 45 ، ص 345 ؛ قاموس ، محمد بن يعقوب فيروز آبادى ، ج 1 ، ص 257 ؛ وفيات الاعيان ، ابن خلكان ، ج 4 ، ص 172 .\r\n( 4 ) - صحاح ، اسماعيل بن حماد جوهرى ، ج 2 ، ص 973 .\r\n( 5 ) - المنجد فى اللغه ، لويس معلوف ، واژهء « كيس »\r\n( 6 ) - بحار الانوار ، ج 45 ، ص 344 ؛ رجال كشى ، ص 127 .\r\n( 7 ) - مروج الذهب ، ج 2 ، ص 315 ؛ انساب الاشراف ، ج 6 ، ص 375 .\r\n( 8 ) - الغارات ، ابراهيم بن محمد ثقفى ج 2 ، ص 517 ؛ كامل ابن اثير ، ج 2 ، ص 433 .\r\n( 9 ) - مروج الذهب ، ج 2 ، ص 308 .\r\n( 10 ) - اعلام النساء ، عمر رضا كحاله ، ج 1 ، ص 421 .\r\n","page_name":" 124 ","page_number":124},
  {"content":"\r\n\r\n\r\nحيات و پرورش مختار\r\nاو در سال يكم هجرت متولد شد . « 1 » ابن‌اثير نقل كرده است : از نخستين نوزادان مسلمانى است كه در سال اول هجرى به دنيا آمده‌اند : « 2 » صاحب تاريخ فخرى مىنويسد : مختار مردى شريف و كريم و بلندهمت بود . « 3 »\r\nاو از همان كودكى و در نوجوانى در كنار پدر رشيدش ، كه فرماندهى لشكر اسلام را با ارتش ايران آن روز بر عهده داشت ، در جنگ‌ها شركت مىكرد و در واقعهء قسّ ناطف ، با وجود كم سن‌وسال‌بودن ، شهامتى خاص از خود نشان داده « 4 » و بدين ترتيب ، جنگ‌جويى شجاع و بىپروا از كار درآمد . « 5 » علامه ابن‌نما او را به شجاعت ، هوش ، سخاوتمندى ، حاضرجوابى ، تجربه و همت بلند مىستايد . « 6 » علاوه بر صفات ذكر شده ، او مردى عابد زاهد و باتقوا بود ، در بسيارى از ايّام سال روزه مىگرفت و به نماز مداومت داشت ، او عاشق و دل‌باختهء اهل‌بيت نبوّت عليهم السلام بود و زندگى خود را در اين راه فدا كرد . « 7 »\r\nوى ادب و فضائل اخلاقى را از مكتب اهل‌بيت پيامبر عليهم السلام آموخت ، « 8 »\r\n\r\n\r\n","description":"","footnote":"\r\n( 1 ) - انساب الاشراف ، ج 6 ، ص 375 ؛ بحار الانوار ، ج 45 ، ص 350 .\r\n( 2 ) - كامل ، ج 2 ، ص 111 .\r\n( 3 ) - تاريخ فخرى ، محمد بن على بن طباطبا ، ترجمه محمد وحيد گلپايگانى ، ص 163 .\r\n( 4 ) - بحار الانوار ، ج 45 ، ص 350 .\r\n( 5 ) - همان ، ص 350 .\r\n( 6 ) - همان .\r\n( 7 ) - مروج الذهب ، ج 3 ، ص 99 ؛ بحار الانوار ، ج 45 ، ص 333 .\r\n( 8 ) - مقتل الحسين ، عبدالرزاق موسوى مقرم ، ص 167 ؛ حياة الامام الحسين ، باقر شريف القرشى ، ج 3 ، ص 454 .\r\n","page_name":" 125 ","page_number":125},
  {"content":"\r\n\r\nو در آغاز جوانى ، همراه با پدر و عموى خود براى شركت در جنگ با لشكر فُرس به عراق آمد و خاندان او همانند بسيارى از مسلمانان صدر اسلام ، در عراق و كوفه ماندند . مختار در كنار اميرالمؤمنين عليه السلام بود و پس از شهادت آن حضرت ، براى مدّتى كوتاه به بصره آمد و در آن‌جا ساكن شد . « 1 »\r\nعلّامه مجلسى ( ره ) مىفرمايد :\r\nمختار فضايل اهل‌بيت پيامبر صلى الله عليه و آله را بيان مىكرد و حتّى مناقب اميرالمؤمنين و امام حسن وامام‌حسين عليهم السلام را براى مردم منتشر مىساخت و معتقد بود كه خاندان پيامبر از هر كس براى امامت وحكومت پس از پيامبر صلى الله عليه و آله سزاوارترند و از مصايبى كه بر خاندان پيامبر وارد شده ، ناخشنود بود . « 2 »\r\nخاندان مختار از شيعيان مخلص و علاقه‌مندان به اهل‌بيت رسالت عليهم السلام بودند . عموى او ، سعدبن‌مسعود ثقفى ، از صحابهء پيامبر و از ياران خاص اميرالمؤمنين و امام‌حسن مجتبى عليه السلام به شمار مىرفت و از طرف آن بزرگوار ، استاندار مدائن بود « 3 » و در جنگ صفّين ، در كنار اميرالمؤمنين عليه السلام مردانه جنگيد . « 4 »\r\nدر حادثهء ساباط هم كه به جان امام حسن عليه السلام سوء قصد شد ، حضرت را براى معالجه و استراحت به خانهء سعد بردند . « 5 »\r\n\r\n\r\n","description":"","footnote":"\r\n( 1 ) - الاعلام ، خيرالدين الزركلى ، ج 8 ، ص 70 .\r\n( 2 ) - بحار الانوار ، ج 45 ، ص 352 .\r\n( 3 ) - اعيان الشيعه ، محسن امين ، ج 7 ، ص 230 .\r\n( 4 ) - همان .\r\n( 5 ) - همان .\r\n","page_name":" 126 ","page_number":126},
  {"content":"\r\n\r\n\r\nشخصيّت مختار از ديدگاه علماى بزرگ اسلام\r\nدر روايتى كه ماجراى سوء قصد خوارج به امام حسن عليه السلام آمده ، برخى نوشته‌اند كه وقتى حضرت را براى معالجه ، به خانهء عموى مختار ، سعدبن‌مسعود ، بردند ، مختار پيشنهاد كرد كه امام عليه السلام را به معاويه تحويل دهند ، امّا با مخالفت و پرخاش عمويش روبه رو شد . « 1 »\r\n\r\n1 - سخن آية اللَّه خوئى ( ره )\r\nآيةاللَّه خوئى ( ره ) ضمن ردّ روايت بالا ، كه آن را مرسله مىدانند ، مىفرمايند : « به فرض صحّت ، مختار قصد آزمايش عمويش را داشته ومقصود او نجات امام عليه السلام بوده است . » « 2 »\r\nعلّامه سيد محسن جبل عاملى نيز در ردّ اين اتّهام مىگويد : « مختار قصد امتحان عمويش را داشته است و در ذيل روايت نيز آمده كه من قصد جدّى نداشتم ، مىخواستم شما را امتحان كنم . » « 3 »\r\nعلّامه محقّق شيخ محمد باقر محمودى در پاورقى انساب الاشراف ، در ذيل اين مطلب نوشته‌اند : « مسألهء تحويل امام به دشمن از طريق شيعه ثابت نشده ، بلكه از احاديث اهل سنّت است » و به فرض هم اگر اين پيشنهاد از جانب مختار شده باشد ، او در جوانى اشتباهى كرده كه بعداً پشيمان شده و در عمل ، با ايثار و جان‌فشانى در راه‌پيامبر صلى الله عليه و آله ، كار خطاى خود را جبران\r\n\r\n\r\n","description":"","footnote":"\r\n( 1 ) - بحار الانوار ، ج 44 ، ص 33 ؛ انساب الاشراف ، ج 6 ، ص 376 .\r\n( 2 ) - معجم رجال الحديث ، سيدابوالقاسم خوئى ، ج 18 ، ص 97 .\r\n( 3 ) - اعيان الشيعه ، ج 7 ، ص 230 .\r\n","page_name":" 127 ","page_number":127},
  {"content":"\r\n\r\nنموده و خداوند او را در زمرهء شهدا و صدّيقين قرار داده و عمده در عمل ، عاقبت و پايان كار است و پايان عمر مختار هم شهادت در راه خدا بود . » « 1 »\r\nيكى از ادلّهء موجود براى اثبات شخصيّت والاى مختار و اين‌كه او مردى مخلص و مجاهد و مدافع حق اهل بيت عليهم السلام و داراى اعتقادى پاك و راسخ بوده ، قضاوت‌ها و شهادت‌ها و اظهار نظر حول علماى شيعه و بزرگان علم رجال است .\r\n\r\nروايت ابو حمزه ثمالى\r\nابو حمزه ثمالى ، يار وفادار امام سجّاد عليه السلام ، مىگويد : سالى به زيارت خانهء خدا مشرّف شدم . پس از زيارت ، به مدينه رفتم و خدمت امام سجّاد عليه السلام رسيدم . امام عليه السلام فرمود : « اى ابوحمزه ، خوابى ديده‌ام ، برايت تعريف كنم : خواب ديدم در بهشت هستم و از همهء نعمت‌هاى الهى برخوردار ، حوريّه‌اى در كنارم بود ، ندايى شنيدم كه مىگفت : اى علىبن‌الحسين ، زيد براى تو مبارك باشد . « 2 » زمان زيادى نگذشت كه مختار كنيزى را كه زيد از او به دنيا آمد به عنوان هديه براى امام سجّاد عليه السلام فرستاد . « 3 »\r\nابو حمزه مىگويد : سال بعد ، پس از اعمال حج ، به مدينه رفتم و خدمت امام عليه السلام رسيدم : نوزاد زيبايى در آغوش آن حضرت بود . امام عليه السلام اين آيه را برايم خواند :\r\n\r\n\r\n","description":"","footnote":"\r\n( 1 ) - انساب الاشراف ، ج 3 ، پاورقى ص 36 .\r\n( 2 ) - الامالى ، شيخ صدوق ، ص 275 ؛ بحارالانوار ، ج 46 ، ص 169 - 170 ؛ و فرحة الغرى ، ص 51 .\r\n( 3 ) - تفسير فرات ، الكوفى فرات‌بن‌ابراهيم ، ص 71 .\r\n","page_name":" 128 ","page_number":128},
  {"content":"\r\n\r\n« هذا تَأويلُ رُؤياىَ مِن قبلُ قَدْ جَعَلَها رَبّى حَقّاً » « 1 »\r\nاين تأويل خوابى بود كه ديدم . خداوند آن را درست قرار داد .\r\nو سپس فرمود : اين فرزند من ، زيد است . « 2 »\r\n\r\nپيش‌گويىهاى اهل بيت عليهم السلام دربارهء زيد عليه السلام\r\nنام مقدّس زيد عليه السلام و ويژگىها و فضايل و ماجراى شهادت او از پيش ، به‌وسيلهء پيامبر صلى الله عليه و آله و ائمّهء معصومين عليهم السلام پيش‌گويى شده بود : روايات متعددى در اين زمينه در دست است كه به‌طور خلاصه ، به برخى از آن‌ها اشاره مىشود :\r\nروزى پيامبر صلى الله عليه و آله خطاب به فرزندش ، امام حسين عليه السلام ، فرمود : « اى حسين ، از صلب تو ، فرزندى به دنيا مىآيد ( يا قيام مىكند ) كه « زيد » ناميده مىشود . او و يارانش در روز قيامت بر ديگران برترى دارند و با چهره‌هاى نورانى محشور مىشوند و بدون حساب داخل بهشت مىگردند . » « 3 »\r\nآنچه در بررسى شخصيّت مختار ، در كلام علماى بزرگ شيعه از قدما تا متأخران به چشم مىخورد در تجليل وتمجيد و تصديق شخصيّت مختار است ؛ چهره‌هاى برجسته‌اى همچون شيخ طوسى ، علّامه حلّى ،\r\n\r\n\r\n","description":"","footnote":"\r\n( 1 ) - يوسف ( 12 ) ، آيهء 100 .\r\n( 2 ) - بحارالانوار ، ج 46 ، ص 170 ؛ الامالى ، شيخ صدوق ، ص 275 .\r\n( 3 ) - « قال رسول اللّه صلى الله عليه و آله : يا حُسَينُ ، يَخْرُجُ مِنْ صُلْبِكَ رَجُلٌ يُقالُ لَهُ زَيْدٌ ، يَتَخطَّأُ هُوَ وَ اصْحابُهُ رِقابَ النَّاسِ غُرِّاً مُحَجَّلَينَ ، يَدْخُلُونَ الْجَنَّة بِغَيرِ حِساب . » عيون اخبارالرضا ، شيخ صدوق ، ج 1 ، باب 25 ، حديث 3 ، ص 195 ؛ بحارالانوار ، ج 46 ، ص 209 و 171 ؛ سفينةالبحار ، حاج شيخ عباس محدث قمى ، ج 1 ، واژهء « زيد » ؛ تنقيح المقال ، شيخ عبداللّه مامقانى ، ج 1 ، حرف « ز » ، ص 468 .\r\n","page_name":" 129 ","page_number":129},
  {"content":"\r\n\r\nعلّامه ابن‌نما ، علّامه مامقانى ، علّامه امينى ، و آيةاللَّه خوئى ( ره ) او را ستوده‌اند و در وثاقت و صحّت عمل و درستى اعتقاد او ترديد ننموده‌اند .\r\nجالب اين‌كه در ميان فقها ، علما ، محدثان و رجاليان بزرگ شيعه ، تاكنون احدى از آنان در ذم و نكوهش مختار سخن نگفته و بعضى روايات و نقل‌هاى تاريخى را كه در اين باب بوده ، يا حمل بر تقيّه كرده‌اند و يا آن‌را ساختهء دشمنان اهل بيت عليهم السلام دانسته و در سند يا متن آن خدشه نموده‌اند .\r\nآيةاللَّه خويى دربارهء مختار مىنويسد : « اخبار و رواياتى كه دربارهء مختار رسيده دو قسم است :\r\n1 - اخبارى كه در مدح و ستايش او است ؛\r\n2 - اخبارى كه در مذمّت و قدح او است . امّا اخبار مدح ، قوى و برتر است . »\r\nسپس بيان مىدارد : « در حسن حال مختار ، همين بس كه او با كشتن قاتلان امام‌حسين عليه السلام ، دل اهل بيت عليهم السلام را شاد كرد و اين خود خدمتى بزرگ به ساحت مقدّس خاندان پيامبر صلى الله عليه و آله است كه استحقاق پاداش از جانب آن بزرگواران را دارد . »\r\nبه اعتقاد ايشان ، « قيام مختار به خون‌خواهى امام‌حسين عليه السلام و كشتن قاتلان حضرتش ، بدون ترديد مورد خشنودى خداوند و پيامبرش و ائمهء اطهار عليهم السلام مىباشد . » آن‌گاه پس از نقل روايتى ، مىفرمايند : « از ظاهر بعضى از روايات ، به دست مىآيد كه قيام مختار با اذن و اجازهء خاصّ امام سجّاد عليه السلام بوده است . »\r\nايشان در ردّ انتساب مختار به فرقهء گمراه كيسانيّه مىفرمايد : « اين اتّهام توسّط اهل سنّت به مختار زده شده و ( هذَا الْقَوْلِ جِدّاً ) و سخنى كاملًا\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nبيهوده است . » دلايلى را نيز بيان مىدارند . « 1 »\r\n\r\n2 - سخنان علّامه مامقانى ( ره )\r\nمرحوم مامقانى ، استاد بزرگ علم رجال ، پس از بررسى روايات مدح و ذم درباره مختار ، و توجيه روايات مدح و ردّ روايات ذم ، مىفرمايد :\r\n. . . خلاصهء تمام آنچه ذكر كرديم اين است كه اين مرد ( مختار ) مذهبش امامى و معتقد به امامت ائمهء معصومين عليهم السلام بوده و قيام و حكومت او با اجازهء امام عليه السلام صورت گرفته است . گرچه وثاقت او ثابت نيست ، امّا او مورد مدح و ستايش است ، چنان كه وى را در شمار افراد « حسان » قرار مىدهد . و اگر هيچ مدح و منقبتى جز طلب رحمت امام باقر عليه السلام ، آن هم سه بار در يك سخن ، براى او نبود ، همين وى را كفايت مىكرد كه در زمره نيكان قرار گيرد و چه خوب گفته است مرحوم حائرى : طلب رحمت يكى از علماى شيعه براى فردى اقتضا مىكند كه روايت او را بپذيريم ، چه رسد به طلب رحمت امام عليه السلام براى فردى .\r\nسپس علّامه مامقانى براى تأييد سخن خود ، به كلام علّامه حلّى ( ره ) و سيدبن‌طاووس ( ره ) استشهاد مىكند و مىفرمايد :\r\nدر هر صورت ، ظاهر سخن علّامه نيز اعتماد بر روايت مختار است ؛ زيرا تمام آن را در قسمت اوّل كتاب خود به صورت خلاصه آورده كه اين خود دليل ديگرى است بر اين كه مختار امامى مذهب بوده ، چون هر كس با كتاب خلاصهء علّامه آشنايى داشته باشد ، مىداند\r\n\r\n\r\n","description":"","footnote":"\r\n( 1 ) - معجم رجال الحديث ، ج 18 ، ص 101 - 102 .\r\n","page_name":" 131 ","page_number":131},
  {"content":"\r\n\r\nكه علّامه در قسمت اول كتاب خود ، از غير امامى نام نمىبرد ، هر چند از نظر وثاقت به حدّ اعلا و كمال رسيده باشد .\r\nمرحوم مامقانى اضافه مىكند :\r\nسيدبن‌طاووس نيز بر عمل به روايت مختار تصريح مىكند . وى در كتاب تحرير طاووسى ، پس از بيان اخبار مدح و ذم و جواب و ردّ اخبار مذمّت او . به دليل ضعف سند آن‌ها ، چنين مىفرمايد : پس از بررسى ، در مىيابيم كه روايات مدح ترجيح دارد و بر فرض آن كه روايات ذم تهمت نباشد ، احتياج به دقّت نظر و تأمّل دارد . « 1 »\r\n\r\n3 - سخن علا مه امينى ( ره )\r\nعلّامه امينى از مختار با اين الفاظ ياد مىكند : مرد هدايت ، قيام‌كننده ، مجاهد ، قهرمان و سلحشور . سپس به عنوان سؤال مىنويسد : « آيا نسبت‌هاى ناروايى كه دشمنانِ پست ، به دين و زندگى و قيام او داده‌اند كافى نبود ؟ ! »\r\nمرحوم علّامه با كلماتى رسا از مختار تجليل مىكند و مىفرمايد : « هر كه با ديدهء بصيرت و تحقيق بر تاريخ و حديث وعلم رجال بنگرد ، درمىيابد كه مختار از پيشگامان دين‌دارى و هدايت و اخلاص و نهضت مقدّس او تنها براى برپايى عدالت و ريشه‌كن‌كردن ملحدان و ظلم امويان بوده است ، قطعاً ساحت مختار از مذهب كيسانى به دور مىباشد و نسبت‌ها و تهمت‌هاى ناجوانمردانه‌اى كه به او داده‌اند ، حقيقت ندارد . و بىسبب نيست كه ائمهء هدى و پيشوايان ما همانند امام‌سجّاد و امام‌باقر و امام\r\n\r\n\r\n","description":"","footnote":"\r\n( 1 ) - تنقيح المقال ، ج 3 ، ص 206 ، واژهء « مختار » .\r\n","page_name":" 132 ","page_number":132},
  {"content":"\r\n\r\nصادق عليهم السلام بر او رحمت فرستاده‌اند ، به خصوص امام باقر عليه السلام كه به گونه‌اى بسيار زيبا او را مورد ستايش قرار داده‌اند . هميشه خدمات او نزد اهل بيت عليهم السلام مورد تقدير و تشكّر بوده است . « 1 »\r\n\r\n4 - سخن شريف القرشى ( ره )\r\nمورّخ معاصر ، باقر شريف القرشى ، دربارهء شخصيّت مختار مىنويسد : « مختار ، يكى از شخصيّت‌هاى برجستهء شيعه است . او شمشيرى از شمشيرهاى خاندان پيامبر صلى الله عليه و آله بود و قلبش بيش از همه ، بر مظالمى كه بر اهل‌بيت پيامبر عليهم السلام گذشت ، مىتپيد . وى در راه جهاد مقدّس خود ، سعى و كوشش فراوان داشت تا قدرت را در دست بگيرد ، امّا نه براى جاه‌طلبى و رياست ، بلكه براى خون‌خواهى اهل‌بيت پيامبر عليهم السلام و انتقام از قاتلين او . »\r\nسپس در ردّ اتهاماتى كه بر مختار وارد كرده‌اند ، مىفرمايد : اين قهرمان بزرگ با اتّهاماتى ناروا مورد حمله قرار گرفته است ؛ از قبيل اين كه وى مدّعى پيامبرى بود و . . . كه قطعاً ساحت مقدس او از اين گونه تهمت‌ها پاك و منزّه است . سرچشمه اين اتّهامات و قضاوت‌هاى ناجوانمردانه آن بود كه او براى خون‌خواهى مظلومان كربلا قيام كرد و پايه‌هاى دولت اموى را لرزاند و حاكميّت غيرعادلانهء اشراف عرب بر ملّت‌هاى غير عرب را در هم شكست . مختار در سياست خود ، عرب را بر عجم ترجيح نداد و مسلمانان را به يك چشم نگريست . روش سياسى او اجراى عدالت اجتماعى در زمان حكومتش بر اساس حكومت عادلانهء اميرالمؤمنين عليه السلام\r\n\r\n\r\n","description":"","footnote":"\r\n( 1 ) - الغدير ، عبدالحسين امينى ، ج 2 ، ص 343 .\r\n","page_name":" 133 ","page_number":133},
  {"content":"\r\n\r\nبود . آرى ، مختار در روش سياسى واجتماعى واقتصادى خود ، از روش على عليه السلام پيروى كرد . ايشان همچنين مىنويسد : مختار از زهد و تقواى فراوانى برخوردار و به مبانى دينى سخت پاىبند بود . مورّخان دربارهء ايّام كوتاه حكومتش گفته‌اند كه وى بيش‌تر روزها را به روزهء شكر مىگذراند و اين شكرانهء نعمتى بود كه خداوند به او عطا نموده بود كه توانست انتقام خون امام‌حسين و اهل‌بيت پيامبر عليهم السلام را بگيرد و بر نابودى پليدان و ناپاكان از صفحهء تاريخ توفيق يابد . « 1 »\r\n\r\n5 - سخن علّامه مقرّم ( ره )\r\nايشان كتابى ارزشمند به نام « تنزيه المختار » نوشته و درآن آورده است : مختار از شجاعان و دلاوران و همواره با دشمنان اهل بيت عليهم السلام در ستيز و مبارزه بود . وى مردى عاقل و كاردان و آشنا به فنون جنگ و پيروزى بر دشمن به شمار مىرفت . مختار در ميدان‌هاى جنگ و حوادث ، كوله‌بارى از تجربه داشت و در كوره‌هاى آزمايش پخته شده بود . او از هواداران خاندان رسالت به حساب مىآيد ، در زندگى خود از آنان علم وادب و اخلاق و فضيلت آموخته بود و همواره مردم را به شيوهء مرضيّهء آنان دعوت مىكرد . مقام مختار از هر گونه تهمت منزّه است . دل او سرشار از محبّت و ولايت خاندان پيامبر صلى الله عليه و آله بود و روايات و سخنانى كه حاكى از تهمت‌هاى ناروا به ساحت او است ، همه دروغ و باطل مىباشد . « 2 »\r\n\r\n\r\n","description":"","footnote":"\r\n( 1 ) - حياة الامام الحسين عليه السلام ، ج 3 ، ص 453 - 455 .\r\n( 2 ) - تنزيه المختار ، سيد عبدالرزاق موسوى مقرّم ، پاورقى ص 2 - 3 .\r\n","page_name":" 134 ","page_number":134},
  {"content":"\r\n\r\n\r\n6 - ديگر نويسندگان\r\nبزرگان بسيارى از علما در مدح و منقبت مختار سخن گفته و كتاب نوشته‌اند . براى رعايت اختصار ، به اسامى برخى از آنان بر اساس نوشتهء علّامه امينى در الغدير ، اكتفا مىكنيم . اسامى علمايى كه در شرح حال مختار و عظمت و پاكى او و خون‌خواهى امام‌حسين عليه السلام وشهداى كربلا كتاب نوشته‌اند و نام كتب آن‌ها به شرح زير است :\r\n1 - ابومخنف لوطبن‌يحيى ازدى ( ف . 157 ) ، اخذ الثار فى المختار ؛\r\n2 - نصربن‌مزاحم ( ف . 212 ) ، اخبار المختار ؛\r\n3 - علىبن‌عبداللَّه مدائنى ( ف . 215 يا 225 ) ، اخبار المختار ؛\r\n4 - ابواسحاق ابراهيم ثقفى ( ف . 283 ) ، اخبار المختار ؛\r\n5 - عبدالعزيز جلودى ( ف . 302 ) ؛\r\n6 - محمد بن على بن الحسين ( شيخ صدوق ) ( ف . 381 ) ، كتاب فى المختار ؛\r\n7 - شيخ طوسى ( ف . 469 ) ، مختصر اخبار المختار ؛\r\n8 - ابويعلى محمدبن‌حسن طالبى ، اخبار المختار ؛\r\n9 - شيخ احمدبن‌متوج ، الثارات ( قصص الثار ) ؛\r\n10 - جعفربن‌محمد معروف به ابن‌نما ( ف . 645 ) ، ذوب النضار ( كاين كتاب به طور كامل در بحارالانوار علّامه مجلسى آمده است ) ؛\r\n11 - شيخ علىبن‌حسن عاملى قرة العين فى شرح ثارات الحسين ؛\r\n12 - سيد ابراهيم‌بن‌محمد تقى ، نور الابصار فى اخذ الثار ؛\r\n13 - مولى عطاء اللَّه هروى ، روضة المجاهدين ؛\r\n14 - مولى محمد حسين ارجستانى ، حملهء مختاريّه ؛\r\n\r\n","description":"","footnote":"","page_name":" 135 ","page_number":135},
  {"content":"\r\n\r\n15 - شيخ ابوعبداللَّه عبدبن‌محمد ، قرة العين فى شرح ثار الحسين ؛\r\n16 - نواب على كاتب هندى ، نظارهء انتقام ؛\r\n17 - حاج غلام علىبن‌اسماعيل هندى ، مختار نامه ؛\r\n18 - علّامه سيد محسن جبل عاملى ، اصدق الأخبار فى قصّة الْأخذِ بِالثّار ؛\r\n19 - سيد حسين حليم هندى ، ترجمهء ذوب النضار ( به زبان اردو ) ؛\r\n20 - سيد محمد حسين هندى ، تحفة الاخيار فى اثبات نجاة المختار ؛\r\n21 - شيخ ميرزا محمد على اردوبادى ، سبيك النضار شرح حال شيخ الثار . « 1 »\r\n\r\n7 - ديگر علماى رجال\r\nعلماى بزرگ رجال كه از مختار تمجيد كرده‌اند نام و كتب آن‌ها عبارت است از :\r\n1 - جمال الدين سيد بن طاووس ، تحرير طاووسى ؛\r\n2 - علّامه حسن بن‌يوسف‌حلى ، خلاصة الاقوال فى معرفة احوال الرجال ؛\r\n3 - علّامه جعفر بن نما ، ذوب النّضّار ؛\r\n4 - حسين‌بن‌علىبن‌داود حلّى ، رجال ؛\r\n5 - احمدبن‌محمد معروف به محقق اردبيلى ، حديقة الشيعه ؛\r\n6 - قاضى سيد نور اللَّه شوشترى ، مجالس المؤمنين ؛\r\n\r\n\r\n","description":"","footnote":"\r\n( 1 ) - الغدير ، ج 2 ، ص 344 .\r\n","page_name":" 136 ","page_number":136},
  {"content":"\r\n\r\n7 - شيخ ابوعلى محمد بن اسماعيل ، منتهى المقال فى احوال الرجال ؛\r\n8 - علّامه شيخ عبداللَّه مامقانى ، تنقيح المقال ؛\r\n9 - شيخ عباس قمى ، منتهى الامال ؛\r\n10 - آيةاللَّه سيد ابوالقاسم خوئى ، معجم رجال الحديث ؛\r\n11 - ميرزا محمد استرآبادى ، ( حاشيه بر ) منهج المقال ؛\r\n12 - سيد مصطفى تفرشى ، نقد الرجال ؛\r\n13 - حاج ابراهيم خوئى ، ملخص المقال ؛\r\n14 - سيد يوسف‌بن‌محمد ، جامع الاحوال ؛\r\n15 - سيد حسين‌بن‌رضا حسينى بروجردى ، زبدة المقال فى علم الرجال ؛\r\n16 - حاج مولى على تبريزى ، بهجه الامال ؛\r\n17 - حاج ميرزا حبيب اللَّه خوئى ، منهاج البلاغه .\r\nاينان بزرگانى از فحول علم رجال‌اند كه در تنزيه مختار سخن گفته‌اند .\r\n\r\nمحمّد حنفيّه\r\n\r\nالف - شخصيّت محمّد حنفيّه\r\nبه دليل آن كه محمّد حنفيّه نقش مهمّى و در واقع - چنان‌كه بعداً خواهد آمد - عنوان نمايندگى امام سجّاد عليه السلام و رهبرى نهضت را در قيام مختار به عهده داشت ، براى اثبات حقّانيّت قيام و همچنين موقعيّت محمّد حنفيّه ، به ضرورت ، نگاهى كوتاه به شخصيّت والاى اين بزرگ‌مرد و فرزند برومند حضرت على عليه السلام مىافكنيم :\r\nمحمد در سال 15 يا 17 ه . ق در مدينه متولد شد . او را به جدّ\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nمادريش ، حنفيّه ، نسبت مىدهند . مادرش ، خوله ، دختر جعفر بن قيس حنفيّه بود . « 1 »\r\nدر روايتى ، آمده است كه پيامبر صلى الله عليه و آله به اميرالمؤمنين عليه السلام فرمود : اگر فرزندى از تو به دنيا آمد ، نام او را نام من و كنيه‌اش را كنيهء من بگذار و اميرالمؤمنين عليه السلام چنين كرد . « 2 »\r\nمحمد در زمان پدرش يار ومددكار آن حضرت بود و از او اطاعت محض داشت و در جنگ صفّين در كنارش مردانه جنگيد . « 3 » او نسبت به دو برادر بزرگ‌ترش - امام حسن و امام‌حسين عليهم السلام - كمال تواضع و ادب و خضوع و اطاعت را داشت . « 4 »\r\nاميرالمؤمنين عليه السلام نسبت به او علاقهء وافرى داشت و مىفرمود :\r\n« محامده ، معصيّت خدا را نمىكنند . » مقصود آن حضرت از « محمد » ها محمدبن‌جعفر و محمدبن‌ابى بكر و محمد بن ابى حذيفه و محمد حنفيّه بود . « 5 »\r\nامام صادق عليه السلام فرمود :\r\nمحمد حنفيّه نمرد ، مگر آن كه به امامت على بن الحسين عليه السلام اقرار داشت . « 6 » و وفات او در سال 84 ه . ق و در حدود شصت و نه سالگى اتفاق افتاد .\r\n\r\n\r\n","description":"","footnote":"\r\n( 1 ) - الارشاد ، شيخ مفيد ، ص 1086 ؛ بحار الانوار ، ج 42 ، ص 74 .\r\n( 2 ) - انساب الاشراف ، ج 2 ، ص 422 .\r\n( 3 ) - بحار الانوار ، ج 45 ، ص 348 - 349 و ج 42 ، ص 105 - 106 ؛ رجال كشى ، ص 70 .\r\n( 4 ) - همان .\r\n( 5 ) - رجال كشى ، ص 70 .\r\n( 6 ) - كمال الدّين ، شيخ صدوق ، ص 36 ؛ بحار الانوار ، ج 42 ، ص 81 .\r\n","page_name":" 138 ","page_number":138},
  {"content":"\r\n\r\nعلّامه مامقانى در دفاع از محمد حنفيّه و اقرار او به امامت امام‌حسن عليه السلام مىفرمايد :\r\nمخالفت محمد حنفيّه با امامت امام سجّاد عليه السلام و ادّعاى امامت براى خود پيش از گواهى حجر الأسود نسبت به امامت امام سجّاد عليه السلام بود . امّا پس از شهادت حجر الأسود ، محمد نيز به امامت امام عليه السلام معتقد شد .\r\nحتّى در بعضى از اين روايات آمده است كه پس از آن‌كه حجرالأسود شهادت داد ، محمد حنفيّه به پاى امام سجّاد عليه السلام افتاد و اظهار خشوع و خضوع كرد « 1 » و پس از آن ، ديگر ادّعايى ننمود . ماجراى روايت « شهادت حجر الاسود » را كلينى در اصول كافى آورده است . « 2 »\r\nعلّامه مجلسى نيز از ابن نما نقل كرده كه ابىبحير ، عالم اهواز ، معتقد به امامت محمد حنفيّه بود ، ولى وقتى كه ديد محمد حنفيّه براى امام احترام خاصّى قايل است و او را « سرور من » خطاب مىكند علّت را از او پرسيد . او ماجراى « شهادت حجر الأسود » را برايش تعريف كرد . « 3 »\r\nفقيه بزرگوار ، علّامه ابن نما ، در مقدمهء ذوب النّضّار مىفرمايد : محمد حنفيّه از نظر سن و سال ، از امام سجّاد عليه السلام بزرگ‌تر بود . او مطيع محض امام بود و اطاعت امام را برخود واجب مىدانست و احترامش به امام سجّاد همچون احترام عبد به مولاى خود بود . « 4 »\r\nامام باقر عليه السلام فرمود : در بيمارى محمد حنفيّه ، من در كنارش بودم و در\r\n\r\n\r\n","description":"","footnote":"\r\n( 1 ) - تنقيح المقال ، ج 3 ، ص 115 .\r\n( 2 ) - اصول كافى ، محمد بن يعقوب كلينى ، ج 1 ، ص 282 .\r\n( 3 ) - بحارالانوار ، ج 45 ، ص 347 .\r\n( 4 ) - بحار الانوار ، ج 45 ، ص 347 ، به نقل از ذوب النضار ، ابن نما ، ص 51 .\r\n","page_name":" 139 ","page_number":139},
  {"content":"\r\n\r\nموقع مرگ او ، من خودم چشم او را بستم و غسلش دادم و كفنش كردم و بر او نماز خواندم و بدنش را به خاك سپردم . « 1 »\r\nمحمد حنفيّه پس از شهادت حجر الاسود ، هرگز ادعاى امامت نكرد و مطيع محض امام عليه السلام بود ، امّا پس از وفاتش ، گروهى معتقد شدند كه محمد زنده است و در كوه رضوى غايب شده و او مهدى امّت است و ظهور خواهد كرد . اين گروه « كيسانيّه » لقب گرفتند .\r\nبا توجّه به روايات گذشته و ديگر منابع معتبر ، ائمه دين عليهم السلام به شدّت از اين انحراف جلوگيرى مىكردند و هر كس چنين ادّعايى داشت ، مرتد و خارج از دين محسوب مىشد . خوشبختانه ديرى نپاييد كه اين فرقه منقرض شد .\r\nشايد دست‌هاى مرموز بنىاميّه و بنىعبّاس در رواج اين اعتقاد نقش مؤثّرى داشته است ، به ويژه بنىعبّاس كه قايل بودند امامت متعلق به محمد حنفيّه بود و پس از آن ، به فرزندش ، ابوهاشم ، منتقل شد و ابوهاشم اين منصب را به محمد بن على بن عبدالدين عباس ( پدر سفّاح و منصور - خليفهء عباسى ) واگذار نمود و او امامت را به ابراهيم امام سپرد و پس از مرگ ابراهيم ، امامت به سفّاح و منصور و سپس فرزندان آنان رسيده است . « 2 »\r\n\r\nب - نقش محمد حنفيّه در قيام مختار\r\nمحمد حنفيّه ، فرزند والامقام اميرالمؤمنين عليه السلام ، مهم‌ترين نقش را در قيام مختار داشت . او در حقيقت ، رهبرى ظاهرى قيام و فرماندهى آنان را به\r\n\r\n\r\n","description":"","footnote":"\r\n( 1 ) - رجال كشى ، ص 315 .\r\n( 2 ) - تاريخ الاسلام ، حسن ابراهيم حسن ، ج 2 ، ص 10 .\r\n","page_name":" 140 ","page_number":140},
  {"content":"\r\n\r\nعهده داشت ومختار با مشورت او و اجازهء امام سجّاد عليه السلام قيامش را اعلام كرد . مختار در كوفه رسماً خود را نمايندهء اهل بيت عليه السلام به فرماندهى محمد حنفيّه معرّفى نمود و هنگامى كه جمعى از سران شيعهء كوفه براى تحقيق در كار مختار به نزد محمد حنفيّه آمدند و سؤال كردند كه آيا او از طرف شما نمايندگى دارد ، محمد حنفيّه آنان را به نزد امام سجّاد عليه السلام برد و گفت :\r\nبرخيزيد تا به نزد امام من و امام شما ، امام سجّاد عليه السلام برويم و هنگامى كه قضيهء قيام و خون‌خواهى امام‌حسين عليه السلام و شهداى كربلا مطرح شد ، امام عليه السلام خطاب به محمد حنفيّه فرمودند :\r\nيا عَمَّ ، لَوْ انَّ عَبْداً زَنْجِيًّا تَعَصَّبَ لَنا اهْلُ الْبَيْتِ ، لَوَجَبَ عَلَى النَّاسِ مُوازَرَتُهُ يا عَمَّ ، فَافْعَلْ ما شِئْتَ فَانّى وَلَّيْتُكَ هذَا الْامْرَ .\r\nعمو ، اگر بردهء زنگى براى ما اهل‌بيت تعصّب به خرج دهد ( و قيام كند ) ، بر مردم واجب است كه او را يارى دهند . اى عمو ، هر چه در اين كار ، صلاح ديدى انجام ده . من تو را مسؤول اين كار قرار دادم .\r\nسپس آنان از محضر امام برخاستند و خوشحال به خود مىگفتند :\r\n« امام سجّاد عليه السلام و محمد حنفيّه در قيام به ما اذن دادند . » « 1 »\r\nبر اين اساس ، علّامه مامقانى ( ره ) با صراحت مىفرمايد : « محققاً حكومت و قيام مختار با اجازه امام سجّاد بوده است . » « 2 »\r\nعلّامه ابن‌نما بر اذن امام سجّاد تصريح دارد ، آية اللَّه خوئى نيز مىفرمايد : « از ظاهر روايات بر مىآيد كه قيام مختار به اذن امام سجّاد عليه السلام\r\n\r\n\r\n","description":"","footnote":"\r\n( 1 ) - بحار الانوار ، ج 45 ، ص 364 - 365 .\r\n( 2 ) - تنقيح المقال ، ج 3 ، ص 206 .\r\n","page_name":" 141 ","page_number":141},
  {"content":"\r\n\r\nبوده است . » « 1 »\r\nشيخ ابوعلى ، رجالى بزرگ ، در منتهى المقال نوشته است : « علّت اين‌كه در قيام مختار كمتر نام امام عليه السلام مطرح شد ، حفظ جان ايشان بود . » « 2 »\r\nپس مىتوان با اطمينان گفت كه قيام مختار ، اين خون‌خواه بزرگ عاشورا ، به رهبرى محمد حنفيّه و با اذن و رضاى امام معصوم عليه السلام بوده است .\r\n\r\nارتش مختار\r\nاكثر قريب به اتّفاق ياران و هواداران و لشكريان مختار از مردم مستمند و محروم جامعه بودند . آنان شيعيان خالص اميرالمؤمنين عليه السلام بودند و تنها در زمان حكومت حضرت على عليه السلام طعم عدالت و رفع تبعيض نژادى را ، كه فقط شعار خلفاى پيش از اميرالمؤمنين عليه السلام و امويان بود - چشيدند . بر اساس مدارك معتبر تاريخى ، بدنهء لشكر مختار را ايرانيان و محرومان جامعهء عراق تشكيل مىدادند ؛ زيرا مختار سياست تبعيض نژادى امويان را لغو كرد و مردم را به سيرهء اميرالمؤمنين عليه السلام دعوت نمود .\r\nعلّامه محمد مهدى شمس الدين مىگويد : انصافاً مختار پس از پيروزى ، شيوهء عدالت و انصاف را در پيش گرفت و نظام طبقاتى و تبعيض نژادى را ، كه از زمان عمر - خليفهء دوم - باقى مانده بود ، ملغى كرد . طبقهء محروم جامعه - يعنى : موالى و ايرانيان - را كه تا آن روز بر اساس سيرهء\r\n\r\n\r\n","description":"","footnote":"\r\n( 1 ) - معجم رجال الحديث ، ج 18 ، ص 101 .\r\n( 2 ) - منتهى المقال ، ابوعلى ( محمد بن اسماعيل ) ، ج 6 ، ص 243 .\r\n","page_name":" 142 ","page_number":142},
  {"content":"\r\n\r\nگذشتگان ، كار بيش‌تر و حقوق كم‌تر داشتند ، با ديگران مساوى كرد و عرب را بر عجم ترجيح نداد و حقوق همه را يكسان و عادلانه به آنان برگرداند . « 1 »\r\nدكتر فيّاض ، استاد تاريخ دانشگاه بغداد ، در اين زمينه مىگويد : « شايد در حركت مختار ، كه تندروهاى شيعه به آن پيوستند ، بيش‌ترشان از مستضعفان در زمين بودند . » « 2 »\r\nگويند : روزى مختار با مغيرة بن شعبه ، سياستمدار معروف اوايل عصر اموى و استاندار پيشين عراق ، از بازار كوفه مىگذشت . مغيره ، كه تا حدّى مردم‌شناس بود و روحيّهء مردم عراق ، به خصوص ايرانيان و علاقهء شديدشان را به خاندان پيامبر صلى الله عليه و آله مىشناخت ، به مختار چنين گفت : « به خدا سوگند ، من مطلبى مىدانم كه اگر آدم باتدبيرى به آن متمسّك شود ، مردم هوادار او مىشوند و تا سر حدّجان از او پيروى مىكنند . » مختار پرسيد : اين مطلب چيست ؟ مغيره گفت : « دعوت آنان به يارى خاندان پيامبر عليهم السلام و خون‌خواهى آنان » . « 3 »\r\nسياست ضدّ اسلامى بنىاميّه ، به‌ويژه در فاجعهء عاشورا ، عامل مهمّ تشكّل شيعيان و طبقهء محروم و سازمان‌يافتن آنان و قيام بر ضدّ بنىاميّه بود . مختار توانست از اين زمينهء مساعد نيروى فداكارى به وجود آورد . در مدّت كوتاهى ، با شعار خون‌خواهى امام‌حسين عليه السلام و يارانش ، ضرباتى كوبنده بر رژيم ضدّ اسلامى بنىاميّه وارد سازد و اگر مزاحمت و درگيرى با عبداللّه‌بن‌يزيد ، حاكم كوفه ، نبود ، در همان اوايل قيام ، مختار ريشهء اين\r\n\r\n\r\n","description":"","footnote":"\r\n( 1 ) - ثورة الحسين ، محمد مهدى شمس الدين ، ص 274 .\r\n( 2 ) - تاريخ الاماميه ، عبدالفياض ، ص 179 .\r\n( 3 ) - انساب الاشراف ، ج 6 ، ص 387 .\r\n","page_name":" 143 ","page_number":143},
  {"content":"\r\n\r\nشجرهء خبيثه را از بن برمىكند .\r\nعلّامه شمس‌الدّين مىنويسد : مختار در سال 67 ه . ق به خون‌خواهى امام‌حسين عليه السلام قيام كرد . مردم عراق پس از مرگ يزيد به عبداللَّه‌بن‌زبير رو آوردند . ابن‌زبير مدّعى بود كه يكى از اهداف قيامش خون‌خواهى امام‌حسين عليه السلام است و با اين شعار وارد مبازه شد . مردم عراق نيز به آرزوى اصلاح جامعه و انتقام خون شهداى مظلوم كربلا ، ابتدا به دعوت ابن‌زبير لبّيك گفتند ؛ زيرا از يك طرف ، او را مردى ضدّ بنىاميّه مىدانستند و از طرف ديگر ، او با تظاهر به دين‌دارى و زهد واصلاح جامعه و بىميلى به دنياپرستى ، مردم عراق را فريب داده بود . مردم به آرزوى تحقّق دو امر مهمّ ( اصلاح و انتقام ) به ابن‌زبير رو آوردند ، امّا ديرى نگذشت كه ماهيّت ابن‌زبير بر مردم عراق آشكار شد و فهميدند كه او نيز از حكّام اموى بهتر نيست ؛ زيرا عمّال اموى را از عراق بيرون كرد ، امّا قاتلان امام‌حسين عليه السلام مسبّبان فاجعهء كربلا مقرّبان دستگاه او شدند و چهره‌هاى بدنامى چون شمر و ابن‌سعد و شبث‌بن‌ربعى و عمروبن‌حجاج و ديگر عاملين حادثهء عاشورا دوباره همه‌كاره گرديدند .\r\nمردم عراق دريافتند كه عدالت اجتماعى كه در پى آن هستند ، در خاندان زبير نيست و هنگامى كه استاندار ابن‌زبير ، عبداللَّه‌بن‌مطيع ، براى آنان سخن‌رانى كرد و مردم را به سيرهء ابوبكر وعمر وعثمان دعوت نمود ، فرياد وشورش مردم در مسجد بلند شد و گفتند : ما به جز سيرهء علىبن‌ابىطالب ، پيرو سيرهء ديگرى نخواهيم شد . « 1 »\r\nدر اين شرايط ، مختار در صحنهء عراق ظاهر شد و خود را نمايندهء\r\n\r\n\r\n","description":"","footnote":"\r\n( 1 ) - ثورة الحسين ، ص 273 - 274 .\r\n","page_name":" 144 ","page_number":144},
  {"content":"\r\n\r\nاهل‌بيت عليهم السلام و فرستادهء محمد حنفيّه و خون‌خواه شهيدان كربلا معرفى كرد و شعارش « يا لثارات الحسين » بود . مردم كوفه نيز با همين شعار و هدف به يارى مختار شتافتند و در مقابل استاندار ابن‌زبير و اشراف كوفه قيام كردند و آنان را از عراق بيرون راندند و با مختار بر اساس عمل به كتاب خدا و سنّت پيامبر صلى الله عليه و آله و ادامهء سيرهء اميرالمؤمنين عليه السلام و خون‌خواهى امام‌حسين عليه السلام بيعت كردند .\r\n\r\nفلسفهء قيام مختار\r\nهدف مهمّ و اصلى مختار از قيام خود غير از خون‌خواهى امام‌حسين عليه السلام و شهداى كربلا و دفاع از اهل بيت پيامبر عليهم السلام نبود . براى اثبات اين مطلب و درك فلسفهء قيام مختار ، به طور خلاصه ، ادلّه ذيل بيان مىشود :\r\n1 - مختار در ملاقات با سران شيعه در كوفه ، هدف دعوت و قيام خود را چنين بيان مىكرد :\r\nهمانا ( محمد حنفيّه ) فرزند على ، وصى و جانشين پيامبر ، مرا به عنوان امين و وزير و فرمانده به سوى شما فرستاده و به من دستور داده است تا كسانى كه ريختن خون حسين را حلال دانستند به قتل برسانم و به خون‌خواهى اهل بيتش و دفاع از ضعفا قيام كنم . پس شما نخستين گروهى باشيد كه به نداى من پاسخ مثبت مىدهيد . « 1 »\r\n2 - در موضعى ديگر چنين گفت :\r\n« من براى اقامهء شعار اهل‌بيت و زنده كردن مرام آنان و گرفتن\r\n\r\n\r\n","description":"","footnote":"\r\n( 1 ) - تاريخ طبرى ، ج 5 ، ص 580 ؛ كامل ابن اثير ، ج 4 ، ص 172 .\r\n","page_name":" 145 ","page_number":145},
  {"content":"\r\n\r\nانتقام خون شهيدان به سوى شما آمده‌ام . » « 1 »\r\n3 - هنگامى كه در زندان بود ، مىگفت :\r\n« به خدا سوگند ، هر ستمگرى را خواهم كشت و دل‌هاى مؤمنان را شاد خواهم كرد و انتقام خون ( فرزندان ) پيامبر صلى الله عليه و آله را خواهم گرفت و مرگ و زوال دنيا هم نمىتواند مانع من شود . » « 2 »\r\n4 - وى نامه‌اى محرمانه از زندان براى توّابين فرستاد و ضمن تجليل از حركت انقلابى آنان ، بشارت داد كه :\r\n« من به زودى به اذن خدا ، از زندان آزاد خواهم شد و دشمنان شما را از دم تيغ خواهم گذراند و نابودشان خواهم كرد . » « 3 »\r\n5 - در ملاقات نمايندگان شيعيان عراق با محمد حنفيّه و امام سجّاد عليه السلام در حجاز ، آنان اظهار داشتند كه مختار ما را به خون‌خواهى شما دعوت كرده است . امام عليه السلام و محمد حنفيّه در پاسخ آنان ، اظهار داشتند كه ما « خواهان اين كاريم و بر مردم واجب است او را يارى دهند . » « 4 »\r\n6 - در بازگشت سران شيعه از مدينه به كوفه ، مختار در جمع آنان اعلام داشت : « مرا در جنگ با قاتلان اهل‌بيت و خون‌خواهى حسين عليه السلام يارى دهيد . » « 5 »\r\n7 - مختار به ابن‌غرق گفت : « به مردم بگو : هدف مختار و گروهى از\r\n\r\n\r\n","description":"","footnote":"\r\n( 1 ) - البداية و النهاية ، ج 8 ، ص 270 .\r\n( 2 ) - كامل ابن اثير ، ج 4 ، ص 173 .\r\n( 3 ) - تاريخ طبرى ، ج 6 ، ص 7 ؛ كامل ابن اثير ، ج 4 ، ص 211 .\r\n( 4 ) - بحار الانوار ، ج 45 ، ص 365 .\r\n( 5 ) - تاريخ طبرى ، ج 6 ، ص 15 ؛ كامل ابن اثير ، ج 4 ، ص 215 .\r\n","page_name":" 146 ","page_number":146},
  {"content":"\r\n\r\nمسلمانان ، كه قيام كرده‌اند ، خون‌خواهى شهيد مظلوم و كشته‌شدهء كربلا ، حسين سرور مسلمين و فرزند دختر پيامبر سيّد مرسلين مىباشد . » « 1 »\r\n8 - در ديدار محرمانهء سران شيعه با ابراهيم اشتر ودعوت از او براى يارى مختار ، يزيدبن‌انس اظهار داشت : « ما تو را به كتاب خدا و سنّت پيامبر صلى الله عليه و آله و خون‌خواهى اهلبيت او عليهم السلام و دفاع از ضعفا و مظلومان دعوت مىكنيم . » « 2 »\r\n9 - در نامهء ابن‌حنفيّه به ابراهيم اشتر آمده است : « مختار ، امين و وزير و منتخب من است و به او دستور داده‌ام با دشمنانم وارد نبرد شود و به خون‌خواهى ما برخيزد ، خود و طايفه و پيروانت او را يارى كنيد . » « 3 »\r\n10 - مختار در مراسم بيعت مردم كوفه با او گفت : « بيعت مىكنيد با من بر اساس كتاب خدا و سنّت پيامبرش و خون‌خواهى اهل‌بيت پيامبر صلى الله عليه و آله » « 4 »\r\n11 - شعار قيام مختار « يا لثارات الحسين » بود . « 5 »\r\n\r\nپيوند مختار با نهضت عاشورا\r\nمختار از شخصيّت‌هاى معروف عراق و از طرف‌داران سرسخت اهل‌بيت و امام‌حسين عليه السلام بود . پس از مرگ يزيد ، سران شيعهء كوفه براى امام‌حسين عليه السلام نامه نوشتند و حضرتش را به ديار خود دعوت كردند ، امّا\r\n\r\n\r\n","description":"","footnote":"\r\n( 1 ) - كامل ابن اثير ، ج 4 ، ص 170 .\r\n( 2 ) - تاريخ طبرى ، ج 6 ، ص 15 ؛ كامل ابن‌اثير ، ج 4 ، ص 215 .\r\n( 3 ) - انساب الاشراف ، ج 6 ، ص 386 ؛ تاريخ طبرى ، ج 6 ، ص 16 ؛ بحارالانوار ، ج 45 ، ص 364 - 365 .\r\n( 4 ) - تاريخ طبرى ، ج 6 ، ص 32 ؛ كامل ابن اثير ، ج 4 ، ص 226 .\r\n( 5 ) - همان ، ص 20 ؛ همان ، ص 218 - 220 .\r\n","page_name":" 147 ","page_number":147},
  {"content":"\r\n\r\nنام مختار در جمله دعوت كنندگان مشاهده نشده كه شايد اين هم از تيزهوشى مختار وعدم اعتماد او به مردم كوفه بوده است . شايد هم در جايى كه بزرگان و ريش‌سفيدان كوفه امثال : سليمان‌بن‌صرد ، هانىبن‌عروه ، و ديگران پيش‌قدم بودند ، ديگر لزومى نداشت كه مختار در جريان دعوت ، خود را مطرح كند . بنابراين ، آنچه مسلّم است اين است كه مختار براى تشكيل حكومت حسينى در عراق سخت فعّاليّت مىكرد و بيش از ديگران بر اين عقيده استوار بود . پس از مكاتبات بسيار وارتباط مكرّر و اصرار سران كوفه نيز امام‌حسين عليه السلام ابتدا پسرعمويش ، مسلم‌بن عقيل ، را به نمايندگى خودشان به كوفه اعزام نمودند .\r\n\r\nيارى مسلم‌بن‌عقيل\r\nطبق نقل تاريخ و تصريح شيخ مفيد و طبرى ، پس از آن‌كه مسلم‌بن‌عقيل وارد كوفه شد ، مستقيماً به خانهء مختار وارد شد . مختار مقدم او را گرامى داشت و رسماً از او اعلام حمايت و پشتيبانى كرد . « 1 »\r\nبلاذرى مىنويسد : خانهء مختار محلّ ورود مسلم بود . « 2 » امّا با ورود مزوّرانه و غيرمنتظرهء ابن‌زياد به كوفه ، ناگهان اوضاع به هم ريخت و مسلم صلاح ديد از خانهء مختار به خانهء هانىبن‌عروه ، كه مرد مقتدر و با نفوذ شيعه در كوفه بود ، نقل مكان كند .\r\nمختار پس از ورود مسلم ، آرام ننشست و پس از بيعت با مسلم ، به منطقهء خطرنيّه و اطراف كوفه براى جمع‌آورى افراد و گرفتن بيعت براى\r\n\r\n\r\n","description":"","footnote":"\r\n( 1 ) - الارشاد ، ص 205 ؛ تاريخ طبرى ، ج 5 ، ص 355 .\r\n( 2 ) - انساب الاشراف ، ج 6 ، ص 376 .\r\n","page_name":" 148 ","page_number":148},
  {"content":"\r\n\r\nمسلم حركت كرد . امّا با دگرگونى اوضاع كوفه و تسليم مردم در مقابل ابن‌زياد ، دوباره به كوفه بازگشت .\r\nابن‌زياد دستور داد كه دعوت‌كنندگان امام‌حسين عليه السلام و حاميان مختار با او بيعت كنند ، و گرنه دستگير واعدام مىشوند . ابن‌اثير نوشته است :\r\nهنگام دستگيرى مسلم و هانى ، مختار در كوفه نبود و او براى جذب نيرو به اطراف شهر رفته بود و وقتى خبر ناگوار دستگيرى مسلم را شنيد ، با جمعى از افراد و يارانش به كوفه آمد . در ورودى شهر ، با نيروهاى مسلّح ابن‌زياد برخورد كرد و در پى يك گفت‌وگوى لفظى شديد بين آنان و مختار و افرادش ، درگيرى پيش آمد و فرماندهء آن گروه مسلّح كشته شد و افراد مختار متفرق شدند ؛ زيرا مقاومت را به صلاح نديدند . مختار از آنان خواست محل را ترك گويند تا ببينند چه پيش خواهد آمد . « 1 »\r\nطبرى مىنويسد : مختار و عبداللَّه‌بن‌حارث با مسلم قيام كردند و هر كدام يك پرچم در دست داشتند ؛ پرچم مختار سبز رنگ و پرچم عبداللَّه‌بن‌حارث سرخ رنگ بود و لباس سرخ‌رنگى به تن داشت . مختار پرچم خود را بر در خانهء عمروبن‌حريث كوفت و گفت : « آمده‌ام كه عمرو را حفاظت كنم . » ابن‌زياد پس از مسلّطشدن بر اوضاع و شهادت مسلم و هانى ، به شدّت در جست‌وجوى مختار بود و براى دستگيرى او جايزه‌اى معيّن كرد . « 2 » او همچنين اعلام كرد كه عمروبن‌حريث به عنوان نمايندهء او به مسجد كوفه برود ، پرچم سفيدى نصب كند و اعلام نمايد كه هر كس خود را تسليم كند و زير آن پرچم برود جانش در امان است و مورد عفو قرار\r\n\r\n\r\n","description":"","footnote":"\r\n( 1 ) - كامل ابن‌اثير ، ج 4 ، ص 169 .\r\n( 2 ) - تاريخ طبرى ، ج 5 ، ص 381 ؛ كامل‌ابن اثير ، ج 4 ، ص 36 .\r\n","page_name":" 149 ","page_number":149},
  {"content":"\r\n\r\nمىگيرد .\r\n\r\nدستگيرى مختار توسط ابن‌زياد\r\nحوادث به سرعت رقم خورد و مختار از آنچه پيش آمده متعجّب و حيران بود . يكى از دوستان مختار به نام هانىبن‌جبّه ، نزد عمروبن‌حريث ، نمايندهء ابن‌زياد رفت و ماجراى مخفىشدن مختار را به عمرو اطلاع داد .\r\nعمرو به آن شخص گفت : به مختار بگويد مواظب خود باشد كه تحت تعقيب است و در خطر مىباشد .\r\nيكى از اقوام مختار به نام زائدةبن‌قدامه ، از ماجرا آگاه شد و به عمرو گفت : من حاضرم مختار را به نزد شما بياورم ، به شرطى كه در امان باشد و تو او را ضمانت كنى . عمرو پذيرفت و قول داد براى مختار وساطت كند و جان او را تضمين نمايد . مختار شبانه به نزد عمرو آمد و در مسجد زير پرچم عمرو پناه گرفت . صبح عمرو ، مختار را به نزد ابن‌زياد برد و ماجرا را براى او تعريف كرد وگفت : من از او ضمانت مىكنم و به او قول امان داده‌ام . وقتى چشم ابن‌زياد به مختار افتاد ، فرياد زد : « تو همانى كه به يارى پسر عقيل شتافتى ؟ » مختار قسم ياد كرد كه من در شهر نبودم و شب را هم نزد عمروبن‌حريث به سر بردم . « 1 »\r\nابن زياد كه عصبانى بود ، عصاى خود را محكم به صورت مختار كوبيد ، به طورى كه از ناحيه يك چشم صدمه ديد . عمرو برخاست و از مختار دفاع كرد و شهادت داد كه او در ماجرا نبوده و به وى پناهنده شده است . ابن‌زياد كمى آرام گرفت و گفت : « اگر شهادت عمرو نبود ، گردنت را\r\n\r\n\r\n","description":"","footnote":"\r\n( 1 ) - مقتل الحسين عليه السلام ، ابىمخنف ، ص 268 - 270 .\r\n","page_name":" 150 ","page_number":150},
  {"content":"\r\n\r\nمىزدم » و دستور داد مختار را به زندان افكندند . او همچنان در زندان بود تا امام‌حسين عليه السلام به شهادت رسيد . « 1 »\r\n\r\nآزادى مختار از زندان\r\nمختار ، زائدةبن‌قدامه را محرمانه نزد شوهر خواهرش ، عبداللَّه فرزند عمربن‌خطّاب ، به مدينه فرستاد و به او گفت : كه ماجرا را به عبداللَّه بگويد و او از يزيد برايش تقاضاى عفو كند .\r\nعبدالله ، شوهر صفيّه - خواهر مختار - بود . يزيد و ديگر اموىها برايش احترام قائل بودند . او نامه‌اى براى يزيد فرستاد و براى مختار ، تقاضاى بخشش كرد . يزيد هم بلافاصله ، نامه‌اى به ابن‌زياد نوشت كه به مجرّد رسيدن اين نامه ، مختار را از حبس آزاد كند .\r\nمختار ، كه در يك قدمى مرگ بود ، با نامهء يزيد نجات يافت و ابن‌زياد او را خواست و به او گوشزد كرد : اگر نامهء اميرالمؤمنين نبود ، تو را مىكشتم . حالا برو و در كوفه درنگ نكن . مختار به ابن‌زياد گفت : بسيار خوب ، من براى انجام عمره به مكّه مىروم و با اين بهانه به نزد ابن‌زبير آمد .\r\nمختار به‌ناچار به حجاز رفت ؛ زيرا آن‌جا از سلطهء بنىاميّه آزاد بود و بر عبداللَّه‌بن زبير ، كه خود را حاكم و خليفه مىپنداشت ، وارد شد .\r\nابن‌غرق مىگويد : در بين راه عراق به طرف حجاز ، مختار را ديدم كه يك چشمش ناقص شده بود . علّت را از او پرسيدم . گفت : « چيزى نيست ، اين زنازاده ( ابن‌زياد ) با عصايش چشم مرا معيوب نمود . » تأكيد كرد\r\n\r\n\r\n","description":"","footnote":"\r\n( 1 ) - انساب الاشراف ، ج 6 ، ص 376 - 377 ؛ كامل ابن اثير ، ج 4 ، ص 116 ؛ مقتل ابى مخنف ، ص 271 ؛ البداية والنهاية ، ج 8 ، ص 249 .\r\n","page_name":" 151 ","page_number":151},
  {"content":"\r\n\r\n« خداوند مرا بكشد ، اگر او را نكشم . » گويند : مختار نمىخواست به نزد عبداللَّه بن زبير برود ، ابن‌غرق به او پيشنهاد كرد و مختار در پاسخ گفت :\r\n« اگر عبداللَّه‌بن‌زبير حرف مرا گوش دهد ، به نزدش مىروم . » مختار همچنين به ابن‌غرق گفت : « هرگاه شنيدى كه من قيام كرده‌ام ، به مردم بگو :\r\nمختار به خون‌خواهى شهيد مظلوم و مقتول سرزمين كربلا و فرزند پيامبر خدا - حسين‌بن‌على عليه السلام - قيام كرده است . به خدا قسم ، همهء قاتلان حسين را از دم شمشير خواهم گذراند . » « 1 »\r\n\r\nملاقات مختار با عبداللَّه‌بن‌زبير\r\nعبداللَّه‌بن‌زبير در مكّه ، براى فريب مردم ، خود را مردى عابد وزاهد و پناهنده به خانهء خدا معرّفى مىكرد و از اين راه توانست تا اندازه‌اى اعتماد مردم را به خود جلب كند . او در آغاز دعوت ، خود را به عنوان خون‌خواه امام‌حسين عليه السلام جلوه مىداد . جنايات يزيد ، كه از همه مهم‌تر فاجعهء عاشورا و پس از آن ، قتل عام مردم مدينه بود ، موجب گرديد موج نفرت عمومى عليه يزيد و خاندان اموى همه جا را بگيرد .\r\nشعار خون‌خواهى امام‌حسين عليه السلام و انتقام‌طلبى از مسببّان فاجعهء عاشورا ، زمينهء بسيار مناسبى بود كه براى ابن‌زبير پيش آمد ؛ او كه سراسر وجودش دشمنى باپيامبر صلى الله عليه و آله بود ، اين بار با يك موضع‌گيرى فرصت‌طلبانه ، به عنوان خون‌خواه امام‌حسين عليه السلام خود را ظاهر ساخت و توانست توجّه بسيارى از انقلابيان ، از جمله مختار را به خود جلب كند .\r\nعلّامه ابن‌نما مىنويسد : « عبداللَّه‌زبير ، پيش از مرگ يزيد و پس از\r\n\r\n\r\n","description":"","footnote":"\r\n( 1 ) - كامل ابن اثير ، ج 4 ، ص 169 - 170 .\r\n","page_name":" 152 ","page_number":152},
  {"content":"\r\n\r\nفاجعهء عاشورا ، مردم را به عنوان خون‌خواهى امام‌حسين عليه السلام ويارانش به سوى خود دعوت كرد و بدين وسيله ، مردم را فريب داد . اما پس از مرگ يزيد در سال 64 ه . ق ، ديگر مسألهء خون‌خواهى فراموش شد و معلوم گرديد اين يك شعار بيشتر نبوده و هدف اصلى ابن‌زبير به دست گرفتن قدرت وحكومت بوده است ، نه چيزى ديگر . « 1 » بنابراين ، علاوه بر بنىهاشم ، جمع زيادى از مردم حجاز از او فاصله گرفتند .\r\nمختار ، پس از ورود به مكّه و انجام عمره ، به وساطت يكى از نزديكان ابن‌زبير ، با او ملاقاتى نمود . ابن‌زبير از مختار جوياى اوضاع كوفه و عراق شد . مختار گفت : « مردم كوفه به ظاهر ، با امويان هستند ولى در باطن ، مخالف آنان مىباشند .\r\nابن‌زبير گفت : اين از ويژگىهاى بزرگان نمك‌نشناس است كه هرگاه ارباب خود را ببينند ، مطيع او هستند ، امّا اگر از او دور بودند ، ناسزاگو و عيب جويند و ياغى و طاغى مىشوند .\r\nمختار ، كه كاملًا اوضاع عراق و كوفه را مىدانست و به روحيّهء مردم آشنا بود ، به ابن‌زبير پيشنهاد كرد كه استاندارى كوفه را به وى واگذارد .\r\nابن‌زبير پاسخى نداد و اين جلسه بدون نتيجهء روشنى پايان يافت . « 2 »\r\nمدائنى مىگويد : آنچه مختار ، دربارهء ابن‌زبير فكر مىكرد ، درست نبود و بعد به ماهيّت او پى برد و از او جدا شد . « 3 » مختار ، از مكّه به طائف - شهر خوش آب وهواى نزديك مكّه و مركز قبيلهء ثقيف - براى ديدار خويشان\r\n\r\n\r\n","description":"","footnote":"\r\n( 1 ) - بحار الانوار ، ج 45 ، ص 356 .\r\n( 2 ) - انساب الاشراف ، ج 6 ، ص 378 .\r\n( 3 ) - بحار الانوار ، ج 45 ، ص 356 .\r\n","page_name":" 153 ","page_number":153},
  {"content":"\r\n\r\nخود رفت و سپس به مكّه مراجعت كرد و قريب يك سال به بررسى اوضاع و احوال پرداخت . « 1 » بعضى به او گفتند : مجدّداً با ابن‌زبير ديدارى كند . امّا مختار اين پيشنهاد را رد كرد و گفت : « من سال گذشته به نزد او رفتم ؛ امّا ديدم راه او از من جدا است و او به من احتياج دارد ، من كم‌ترين نيازى به او ندارم . « 2 » با وجود اين مسعودى نوشته است كه مختار با ابن‌زبير بيعت كرد ، مشروط به آن كه ابن‌زبير در كارهايش بدون مشورت مختار اقدامى نكند . « 3 »\r\nبعضى نيز گفته‌اند : مختار با ابن‌زبير همراه بود و در ماجراى محاصرهء مكّه و مسجدالحرام توسّط لشكر يزيد و به فرماندهى حصين‌بن‌نمير ، در كنار ابن‌زبير با يزيديان جنگيد تا خبر مرگ يزيد رسيد و محاصرهء مكّه شكسته شد و نيروهاى حصين از مكّه خارج شدند و ابن‌زبير رسماً خود را به عنوان خليفه مسلمانان اعلام كرد . « 4 »\r\nابن‌اثير نوشته است : مختار با ابن‌زبير به توافق نرسيد وهنگامى كه شنيد مردم كوفه از خلافت ابن‌زبير هم راضى نيستند ، عزم جزم نمود تا به سوى كوفه حركت كند . « 5 » امّا او پيش از حركت به سوى عراق ، سراغ خاندان پيامبر صلى الله عليه و آله رفت . در آن وقت ، محمّد حنفيّه در مكّه بود . با او نيز ملاقات نمود و هدف خويش را در ميان نهاد و از وى اجازهء قيام گرفت . محمّد او را به تقوا توصيه نمود و در قيام به حمايت از خاندان پيامبر صلى الله عليه و آله تشويق كرد . محمّد حنفيّه نيز مسألهء قيام مختار را با امام سجّاد عليه السلام مطرح نمود و امام عليه السلام او را به\r\n\r\n\r\n","description":"","footnote":"\r\n( 1 ) - انساب الاشراف ، ج 6 ، ص 378 ؛ كامل ابن اثير ، ج 4 ، ص 170 .\r\n( 2 ) - همان ، ص 378 ؛ همان ، ص 171 .\r\n( 3 ) - مروج الذهب ، ج 3 ، ص 71 .\r\n( 4 ) - انساب الاشراف ، ج 6 ، ص 379 .\r\n( 5 ) - كامل ابن اثير ، ج 4 ، ص 174 ؛ انساب الاشراف ، ج 6 ، ص 379 .\r\n","page_name":" 154 ","page_number":154},
  {"content":"\r\n\r\nنمايندگى خود در اين امر انتخاب كرد . « 1 »\r\n\r\nبازگشت مختار به كوفه\r\nهمزمان با دعوت مختار و تهيّهء مقدّمات قيام ، عبداللَّه‌بن‌زبير ، سياستمدار كاركشته‌اى به نام عبداللَّه‌بن‌مطيع ، را كه سابقهء دوستى با مختار داشت ، به استاندارى كوفه منصوب نمود . تاريخ ورود استاندار جديد به كوفه ، پنج شنبه بيست و پنجم رمضان سال 65 ه . ق بود .\r\nاستاندار جديد شخصاً عهده‌دار نماز و خراج و رتق‌وفتق امور شد و مردى به نام اياس بن مضارب را به سمت رئيس شهربانى كوفه منصوب كرد و به او تأكيد نمود كه هر حركت مشكوكى را زير نظر داشته باشد . « 2 »\r\nاستاندار جديد طى يك سخن‌رانى ، اعلام كرد . « ابن‌زبير مرا براى امارت به شهر شما فرستاده و دستور داده است تا طبق وصيّت عمر و سيرهء عثمان‌بن‌عفان با شما رفتار كنم » .\r\nاو در اين قسمت از سخنش ، مورد اعتراض مردم واقع شد و يكى از سران شيعه در حين سخن‌رانى استاندار فرياد زد : « ما جز به روش علىبن‌ابىطالب به روش ديگران احتياجى نداريم . » ابن مطيع در پايان سخن‌رانى خود مردم را تهديد كرد و اعلام داشت كه هر گونه فكر عصيان و شورش را به شدّت سركوب خواهد كرد . « 3 »\r\nمختار پس از بريدن از ابن‌زبير و تماس‌هايى كه با اهل‌بيت پيامبر صلى الله عليه و آله\r\n\r\n\r\n","description":"","footnote":"\r\n( 1 ) - بحار الانوار ، ج 45 ، ص 365 ؛ انساب الاشراف ، ج 6 ، ص 380 ؛ همچنين ر . ك : ماهيّت قيام مختار ، نگارنده .\r\n( 2 ) - تاريخ طبرى ، ج 6 ، ص 10 ؛ كامل ابن اثير ، ج 4 ، ص 213 .\r\n( 3 ) - كامل ابن اثير ، ج 4 ، ص 212 - 213 .\r\n","page_name":" 155 ","page_number":155},
  {"content":"\r\n\r\nگرفت ، مكّه را به قصد عراق براى هدفى بزرگ ترك كرد . « 1 »\r\nبلاذرى نوشته است : مختار با قافله‌اش وارد كوفه شد و پيش از ورود به شهر ، كنار رودخانهء حيره رفت و غسل كرد ، موهاى خود را روغن زد و خود را معطّر كرد ، لباسى مناسب پوشيد و عمامه‌اى بر سر نهاد ، شمشير را حمايل كرد و سوار بر اسب وارد شهر شد . در ابتداى ورود ، به مسجد سكون - مركز تجمّع مردم در محلهء كنده - رسيد . مردم از او استقبال گرمى كردند . مختار مرتب به مردم بشارت فتح و پيروزى مىداد . « 2 »\r\nمختار به يكى از بزرگان كوفه به نام ابوعمر و عبيدة بن عمرو بدوى - كه يكى از سران برجستهء شيعه و فردى با نفوذ و شجاع بود - برخورد كرد و به او بشارت قيام خود را به خون‌خواهى امام‌حسين عليه السلام داد . ابوعمرو شاد شد و گفت : خدا تو را به خير بشارت دهد . مختار با او براى شب قرار ملاقات گذاشت . « 3 »\r\nمختار همچنين با ديگر رهبران شيعيان و ياران اميرالمؤمنين عليه السلام و كسانى كه در حادثهء عاشورا دخالت نداشتند - كه آنان‌را « حسينيّون » مىگفتند - ملاقات نمود و آنان را به بيعت و قيام دعوت كرد . « 4 »\r\nمردم كوفه پيش از ورود مختار ، نمايندهء ابن‌زياد و حكومت اموى ، عمروبن‌حريث ، را از شهر بيرون كرده بودند و عبداللَّه‌بن‌زبير نيز از\r\n\r\n\r\n","description":"","footnote":"\r\n( 1 ) - بحار الانوار ، ج 45 ، ص 356 .\r\n( 2 ) - انساب الاشراف ، ج 6 ، ص 379 .\r\n( 3 ) - كامل ابن‌اثير ، ج 4 ، ص 171 ؛ تاريخ طبرى ، ج 5 ، ص 579 ؛ ابوعمرو علاوه بر موقعيّت اجتماعى از تابعين و مردى عالم و مورد وثوق بود . و از اصحاب اميرالمؤمنين عليه السلام به شمار مىآمد . ( معجم رجال الحديث ، ج 11 ، ص 94 - 95 ) .\r\n( 4 ) - مروج الذهب ، ج 3 ، ص 74 ؛ كامل ابن اثير ، ج 4 ، ص 172 ؛ تاريخ طبرى ، ج 5 ، ص 579 .\r\n","page_name":" 156 ","page_number":156},
  {"content":"\r\n\r\nخلأسياسى كوفه استفاده نموده و عبداللَّه بن‌مطيع را به عنوان استاندار به آن جا فرستاده بود كه جمعى از اشراف عرب كوفه با او همراه شده بودند .\r\nمردم كوفه به شكل نيمه‌مخفى با مختار بيعت كردند . اساس اين بيعت وهدف از آن قيام خون‌خواهى شهداى كربلا بود . « 1 » خبر ورود مختار به كوفه و گرايش عمومى مردم به او به گوش ابن‌مطيع رسيد و قاتلان امام‌حسين عليه السلام همچون شمربن‌ذىالجوشن و شبث‌بن‌ربعى و زيدبن‌حارث ، كه از معاونان استاندار ابن‌زبير بودند ، خطر مختار را به او گوشزد نمودند و پيشنهاد دست‌گيرى و حتّى قتل مختار را به او دادند .\r\nسرانجام عمّال ابن‌زبير مختار را دستگير كردند و به زندان انداختند . « 2 » مختار براى دومين بار به زندان افتاد . گويند زندانىشدن مختار همزمان با قيام توّابين بود . « 3 »\r\nمجدداً مختار از زندان براى شوهر خواهر خود ، عبداللَّه بن عمر نامه‌اى نوشت و همانند گذشته ، از زندان آزاد شد ، امّا با قيد ضمانت .\r\nمختار پس از چند ماه زندانىشدن توسط عمّال ابن‌زبير ، خلاصى يافت ، با يك حركت حساب‌شده مشغول برنامه ريزى براى قيام شد و جمعى از سران شيعه و بقاياى توابين از طرف او مأمور شدند تا از مردم بيعت بگيرند . مأموران او عبارت بودند از :\r\n1 - سائب بن مالك اشعرى ، از سران عراق ؛\r\n2 - يزيد بن انس ، از فرماندهان شجاع ؛\r\n\r\n\r\n","description":"","footnote":"\r\n( 1 ) - مروج الذهب ، ج 3 ، ص 580 ؛ كامل ابن اثير ، ج 4 ، ص 172 .\r\n( 2 ) - تاريخ طبرى ، ج 5 ، ص 581 و ص 58 ؛ كامل ابن اثير ، ج 4 ، ص 173 .\r\n( 3 ) - كامل ابن اثير ، ج 4 ، ص 173 .\r\n","page_name":" 157 ","page_number":157},
  {"content":"\r\n\r\n3 - احمر بن شُمَيط ؛\r\n4 - رفاعة بن شداد فتيانى ، از فرماندهان نهضت توّابين ؛\r\n5 - عبداللَّه بن شداد جشمى ، از سران شيعه و بقاياى توّابين .\r\nو بدين سان ، برنامهء قيام مختار وزمينهء آن فراهم شد . « 1 »\r\nاياس بن مضارب ، كه از اوضاع شهر و فعّاليّت مختار و ياران او خبر داشت ، نزد ابن‌مطيع رفت و از مختار و مسائب بن مالك اظهار نگرانى نمود و كسب اجازه كرد كه آنان را دستگير كند . استاندار تصميم به دستگيرى مختار گرفت ، امّا با هشيارى ياران مختار ، اين نقشه خنثى شد و مختار به جاى امنى رفت و مخفى شد . « 2 »\r\nمختار از خانهء امن خود ، به وسيلهء افراد و دعات خويش ، مردم عراق را به قيام و بيعت دعوت كرد ؛ از جمله ، نامه‌اى به مثّنى بن مخربه ، از سران شيعيان بصره ، فرستاد و او را به يارى قيام دعوت كرد . مثنّى ، كه از ياران با وفاى اميرالمؤمنين عليه السلام بود و نهضت توابين را تأييد نموده و آمادگى كامل براى قيام داشت ، در پاسخ نامهء مختار ، با او بيعت نمود . بعضى نيز گفته‌اند كه مخفيانه به كوفه آمد و با مختار ملاقات كرده و حضوراً با او بيعت نمود و به وى قول داد كه با تمام قوا ، به يارى مختار خواهد آمد . « 3 »\r\nمختار نامه‌اى ديگر براى اخنف بن قيس از بزرگان كوفه ، فرستاد و او را به يارى خويش خواند . امّا اخنف پاسخ صريحى نداد . « 4 »\r\n\r\n\r\n","description":"","footnote":"\r\n( 1 ) - تاريخ طبرى ، ج 6 ، ص 9 ؛ بحار الانوار ، ج 45 ، ص 363 - 364 .\r\n( 2 ) - تاريخ طبرى ، ج 6 ، ص 10 - 12 ؛ كامل ابن اثير ، ج 4 ، ص 213 .\r\n( 3 ) - كامل ابن اثير ، ج 4 ، ص 182 ؛ تاريخ طبرى ، ج 6 ، ص 66 .\r\n( 4 ) - تاريخ طبرى ، ج 6 ، ص 68 - 69 .\r\n","page_name":" 158 ","page_number":158},
  {"content":"\r\n\r\n\r\nتصميم سران كوفه\r\nعبدالرحمن‌بن‌شريح مىگويد : جمعى از سران شيعه در خانهء سعدبن‌ابىسعر حنفى ، كه از چهره‌هاى برجستهء شيعه بود ، جلسه‌اى تشكيل دادند كه بزرگانى همچون سعيدبن منقذ ثورى ، اسودبن‌جراد كندى و قوامةبن‌مالك جشمى در ميان آنان ديده مىشدند .\r\nعبدالرحمن ، كه از بزرگان كوفه بود ، در آن جلسه چنين گفت : « مختار مىخواهد قيام كند . و ما را به همكارى و يارى خويش دعوت نموده و ما هم بيعت او را پذيرفته‌ايم ، ولى نمىدانيم كه واقعاً او از طرف ابن‌حنفيّه مأموريت دارد يا خودش اين چنين تصميم گرفته است . » او پيشنهاد داد جمعى از سران شيعه به حجاز بروند و با اهل‌بيت پيامبر و بازماندگان امام‌حسين عليه السلام به ويژه محمد حنفيّه ، ديدار كنند تا قضيّه روشن شود . آن جمع پيشنهاد را پذيرفتند و تصميم گرفتند به حجاز بروند وسرپرستى اين گروه به عهدهء عبدالرحمن‌بن‌شريح باشد . آنان به مدينه آمدند و به ملاقات محمد حنفيّه رفتند .\r\nمحمّد علّت آمدن آنان را جويا شد . محمّدبن‌جراد گفت : « علت شرف‌يابى ما به نزد شما كار مهمّى است كه . . . » محمّد پرسيد : « سرّى است يا علنى ؟ » گفتند : سرّى ومحرمانه است .\r\nگفت : « كمى صبر كنيد . » آن‌گاه آنان را به اتاق خلوت برد و گفت : حالا بگوييد .\r\nعبدالرحمن گفت :\r\nشما خاندانى هستيد كه خداوند بر ديگران برترى و فضيلت داده و حقّ شما را بر\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nگردن امّت بزرگ شمرده است . شما خانواده به مصيبت بزرگى ؛ يعنى : شهادت امام‌حسين عليه السلام - كه رحمت خدا بر او باد - مبتلا شديد . اين مصيبت خاصّ شما نبود ، بلكه براى همه مسلمانان بود .\r\nسپس گفت :\r\nمختار ثقفى به كوفه آمده و مدّعى است كه از طرف شما مأموريّت دارد و ما را به كتاب خدا و سنّت پيامبر و خون‌خواهى اهل‌بيت پيامبر عليهم السلام و دفاع از مظلومان دعوت كرده است . مىخواستيم نظر شما را بدانيم . اگر چنين باشد ، با همهء وجود ، از او حمايت خواهيم كرد و اگر چنين نباشد ، او را ترك خواهيم نمود .\r\nبه دنبال‌او ، يكى پس از ديگرى سخنانى همانند سخنان عبدالرحمن بن شريح اظهار داشتند .\r\nآن‌گاه محمد ، فرزند اميرالمؤمنين عليه السلام لب به سخن گشود و پس از حمد و ثناى الهى گفت :\r\nامّا بعد ، آنچه راجع به فضيلت ما گفتيد ، كه خداوند نصيب ما فرموده ، « ذلِكَ فَضْل‌ُاللَّهِ يُؤْتيهِ مَنْ يَشاءُ وَ اللَّهُ ذُوالْفَضْلِ الْعَظيمِ » « 1 » ( يعنى : اين فضيلت از جانب خدا است ، به هر كه بخواهد عطا مىكند و او صاحب فضل عظيم است . )\r\nدر خصوص ابتلاى ما به مصيبت شهادت امام‌حسين ، خدا را شاكريم . اين عهدى از جانب خدا و حادثه‌اى بود كه قلم تقدير بر آن رقم خورده و شهادت كرامتى است كه خدا او را به آن مفتخر ساخت .\r\nامّا اصل مطلب ، گفتيد كسى شما را براى خون‌خواهى ما دعوت كرده\r\n\r\n\r\n","description":"","footnote":"\r\n( 1 ) - حديد ( 57 ) ، آيهء 21 .\r\n","page_name":" 160 ","page_number":160},
  {"content":"\r\n\r\nاست . به خدا سوگند ، دوست دارم خدا به وسيلهء هر يك از بندگان خود كه بخواهد انتقام خون ما را از دشمنانمان بگيرد . اين نظر من است . براى خودم و شما از خداوند طلب مغفرت مىنمايم . « 1 »\r\nعلّامه مجلسى قدس سره به نقل از فقيه بزرگوار علّامه ابن نما مىنويسد :\r\nمحمد حنفيّه به سران شيعه گفت : « امّا دربارهء خون‌خواهى ما ، پس برخيزيد همه به نزد امام من و امام شما ، علىبن‌الحسين عليه السلام برويم . » آنان همراه محمد حنفيّه خدمت امام عليه السلام شرفياب شدند و محمد ماجرا را بيان كرد . امام عليه السلام در پاسخ آنان فرمود :\r\nعموجان ، اگر برده‌اى از زنگبار به حمايت ما اهل‌بيت برخيزد ، بر مردم واجب است او را يارى دهند . من تو را در اين امر ( قيام به خون‌خواهى ) نمايندهء خود قرار دادم ؛ هرطور كه صلاح ديدى ، اقدام كن .\r\nپاسخ صريح و قاطع امام عليه السلام ، تكليف را روشن كرد و سران شيعه شاد شدند و با خود گفتند : امام و محمد حنفيّه به ما اجازهء قيام دادند . « 2 » آنان به كوفه بازگشتند و به مختار بشارت دادند و او را از ماجرا آگاه ساختند و مختار با شادى گفت : « اللَّه اكبر ، مرا ابواسحاق گويند . برخيزيد و دست به كار شويد و شيعيان را آمادهء قيام كنيد . » « 3 »\r\n\r\nنقش ابراهيم اشتر در قيام مختار\r\nعلّامه سيد محسن امين ، ابراهيم را مردى شجاع ، سلحشور ، با\r\n\r\n\r\n","description":"","footnote":"\r\n( 1 ) - تاريخ طبرى ، ج 6 ، ص 13 ؛ كامل ابن اثير ، ج 4 ، ص 214 .\r\n( 2 ) - تنقيح المقال ، ج 3 ، ص 206 ؛ بحار الانوار ، ج 45 ، ص 365 .\r\n( 3 ) - تاريخ طبرى ، ج 6 ، ص 14 ؛ كامل ابن‌اثير ، ج 4 ، ص 214 .\r\n","page_name":" 161 ","page_number":161},
  {"content":"\r\n\r\nشهامت ، طرفدار حق ، فصيح ، صف شكن و رئيس توصيف كرده كه داراى طبعى بلند ، همّتى عالى بوده ، طبع شعر داشته و از ارادتمندان اهل‌بيت پيامبر عليهم السلام به شمار مىآمده ؛ همان گونه كه پدرش ، مالك اشتر ، چنين بوده و حق هم همين است كه فرزند چون پدر باشد . « 1 »\r\nصاحب مرآة الجنان مىنويسد : ابراهيم سرور قبيلهء نخع و يكّه‌تاز آنان بود . « 2 »\r\nعلّامه مجلسى قدس سره از فقيه بزرگوار ، ابن نما ، چنين نقل مىكند : ابراهيم قدس سره مظهر شجاعت و مشعل‌دار حرّيت و شهامت و سلحشور و قاطع ، سراپا محب‌ّپيامبر و پرچمدار دل‌باختهء آنان بود . « 3 »\r\nهمهء مورّخان اسلام در عظمت و شجاعت و جوانمردى ابراهيم ، فرزند مالك اشتر ، اتّفاق نظر دارند . ابراهيم داراى قبيله‌اى پرجمعيّت و شجاع بود و پيوستن او به نهضت مختار مىتوانست نقش بزرگى در پيروزى آن داشته باشد .\r\nمختار با شناختى كه از شخصيّت و نفوذ و شجاعت و بزرگوارى ابراهيم داشت ، با جمعى از شيعيان به ديدن او رفت وماجراى قيام را بيان كرد و نامهء محمد حنفيّه را به او نشان داد . ابراهيم با دل و جان دعوت را پذيرفت ، امّا به شرط آن كه فرماندهء لشكر باشد . مختار هم با اين شرط موافقت كرد و از اين پيشنهاد استقبال نمود . « 4 »\r\n\r\n\r\n","description":"","footnote":"\r\n( 1 ) - اعيان الشيعه ، ج 2 ، ص 200 .\r\n( 2 ) - همان .\r\n( 3 ) - بحار الانوار ، ج 45 ، ص 366 - 367 .\r\n( 4 ) - تاريخ طبرى ، ج 6 ، ص 17 ؛ كامل ابن اثير ، ج 4 ، ص 216 ؛ انساب الاشراف ، ج 6 ، ص 385 - 386 ؛ بحار الانوار ، ج 45 ، ص 366 .\r\n","page_name":" 162 ","page_number":162},
  {"content":"\r\n\r\nپس از اين ملاقات ، ابراهيم سران عشيرهء خود را جمع كرد و آنان را در جريان امر قرار داد و همه اعلام حمايت نمودند سپس جلسات متعدّدى بين مختار و ابراهيم تشكيل شد و سرانجام ، تصميم گرفتند در تاريخ [ چهار شنبه يا 
  ] پنج شنبه چهاردهم ربيع الاول سال 66 ه . ق رسماً قيام را اعلان كنند و وارد عمل شوند . « 1 »\r\n\r\nاعلان قيام\r\nپس از جلسات مشورتى مختار وابراهيم و آماده باش كامل شيعيان ، ابراهيم بر مأذنه رفت و اذان گفت و شيعيان در مسجد ، نماز مغرب را پشت سر او به جاى آوردند . سپس ابراهيم با جمعيّت شيعيان به شكل رژهء مسلّحانه به طرف مقرّ مختار رفت . اياس‌بن‌مضارب ، رئيس شهربانى ، با مشاهدهء اوضاع خود را به سرعت به استاندار ( ابن مطيع ) رساند و اعلام خطر كرد و گفت مختار و ابراهيم اشتر قيام كرده‌اند . شروع قيام به دلايلى جلو افتاد ؛ روز دوشنبه دوازدهم ربيع الاول سال 66 ه . ق شروع و در شهر كوفه حكومت نظامى اعلام شد . رئيس شهربانى و فرزندش ، راشد ، با جمعى مسلّح در مراكز حساس شهر موضع گرفتند و هفت محله و مركز مهمّ شهر را به فرماندهى هفت نفر از يارانش كه ، عمدتاً از عناصر و قاتلان امام‌حسين عليه السلام بودند به تصرّف خود در آوردند .\r\nابراهيم همراه با جمعيّت به طرف خانهء مختار حركت كردند .\r\nحميدبن‌مسلم تعداد آنان را بيش از يكصد مرد مسلّح ذكر كرده كه زير قباى خود ، زره پوشيده بودند و شمشيرها را حمايل داشتند . بنابر پيشنهاد\r\n\r\n\r\n","description":"","footnote":"\r\n( 1 ) - البداية و النهاية ، ج 8 ، ص 268 - 269 .\r\n","page_name":" 163 ","page_number":163},
  {"content":"\r\n\r\nابراهيم ، آنان از راه اصلى شهر - يعنى : باب الفيل - كه در تصرّف عمّال حكومت ابن‌زبير بود ، عبور كردند . رئيس نظاميان شهر ، اياس بن مضارب ، با جمعى نيروى مسلّح جلوى ابراهيم را سد كردند . ابراهيم بر آنان نهيب زد كه كنار روند . امّا آنان مقاومت كردند و ابراهيم با نيزه‌اى فرمانده نيروهاى دشمن را از پاى در آورد . نيروهاى دشمن متوارى شدند . ابراهيم و يارانش به نزد مختار آمدند و سر بريدهء اياس بن مضارب را به عنوان نخستين هديهء پيروزى جلوى مختار نهادند .\r\nمختار اين ماجرا را به فال نيك گرفت و گفت : « خوش خبرباشى ابراهيم ؛ خداى مژده خيرت دهد ! اين را به فال نيك مىگيرم . ان شاء الله ، اين آغاز فتح است » .\r\nابراهيم ومختار و سران شيعه تصميم گرفتند همان شب مراكز حساس كوفه را تسخير كنند وعمال ابن‌زبير را از شهر بيرون برانند . در آن شب ، به فرمان مختار ، مشعل‌هاى آتش بر افروخته شد و بر مراكز حساس شهر نصب گرديد .\r\nشعار ياران مختار ، شهر كوفه را گرفت : « يا منصورُ امِت » ( يعنى : اى پيروز ، بميران ) و با شعار « يا لثارات الحسين » چهرهء كوفه منقلب گرديد . « 1 »\r\nشعار « يا منصور امت » شعار ياران پيامبر صلى الله عليه و آله در جنگ بدر بود . « 2 » و در قيام زيدبن‌على بن‌الحسين عليه السلام نيز همين شعار داده شد . « 3 »\r\nشعار « يا لثارات الحسين » براى نخستين بار توسط توّابين اعلام شد .\r\n\r\n\r\n","description":"","footnote":"\r\n( 1 ) - تاريخ طبرى ، ج 6 ، ص 20 ؛ كامل ابن‌اثير ، ج 4 ، ص 218 .\r\n( 2 ) - مستدرك الوسائل ، ج 2 ، ص 265 ؛ فروع كافى ، ج 5 ، ص 47 .\r\n( 3 ) - مقاتل الطالبيين ، ص 93 .\r\n","page_name":" 164 ","page_number":164},
  {"content":"\r\n\r\nاستاندار كوفه با تشكيل يك جلسهء اضطرارى و تأكيد بر حكومت نظامى وارد عمل شد و عمّال حكومت ابن‌زبير ، كه عمدتاً از قتلهء كربلا بودند ، با نيروهاى تحت امر خود ، در مقابل نيروهاى مختار و ابراهيم موضع گرفتند . شهر كوفه چهرهء يك شهر جنگى به خود گرفت و اين بار در تب خون‌خواهى امام‌حسين عليه السلام مىسوخت و فرياد « يا لثارات الحسين » در شهر جوش و خروش افكند .\r\nنيروهايى كه با مختار بيعت كرده بودند ، فوج فوج وارد كوفه مىشدند :\r\nابوعثمان شهدى ، از سران قبايل اطراف كوفه ، با شعار « يا لثارات الحسين » وارد شهر شد ، نيروهاى مثنّىبن‌مخربه نيز پس از درگيرى با نيروهاى ابن‌زبير در بصره و شكستن محاصرهء شهر ، به كوفه آمدند .\r\nبيش‌تر ساكنان عراق را ايرانيان تشكيل مىدادند و جمعيّتى عظيم بودند كه به آنان « جند الحمراء » يا « لشكر سرخ » مىگفتند ؛ زيرا نسبت به اعراب سيه چهره ، گونه‌هايى سرخ و سفيد داشتند و يا لباس سرخ مىپوشيدند .\r\nعمدهء لشكر مختار را نيز ايرانيان يا « جند الحمراء » تشكيل مىدادند . « 1 » اينان به دليل عدالت گسترى حكومت حضرت على عليه السلام از طرفداران سرسخت خاندان پيامبر و فرزندان حضرت على عليه السلام به شمار مىآمدند .\r\nارتش انقلاب در روز چهارشنبه چهاردهم ربيع الاول عملًا وارد كارزار شد .\r\nعلّامه اديب ، جعفر بن نما ، در اين زمينه شعرى حماسى دارد كه مىگويد :\r\n« وَ لَمّا دَعَاالُمخْتارُ لِلثَّارِ أَقْبَلَتْ كَتائِبُ مِنْ اشْياعِ آلِ مُحَمَّدٍ\r\n\r\n\r\n","description":"","footnote":"\r\n( 1 ) - الاخبار الطّوال ، احمد بن داود دينورى ، ص 293 .\r\n","page_name":" 165 ","page_number":165},
  {"content":"\r\n\r\nوَ قَدْلَبِسوُا فَوْقَ الدُّرُوعِ قُلُوبَهُمْ وَ حاضُوا بِحارَ الْمَوْتِ فى كُلِّ مَشْهَدٍ »\r\nهُمْ نَصَروُا سِبْطَ النَّبىِّ وَ رَهْطَهُ وَدانوُا بِاخذِ الثَّارِ مِنْ كُلِّ مُلْحِدٍ « 1 »\r\nو آن‌گاه كه مختار مردم را به خون خواهى دعوت كرد ، شيعيان آل محمد صلى الله عليه و آله فوج فوج به او پيوستند ، در حالى كه قلب‌هاى خود را روى زره پوشيده بودند و در هر معركه‌اى خود را به درياى مرگ مىسپردند . آنان به يارى سبط پيامبر وخاندان او عليهم السلام برخاستند و براى انتقام از قاتلين ملحد آنان ، به هم نزديك شدند . )\r\nاستاندار كوفه مردم را به مسجد فرا خواند و تهديد كرد كه اگر كسى به يارى او نيايد ، خونش هدر است . بدين روى ، مسجد پر از جمعيّت بزدل و خائن شد . و او اين جمعيّت را به سركردگى قاتلان امام‌حسين عليه السلام و ديگر عناصر كربلا ، به جنگ مختار فرستاد :\r\n1 - شبث بن ربعى فردى هزار چهره و منافق با 4000 نفر ؛\r\n2 - شدّ بن ابجر با 3000 نفر ؛\r\n3 - عكرمة بن ربعى با 3000 نفر ؛\r\n4 - عبدالرحمن بن سويد - از قتلهء كربلا - با 3000 نفر ؛\r\nمجموع نيروهاى دشمن - به اضافهء آنچه تحت امر استاندار بود - به حدود بيست‌هزارنفر رسيد .\r\nمختار در مقابل اين عدّه ، نيروهايش را سازماندهى كرد و گروه‌هاى مسلّح ، هر يك به فرماندهى افراد برجستهء شيعه در مقابل نيروهاى دشمن موضع گرفتند . « 2 »\r\n\r\n\r\n","description":"","footnote":"\r\n( 1 ) - بحار الانوار ، ج 45 ، ص 368 .\r\n( 2 ) - براى اطلاع از جزئيات اين جنگ ، ر . ك . به : شخصيّت و قيام مختار ، اثر نگارنده .\r\n","page_name":" 166 ","page_number":166},
  {"content":"\r\n\r\nجنگ بىامان شهر كوفه را فرا گرفت . مختار و ابراهيم اشتر با كفايت و كاردانى تمام ، به مقابله پرداختند .\r\nدو طرف براى تسخير مراكز حساس شهر به شدّت با هم درگير شدند .\r\nگروه‌هاى شيعه با مقاومت و پايمردى عجيبى دشمن را سخت تحت فشار قرار دادند و تلفات سنگينى بر نيروهاى ابن‌مطيع ، استاندار كوفه ، وارد كردند . با وجود آن كه تعداد نيروهاى انقلاب و شيعيان خون‌خواه امام‌حسين عليه السلام نسبت به دشمن بسيار كمتر بود ، امّا آنان با روحيّهء شهادت‌طلبى و فرماندهى ابن اشتر ، توانستند پس از دو روز جنگ بىامان و كشتار عظيمى از دشمنان و دادن جمعى شهيد از ياران ، شهر كوفه را تسخير كنند و پس از حكومت حضرت على عليه السلام و مدّت كوتاه زمام‌دارى امام حسن عليه السلام براى سومين بار ، قدرت سياسى اين شهر بزرگ و مركز مهمّ اسلامى را به دست بگيرند . « 1 »\r\nنيروهاى ابراهيم پس از متلاشى كردن سربازان ابن مطيع ، بازار و مسجد جامع كوفه را اشغال كردند و استاندارى را به محاصرهء خود در آوردند . ابن مطيع نگون‌بخت با نيروهاى شكست خورده‌اش به قصر پناه بردند و توانستند سه روز در دار الامارهء كوفه مقاومت كنند . حسان‌بن‌فايد ، از سران منافق كوفه و از مشاوران ابن‌مطيع - استاندار شكست‌خوردهء كوفه - مىگويد : وقتى سومين روز محاصره را در قصر به شب برديم ، ابن مطيع ما را دور خود جمع كرد و سخن‌رانى نمود ؛ پس از حمد وثناى الهى ، گفت : « امّا بعد ، من اين گروه مخالف را مىشناسم ؛ جز چند نفر ، همه از\r\n\r\n\r\n","description":"","footnote":"\r\n( 1 ) - تاريخ طبرى ، ج 6 ، ص 31 - 32 .\r\n","page_name":" 167 ","page_number":167},
  {"content":"\r\n\r\nافراد بىسروپا و بىخرد و فرومايهء كوفه هستند ، ولى اشراف كوفه و شما با ما بوديد و شما خوب از ما دفاع كرديد . امّا با اين وضع ، ديگر مقاومت سودى ندارد . اينك من تصميم دارم شهر را ترك كنم . » شبث سركردهء منافق‌صفت ، برخاست و با چاپلوسى از ابن‌مطيع تقدير كرد و گفت :\r\n« اكنون كه كار به اين‌جا رسيده است ، هرطور صلاح مىدانى ، اقدام كن » .\r\nابن‌مطيع آنان را دعا كرد و گفت : « شما هم برويد . »\r\nآنان شبانه از در مخفى قصر ، كه به « در روميان » معروف بود ، هر كدام به سوراخى خزيدند و بدين‌سان ، نيروهاى مختار و ابراهيم فاتحانه وارد قصر شدند .\r\nاستاندار با لباس زنانه فرار كرد و به خانهء ابوموسى اشعرى پناهنده شد . « 1 » جمعى از سران و مردم كوفه ، كه نتوانسته بودند از قصر فرار كنند ، صبحگاهان در قصر را گشودند و خود را تسليم ابراهيم كردند . « 2 » و اعلام نمودند كه ما توبه كرده‌ايم . ابراهيم و مختار با كمال بزرگوارى ، آنان را بخشيدند ، امّا به شرط آن‌كه در فتنه‌اى ديگر در مقابل انقلاب قيام نكنند . آنان نيز پذيرفتند .\r\nموسىبن‌عامر جهنى مىگويد : پس از خروج محاصره‌شدگان از قصر ، مختار و فرماندهان انقلاب فاتحانه وارد قصر شدند و شب را آن‌جا ماندند . صبح روز بعد بزرگان و سران قبايل و مردم در مسجد و جلوى قصر تجمّع كردند . مختار خود را براى اداى نماز و ايراد سخن در مسجد\r\n\r\n\r\n","description":"","footnote":"\r\n( 1 ) - بحار الانوار ، ج 45 ، ص 369 ؛ البداية والنهاية ، ج 8 ، ص 270 .\r\n( 2 ) - تاريخ طبرى ، ج 6 ، ص 32 .\r\n","page_name":" 168 ","page_number":168},
  {"content":"\r\n\r\nو اعلام رسمى پيروزى انقلاب ، مهيّا كرد . « 1 » ظاهراً آن روز جمعه بوده است .\r\nمختار شخصاً نماز را اقامه نمود و در يك خطبهء پرمحتوا و انقلابى ، اهداف اصلى قيام را تشريح كرد . جان كلام او اين بود :\r\nاى مردم كوفه ، من از جانب اهل‌بيت پيامبر عليه السلام مأموريّت يافته‌ام تا به خون‌خواهى امام مظلوم ، حسين بن على عليه السلام و شهداى كربلا قيام كنم و انتقام آن عزيزان را بگيرم و تا آخرين نفس ، با شدّت هر چه بيشتر ، اين هدف مقدّس را تعقيب خواهم كرد . « 2 »\r\nمختار سپس در خطبهء دوم نماز ، با تأكيد و قسم ياد كردن ، تصميم خود را در ريشه‌كن‌نمودن عمّال ظلم و ستم و قاتلان امام‌حسين عليه السلام اعلام داشت .\r\n\r\nشيوهء پسنديدهء مختار پس از پيروزى\r\nپس از سخنرانى و نماز ، بزرگان و مردم كوفه فوج فوج براى بيعت به نزد مختار آمدند و مختار دستش را به سوى آنان دراز مىكرد و مىگفت :\r\n\r\n\r\n","description":"","footnote":"\r\n( 1 ) - تاريخ طبرى ، ج 6 ، ص 32 .\r\n( 2 ) - الْحَمْدُلِلهِ الَّذى وَعَدَ وَليَّهُ النَّصْرَ وَ عَدُوَّهُ الخُسْرَ وَ جَعَلَهُ فيهِ الى آخِرِ الدَّهْرِ وَعْداً مَفْعُولًا و قَضاءً مَقْضِيَّاً وَ قَد خَابَ من افترى . ايها الناس انَّهُ رُفِعَت لَنا رايَةٌ و مُدّت لنا غايَهٌ ، فقيل لَنا فى الرّاية انْ ارفعُوها و لاتَضعوها ، و فىِ الغايةِ ان اجْروُااليها و لاتَعْدُوها فَسَمِعنا دَعْوَةَ الدَّاعى وَ مَقالَةَ الْوعى فَكَمْ مِنْ ناع و ناعيةٍ لقَتلى فى الْواعية ، و بُعداً لِمَن طَغى و ادْبَرَ و عصى وكذَّبَ و تَولّى الا فَادْخُلُوا ايُّهَا النَّاس فَبايِعُوا بيعة هُدى ، فَلا وَالّذى جَعَلَ السَّماءَ سَقْفاً مَكْفُوفَاً وَ الْارْضَ فجاجاً سُبُلَاً ، ما بايَعْتُمْ بَعْدَ بَيْعَةَ عَلىّ بْنِ ابى طالب وَ آلَ عَلّىٍ اهْدى مِنْها . ( تاريخ طبرى ، ج 6 ، ص 32 ، مصر ) .\r\n","page_name":" 169 ","page_number":169},
  {"content":"\r\n\r\n« تُبايِعوُ نى عَ لى كِتابِ اللَّه وَسُنَّةِ نَبِيّهِ وَ الطَّلَبِ بِدِماءِ أَهْلِ الْبَيْتِ وَ جِهادِ ا لُمح لّ ين ؟ » ( يعنى : بيعت مىكنيد با من بر اساس عمل به كتاب‌خدا و سنّت پيامبرش و خون‌خواهى خاندان پيامبر و جهاد با كسانى كه ريختن خون امام‌حسين عليه السلام را حلال دانستند ؟ ) اگر آنان مىگفتند « نعم » ، با آنان بيعت مىكرد بدين سان ، مردم با او بيعت نمودند . « 1 »\r\nجاسوسان مختار مخفيگاه ابن‌مطيع ، استاندار فرارى ابن‌زبير ، را به مختار گزارش دادند و او با بزرگوارى ، وى را بخشيد و مبلغ يكصدهزار درهم خرجى راه به او داد و او را روانهء حجاز كرد . « 2 » سپس مختار خزانهء بيت المال را گشود و تمامى موجودى آن را ، كه قريب نُه ميليون دينار بود ، بين مجاهدان تقسيم كرد . « 3 »\r\nتاريخ ، شهادت مىدهد كه مختار پس از پيروزى با كمال خضوع ، با مردم به ويژه نسبت به ضعفاء ومحرومين جامعه ، خوش‌رفتارى مىكرد ، امّا به قاتلين امام‌حسين عليه السلام و مسببّان فاجعهء كربلا كمترين امتيازى نداد و از آنان متنفّر بود . او مردم را به خوبى پذيرفت و آنان را به عدالت و حسن سيره اميدوار ساخت . در روزهاى اول ، جمعى از اشراف كوفه ، كه از مسببّان فاجعهء كربلا بودند ، فرصت‌طلبانه دور مختار را گرفته بودند ، بعضى از ياران مختار تعجّب كردند و به او گفتند : با اين‌ها چه مىكند ؟ مختار در جواب ، اين آيه را خواند : « انَّا مِنَ ا لم - جْرم ين مُنْتَقِمُونَ » « 4 » ( يعنى : ما از تبه‌كاران انتقام خواهيم گرفت . ) آن‌گاه خيال همه راحت شد . « 5 »\r\n\r\n\r\n","description":"","footnote":"\r\n( 1 ) - تاريخ طبرى ، ج 6 ، ص 32 ؛ كامل ابن اثير ، ج 4 ، ص 226 .\r\n( 2 ) - تاريخ طبرى ، ج 6 ، ص 33 .\r\n( 3 ) - تاريخ طبرى ، ج 6 ، ص 33 : كامل ابن اثير ، ج 4 ، ص 227 .\r\n( 4 ) - سجده ( 32 ) ، آيهء 22 .\r\n( 5 ) - تاريخ طبرى ، ج 6 ، ص 33 ؛ كامل ابن اثير ، ج 4 ، ص 227 .\r\n","page_name":" 170 ","page_number":170},
  {"content":"\r\n\r\n\r\nپيوستن قبايل شيعه به مختار\r\nاز اشعار ابن‌همام به عنوان يك سند تاريخى ، مىتوان به استقبال طوائف و قبايل شيعهء عراق از انقلاب مختار پى برد ؛ او مىگويد : آن گاه كه قيام مختار اعلام و شعار « يالثارات الحسين » شنيده شد ، از هر طرف ، گروه‌ها و قبايل به انقلاب پيوستند : فوج‌هايى از طايفهء هَمْدان و از طايفهء مذحج ، رئيس قوم ابراهيم اشتر - ابن مالك - به همراه گروه‌هايى به نهضت پيوستند ؛ از طايفهء اسد ، يزيد بن انس وجوانان و حاميان به يارى آمدند ؛ از طايفهء نعيم ، برترين جوانان براى قيام گردآمدند . ؛ ابن‌شميطآنگاه كه قومش را به قيام دعوت مىكرد خوار و ذليل نبود . و طايفهء قيس و نهد و هوازن ، همگان به مختار پيوستند و در مقابل حق ، خاضع و متواضع بودند . « 1 » اين شعر خود ، سند گويايى از پيوستن پر شور قبايل و طوايف عراق به نهضت بود .\r\n\r\nتشكيل حكومت\r\nمختار پس از پيروزى و بيعت با مردم ، پست‌هاى حساس را به چهره‌هاى مطمئن و ياران انقلابى سپرد . لازم به ذكر است كه كوفه در آن زمان ، مركز عراق و قسمت اعظم ايران به شمار مىرفت و تسخير كوفه به\r\n\r\n\r\n","description":"","footnote":"\r\n( 1 )\r\n - « دَعا يا لَثاراتِ الحسين » فاقبلتْ * كَتائبُ مِن هَمدانَ بَعدَ هزيعٌ\r\nومِن مُذحجٍ جَاءَ الرَّئيسُ ابنُ مالكٍ * يَقودُ جموعاً عُبِّيت بِجُمُوعٍ\r\nو مِن اسَدٍ وافى يزيدُ لِنَصْرِهِ * بِكلِّ فتىً حامِى الذِّمارِ منيعٌ\r\nوَ جاءَ نُعَيْمٌ خيرُ شيبانَ كلِّها * بِامرٍ لَدَى الهَيجاء احَدّ جميعٌ\r\nو ما ابنُ شميطٍ اذْ يُحَرِّضُ قَومَهُ * هُنالكٍ بِمَخذُولٍ و لا بِمضيعٍ\r\nو لا قيسَ نَهدٍ لا و لا ابنُ هَوازنٍ * و كلُّ اخو اخْباتِه و خشوعٍ \r\n( تاريخ طبرى ، ج 6 ، ص 35 . )\r\n","page_name":" 171 ","page_number":171},
  {"content":"\r\n\r\nمعناى تسخير كشورى وسيع بود .\r\nكارگزاران و استانداران حكومت مختار عبارت بودند از :\r\n1 - ابوعمره ، رئيس شهربانى ؛ وى مردى انقلابى و از شيعيان مخلص و مشاور مخصوص مختار بود و او را « عقاب انقلاب » مىناميدند ؛ زيرا شكارچى قاتلان امام‌حسين عليه السلام بود . « 1 »\r\n2 - ابراهيم اشتر ، فرمانده كل نيروهاى مسلّح ؛\r\n3 - عبداللَّه كامل ، رئيس كلّ شهربانى ؛ وى از سران شيعه و از انقلابيان مخلص بود .\r\n\r\nدستگاه حكومتى مختار\r\n\r\nالف - استانداران مختار\r\n\r\n1 - عبداللّه‌بن‌حارث نخعى ،\r\nبرادر مالك اشتر و عموى ابراهيم ، استاندار ارمنيه ( شامل منطقهء وسيعى از شمال غربى ايران و شمال عراق و جنوب تركيه و قسمتى از آسياى ميانه ) ؛\r\n\r\n2 - محمّدبن‌عمير ،\r\nاستاندار آذربايجان ؛ وى از چهره‌هاى معروف طايفهء دارِم - از قبايل مهمّ عراق - بود و عبدالملك مروان علت عظمت طايفهء دارِم را وجود شخصيت‌هايى همچو محمّدبن‌عمير مىدانست .\r\n\r\n3 - عبدالرّحمن بن‌سعيدبن‌قيس ، استاندار موصل ؛\r\nپدر او از ياران خاصّ و فرماندهان نظامى امير مؤمنان عليه السلام و رئيس طايفهء همدان بود . « 2 »\r\n\r\n\r\n","description":"","footnote":"\r\n( 1 ) - رجال كشى ، ص 128 .\r\n( 2 ) - شرح نهج‌البلاغه ابن ابى الحديد ، ج 1 ، ص 144 و ج 2 ، ص 88 و ج 3 ، ص 61 و ج 8 ، ص 14 و 57 و 79 .\r\n","page_name":" 172 ","page_number":172},
  {"content":"\r\n\r\n\r\n4 - اسحاق‌بن‌مسعود ،\r\nاستاندار مدائن و منطقهء جوخى ؛ مردم مدائن عمدتاً ايرانى بودند و با زبان فارسى سخن مىگفتند و از جانب اميرالمؤمنين عليه السلام سعدبن‌مسعود ثقفى استاندار آن‌جا بود كه اين منصب را تا پايان حكومت امام حسن عليه السلام بر عهده داشت .\r\n\r\n5 - قدامةبن‌ابى عيسى نصرى ،\r\nفرماندار بهقباد بالا « 1 » ؛\r\n\r\n6 - محمّد بن كعب بن قرضه ،\r\nفرماندار بهقباد وسطى ؛\r\n\r\n7 - حبيب بن منقذ ثورى ،\r\nفرماندار بهقباد سفلى ؛\r\n\r\n8 - سعيد بن حذيفة بن يمان ،\r\nفرماندار حلوان - از شهرهاى مهم عراق ؛ سعيد از سران شيعه و از رهبران نهضت توّابين بود و پدرش ، حذيفةبن‌يمان ، از اصحاب بزرگوار پيامبر صلى الله عليه و آله بود .\r\nسعيد بيش از هزار مرد جنگ‌جوى مسلّح تحت فرمان‌دهى داشت و مختار ماهانه هزار درهم براى مخارج آنان ، به سعيد مىپرداخت . « 2 »\r\n\r\nب - قاضى مختار\r\nمختار از مشاوران خود خواست فردى فقيه و عادل را براى منصب قضاوت به او معرّفى كنند . بعضى گفته‌اند ، وى درنظر داشت شريح قاضى\r\n\r\n\r\n","description":"","footnote":"\r\n( 1 ) - ياقوت حموى در معجم‌البلدان ، ج 1 ، ص 516 گويد : مناطق بهقباد منسوب به بنيانگذار آن ، بهقبادبن‌فيروز - پدر انوشيروان ساسانى - است . بهقباد شامل سه منطقهء وسيع بود كه بغداد و مناطقى از سواحل فرات و منطقهء خطرنيه ، نهرين ، عين التمر ، بابل ، فلوجه بالا و پايين را دربرگرفت . بهقباد ميانى يا وسطى شامل مناطق سوار ، باروسما ، جبّه ، بداة ، و نهر ملك مىشد .\r\nبهقباد سفلى نيز شامل مناطقى از اطراف كوفه ، فرات ، باد قلى ، سبلحين ، حيره و هرمز جرد بوده است .\r\n( 2 ) - تاريخ طبرى ، ج 6 ، ص 34 .\r\n","page_name":" 173 ","page_number":173},
  {"content":"\r\n\r\nرا انتخاب كند و شريح خود را به بيمارى زد و قبول نكرد و بعضى گفته‌اند : مشاوران مختار او را از اين كار منصرف كردند و گفتند : او مسلك عثمانى دارد و حضرت على عليه السلام او را از قضاوت عزل كرد . « 1 »\r\nگويند : اميرالمؤمنين عليه السلام به سبب قضاوت غلطى كه از شريح سر زده و كارهاى خلافى كه كرده بود ، تصميم داشت او را به ماينقا تبعيد كند تا بين يهود قضاوت نمايد ، « 2 » ولى با شهادت اميرالمؤمنين عليه السلام ، اين كار عملى نشد .\r\nمختار بعداً كه اين خبر را شنيد ، شريح را به آن‌جا تبعيد كرد . « 3 »\r\nسرانجام ، مختار ، عبدالله‌بن‌مالك طائى را به منصب قضاوت منصوب كرد .\r\n\r\nج - دشمنان مختار\r\n1 - جبههء حكومت مركزى شام به رهبرى اموىها و فرماندهى ابن زياد ؛ اين جبهه از نظر نيرو و كثرت ارتش ، بسيار قوى بود .\r\n2 - جبههء عبداللّه‌بن‌زبير به رهبرى مصعب ، فرماندار بصره و برادر عبداللّه زبير ؛\r\n3 - جبههء ضدّ انقلاب داخلى در كوفه به سركردگى قاتلان امام حسين عليه السلام مانند عمرسعد ، شمر ، خولى ، ابن‌اشعث ، سنان‌بن‌انس ، شبث و ساير منافقان كوفه كه خطر اين جبهه بيش از دو جبههء ديگر بود .\r\nمختار تصميم گرفت براى ثبات‌بخشيدن به حكومت خود ، ابتدا شهر\r\n\r\n\r\n","description":"","footnote":"\r\n( 1 ) - تاريخ طبرى ، ج 6 ، ص 34 .\r\n( 2 ) - همان ، كامل ابن اثير ، ج 4 ، ص 228 .\r\n( 3 ) - الغارات ( مستدركات ) ، ابو اسحاق ثقفى ، ص 947 ؛ شرح نهج‌البلاغه ، ابن ابى الحديد ، ج 4 ، ص 98 .\r\n","page_name":" 174 ","page_number":174},
  {"content":"\r\n\r\nكوفه را پاك‌سازى و از لوث قاتلان امام حسين عليه السلام و مسبّبان فاجعهء عاشورا تطهير كند . اين از اهداف مهم و اوليّهء انقلاب او بود تا سپس به حكومت شام بپردازد و آن گاه در مقابل نيروهاى ابن‌زبير ، تكليف را يكسره كند .\r\nطبرى در وقايع سال 66 ه . ق مىنويسد : در اين سال ، مختار در كوفه ، بر قاتلان امام حسين عليه السلام و عاملان حادثهء كربلا يورش برد و بر هر يك از آنان دست يافت ، او را كشت و بعضى موفّق به فرار از كوفه شدند . « 1 »\r\nقاتلان امام حسين عليه السلام عمدتاً از اهل عراق و ساكن كوفه بودند . اينان به شدّت از پيروزى انقلاب وحشت‌زده شده‌بودند و به‌هيچ وجه ، احساس امنيت و آرامش نمىكردند . اين افراد يقين داشتند كه دير يا زود ، مختار به حساب آنان خواهد رسيد .\r\n\r\nجلسه منافقان كوفه در خانه شبث‌بن‌ربعى\r\nشبث يكى از سركردگان مهمّ منافقان و از مهره‌هاى خطرناك حكومت اموى بود . او گرچه در زمان اميرالمؤمنين عليه السلام در كنار حضرت بود و حتّى در ارتش امام عليه السلام با معاويه جنگيد ، امّا بعدها مانند بسيارى از سران كوفه ، به معاويه پيوست . روزى اميرالمؤمنين عليه السلام خطاب به شبث و عمروبن‌حريث فرمودند : « يا شبثُ و يابن‌حريثُ لتُقاتِلانِ اب نى ا لحسين . » ( اى شبث و اى پسر حريث ، روزى با فرزندم ، حسين ، خواهيد جنگيد . )\r\nشبث پس از شهادت اميرالمؤمنين عليه السلام و در آغاز حكومت امام حسن عليه السلام ، به معاويه پيوست و در ماجراى كربلا ، از فرماندهان لشكر يزيد\r\n\r\n\r\n","description":"","footnote":"\r\n( 1 ) - تاريخ طبرى ، ج 6 ، ص 38 ؛ كامل ابن اثير ، ج 4 ، ص 228 ؛ انساب‌الاشراف ، ج 6 ، ص 405 - 410 ؛ مروج‌الذهب ، ج 3 ، ص 74 - 75 .\r\n","page_name":" 175 ","page_number":175},
  {"content":"\r\n\r\nبود ، در جريان شورش استاندار ابن‌زبير در مقابل مختار نيز از فرماندهان او بود و با مختار جنگيد . سپس با مسلّطشدن مختار ، خود را طرفدار او وانمود كرد ، امّا به شدت ، در پى ضربه‌زدن به انقلاب او بود .\r\nسران كوفه و ضدّ انقلاب در خانهء شبث ، تشكيل جلسه دادند و به طرح توطئه و شورش عليه مختار دست زدند . طبرى مىگويد : شبث‌بن‌ربعى ، همراه با سه تن از قاتلان امام حسين عليه السلام كه عبارت بودنداز :\r\nشمربن‌ذىالجوشن ، محمّدبن‌اشعث و عبدالرّحمن‌بن‌سعيد ، به خانهء كعب‌بن‌ابىكعب - كه از اشراف كوفه بود - رفتند و او را به قيام بر ضدّ مختار تحريك نمودند . در آن جلسه ، عبدالرّحمن پيشنهاد كرد : نظر من اين است كه عجله نكنيد ؛ يكى به‌دليل آن كه به اين جمع اعتمادى نيست ، دوم آن كه بزرگانى همچون ابن‌اشتر و سران مخلص شيعه با مختارند و سوم آن كه موالى و بردگان و مردم طبقهء سه كوفه حامى سرسخت مختارند . بنابراين ، نبايد در قيام ، عجله كرد ، بگذاريد مختار به جنگ حكومت شام برود و از لشكر ابن‌زياد ضربه بخورد و ما در موقع مناسب ، وارد عمل مىشويم و از پشت به او خنجر مىزنيم . اين كار از هر جهت ، به نفع ما است . و اضافه كرد : اگر الآن شروع كنيد ، شكست شما محتمل است . مختار مردى جنگ‌ديده و با تجربه است . او با شجاعت عرب و كينهء عجم با شما خواهد جنگيد . امّا سران مغرور منافق ، سخن عبدالرّحمن را رد كردند و تصميم به شورش بر ضدّ مختار گرفتند . « 1 »\r\n\r\n\r\n","description":"","footnote":"\r\n( 1 ) - تاريخ طبرى ، ج 6 ، ص 44 - 45 ؛ كامل ابن اثير ، ج 4 ، ص 231 - 232 .\r\n","page_name":" 176 ","page_number":176},
  {"content":"\r\n\r\n\r\nشورش در كوفه\r\nشورشيان كوفه به سركردگى اشراف عرب ، كه همه از قاتلان و عاملان فاجعهء عاشورا بودند ، در ماه ذىالحجّهء سال 66 ه . ق نيروهاى خود را سازمان‌دهى كردند و در كوفه ، مركز قدرت مختار ، سر به شورش و قيام زدند و عناصر شورش گروه گروه با فرمان‌دهى عاملان فاجعهء كربلا ، در محل‌هاى حساس كوفه مستقر شدند :\r\n1 - عبدالرّحمن‌بن‌قيس با نيروهاى خود از طايفهء همدان در محلّهء جبانه سبيع ؛\r\n2 - زحر بن قيس و اسحاق بن محمّد بن اشعث با نيروهاى خود در محلّهء جبانه كنده ؛\r\n3 - كعب ابن كعب در محلّهء جبانه بشر ؛\r\n4 - بشير بن جرير به سركردگى طايفهء بجيله در كنار گروه عبدالرّحمن در محلّهء ازد ؛\r\n5 - شمر بن ذىالجوشن به سركردگى گروهى مسلّح در محلّهء جبانه بنى سلول ؛\r\n6 - شبث بن ربعى و حسان بن قائد و ربيعة بن شروان به سركردگى طايفهء مضر در محلّهء كناسه ؛\r\n7 - حجّار بن ابجر و يزيد بن حارث به سركردگى طايفهء ربيعه در حدّ فاصل بين بازار خرما فروشان و محلّهء سبخه ؛\r\n8 - عمرو بن حجّاج زيدى به سركردگى طايفهء مذحج در محلّهء جبانه مراد . « 1 »\r\n\r\n\r\n","description":"","footnote":"\r\n( 1 ) - تاريخ طبرى ، ج 6 ، ص 45 ؛ انساب‌الاشراف ، ج 6 ، ص 398 ؛ كامل ابن اثير ، ج 4 ، ص 232 .\r\n","page_name":" 177 ","page_number":177},
  {"content":"\r\n\r\nكوفه مجدّداً سنگربندى شد و چهرهء يك شهر جنگى به خود گرفت .\r\nمختار تمام اين تحرّكات و برنامه‌ها را زير نظر داشت و تصميم به مقابله گرفت . وى احساس كرد كه دشمن كاملًا منسجم شده و خطرناك است .\r\nشورشيان در غيبت ابراهيم ، حدّاكثر استفاده را مىبردند . از اين رو ، عجولانه در غياب ابراهيم و نيروهايش ، تصميم به قيام در مقابل مختار گرفتند .\r\nبنابراين ، مختار دستور داد هر چه سريع‌تر ابن اشتر با لشكر قريب به هفت‌هزار نفرىاش ، كه در خارج از شهر در منطقهء حمّام اعين ، اردو زده و آمادهء مقابله با لشكر شام بودند به شهر بازگردند . او شخصى به نام عمروبن‌ثوبه را با نامه‌اى به سراغ ابراهيم فرستاد . اين جمله در نامه ذكر شده بود : « ابراهيم ، به مجرّد رسيدن نامهء من ، بدون درنگ ، با نيروهايت به كوفه بازگرد ! »\r\nمختار ، كه در دارالاماره مستقر بود و نيروهايى را در اطراف قصر و در اطراف شهر داشت ، دشمن را سرگرم مىكرد تا نيروهاى ابراهيم برسند .\r\nامّا مراكز حسّاس شهر در دست شورشيان بود و از هر طرف ، مختار و يارانش در محاصرهء دشمن تحت فشار بودند . شورشيان نيز در آماده باش كامل به سر مىبردند و هر آن ممكن بود حملهء همه‌جانبه‌اى را آغاز كنند و انقلاب نوپاى مختار را در هم بشكنند كه ناگهان خبر رسيد ابراهيم و نيروهايش وارد شهر شدند .\r\n\r\nسركوب شورش\r\nخبر بازگشت فرماندهء ارتش انقلاب موجىاز شادى در دل مختار و شيعيان ايجاد كرد و وحشتى سخت در دل منافقان كوفه و شورشيان انداخت . ابراهيم فاصلهء چند فرسخى بين اردوگاه و كوفه را به سرعت طى\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nكرد و طى يك شبانه روز به كوفه رسيد .\r\nشب ابراهيم به نزديكى شهر رسيد . آن شب را براى رفع خستگى به نيروهايش استراحت داد ، در حالى كه همه در حال آماده باش بودند .\r\nصبح روز بعد ، نماز را در منطقهء سوراء خواندند وبىدرنگ ، حركت كردند و بعد از ظهر ، نماز ظهر و عصر را در حوالى دروازهء كوفه در محلى به‌نام باب‌الجسر گزاردند . نزديك غروب ارتش انقلاب وارد شهر شد .\r\nشب را در آماده‌باش بودند ، صبح به مسجد آمدند و مختار براى لشكريانش و مردم سخن‌رانى كرد . « 1 »\r\nبا ورود ارتش ابراهيم ، نقشهء ضدّ انقلاب ، نقش بر آب شد و شبث‌بن‌ربعى ، فرماندهء نيروهاى دشمن ، پيامى مزوّرانه و خام‌كننده براى مختار فرستاد : « نه ، ما سر جنگ نداريم . به ما اعتماد كن . ما عشيره و قبيله و بازوى توايم . » اين پيام يك فريب و نيرنگ بيش نبود و مختار متوجّه اين نقشه شد . بنابراين ، كم‌ترين ترتيب اثرى به اين پيام - به اصطلاح - صلح‌جويانهء شبث نداد .\r\nدر اين وضع ، بين شورشيان اختلاف افتاد و حتّى بر سر امامت جماعت نيروهايشان درگيرى ايجاد شد . « 2 »\r\nشورشيان در مراكز مهمّ كوفه ، سنگربندى كرده و موضع گرفته بودند .\r\nمختار لشكر خود را به دو قسمت كرد ؛ يك قسمت تحت فرمان‌دهى ابراهيم اشتر و قسمت ديگر تحت امر خود مختار قرار گرفتند . هر كدام نيز نيروهاى خود را به چند گردان تقسيم كردند .\r\n\r\n\r\n","description":"","footnote":"\r\n( 1 ) - تاريخ طبرى ، ج 6 ، ص 46 - 47 .\r\n( 2 ) - همان ، ج 6 ، ص 47 ؛ كامل ابن اثير ، ج 4 ، ص 233 .\r\n","page_name":" 179 ","page_number":179},
  {"content":"\r\n\r\nمختار در مسير بازار و اطراف مسجد اعظم كوفه ، از نيروها سان ديد و به ابراهيم اشتر گفت : « ابراهيم ، عمدهء نيروهاى دشمن در دو منطقه و تحت پوشش دو طايفهء مهم قرار گرفته‌اند : طايفهء مضرىها و طايفهء يمانىها . تو به سوى مضرىها برو كه در منطقهء كناسه مستقر هستند ، من هم به سوى يمانىها مىروم كه در ميدان سبيع موضع گرفته‌اند . فرمان‌دهى طايفهء مضرىها به عهدهء شبث‌بن‌ربعى و ابن‌عمير است و فرمان‌دهى طايفهء يمانىها به عهدهء عبدالرّحمن‌بن‌مخنف و ابن اشعث است . »\r\nمختار يك گردان را به فرمان‌دهى احمربن‌شميط و گردانى ديگر را به فرمان‌دهى عبداللّه‌بن‌كامل - كه اين دو از افسران رشيد انقلاب بودند - سپرد و به آنان دستور داد از مسيرهاى گوناگون بروند تا در ميدان سبيع با دشمن روبه‌رو شوند .\r\nنيروهاى مختار در ميدان سبيع ، با دشمن مواجه شدند ؛ در يك طرف ، شيعيان خالص و طالبان خون امام حسين عليه السلام و در طرف ديگر ، اشراف مغرور و اشرار منافق كوفه ، كه عمدتاً از عوامل فاجعهء كربلا بودند ، در مقابل هم صف‌آرايى كردند .\r\nابوخباب ، از شاهدان عينى اين جنگ ، مىگويد : جنگ شديدى بين دو طرف درگرفت و آن روز هر دو طرف با شدّت و مقاومت با هم مىجنگيدند و شورشيان مقاومت سختى از خود نشان دادند . وضع گردان ابن كامل در موقعيّت خوبى نبود و گردان تحت امر احمدبن‌شميط هم به شدّت تحت فشار دشمن واقع شدند . مختار از اوضاع با خبر شد و عبداللّه‌بن‌فراد را با نيروهايى تازه نفس به كمك ابن‌كامل فرستاد و به او توصيه‌هايى نمود ، چهارصد نيروى تازه نفس را نيز به كمك ابن شميط\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nفرستاد . با ورود نيروهاى كمكى ، وضع جبهه به نفع انقلابيان تغيير كرد و دشمن به شدّت ، تحت فشار قرار گرفت .\r\nنيروهاى تحت فرمان ابراهيم هم ، كه به منطقهء مهمّ كناسه اعزام شده بودند ، پس از اتمام حجّت ابراهيم به آن‌ها ، وارد نبرد سختى شدند و در همان روز اول ، شكست سختى را بر دشمن وارد ساختند و دشمن با دادن تلفات سنگين و مجروحان بسيار ، شكست خورد . « 1 »\r\nدر جبههء ميدان سبيع ، نيروهاى شباميان نيز رسيدند وابوالقلوص ، كه شيخ و بزرگ آنان بود ، به نيروهايش فرمان حمله داد و با فرياد او ، جنگ سختى درگرفت . شعار يا « لثارات الحسين » نيروهاى شبامىها منطقهء سبيع را فراگرفته بود و به شدّت ، دشمن را قلع و قمع مىكردند .\r\nطبرى مىگويد : موقعى كه نيروهاى مختار شعار « يا لثارات الحسين » سردادند ، از ميان دشمنان فرياد « يا لثارات العثمان » به گوش رسيد . « 2 »\r\nدر اين جنگ ، نيروهاى مختار با كم‌ترين تلفات ، بيش‌ترين شكست را بر دشمن وارد كردند و از سران قوم ، افرادى همچون عبدالرّحمن‌بن‌سعيد ، فرات‌بن‌زحر و نعمان‌صهبان و عمربن‌مخنف به هلاكت رسيدند ، جمعى از سران آنان نيز همانند زهربن‌قيس و عبدالرّحمن‌بن‌مخنف مجروح شدند . شرحبيل‌بن‌بقلان هم در اثر شدّت جراحات وارده ، به هلاكت رسيد .\r\nگفتنى است فرماندهء طايفهء همدانيان ، عبدالرّحمن‌بن‌سعيد ، كشته شد\r\n\r\n\r\n","description":"","footnote":"\r\n( 1 ) - تاريخ طبرى ، ج 6 ، ص 49 .\r\n( 2 ) - همان ، ص 50 .\r\n","page_name":" 181 ","page_number":181},
  {"content":"\r\n\r\nو اين پيروزى بزرگى براى مختار به‌شمار مىآمد . « 1 »\r\nابومخنف مىگويد : در جنگ ميدان سبيع ، تعداد فراوانى از شورشيان كه عمدتاً از طايقه هَمْدانىها بودند ، حضور داشتند كه هفتصد و هشتاد نفر از آنان به هلاكت رسيدند ، و از مضريان ، قريب ده نفر كشته شد و جمعى از سران ربيعه همچون حجّاربن‌ابجر ، يزيدحارث ، شدّادبن‌منذر و عكرمةبن‌ربعى متوارى شدند . « 2 »\r\nجمع كثيرى از شورشيان و فرماندهان آنان به اسارت نيروهاى مختار درآمدند كه تعداد آنان را قريب پانصد نفر ذكر كرده‌اند . عبدالله‌بن‌شريك نهدى ، از فرماندهان ارتش مختار ، اسرا را دست‌بسته نزد مختار آورد .\r\nمختار دستور داد اسرا را از مقابل او عبور دهند و هر كسى را كه به هر نحوى ، در فاجعهء عاشورا شركت داشت ، گردن بزنند . از ميان پانصد نفر ، 248 نفر از عاملان حادثهء كربلا بودند و بقيّه را ، كه در قضيهء كربلا نقشى نداشتند ، آزاد كرد . « 3 »\r\nمختار پس از سركوب شورش و تسلّط بر شهر ، اعلام امان عمومى كرد و به منادى دستور داد بر مأذنه فرياد زند : « هر كس به خانه‌اش پناه برد در امان است ، جز كسى كه در قتل خاندان پيامبر شركت داشته ! » « 4 »\r\nبا شكست شورشيان ، باقىماندهء قاتلان امام حسين عليه السلام و عاملان حادثهء كربلا به شدّت در ترس و وحشت به‌سر مىبردند . البتّه تعدادى از آنان نيز توانستند از چنگ مختار بگريزند و به بصره بروند و در پناه\r\n\r\n\r\n","description":"","footnote":"\r\n( 1 ) - تاريخ طبرى ، ج 6 ، ص 56 .\r\n( 2 ) - همان ، ص 56 .\r\n( 3 ) - همان ، ص 51 ؛ كامل ابن اثير ، ج 4 ، ص 235 .\r\n( 4 ) - تاريخ طبرى ، ج 6 ، ص 51 .\r\n","page_name":" 182 ","page_number":182},
  {"content":"\r\n\r\nمصعب‌بن‌زبير درآيند . « 1 » از جملهء فراريان ، شبث‌بن‌ربعى بود كه نزد ابن‌زبير رفت و همو بود كه ابن‌زبير را به قيام در مقابل مختار تحريك نمود . « 2 »\r\n\r\nسخنى در باب انتقام مختار از دشمنان\r\nمختار تصميم گرفت با تمام قوا ، همهءمسبّبان حادثهء عاشورا را مجازات‌كند و آنان رابه سزاى اعمال ننگين خود برساند . اين هدف اصلى مختار بود و در اين كار ، تا حدى موفق گرديد . او به نيروهايش دستور داد در هر مكان و هر زمان ، عاملان حادثهء كربلا را يافتند به جزاى اعمالشان برسانند و به هيچ وجه ، به آنان رحم نكنند . اين دستور اجرا شد و جمع كثيرى از عاملان حادثهء كربلا به دست عدالت و انتقام سپرده شدند و به جزاى اعمال زشت خود رسيدند .\r\nبر خلاف شايعات امويان و بعضى گزافه‌گويىها ، در نهضت مختار ، فقط قاتلان امام حسين عليه السلام و عاملان حادثهء كربلا كيفر ديدند و در تاريخ حتّى يك مورد تعرض به زنان ، كودكان و افراد بىگناه از سوى او مشاهده نشده است ، بلكه آنچه از تاريخ به دست مىآيد اين است كه مختار و نيروهايش اصول انسانى و ارزش‌هاى الهى را رعايت مىكردند .\r\nدينورى ، مورّخ مشهور ، نقل مىكند كه پس از كشته شدن ابن‌زياد در جنگ خازر ، همسر او به اسارت سپاه مختار درآمد . اين زن اسير پيش ابراهيم [ فرماندهء لشكر مختار 
  ] آمد و گفت : اموال او را به غارت برده‌اند ، ابراهيم گفت : چه مقدار از اموال تو غارت شده است ؟ گفت : پنجاه هزار درهم . دستور داد يكصد هزار درهم به او دادند و او را همراه صد سوار به\r\n\r\n\r\n","description":"","footnote":"\r\n( 1 ) - تاريخ طبرى ، ج 6 ، ص 55 ؛ اخبار الطوال ، ص 292 .\r\n( 2 ) - تاريخ طبرى ، ج 6 ، ص 94 ؛ انساب‌الاشراف ، ج 6 ، ص 427 - 428 .\r\n","page_name":" 183 ","page_number":183},
  {"content":"\r\n\r\nبصره نزد پدرش رساندند . « 1 »\r\nالبتّه نمىتوان گفت تمام آنچه مختار و نيروهايش انجام دادند دقيقاً منطبق با موازين شرع و اعتقادات شيعه بوده است ، امّا آنچه مختار نسبت به عاملان فاجعهء كربلا انجام داد ، واكنش قهرى دستگاه آفرينش با ستمگران ، اجابت نفرين دل‌هاى سوختهء خاندان ستم‌ديدهء پيامبر صلى الله عليه و آله و غليان طبيعى احساسات در جامعهء مسلمانان بود .\r\nتوفيق اعلم ، دانشمند معاصر ، دربارهء انتقام مختار مىگويد : تنها برخورد قاطع و خون‌بارى كه در تاريخ از ملامت مصون مانده و عذر آن پذيرفته شده همين كار عادلانهء مختار است . « 2 »\r\nاستاد سيد جعفر شهيدى نيز در اين باب مىگويد :\r\n. . . از نو قتلگاه ، بلكه قتلگاه‌هاى ديگرى به راه افتاده ، امّا اين بار قربانيان آن پاكان و عزيزان خدا نبودند ، دژخيم‌هايى بودند كه دست‌هايشان تا مرفق ، در خون آزادگان رنگين شده بود .\r\nامروز وقتى ما داستان كشتار مختار ، پسر ابى عبيده ثقفى ، را مىخوانيم ، اگر سرى به كتاب‌هاى حقوقى زده باشيم ، ممكن است چنان انتقامى را تا حدّى خشن بدانيم و بگوييم : چرا چنان كردند ؟\r\nيكى را چون گوسفند سر بريدند و يكى را شكم پاره كردند و ديگرى كه تيرى به فرزندى از فرزندان حسين عليه السلام افكنده و آن جوان دست را سپر ساخته و تير دست و پيشانى او را شكافته بود ، همان كيفر دادند ، ديگرى را در ديگ روغن جوشان افكندند و دست و پاى آن\r\n\r\n\r\n","description":"","footnote":"\r\n( 1 ) - اخبار الطوال ، ص 296 .\r\n( 2 ) - اهل بيت ، توفيق اعلم ، ص 517 .\r\n","page_name":" 184 ","page_number":184},
  {"content":"\r\n\r\nيكى را به زمين دوختند و اسبان را روى آن گذراندند ، چنان‌كه نوشته‌اند ، تنها يك جا دويست و چهل و هشت تن را ، كه در قتل حسين و ياران او شريك بودند ، طعم اين‌گونه كيفرها چشاندند ؛ ما اين داستان‌ها را مىخوانيم و در آن نوعى قساوت مىبينيم ، امّا بايد دانست كه قضاوت مردم سيزده قرن بعد دربارهء كردار پيشينيان درست نيست .\r\nشمر ، عبيدالله‌بن‌زياد ، عمر سعد ، حفص - پسر او - خولى ، سنان و ده‌ها تن از سران لشكر كوفه كيفرها ديدند ، امّا تاريخ به همين جا بسنده نكرد و اين آخرين انقلاب و آخرين انتقام نبود . « 1 »\r\nاين ، تازه عذاب دنيوى آن نابكاران بود و عذاب اخروى ، كه جلوه‌اى تام از قهر و سخط الهى را به نمايش مىگذارد ، بسيار افزون‌تر و كوبنده‌تر از اين‌ها است .\r\n« وَسيَعْلَمُ الَّذينَ ظَلَمُوا اىَّ مُنقَلَبٍ يَنْقَلِبُونَ » « 2 »\r\nو به تعبير امير المؤمنين عليه السلام :\r\n« يَوْمُ ا لْم - ظْلُومِ عَ لَى الظَّا لِم اشَدُّ من يَوْمِ الظّا لِم عَ لَى ا لْم ظْلومِ » « 3 »\r\nروز ستم‌ديده بر ستم‌كار سخت‌تر است از روز ستم‌كار بر ستم ديده .\r\n\r\nقصاص قاتلان امام حسين عليه السلام\r\nطبرى مىنويسد : « شورش داخلى شهر كوفه عليه مختار در روز چهارشنبه\r\n\r\n\r\n","description":"","footnote":"\r\n( 1 ) - پس از پنجاه سال پژوهشى تازه پيرامون قيام امام حسين عليه السلام ، سيد جعفر شهيدى ، ص 193 - 194 .\r\n( 2 ) - شعراء ( 26 ) ، آيه 227 .\r\n( 3 ) - نهج‌البلاغه ، ترجمهء سيد جعفر شهيدى ، ص 401 ، قصار 241 .\r\n","page_name":" 185 ","page_number":185},
  {"content":"\r\n\r\nبيست و چهار ذىالحجّه سال 66 ه . ق . توسّط وى كاملًا سركوب شد ، دشمن با تلفات سنگين قلع و قمع گرديد . جمعى از بقاياى سران قوم و اشراف كوفه به بصره گريختند و در پناه مصعب‌بن‌زبير ، كه از طرف برادرش عبدالله‌بن‌زبير والى آن‌جا بود ، درآمدند و جمعى ديگر در مكان‌هاى امن خود را مخفى كردند .\r\nمختار در آن هنگام كه تصميم بر نابودى قاتلان امام‌حسين گرفت ، گفت : « دين ما به ما اجازه نمىدهد كه بگذاريم كسانى كه حسين عليه السلام را كشته‌اند در اين دنيا ، با امنيّت و آسايش زندگى كنند . آن‌گاه در حقيقت ، من ناصر و خون‌خواه آل محمد عليهم السلام نيستم ، بلكه همان كذّابى كه به من مىگويند ، خواهم بود . براى دست‌يابى بر آن جانيان ، از خدا كمك مىطلبم و خداى را سپاس‌گزارم كه مرا شمشيرى بر سر آنان قرار داده و نيزه‌اى كه بر آنان وارد خواهد شد و انتقام‌گيرندهء آنان كه حق اهل‌بيت پيامبر عليهم السلام را بگيرم و برخداوند حق است كه آنان را كه دستشان به خون اهل‌بيت پيامبر عليهم السلام آغشته شده به قتل برساند و آنان كه حق خاندان پيامبر عليهم السلام را ناديده گرفته‌اند خوار و ذليل كند . پس آنان را به من معرّفى كنيد تا تعقيبشان كنم و ريشهء آنان را بركنم .\r\n« مختار همه همّت خود را براى اين هدف مقدّس ، كه هدف اصلى قيام او بود ، به كار برد . » « 1 »\r\nموسىبن‌عامر مىگويد :\r\n« مختار فرمان داد كه قاتلان امام حسين عليه السلام را تعقيب كنيد و مىگفت : به خدا قسم ، آب و خوراك بر من ناگوار است تا اين كه\r\n\r\n\r\n","description":"","footnote":"\r\n( 1 ) - تاريخ طبرى ، ج 6 ، ص 57 ؛ كامل ابن اثير ، ج 4 ، ص 239 ، بحارالانوار ، ج 45 ، ص 374 .\r\n","page_name":" 186 ","page_number":186},
  {"content":"\r\n\r\nزمين را از لوث وجود آن ناپاكان پاك سازم . » « 1 »\r\nبنابراين ، عدّه‌اى به صورت گروهى و عدّه‌اى نيز فرد فرد به دست انتقام و عدالت سپرده شدند و به جزاى اعمال ننگين خود رسيدند .\r\n\r\nالف - اعدام‌هاى دسته‌جمعى\r\nكليّهء كسانى را كه در روز عاشورا ، با اسب بر بدن مقدس امام حسين عليه السلام و شهدا تاختند و تعدادشان ده نفر بود ، دستگير كردند ، دست و پايشان را بستند ، از پشت بر زمين خواباندند و به زمين ميخ كردند و اسب‌ها را با نعل تازه ، بر بدن‌هاى آن جانيان تاختند تا پيكر آنان در هم شكسته شد و به هلاكت رسيدند . « 2 » سپس بدن‌هاى آنان را به آتش سوزاندند .\r\nاينان عبارت بودند از : اسحاق‌بن‌حوبه ، اخنس‌بن‌مرثد ، حكيم‌بن‌طفيل ، عمروبن‌صبيح ، رجاءبن‌منقذ عبدى ، سالم‌بن‌خيثمه ، واحظبن‌ناعم ، صالح‌بن‌وهب ، هانى بن ثبيت و اسيدبن‌مالك .\r\nابو عمرو گويد : ما بعدها راجع به سوابق اين ده نفر بررسى كرديم و به اين نتيجه رسيديم كه همهء آنان زنازاده و فرزندان نامشروع بودند . « 3 »\r\n248 نفر از عاملان مهمّ كربلا كه در شورش كوفه دستگير شدند ، همه يكى پس از ديگرى گردن زده شدند . آنان در ميان پانصد نفرى بودند كه در شورش كوفه بر ضدّ مختار دستگير شدند .\r\nشمربن‌ذىالجوشن در روز عاشورا شترى را كه مخصوص سوارشدن\r\n\r\n\r\n","description":"","footnote":"\r\n( 1 ) - بحارالانوار ، ج 45 ، ص 374 .\r\n( 2 ) - بحارالانوار ، ج 45 ، ص 374 ؛ ملهوف ، سيدبن‌طاووس ، ص 183 .\r\n( 3 ) - همان ، ص 59 - 60 ؛ ملهوف ، ص 183 .\r\n","page_name":" 187 ","page_number":187},
  {"content":"\r\n\r\nامام حسين عليه السلام بود ، به‌عنوان غنيمت گرفت و به كوفه آورد و به شكرانهء قتل فرزند پيامبر صلى الله عليه و آله آن شتر را نحر كرد و گوشتش را بين دشمنان اهل‌بيت در كوفه تقسيم نمود . مختار دستور داد تمام خانه‌هايى را كه آن گوشت وارد آن شده بود و افرادى را كه دانسته از آن گوشت خورده‌اند ، شناسايى كنند . كليّهء آن خانه‌ها را ويران كرد و كسانى را كه از آن گوشت خورده بودند اعدام نمود . « 1 »\r\n\r\nب - اعدام سران كوفه\r\nسران كوفه كه به خون‌خواهى عاشورا كشته شدند عبارت بودند از :\r\n\r\nيك - عمربن‌سعد ؛\r\nاو فرماندهء كل نيروهاى يزيد در كربلا و از جمله كسانى بود كه نامش در سياههء قصاص‌شوندگان قرار داشت . او پيش از دست‌گيرى به سراغ مختار آمد و خود را معرّفى كرد و با شروطى امان‌نامه گرفت . امّا پس از كشتار قاتلان امام حسين عليه السلام در كوفه ، نامه‌اى از محمّد حنفيّه به مختار رسيد مبنى بر اين كه حساب عمربن‌سعد را برسد . مختار ديد بعضى از شروط امان توسّط عمرسعد نقض شده است . به همين بهانه ، او را احضار كرد . او ابتدا قصد فرار داشت امّا برايش ميسّر نشد .\r\nهمين بهانه مختار را در كشتن او مصمّم ساخت .\r\nاو در مقابل ابو عمرو ، رئيس شهربانى مختار مقاومت كرد تا امان بگيرد امّا ا و را امان نداد . آن قدر بر پيكر او شمشير زدند تا كشته شد و سر بريده‌اش را نزد مختار آوردند .\r\nمختار سر بريدهء عمرسعد را به حجاز ، نزد محمّد حنفيّه فرستاد . وفتى\r\n\r\n\r\n","description":"","footnote":"\r\n( 1 ) - بحارالانوار ، ج 45 ، ص 377 .\r\n","page_name":" 188 ","page_number":188},
  {"content":"\r\n\r\nچشم فرزند امير مؤمنان به سر بريدهء ابن‌سعد افتاد ، فرمود :\r\n« اللَّهُمَّ لا تَنْسِ هذَا الْيَوْمَ لِلْمُخْتارِ وَاجْزِهِ عَنْ اهْل‌ِبَيْتِ نَبِيِّكَ مح مّدٍ صلى الله عليه و آله خَ يْر ا لج زاءِ . فَوَاللَّهِ ما عَ لَى ا لُمخ تارِ بَعْدَ هذا مِنْ عُتْبٍ . » « 1 »\r\nخدايا اين روز مختار را داشته باش و او را از جانب خاندان پيامبرت محمّد صلى الله عليه و آله ، بهترين پاداش عنايت فرما . به خدا سوگند ، پس از اين عتابى بر مختار نيست .\r\n\r\nدو - شمربن‌ذىالجوشن ؛\r\nاين جانى شمارهء يك كربلا ، توانست از چنگ مختار بگريزد امّا مختار دستور داد كه او را هر كجا رفته است پيدا كنند و به سزاى اعمال ننگينش برسانند . شمر در ماجراى شورش كوفه بر ضدّ مختار از عاملان اصلى بود .\r\n\r\nمسلم ضبائى ،\r\nكه هم‌قبيلهء شمر بود ، مىگويد : « ما فرار كرديم و خود را به محلّى در مسير كوفه و بصره به نام\r\n\r\nساتيدما\r\nرسانديم و در نزديكى آن محل ، دهكدهء كوچكى به نام كلتانيّه در حوالى سواحل فرات قرار داشت . ما در كنار تپّه‌اى مخفى شديم . شمر يكى از اهالى همان روستا را ، كه از كنارى مىگذشت ، گرفت و با تهديد ، مجبور كرد نامه‌اى به مصعب‌بن‌زبير در بصره برساند . روستايى مجبور شد و پذيرفت . در بين راه ، با يكى از مأموران مختار برخورد و حقيقت حال را به وى بازگفت و جاى ما را به دو نشان داد . مأمور خود را به\r\n\r\nابوعمره ،\r\nرئيس شهربانى مختار - كه در همان دهكده با جمعى مأمور مسلّح مستقر شده بود - رساند و به‌سرعت شمر را پيدا كردند و آن را زير نظر گرفتند . دهكده در مسير كوفه و بصره بود و مختار پاسگاهى را در آن جا مستقر كرده بود تا فراريان را\r\n\r\n\r\n","description":"","footnote":"\r\n( 1 ) - بحارالانوار ، ج 45 ، ص 379 .\r\n","page_name":" 189 ","page_number":189},
  {"content":"\r\n\r\nدست‌گير كند . شب هنگام بود كه\r\n\r\nابوعمره\r\nو مأموران او ما را محاصره كردند . شمر را ديدم كه جامه‌اى خوش‌بافت به تن داشت و بدنش پيس بود . ما حتّى فرصت سوارشدن بر اسب را نيافتيم . درگيرى شديدى رخ داد . ساعتى بعد صداى الله اكبر شنيدم و كسى فرياد زد خداوند ، خبيثى را كشت . « 1 »\r\nشيخ طوسى قدس سره مىنويسد : « شمر را دستگير كردند و نزد مختار آوردند . مختار دستور داد گردن او را زدند و جسدش را در ديگ روغن جوشيده افكندند و يكى از ياران مختار با پاى خود سر شمر را لگد مىكرد . » « 2 »\r\nعبدالرحمن‌بن‌عبد مىگويد : من شمر را به هلاكت رساندم . مختار تا نظرش به سر بريدهء شمر افتاد ، سجدهء شكر به جاى آورد و دستور داد آن سر را بالاى نيزه كنند و مقابل مسجد جامع شهر در معرض ديد مردم قرار دهند تا عبرت همگان باشد . « 3 »\r\n\r\nسه - بجدل‌بن‌سليم ؛\r\nاو در روز عاشورا ، براى غارت انگشتر قيمتى امام حسين عليه السلام ، انگشتان حضرت را قطع كرد . مختار دستور داد انگشتان آن خبيث را قطع كردند ، سپس دو پايش را بريدند و آن‌قدر در خون غلتيد تا به هلاكت رسيد . « 4 »\r\n\r\nچهار - خولىبن‌يزيد اصبحى ؛\r\nاز چهره‌هاى كثيف حادثهء عاشورا بود .\r\nاو مأمور حمل سر بريدهء امام حسين عليه السلام و قاتل عثمان‌بن‌على ، برادر امام\r\n\r\n\r\n","description":"","footnote":"\r\n( 1 ) - تاريخ طبرى ، ج 6 ، ص 53 .\r\n( 2 ) - بحارالانوار ، ج 45 ، ص 338 .\r\n( 3 ) - همان ، ص 374 .\r\n( 4 ) - همان ، ص 376 .\r\n","page_name":" 190 ","page_number":190},
  {"content":"\r\n\r\nحسين عليه السلام ، بوده است . « 1 »\r\nابو عمره ، رئيس شهربانى مختار ، خانهء او را محاصره كرد . او خود را در بيت‌الخلاى منزل ، مخفى كرده بود كه با راه‌نمايى همسرش ، به دست مأموران افتاد . او را كشتند و جسدش را به آتش كشيدند . « 2 »\r\n\r\nپنج - سنان‌بن‌انس ؛\r\nاز چهره‌هاى جنايت‌كار كربلا و كسى است كه به خيمه‌هاى امام حسين عليه السلام يورش برد و نيزه‌اش را در آخرين لحظات عمر امام عليه السلام ، به سينهء حضرت فرو برد . در بعضى مقاتل نيز نقل شده كه او سر مقدس امام حسين عليه السلام را از بدن جدا كرده است . « 3 » پس از دست‌گيرى او ، به دستور مختار ، دست و پايش را بريدند و هنوز جان داشت كه او را در ديگ روغن جوشان افكندند و بدين‌سان ، بخشى از نتيجهء اعمال زشت خود را ديد . « 4 »\r\n\r\nشش - حكيم‌بن‌طفيل ؛\r\nاز سران حادثهء عاشورا بود ، عدىبن‌حاتم ، كه هم قبيلهء او بود ، از او شفاعت كرد ، امّا مؤثّر واقع نشد و به دستور ابن كامل ، از فرماندهان مختار بود ، او را تيرباران كردند .\r\n\r\nهفت - حرمله ؛\r\nشيخ طوسى قدس سره در امالى مىنويسد : منهال‌بن‌عمرو ( از شيعيان و ياران امام سجاد عليه السلام ) مىگويد : پس از زيارت خانهء كعبه ، به\r\nمدينه رفتم و خدمت امام سجاد عليه السلام شرفياب شدم . امام از من پرسيد : اى منهال ، از حرمله چه خبر ؟ گفتم : هنگامى كه از كوفه خارج شدم ، زنده بود . امام هر دو دستش را به دعا بلند كرد و چنين فرمود :\r\n\r\n\r\n","description":"","footnote":"\r\n( 1 ) - بحارالانوار ، ج 45 ، ص 67 و 337 .\r\n( 2 ) - تاريخ طبرى ، ج 6 ، ص 59 - 60 ؛ كامل ابن اثير ، ج 4 ، ص 240 .\r\n( 3 ) - كامل ابن اثير ، ج 4 ، ص 78 .\r\n( 4 ) - بحارالانوار ، ج 45 ، ص 375 .\r\n","page_name":" 191 ","page_number":191},
  {"content":"\r\n\r\n« اللَّهُمَّ اذِقْهُ حَرَّ ا لْح ديدِ . اللَّهُمَّ اذِقْهُ حَرَّ ا لْح ديدِ . اللَّهُمَّ اذِقْهُ حَرَّ النَّارِ . »\r\nخدايا ، سوزش شمشير را به او بچشان . خدايا ، سوزش شمشير را به او بچشان . خدايا ، سوزش آتش را به او بچشان .\r\nاز نفرين امام سجاد عليه السلام ، كه مظهر عفو و گذشت از خطاكاران بود ، معلوم مىشود كه حرمله چه قدر دل اهل‌بيت پيامبر عليهم السلام را به درد آورده است .\r\nابو مخنف از امام باقر عليه السلام نقل مىكند : « هنگامى كه على اصغر در آغوش پدر هدف تير حرمله واقع شد ، امام حسين عليه السلام آنان را نفرين كرد و فرمود :\r\n« وَ انْتَقِمْ لَنا مِنْ هؤُلاءِ الظَّا لِمين »\r\nخدايا ، انتقام ما را از اين ستمگران بستان . « 1 »\r\nمنهال گفت : « پس از زيارت مدينه ، عازم كوفه شدم . وقتى به كوفه رسيدم ، مختار به قلع و قمع عاملان حادثهء كربلا مشغول بود . من با مختار رفاقت قديمى داشتم . چند روزى در خانه براى ديد و بازديد نشستم .\r\nسپس بر مركب سوار شدم و به قصد ديدار مختار از خانه خارج شدم .\r\nوقتى چشم مختار به من افتاد ، گفت : هان منهال ، كجا بودى تا حالا به ديدن ما نيامدى و در قيام با ما همراه نبودى ؟\r\nگفتم : امير ، من به سفر حج رفته بودم .\r\nبا هم مشغول صحبت شديم تا به محلهء كناسه رسيديم . مختار در آن جا متوقف شد ؛ گويى منتظر است . برخى از افرادش ، كه اطراف او بودند ، خبر دادند كه حرمله در اين محله مخفى شده است . مأموران به سرعت ،\r\n\r\n\r\n","description":"","footnote":"\r\n( 1 ) - تاريخ طبرى ، ج 5 ، ص 448 .\r\n","page_name":" 192 ","page_number":192},
  {"content":"\r\n\r\nبه جست و جو پرداختند و ديرى نگذشت كه فردى را كشان كشان به نزد مختار آوردند . آرى ، او حرمله بود . تا چشم مختار به او افتاد ، با لحن تندى فرياد زد : خدا را شكر كه به چنگم افتادى ! وبىدرنگ ، فرياد زد : جلّاد ، جلّاد .\r\nجلّادان جلو آمدند . مختار دستور داد : اول دو دست او را قطع كنيد .\r\n( همان دو دستى كه با يكى كمان را مىگرفت و با ديگرى تير را رها مىكرد ؛ يك بار گلوى على اصغر را نشانه گرفت ، يك بار چشم ابىالفضل عليه السلام را نشانه رفت و يك بار هم قلب حسين عليه السلام را شكافت . ) سپس فرياد زد : دو پايش را هم قطع كنيد !\r\nمأموران اجرا كردند . آن گاه صدا زد : آتش ، آتش .\r\nفوراً چوب‌هاى خشك و نازكى را روى بدن نيمه جان او ريختند و آن را به آتش كشيدند . »\r\nمنهال مىگويد : « از تعجّب بلند گفتم : سبحان اللَّه !\r\nمختار گفت : علّت اين جمله‌اى را كه گفتى چه بود ؟ !\r\nگفتم : گوش كن تا برايت بگويم و ماجراى نفرين امام سجاد عليه السلام را برايش تعريف كردم .\r\nمختار با تعجب پرسيد : خودت از امام اين نفرين را شنيدى ؟ !\r\nگفتم : بلى . مختار از اسبش پياده شد و دو ركعت نماز خواند و سجده‌اش را طولانى كرد ، سپس برخاست و سوار شد و تا آن وقت جسد حرمله به زغال تبديل شده بود . با هم به‌راه افتاديم تا به در منزل ما نزديك شديم . من مختار را براى رفع خستگى و خوردن شربت به منزل دعوت\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nكردم ، امّا او گفت : من روزه‌ام ؛ روزهء شكر . » « 1 »\r\n\r\nهشت - مرّةبن منقذ ؛\r\nاو از طايفهء قيس و مردى جسور بود . در واقعهء كربلا ، او حضرت على اكبر عليه السلام ، فرزند عزيز امام حسين عليه السلام ، را به شهادت رسانده بود . مرّه در محاصرهء نيروهاى ابن كامل ، ساعتى مقاومت كرد و دست راستش قطع شد ، « 2 » ولى با همان وضع ، موفّق شد كه حلقهء محاصره را بشكند و فرار كند . او به بصره نزد مصعب بن زبير رفت .\r\n\r\nنه - زيدبن‌رقاد ؛\r\nاو از تك‌تيراندازان لشكر عمر سعد بود كه در روز عاشورا ، تيرى به طرف عبدالله ، فرزند امام حسن عليه السلام ، افكند . آن تير دست او را به پيشانيش دوخت . تيرى ديگر نيز به قلب او افكند و او را به شهادت رساند . زيد پس از كمى مقاومت ، به‌وسيلهء افراد عبدالله شاكرى ، يكى از فرماندهان لشكر مختار ، تيرباران شد و سپس او را به آتش سوختند . « 3 »\r\n\r\nده - عمروبن‌حجّاج زيدى ؛\r\nاز سران كوفه و از كسانى بود كه نامهء دعوت براى امام حسين عليه السلام فرستاد . وى با پانصد نفر ، مأمور بستن آب بر روى امام و اهل بيت عليهم السلام او بود . او پس از شكست شورشيان كوفه ، از ترس به‌سوى شراف و واقصه فرار كرد و ديگر اثرى از او مشاهده نشد . « 4 »\r\n\r\nيازده - عبدالله دبّاس ؛\r\nقاتل محمد ، فرزند عمار ياسر ، بود . او دستگير و سپس كشته شد ، امّا پيش از آن ، سه نفر از حاميان را به مختار معرفى كرد : عبدالله‌بن‌اسيد ، مالك‌نُمير ، حمل‌بن‌مالك .\r\n\r\n\r\n","description":"","footnote":"\r\n( 1 ) - بحارالانوار ، ج 45 ، ص 332 - 333 ؛ محجّة البيضاء ، مولى محسن فيض كاشانى ، ج 4 ، ص 241 .\r\n( 2 ) - كامل ابن اثير ، ج 4 ، ص 243 .\r\n( 3 ) - تاريخ طبرى ، ج 6 ، ص 64 - 65 ؛ كامل ابن اثير ، ج 4 ، ص 243 .\r\n( 4 ) - تاريخ طبرى ، ج 6 ، ص 52 .\r\n","page_name":" 194 ","page_number":194},
  {"content":"\r\n\r\n\r\nج - اعدام ساير جنايت‌كاران\r\n1 . مختار ، ابو نمران مالك‌بن‌عمرو نهدى ، از فرماندهان انقلاب را با گروهى ، مأمور دست‌گيرى عبدالله‌بن‌اسيد ، مالك‌بن‌نمير و حمل‌بن‌مالك نمود ابو نمران آنها را دستگير كرد و نزد مختار آورد .\r\nمختار به شدّت به آنان پرخاش كرد و گفت ، « اى دشمنان خدا و اى دشمنان كتاب خدا ، و اى دشمنان رسول خدا و اى دشمنان خاندان پيامبر خدا ، حسين چه شد ؟ ! حسين را به من تحويل دهيد ، اى نامردان ! كسى را كشتيد كه شما را به اقامهء نماز امر مىكرد ! »\r\nآنان گفتند : اى امير ، مجبور بوديم . منّت بنه و ما را نكش !\r\nمختار فرياد زد ، « منّت بر شما بگذارم ؟ ! آيا شما بر حسين ، فرزند دختر پيامبرتان ، منّت گذاشتيد و او را رها كرديد و به او آب داديد ؟ ! »\r\nآن‌گاه خطاب به مالك‌بن‌نمير نمود و گفت : « تو در كربلا ، كلاه‌خود امام حسين عليه السلام را ربودى . » سپس دستور داد دو دست و دو پايش را قطع كردند تا به هلاكت رسيد . آن دو نفر ديگر را نيز گردن زدند . « 1 »\r\n2 . ابو سعيد صيقل نقل مىكند : « مختار به مخفيگاه چهار تن از عاملان حادثهء عاشورا اطّلاع پيدا كرد . يكى از فرماندهان انقلاب به نام عبدالله‌بن‌كامل را با گروهى مأمور دست‌گيرى آنان نمود . آنان را دستگير كردند و نزد مختار آوردند . وقتى مختار چشمش به آن جانيان افتاد ، فرياد زد : « اى قاتلان سرور جوانان بهشت ! ديديد خداوند چگونه شما را به دست انتقام سپرد ؟ ( آن‌ها پيراهن امام حسين عليه السلام را غارت كرده بودند . ) ديديد آن پيراهن براى شما چه سرنوشتى را رقم زد ؟ » سپس دستور داد\r\n\r\n\r\n","description":"","footnote":"\r\n( 1 ) - تاريخ طبرى ، ج 6 ، ص 56 - 58 .\r\n","page_name":" 195 ","page_number":195},
  {"content":"\r\n\r\nگردن آنان را زدند . « 1 »\r\n3 . حميدبن‌مسلم كوفى در واقعهء كربلا شركت داشت و شاهد ماجرا بود و كار خبرنگارى را داشت . او از چنگ مختار گريخت . البّته بعضى روايات دلالت بر همكارىنداشتن او با عمّال يزيد دارد و احتمالًا وى از محبّان اهل بيت عليهم السلام بوده است .\r\n4 . عبداللّه‌بن‌صخلب و برادرش ، عبدالرحمن ، و فردى ديگر به‌نام عبدالله‌بن‌وهب از جملهء دستگير شدگان بودند كه در بازار اعدام شدند . « 2 »\r\n5 . عثمان‌بن‌خالد و ابى اسماء بشربن‌شوط ، كه از قاتلان عبدالرحمن‌بن‌عقيل عليه السلام بودند ، دستگيرشدند و هر دو را گردن زدند . « 3 »\r\nمختار نامه‌اى مفصّل براى محمد حنفيّه نوشت و به او اطمينان داد كه همهء قاتلان امام حسين عليه السلام را به سزاى اعمالشان خواهد رساند . « 4 »\r\nجمعى از عاملان حادثهء كربلا از جمله محمّدبن‌اشعث موفّق شدند از دست مختار بگريزند و در بصره ، نزد مصعب‌بن‌زبير پناه بگيرند . امّا سپس در جنگ مصعب بر ضدّ مختار ، وارد نبرد گرديدند كه جمعى از آنان كشته شدند . « 5 »\r\nبردگان و موالى و مستضعفان ، كه در قيام مختار جان تازه‌اى گرفته بودند و پشتوانهء اصلى قيام بودند ، بر اشراف كوفه چيره شدند و بعضى از آنان اربابانشان را ، كه در فاجعهء كربلا دست داشتند ، به قتل رساندند و يا به مختار معرّفى كردند . « 6 »\r\n\r\n\r\n","description":"","footnote":"\r\n( 1 ) - تاريخ طبرى ، ج 6 ، ص 58 .\r\n( 2 ) - همان .\r\n( 3 ) - همان ، ص 59 .\r\n( 4 ) - همان ، ص 62 .\r\n( 5 ) - همان ، ج 6 ، ص 66 و 94 .\r\n( 6 ) - بحارالانوار ، ج 45 ، ص 377 .\r\n","page_name":" 196 ","page_number":196},
  {"content":"\r\n\r\n\r\nجنگ سپاه مختار با حكومت شام\r\nپس از قلع و قمع شورشيان داخلى و كشتار عاملان فاجعهء كربلا ، كه هدف اصلى مختار بود ، دومين مرحلهء قيام آغاز شد و آن سركوبى ارتش شام و انتقام از عاملان اصلى فاجعهء كربلا - يعنى اموىها و مروانىها بود كه شام را مركز حكومت خود قرار داده بودند .\r\nعبدالملك مروان ، كه پس از حكومت كوتاه پدرش ، مروان حكم ، به حكم‌رانى حكومت شام رسيده بود ، دو جبههء مقتدر در مقابل خود مىديد :\r\n\r\n1 . جبههء عراق به رهبرى مختار ؛\r\n\r\n2 . جبهه حجاز به رهبرى عبدالله‌بن‌زبير .\r\nبنابراين ، دو ارتش تدارك ديد ؛ يكى را به طرف عراق و ديگرى را به‌طرف حجاز گسيل داشت .\r\nمختار ، كه سياستمدار زيرك و كاركشته‌اى بود ، ابتدا سعى كرد كه جبهه‌اى متّحد با ابن‌زبير در مقابل حكومت شام تشكيل دهد كه با خودخواهىهاى پسر زبير ، اين تدبير ناكام ماند . مختار مىدانست كه حكومت شام به سراغ او خواهد آمد . از اين رو ، لشكرى را به فرماندهى قهرمان انقلاب ، ابراهيم اشتر ، تشكيل داد و آن را به طرف مرزهاى شام گسيل داشت . « 1 »\r\nاكثر قريب به اتّفاق لشكر يزيد ، كه در قتل امام حسين عليه السلام شركت داشتند ، عراقى و عمدتاً اهل كوفه بودند و بيش‌تر آنان به چنگال عدالت گرفتار شدند ، امّا در رأس آنان ، حكومت شام و ابن زياد ، فرمانده كل\r\n\r\n\r\n","description":"","footnote":"\r\n( 1 ) - انساب الاشراف ، ج 6 ، ص 423 .\r\n","page_name":" 197 ","page_number":197},
  {"content":"\r\n\r\nقواى حكومت شام ، قرار داشت كه پس از يزيد باز هم در همان سمت در شام به‌سر مىبرد و همه كاره بود . تعدادى از فرماندهان و سران قبايل شام هم ، كه در حادثهء كربلا شركت داشتند ، در كنار او بودند .\r\nاين بار ابن‌زياد به فرمان عبدالملك مروان ، كه تازه قدرت را به‌دست گرفته بود ، با لشكرى به استعداد هشتادهزار مرد جنگى ، به مرزهاى عراق نفوذ پيدا كرده بود . ارتش ابن‌زياد در حوالى نهر خازر و منطقهء موصل در شمال غربى عراق مستقر شده و در تدارك حمله به كوفه و شكست انقلاب مختار بود . « 1 »\r\nگرچه خيال مختار از جبههء شرقى و منطقهء بصره ، كه مصعب‌بن‌زبير ، برادر عبدالله‌زبير ، بر آن حكومت مىكرد ، راحت نبود و تعدادى از عاملان فاجعهء عاشورا و سران ضدّ انقلاب به مصعب پناهنده شده بودند و هر آن احتمال لشكركشى مصعب براى گرفتن كوفه داده مىشد ، امّا مختار صلاح آن ديد كه پيش از هر كار ، به لشكر ابن‌زياد بپردازد .\r\n\r\nاعزام ابراهيم اشتر\r\nطبرى مىنويسد : در بيست و چهارم يا بيست و دوم ذىالحجهء اين سال ( سال 66 ه . ق . ) مختارّ ابراهيم اشتر را با ارتشى نيرومند براى مقابله با لشكر شام به‌سوى مرزهاى آن گسيل‌داشت . « 2 »\r\nعلّامه ابن نما گويد : در اين مرحله ، مهم‌ترين فكر مختار ، ابن‌زياد و\r\n\r\n\r\n","description":"","footnote":"\r\n( 1 ) - تاريخ طبرى ، ج 6 ، ص 86 ؛ كامل ابن اثير ، ج 4 ، ص 261 ؛ انساب الاشراف ، ج 6 ، ص 424 .\r\n( 2 ) - تاريخ طبرى ، ج 6 ، ص 81 .\r\n","page_name":" 198 ","page_number":198},
  {"content":"\r\n\r\nلشكر شام بود و مىگفت : دشمنى بزرگ‌تر از ابن‌زياد برايم نمانده است . « 1 »\r\nعلّامه مجلسى از امالى مفيد نقل كرده كه : ابراهيم در روز هفتم محرّم سال 67 با لشكر خود ، كه حدود دو هزار مرد جنگى از طائفه مذحج و اسد ، دو هزار از طائفه همدان و تميم ، يك‌هزاروپانصد از قبايل مدينه ، هزار و پانصد نفر از طايفه كنده و ربيعه و دوهزار نفر از حمراء ( ايرانيان ) بودند ، براى جنگ با ابن‌زياد از كوفه خارج شد . « 2 » دينورى مىنويسد : مختار بيست‌هزار مرد جنگى براى ابراهيم انتخاب كرد كه بيش‌تر آنان ايرانى و به « جيش حمراء » ( ارتش سرخ ) معروف بودند و با اضافهء بقاياى نيروهاى يزيدبن‌انس ، كه قبلًا اعزام شده بودند ، مجموعاً به سىهزار نفر مىرسيدند .\r\nارتش به سوى هدف تعيين شده حركت كرد . « 3 » و مختار و جمعى از ياران تا مسافتى آنان را بدرقه كردند . مختار براى آنان چنين دعا كرد : « خدايا صبر كنندگان را پيروز كن و كافران و عاصيان و فاجران را ذليل و زورگويان و قدرت‌طلبان را خوار نما و به جهنّم بفرست تا اثرى از آنان نماند و عذاب بزرگ خود را به آنان بچشان . » « 4 »\r\nشيخ طوسى در امالى نوشته است : مختار با پاى پياده ، ابراهيم و ارتش او را بدرقه كرد . ابراهيم از مختار خواست كه سوار اسب شود ، امّا مختار نپذيرفت و چنين گفت : « من براى هر قدمى كه همراه تو برمىدارم ، از خداوند اميد اجر دارم و دوست دارم پاهايم در راه نصرت آل محمد خاك‌آلود شود . »\r\nبعضى از مورّخان نوشته‌اند : جمعى به همراه لشكر ، كرسى مقدّسى را\r\n\r\n\r\n","description":"","footnote":"\r\n( 1 ) - بحارالانوار ، ج 45 ، ص 379 .\r\n( 2 ) - اخبار الطوال ، ص 293 .\r\n( 3 ) - بحارالانوار ، ج 45 ، ص 334 .\r\n( 4 ) - همان ، ص 379 .\r\n","page_name":" 199 ","page_number":199},
  {"content":"\r\n\r\nحمل مىكردند و معتقد بودند اين همان كرسى است كه اميرالمؤمنين على عليه السلام سال‌ها روى آن مىنشست و خطبه مىخواند ؛ آن را به‌عنوان تبرّك و يارىجستن از خدا همراه داشتند ، بعضى به اين كار معترض شدند و بعضى اصل ماجرا را تكذيب كرده‌اند كه خود شرح مفصّلى دارد . « 1 »\r\nمختار و ابراهيم همچنان در پيشاپيش ارتش و مردم ، تا حوالى پل رأس الجالوت و دير عبدالرحمن پيش رفتند . آن جا انتهاى محل بدرقه بود .\r\nمختار ابراهيم را در آغوش فشرد و به او گفت : « ابراهيم ، اكنون كه عازم نبرد در راه خدا هستى ، سه وصيّت را از من به ياد داشته باش : اول از خدا بترس در پنهان و آشكار ؛ دوم در حركت خود شتاب كن ؛ سوم تا به دشمن رسيدى ، آنان را مهلت نده و همچون صاعقه‌اى ناگهانى بر آنان وارد شو .\r\nاگر شبانه به آنان رسيدى و توانستى ، كار را به فردا مينداز و اگر روز به آنان برخورد كردى ، به انتظار شب منشين تا حكم خدا را بر آنان جارى كنى . » سپس نگاهى به چهرهء مصمّم و پرصلابت ابراهيم افكند و گفت : « آنچه را گفتم خوب شنيدى ؟ » . ابراهيم گفت : آرى .\r\nمجدّداً ابراهيم را در آغوش فشرد و با جملهء « صَحِبَكَ اللَّه » ( خدا به همراهت ) با او وداع كرد . « 2 »\r\nاميرى جهانديده با كوله‌بارى از تجربه‌هاى تلخ و شيرين و بار مسؤوليّتى سنگين بر دوش و دلى پر اميد به انتقام از خون شهداى مظلوم كربلا با جوان سلحشور و فرمانده دلير و كاردان سخن گفت . فرمانده در چهرهء پرفروغ امير انقلاب ، اميد و نشاط و ايمان مىديد . سخنان گرم او\r\n\r\n\r\n","description":"","footnote":"\r\n( 1 ) - انساب الاشراف ، ج 6 ، ص 413 ؛ تاريخ طبرى ، ج 6 ، ص 81 .\r\n( 2 ) - تاريخ طبرى ، ج 6 ، ص 82 .\r\n","page_name":" 200 ","page_number":200},
  {"content":"\r\n\r\nهمانند شعله‌هاى آتش دل‌ها را گرم مىكرد و چون آيه‌هاى جهاد و شهادت ، دل را به تپش مىافكند . چهرهء پر چين و چروك امير با محاسنى سفيد و چشمان پرفروغى كه هميشه حالتى گريان داشت و حاكى از اشك‌هاى گرم قهرمان انتقام در سوگ شهيدان بود و دست‌هاى پرحرارت او كه بر دوش ابراهيم نهاده بود ، از قدرت تصميم و ارادهء محكم و ايمان به خدا و بشارت‌هاى اميرالمؤمنين حكايت داشت و او را در عزم خود راسخ‌تر مىكرد . ارتش انقلاب با فرمانده‌اى اين چنين به‌سوى دشمن حركت نمود .\r\nارتش ابراهيم به‌سوى منطقهء موصل ، كه ارتش شام به فرماندهى ابن‌زياد در آن جا مستقر بود ، به سرعت پيش مىرفت . آنان در مسير خود ، وارد شهر مدائن شدند و سه روز در آن جا به استراحت و تجديد قوا پرداختند . سپس به سوى تكريت و پس از اندكى استراحت و جمع‌آورى خراج تكريت و تقسيم آن بين رزمندگان ، به سوى موصل حركت كردند . در بين راه ، نامه‌اى از مختار به ابراهيم رسيد كه به او دستور مىداد هر چه سريع‌تر به‌سوى دشمن حركت كند و درنگ ننمايد . « 1 » ابراهيم طبق فرمان ، نيروها را به سرعت پيش برد و در چهار فرسخى موصل ، نزديكى شهر خازر ، به نيروهاى دشمن رسيدند . « 2 »\r\nدو ارتش در مقابل هم قرار گرفتند . ابراهيم طبق فرمان مختار ، مأمور بود بىدرنگ به دشمن يورش برد . لشكر خود را منظّم كرد و ميمنه و ميسرهء لشكر و فرماندهان آن را معيّن نمود ؛ علىبن‌مالك ، يكى از فرماندهان شجاع ، را به فرمان‌دهى ميمنه و عبداللّه‌بن‌ورقاء ، از شجاعان عراق ، را در ميسرهء لشكر گماشت . قلب لشكر و فرمان‌دهى كل را نيز خود به‌عهده گرفت و پس\r\n\r\n\r\n","description":"","footnote":"\r\n( 1 ) - بحارالانوار ، ج 45 ، ص 379 - 380 .\r\n( 2 ) - تاريخ طبرى ، ج 6 ، ص 86 .\r\n","page_name":" 201 ","page_number":201},
  {"content":"\r\n\r\nاز كسب اطّلاعات لازم از نيروهاى دشمن ، آمادهء نبردى بزرگ و كارزارى خونين شد . ابن‌زياد نيز لشكر خود را منظم و آماده نمود و خود فرمان‌دهى كل را برعهده گرفت ، شرحبيل‌بن‌ذىالكلاع را ، كه از جانيان فاجعهء عاشورا بود به فرمان‌دهى سواره نظام ، حصين‌بن‌نمير ، از جنايتكاران جنگى كربلا را به فرمان‌دهى جناح راست لشكر و عميربن‌حباب را - كه مخفيانه با ابراهيم ملاقات كرده و قول همكارى داده بود و از ابن‌زياد دل خوشى نداشت - در ميسرهء لشكر گماشت . دو لشكر در مقابل هم قرار گرفتند ، در حالى كه از نظر جمعيّت ، لشكر ابن‌زياد بالغ بر هشتادهزار و لشكر ابراهيم قريب سىهزار نفر بود .\r\n\r\nسخنان ابراهيم اشتر در ميدان نبرد\r\nلشكر حق آمادهء نبرد شد . هوا كاملًا روشن بود . ابراهيم در حالى كه غرق در سلاح بود ، از لشكريان خدا و منتقمان خون حسين سان ديد و آنان را آماده نبرد كرد . او در حالى كه بر اسبى قوى هيكل سوار بود ، جلوى لشكر ايستاد و چنين گفت :\r\n« اى ياران دين ما و پيروان حق و ارتش خدا ، اكنون عبيداللّه‌بن‌زياد ، پسر مرجانه ، قاتل حسين‌بن‌على و فرزند فاطمه - دختر پيامبر خدا - در مقابل شما است . او همان كسى است كه حسين را محاصره كرد و بين او و يارانش و بين آب فرات حايل شد و نگذاشت آنان آب بنوشند و مانع گرديد از اين كه كار به جنگ نكشد و مانع شد كه او به سرزمين ديگر برود . او حسين و جوانان و يارانش را مظلومانه به شهادت رساند . به خدا ، فرعون با بزرگان بنىاسرائيل چنين نكرد كه پسر مرجانه با اهل‌بيت پيامبر كرد ؛ اهل بيتى كه خداوند آنان را از هر پليدى دور داشته و پاك و\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nپاكيزه‌شان گردانده بود . اينك خداوند شما را در اين سرزمين گرد آورده و اين دشمن خدا را هم در مقابل شما آورده است . اميدوارم كه خداوند خواسته باشد دل‌هاى شما را با ريختن خون آن ناپاك شاد كند و خدا خود گواه و شاهد است كه هيچ انگيزه‌اى شما را به اين سرزمين نكشاند ، جز خون‌خواهى حسين و اهل‌بيت پيامبرتان . » « 1 »\r\n\r\nآغاز نبرد\r\nشيپور نبرد نواخته شد و دو لشكر از هر طرف وارد كارزار شدند .\r\nجنگى عظيم درگرفت و تا شب ادامه يافت . در همين روز ، فرماندهء ميمنهء لشكر ابراهيم ، علىبن‌مالك ، به شهادت رسيد و فرزند او ، مرّةبن‌على ، به جاى پدر پرچم را به دست گرفت و جنگ ادامه يافت . اين نخستين شهيد در سطح فرماندهى بود .\r\nابراهيم همانند شيرى ژيان و طوفانى سهمگين با نيروهايش به قلب دشمن يورش بردند و روز اول را با پيروزى نسبى و تلفاتى كه در طرف دشمن بيش‌تر بود ، به پايان رساندند . آثار ضعف و شكست در انبوه لشكر دشمن مشهود بود ؛ تلفات سنگينى را متحمّل گرديدند . « 2 » شب را استراحت كردند و به جمع‌آورى زخمىشدگان پرداختند و فرداى آن روز براى جنگى ديگر آماده شدند .\r\nروز دوم جنگى سهمگين‌تر از روز قبل درگرفت و جمعى از فرماندهان دشمن به هلاكت رسيدند ؛ از جمله ، فرماندهء جناح راست دشمن ،\r\n\r\n\r\n","description":"","footnote":"\r\n( 1 ) - تاريخ طبرى ، ج 6 ، ص 88 ؛ انساب الاشراف ، ج 6 ، ص 425 .\r\n( 2 ) - بحارالانوار ، ج 45 ، ص 381 - 382 ؛ كامل‌بن‌اثير ، ج 4 ، ص 264 .\r\n","page_name":" 203 ","page_number":203},
  {"content":"\r\n\r\nحصين‌بن‌نمير ، جانى معروف كربلا و از مهره‌هاى مهمّ حكومت شام كه در قيام توّابين نيز از فرماندهان دشمن بود و شيعيان از او به شدّت نفرت داشتند . او به دست نيروهاى ابراهيم به هلاكت رسيد و ميمنهء لشكر ابن‌زياد از هم پاشيد . قاتل حصين مردى به نام شريك‌بن‌جدير ، از ياران نزديك اميرالمؤمنين عليه السلام ، بود كه در جنگ صفّين ، در يارى آن حضرت ، رشادت‌ها از خود نشان داده و يك چشمش را از دست داده بود . در ماجراى كربلا ، او در بيت‌المقدس بود و پس از شنيدن خبر شهادت امام حسين عليه السلام قسم ياد كرده بود كه انتقام خون شهدا را بگيرد . شريك توانست با قتل حصين‌بن‌نمير ، شكستى بزرگ بر ارتش شام وارد كند . « 1 »\r\nجنگ با شدّت تمام ادامه يافت . ابراهيم لشكر خود را تشجيع مىكرد و فرياد برمىآورد : « اى لشكريان خدا و اى پيروان حق و اى ياوران دين ! بجنگيد با كسانى كه ريختن خون حسين را حلال دانسته‌اند ؛ بجنگيد با فرزندان طاغيان ، كه آنان نابود خواهند شد . مگر ابن زياد ، اين قاتل حسين‌بن‌على عليه السلام ، را نمىبينيد ؟ »\r\nلشكر عراق شجاعانه جنگيد و شكستى تلخ بر لشكر دشمن تحميل كرد . دشمن همچون مور و ملخ در بيابان پا به فرار نهاد و ابراهيم با ضربات كشنده همانند پدرش مالك ، بى امان به دشمن يورش مىبرد .\r\n\r\nكشته شدن ابن زياد\r\nابراهيم شخصاً ابن‌زياد را از نظر دور نمىداشت و صف‌ها را\r\n\r\n\r\n","description":"","footnote":"\r\n( 1 ) - بحارالانوار ، ج 45 ، ص 381 - 382 ؛ كامل‌بن‌اثير ، ج 4 ، ص 264 .\r\n","page_name":" 204 ","page_number":204},
  {"content":"\r\n\r\nمىشكافت تا خود را به او برساند . ابن‌زياد غرق در سلاح ، با نيزه‌اش به هر طرف حمله مىكرد . ناگهان ابراهيم ، خود را در مقابل ابن‌زياد ديد و چون عقابى شكارى به او حمله برد و شمشير خود را آن‌چنان محكم بر كمر او فرود آورد كه تاريخ مىنويسد : ابن‌زياد جلوى دست و پاى اسبش درغلتيد و همانند گاوى كه سرش را بريده باشند ، صدا مىكرد . « 1 » بدن او به دو نيم شد ؛ قسمت بالاى بدن او به يك طرف و قسمت پايين بدنش به طرف ديگر پرتاب شد و ابراهيم فرياد زد : « ابن‌زياد را كشتم . » « 2 » عجيب آن كه اين واقعه در روز عاشوراى سال 67 ه . ق . واقع شد و او در آن هنگام سى و نه ساله بود . « 3 »\r\nجنگ سرنوشت ساز لشكر كوفه به فرمان‌دهى بىبديل ابراهيم و ايمان و شجاعت عراقيان ، با پيروزى بر سپاه شام به پايان رسيد و علاوه بر ابن زياد ، جانى شماره يك حادثهء كربلا ، تعداد ديگرى از سران لشكر شام و فرماندهان حكومت اموى به هلاكت رسيدند ؛ همچون :\r\n- حصين‌بن‌نمير سكونى ؛\r\n- شرحبيل‌بن‌ذىالكلاع حميرى ؛\r\n- ابن حوشب ؛\r\n- غالب باهلى ؛\r\n- ابن اشرس .\r\nلشكر پيروز عراق دشمن را تعقيب نمود ، تا آن جا كه حتّى جمع بسيارى از آنان در رودخانه غرق شدند . در تاريخ منير ، آمده است كه اكثر قريب به\r\n\r\n\r\n","description":"","footnote":"\r\n( 1 ) - انساب الاشراف ، ج 6 ، ص 426 - 427 ؛ تاريخ طبرى ، ج 6 ، ص 90 ؛ بحارالانوار ، ج 45 ، ص 383 ؛ اخبارالطوال ، ص 295 .\r\n( 2 ) - همان .\r\n( 3 ) - همان .\r\n","page_name":" 205 ","page_number":205},
  {"content":"\r\n\r\nاتّفاق لشكر هشتاد هزارنفرى شام ، يا كشته شدند يا غرق گشتند . « 1 »\r\nعلّامه ابن نما گويد : افتخار اين فتح بزرگ نصيب ابراهيم‌بن‌مالك اشتر گرديد و اين پيروزى بزرگ در طول اعصار به نام پرافتخار او ثبت شد . « 2 »\r\nابراهيم دستور داد سر ابن‌زياد را از بدنش جدا كردند و جسدش را به آتش كشيدند . « 3 » سپس گفت : « خدا را شكر مىكنم كه ابن‌زياد به دست من كشته شد . »\r\nخبر شكست ارتش شام و كشته شدن ابن‌زياد بر عبدالملك مروان سخت گران آمد و اين بار شام عزادار شد . « 4 »\r\nابراهيم سپس به موصل بازگشت و از طرف مختار به‌عنوان استاندار مناطق شمال عراق منصوب شد و كارگزاران خود را در شهرهاى جزيره به كار گمارد . « 5 » همسر ابن‌زياد را نيز با خرجى راه به بصره ، نزد پدرش فرستاد . « 6 »\r\n\r\nبشارت پيروزى\r\nمختار به طور مرتّب با جبهه ارتباط داشت و آن روزها را در مدائن به‌سر مىبرد . او بالاى منبر بود كه بشارت كشته‌شدن ابن‌زياد و شكست لشكر شام به او رسيد . « 7 »\r\nسر ابن‌زياد را براى مختار آوردند و مختار برخاست و پايش را روى\r\n\r\n\r\n","description":"","footnote":"\r\n( 1 ) - انساب‌الاشراف ، ج 6 ، ص 426 ؛ تاريخ‌طبرى ، ج 6 ، ص 90 ؛ بحارالانوار ، ج 45 ، ص 264 ؛ اخبارالطوال ، ص 295 .\r\n( 2 ) - بحارالانوار ، ج 45 ، ص 382 .\r\n( 3 ) - انساب الاشراف ، ج 6 ، ص 426 .\r\n( 4 ) - بحارالانوار ، ج 45 ، ص 384 .\r\n( 5 ) - اخبار الطوال ، ص 296 ؛ انساب الاشراف ، ج 56 ، ص 427 .\r\n( 6 ) - اخبار الطوال ، ص 296 .\r\n( 7 ) - تاريخ طبرى ، ج 6 ، ص 92 .\r\n","page_name":" 206 ","page_number":206},
  {"content":"\r\n\r\nسر او نهاد و سپس دستور داد كفش او را آب بكشند و طاهر كنند . آن گاه سر را بر دروازهء شهر كوفه نصب نمود و سپس دستور داد آن سر را با تعدادى از سرهاى بريدهء سران شام به مدينه نزد امام سجاد عليه السلام و محمد حنفيه بفرستند . « 1 »\r\nنامه‌اى بشارت‌آميز و هدايايى نيز براى اهل‌بيت پيامبر عليهم السلام به حجاز فرستاد . « 2 »\r\nمحمد حنفيّه بسيار شاد گشت و مختار و ابراهيم را دعا كرد و دربارهء مختار گفت : « خداوند به مختار جزاى خير دهد . او انتقام ما را گرفت و حق او بر همهء فرزندان عبدالمطّلب پسر هاشم واجب شد » و دربارهء ابراهيم فرمود : « خدايا ، ابراهيم را حفظ كن و او را بر دشمنان پيروز گردان و بدانچه دوست مىدارى موفّق بدار و او را در دو دنيا ببخش . » « 3 »\r\nهنگامى كه سر ابن‌زياد را نزد امام سجاد عليه السلام آوردند ، امام با جمعى بر سفرهء غذا نشسته بودند . وقتى چشم امام عليه السلام به سر بريدهء قاتل پدرش و شهداى كربلا افتاد ، دست‌ها را به دعا برداشتند و فرمودند :\r\n« ا لْح مْدُ لِلَّهِ الَّذي ادْرَكَ لى ثاري مِن عَدُوّي وَ جَزَا اللَّهُ ا لُمخ تارَ خَ يْر اً » « 4 »\r\n\r\n\r\n","description":"","footnote":"\r\n( 1 ) - شذرات الذهب ، ابن عمار ، ج 1 ، ص 74 .\r\n( 2 ) - متن نامه مختار به محمد حنفيّه : « امَّا بَعْدُ فَانّى بَعثْتُ انصارَكَ وَ شيعَتَكَ الى عَدُوِّكَ يَطْلُبُونَهُ بِدَمِ اخيكَ الْمَظْلوُم الشَّهيدِ فَخَرَجُوا مُحْتَسِبينَ مُحْنقِينَ اسِفينَ فَلَقْوهُمْ دُونَ نَصيبَيْنِ فَقَتَلَهُمْ ، رَبُّ الْعِبادِ والحَمْدُ لِلَّهِ رَبِّ الْعالَمينَ الَّذي طَلَبَ لَكُمُ الثَّارَ وَ ادْرَكَ لَكُمْ رُؤَساءَ اعْدائكُمْ فَقَتَلَهُمْ في كُلِّ فَجٍّ وَ غَرَقَهُمْ في كُلِّ بَحْرٍ فَشَفَى بِذلِكَ صُدوُرَ قَوْمٍ مُؤمِنينَ . » ، ( بحارالانوار ، ج 45 ، ص 336 . )\r\n( 3 ) - همان ، ج 45 ، ص 385 - 386 .\r\n( 4 ) - بحارالانوار ، ج 45 ، ص 386 .\r\n","page_name":" 207 ","page_number":207},
  {"content":"\r\n\r\nخداى را شكر كه انتقام خون مرا از دشمنم گرفت و خداوند به مختار جزاى خير دهد .\r\nآن‌گاه امام با شادمانى ، رو به حاضران كردند و فرمودند :\r\nوقتى مرا نزد ابن‌زياد بردند ، او سر سفرهء غذا بود . من در آن هنگام از خدا خواستم كه زنده بمانم و سر ابن‌زياد را ببينم . « 1 »\r\nآرى ، دعاى امام سجاد عليه السلام به دست مختار و ابراهيم به اجابت رسيد و اين وعدهء خدا است . اهل‌بيت پيامبر عليهم السلام تا آن تاريخ در ماتم و عزا بودند تا سر ابن‌زياد به مدينه رسيد ، امام صادق عليه السلام فرمود :\r\nپس از حادثهء جان‌خراش كربلا ، هيچ زنى از بنى هاشم خود را آرايش نكرد و پنج سال مداوم ماتم بود و از خانه‌هاى ما بنىهاشم دود طبخ غذاى گرم ديده نشد تا ابن‌زياد كشته شد . « 2 »\r\n\r\nدرگيرى مختار با عبداللّه‌بن‌زبير\r\nخط مشى اساسى قيام مختار اين بود كه ريشهء اصلى فساد در جهان اسلام - يعنى حكومت اموى - را از ريشه بخشكاند . او پس از قتل عام عاملين حادثهء كربلا در كوفه ، سراغ لشكر شام رفت و با شكست سنگينى كه بر آنان وارد كرد و پيروزى بزرگى كه با كشته‌شدن ابن‌زياد به‌دست آورد ، تصميم گرفت به مركز حكومت شام - يعنى دمشق - حمله برد و كار دشمنان اسلام را يكسره كند و حكومت نوپاى عبدالملك مروان را ، كه روز به روز پايه‌هاى خود را محكم‌تر مىكرد ، ساقط نمايد . امّا مهم‌ترين\r\n\r\n\r\n","description":"","footnote":"\r\n( 1 ) - بحارالانوار ، ج 45 ، ص 386 .\r\n( 2 ) - همان .\r\n","page_name":" 208 ","page_number":208},
  {"content":"\r\n\r\nمانع اين حركت ، خطر حمله از جناح شرقى - يعنى نيروهاى عبداللّه‌بن‌زبير بود كه در بصره قدرت داشتند و فراريان كوفه نيز آنان را به قيام بر ضدّ مختار تحريك مىكردند .\r\nمختار مىدانست كه در يك زمان نمىتواند در دو جبههء قوى وارد عمل شود . بنابراين ، سعى كرد ابتدا با ابن‌زبير از در مصالحه درآيد تا بتواند با خيال راحت به جنگ حكومت شام برود ، سپس با ابن‌زبير تكليفش را روشن كند .\r\nبراساس اين سياست ، مختار نامه‌اى به ابن‌زبير نوشت و از روى خيرخواهى ، به او پيشنهاد همكارى داد . امّا به تعبير طبرى ، اين‌ها يك نوع سياست بود « 1 » و مختار ، ارتباط پنهانى خود با ابن‌زبير را از مردم مخفى مىكرد .\r\nهنگامى كه نامه به ابن‌زبير رسيد ، با ترديد و مكر و خدعه وارد عمل شد و فردى به نام عمربن‌عبدالرحمن را با سى يا چهل هزار درهم به سمت عراق اعزام كرد و به او گفت : « به كوفه برو . از طرف من به‌عنوان استاندار عراق انتخاب شده‌اى . »\r\nآن مرد گفت : چگونه ممكن است ؟ مختار در آن جا حكومت مىكند .\r\nابن‌زبير گفت : مختار نامه نوشته و مطيع امر ما است ، او حكومت را تحويل تو مىدهد .\r\nآن مرد حركت كرد . خبر به مختار رسيد . او هم يكى از يارانش به نام زائده‌بن‌قدام را با پانصد مرد مسلّح و هفتاد هزار درهم پول به سوى مأمور ابن‌زبير فرستاد تا در بين راه به او رسيد . مختار به مأمور خود گفته بود :\r\nوقتى با فرستادهء ابن‌زبير ملاقات كردى ، پول را به او بده و از او دعوت به همكارى كن . اگر نپذيرفت ، او را تهديد كن تا برگردد .\r\n\r\n\r\n","description":"","footnote":"\r\n( 1 ) - تاريخ طبرى ، ج 6 ، ص 72 - 73 ؛ كامل ابن اثير ، ج 4 ، ص 246 .\r\n","page_name":" 209 ","page_number":209},
  {"content":"\r\n\r\nفرستادهء مختار در بين راه حجاز و عراق ، با فرستادهء ابن‌زبير ملاقات كرد و با او مذاكره نمود . او حاضر نشد تسليم شود و پول‌ها را گرفت و به‌سوى بصره رفت و به مصعب ، برادر ابن‌زبير ، پناه برد . « 1 »\r\nمختار احساس كرد كه ابن‌زبير جز با تسليم‌شدن او و ملحق‌نمودن عراق به قلمرو حكومتش راضى نخواهد شد . بنابراين ، نقشه ديگر كشيد و آن اين كه ابتدا نيرويى را به‌عنوان كمك به ابن‌زبير به حجاز گسيل دارد و آنان پس از رسيدن به مدينه ، آن جا را تصرّف كنند و سپس براى محاصرهء مكّه و تسليم ابن‌زبير ، به سوى مكّه حركت كنند .\r\nاز سوى ديگر ، عبدالملك مروان نيز براى مقابله با ابن‌زبير لشكرى به سوى حجاز فرستاده بود . مختار وانمود مىكرد كه نيروهاى اعزامى او براى مقابله با لشكر شام و كمك به ابن‌زبير است و نامهء مختصرى بدين مضمون براى ابن‌زبير نوشت : « . . . امّا بعد ، به من گزارش داده‌اند كه عبدالملك مروان سپاهى به‌سوى تو فرستاده است . اگر مايل هستى ، براى تو نيروى كمكى بفرستم . والسلام . »\r\nابن‌زبير در پاسخ مختار نوشت : « . . . امّا بعد ، اگر سر طاعت ما دارى اشكال ندارد و اين نيرو را بفرست و از مردمى كه تحت حكومت تو مىباشند براى من بيعت بگير . سپاه شام در منطقهء ام‌القرى اردو زده‌اند . تو مىتوانى نيروى كمكىات را به‌سوى آنان گسيل دارى تا با آنان مقابله كنند . والسلام »\r\nبدين ترتيب ، نقشهء مختار با مشكل روبه‌رو شد و ابن‌زبير زيرك‌تر از آن بود كه فريب بخورد .\r\nامّا مختار از طرح خود منصرف نشد و سه هزار نيروى مسلّح را به\r\n\r\n\r\n","description":"","footnote":"\r\n( 1 ) - تاريخ طبرى ، ج 6 ، ص 72 ؛ كامل‌بن‌اثير ، ج 4 ، ص 246 .\r\n","page_name":" 210 ","page_number":210},
  {"content":"\r\n\r\nفرماندهى شرحبيل‌بن‌ورس به‌سوى حجاز گسيل داشت و به آنان فرمان داد بروند و در مدينه مستقر شوند تا دستور مختار به آنان برسد .\r\nابن‌زبير از اين نقل و انتقال ، سخت به وحشت افتاد و پيش از ورود نيروهاى مختار به مدينه ، يكى از يارانش به نام عباس‌بن‌سعد را به فرمان‌دهى دو هزار مرد مسلّح به پيش‌تاز نيروهاى مختار فرستاد و به او گفت :\r\n« هنگامى كه نيروهاى مختار را ملاقات كردى از آنان بخواه كه مستقيم به منطقهء وادىالقرى به‌سوى سپاه شام بروند ، و گرنه بازگردند و اگر مقاومت كردند و اصرار داشتند كه به مدينه يا مكّه وارد شوند با آنان بجنگ . »\r\nدو نيرو در منطقه‌اى به نام رقيم ، بين راه حجاز و عراق ، تلاقى كردند و مذاكراتى بين دو فرمانده صورت گرفت و هنگامى كه فهميدند سپاه مختار قصد رفتن به مدينه دارند و دستور ابن‌زبير را اجرا نمىكنند ، در حالى كه مشغول استراحت بودند و در كنار آبى به خوردن غذا مشغول بودند به آنان يورش بردند . ابن ورس ، فرماندهء نيروهاى مختار ، و قريب هفتاد تن ديگر از افراد او كشته شدند و بقيّه فرار كردند . عبّاس‌بن‌سعد آنان را تعقيب كرد و جمع ديگرى از آنان را كشت و بقيهء نيروها به سمت كوفه گريختند كه جمعى از آنان در بين راه از خستگى و تشنگى و جراحات وارده ، كشته شدند و تعدادى به نزد مختار بازگشتند . « 1 »\r\nمختار ، كه از خدعهء ابن‌زبير آگاه شد ، ماجرا را براى مردم تعريف كرد و اعلام داشت : « بدانيد كه بدكاران شرور ، اخيار و مردان صالح را به شهادت رساندند و اين كار مقّدر و خواست خدا بود . » سپس نامه‌اى براى محمّد حنفيّه به مدينه يا مكّه فرستاد و از فرزند اميرالمؤمنين عليه السلام اجازه\r\n\r\n\r\n","description":"","footnote":"\r\n( 1 ) - تاريخ طبرى ، ج 6 ، ص 73 - 75 ؛ كامل ابن اثير ، ج 4 ، ص 248 - 249 .\r\n","page_name":" 211 ","page_number":211},
  {"content":"\r\n\r\nخواست كه لشكرى انبوه به سوى حجاز بفرستند تا كار ابن‌زبير را يك‌سره كند . امّا ابن حنفيّه با اين پيشنهاد مخالفت كرد و در پاسخ نامهء مختار ، پس از ا مر به تقوا و ترس از خدا ، او را از هجوم به حجاز برحذر داشت ؛ زيرا اين كار را مصلحت نمىدانست .\r\nمختار از فكر تصرّف حجاز و گوش‌مالى ابن‌زبير به‌طور موقّت تا فراهم شدن شرايط مناسب ، صرف نظر كرد و موضع دفاعى در مقابل ابن‌زبير گرفت . « 1 »\r\n\r\nبنى هاشم و فتنهء ابن زبير\r\nبنى هاشم و خاندان پيامبر عليهم السلام با شناختى كه از ابن‌زبير داشتند ، به هيچ وجه حكومت او را به رسميّت نمىشناختند . امام سجاد عليه السلام ، برجسته‌ترين چهرهء بنىهاشم ، به شدّت از حكومت ابن‌زبير نگران بودند و از آن به « فتنه » تعبير مىنمودند . « 2 » محمد حنفيّه نيز به شدّت از ابن‌زبير متنفرّ بود . از سوى ديگر ، ابن‌زبير ، محمّد و ديگر بنىهاشم را تحت فشار قرار داده بود كه با او بيعت كنند . امّا آنان زير بار نرفتند .\r\nبلاذرى مىنويسد : هنگامى كه ابن‌زبير از بيعت محمّد حنفيّه و بنى هاشم مأيوس شد ، با توجّه به اين كه از حكومت كوفه هم ، كه پيرو اهل بيت عليهم السلام بود ، به شدّت نگران بود ، تصميم گرفت به هر قيمتى كه شده ، محمد حنفيّه را ، كه شيخ بنى هاشم بود ، به بيعت وادارد و آنان را تهديد كرد اگر بيعت نكنند ، همه كشته خواهند شد . ابن‌زبير دستور داد محمّد و\r\n\r\n\r\n","description":"","footnote":"\r\n( 1 ) - تاريخ طبرى ، ج 6 ، ص 75 ؛ كامل ابن اثير ، ج 4 ، ص 249 .\r\n( 2 ) - بحارالانوار ، ج 46 ، ص 145 ؛ حليةالاولياء ، ج 3 ، ص 134 ؛ ارشاد ، ص 258 .\r\n","page_name":" 212 ","page_number":212},
  {"content":"\r\n\r\nجمعى از بنى هاشم را دستگير كردند و در نقب زمزم زندانى نمود . جلوى در ورودى آن را هم هيزم ريخت و ضرب‌الاجل معيّن كرد كه اگر تا فلان تاريخ بيعت نكنند ، آنان را زنده زنده خواهد سوزاند . محمّد حنفيّه به ابن‌زبير پيغام داد كه : « خيلى مغرور شده‌اى كه اين‌گونه تهديد مىكنى . » « 1 »\r\nابن ابى الحديد در شرح نهج‌البلاغه مىنويسد : « عبدالله زبير ، محمّد حنفيّه و عبداللّه‌بن عباس با هفده نفر از سران بنى هاشم ، از جمله حسن مثنّى ، فرزند امام مجتبى ، همه را در غارى به نام شعب عارم زندانى كرد و جلوى غار را هيزم ريخت و تهديد كرد كه اگر بيعت نكنند غار و افراد درون آن را به آتش خواهد كشيد . محمد وقتى تهديد را جدّى ديد ، پيك محرمانه‌اى به‌سوى كوفه فرستاد و از مختار استمداد كرد .\r\nمختار به محض اطّلاع از قضيّه ، در كوفه بر منبر رفت و ماجرا را براى مردم بيان كرد و اعلام نمود : « ابو اسحاق ( كنيهء مختار ) نباشم ، اگر آنان را يارى ندهم و فوج فوج نيرو به كمك آنان گسيل ندارم تا فرزندان كاهليه ابن‌زبير را به روز سياه بنشانند . » « 2 »\r\nمختار چند گروه از يارانش به استعداد 750 چريك جنگى در شش گردان ، به‌سوى حجاز گسيل داشت و به آنان گفت : « برويد ، باز هم نيروهايى را به كمك شما خواهم فرستاد . » سپس دو گردان ديگر را به يارى آنان اعزام داشت « 3 » اين گروه را « خشبيّه » مىگفتند .\r\nيكى از القابى كه مورّخان براى مختار و ياران او ثبت كرده‌اند « خشبيّه » است\r\n\r\n\r\n","description":"","footnote":"\r\n( 1 ) - انساب الاشراف ، ج 3 ، ص 474 ؛ تاريخ طبرى ، ج 6 ، ص 76 ؛ كامل ابن اثير ، ج 4 ، ص 250 .\r\n( 2 ) - شرح نهج‌البلاغه ، ج 20 ، ص 146 .\r\n( 3 ) - تاريخ طبرى ، ج 3 ، ص 76 ؛ كامل ابن اثير ، ج 4 ، ص 250 ؛ مروج الذهب ، ج 3 ، ص 76 .\r\n","page_name":" 213 ","page_number":213},
  {"content":"\r\n\r\nو علت آن اين بود كه مختار به پيش قراولان خود دستور داد با سلاح وارد مسجدالحرام نشوند و احترام خانهء خدا را نگه دارند و هر كدام چماقى به‌دست گيرند . چون سلاح آنان چوب و چماق بود ، آنان را « خشبيّه » مىگفتند . به چوب‌هايى هم كه ياران مختار در دست داشتند « كافر كوب » مىگفتند . اين كلمه فارسى است ؛ زيرا بيش‌تر ياران مختار عجم و فارسىزبان بودند .\r\nطبرى مىنويسد : « فَسارَ بِه مْ حَ تَّى دَخَلُوا ا لْم سْجِدَ ا لْح رامَ وَ مَعَهُمْ « الْكافِرْ كُوباتُ » و هم يُنادُونَ « يا لَثاراتِ ا لْح سَ يْن » حَ تَّى انْ تَه وْا ا لى زَمْزَمَ » ( يعنى : گروه چريكى اعزامى مختار با كافركوب‌ها وارد مسجدالحرام شدند ، در حالى كه شعار « يا لثارات الحسين » سر مىدادند و خود را به نقب زمزم رساندند . ) آنان هيزم‌ها را كنار زدند و بنى هاشم را نجات دادند ، اين واقعه دو روز پيش از اتمام ضرب‌الاجل ابن‌زبير بود . « 1 »\r\nگروه چريكى ، مأموريّت خود را با موفقيّت انجام دادند و فرماندهء آنان بنابر سفارش مختار ، از محمّد حنفيّه خواست كه اجازه دهد به مقرّ ابن‌زبير حمله كنند و كار او را يكسره نمايند . امّا محمّد مخالفت كرد و اجازه نداد و گفت : « ا نّى لا استحلُ القِتالَ فى حَرمِ اللَّهِ » ( يعنى : من جنگ در حرم خدا را حلال نمىكنم . ) بنابراين ، آنان به همراه بنى هاشم در كوه‌هاى اطراف مكّه پراكنده شدند و مختار آنان را تدارك مىكرد . « 2 »\r\nخبر يورش نيروهاى مختار به مسجدالحرام و آزادشدن بنى هاشم به ابن‌زبير رسيد و فهميد كه آنان با او سر جنگ ندارند به فرماندهء آنان ، ابوعبداللّه جدلى ، گفت : فكر نكنيد كه من محمّد حنفيّه و بنى هاشم را\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 76 ؛ كامل ابن اثير ، ج 4 ، ص 251 .\r\n( 2 ) - همان .\r\n","page_name":" 214 ","page_number":214},
  {"content":"\r\n\r\nرها خواهم كرد . به خدا ، تا با من بيعت نكنند ، دست از سر آنان برنخواهم داشت . ابو عبداللّه جواب داد ، به خداى كعبه ، اگر كم‌ترين آسيبى به آنان برسانى ، درسى به تو خواهيم داد كه فراموش نكنى .\r\nمحمّد حنفيّه به ياران خود پيغام داد كه دست به جنگ نزنند و مكّه را ترك گويند و خود و بنى هاشم و جمعى از شيعيان ، كه حدود چهار هزار نفر مىشدند ، به شعب على - درّه‌اى در اطراف مكّه كوچ كردند . مختار اموال فراوانى براى محمّد فرستاد و او اموال را بين بنىهاشم تقسيم كرد . « 1 »\r\nو اين فراز درخشان از زندگى قهرمان ثار ، مختار ، نيز حاكى از اخلاص ، شجاعت و تدبير اين مرد فداكار و حامى اهل‌بيت پيامبر عليهم السلام است .\r\n\r\nجنگ مصعب و مختار\r\nهمان‌گونه كه قبلًا يادآور شديم ، تعداد زيادى از اشراف كوفه و سران عراق ، كه بيش‌ترشان در ماجراى كربلا دست داشتند ، با پيروزى انقلاب مختار از كوفه گريختند و به بصره نزد مصعب‌بن‌زبير ، برادر عبدالله‌بن‌زبير - كه از طرف او فرماندار بصره شده بود - پناهنده شدند . آنان مصعب را به قيام و جنگ بر ضدّ مختار تحريك مىكردند .\r\nپس از رودررويى مختار و عبدالله زبير ، زمينهء جنگ بين آنان فراهم شد . محمّدبن‌اشعث ، كه از سران منافق كوفه بود و در ماجراى كربلا نقش مهمىّ داشت ، و نيز شبث بن ربعى از جمله سرانى بودند كه مصعب را به جنگ با مختار ترغيب مىكردند .\r\nدينورى تعداد فراريان كوفه به بصره را قريب ده هزار نفر ذكر كرده\r\n\r\n\r\n","description":"","footnote":"\r\n( 1 ) - تاريخ طبرى ، ج 3 ، ص 76 ؛ كامل ابن اثير ، ج 4 ، ص 250 ؛ مروج الذهب ، ج 3 ، ص 76 .\r\n","page_name":" 215 ","page_number":215},
  {"content":"\r\n\r\nاست كه مصعب را به جنگ با مختار كشاندند . « 1 »\r\nمصعب مقدّمات جنگ را فراهم كرد . لشكر او در كنار جسر اكبر ، خارج از شهر بصره ، اردو زدند .\r\nاو همچنين چند نفر از سران فرارى كوفه را از بصره به كوفه فرستاد .\r\nآنان مخفيانه وارد كوفه شدند و مأموريّت داشتند افراد همفكر خود را جذب كنند و اوضاع را به نفع خود تغيير دهند . جمعى از كوفيان منافق نيز به آنان قول همكارى دادند و بدين‌سان ، مقدّمات جنگى بزرگ فراهم شد .\r\nمختار ، كه از جريان بصره كاملًا آگاه بود ، مردم را در جريان كار قرار داد و لشكرى به فرمان‌دهى يكى از فرماندهان شجاع به نام احمربن‌شميط به‌سوى نيروهاى مصعب گسيل داشت . لشكر ابن شميط قريب شصت‌هزار مرد جنگى داشت كه براى جنگ با مصعب آماده شده بودند .\r\nابن شميط نيروهايش را در منطقه‌اى خارج از شهر كوفه به نام حمّام اعين سازمان‌دهى كرد و فرماندهان سواره و پياده و ميمنه و ميسرهء لشكر را مشخص ساخت و به‌سوى دشمن حركت نمود . نيروها در منطقه‌اى به نام مذار با هم برخورد كردند . « 2 »\r\nنيروهاى مختار به فرمان‌دهى احمربن‌شميط و نيروهاى مصعب به فرماندهى مهلب بن ابى صفره - كه مردى شجاع بود - در مقابل هم اردو زدند .\r\nابتدا ابن شميط به مصعب پيشنهاد داد كه « ما شما را به كتاب خدا و سنّت پيامبر صلى الله عليه و آله و بيعت با اميرالمؤمنين ، مختار ، دعوت مىكنيم . » مصعب نيز متقابلًا گفت : « ما شما را به كتاب خدا و سنّت پيامبر و بيعت با اميرالمؤمنين ،\r\n\r\n\r\n","description":"","footnote":"\r\n( 1 ) - اخبارالطوال ، ص 304 .\r\n( 2 ) - تاريخ طبرى ، ج 6 ، ص 95 - 96 ؛ كامل ابن اثير ، ج 4 ، ص 268 ؛ اخبار الطوال ، ص 305 .\r\n","page_name":" 216 ","page_number":216},
  {"content":"\r\n\r\nعبدالله‌بن‌زبير ، دعوت مىكنيم . » امّا مذاكرات و پيشنهاد فايده‌اى نداشت .\r\nمصعب ، كه فرماندهى شجاع بود ، به لشكر خود فرمان حمله داد . دو نيرو به شدّت درگير شدند . نيروهاى مصعب ، به‌خصوص سواره نظام آنان ، بيش از نيروهاى مختار بود . جنگ شديدى در گرفت و از دو طرف ، جمع كثيرى كشته شدند . در اين نبرد ، ابن شميط ، فرمانده لايق ارتش مختار ، به شهادت رسيد و نيروهاى مختار شكست خوردند ، امّا تلفات سنگينى را نيز بر دشمن وارد كردند .\r\nخبر شكست نيروها به مختار رسيد ، سخت نگران شد و گفت : اى كاش ابراهيم اشتر اين جا بود . امّا ابراهيم در موصل مستقر بود و شايد يكى از اشتباهات مختار همين بود كه ابراهيم اشتر ، قهرمان فاتح خود را در جنگ بصره به همراه نداشت . شايد هم احتياجى نمىديد و دشمن را دست كم مىپنداشت . ولى قطعاً اگر مختار ابراهيم را از موصل احضار مىكرد و به جنگ با مصعب مىفرستاد ، نتيجهء پيروزى به نفع مختار بود .\r\nامّا تقدير چيز ديگرى بود .\r\nلشكر بصره به سوى كوفه هجوم آوردند و نيروهاى مختار هزيمت يافتند . در اين بين ، ابن كامل ، فرماندهء لايق ديگر مختار ، نيز به شهادت رسيد . خبر ناگوار شكست ، مختار را متوحّش نساخت ؛ بىدرنگ ، دستور داد شهر را سنگربندى كنند ، نيروها را سازمان‌دهى كرد و خود فرمان‌دهى آنان را برعهده گرفت .\r\nمختار به هيچ وجه تن به تسليم نداد و در مقابل ارتش بىرحم مصعب و منافقان كوفه ايستاد . شهر كوفه مجدّداً صحنهء جنگى خونين شد و همه جا را نيروهاى دو طرف احاطه كردند . نيروهاى مختار توانستند در\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nحمله‌اى جانانه تا چادر فرمان‌دهى مصعب جلو بروند و تلفات سنگينى بر آنان وارد كنند كه ناگاه نيروهاى مهلب وارد عمل شدند . نيروهاى تازه نفس مهلب به ياران مختار حمله‌ور شدند . برخى از ياران مختار تا پاى جان مقاومت كردند و جمعى هم فرار نمودند .\r\nخستگى مفرط نيروهاى مختار و كثرت دشمن ، نيروهاى مختار را ناچار به عقب‌نشينى به داخل شهر كرد . عبدالدين عمرو نهدى ، از فرماندهان شجاع لشكر مختار ، مردانه جنگيد و فرياد زد : « خدايا ، من بر همان عقيده‌ام كه در جنگ صفين در كنار اميرالمؤمنين جنگيدم . من از كار اينان ( فراريان ) و از كار لشكر مصعب بيزارم . » او مردانه خود را به قلب دشمن زد و با يك گروه پنجاه نفرى ، بىمهابا به دشمن حمله بردند . هدف اصلى آنان كشتن محمّدبن‌اشعث و فراريان و ضدّ انقلاب كوفه بود . آنان موفّق شدند محمّدبن‌اشعث را ، كه از عوامل مهم فاجعهء كربلا بود ، به هلاكت برسانند و خود آن‌قدر جنگيدند تا همه به شهادت رسيدند .\r\nجمعى از نيروهاى مختار به نزد او آمدند و پيشنهاد كردند كه چون ما ناچار به هزيمت شده‌ايم ، خوب است به شهر بازگرديم و در دارالاماره به مقاومت بپردازيم . مختار هم وقتى وضع را چنين ديد ، به باقىماندهء نيروها دستور عقب‌نشينى داد . آنان وارد شهر شدند و مختار و جمعى از ياران در دارالاماره موضع گرفتند .\r\nآن شب هولناك گذشت و فرداى آن روز نيروهاى مصعب به طرف شهر هجوم آوردند و ياران مختار در مراكز حساس شهر با آن كه نسبت به دشمن كم‌تر بودند ، به مقاومت پرداختند . تمامى نيروهاى مختار ، كه قريب شش هزار نفر بودند ، سخت مقاومت مىكردند .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nلشكر مصعب دارالاماره را به محاصره درآورد و مراكز حساس شهر را گرفت . تنها نقطهء اصلى ، دارالاماره بود . آذوقهء ياران مختار رو به اتمام بود . اطراف مسجد و بازار و قصر در محاصرهء نيروهاى مهلب و مصعب بود . مختار ماندن در دارالاماره را چاره‌ساز نديد . بنابراين ، با جمعى از ياران جان بر كف ، از قصر خارج گرديد و وارد جنگ شدند . امّا همهء كسانى كه در دارالاماره بودند ، بيرون نيامدند و هر چه مختار به آنان اصرار كرد كه فريب پسر زبير را نخورند اگر تسليم شوند با ذلّت كشته خواهند شد ، آنان به اميد چند روز زندگى ذلّت‌بار ، فرمان مختار را نپذيرفتند و مختار ، اين پير شجاع ، و جمعى از يارانش خود را به قلب دشمن زدند و مردانه جنگيدند .\r\nمختار و قريب پنجاه نفر از خاندان و يارانش با روحيّهء شهادت‌طلبانه جنگيدند . او از قبل خود را مهيّا كرده بود و پيش از خروج از قصر ، غسل نموده و بدن خود را معطر ساخته و حنوط كرده بود . مختار به دشمن حمله برد . تاريخ مىنويسد : مختار و ياران اندكش مردانه جنگيدند .\r\nسرانجام ، مختار به همراه يارانش ، چهاردهم ماه رمضان 67 ه . ق . در سنّ شصت و هفت سالگى به شهادت رسيد . « 1 »\r\nو بدين‌سان ، حماسهء مختار پس از گذشت يك سال و نيم حكومت عادلانه و انتقام‌گرفتن از خون شهداى كربلا پايان يافت و نام مختار چون گوهرى درخشان ، بر تارك تاريخ مبارزات حق‌طلبانه و مظلومانهء شيعه ثبت شد . روحش شاد و يادش گرامى باد .\r\n\r\n\r\n","description":"","footnote":"\r\n( 1 ) - تاريخ طبرى ، ج 6 ، ص 116 ؛ اخبار الطوال ، ص 306 - 308 ؛ انساب‌الاشراف ، ج 6 ، ص 441 ؛ تنزيه المختار ، ص 10 ؛ تعليقات غارات ، ابراهيم‌بن‌محمد ثقفى ، ج 2 ، ص 813 .\r\n","page_name":" 219 ","page_number":219},
  {"content":"\r\n\r\n\r\nمزار و زيارت نامهء مختار\r\nمزار مختار در كوفه ، از قديم الايام جزو مشاهد مشرّفه محسوب مىشود . قبر مختار در صحن مسلم‌بن‌عقيل متصّل به مسجد اعظم كوفه است . « 1 » گر چه بناى آن مندرس و قديمى شده ، امّا بزرگان شيعه و مردم قدرشناس از زيارت او غافل نيستند .\r\nعلّامه شيخ عبدالحسين طهرانى قدس سره ، از شاگردان برجستهء صاحب جواهر و وصىّ مرحوم اميركبير ، وقتى براى تشرّف به عتبات عاليات وارد عراق شده بود ، نسبت به تعمير و تجديد بناى مزار شريف مختار همّت گماشت .\r\nفقيه بزرگوار ، علّامه ابن نما ، از اين‌كه بعضى از زيارت مختار سر باز مىزنند سخت گله كرده و از آنان انتقاد نموده است . « 2 »\r\nعلّامه امينى به نقل از كتاب « مزار شهيد » ، زيارت‌نامه‌اى جالب براى مختار نقل مىكند . از اين زيارت‌نامه ، كه شهيد آن را نقل كرده است ، معلوم مىشود كه قبر مختار از ديرزمان مورد علاقهء شيعيان و آزادمردان بوده و ابن بطوطه نيز در سفرنامهء خود به آن اشاره كرده است . « 3 »\r\n\r\n\r\n","description":"","footnote":"\r\n( 1 ) - تنزيه المختار ، ص 13 - 14 .\r\n( 2 ) - بحارالانوار ، ج 45 ، ص 347 .\r\n( 3 ) - رحله ، ابن بطوطه ، ص 232 .\r\n","page_name":" 220 ","page_number":220},
  {"content":"\r\n\r\n\r\nفصل پنجم : قيام زيدبن‌على عليه السلام\r\n\r\n","description":"","footnote":"","page_name":" 221 ","page_number":221},
  {"content":"\r\n . \r\n","description":"","footnote":"","page_name":" 222 ","page_number":222},
  {"content":"\r\n\r\n\r\nمقدمه\r\nيكى از پيامدهاى مهم قيام عاشورا و يكى از بزرگ‌ترين قيام‌هاى شيعه به رهبرى خاندان پيامبر عليهم السلام و از اصلىترين نهضت‌هاى اسلامى ، قيام زيدبن‌على است . در اين فصل ، به اختصار به اين قيام اشاره و اثبات مىنماييم كه خمير مايهء اصلى اين قيام ، نهضت عاشورا بود . رهبران قيام به پيروى از جدش ، امام حسين عليه السلام ، و براساس اهداف ايشان قيام كرد و قيامش موجب سقوط دولت امويان گرديد . « 1 »\r\n\r\nمشخصات زيد عليه السلام\r\nنام : زيد ؛\r\nپدر : امام علىبن‌الحسين ، زين العابدين ، امام چهارم شيعيان عليه السلام ؛\r\nمادر : غزاله يا جيداء « 2 » / جيّد « 3 » / حوراء « 4 » ؛ او كنيزى ارزشمند بود كه مختاربن‌ابى عبيده در زمان حاكميّت خود در عراق ، او را به‌عنوان هديه براى امام سجّاد عليه السلام فرستاد . اين بانو از شخصيت‌هاى برجستهء اهل\r\n\r\n\r\n","description":"","footnote":"\r\n( 1 ) - براى مطالعه بيش‌تر دربارهء قيام زيد بن على عليه السلام ، ر . ك . به : شخصيت و قيام زيد بن على ، اثر نگارنده .\r\n( 2 ) - المجدى ، علىبن‌محمد علوى ، ص 156 ؛ الحدائق الورديه ، حميدبن‌احمد ، ص 119 ؛ غايةالاختصار ، تاج الدين حسينى ، ص 107 .\r\n( 3 ) - همان .\r\n( 4 ) - بحارالانوار ، ج 46 ، ص 169 ؛ ثورة زيدبن‌على ، ناجى حسن ، ص 26 ؛ فرحة الغرى ، عبدالكريم‌بن‌طاووس ، ص 140 .\r\n","page_name":" 223 ","page_number":223},
  {"content":"\r\n\r\nبيت عليهم السلام است و امام باقر عليه السلام به زيد فرمود : « لَقَدا نْجبَتْ امٌّ وَلَدْتكَ يا زَيد » ( يعنى : اى زيد ، مادرت فرزندى نجيب زاده است . ) اين بانو از امام سجاد عليه السلام داراى چهار فرزند شد ؛ سه پسر و يك دختر به نام‌هاى عمر ، على ، زيد عليه السلام و خديجه . « 1 »\r\nتاريخ ولادت : روز ولادت زيدبن‌على عليه السلام مشخص نيست و در سال ولادتش بين مورّخان اختلاف نظر است . بيش‌تر علماى بزرگ و مورّخان معتبر در اين مطلب اتّفاق نظر دارند كه مدّت عمر مبارك زيد عليه السلام چهل و دو سال بوده و تاريخ شهادت او 121 ه . ق است . شيخ مفيد ، « 2 » شيخ طوسى ، « 3 » مسعودى ، « 4 » ابوالفرج اصفهانى ، « 5 » و طبرى « 6 » بر اين نظرند . بنابراين ، ممكن است سال ولادت او سال 79 باشد . واللّه اعلم .\r\n\r\nنور اميد\r\nاو در زمانى سخت و دوره‌اى وحشت‌بار چشم به جهان گشود ؛ در زمانى كه بنى اميّه در اوج قدرت و عمّالشان يكّه‌تاز كشور وسيع اسلامى آن روز بودند . در آن زمان ، آزاديخواهان علوى ، به‌ويژه بزرگان آنان و تنها يادگار امام حسين عليه السلام - يعنى امام سجّاد عليه السلام - در فشار سخت سياسى بودند : عمّال حكومت جور همهء فعّاليّت‌هاى آن حضرت را زيرنظر\r\n\r\n\r\n","description":"","footnote":"\r\n( 1 ) - مقاتل الطالبيين ، ابوالفرج اصفهانى ، ص 86 ؛ بحارالانوار ، ج 46 ، ص 208 ؛ الامالى ، شيخ صدوق ، ص 335 .\r\n( 2 ) - مسارالشيعه ، شيخ مفيد ، ص 46 .\r\n( 3 ) - مصباح المتهجّد ، شيخ طوسى ، ذيل اعمال ماه صفر ، ص 729 .\r\n( 4 ) - مروج الذهب ، ج 3 ، ص 206 .\r\n( 5 ) - مقاتل الطالبيين ، ص 98 .\r\n( 6 ) - تاريخ طبرى ، محمدبن‌جرير طبرى ، ج 7 ، ص 160 .\r\n","page_name":" 224 ","page_number":224},
  {"content":"\r\n\r\nداشتند و نه تنها از بيان احكام الهى ممنوع بود ، بلكه تماس ايشان با مردم نيز به شدّت كنترل مىشد .\r\nزيدبن‌على عليه السلام در دوره‌اى پا به عرصهء وجود نهاد كه ملّت در بند كشيدهء مسلمان آن روز آرزوى فرمانده‌اى لايق از خاندان على عليه السلام را در دل داشتند . فاجعهء عاشورا و كشتار مردم مدينه و آتش‌زدن كعبه و ديگر جنايات علنى حكّام اموى و رواج فساد و فحشا در دربار حكومتى بنىاميّه ، براى مردم عقده‌اى شده بود كه جز با قيامى بزرگ و خونين و انتقامى همه‌جانبه قابل گشودن نبود .\r\nدر چنين محيطى حسّاس و پرخفقان ، هنگام طلوع فجر ، نور در خانهء كوچك امام علىبن‌الحسين عليه السلام در محلهء بنى هاشم مدينه درخشيد و ولادت نوزادى را بشارت داد . اين نور بعدها نه تنها دل‌هاى تاريك و مأيوس و بازداشت‌گاه‌ها و زندان‌ها را روشن ساخت ، بلكه شعاع فروزان آن از قرون و اعصار گذشت و در تاريخ اسلام همچون مشعلى تابناك و جاويد در قلب انقلابيان مسلمان درخشيدن گرفت و راه پر فراز و نشيب نهضت‌هاى اصيل اسلامى را رهنمون گشت .\r\nعصر امام سجاد عليه السلام و دوران ولادت زيد ، عصر نهضت‌ها و خون‌خواهىها و قتل و كشتارها بود . نهضت مقدّس مختار ، كه صرفاً براى خون‌خواهى شهداى كربلا بود ، با عنايت و اشارت حضرت سجّاد عليه السلام و قيام توّابين نيز پيش از آن ، با همين انگيزه به وقوع پيوست و حتّى قيام ابن‌زبير و ديگر نهضت‌ها نيز بهانه‌اى از واقعهء عاشورا داشتند . در چنين شرايطى ، زيدبن‌علىبن‌الحسين عليه السلام ، قهرمان خون‌خواه شهيدان ، پا به عرصهء وجود نهاد .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n\r\nروايت ابو حمزه ثمالى\r\nابو حمزه ثمالى ، يار وفادار امام سجاد عليه السلام ، مىگويد : سالى به زيارت خانهء خدا مشرف شدم . پس از زيارت ، به مدينه رفتم و خدمت امام سجاد عليه السلام رسيدم . امام عليه السلام فرمود : « اى ابو حمزه ، خوابى ديده‌ام ، برايت تعريف كنم : خواب ديدم در عالم بهشت هستم و از همهء نعمت‌هاى الهى برخوردار ، حوريه‌اى در كنارم بود ، ندايى شنيدم كه مىگفت : اى على بن الحسين ، زيد براى تو مبارك باشد » . « 1 » زمان زيادى نگذشت كه مختار كنيزى را كه زيد از او به دنيا آمد به عنوان هديه براى امام سجّاد عليه السلام فرستاد . « 2 »\r\nابو حمزه مىگويد : سال بعد ، پس از اعمال حج ، به مدينه رفتم و خدمت امام عليه السلام رسيدم : نوزاد زيبايى در آغوش آن حضرت بود . امام عليه السلام اين آيه را برايم خواند :\r\n« هذا تَاْويلُ رُؤْياىَ مِنْ قَبْلُ قَدْ جَعَلَها رَ بّى حَقّاً » « 3 » ( يعنى : اين تأويل خوابى بود كه ديدم . خداوند آن را درست قرار داد . ) فرمود : اين فرزند من ، زيد است . « 4 »\r\n\r\nپيش‌گويىهاى اهل بيت عليهم السلام دربارهء زيد عليه السلام\r\nنام مقدس زيد عليه السلام و خصوصيات و فضايل و ماجراى شهادت او از پيش ، به‌وسيلهء پيامبر صلى الله عليه و آله و ائمّهء معصومين عليهم السلام پيش‌گويى شده بود . روايات\r\n\r\n\r\n","description":"","footnote":"\r\n( 1 ) - الامالى ، شيخ صدوق ، ص 275 ؛ بحارالانوار ، ج 46 ، ص 169 - 170 ؛ و فرحة الغرى ، ص 51 .\r\n( 2 ) - تفسير فرات ، الكوفى ، فرات بن ابراهيم ، ص 71 .\r\n( 3 ) - يوسف ( 12 ) ، آيهء 100 .\r\n( 4 ) - بحارالانوار ، ج 46 ، ص 170 ؛ الامالى ، شيخ صدوق ، ص 275 .\r\n","page_name":" 226 ","page_number":226},
  {"content":"\r\n\r\nمتعددى در اين زمينه در دست است كه به‌طور خلاصه ، به برخى از آن‌ها اشاره مىشود :\r\nروزى پيامبر صلى الله عليه و آله خطاب به فرزندش ، امام حسين عليه السلام ، فرمود : « اى حسين ، از صلب تو ، فرزندى به دنيا مىآيد ( يا قيام مىكند ) كه « زيد » ناميده مىشود . او و يارانش در روز قيامت بر ديگران برترى دارند و با چهره‌هاى نورانى محشور مىشوند و بدون حساب داخل بهشت مىگردند . » « 1 »\r\nدر روايت ديگرى ، امام سجّاد عليه السلام قيام و شهادت زيد عليه السلام و مكان بردارزدن جسد او را خبر داده و با جملاتى رسا و سنگين ، به مقام معنوى و درجات عالى اخروى او اشاره كرده‌اند :\r\nاو قيام مىكند و در كوفه به شهادت مىرسد و در كناسه به دارش مىزنند و پس از دفن ، بدن او را از قبر خارج مىسازند ، درهاى آسمان براى عروج روحش گشوده مىگردد و اهل آسمان و زمين از ملاقات او شاد مىشوند . « 2 »\r\nروزى رسول خدا صلى الله عليه و آله خطاب به زيدبن‌حارثه ، يكى از اصحاب خود ، فرمودند :\r\nاى زيد ، نزديك من بيا . نام تو سبب شده كه محبّتم به تو بيش‌تر\r\n\r\n\r\n","description":"","footnote":"\r\n( 1 ) - « قال رسول اللّه صلى الله عليه و آله : يا حُسَينُ ، يَخْرُجُ مِنْ صُلْبِكَ رَجُلٌ يُقالُ لَهُ زَيْدٌ ، يَتَخطَّأُ هُوَ وَ اصْحابُهُ رِقابَ النَّاسِ غُرِّاً مُحَجَلْين ، يَدْخُلُونَ الْجَنَّة بِغَيرِ حِساب . » عيون اخبارالرضا ، شيخ صدوق ، ج 1 ، باب 25 ، حديث 3 ، ص 195 ؛ بحارالانوار ، ج 46 ، ص 209 و 171 ؛ سفينةالبحار ، حاج شيخ عباس محدث قمى ، ج 1 ، واژهء « زيد » ؛ تنقيح المقال ، ج 1 ، حرف « ز » ، ص 468 .\r\n( 2 ) - « قَوْلُهُ عليه السلام : انَّهُ يَخْرُجُ وَ يُقْتَلُ بِالْكوُفَةِ وَ يُصْلَبُ بِالْكُناسَةِ ، يُخْرَجُ مِنْ قَبْرِهِ حينَ يَنْشُرُ وَ تُفَتَّحُ لِروحِهِ ابوابُ السَّماءِ ، وَ يَبْتَهِجُ بِهِ اهْلُ السَّمواتِ وَالْارضِ . » ( عيون اخبارالرضا ، ج 1 ، باب 25 ، ص 196 ؛ الغدير ، ج 3 ، ص 49 . )\r\n","page_name":" 227 ","page_number":227},
  {"content":"\r\n\r\nشود ؛ زيرا تو همنام محبوبى از اهل‌بيت من هستى . « 1 »\r\nپيامبر صلى الله عليه و آله همچنين فرمودند :\r\nمردى از خاندان من به شهادت مىرسد . چشمى كه به عورت او بنگرد ، روى بهشت را نخواهد ديد . « 2 »\r\nدليل اين سخن پيامبر صلى الله عليه و آله ظاهراً آن است كه بدن مقدس زيد قريب چهار سال برهنه بر دار آويخته بود .\r\nابوذر غفارى مىگويد :\r\nروزى پيامبر صلى الله عليه و آله را منقلب و گريان ديدم ، علّت را پرسيدم . حضرت فرمود :\r\nجبرئيل به من خبر داد كه از صلب فرزندم ، حسين ، پسرى به دنيا مىآيد به نام « على » كه فرشتگان او را زين‌العابدين لقب داده‌اند و از او فرزندى به وجود مىآيد به نام زيد و او به شهادت مىرسد . « 3 »\r\nجريربن‌حازم نقل مىكند : « پيامبر خدا صلى الله عليه و آله را در عالم خواب ديدم ، در حالى كه به درختى كه زيدبن‌على را به آن دار زدند ، تكيه داده بود و با حالت تعجّب ، مىفرمود : آيا با فرزندم اين چنين رفتار مىكنيد ؟ » « 4 »\r\nامام اميرالمؤمنين عليه السلام ضمن خطبه‌اى كه خبر از آيندهء مردم كوفه\r\n\r\n\r\n","description":"","footnote":"\r\n( 1 ) - « اشار النّبىُّ صلى الله عليه و آله بِيَدِهِ الى زيدِبن‌حارثةِ فقال : « ادْنُ مِنّى يا زيدُ ، زادكَ اسمكَ عندي حُبّاً ، فَانْتَ سَمِىُّ الحبيبِ مِن اهلِ بيتي . » ( بحارالانوار ، ج 46 ، ص 192 . )\r\n( 2 ) - « قالَ رَسولُ اللَّهِ صلى الله عليه و آله يُقتَلُ رَجلٌ مِن اهلِ بيتي فَيُصلَب ، لا تَرَى الجَنَّةَ عينٌ رَأتْ عَورتَه . » ( مقاتل الطالبيين ، ص 130 . )\r\n( 3 ) - شخصيّت و قيام زيدبن‌على ، نگارنده ، ص 29 ، . . . .\r\n( 4 ) - « عَنْ جَريرِبن‌حازِمٍ ، قالَ : رَأَيتُ النَّبىَّ صلى الله عليه و آله فِى المَنامِ وَ هُوَ مُتسانِدٌ عَلى جِذْعِ زَيْدِبن‌عَلىٍّ عليه السلام وَ هُوَ مصلوبٌ وَ هُوَ يَقُولُ : اهكذا تَفْعَلُونَ بِوَلَدي ؟ » ( مقاتل الطالبيين ، ابوالفرج اصفهانى ، ص 130 . )\r\n","page_name":" 228 ","page_number":228},
  {"content":"\r\n\r\nمىدهد ، مىفرمايد :\r\n. . . و حاكمى به نام « يوسف‌بن‌عمر » بر سر كار مىآيد و در مقابل او ، مردى از خاندان ما قيام مىكند . او را يارى كنيد ؛ زيرا او مردم را به حق دعوت مىكند . . .\r\nبعدها مردم به هم مىگفتند : او همان زيدبن‌على عليه السلام است . « 1 »\r\nدر خبر ديگرى اميرالمؤمنين عليه السلام فرمودند :\r\n. . . در پشت شهر كوفه ، مردى به نام « زيد » قيام مىكند ، چهرهء او را ابّهتى خاص فرا گرفته و آن ابّهت حكومت و رهبرى است . جز كسانى كه چون او عمل كنند ، هيچ يك از پيشينيان و آيندگان به مقام ( والاى ) وى نمىرسند . روز قيامت ، او و يارانش در حالى كه طومار يا چيزهايى شبيه آن در دست دارند ، محشور مىشوند ، عبور مىكنند ، فرشتگان به استقبال آنان مىآيند و به خلايق مىگويند :\r\nاينان همپيمانان درست‌كاران و دعوت‌كنندگان به حقّند . و پيامبرخدا صلى الله عليه و آله از آنان استقبال مىكند و مىفرمايد : فرزندانم ، شما به وظايف خود عمل كرديد . پس بدون حساب ، وارد بهشت شويد . « 2 »\r\nروزى اميرالمؤمنين عليه السلام در كوفه ، از مكانى كه بعدها زيد عليه السلام را در آنجا\r\n\r\n\r\n","description":"","footnote":"\r\n( 1 ) - « . . . رَجُلُ يُقالُ لَهُ « يُوسُف‌بن‌عُمَر » يَقُومُ عِنْدَ ذلِكَ رَجَلٌ مِنّا اهْلُ البَيتِ ، فَانْصُرُوهُ فَانَّهُ داعٍ الى الحَقِّ . . . » فَكانَ النّاسُ يُحدِّثُونَ انَّ ذلكَ الرَجُلَ هُوَ زَيْدٌ . ( شرح نهج‌البلاغه ، ابن ابى الحديد ، ج 2 ، ص 306 ؛ سفينة البحار ، ج 1 ، واژهء « زيد » . )\r\n( 2 ) - عَنْ عَلِىّبن‌الحُسَينِ عَن ابيهِ عَن عَلىٍّ عليه السلام قالَ : « يَخْرُجُ بِظَهْرِ الكُوفَةِ رَجَلٌ يُقالُ لَهُ « زَيدٌ » ، فى ابُّهَةٍ ( وَالْابُهَةُ المُلْكُ ) لا يَسْبِقُهُ الْاوّلُونَ وَ لا يُدْرِكَهُ الآخَروُنَ الّا مَنْ عَمِلَ بِمِثْلِ عَمَلِه ، يَخْرُجُ يَومَ الْقِيامَةِ هُوَ و اصْحابُه مَعَهُم الطوامِر ، او شِبْهُ اْلطوامر ، حتّى يَتَخطّوُا اعْناقَ الخَلائِقِ ، تَتَلَقَّاهُمُ المَلائِكَةُ فَيَقُولُونَ : هؤلاءِ حِلْفُ الخَلَفِ وَ دُعاةُ الحَقِّ . وَ يَسْتَقبِلَهُم رَسُولُ اللّهِ صلى الله عليه و آله ، فيقُولُ : يا بُنىَّ ، قد عَملتُم ما امرتم به ، فَادخُلوا الجَنَّةَ بِغيرِ حِسابٍ . » ( مقاتل الطالبيين ، ص 88 . )\r\n","page_name":" 229 ","page_number":229},
  {"content":"\r\n\r\nبه دار آويختند ، مىگذشت . حضرت توقّف نمودند و بىاختيار گريستند .\r\nاصحاب علّت گريه را پرسيدند . امام عليه السلام فرمود :\r\n« انَّ رَجلًا مِنْ وُلْدي يُصلَبُ فى هذا ا لم وضعِ . »\r\nمردى از فرزندانم در اين‌جا به دار آويخته مىشود . « 1 »\r\nهمچنين اميرالمؤمنين عليه السلام فرمود :\r\nپيامبر خدا صلى الله عليه و آله شهادت فرزندم ، حسين عليه السلام ، و به دار آويخته شدن فرزند او ، ( زيدبن‌علىبن‌الحسين عليه السلام ) را به من خبر داد . من عرض كردم : آيا راضى به شهادت فرزندت مىباشى ؟ فرمود : آنچه خداوند دربارهء فرزندم حكم كند تسليم و خشنودم . آن‌گاه دست‌هاى خود را به دعا بلند كرد و فرمود : من دعا مىكنم ، تو آمين بگو . و او دعايى كرد و من آمين گفتم . سپس فرمود : جبرئيل به من بشارت داد كه دعاى ما مستجاب است . « 2 »\r\nحبّه عرنى ، از ياران اميرالمؤمنين عليه السلام ، مىگويد : روزى من و اصبغ‌بن‌نباته ، همراه على عليه السلام از محل گندم‌فروشان و قصّابان كوفه ، كه در آن وقت بيابانى بود ، مىگذشتيم . امام عليه السلام آهنگ مسجد كوفه را داشت ، ولى مرتب به آن سو نگاه و جملاتى با خود زمزمه مىكرد . گوش دادم .\r\nمىفرمود : « پدرم فدايت ، پدرم فدايت . » اصبغ سبب گريه و زمزمهء ايشان را پرسيد . امام به اطراف نگريست . كسى نبود . آن گاه فرمود : پيامبر خدا صلى الله عليه و آله به وسيلهء جبرئيل از جانب خدا ، به من خبر داد كه در آينده ،\r\n\r\n\r\n","description":"","footnote":"\r\n( 1 ) - الغدير ، ج 3 ، ص 69 .\r\n( 2 ) - زيد الشهيد ، علّامه عبدالرزاق مقرّم ، ص 9 ، به نقل از : حدائق الورديه ، ص 119 - 120 .\r\n","page_name":" 230 ","page_number":230},
  {"content":"\r\n\r\nفرزندى از نسل من به‌وجود مىآيد - كه هنوز پدر و مادر او متولّد نشده‌اند . آن فرزند ، خداوند را ملاقات مىكند ، در حالى كه براى او غضب كرده و خداوند از او خشنود است . او را در همين جا مُثلِه مىكنند ( اعضاى بدنش را قطعه قطعه مىسازند ) كه با احدى با اين وضع دل‌خراش نه پيش از او و نه پس از او چنين رفتارى نكنند . صلوات خدا بر روح او و همرزمانش باد . » « 1 »\r\nابو حفص مكّى ، از امام حسين عليه السلام نقل كرده است كه فرمود : « پدرم به من خبر داد كه مردى از ما به نام « زيد » قيام مىكند و به شهادت مىرسد .\r\nپس در آسمان ، ملك مقرّبى و نبى مرسلى نيست ، مگر آن كه با روح او ملاقات مىكند ، همانا اهل آسمان او را بالا مىبرند . » « 2 »\r\nامام سجّاد عليه السلام به ابو حمزه ثمالى فرمود : « اى ابا حمزه ، اگر پس از من زنده بمانى ، خواهى ديد كه اين پسر ( اشاره به فرزندش ، زيد ) در ناحيه‌اى از نواحى كوفه كشته مىشود و او را دفن مىكنند و پس از دفن ، دشمنان بدن او را از قبر بيرون مىآورند و در مكانى به نام « كناسه » برهنه به دارش مىزنند . سپس بدن وى را از دار پايين مىآورند و مىسوزانند و آن گاه قطعات سوختهء بدن او را مىكوبند و به صحرا مىپاشند . » و ابوحمزه همهء اين‌ها را مشاهده كرد . « 3 »\r\n\r\n\r\n","description":"","footnote":"\r\n( 1 ) - زيد الشهيد ، ص 9 ، به نقل از : حدائق الورديه ، ص 45 .\r\n( 2 ) - عَنْ ابِى حَفْصِ المَكّى عَن الحُسَينِ عليه السلام فى خَبَرٍ قالُ فى آخِرِه : « انَّ ابي عليه السلام حَدَّثَنى انَّهُ سَيَكُونُ مِنَّا رَجُلٌ اسْمُهُ « زَيْدٌ » ، يَخْرُجُ فَيُقْتَلُ فَلَا يَبْقى فِى السَّماءِ مَلَكُ مُقَرَّبٌ وَ لا نَبِىٌّ مُرْسَلٌ الَّا انْ يُلْقى رُوحَهُ ليَرفَعه اهلُ كلُّ السَّماءِ الَى السَّماءِ . » ( وقايع الايام ، حاج ملا على خيابانى ، شهر صيام ، ص 64 . )\r\n( 3 ) - « يا ابا حَمْزَةَ ، انْ عِشْتَ بَعْدي لَتَرَيَنَّ هذا الغُلامَ ( يَعْنى : زيداً ابْنَهُ ) في ناحِيةٍ مِنْ نواحى الكُوفَةِ مَقْتولًا ، مَدْفُوناً ، مَنْبُوشاً ، مَسْلُوباً ، مَسْحُوباً ، مَصْلُوباً فى الكُناسَةِ ، ثُمَّ يُنْزَلُ فَيُحْرَقُ وَ يُدَقُّ وَ يُذْرى فى الْبَرِّ . » فَشَاهَدَ ابُو حَمزَةُ جَميعَ ذلك ( بحارالانوار ، ج 46 ، ص 183 . )\r\n","page_name":" 231 ","page_number":231},
  {"content":"\r\n\r\nمردى به نام « خالد » مىگويد :\r\nدر محضر امام چهارم عليه السلام نشسته بوديم ، امام فرزندش ، زيد ، را صدا زد اين كودك با شتاب به‌سوى پدر مىآمد كه ناگاه به زمين خورد و صورتش آسيب ديد و خون از آن جارى شد . امام بىدرنگ ، او را از زمين بلند كرد و در حالى كه خون را از رويش پاك مىكرد ، با دل‌سوزى ، فرمود : عزيزم ، تو را در پناه خدا قرار مىدهم از اين كه تو همان زيدى باشى كه در كناسهء كوفه به دار آويخته مىشود . « 1 »\r\nيونس‌بن‌جناب نقل مىكند :\r\nخدمت امام باقر عليه السلام به مكتب مىرفتيم . روزى امام ، زيد را طلبيد و به او بسيار ابراز محبت نمود و گرم گرفت و آن گاه وى را در آغوش خود فشرد و با حالتى آميخته با اندوه و تأثر ، فرمود : برادر عزيز ، تو را در پناه خدا قرار مىدهم از اين كه همان شخصى باشى كه در كناسهء كوفه به دار آويخته مىشود . « 2 »\r\nامام پنجم در تكريم زيد عليه السلام فرمودند :\r\n« هذا سيّدُ اهلِ بيته والطالِبُ بِاوتارهِم . » « 3 »\r\nاين بزرگ خاندان خويش است و به خون‌خواهى آنان برخواهد\r\n\r\n\r\n","description":"","footnote":"\r\n( 1 ) - قَالَ خَالِدُ مَولى آل الزبير : « كُنَّا عِنْدَ عَلىِّبن‌الحُسَينِ ، فَدَعا ابْناً لَهُ ، يُقالُ لَهُ « زَيْدٌ » فَكُبَّ لِوجهِه و جَعلَ يَمسحُ الدَّمَ عَن وَجهِه و يَقولُ : اعِيذُكَ بِاللَّهِ ان تكونَ زيداً المصلوبَ بِالكناسةِ . . . » ( مقاتل الطالبيين ، ص 89 . )\r\n( 2 ) - همان .\r\n( 3 ) - بحارالانوار ، ج 46 ، ص 170 ؛ امالى ، شيخ صدوق ، ص 275 ؛ تنقيح المقال ، حرف « زى » .\r\n","page_name":" 232 ","page_number":232},
  {"content":"\r\n\r\nخواست .\r\nهمچنين آن حضرت براى زيد دعا مىكرد و مىفرمود :\r\n« اللَّهُمَّ اشدُد ازْرى بِزَيْدٍ » « 1 »\r\nخدايا ، پشت مرا به زيد قوى گردان .\r\nمردى از اصحاب امام صادق عليه السلام با نام معلّى مىگويد : « خدمت امام صادق عليه السلام نشسته بوديم ، ناگاه زيد وارد شده با دو دستش دو طرف در اتاق را گرفته بود . امام با لحن محبّت‌آميزى ، به وى فرمودند : « عمو جان ، تو را در پناه خدا قرار مىدهم كه همان شخصى باشى كه در كناسه به دار آويخته مىشود . » مادر زيد ، اين سخن را شنيد و گفت : اين سخن را از روى حسد گفته است . امام فرمود : « اى كاش از روى حسد بود . » و سه بار تكرار نمود . سپس امام به سرگذشت قيام و شهادت زيد اشاره كرد و فرمود : « پدرم از جدّم ، خبر داد كه فرمود : مردى از فرزندانم به نام زيد عليه السلام قيام مىكند ، در كوفه به شهادت مىرسد ، در كناسه او را به دار مىزنند ، بدن او را از قبر بيرون مىآورند . سپس امام ، بقيهء حديث را ، كه در عظمت مقام زيد است ، بيان نمود و اضافه كرد : براى روح او ، درهاى عالم بالا گشوده مىشود و فرشتگان آسمان از روح او شاد مىشوند . » « 2 »\r\n\r\n\r\n","description":"","footnote":"\r\n( 1 ) - الاغانى ، ابوالفرج الاصفهانى ، ج 24 ، ص 106 ؛ الغدير ، ج 3 ، ص 70 .\r\n( 2 ) - عن معمرٍ ، قالَ : « كُنتُ جالساً عِندَ الصّادِق ، جعفرِبن‌محمدٍ عليه السلام ، فجاءَ زَيدُبن‌علىِّبن‌الحسينِ عليه السلام فَاخَذَ بَعضادَتَى البابِ فقالِ لَهُ لصَّادقُ عليه السلام : يا عَمِّ ، اعيذُكَ بِاللّهِ ان تَكونَ المَصلُوبَ بِالكُناسَةِ . فقالَت لَهُ امُّ زيدٍ : واللّهِ ما يَحْملكَ على هذا القولِ غَيرَ الحَسَدِ لِابنى . فقال : يا لَيْتَةُ حَسَداً ، يا لَيتَهُ حَسَداً ، يالَيْتَة حَسَداً ، ثَلاثاً ، ثُمَّ قال : حَدَّثنى ابى عن جَدّى عليه السلام : انّه يخرج من وُلْده رجُلٌ يُقالُ لَهُ زيد يُقتَل بِالكوفة و يُصْلَب بِالكُناسةِ يُخْرَجُ مِن قَبرِهِ نبشاً ، تُفَتَّحُ لِروحِهِ ابوابُ السَّماءِ يَبْتَهجُّ بِهِ اهلُ السَّمواتِ . » ( بحارالانوار ، ج 46 ، ص 168 ؛ الامالى ، شيخ صدوق ، ص 40 ؛ تنقيح المقال ، ج 1 ، حرف « ز » ؛ عيون اخبار الرضا ، ج 1 ، ص 196 . )\r\n","page_name":" 233 ","page_number":233},
  {"content":"\r\n\r\n\r\nفضايل زيد\r\n\r\n1 - مقام علمى\r\nزيدبن‌على عليه السلام از شخصيّت‌هاى برجستهء اهل بيت عليهم السلام بود . او يكى از بارزترين چهره‌هاى علمى و درخشان اسلام به‌شمار مىآيد . زيد عليه السلام در احكام الهى ، فقيهى عميق و دانشمندى سترگ بود . علم سرشار و دانش بىكران او زبانزد خاص و عام بود . مقام علمى زيد عليه السلام چنان معروف و مسلّم بود كه او را « عالم آل محمّد صلى الله عليه و آله » و يا « فقيه اهل بيت عليهم السلام » لقب » داده بودند .\r\nامام صادق عليه السلام فرمود : « خدا زيد را رحمت كند . او عالمى درستكار بود . » « 1 »\r\nامام هشتم دربارهء او مىفرمايد : « انَّهُ مِنْ عُلَ ما ءِ آلِ مُح مَّد ( ص ) . » « 2 » او از علماى آل محمّد عليهم السلام بود .\r\nروايات متعدّدى از ائمّه اطهار عليهم السلام دربارهء مقام علمى او رسيده است .\r\nابو حنيفه ، پيشواى مشهور اهل سنّت ، دربارهء او مىگويد : « من در بين معاصرانش ، فقيه‌تر از او نديدم . » « 3 » البته اين سخن ابوحنيفه است و قطعاً امام صادق عليه السلام بالاتر از زيد عليه السلام بودند و ابوحنيفه نظير اين سخن را دربارهء امام صادق عليه السلام نيز گفته است .\r\n\r\n\r\n","description":"","footnote":"\r\n( 1 ) - « رَحِمَ اللّهُ زيداً ، انَّهُ لعالمُ الصَّدوقُ . » ( الغدير ، ج 2 ، ص 221 . )\r\n( 2 ) - سفينة البحار ، ج 1 ، واژهء « زيد » ؛ تنقيح المقال ، حرف « ز » ، ص 468 ؛ الغدير ، ج 3 ، ص 71 ، به نقل از : عيون اخبار الرضا .\r\n( 3 ) - زيد الشهيد ، عبدالرزاق موسوى مقرم ، ص 14 ، به نقل از ( المواعظ والاعتبار بذكر الخطط والآثار ) احمدبن‌على مقريزى ، ج 4 ، ص 317 .\r\n","page_name":" 234 ","page_number":234},
  {"content":"\r\n\r\nشيخ طوسى مىگويد : علماى اسلام بر فضيلت و وثاقت و ورع و علم و فضل وى اتّفاق نظر دارند . « 1 » ايشان در كتاب فهرست نيز از عمربن‌موسى نقل مىكنند كه گفت : « هيچ كس را در تشخيص آيات قرآن از ناسخ و منسوخ و برگرداندن متشابه آن به محكم ، همچون زيدبن‌على نديدم . » « 2 »\r\nابن حجر ، ذهبى ، ابن تيميّه ، هيثمى و ابن شبّه از علماى اهل سنّت ، دربارهء مقام علمى او گفته‌اند :\r\n« انَّهُ مِن اكابِرِ الْعُلَ ما ءِ وَ افاضِلِ اهْلِ البيتِ فِى العِلْم والفقهِ . »\r\nزيد از بزرگان علما و فضلاى اهل‌بيت در علم و فقه است .\r\nزيدبن‌على عليه السلام علوم خود را از سرچشمهء زلال ولايت و از سه امام بزرگ و معصوم - امام سجّاد ، امام باقر و امام صادق عليهم السلام گرفته بود . « 3 »\r\nزيد عليه السلام انيس كتاب خدا بود و از اين رو ، لقب « حليف القرآن » داشت . « 4 » او مفسرى بزرگ در علم قرآن و صاحب قرائتى خاص بود . « 5 » امام صادق عليه السلام فرمودند :\r\n« كانَ واللَّهِ اقرَءُنا لِكتابِ اللَّهِ . »\r\nبه خدا سوگند ، او در ميان ما بيش از همه به قرائت قرآن اشتغال داشت . « 6 »\r\nالبته مقصود امام عليه السلام در ميان بنى هاشم است ، و گرنه قطعاً مقام امام\r\n\r\n\r\n","description":"","footnote":"\r\n( 1 ) - تنقيح المقال ، حرف « ز » ، ج 1 ، ص 467 .\r\n( 2 ) - زيد الشهيد ، ص 14 .\r\n( 3 ) - الطبقات الكبرى ، ابن سعد ، ج 5 ، ص 326 ؛ تهذيب تاريخ دمشق ، علىبن‌الحسن ( ابن عساكر ) ، ج 6 ، ص 19 .\r\n( 4 ) - مقاتل الطالبيين ، ص 88 .\r\n( 5 ) - الحور العين ، ابو سعيدبن‌نشوان حميرى ، ص 186 ؛ زيد الشهيد ، ص 20 .\r\n( 6 ) - تهذيب تاريخ دمشق ، ج 6 ، ص 20 .\r\n","page_name":" 235 ","page_number":235},
  {"content":"\r\n\r\nبرتر است .\r\nزيدبن‌على عليه السلام در زندان ، تفسير قرآن مىگفت و در مجالس بحث و احتجاج ، كسى به پاى او نمىرسيد . رواياتى نيز در اين باب موجود است . « 1 »\r\nاو محدّثى بزرگ بود و رواياتش در كتب اربعه ، بيش از شصت و يك روايت است . طريق صدوق به زيد عليه السلام در اسناد روايت ، صحيح مىباشد . « 2 »\r\nزيدبن‌على عليه السلام از روات كتاب ارزشمند صحيفهء سجّاديّه است كه ماجراى مفصّل آن در مقدّمهء آن صحيفهء سجاديه آمده است . او صحيفه را با املاى پدرش ، امام سجّاد عليه السلام به رشتهء تحرير درآورد . « 3 »\r\nبسيارى از فقها و محدّثين عصر امام صادق عليه السلام از زيدبن‌على عليه السلام حديث نقل كرده‌اند . « 4 »\r\n\r\n2 - مقام زهد و تقوا\r\nزيدبن‌على عليه السلام مظهر زهد و تقوا بود . او ، خود فرمايد : « به خدايى كه عالم به باطن زيد است سوگند ، كه زيدبن‌على از زمانى كه چپ و راست خود را شناخته ، حرامى مرتكب نشده است ! »\r\nامام صادق عليه السلام درباره‌اش فرمود : « كان مُؤمناً و عارفاً . . . » « 5 » ( يعنى : او با\r\n\r\n\r\n","description":"","footnote":"\r\n( 1 ) - وقايع الايام ، ( وقايع رمضان المبارك ) ، ص 67 .\r\n( 2 ) - فهرست روايات زيد در كتب اربعه در كتاب شخصيّت و قيام زيدبن‌على ، ص 50 آمده است .\r\n( 3 ) - صحيفه سجاديه ، ترجمه و شرح محمد جعفر امامى و محمدرضا آشتيانى ، ص 49 - 55 .\r\n( 4 ) - تهذيب التهذيب ، ج 3 ، ص 419 .\r\n( 5 ) - رجال كشى ، ص 285 ؛ تنقيح المقال ، ج 1 ، حرف « ز » ؛ الغدير ، ج 3 ، ص 70 .\r\n","page_name":" 236 ","page_number":236},
  {"content":"\r\n\r\nايمان و معرفت بود . ) قيام او نيز براى رياست و حكومت نبود ، بلكه براى انتقام خون شهداى كربلا و امر به معروف و نهى از منكر بود « 1 » و در صورت پيروزى ، حكومت را به « رضاى آل محمّد صلى الله عليه و آله ( امام صادق عليه السلام ) » تحويل مىداد . امام صادق عليه السلام فرمود : اگر او پيروز مىشد ، به عهد خود وفا مىكرد و مىدانست كه با حكومت چه كند . « 2 » امام هشتم نيز فرمود : زيد چيزى براى خود نمىخواست و مدّعى چيزى كه حقّ او نبود ، براى خود نبود . او مردم را به « الرضا من آل محمّد » دعوت مىكرد . « 3 »\r\nآن گاه كه خبر شهادت زيد عليه السلام به امام صادق عليه السلام رسيد ، بيش از همه براى او اشك ريخت و طلب رحمت كرد و از او به پاكى و عظمت ياد مىنمود . « 4 »\r\nشيخ مفيد گويد : زيدبن‌على عليه السلام پس از برادرش ، امام باقر عليه السلام از همه افضل بود . او مردى عابد و وَرِع و فقيه و شجاع بود . « 5 »\r\nيحيىبن‌زيد ، فرزند شهيد و قهرمان او ، به متوكّل بن هارون گفت :\r\n« مىخواهم از پدرم و زهد و عبادتش برايت تعريف كنم : او روزش را تا آن‌جا كه مىتوانست ، نماز مىخواند و شب كه فرا مىرسيد ، خواب مختصر و سبكى داشت ؛ برمىخاست و در دل شب به نماز مشغول مىشد ، آن‌قدر تضرّع و خشوع در نماز داشت و اشك مىريخت تا صبح مىدميد و پس از نماز صبح ، سر به سجده مىگذارد و سپس به تعقيبات\r\n\r\n\r\n","description":"","footnote":"\r\n( 1 ) - ارشاد ، شيخ مفيد ، ص 268 .\r\n( 2 ) - وسائل الشيعه ، شيخ حرّ عاملى ، ج 11 ، ص 39 ، ح 11 .\r\n( 3 ) - تنقيح المقال ، ج 1 ، ص 468 .\r\n( 4 ) - همان .\r\n( 5 ) - ارشاد ، ص 268 .\r\n","page_name":" 237 ","page_number":237},
  {"content":"\r\n\r\nنماز مىپرداخت تا آفتاب همه جا را مىگرفت . آن گاه برمىخاست و به دنبال كارهايش مىرفت . يك ساعت به ظهر مانده هم به مصلّاى خويش باز مىگشت و مشغول عبادت مىشد . تا غروب مشغول بود و سپس نماز مغرب و عشا را مىخواند . »\r\nمتوكّل پرسيد : آيا او تمام روزها را روزه مىگرفت ؟\r\nيحيى گفت : « نه ، در هر سال ، سه ماه و در بقيّهء ماهها سه روز را روزه مىگرفت ( غير از روزه واجب ) . « 1 »\r\nآرى ، او مبارزى شب زنده‌دار و عابدى شجاع و شهيدى ممتاز بود .\r\n\r\nفلسفهء قيام زيد عليه السلام\r\nعلت اصلى قيام زيد عليه السلام را مىتوان در دو نكته خلاصه كرد :\r\n\r\nالف - انتقام خون شهداى كربلا\r\nهمان‌گونه كه در مقدّمه نيز اشاره شد ، قيام مقدّس امام حسين عليه السلام و حادثهء دل‌خراش كربلا عليه دستگاه بيدادگر بنىاميّه ريشهء اصلى بسيارى از قيام‌ها و نهضت‌ها و خون‌خواهىها بر ضدّ جنايت‌كاران حاكم بود . قيام آن حضرت عليه السلام مشعلى بود كه خاموشى نداشت و سيدالشهدا عليه السلام ، خود اين مشعل را به پرچمداران نهضت‌هاى آزاديبخش و مجاهدان راه خدا داد .\r\nپس از قيام عاشورا ، قيام‌هاى مسلّحانه و خونينى بر ضدّ دشمنان اسلام و به‌عنوان خون‌خواهى امام حسين عليه السلام و شهيدان راه خدا به وجود آمد كه سرانجام ، منجر به هلاكت بنىاميّه و سقوط آنان گرديد . پس از\r\n\r\n\r\n","description":"","footnote":"\r\n( 1 ) - كفاية الاثر ، علىبن‌محمد خزاز قمى ، ص 305 .\r\n","page_name":" 238 ","page_number":238},
  {"content":"\r\n\r\nشهادت امام حسين عليه السلام و يارانش ، چنان موج نفرت و بغض و عداوت بر ضدّ دشمنان اهل بيت عليهم السلام بالا گرفت كه تاريخ كم‌تر نظير آن را به ياد دارد .\r\nدر واقع ، مىتوان گفت ، كه قيام عاشورا سرمشق بسيارى از مجاهدت‌ها و نبردها عليه ظلم و بيدادگرى و بىدينى بود . و هنوز هم خون آن عزيزان مىجوشد و مردم را به راه شرافت و عزّت و آزادگى دعوت مىكند .\r\nچند صباحى از حادثهء خونين عاشورا نگذشته بود كه روح انتقام و خون‌خواهى امام‌حسين عليه السلام و يارانش در كالبد جمعى از شيعيان بيدار دميده شد . هنوز سران بنىاميّه از پيروزى ظاهرى خود در كربلا لذّتى نبرده بودند كه فريادهاى اعتراض و انتقام از گوشه و كنار كشور پهناور اسلامى ، به‌ويژه نواحى نزديك به سرزمين شهيدان ، بلند شد .\r\nدر فصول گذشته ، شرح برخى از اين قيام‌ها و حركت‌ها آمد . امّا پس از آن‌ها ، انقلابى بزرگ‌تر ، عظيم‌تر و با شكوه‌تر ، انقلابى الهى به رهبرى يكى از قهرمانان و فرزندان امام حسين عليه السلام به پا خاست ؛ انقلابى كه اركان رژيم اموى را درنورديد و تا دفن اجساد سران بنىاميّه و ويرانى كاخ‌هاى آنان از پاى ننشست ؛ و آن ، قيام زيدبن‌على ، خونخواه بزرگ اهل بيت عليهم السلام بود .\r\nامام باقر عليه السلام زيد عليه السلام را خون‌خواه شهيدان مىناميد و مىفرمود :\r\n« هذا سيّدٌ مِنْ اهلِ بيتهِ والطَّالِبُ باوْتارِهِم » « 1 »\r\nاين بزرگى از خاندان خويش و خونخواه آنان است .\r\nفلسفهء قيام زيد عليه السلام و يكى از اهداف آن خون‌خواهى شهيدان كربلا\r\n\r\n\r\n","description":"","footnote":"\r\n( 1 ) - الامالى ، شيخ صدوق ، ص 275 ؛ بحارالانوار ، ج 46 ، ص 170 ؛ تنقيح المقال ، ج 1 ، حرف « ز » .\r\n","page_name":" 239 ","page_number":239},
  {"content":"\r\n\r\nبود . او خود مىفرمود : « ا نَّم ا خَرَجْتُ عَ لى بَ نى اميَّة الَّذينَ قَتَلُوا جَدّيَ ا لْح سَ يْن . » « 1 »\r\nمن بر ضدّ آنان كه با جدّم ، حسين عليه السلام ، جنگيدند قيام كرده‌ام .\r\nاو جنگ با فرزندان معاويه و مروان را يكسان مىدانست و جنايات هشام ، خليفهء سفاك اموى را كم‌تر از جنايات يزيد نمىشمرد . وى ضمن قيام خود ، علّت نبرد خويش را ريشه‌كن كردن شجرهء خبيثهء بنىاميّه ذكر كرد ؛ همان هدفى كه جدّش ، امام حسين عليه السلام داشت و فرمود : « ا نّم ا خَرَجْتُ عَ لى بَ نى امَيَّةَ الَّذينَ قَتَلُوا جَدِّيَ ا لْح سَ يْن وَ اغارُوا عَ لَى ا لْم دينَةِ يَوْمَ ا لْح رَّةِ ، ثُم رَمَوْا بَيْتَ اللَّهِ بِح جرِ ا لْم نْجنَيقِ وَ النَّارِ . » « 2 »\r\nمن بر كسانى خروج كرده‌ام كه با جدم ، حسين عليه السلام جنگيدند و به مدينه حمله‌ور شدند و كعبه را با منجنيق سنگ‌باران كردند و به آتش كشيدند .\r\nبه دليل آن كه انتقام كامل از دشمنان اسلام و اهل‌بيت پيامبر عليهم السلام گرفته نشده بود و بازماندگان اموى پس از نهضت توّابين و مختار و ديگران هنوز بر اريكهء قدرت نشسته بودند ، آتش شعله‌ور انتقام فروكش نكرده زيد مشعلدار اين نهضت گرديد .\r\nشيخ مفيد در ارشاد ، يكى از علل نهضت زيد عليه السلام را خون‌خواهى جدّش ، امام‌حسين عليه السلام ، مىداند و مىنويسد : « هدف او ، خونخواهى امام حسين عليه السلام بود . » « 3 »\r\nطبرسى در اعْلامَ الْوَرى مىفرمايد : « او به خون‌خواهى امام حسين عليه السلام قيام كرد . » « 4 »\r\n\r\n\r\n","description":"","footnote":"\r\n( 1 ) - الفرق بين الفرق ، عبدالقاهربن‌طاهر بغدادى ، ص 35 .\r\n( 2 ) - همان .\r\n( 3 ) - ارشاد ، ص 268 .\r\n( 4 ) - اعلام الورى ، فضل‌بن‌حسن طبرسى ، ص 257 .\r\n","page_name":" 240 ","page_number":240},
  {"content":"\r\n\r\n\r\n[ ب - 
  ] امر به معروف و نهى از منكر\r\nاز جمله فرايض مهمّ اسلامى و پراهميّت‌ترين احكام قرآن « امر به معروف » و « نهى از منكر » است . آيات متعدّدى از قرآن براى اصلاح جامعه و ريشه‌كردن فساد ، ما را به امر به معروف و نهى از منكر دعوت مىكند . جهاد و قيام عليه جنايت‌كاران و مفسدان روى زمين مرتبه‌اى از امر به معروف و نهى از منكر است . بنا بر دستور اسلام ، امر به معروف و نهى از منكر پس از طى مراحل و مراتب مسالمت‌آميز و عدم تأثير آن ، بايد با قدرت اجرا شود و اين همان جهاد و قيام است .\r\nزيدبن‌على عليه السلام ، كه خود شخصيّتى فوق‌العاده و عالم به تمام شرايط و خصوصيّات امر به معروف و نهى از منكر بود ، وظيفهء خود ديد كه همانند جدّش ، امام حسين عليه السلام ، در مقابل دستگاه جنايت‌كار بنىاميّه بايستد و به همان دليلى كه حضرت ابىعبدالله الحسين عليه السلام قيام كرد ، وى نيز قيام كند .\r\nدر واقع ، مىتوان گفت ، اگر كسى قيام خونين عاشورا به رهبرى حسين‌بن‌على عليه السلام و يارانش را خوب بررسى كند و فلسفهء آن را به دست آورد ، به آسانى مىتواند بگويد قيام زيدبن‌على عليه السلام پيروى از نهضت مقدّس حسين عليه السلام بوده است .\r\nوجه تشابه بسيارى بين اين دو نهضت ( نهضت عاشورا و نهضت زيدبن‌على عليه السلام ) به چشم مىخورد ؛ همان‌گونه كه امام حسين عليه السلام فلسفهء نهضت خود را امر به معروف و نهى از منكر بيان مىكرد و مىفرمود :\r\n« . . . ا نّم ا خَرَجتُ لِطَلَبِ الاصْلاحِ فى امَّةِ جَدّي مح مّد صلى الله عليه و آله اريدُ ان آمُرَ با لم عْروفِ و ا نه ى عَنِ ا لم نْكَرِ . . . » « 1 »\r\n\r\n\r\n","description":"","footnote":"\r\n( 1 ) - مقتل الحسين عليه السلام خوارزمى ، موفق‌بن‌احمد ، ج 10 ، ص 273 .\r\n","page_name":" 241 ","page_number":241},
  {"content":"\r\n\r\nمن براى اصلاح امّت جدّم قيام كرده‌ام . مىخواهم امر به معروف و نهى از منكر كنم .\r\nزيد بن على عليه السلام نيز همين راه و منطق را داشت .\r\nمردى به نام عبدالله‌بن‌مسلم مىگويد : با زيد عليه السلام ، آهنگ زيارت خانهء خدا كردم . شب كه فرا رسيد و ستارگان زيبا در آسمان چشمك مىزدند ، زيد عليه السلام رو به من كرد و گفت : عبداللّه ، آن ستاره‌ها را مىبينى ؟ گفتم : نه .\r\nفرمود : كسى مىتواند به آن دست يابد ؟ گفتم : نه . فرمود :\r\n« لَوَدَدْتُ انَّ يَدى مُلْصِقَةٌ بِه ا فَاقَعُ ا لى الْأَرْضِ اوْ حَيْثُ اقَعُ فَأَتَقَطَّعُ قِطْعَةً قِطْعَةً وَ انَّ اللَّهَ اصْلَحَ بَ يْن امَّةِ مُح مَّدٍ صلى الله عليه و آله . » « 1 »\r\nبه خدا قسم ، دوست دارم كه دستم به آن‌ها بچسبد و از آن‌جا به زمين يا به هر جايى پرتاب گردم و بدنم قطعه قطعه شود و در مقابل ، خداوند بين امّت محمّد صلى الله عليه و آله را اصلاح كند .\r\nشيخ مفيد دربارهء علّت قيام زيد عليه السلام مىفرمايد : او با شمشير قيام كرد تا امر به معروف و نهى از منكر كند و انتقام خون امام حسين عليه السلام را بگيرد . « 2 »\r\nمرحوم شهيد هم در كتاب « قواعد » ، مبحث امر به معروف و نهى از منكر ، قيام زيد عليه السلام را به‌عنوان نمونه ذكر مىكند . « 3 »\r\nو راوندى مىگويد : قيام او در راه امر به معروف و نهى از منكر بود . « 4 »\r\nدر « وقايع‌الايّام » خيابانى آمده است : علّت ديگر ، كه به آن اشاره شد ،\r\n\r\n\r\n","description":"","footnote":"\r\n( 1 ) - مقاتل الطالبيين ، ص 87 .\r\n( 2 ) - الارشاد ، ص 268 .\r\n( 3 ) - القواعد والفوائد ، شهيد اول ( محمدبن‌جمال‌الدين ) ، باب « امر به معروف و نهى از منكر » ، ج 2 ، ص 207 .\r\n( 4 ) - الخرائج والجرائح ، قطب‌الدين راوندى ، ص 327 .\r\n","page_name":" 242 ","page_number":242},
  {"content":"\r\n\r\nامر به معروف و نهى از منكر بود كه در ايام خلفاى بنىاميّه ارتكاب مناهى و محرّمات و فسق و فجور چنان شيوع يافته بود كه در هيچ زمانى آن شياع و آن اوضاع مشهود نبود . « 1 »\r\nبه نظر علّامه مقرّم نيز اگر نهضت هاشميان نبود و آنان در اطراف و نواحى قيام نكرده بودند ، همهء زحمات رسول اكرم صلى الله عليه و آله كه در راه تبليغ اسلام انجام داده بود ، از بين مىرفت . اين نهضت‌ها به مردم احساس و شعور بخشيد ، رهبران نهضت‌ها خود را در مشقّت مىانداختند و در راه دين به جهاد مىپرداختند و با ستمگران مىجنگيدند و اين رهبران به راهنمايى افرادى شايسته همانند پيامبر و يا وصىّ پيامبر قيام مىكردند . « 2 »\r\nدر محبوبيّت بسيارى از اين قيام‌ها و نهضت‌هاى حق‌طلبانه در نزد ائمّهء معصوم عليهم السلام شكى نيست . روايات متعدّدى نيز از معصومان عليهم السلام در تحريض مردم به قيام و جهاد و انتقام و خون‌خواهى شهداى مظلوم خاندان پيامبر عليهم السلام به خصوص شهداى كربلا آمده است .\r\n\r\nقيام زيد عليه السلام ؛ مأذون از سوى امام عليه السلام\r\nاز آن جا كه مسألهء قيام و كشتن و كشته‌شدن از نظر اسلام اهميّت بسيارى دارد و بايد صددرصد اطمينان به صحّت كار داشت ، در اين موارد ، اذن شرعى لازم است . قيام زيد عليه السلام هم در عصر امامى معصوم همچون امام صادق عليه السلام واقع شد . دربارهء اين كه اين امام بزرگوار چه نقشى و موضعى در اين قيام داشت ، به اختصار ، مىتوان گفت : ادلّهء قاطعى در\r\n\r\n\r\n","description":"","footnote":"\r\n( 1 ) - وقايع الايام ، وقايع ماه رمضان ، ص 91 .\r\n( 2 ) - رهبر انقلاب خونين كوفه ، عبدالرزاق موسوى مقرم ، ترجمه عزيزالله عطاردى ، ص 142 - 143 .\r\n","page_name":" 243 ","page_number":243},
  {"content":"\r\n\r\nدست است كه قيام زيد به اذن امام صادق عليه السلام بوده ؛ از جمله :\r\n1 . امام علىبن‌موسىالرضا عليه السلام در پاسخ به سؤال مأمون فرمودند : . . .\r\nپدرم از پدرش شنيد كه فرمود : او ( زيد ) با من ، دربارهء قيامش مشورت كرد . من گفتم : عمو جان ، اگر دوست دارى كه همان به دار آويختهء كناسى باشى ، پس وظيفهء تو همين است . سپس امام صادق عليه السلام فرمود :\r\n« وَيلٌ لِمن سَمعَ واعَيتَهُ وَ لَم يُجبْهُ . »\r\nواى بر كسى كه نداى او را بشنود و اجابتش نكند . « 1 »\r\nبزرگانى از علماى شيعه بر اين مطلب تصريح دارند كه قيام زيد عليه السلام ، از سوى امام صادق عليه السلام مأذون بوده است ؛ همانند شهيد در كتاب قواعد ، « 2 » مامقانى در تنقيح المقال ، « 3 » علامه مقرّم در زيد الشهيد « 4 » و مرحوم آيةاللَّه خوئى در معجم رجال الحديث . « 5 »\r\n\r\nتكرار كربلا\r\n\r\nدعوت كوفيان\r\nجمعى از بزرگان كوفه با زيد عليه السلام ملاقات كردند و از ظلم و ستم بنىاميّه و عمّال آنان شكايت نمودند . آنان اصرار داشتند كه زيد مدينه را ترك كند و به كوفه بيايد و گفتند : ما چهل‌هزار مرد جنگى داريم كه در كنار\r\n\r\n\r\n","description":"","footnote":"\r\n( 1 ) - رياض السالكين ( شرح صحيفه سجاديه ) ، سيد على خان شيرازى ، ج 1 ، ص 79 .\r\n( 2 ) - القواعد والفوائد ، محمدبن‌مكى عاملى ( شهيد اول ) ، ج 2 ، ص 207 ( باب امر به معروف و نهى ازمنكر ، قاعده 222 ) .\r\n( 3 ) - تنقيح المقال ، ج 1 ، ص 469 ، حرف « ز » .\r\n( 4 ) - زيد الشهيد ، عبدالرزاق موسوى مقرم ، ص 43 .\r\n( 5 ) - معجم رجال الحديث ، سيد ابوالقاسم خوئى ، ج 7 ، ص 355 .\r\n","page_name":" 244 ","page_number":244},
  {"content":"\r\n\r\nتو قيام خواهند كرد و عهد و پيمان محكمى با زيد بستند و تأكيد داشتند كه هرگز تو را رها نخواهيم ساخت .\r\nزيد گفت : من به شما اطمينان ندارم ؛ مىترسم همان‌گونه كه با جد و پدرم رفتار كرديد ، با من هم همان كنيد . امّا آنان سوگند ياد كردند كه هرگز چنين نخواهند كرد و با تمام قوا ، در راه خدا و به يارى او ، جهاد خواهند نمود . « 1 »\r\n\r\nنهى ناصحان\r\nبعضى از افراد دورانديش و - به‌اصطلاح - سياسى همچون داود بن على بن عبدالله عباس « 2 » موقعى كه خبر تصميم زيد را شنيدند ، با او ملاقات كردند و او را از رفتن به عراق برحذر داشتند ؛ درست همان‌گونه كه ناصحانى امام حسين عليه السلام را از رفتن به عراق برحذر مىداشتند و از او خواستند كه از اين تصميم خطرناك بگذرد به قول مردم كوفه اعتماد نكند .\r\nامّا هدف زيد عليه السلام همان هدف امام حسين عليه السلام بود و او پاسخى جز پاسخ جدّش ، حسين عليه السلام ، نداشت . او تكليف خود را خوب مىشناخت و از سياستمداران و ناصحان دلسوز ، اوضاع كوفه و مردم زمان خود را بهتر مىشناخت و تصميم خود را گرفته بود .\r\nزيد عليه السلام در پاسخ داودبن‌على گفت : « يَابْنَ عَمِّ كَمْ نَصْ بِر لِه شامٍ ؟ » « 3 » ( پسر عمو ، چه‌قدر بر هشام ( خليفهء اموى ) صبر كنيم ؟ ) و به\r\n\r\n\r\n","description":"","footnote":"\r\n( 1 ) - تاريخ طبرى ، ج 7 ، ص 167 - 168 ؛ الخطط ، ج 4 ، ص 321 .\r\n( 2 ) - داودبن‌على در سال 81 ه . ق متولد شد و در سال 133 در مدينه در سن 52 سالگى درگذشت . وىبسيار زيبا و سخنور و از بزرگان بنى هاشم بود . ( معارف ، ابن قتيبه ، ص 163 . )\r\n( 3 ) - انساب الاشراف ، ج 3 ، ص 431 .\r\n","page_name":" 245 ","page_number":245},
  {"content":"\r\n\r\nمحمّد بن عمر بن على بن ابىطالب ، كه وى را از قيام برحذر مىداشت ، چنين پاسخ داد : « اين مردم به من پناه آورده‌اند . من اگر به درخواست و استغاثهء آنان توجّهى نكنم خود را در مقابل خدا مسؤول مىدانم ؛ من ديگر تحمّل اين همه ظلم را ندارم . مگر نمىبينى كه اينان ( عمّال حكومت ) چگونه مرا بازيچهء خويش قرار داده‌اند ؛ گاهى به شام و گاهى به عراق و گاهى به حجاز مىكشانند ؟ و زورگويى ثقيف ( يوسف‌بن‌عمر ثقفى ، استاندار عراق ) مرا ملعبهء خويش قرار داده است ؟ » سپس به اشعارى تمسّك جست كه خلاصهء آن اين است : مرگ با عزت بهتر از زندگى در خوارى و ذلّت است . « 1 »\r\n\r\nبيعت مخفيانه\r\nزيد بن على عليه السلام بنا به دعوت مردم كوفه ، كه در آن زمان پرجمعيّت‌ترين مركز اسلامى آن عصر بود ، وارد اين شهر شد . او در ماه شوّال 120 ه . ق .\r\nبه قصد قيام و نهضت بر ضدّ بنىاميّه به كوفه رفت و ابتدا مخفيانه در خانه‌هاى امن دوستان مورد اعتماد منزل گرفت و مردم فوج فوج و به شكل سرّى با او بيعت مىكردند . « 2 » در آن زمان ، يوسف‌بن‌عمر ثقفى استاندار كوفه بود كه موقّتاً در شهر حيره اقامت گزيده بود . « 3 »\r\nاو هنگام بيعت ، هدف خود را چنين بيان مىكرد : « من شما را به كتاب خدا و سنّت پيامبر او دعوت مىكنم كه به آن عمل كنيم و با ستمگران و\r\n\r\n\r\n","description":"","footnote":"\r\n( 1 ) - شرح نهج‌البلاغه ، ج 3 ، ص 287 ؛ الكامل فى التاريخ ، ابن اثير ، ج 5 ، ص 233 .\r\n( 2 ) - تاريخ طبرى ، ج 7 ، ص 166 و 171 .\r\n( 3 ) - همان ، ص 167 .\r\n","page_name":" 246 ","page_number":246},
  {"content":"\r\n\r\nظالمان بستيزيم و از مظلومان و ستم‌ديدگان دفاع نماييم و حقوق از دست رفتهء خويش را بازيابيم و ثروت مسلمانان را عادلانه بين آنان تقسيم كنيم و به دفاع از حريم مقدّس خاندان پيامبر عليهم السلام برخيزيم . آيا با اين شرايط با من بيعت مىكنيد ؟ » هرگاه طرف مقابل دست او را مىفشرد و شروط او را مىپذيرفت ، او مىگفت : « خدايا ، تو را بر اين قوم گواه مىگيرم . » « 1 »\r\nو بدين‌سان دعوت زيد عليه السلام گسترده شد و جمعيّتى كثير از جمله ، شخصيّت‌ها و بزرگانى از عراق ، با او بيعت كردند . البتّه اين بيعت‌ها بسيار محتاطانه و حساب‌شده صورت مىگرفت . « 2 » بدين روى ، در مدّت كوتاهى ، جمعيت بيعت كننده به پانزده هزار نفر افزايش يافت . « 3 »\r\n\r\nدعوت عمومى\r\nدعوت زيد عليه السلام براى قيام ، منحصر به مردم كوفه نبود بلكه او داعيانى را به شهرهاى مهم و مراكز سياسى آن روز گسيل داشت تا از بزرگان هر ديار براى او بيعت بگيرند : « 4 »\r\n1 - يزيدبن‌ابى زياد ، از علما و فقهاى كوفه ، را به طرف رقه فرستاد و جمع زيادى از اهالى آن ديار با او بيعت كردند . « 5 »\r\n2 - سالم‌بن‌ابى الحديد را به سراغ زبيد امامى كه ، از علماى آن عصر\r\n\r\n\r\n","description":"","footnote":"\r\n( 1 ) - تاريخ طبرى ، ج 7 ، ص 172 - 173 .\r\n( 2 ) - كامل ابن اثير ، ج 5 ، ص 233 .\r\n( 3 ) - مقاتل الطّالبيين ، ص 91 - 92 .\r\n( 4 ) - همان ، ص 92 .\r\n( 5 ) - همان ، ص 99 .\r\n","page_name":" 247 ","page_number":247},
  {"content":"\r\n\r\nبود ، فرستاد و او را دعوت به جهاد كرد . « 1 »\r\n3 - دو نفر به نام‌هاى عبدةبن‌كثير و حسن‌بن‌سعد را ، كه مردانى دانشمند و فقيه بودند ، به سوى نواحى خراسان اعزام نمود . « 2 »\r\n4 - عثمان‌بن‌عمير ابويقظان ، از فقها و محدّثان ، نيز از جملهء دعات زيد عليه السلام بود . « 3 »\r\nشخصيّت‌هاى معروفى از علما و فقها و محدّثان و رؤساى قبايل به نهضت زيد عليه السلام پيوستند كه اسامى جمعى از آنان در مقاتل الطّالبيين آمده است ؛ « 4 » از جمله ، ابوحنيفه - پيشواى بزرگ اهل سنّت - كه در عراق مىزيست ، نسبت به قيام زيد اظهار وفادارى و مساعدت نمود . « 5 »\r\nاز برنامهء قيام زيد عليه السلام معلوم مىشود كه هدف او در قيامش ، تشكيل يك نيروى عظيم و ارتشى قوى از تمام ملل اسلامى آن روز بوده است تا بتواند در مقابل ارتش عظيم شام مقاومت كند . هدف وى از اين بسيج عمومى ، ايجاد وحدت سياسى و قدرتى واحد از همهء مظلومان و مسلمانان عصر خويش بود . در تاريخ مىبينيم كه زيد عليه السلام حتّى با كسانى كه در مسائل اعتقادى و مذهبى با او همراه نبودند ، در زمينهء قيام ، ارتباط و هماهنگى ايجاد كرده است .\r\nعلّامه شهيد ، قاضى نوراللّه تسترى ، در كتاب با ارزندهء « احقاق الحق » نوشته است : « . . . او به هر راهى كه ممكن بود ، مىخواست مردم مسلمان\r\n\r\n\r\n","description":"","footnote":"\r\n( 1 ) - مقاتل الطالبيين ، ص 99 .\r\n( 2 ) - همان ، ص 100 .\r\n( 3 ) - همان ، ص 100 .\r\n( 4 ) - همان ، ص 98 - 100 .\r\n( 5 ) - همان ، ص 99 .\r\n","page_name":" 248 ","page_number":248},
  {"content":"\r\n\r\nرا گرد خويش جمع كند تا به دفع و نابودى دشمنان خود و خاندان پيامبر بپردازد ، و هر كسى از خوبان و بدان و شيعه و سنّى و معتزلى و . . . با او همراه شد . » « 1 »\r\nانقلابى كه در كوفه شكل مىگرفت ، شهر را به يك منطقهء انفجارآميز تبديل كرده بود . گرچه زيدبن‌على عليه السلام برنامهء خود را به شيوه‌اى صحيح و محتاطانه شروع كرده بود ، امّا كثرت استقبال مردم و تجمّع انقلابيان در خانه‌ها و مراكز خاص قابل تقيّه و حفاظت نبود . بنابراين ، برنامهء قيام علنى شد . اخبار به استاندار كوفه ، يوسف‌بن‌عمر ، رسيد . او ، خود در حيره به سر مىبرد ، امّا به واسطهء عمّال خود شهر را تحت نظر داشت .\r\nجاسوسان و خبرچينان هشام ، خليفهء اموى ، اوضاع متشنّج و فعّاليّت زيد عليه السلام را به گوش او رساندند . هشام نامهء تندى براى استاندارش فرستاد و او را توبيخ كرد كه چرا اقدامى نكرده است . يوسف‌بن‌عمر هم به رئيس شهربانى خود ، حكم‌بن‌صلت ، دستور داد به هر نحو ممكن ، مخفىگاه زيد را كشف و او را دستگير كند .\r\nزيد عليه السلام براى حفظ جان خود و يارانش ، مرتّب خانه‌هاى امن را عوض مىكرد و هر شب در جايى به سر مىبرد . امّا سرانجام ، مأموران و جاسوسان و عوامل نفوذى توانستند مخفىگاه او را بيابند و به يوسف‌بن‌عمر گزارش كنند . محل اصلى فعّاليّت زيد عليه السلام و مخفىگاه او در خانه دو تن از يارانش به نام‌هاى عامر و طعمه بود . به دليل گزارش عوامل نفوذى ، آن دو دستگير و به دستور يوسف‌بن‌عمر ، به شهادت رسيدند اينان نخستين شهداى قيام زيد عليه السلام بودند .\r\n\r\n\r\n","description":"","footnote":"\r\n( 1 ) - مجالس المؤمنين ، قاضى نور الله شوشترى ، ج 2 ، ص 255 .\r\n","page_name":" 249 ","page_number":249},
  {"content":"\r\n\r\nبدين سان ، فشار شديدى بر زيد عليه السلام و يارانش وارد شد او تصميم گرفت زودتر از موعد مقرّر ، قيام را علنى كند و اعلام آماده باش بدهد . « 1 »\r\n\r\nاعلان قيام\r\nزيد عليه السلام شب چهارشنبه اول صفر 122 ه ق را با يارانش جهت قيام وعده گذاشت . « 2 »\r\nيوسف‌بن‌عمر نيز در كوفه اعلام حكومت نظامى كرد و اعلام نمود كه هر كس مىخواهد جانش در امان باشد به مسجد بزرگ كوفه پناه ببرد .\r\nدر چنين برههء حسّاسى ، كه جاى امتحان بود ، مردم كوفه نخستين مرحلهء امتحان را بسيار زشت پشت سر نهادند ؛ تاريخ تكرار شد و بىوفايى مردم كوفه نسبت به اميرالمؤمنين و امام حسن و امام حسين عليهم السلام براى بار ديگر ، نسبت به فرزند امام حسين ، زيدعلى عليه السلام ظاهر شد . پس از اعلام حكومت نظامى و ايجاد رعب و وحشت ، جمعيّت زيادى از كوفيان روحيّهء خود را باختند و دست از يارى زيد عليه السلام كشيدند . جمعيت زيادى از آن مردم دورو ، سست‌عنصر و دنياپرست به مسجد هجوم بردند و در حقيقت ، تسليم دشمن شدند . اين نخستين ضربه بر انقلاب بود . « 3 »\r\nمسجد مملو از جمعيت گرديد و درهاى آن به دستور يوسف‌بن‌عمر بسته شد . زيد عليه السلام و يارانش در خارج شهر سنگربندى كردند و آتش افروختند و\r\n\r\n\r\n","description":"","footnote":"\r\n( 1 ) - مقاتل الطالبيين ، ص 92 ؛ تاريخ طبرى ، ج 7 ، ص 181 - 182 ؛ كامل ابن اثير ، ج 5 ، ص 242 .\r\n( 2 ) - تاريخ طبرى ، ترجمهء ابوالقاسم پاينده ، ج 7 ، ص 181 ؛ كامل ابن اثير ، ج 5 ، ص 243 .\r\n( 3 ) - تاريخ طبرى ، ج 7 ، ص 181 - 182 ؛ كامل ابن اثير ، ج 5 ، ص 243 .\r\n","page_name":" 250 ","page_number":250},
  {"content":"\r\n\r\nاين به معناى اعلان جنگ بود . « 1 » او از بىوفايى مردم كوفه سخت دل‌گير شد و از بيعت كنندگان تعدادى كم ، امّا مصمّم و مقاوم اطراف او ماندند . با كمال تعجّب پرسيد : « سبحان‌اللَّه ، پس مردم كجايند ؟ » از آن چهل‌هزار نفرى كه با او بيعت كرده بودند ، تنها دويست و هجده نفر اطراف زيد را گرفتند . « 2 »\r\nبه زيد عليه السلام گفتند : مردم را در مسجد محاصره و زندانى كرده‌اند . گفت :\r\n« نه ، به خدا قسم ، اين عذر از كسانى كه با ما بيعت كرده‌اند ، پذيرفته نيست . » « 3 »\r\n\r\nجنگ در كوفه\r\nصبح روز چهارشنبه ، عمّال حكومت و لشكر يوسف‌بن‌عمر آماده هجوم به ياران زيد عليه السلام شدند . زيد عليه السلام دو نفر از يارانش را به شهر فرستاد و به آنان گفت ؛ خود را نزديك مسجد برسانند و شعار انقلابيان ( يامنصُور امِت ) را سردهند تا شايد مردم حركتى كنند و بدانند كه قيام آغاز شده است .\r\nبين مأموران زيد عليه السلام و عمّال حكومت درگيرى پيش آمد . يكى از آنان به شهادت رسيد و ديگرى دست‌گير شد و او را نزد استاندار بردند . او نيز به دستور استاندار به شهادت رسيد . اين چهارمين شهيد انقلاب زيد عليه السلام پيش از شروع جنگ بود . « 4 »\r\n\r\n\r\n","description":"","footnote":"\r\n( 1 ) - انساب الاشراف ، ج 3 ، ص 437 - 438 .\r\n( 2 ) - مقاتل الطالبيين ، ص 93 .\r\n( 3 ) - همان .\r\n( 4 ) - همان .\r\n","page_name":" 251 ","page_number":251},
  {"content":"\r\n\r\nسعدبن‌خيثم ، يكى از ياران زيد عليه السلام ، مىگويد : « روز نخست نبرد تعداد ما به حدود پانصد نفر رسيد و لشكر دشمن بيش از دوازده هزار نفر بود . » « 1 » گرچه در تعداد ياران زيد اختلاف است ، امّا به‌طور مسلّم ، درصد كمى از بيعت كنندگان به ميدان رزم قدم نهادند .\r\nدو لشكر در سپيده‌دم روز چهارشنبه اول ماه صفر 121 ه . ق . با هم روبه‌رو شدند ؛ در يك جبهه ، فرزندى قهرمان از ذرّيّهء پيامبر صلى الله عليه و آله و از نسل حسين عليه السلام و جمعى از شيعيان وفادار و در جبههء ديگر ، لشكر كوفه و جمعى اندك از شاميان ساكن عراق به فرمان‌دهى يوسف‌بن‌عمر و در يك كلام ، حق و باطل رو در رو قرار گرفتند .\r\nزيد ، فرماندهء شجاع علوى ، از لشكر خود سان ديد ، ميمنه و ميسره و قلب لشكر را سامان داد ، خود فرمان‌دهى كل را به عهده گرفت و پيش از شروع جنگ ، خطبه خواند و در ضمن آن ، ياران خود را به صبر و مقاومت دعوت نمود و به آنان متذكرّ شد كه به شيوهء امام اميرالمؤمنين عليه السلام در جنگ بصره و شام عمل كنند ؛ بر فراريان و زخميان و كسانى كه به خانه‌ها پناه برده‌اند ، حمله نكنند و مردانه بجنگند .\r\nشيپور جنگ نواخته شد و لشكر حق و باطل به هم حمله‌ور شدند .\r\nفرياد « الله اكبر » و شعار « يا منصورُ امِت » ياران زيد در همه جا بلند بود .\r\nنصربن‌خزيمه ، فرمانده لايق و فداكار زيد عليه السلام ، با ياران خود از هر طرف به دشمن يورش بردند . در نخستين حمله ، فرمانده ارتش دشمن به هلاكت رسيد و اين نخستين پيروزى نيروهاى انقلاب بود . ياران زيد عليه السلام دشمن‌را تا درون شهر عقب راندند و جنگ در ميدان‌هاى شهر و مراكز حساس\r\n\r\n\r\n","description":"","footnote":"\r\n( 1 ) - مقاتل الطالبيين ، ص 95 .\r\n","page_name":" 252 ","page_number":252},
  {"content":"\r\n\r\nدرگرفت .\r\nتاريخ مىگويد : زيد عليه السلام در روز نبرد ، شجاعت و شهامت بىنظيرى از خود نشان مىداد و درست همانند جدش ، على عليه السلام ، دشمن را تار و مار مىكرد . « 1 » شعرا و بزرگان دربارهء شجاعت زيد عليه السلام ، سخن‌ها گفته‌اند كه در اين مختصر جاى بحث آن نيست . « 2 »\r\nنيروى تحت فرمان‌دهى زيد عليه السلام به مراكز مهم شهر رسيدند . دشمن به شدت مقاومت مىكرد . سه مركز مهم مورد نظر زيد عليه السلام بود :\r\n1 . مسجد كه جمعيّت زيادى از مردم در آن محاصره شده بودند ؛\r\n2 . قصر و دارالاماره كوفه ؛\r\n3 . خزانه و مركز دارايى .\r\nزيد عليه السلام با تدبير جنگى و تشكيل گروه‌هاى رزمى ، به اين سه مركز مهم حمله‌ور شد . نيروهاى زيد عليه السلام تا پاى ديوارهاى مسجد رسيدند و پرچم‌ها را بالا گرفتند و شعار « اللّه اكبر » و « يا منصورُ امِت » سردادند تا بلكه مردم حركتى كنند و هجوم آورند و درهاى مسجد را باز كنند و به صفوف انقلابيان بپيوندند . امّا افسوس از مردم سست عنصر كوفه ! آنان حركتى نكردند و اگر هم احياناً كسى به طرف در يا ديوار مسجد حركت مىكرد ، تيراندازان از روى ديوار يا پشت بام‌ها او را مىزدند . « 3 »\r\nنيروهاى زيد عليه السلام به طرف دارالرزق ( محل نگه‌دارى اموال ) حمله كردند و آن را گشودند . زيد عليه السلام دستور دادن آن جا را به محاصرهء خود\r\n\r\n\r\n","description":"","footnote":"\r\n( 1 ) - مقاتل الطالبيين ، ص 93 - 94 .\r\n( 2 ) - بعضى از اين اشعار در وقايع الايام ( وقايع ماه رمضان ) ، ص 100 - 102 ، آمده است .\r\n( 3 ) - مقاتل الطالبيين ، ص 94 .\r\n","page_name":" 253 ","page_number":253},
  {"content":"\r\n\r\nدرآورند و از غارت و چپاول افراد فرصت‌طلب جلوگيرى كنند .\r\nروز چهارشنبه تا شب ، جنگ ادامه پيدا كرد و تقريباً نيروهاى انقلاب در همهء جبهه‌ها موفّق شدند . در تاريكى شب ، جنگ فروكش كرد و از دشمن تلفات زيادى بر جاى ماند . ابو معمر مىگويد : در آن روز ، بيش از دو هزار تن از نيروهاى دشمن به هلاكت رسيدند . « 1 »\r\nضربات كوبنده و تلفات سنگينى بر دشمن وارد گرديد . آنان شب را به مداواى مجروحان و دفن اجساد پرداختند .\r\nروز پنج شنبه دوم صفر ، جنگ سهمگينى در انتظار شهر كوفه بود .\r\nزيد عليه السلام در حالى كه زرهى آهنين بر تن داشت و قباى سفيدى زير آن پوشيده بود و بر سر كلاه خودى نهاده بود ، شمشير در دست ، ياران خود را براى ادامهء جهاد مهيّا ساخت . دشمن زخم‌خورده و انتقام‌جو نيز به سازمان‌دهى نيروهايش پرداخت و ارتشى منظّم به فرمان‌دهى عباس‌بن‌سعيد مزنى ، رئيس شهربانى شهر ، به طرف نيروهاى انقلاب ، كه در محلهء دارالرزق سنگر گرفته بودند ، يورش آوردند .\r\nدو نيرو به شدّت درگير شدند . يوسف‌بن‌عمر ، استاندار كوفه ، مرتّب نيروهاى كمكى به ميدان مىفرستاد و لحظه به لحظه شعله‌هاى جنگ بيش‌تر زبانه مىكشيد . در اين روز ، نصربن‌خزيمه ، فرمانده لايق و افسر شجاع زيد عليه السلام ، به شهادت رسيد . شهادت او ضربه‌اى سخت براى ياران او بود . با وجود اين ، زيدبن‌على عليه السلام همچون طوفانى سهمگين ، ارتش دشمن را در هم مىنورديد و با ياران اندك خود ، چنان مردانه مىجنگيد كه تاريخ كم‌تر نظير آن را به ياد دارد .\r\n\r\n\r\n","description":"","footnote":"\r\n( 1 ) - وقايع الايام ، شهر صيام ، ص 102 .\r\n","page_name":" 254 ","page_number":254},
  {"content":"\r\n\r\nجنگ روز دوم عمدتاً در محلّهء سبخه جريان داشت . بنابراين روز دوم نبرد را « يوم السبخه » ناميده‌اند .\r\nدر اين روز ، زيد عليه السلام همان اشعار حماسى جدّش امام حسين عليه السلام ، را به شكل رجز مىخواند و مىجنگيد . انقلابيان به شدّت تحت فشار بودند و تلفاتى نسبتاً زياد بر آنان وارد شده بود ، اما مقاومت مىكردند . در عصر اين روز ، دومين فرماندهء نيروهاى انقلاب ، معاويةبن‌اسحاق ، از سرداران شجاع و نمونه ، به شهادت رسيد و ضربه‌اى سخت بر جبههء انقلاب وارد شد . ولى مردم ديدند زيد عليه السلام و يارانش به شكل عجيب و حيرت‌آورى ، به قلب دشمن حمله مىكنند و گويا همه دل به شهادت بسته‌اند . زيد عليه السلام همچون تند بادى شديد صفوف دشمن را در هم مىشكست و از كشته پشته مىساخت . « 1 »\r\n\r\nشهادت زيد عليه السلام\r\nعصر پنج شنبه ، دوم صفر 121 ه . ق آفتاب در حال غروب بود و دليرمردان مجاهد و رهبر قهرمان آنان ، زيد عليه السلام ، با همهء وجود مىجنگيدند كه ناگهان تيرى بر پيشانى زيد عليه السلام اين قهرمان خون‌خواه آل محمّد عليهم السلام ، اصابت كرد ؛ تير بسيار مهلك بود ، كار خود را كرد و قهرمان انقلاب ، ديگر نتوانست مقاومت كند و همانند جدّ مظلومش ، امام حسين عليه السلام ، با چهره‌اى خون‌آلود از روى اسب بر زمين فرود آمد .\r\nياران پيكر تيرخوردهء رهبر خود را از صحنهء نبرد بيرون بردند . ديگر\r\n\r\n\r\n","description":"","footnote":"\r\n( 1 ) - انساب الاشراف ، ج 3 ، ص 442 ؛ مقاتل الطالبيين ، ص 2 - 141 ؛ شرح نهج‌البلاغه ، ابن ابىالحديد ، ج 3 ، ص 287 .\r\n","page_name":" 255 ","page_number":255},
  {"content":"\r\n\r\nشب شده بود و هوا تاريك . آنان زيد عليه السلام را ، كه هنوز زنده بود ، به خانهء يكى از يارانش ، به نام حرام‌بن‌ابىكريمه بردند . طبيبى بر بالين او حاضر كردند . طبيب مىدانست كه تير كار خود را كرده است ، امّا با وجود اين ، مأيوسانه تصميم گرفت تير را از پيشانى او خارج سازد . « 1 »\r\nزيد عليه السلام به هوش آمد و آخرين سخنان خود را گفت ؛ براى يارانش مشغول دعا شد و فرمود :\r\n« اللَّهُمَّ انَّ هؤُلاءِ يُقاتلونَ عَدُوَّكَ وَ عَدُوَّ رَسُولِكَ وَ دينِكَ الَّذِي ارْتَضَيْتَهُ لِعبادِكَ فَاجِرْهُمْ افْضَلَ مَا جَازَيْتَ احَداً مْن عِبادِكَ »\r\nخداوندا ، اينان در راه تو با دشمنانت و دشمنان پيامبرت و دينت جنگيدند . آنان را برترين پاداشىكه به بندگانت مىدهى ، عطا فرما .\r\nيحيى ، فرزند گرامى زيد عليه السلام ، وقتى پدر را در آن حال ديد ، گفت : « پدر ، تو را بشارت باد كه به زودى به ديدار رسول خدا و على مرتضى و فاطمه و حسن و حسين عليهم السلام خواهى شتافت . »\r\nاو چشمان مهربان خود را باز كرد و به سختى ، اين جملهء تاريخى را به فرزندش ، يحيى ، گفت : « فرزندم ، درست گفتى ، امّا تو با اين گروه تبه‌كار مبارزه كن . به خدا سوگند كه تو بر حقّى و آنان بر باطل . هر كسى در ركاب تو به شهادت رسد اهل بهشت است و قاتلين او در دوزخ . »\r\nآن گاه طبيب گفت : آقا ، اگر تير را از پيشانى شما خارج كنم ، جان شما با آن خارج خواهد شد . زيد عليه السلام گفت : « مرگ برايم راحت‌تر از اين وضع است . »\r\nطبيب تير را از پيشانى او كشيده و هم‌زمان با آن ، جان او نيز به جانان\r\n\r\n\r\n","description":"","footnote":"\r\n( 1 ) - زيد الشهيد ، ص 146 .\r\n","page_name":" 256 ","page_number":256},
  {"content":"\r\n\r\nپيوست . « 1 »\r\nآن قهرمان سلحشور حسينى به جدّش ، حسين عليه السلام پيوست و پرچم انقلاب و خون‌خواهى را به دست فرزند رشيد و قهرمان خود ، يحيى ، سپرد تا باز تاريخ تكرار شود و نبرد حق و باطل ادامه يابد و پيام عاشورا در همه جا طنين افكند .\r\nشهادت زيد عليه السلام در روزهاى آغازين صفر 120 ه . ق . در كوفه واقع شد . در آن هنگام ، عمر مبارك او چهل و دو سال بود . درود خداوند بر روح پرفتوح او و ياران وفادارش باد . « 2 »\r\n\r\nماجراى دفن بدن و سر بريدهء زيد عليه السلام\r\nعمّال اموى پس از جنگ و متلاشىكردن نهضت ، به دنبال جسد زيد عليه السلام بودند . ياران وفادار زيد عليه السلام پس از مشورت با همديگر ، به نظرشان رسيد كه شبانه بدن او را دفن كنند و جوى آبى را از روى آن عبور دهند تا دشمن متوجّه بدن نشود . « 3 » همين كار را هم كردند .\r\nامّا گزارش يك جاسوس و عامل نفوذى نقشهء آنان را براى استاندار كوفه فاش ساخت و آن نامردان بدن مقدّس زيد را از قبر بيرون آوردند و سر از بدنش جدا كردند و جسد او را به دار زدند . بنىاميّه ، كه از نهضت زيد ضربهء سختى خورده بودند ، براى آن‌كه انتقام مناسبى از دودمان پيامبر عليهم السلام گرفته و مردم را هم ترسانده باشند ، سال‌ها بدن زيد را بالاى\r\n\r\n\r\n","description":"","footnote":"\r\n( 1 ) - مقاتل الطالبيين ، ص 96 .\r\n( 2 ) - الطبقات الكبرى ، ج 5 ، ص 326 .\r\n( 3 ) - تاريخ طبرى ، ج 7 ، ص 188 - 189 ؛ مقاتل الطالبيين ، ص 97 و ص 98 ؛ انساب الاشراف ، ج 3 ، ص 446 .\r\n","page_name":" 257 ","page_number":257},
  {"content":"\r\n\r\nدار نهادند . در تاريخ آمده است كه مدّت چهار سال بدن مبارك زيد عليه السلام بالاى دار بود تا فرزندش ، يحيى ، قيام كرد و آن بدن مطهّر را به دستور وليدبن‌يزيد از دار پايين آوردند ، با آتش سوختند و خاكستر آن را بر روى رود فرات پاشيدند « 1 » تا كم‌ترين اثرى از او نباشد . امّا هنوز هم مقام زيد عليه السلام در كوفه ، محلّ زيارت و مكان مقدّسى است ؛ همان جا كه بعدها شيعيان در محلّ سوزاندن بدن زيد عليه السلام بر آن بنايى ساختند كه تا امروز نيز مورد احترام و زيارتگاه دوستان خاندان پيامبر عليهم السلام است .\r\nسر بريدهء زيد عليه السلام را به شام ، نزد خليفهء اموى بردند و او پس از چند روز ، سر را به مدينه فرستاد تا خاندان پيامبر عليهم السلام را بترساند و زهر چشمى از آنان بگيرد . والى مدينه سر زيد عليه السلام را جلوى قبر پيامبر صلى الله عليه و آله آويخت .\r\nسرانجام سر را به مصر بردند و در محراب مسجدى دفن نمودند كه آن جا نيز زيارتگاه مهمىّ براى دوستان خاندان پيامبر عليهم السلام است . اين مسجد به نام « محرس الخصىّ » مشهور است . مردم خوش‌طينت و محبّان اهل بيت عليهم السلام در مصر ، هر هفته يك‌شنبه‌ها شب و روز به آن‌جا مىروند و زيارت مىكنند . « 2 »\r\nخبر شكست ظاهرى نهضت مقدس زيد عليه السلام و فاجعهء جانگداز وى و ياران فداكارش در تمام بلاد اسلامى آن روز ، موجب تأثر عميق مسلمانان انقلابى و بيدار شد و در تمام مجالس و محافل سياسى آن روز ، بحث از\r\n\r\n\r\n","description":"","footnote":"\r\n( 1 ) - تاريخ طبرى ، ج 7 ، ص 188 - 189 ؛ مقاتل الطالبيين ، ص 97 و ص 98 ؛ انساب الاشراف ، ج 3 ، ص 446 .\r\n( 2 ) - تاريخ طبرى ، ج 8 ، ص 276 ؛ عمدةالطالب ، ابن عنبه ، ص 258 ؛ النجوم الزاهرة فى اخبار القاهره ، يوسف‌تغرى ، ج 1 ، ص 281 ؛ قاموس الرجال ، شيخ محمدتقى تسترى ، ج 4 ، ص 564 ؛ زيدالشهيد ، ص 164 - 165 .\r\n","page_name":" 258 ","page_number":258},
  {"content":"\r\n\r\nنهضت و شهادت زيد عليه السلام بر سر زبان‌ها بود و در كوفه مركز انقلاب ، در شام پايگاه قدرت دشمن ، در مصر محلّ تحت نفوذ حكومت اموى ، در مدينه زادگاه زيد عليه السلام و حتّى در نقاط دوردست كشور وسيع اسلامى آن روز مانند ، رى ، خراسان و ديگر بلاد اسلامى ، واكنش‌هاى تندى به همراه داشت و ملّت مسلمان شهادت پرچمدار انقلاب اسلامى و خون‌خواه امام حسين عليه السلام و فرزند امام سجّاد عليه السلام و ازدست‌دادن قهرمانى با فضيلت و فداكار همچون او را فاجعه‌اى بزرگ و ثلمه‌اى جبران‌ناپذير در عالم اسلام مىدانستند .\r\nكه كوفه و مدينه بيش از همه جا از اين حادثهء ناگوار منقلب و متأثّر بود .\r\nاحساسات مردم ، به خصوص پس از شهادت زيد عليه السلام با جنايات حكومت اموى به اوج خود رسيده بود و هر آن انتظار مىرفت اين مشعل جاويد در گوشه‌اى از بلاد اسلامى آن روز شعله‌ور شود و انتقام‌جويان و مبارزان سلحشور علوى و مسلمان دست به قيامى دوباره بر ضدّ دستگاه كثيف اموى بزنند . بازماندگان اين قهرمان علوى ، به خصوص فرزند رشيد زيد ، يحيى ، بيش از همه براى رهبرى اين قيام مورد نظر مردم بود و چنين نيز شد .\r\n\r\nتأثّر شديد امام صادق عليه السلام در فقدان زيد عليه السلام\r\nخبر شهادت زيد عليه السلام و ياران او ، در مدينه اثرى عميق و ناگوار داشت و بيش از همه خاندان پيامبر عليهم السلام ، به‌ويژه امام صادق عليه السلام ، را از اين واقعه متأثّر ساخت . آن حضرت پس از اين ماجرا ، هر گاه نام زيد عليه السلام و كوفه را مىشنيد ، بىاختيار اشك مىريخت و از مظالم بنىاميّه سخن مىگفت و با جملاتى رسا و جانسوز ، از شخصيّت عموى قهرمان و شهيدش ، زيد عليه السلام ،\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nياد مىكرد . شايد پس از واقعهء عاشورا ، هيچ پيشامدى به اندازهء شهادت مظلومانهء زيد و يارانش ، اهل‌بيت پيامبر عليهم السلام را آن چنان متأثر و عزادار نكرده بود .\r\nحمزةبن‌حمران يكى از ياران امام صادق عليه السلام مىگويد : « روزى خدمت امام عليه السلام رسيدم ، از من پرسيد : حمزه ، از كجا مىآيى ؟ گفتم : كوفه . به محض اين كه امام عليه السلام نام كوفه را شنيدند ، به شدّت گريستند ؛ چنان كه محاسن مباركشان از اشك چشمشان خيس شد . علّت گريهء حضرت را پرسيدم .\r\nفرمود : به ياد عمويم زيد و آنچه بر سرش آمد ، افتادم ، گريه‌ام گرفت . « 1 »\r\nگفتم : چه چيزى از او به ياد شما آمد ؟\r\nفرمود : شهادت او ؛ موقع نبرد ، تيرى به پيشانىاش اصابت كرد ، فرزندش ، يحيى ، رسيد و خود را به روى پدر افكند و گفت : پدر ، تو را بشارت باد كه به ديدار پيامبر خدا و على و فاطمه و حسن و حسين - كه درود خدا بر آنان باد - نايل مىشوى . زيد گفت : بلى ، فرزندم همين‌طور\r\n\r\n\r\n","description":"","footnote":"\r\n( 1 ) - « عن حمزةِبن‌حمرانِ ، قالَ : دخلتُ الى الصّادقِ ، جعفرِبن‌محمدٍ عليه السلام ، فقال لي : يا حمزةُ ، من اينَ اقبلتَ ؟ قلتُ : مِن الكوفةِ . قالَ : فبكى عليه السلام حتّى بَلّتْ دُموعُه لحيتَهُ . فقلتُ لَه : يَابنَ رسولِ اللّهِ صلى الله عليه و آله مَالكَ اكثرتَ البُكَاء ؟ فقالَ : ذكرتَ عَمّي زَيداً عليه السلام و مَا صُنع بِه فَبكيتُ . فَقُلتُ له : وَ مَا الّذي ذكرتَ مِنه ؟ فَقالَ : ذكرتُ مَقتلَه و قَد اصَابَ جبينَهُ سَهمٌ فجاءَ ابنه يَحيى فَانكَبَّ علَيه و قال لهُ : ابْشريا ابتاهُ ، فانَّكَ تَرِدُ عَلى رسولِ اللّهِ وَ علىٍّ و فاطمةَ والحسنَ والحسينَ - صلوات‌الله عليهم - قالَ : اجلْ يا بُنىَّ ثُمَّ دَعا بحدّادٍ فَنزعَ السَّهَم عَن جبينِه ، فَكانَت نفسُه مَعه ، فجيءَ بِه الى ساقيةٍ تَجري عندَ بستانِ زائدةٍ ، فَحُفِرَ لَه فيها ، وَدُفنَ و اجري عَليه الماءُ . و كانَ مَعهم غلامٌ سِندىٌّ لِبعضِهم ، فذَهبَ الى يوسف‌ِبن‌عمرٍ مِن الغدِ ، فَاخبرهُ بِدفَنِهم ايّاهُ ، فَاخرجَهُ يوسف‌ُبن‌عمرٍ ، فَصلبَهُ فِى الكناسةِ اربَع سنينَ ، ثُمَّ امرَ بِهِ فَاحرقَ بِالنّارِ وَ ذُرِّى فِى الرّياحِ . فلَعنَ اللَّهُ قاتِلَهُ و خاذِلَه و الَى اللَّهِ - جلَّ اسمُه - اشكُو مَا نَزلَ بِنا اهل‌َبيت نَبيِّه بَعدَ موتِه و بِه نَستعينُ على عدوّنا و هو خيرُ مستعانٍ . » ( الامالى ، شيخ صدوق ، ص 392 ؛ بحارالانوار ، ج 46 ، ص 172 ، تنقيح‌المقال ، حرف « زى » . )\r\n","page_name":" 260 ","page_number":260},
  {"content":"\r\n\r\nاست . سپس آهنگرى آوردند تا آن تير را از پيشانىاش خارج سازد ، امّا جان او نيز با آن خارج شد . يارانش بدن او را وسط جوى آبى دفن كردند و آب را روى آن جريان دادند ( تا دشمن جاى دفن بدن را نداند . ) امّا فرداى آن روز ، جوانى سندى ، كه در آن جمع بود ، نزد يوسف‌بن‌عمر رفت و محلّ دفن او را به آنان خبر داد . يوسف‌بن‌عمر هم بدن او را از خاك بيرون آورد و تا چهار سال آن را بالاى دار آويخت تا دستور داد آن را پايين آوردند و به آتش سوزاندند و خاكسترش را به باد دادند . خدا قاتلش و كسانى كه او را يارى نكردند لعنت كند . به خدا شكايت مىكنم از آنچه بر ما خاندان پيامبرش پس از او رسيده است و در برابر دشمنانمان از او كمك مىخواهيم و او بهترين پشتيبان است « 1 »\r\nسليمان‌بن‌خالد از شاگردان امام صادق عليه السلام و از همرزمان زيد عليه السلام بود .\r\nاو به نهضت زيد عليه السلام پيوست و يوسف بن عمر شخصاً انگشتان او را قطع كرد . « 2 » سليمان مىگويد : « روزى امام صادق عليه السلام ، از من پرسيد : با عمويم چه كرديد ؟ !\r\nگفتم : ياران او جسدش را حفظ كردند و سپس ( شبانه ) آن را در كنار فرات دفن كرديم . امّا دشمن جسد را كشف كرد و آن را به آتش كشيدند .\r\nامام عليه السلام فرمود : كاش بدن را با آهنى سنگين مىكرديد و به رود فرات مىانداختيد ( تا دشمن به بدن او دست نيابد . ) صلوات خدا بر او و لعنت بر قاتلانش باد . » « 3 »\r\n\r\n\r\n","description":"","footnote":"\r\n( 1 ) - الامالى ، شيخ صدوق ، ص 392 ؛ بحارالانوار ، ج 46 ، ص 172 ، تنقيح‌المقال ، حرف « زى » .\r\n( 2 ) - جامع‌الرواة ، محمدبن‌على اردبيلى ، حرف « س » .\r\n( 3 ) - بحارالانوار ، ج 46 ، ص 205 .\r\n","page_name":" 261 ","page_number":261},
  {"content":"\r\n\r\n\r\nمقام زيد عليه السلام و يارانش در سخن امام صادق عليه السلام\r\nفضيل رسّان گويد : « من در ميان ياران زيد ، در جبهه مىجنگيدم و زيد با سخنان گرم خود ، ياران را بر جهاد تشويق مىكرد . و من در كنارش بودم تا به شهادت رسيد . پس از اتمام جنگ ، از كوفه فرار كردم و به مدينه آمدم .\r\nنمىخواستم خبر شهادت زيد و ماجراى كوفه را به امام صادق عليه السلام بگويم .\r\nخدمت امام عليه السلام رسيدم ، امام بىدرنگ ، از من سراغ عمويش ، زيد ، را گرفت . در جواب ايشان ، به گريه افتادم . امام فرمود : او را كشتند ؟ !\r\nگفتم : بلى .\r\nفرمود : به دارش زدند ؟\r\nگفتم : آرى ، به خدا قسم .\r\nامام عليه السلام به شدّت گريست و قطرات اشك بر چهرهء ايشان روان شد .\r\nسپس فرمود : اى فضيل ، در جنگ به عمويم كمك كردى ؟\r\nگفتم : بلى .\r\nفرمود : چند نفر از دشمن را كشتى ؟\r\nگفتم : شش نفر .\r\nفرمود : مثل اين‌كه در كشتن آنان نگرانى و ترديدى دارى ؟\r\nگفتم : اگر ترديدى داشتم كه آنان را نمىكشتم . و شنيدم كه امام فرمود :\r\n« ا شْر كَ نِى اللَّهُ فى تِلْكَ الدِّماءِ . مَ ضى وَاللّهِ ، عَمّي وَ اصْحابُهُ ال شُّه داءُ مِثْلَ ما مَ ضى عَلَيْهِ عَ لِى بن‌ا بى طالِبٍ وَ اصْحابُهُ » « 1 » ( يعنى : خداوند مرا در ثواب ريختن خون آنان\r\n\r\n\r\n","description":"","footnote":"\r\n( 1 ) - الامالى ، شيخ صدوق ، ص 286 ، بحارالانوار ، ج 46 ، ص 171 ؛ تنقيح المقال ، حرف « ز » ، ص 468 .\r\n","page_name":" 262 ","page_number":262},
  {"content":"\r\n\r\nشريك گرداند . به خدا قسم ، عمويم و يارانش راه علىبن‌ابى طالب و ياران او را پيمودند ) .\r\nعبدالله‌بن‌سبابه نقل مىكند : « هفت نفر بوديم ، از كوفه عازم مدينه شديم ، خدمت امام صادق عليه السلام شرفياب گشتيم . امام عليه السلام از ما پرسيد : از عمويم ، زيد ، چه خبر ؟\r\nگفتيم : قيام كرده يا درصدد قيام بود .\r\nامام فرمود : اگر از او خبرى رسيد ، به من اطّلاع دهيد .\r\nچند روزى گذشت كه نامه‌اى از بسّام صيرمى به دست ما رسيد . متن نامه چنين بود : « . . . امّا بعد ، در روز چهارشنبه ، اول ماه صفر ، زيد قيام كرد و جنگ روز چهارشنبه و پنج‌شنبه ادامه يافت و زيدبن‌على با جمعى از يارانش در روز جمعه كشته شدند . »\r\nنامه را خدمت امام صادق عليه السلام برديم . امام وقتى نامه را خواندند ، به شدّت گريستند و فرمودند : « انَّا لِلّهِ وَ انّا اليْهِ راجِعُونَ » . مصيبت عمويم را به حساب خدا مىگذارم . او بهترين عمو بود . عمويم مردى بود براى دنيا و آخرت ما . به خدا سوگند ، عمويم رفت ، در حالى كه شهيدى از شهدا محسوب مىشد ؛ همچون شهدايى كه با رسول‌الله و على و حسن و حسين - صلوات‌الله عليهم - بودند . « 1 »\r\nدر روايتى ، امام صادق عليه السلام از ابوولاد كوفى پرسيد : « عمويم زيد را ديدى ؟ »\r\n- بلى ، او را در بالاى دار مشاهده كردم و مردم نسبت به او دو دسته بودند : دوستان براى او محزون و گريان ، و دشمنان شاد . امام فرمود :\r\n\r\n\r\n","description":"","footnote":"\r\n( 1 ) - بحارالانوار ، ج 46 ، ص 175 .\r\n","page_name":" 263 ","page_number":263},
  {"content":"\r\n\r\n« امَّا الْباكى فَم عَهُ فِى ا لْج نّةِ وَ امَّا الشَّامِتُ فَ شَر يكٌ فى دَمِهَ . » « 1 »\r\nگريه كنندهء بر او در بهشت با او و بدگوى او در خونش شريك است .\r\nاز امام صادق عليه السلام نقل شده است كه فرمودند :\r\n« رَحِمَ اللَّهُ عَمّي زَيْداً ، خَرَجَ عَ لى ما خَرَجَ آباؤُهُ وَ وَددتُ ا نّى اسْتَطَعْتُ انْ اصْنَعَ فَاكُونَ مِثْلُ عَمّى . مَنْ قُتِلَ مَعَ عَمّي زَيْدِ بْنِ عَ لِى كَمَنْ قُتِلَ مَعَ ا لْح سَ يْن بْنِ عَ لِى عليه السلام . » « 2 »\r\nخدا عمويم را رحمت كند . قيام او در ادامهء همان راه پدرانش بود . من دوست داشتم مىتوانستم كارى را كه عمويم كرده ، انجام دهم . هر كس همراه زيدبن‌على كشته شده مانند كسى است كه در كنار حسين‌بن‌على عليه السلام به شهادت رسيده است .\r\nعبدالرحمن‌بن‌سبابه گويد : امام صادق عليه السلام پولى به من داد و فرمود تا در ميان خانواده‌هاى شهدايى كه در قيام زيد شركت داشتند ، تقسيم كنم . « 3 »\r\n\r\nقيام زيد عليه السلام در اشعار شعرا\r\nشهادت زيد عليه السلام الهام‌بخش سرايندگان آزاده گرديد . و ماجراى قيام و شهادتش تا سال‌ها موضوع شعر شعراى پاك طينت و طرف‌دار حق . در اين جا ، مجالى براى ذكر قصايد و مراثى سروده شده در اين باب نيست ، فقط نام شعراى آزاده‌اى را كه در رثاى شهادت زيد عليه السلام سروده‌اند ، ذكر مىكنيم : « 4 »\r\n1 - كميت اسدى ، در قصيدهء « هاشميات » ؛\r\n2 - سيد حِميرى ، سيد الشعراء ، در قصيدهء معروف خود در رثاى\r\n\r\n\r\n","description":"","footnote":"\r\n( 1 ) - كشف الغمّه ، علىبن‌عيسى ، اربلى ، ج 2 ، ص 419 ؛ بحارالانوار ، ج 46 ، ص 194 .\r\n( 2 ) - وقايع الايام ، ص 112 .\r\n( 3 ) - رجال كشى ، ص 338 ؛ بحارالانوار ، ج 46 ، ص 194 .\r\n( 4 ) - الغدير ، ج 3 ، ص 71 .\r\n","page_name":" 264 ","page_number":264},
  {"content":"\r\n\r\nزيد عليه السلام ؛ ( امام صادق عليه السلام او را دوست مىداشتند . )\r\n3 - سديف‌بن‌ميمون ، در قصيده‌اش كه دربارهء شهادت امام حسين عليه السلام و زيد عليه السلام و شهداى بنىهاشم سروده است ؛\r\n4 - فضل بن عبد الرحمن بن عباس ، در قصيده‌اى طولانى كه در رثاى زيد عليه السلام دارد ؛ مرزبانى گويد : فضل از بزرگان و علماى بنى هاشم بود و قصيده‌اى طولانى در مرثيهء زيد عليه السلام سروده است كه شعرش مورد استناد قرار مىگيرد . سيبويه ، پدر علم نحو ، به اشعار او احتجاج كرده است . « 1 »\r\n5 - ابو ثميله ابار ؛\r\n6 - حبيب بن بدر هلالى ؛\r\n7 - ابن حماد ؛\r\n8 - يحيى بن زيد ، فرزند شهيد زيد عليهما السلام ؛\r\n9 - صاحب بن عباد ؛\r\n10 - ابو محمّد عبدى ؛\r\n11 - شيخ يعقوب نجفى ؛\r\n12 - شيخ صالح كواز ؛\r\n13 - سيد محمّد اعرجى ؛\r\n14 - ميرزا محمّد على اردوبادى ؛\r\n15 - سيد علىنقى تقوى لكهنوى ؛\r\n16 - شيخ جعفر نقدى .\r\n\r\nعلل شكست قيام زيد عليه السلام\r\n\r\n\r\n","description":"","footnote":"\r\n( 1 ) - معجم الشعراء ، محمدبن‌عمران المرزبانى ، ص 310 .\r\n","page_name":" 265 ","page_number":265},
  {"content":"\r\n\r\nقيام زيد عليه السلام با شكست روبه‌رو شد . البتّه مقصود از « شكست » اين نيست كه قيام او بىثمر ماند ؛ زيرا اين قيام موجب قيام‌هاى بزرگ ديگرى بر ضدّ حكومت‌هاى جور شد كه مهم‌تر از همه ، قيام يحيى - فرزند قهرمان زيد عليه السلام - و قيام خراسان بود و منجر به سقوط دولت امويان گرديد و قطعاً اگر قيام زيد عليه السلام نبود حكومت امويان بيش از آن مدّت طول مىكشيد . اين نيز مسلّم است كه شكست در قيام‌هاى حق معنا ندارد ، بلكه عمل به تكليف ، خود پيروزى است و مرام در قيامش ، همانند مرام جدّش ، امام حسين عليه السلام بود و شهادت و پيروزى براى آن‌ها موفقيّت به حساب مىآمد . بنابراين ، مقصود از « شكست » ، در اين جا شكست ظاهرى قيام است .\r\nسؤال اين است كه با توجّه به زمينه‌هاى مساعد و عوامل موفقيّت ، چرا قيام زيد عليه السلام به شهادت او و يارانش انجاميد . در اين زمينه ، مىتوان شكست قيام او را به دليل چند عامل دانست :\r\n\r\n1 - وجود ارتش شام در كوفه\r\nعراق منطقهء با ارزشى به حساب مىآمد ، از اين جهت از آن به قلب زمين تعبير شده است ، به‌ويژه به دليل وضعيّت خاص مركز آن ، كوفه ، كه يك مركز مهم جمعيّتى ، اقتصادى و نظامى به حساب مىآمد و از درآمد فراوان كشاورزى و دام‌دارى و باغ‌دارى و موقعيّت طبيعى مناسب برخوردار بود . « 1 » بدين روى ، حكومت امويان اهميّت زيادى به آن مىداد . امّا علاوه بر اين ، آنچه از همه چيز مهم‌تر بود اين كه كوفه مركز حكومت اميرالمؤمنين عليه السلام و امام حسن عليه السلام و مركز قيام امام حسين عليه السلام و موضع سياسى كوفه هميشه بر مقابله با بنىاميّه مبتنى بود . از اين رو ، پس از\r\n\r\n\r\n","description":"","footnote":"\r\n( 1 ) - مختصر كتاب البلدان ، ابوبكر احمدبن‌ابراهيم ( ابن الفقيه ) ، ص 252 .\r\n","page_name":" 266 ","page_number":266},
  {"content":"\r\n\r\nتسلّط امويان بر عراق ، براى سركوبى هرگونه نهضت و جنبش ، ارتشى مجهّز بر كوفه گماردند . اين ارتش عمدتاً متشكّل از شاميان بود كه بسيار كارساز و موجب رعب مردم و تقويت حكومت مىگرديد .\r\nحكومت شام براى ادامهء سلطهء خود در عراق ، علاوه بر درآمد و منافع مالى كوفه ، به موقعيّت سوق‌الجيشى و نظامى آن براى نفوذ در شرق مملكت اسلامى آن روز نظر داشت . براى اين منظور ، كوفه بهترين پايگاه به حساب مىآمد . « 1 » و هميشه نيرويى آماده و جنگ‌جويانى مزدور از طرف حكومت ، به‌طور آماده باش ، براى سركوبى انقلاب‌ها ، به‌خصوص قيام علويان و خوارج و ديگر مخالفان وجود داشت . « 2 » حجّاج‌بن‌يوسف ، والى سفّاك عراق ، به كمك همين ارتش توانست شهر واسط را بنا كند و آن را پايگاهى نظامى قرار دهد . « 3 »\r\nوجود اين لشكر بزرگ در كوفه و دخالت مؤثّر در سركوب قيام ، يكى از علل شكست قيام زيد عليه السلام بود .\r\n\r\n2 - نقش جاسوسان و عوامل نفوذى\r\nعلّت ديگرى كه سبب از هم پاشيدن نهضت شد ، وجود تعداد زيادى از جاسوسان و عوامل نفوذى دشمن در ميان انقلابيان بود كه تمام اخبار و اطّلاعات نهضت را به دشمن گزارش مىكردند . اين عامل در شكست تمام نهضت‌ها بسيار مؤثر بوده و هميشه دولت‌ها بودجهء زيادى را صرف تشكيل سازمان‌هاى جاسوسى مىكرده‌اند . به عنوان نمونه معاوية بن ابوسفيان تشكيلات جاسوسى و اطّلاعاتى داشت و بدين‌وسيله شيعيان\r\n\r\n\r\n","description":"","footnote":"\r\n( 1 ) - فتوح البلدان ، ابى الحسن بلاذرى ، ص 288 .\r\n( 2 ) - كامل ابن اثير ، ج 5 ، ص 204 .\r\n( 3 ) - همان ، ج 4 ، ص 496 .\r\n","page_name":" 267 ","page_number":267},
  {"content":"\r\n\r\nعلى عليه السلام را در هر كجا مىيافت به قتل مىرسانيد . « 1 »\r\nامويان جاسوسان و مأموران مخفى خود را براى شناسايى دشمنان گماشته بودند و در ماجراى قيام زيد عليه السلام ، به طور قطع ، يكى از علل شكست آن وجود همين جاسوسان و عوامل نفوذى بود . « 2 »\r\n\r\n3 - مسألهء خلافت\r\nسومين علّت شكست نهضت زيد عليه السلام اختلاف آراء و عقايد مسلمانان و اطرافيان زيد عليه السلام در مسألهء خلافت بود . زيدبن‌على عليه السلام همهء طوايف مسلمانان را به قيام عليه بنى اميّه دعوت كرد او ارتشى عظيم از همهء مسلمانان آن روز كه به شكلى نسبت به حكومت بنىاميّه بدبين و مورد ستم بودند ، تشكيل داد . امّا در زمان قيام ، مسألهء مهم خلافت ، به عنوان يك مسألهء مهم اعتقادى بين مردم مورد بحث بود و مرتّب نظر او را دربارهء خلافت جويا مىشدند . زيد عليه السلام نيز براى جلوگيرى از تفرقه و اختلاف و ايجاد الفت و اتّحاد بين مسلمانان ، سعى داشت به نحوى پاسخ دهد كه موجب از هم پاشيدگى مردم نشود .\r\n\r\n4 - خيانت مردم كوفه\r\nعلّت ديگرى كه شايد از ساير علل مهم‌تر بود ، سستى و خيانت مردم كوفه نسبت به زيد عليه السلام بود . مردم كوفه همان گونه كه به امام حسين عليه السلام خيانت ورزيدند ؛ او را با اصرار به عراق دعوت نمودند و با نماينده‌اش ، مسلم‌بن‌عقيل ، بيعت كردند و سپس او را تنها گذاشتند ، بار ديگر تاريخ را تكرار\r\n\r\n\r\n","description":"","footnote":"\r\n( 1 ) - البدء والتاريخ ، ج 6 ، ص 5 .\r\n( 2 ) - ثورة زيدبن‌على ، ناجى حسن ، ص 131 .\r\n","page_name":" 268 ","page_number":268},
  {"content":"\r\n\r\nو اين بار با زيد عليه السلام چنين كردند . اين مردم دو رو و بزدل در رفتار با اميرالمؤمنين و امام حسن عليه السلام و مواردى ديگر نيز خوب از عهدهء امتحان برنيامدند .\r\nآنان در قيام زيد عليه السلام ، از تهديد يوسف‌بن‌عمر ، استاندار كوفه ، ترسيدند و در مسجد به محاصرهء دشمن تن دادند و خود را در مسجد زندانى كردند . حتّى در روز اول نبرد ، كه نيروهاى زيد عليه السلام دشمن را تار و مار نمودند و نيروهاى انقلاب تا در مسجد پيش آمدند و پرچم را بالا گرفتند و فرياد ياران زيد عليه السلام به گوش آنان رسيد ، اين مردم سست عنصر حركتى براى شكستن درهاى مسجد و پيوستن به زيد از خود نشان ندادند .\r\nاعمش ، فقيه كوفه ، در پاسخ به دعوت زيد عليه السلام ، كه او را به يارى خوانده بود ، گفت : « اگر ما سيصد نفر مرد قابل اعتماد در كنار تو مىيافتيم ، به ياريت مىآمديم و اوضاع را به نفعت دگرگون مىكرديم . » « 1 » او مردم كوفه را خوب مىشناخت و خيانت و نيرنگ آنان را خوانده بود .\r\nبرخى از سران با نفوذ كوفه ، كه با زيد عليه السلام بيعت كردند امّا در روز نبرد به يارى او نيامدند ، عبارتند از :\r\n1 - انس‌بن‌عمرو ازدى ؛\r\n2 - قيس‌بن‌ربيع و تعدادى از سران و رؤساى قبايل عراق . « 2 »\r\nزيد عليه السلام در بحران نبرد ، موقعى كه خيانت مردم كوفه را ديد ، به يار و معاون فداكارش ، نصربن‌خزيمه ، فرمود : « يَا نَصْر اتَخافُ انْ يَكُونُوا فَعَلُوها حُسَيْنِيَّةً » ( يعنى : نصر ، آيا مىترسى كه همان‌گونه كه با حسين عليه السلام كردند با ما نيز رفتار كنند ؟ ) « 3 »\r\nبسيارى بودند كه با زيد عليه السلام بيعت كردند ، امّا هنگام نبرد ، او را تنها\r\n\r\n\r\n","description":"","footnote":"\r\n( 1 ) - مقاتل الطالبيين ، ص 100 .\r\n( 2 ) - تاريخ طبرى ، ج 7 ، ص 183 ؛ مقاتل الطالبيين ، ص 101 .\r\n( 3 ) - تاريخ طبرى ، ج 7 ، ص 184 .\r\n","page_name":" 269 ","page_number":269},
  {"content":"\r\n\r\nگذاشتند . عيسى ، فرزند ارجمند زيد عليه السلام دربارهء مردم كوفه مىگويد : « من اعتمادى به مردم كوفه نسبت به بيعت آنان نديدم كه در موقع نبرد ، به آنان وفادار باشند . » « 1 »\r\nمردم‌شناس‌تر از اميرالمؤمنين عليه السلام كسى نبود . امام عليه السلام سال‌ها در ميان مردم كوفه مانده و روحيّهء آنان را خوب تشخيص داده بود . حضرت در خطبه‌اى ، مردم كوفه را چنين توصيف مىفرمايد :\r\n« اى اهل كوفه ، از كار شما به سه چيز كه داريد و دو چيز كه نداريد ، مبتلا و نگرانم : گوش داريد ، امّا كر هستيد ؛ زبان داريد ، امّا لال هستيد ؛ چشم داريد ، امّا كور هستيد .\r\nامّا آن دو چيز كه نداريد : اول ثبات قدم احرار را در جنگ نداريد ؛ دوم در موقع سختى و گرفتارى ، مورد اعتماد نيستيد . تهى دست مانيد ! شما مانند شترهايى هستيد كه ساربانشان از آن‌ها دور شده باشد . اگر از يك طرف جمعتان كنند ، از طرف ديگر پراكنده مىشويد . به خدا قسم ، گمان دارم كه اگر جنگ درگيرد ، از پسر ابوطالب جدا شويد ؛ همانند جدا شدن زائو از بچه ( در موقع زاييدن ) . » « 2 »\r\n\r\n\r\n","description":"","footnote":"\r\n( 1 ) - مقاتل الطالبيين ، ص 277 .\r\n( 2 ) - « يَا اهْلَ الْكُوفَةِ ، مُنيتُ مِنْكمْ بِثَلاثٍ وَاثْنَتَيْنِ : صُمٌّ ذَوُو اسْماعٍ ، وَ بُكْمٌ ذَوُوكلامٍ ، وَ عُمْىٌ ذَوُو ابْصارٍ . لا احْرارُ صِدقٍ عِندَ الّلِقاءِ وَ لا اخْوانُ ثِقَةٍ عِندَ الْبَلاءِ . تَرِبَتْ ايْديكُمْ يَا اشْباهَ الابِلِ غابَ عَنْها رُعاتُها ، كُلَّما جُمِعَتْ مِنْ جانبٍ تَفَرَّقتْ مِنْ جانِبٍ آخَرَ وَاللَّهِ لَكأنّي بِكُمْ فيما اخالُ انْ لَّوْ حَمِسَ الْوَغى وَ حَمِىَ الضِّرابُ قَدِ انْفَرَجْتُمْ عَنِ ابْنِ ابي طالِبٍ انْفِراجَ الْمَرْأةِ عَنْ قُبُلِها . » ( شرح نهج‌البلاغه ، علينقى فيض‌الاسلام ، ص 285 ؛ نهج‌البلاغه ، تصحيح صبحى الصالح ، كلام 97 ، ص 142 . )\r\n","page_name":" 270 ","page_number":270},
  {"content":"\r\n\r\n\r\nفصل ششم : قيام در ايران ( خراسان ) و سقوط امويان\r\n\r\n","description":"","footnote":"","page_name":" 271 ","page_number":271},
  {"content":"\r\n . \r\n","description":"","footnote":"","page_name":" 272 ","page_number":272},
  {"content":"\r\n\r\n\r\nالف - قيام يحيى بن زيد عليه السلام\r\n\r\nمشخّصات يحيى\r\nنام : يحيى بن زيد ؛ او نخستين و ارزنده‌ترين فرزند زيد عليه السلام بود . « 1 »\r\nمادر : مادر او ، دختر ابى هاشم بن عبدالله بن محمد بن حنفيّه ، ريطه نام داشت . « 2 »\r\nتولّد و شهادت : يحيى در 107 ه . ق . متولد شد و قيام و شهادت او در 125 ه . ق اتفاق افتاد . روى اين حساب ، مدّت عمر او هيجده سال مىشود . اما بعضى سن او را بيست و هشت سال ذكر كرده‌اند . « 3 »\r\nهمسر و فرزند : همسر يحيى محبّه دختر عمر بن على بن الحسين ، دختر عموى او بود . « 4 » از يحيى فرزندى باقى نماند و اين قول تقريباً بين مورّخان و علماى انساب مورد اتفاق است . بنابراين ، نسل زيد عليه السلام از ساير\r\n\r\n\r\n","description":"","footnote":"\r\n( 1 ) - عمدةالطالب ، ابن عنبه ، ص 258 - 259 .\r\n( 2 ) - المعارف ، ابْنِ قُتَيْبَة ( عبدالله بن مسلم ) ، ص 216 ؛ تاريخ يعقوبى ، احمد بن ابى يعقوب ، ج 2 ، ص 326 ؛ الكامل فى التاريخ ، ج 5 ، ص 272 .\r\n( 3 ) - الحدائق الورديه فى مناقب الائمة الزيديه ، ص 134 .\r\n( 4 ) - همان .\r\n","page_name":" 273 ","page_number":273},
  {"content":"\r\n\r\nفرزندان او مىباشد . « 1 »\r\n\r\nشخصيّت يحيى\r\nيحيى جوانى پاك‌دامن ، نيكوخصال ، عالم ، شجاع و پارسا بود و علاوه بر كمالات معنوى ، چهره‌اى زيبا و صورتى جذّاب داشت . او نسبت به ائمّهء اطهار عليهم السلام اظهار اخلاص ويژه مىكرد و در برابر آنان ، كاملًا خضوع و اطاعت مىنمود . وى نسبت به ائمّهء اثنىعشر ايمان و اعتقاد داشت . « 2 »\r\nامام صادق عليه السلام او را بسيار دوست مىداشت و هنگامى كه خبر شهادت او به امام صادق عليه السلام رسيد ، به شدّت گريست و فرمود : « رَحِمَ اللَّهُ يَح يى » و براى او طلب آمرزش كرد . روشن است كسى كه مورد تفقّد و ترحّم امام معصوم عليه السلام باشد ، چه مرتبه‌اى دارد و كسى كه امام در مرگ او عزادار مىشود داراى چه مقام ارجمندى است . در مقدّمهء صحيفهء سجّاديه ، رواياتى از متوكل بن هارون در مدح و مقام و علاقهء امام صادق عليه السلام به او آمده است .\r\nيحيى از روات احاديث نيست و علماى رجال ، در شرح حال او تفصيل نداده‌اند ، اما آنچه در سند صحيفهء سجاديه مىبينيم ، شاهد اين است كه يحيى از مريدان و علاقه‌مندان به امام صادق عليه السلام بوده و به امامت ايشان اعتراف و اقرار داشته است .\r\nمتوكّل بن هارون گويد : در بين راه خراسان ، با يحيى ملاقات نمودم ، جوياى حال بستگان و عموزادگان خود در مدينه شد ، به خصوص از حال\r\n\r\n\r\n","description":"","footnote":"\r\n( 1 ) - الحدائق الورديه فى مناقب الائمة الزيديه ، ص 134 .\r\n( 2 ) - بحارالانوار ، ج 46 ، ص 198 .\r\n","page_name":" 274 ","page_number":274},
  {"content":"\r\n\r\nامام صادق عليه السلام بيش از همه پرسيد . من هم حال آنان و حزن و اندوهشان را به دليل شهادت زيد عليه السلام براى او بازگو كردم .\r\nمتوكل مىگويد : سپس پرسيد : آيا پسر عمويم ، جعفر بن محمد عليه السلام ، را ديدى ؟\r\nگفتم : بلى . گفت : دربارهء من چيزى نگفت ؟ عرض كردم : بلى .\r\nگفت : چه فرمود ؟ هر چه شنيدى بگو .\r\nگفتم : قربانت گردم ، دوست ندارم آنچه از او شنيده‌ام درباره‌ات بازگو كنم .\r\nفرمود : مرا از مرگ مىترسانى ؟ ! هر چه شنيدى بگو .\r\nگفتم : آن حضرت فرمود : تو هم مانند پدرت كشته و به دار آويخته مىشوى .\r\nدر اين هنگام ، رنگ يحيى دگرگون شد و اين آيه را خواند : « يَم حُوُا اللَّهُ ما يَشاءُ وَ يُثْبِتُ وَ عِنْدَه عِلْمُ الكِتابِ » خداوند آنچه را بخواهد محو مىكند و آنچه را بخواهد ثابت خواهد ماند و علم كتاب نزد او است . « 1 »\r\nمتوكل همچنين مىگويد : « از يحيى پرسيدم : فرزند رسول خدا ، آيا شما داناتريد يا آنان ( امام صادق عليه السلام و . . . ) ؟\r\nيحيى با قدرى تأمّل با اقرار به برترى مقام امام معصوم گفت : همهء ما داراى علميم . امّا فرق بين ما و آنان ( امام باقر و امام صادق عليهم السلام ) آن است كه آنچه ما مىدانيم آنان نيز مىدانند ، ولى هر آنچه آنان مىدانند ما نمىدانيم . »\r\nآن گاه متوكل از يحيى پرسيد : « پس در زمان حاضر ، امام صادق ولىّ امر ماست ؟\r\n\r\n\r\n","description":"","footnote":"\r\n( 1 ) - رعد ( 13 ) ، آيهء 39 .\r\n","page_name":" 275 ","page_number":275},
  {"content":"\r\n\r\nيحيى گفت : بلى ، او افقه بنى هاشم است . » « 1 »\r\n\r\nعزيمت به سمت كربلا\r\nيحيى بن زيد جوانى لايق و كم‌نظير بود . او بنا بر احساس مسؤوليت و براى اداى وظيفه ، مبارزه با دشمنان دين را در پيش گرفت .\r\nابوالفرج اصفهانى مىگويد : « پس از شهادت زيد بن على عليه السلام ، مردم از اطراف فرزند او پراكنده شدند و جز ده نفر كسى با وى همراه نبود . »\r\nسلمة بن ثابت نقل مىكند : « پس از شهادت زيد عليه السلام به يحيى گفتم :\r\nحالا به كجا مىروى ؟\r\nگفت : به‌طرف نهرين . ابو صياد عبدى هم همراه او بود .\r\nگفتم : اگر مىخواهى به نهرين به روى ، همين كوفه بهتر است . در همين جا قيام كن تا به شهادت نايل شوى ؟\r\nگفت : مقصود من از « نهرين » دو نهر كربلا است .\r\nگفتم : حالا كه اين قصد را دارى . پس عجله كن ، تا صبح نشده هر چه زودتر از شهر بيرون برويم . يحيى برخاست و ما نيز همراه او از كوفه خارج شديم . موقعى كه ديوارهاى شهر را پشت سر مىگذاشتيم صداى اذان به گوش مىرسيد . به سرعت از كوفه دور شديم . در بين راه ، از مسافران و كاروان‌ها ، طعام مىخواستيم و من نان و آذوقه را به نزد يحيى مىبردم .\r\nبا اين وضع ، تا نينوا پيش رفتيم . در آن جا ، سائق ( / راهنما شايد هم مقصود سعيدبن‌بيان سائق الحاج باشد ) خانه‌اش را در اختيار ما گذاشت و\r\n\r\n\r\n","description":"","footnote":"\r\n( 1 ) - بحارالانوار ، ج 46 ، ص 199 - 200 ؛ رياض الاحزان ، ملا محمد حسن قزوينى ، ص 181 - 182 ؛ قاموس‌الرجال ، ج 4 ، ص 262 .\r\n","page_name":" 276 ","page_number":276},
  {"content":"\r\n\r\nخودش به محلى به نام « فيوم » رفت . » « 1 »\r\nيحيى از خوف عمّال حكومت به‌طور مخفيانه حركت مىكرد . شايد علّت رفتن او به كربلا تجديد عهد با جدّش امام حسين عليه السلام بوده است ؛ زيرا از زمان قيام توّابين تا عصر بنىعباس ، قبر امام حسين عليه السلام ميعادگاه انقلابيان و مجاهدان راه حق بود . آنان از تربت شهداى كربلا براى راه خود توشه برمىگرفتند و با سرور شهيدان عهد و پيمان مىبستند كه راه او را ادامه دهند .\r\n\r\nورود به مدائن\r\nيحيى پس از مدّتى ، از نينوا به مدائن رفت . در آن زمان ، مدائن در مسير راه مسافرانى بود كه از عراق به طرف خراسان مىرفتند . خبر فرار يحيى از كوفه و رفتن او به نينوا و مدائن به يوسف بن عمر ، والى عراق ، رسيد . يوسف مردى به نام حريث بن ابى الجهم كلبى را براى دست‌گيرى يحيى به مدائن اعزام كرد ، ولى پيش از آن كه او به مدائن برسد ، يحيى از آن جا رفته بود و مأموران والى كوفه نتوانستند از او رد پايى بيابند و ناكام برگشتند . منزل يحيى در مدائن ، خانهء دهقانى از لهل مدائن بود .\r\n\r\nحضور در رى و سرخس\r\nيحيى پس از مدّتى ، خود را به رى رسانيد و از آن جا ، آهنگ سرخس نمود . در سرخس ، نزد يزيد بن عمرو تميمى رفت و از حكم بن يزيد ، كه يكى از سران بنى اسيد بن عمرو بود ، براى مبارزه با بنىاميّه دعوت به\r\n\r\n\r\n","description":"","footnote":"\r\n( 1 ) - مقاتل الطالبيين ، ص 104 .\r\n","page_name":" 277 ","page_number":277},
  {"content":"\r\n\r\nكمك كرد . يحيى شش ماه در سرخس نزد او ماند . در آن زمان ، فرماندار سرخس ، معروف به ابن‌حنظله ؛ از جانب حاكم اموى ، عمر بن‌هبيره ، منصوب شده بود .\r\nگروهى از خوارج نزد يحيى آمدند و از او خواستند كه رهبرى آنان را در قيام بر ضدّ بنىاميه به عهده گيرد . اما علىرغم اصرار و پافشارى آنان ، از آن جا كه يحيى ايشان را از دشمنان قسم خوردهء حضرت على عليه السلام و خاندانش مىدانست ، از همكارى با ايشان سرباززد و رهبرى آنان را نپذيرفت . اما در عين حال ، سخنى كه موجب دل‌سردى و ناراحتى آنان شود ، نگفت و با بيانى خوش ، آن‌ها را از همراهى خويش مأيوس كرد و رها نمود .\r\nيحيى آرام نمىگرفت و به دنبال فرصت و موقعيت مناسب بود تا بتواند نيرويى قوى از مجاهدان و طرفداران خاندان پيامبر عليهم السلام به دور خود جمع كند و به كمك آنان ، برضدّ حكومت امويان قيام كند . او هدفش را تعقيب مىكرد و با اراده‌اى محكم و استوار ، در راه جهاد و شهادت گام مىنهاد .\r\n\r\nدست‌گيرى در بلخ\r\nوقتى از سرخس هم مأيوس شد ، از آن جا عازم بلخ گرديد و به خانهء يكى از علاقه‌مندان به خاندان پيامبر عليهم السلام به نام حريش بن عمرو رفت . « 1 »\r\nيحيى مدّتى در خانهء اين مرد بود تا اين كه خبر هلاكت خليفهء سفّاك اموى و قاتل پدرش ، هشام بن عبدالملك ، به وى رسيد و شنيد كه به جاى هشام ، وليد بن يزيد ، برادر زادهء او ، به‌عنوان خليفه ، جانشين وى شده است .\r\nجاسوسان حكومت اموى حتى در بلاد دوردست اسلامى آن روز ، عليه\r\n\r\n\r\n","description":"","footnote":"\r\n( 1 ) - تاريخ طبرى ، ج 7 ، ص 228 .\r\n","page_name":" 278 ","page_number":278},
  {"content":"\r\n\r\nانقلابيان و مجاهدان فعّاليّت مىكردند و اطّلاعات خود را به كوفه و يا احياناً مركز حكومت گزارش مىدادند ، به خصوص ناپديد شدن يحيى و دست نيافتن عمّال حكومت اموى به او ، آنان را سخت نگران و متوحّش ساخته بود .\r\nيوسف بن عمر ، والى عراق ، كه يحيى را خوب مىشناخت و از روح سلحشورى و شهامت وى اطّلاع داشت ، سخت نگران بود ؛ زيرا يحيى از حوزهء مأموريت او فرار كرده بود . لذا مىخواست به هر نحو كه شده ، يحيى را دستگير كند و يا به قتل برساند . جاسوسان وى در بلخ ، از ورود يحيى آگاه شدند و به كوفه گزارش كردند . يوسف فهميد كه يحيى در بلخ در خانهء حريش به سر مىبرد . بنابراين ، به والى خراسان ، نصر بن يسار ، نوشت كه مأمورى را به خانهء حريش بفرستد تا يحيى را دستگير كند .\r\nاستاندار خراسان مأمورى نزد عقيل بن معقل ، فرماندار بلخ ، فرستاد و به او دستور داد حريش را دستگير و آن قدر شكنجه كند تا يحيى را تحويل دهد . عقيل ، حريش را خواست و پيش از هر چيز ، دستور داد او را ششصد تازيانه زدند و به او گفت : اگر يحيى را تحويل ندهى ، تو را خواهم كشت .\r\nاما اين مرد فداكار در جواب فرماندار گفت : « به خدا سوگند ، اگر يحيى زير پايم مخفى شده باشد ، پاى خود را از روى او برنخواهم داشت . هر كارى مىتوانى بكن ! »\r\nحريش پسرى به نام قريش داشت . او وقتى جان پدرش را در خطر ديد ، به فرماندار گفت : پدرم را نكش ، من يحيى را تحويل مىدهم . « 1 »\r\nفرماندار بلخ گروهى از مأموران مسلّح خود را همراه قريش فرستاد و\r\n\r\n\r\n","description":"","footnote":"\r\n( 1 ) - تاريخ طبرى ، ج 7 ، ص 228 ؛ مقاتل الطالبيين ، ص 105 .\r\n","page_name":" 279 ","page_number":279},
  {"content":"\r\n\r\nاو آنان را به مخفىگاه يحيى ، كه در خانهء تودرتو بود ، راه‌نمايى كرد . آنان يحيى را به همراه يزيدبن‌عمر ، مردى از طايفهء عبدالقيس - كه از كوفه با يحيى همراه شده بود - دستگير كردند و به نزد عقيل ، فرماندار بلخ ، بردند .\r\nعقيل ، يحيى را نزد نصر بن يسار ، استاندار خراسان ، فرستاد . او هم يحيى را به زندان افكند و ماجرا را به يوسف بن عمر ، استاندار كوفه ، نوشت .\r\nمردى از بنى ليث دربارهء دست‌گيرى و شكنجهء يحيى ، چنين سرود :\r\nآيا خدا اين كارهاى زشت شما را نمىبيند ؛ در آن شبى كه يحيى را به زنجير كشاندند ؟ نديدى كه بنىليث ( نصر بن يسار ليثى ) به چه سرنوشتى گرفتار شدند . واى بر آن‌ها از قدرتى كه از دست آنان بيرون خواهد رفت ! عاقبت ، ليث عضو قبيح ( دبر ) خود را براى مردم آشكار كرد و مورد استهزاى قبايل قرار گرفت . آنان مانند سگانى بودند كه عو عو كنان ، صيدى آوردند كه بر خورنده حلال نبود . » « 1 »\r\nبنابر روايت ابوالفرج ، اين اشعار منسوب به عبدالله بن معاويه بن عبدالله بن جعفر است . « 2 »\r\n\r\nآزادى از زندان\r\nپس از آن كه استاندار عراق از بازداشت يحيى با خبر شد ، نامه‌اى\r\n\r\n\r\n","description":"","footnote":"\r\n( 1 )\r\n - « الَيْسَ بِعَيْنِ اللَّهِ ما تَصْنَعونَهُ * عَشِيَّةَ يَحْيى مُوْثَقُ فِى السَّلاسِلِ\r\nالَمْ تَرَ لَيْثاً مَا الّذى حُتِمَتْ بِهِ * لَهَا الْوَيْلُ فى سُلْطانِها المُتَزايِلِ\r\nلَقَدْ كَشَفَتْ لِلّناسِ لَيْثُ عَنْ اسْتِها * اخيراً وَ صارَتْ ضُحْكَةً فِى الْقَبائِلِ\r\nكِلابٌ عَوَتْ لا قَدَّسَ اللّه امْرَها * فَجائَتْ بِصَيْدٍ لا يَحِلُّ لِآكِلٍ . » \r\n( مقاتل الطالبيين ، ص 105 . )\r\n( 2 ) - همان .\r\n","page_name":" 280 ","page_number":280},
  {"content":"\r\n\r\nبراى وليد ، خليفهء اموى ، نوشت و او را از ماجرا مطّلع كرد و كسب تكليف نمود . خليفه از استاندار خواست كه دستور دهد يحيى را آزاد كنند تا هر كجا خواست برود . يوسف بن عمر هم به والى خراسان نوشت كه يحيى را آزاد كند .\r\nنصر ، والى خراسان ، يحيى را خواست و او را نصيحت كرد و از قيام و شورش و ماجراجويى برحذر داشت و به او تأكيد كرد كه دست از فتنه‌گرى بردارد .\r\nيحيى در پاسخ والى خراسان گفت : « آيا در امّت محمد صلى الله عليه و آله ، فتنه‌اى بزرگ‌تر از حكومت شما يافت مىشود ؛ فتنه‌اى با اين همه خون‌ريزى و تصرف در آنچه سزاوار آن نيستيد ؟ »\r\nجواب دندان‌شكن يحيى چنان والى را كوبيد كه نتوانست سخنى بگويد و با خشم سكوت كرد . آن گاه دستور داد مبلغ دوهزار درهم با يك جفت كفش به يحيى دادند و به او سفارش كرد كه به شام برود و خود را به خليفه برساند .\r\nاما يحيى به سخنان والى اعتنايى نكرد و پس از آزادى ، به‌سوى سرخس شتافت . در آن وقت ، حاكم سرخس مردى به نام عبدالله بن قيس بكرى بود .\r\nوالى نامه‌اى براى عبداللّه نوشت و او را از ورود يحيى به سرخس آگاه ساخت و تأكيد كرد كه يحيى را از سرخس بيرون كند . « 1 »\r\nوالى خراسان نامه‌اى ديگر به فرماندار طوس ، حسن بن زيد تميمى ، نوشت و از او خواست كه اگر يحيى به طوس آمد ، اجازه توقّف در آن جا را به او\r\n\r\n\r\n","description":"","footnote":"\r\n( 1 ) - مقاتل الطالبيين ، ص 106 ؛ تاريخ طبرى ، ج 7 ، ص 228 - 229 ، با تصرف .\r\n","page_name":" 281 ","page_number":281},
  {"content":"\r\n\r\nندهد و هر چه زودتر وى را به ابرشهر « 1 » به نزد عامر بن زراره اعزام دارد .\r\nفرماندار طوس هم ، انباردار اسلحه خانه ، را مأمور ساخت تا يحيى را به ابرشهر برساند .\r\nسرحان مىگويد : « يحيى در بين راه ، از والى خراسان ، نصر بن يسار ، انتقاد مىكرد و او را سرزنش مىنمود . سپس نام يوسف بن عمر ، استاندار كوفه ، به ميان آمد . او جمله‌اى سربسته دربارهء او گفت و يادآور شد كه از نيرنگ يوسف بن عمر بيم‌ناك است و مىترسد كه اگر به كوفه برود ، او را به قتل برساند و سخن خود را دربارهء استاندار كوفه قطع كرد . »\r\nسرحان مىگويد : « به او گفتم : خدا تو را رحمت كند ، هر چه مىخواهى بگو ، از ناحيهء من خيالت راحت باشد ، من جاسوس نيستم .\r\nوقتى چنين گفتم ، يحيى گفت : « اين مرد ( مقصودش فرماندار طوس ، حسن بن زيد ، بود ) چگونه بر من نگهبان مىگمارد ؟ به خدا سوگند ، اگر بخواهم كسى را بفرستم تا او را نزد من آورند و دستور دهم زير دست و پا لگدكوب كنند ، مىتوانم » گفتم : به خدا سوگند ، او نگهبان بر تو نگماشته كه اذيّت شوى ، بلكه اين رسمى است براى حفظ مال و جان افراد . » « 2 »\r\n\r\nنگين انگشتر\r\nابوالفرج اصفهانى مىنويسد : وقتى يحيى از زندان آزاد شد و كند و زنجير را از پايش برداشتند ، گروهى از توانگران شيعه ، به آهنگرى كه آن را در اختيار داشت پيشنهاد كردند كه آن را با قيمت زيادى به آنها بفروشد . آهنگر\r\n\r\n\r\n","description":"","footnote":"\r\n( 1 ) - « ابر شهر » نام قديم شهر نيشابور بوده است .\r\n( 2 ) - مقاتل الطالبيين ، ص 106 ؛ تاريخ طبرى ، ج 7 ، ص 229 .\r\n","page_name":" 282 ","page_number":282},
  {"content":"\r\n\r\nوقتى اشتياق شيعيان را به زنجيرها دانست ، آن‌ها را به مزايده گذاشت و همچنان قيمت را بالا برد تا سرانجام آن را به بيست‌هزار درهم فروخت . اما مىترسيد كه موضوع فاش شود و عمّال حكومت براى وى دردسر ، درست كنند . بنابراين به خريداران پيشنهاد كرد شما همگى در پرداخت پول شركت كنيد . آنها راضى شدند و او آن زنجير را ريزريز كرد و شيعيان از آن ، به‌عنوان نگين انگشتر ، استفاده كردند و به آن تبرّك مىجستند . « 1 »\r\n\r\nاعلان قيام\r\nيحيى بن زيد ، همچون شيرى كه از قفس گريخته باشد ، موجب وحشت دشمن بود . عمّال اموى ، كه در همه جاى كشور اسلامى آن روز بر اريكهء قدرت تكيه داشتند و به جنايت و خون‌ريزى و حيف و ميل اموال مردم مشغول بودند ، نمىتوانستند وجود مردى بيدار و انقلابى از دودمان پيامبر خدا صلى الله عليه و آله را در روى زمين ببينند . بنابراين ، همواره درصدد بودند فريادهاى خشمگينانه و حق‌طلبانهء آزاديخواهان و انقلابيّان را در نطفه خفه سازند .\r\nيحيى خوب مىدانست كه گرگ صفتان اموى دست از سر وى برنخواهند داشت . اما او آن قهرمان سلحشورى بود كه پايه‌هاى حكومت ننگين بنىاميّه را لرزاند ، از نوادگان حسين شهيد عليه السلام و ذرّيّهء پيامبر خدا صلى الله عليه و آله بود . او كجا و زندگى با ذلّت و خوارى كجا ؟ او مرگ با عزّت و جهاد در راه خدا و مبارزه با دشمنان حق را بر زندگى چهارروزهء دنيا ترجيح مىداد .\r\n\r\n\r\n","description":"","footnote":"\r\n( 1 ) - مقاتل الطالبيين ، ص 106 ؛ تاريخ طبرى ، ج 7 ، ص 105 .\r\n","page_name":" 283 ","page_number":283},
  {"content":"\r\n\r\nيحيى همانند جدّش حسين عليه السلام و پدر بزرگوارش زيد عليه السلام ، راهى جز قيام و شهادت در پيش نداشت ؛ بازماندهء خاندانى بود كه جدّ و پدر و بستگان و شيعيانش را مظلومانه كشتند و او تنها قهرمان خون‌خواه شهداى كربلا و كوفه بود . نهضت عاشورا و قيام زيد راه و تكليف را براى يحيى و همفكران او معلوم كرده بود و او خود را موظّف مىديد در اين راه گام نهد .\r\nسرحان مىگويد : « ما همچنان تا ابرشهر رفتيم و بر عمرو بن زراره وارد شديم . او دستور داد هزار درهم به يحيى دادند تا خرجى راه كند و سپس به‌سوى بيهق « 1 » روانه شد . يحيى از بيهق ، كه آن روز آخرين خطّهء خراسان بود ، با هفتاد تن از ياران و شيعيان مجدّداً به‌سوى ابرشهر بازگشت ، تعدادى مركب خريد و به ياران خود داد .\r\nعمرو بن زراره ، حاكم ابرشهر ، وقتى از ورود يحيى و يارانش و تجمّع آنان با خبر شد ، نامه‌اى براى نصر بن يسار ، استاندار خراسان ، فرستاد و او را از اوضاع مطّلع ساخت . نصر نامه‌اى به عبداللّه بن قيس بكرى ، حاكم سرخس ، نوشت و نامهء مشابهى براى حسن بن زيد تميمى ، فرماندار طوس ، فرستاد و به آنان دستور داد با لشكريان خود به ابرشهر بروند و به كمك حاكم آن جا به جنگ با يحيى و ياران او بشتابند ، فرمان‌دهى نبرد را هم به عهدهء عمرو بن زراره بگذارند .\r\nمجموعهء لشكريان آنان به ده هزار نفر مىرسيد ، امّا يحيى از تعداد مجاهدان كربلا بيش‌تر همراه نداشت كه همهء آنان از مردان لايق و فداكار بودند . « 2 »\r\n\r\n\r\n","description":"","footnote":"\r\n( 1 ) - « بيهق » نام پيشين سبزوار بوده است .\r\n( 2 ) - مقاتل الطّالبيين ، ص 107 ؛ تاريخ طبرى ، ج 7 ، ص 229 .\r\n","page_name":" 284 ","page_number":284},
  {"content":"\r\n\r\n\r\nجنگ در ابرشهر\r\nقواى دشمن با تجهيزات كامل ، در مقابل افراد محدود يحيى قرار گرفتند . جنگ شديدى بين آنان و نيروهاى دشمن درگرفت . شير دلير و قهرمان دلاور علوى با كمك ياران اندك خود ، چنان عرصهء نبرد را بر دشمن تنگ كرد كه دشمن با تلفاتى سنگين عقب‌نشينى كرد . در روز نخست جنگ ، فرمانده قواى دشمن ، عمرو بن زراره ، به هلاكت رسيد و لشكريانش منهزم شدند .\r\nمركب‌ها و سلاح‌هاى زيادى به غنيمت يحيى و ياران او درآمد و آنان فاتحانه به سوى شهر هرات حركت كردند . « 1 » حاكم هرات ، مفلس بن زياد ، هنگامى كه شنيد يحيى و همرزمانش به آن سرزمين آمده‌اند ، متعرّض آنان نشد و يحيى و يارانش نيز متعرّض او نشدند و از هرات گذشتند تا به سرزمين جوزجان رسيدند . « 2 » جوزجان در شمال افغانستان كنونى واقع است و اكنون نيز به همين نام نيز معروف مىباشد . اين منطقه در سال 33 ه . ق به دست مسلمانان فتح شد . « 3 »\r\n\r\nنبرد خونين جوزجان\r\nيحيى و يارانش وارد سرزمين جوزجان شدند . حاكم جوزجان مردى به نام حمّاد بن عمرو سعيدى يا به قول طبرى ، سعدى بود . وقتى نصر بن\r\n\r\n\r\n","description":"","footnote":"\r\n( 1 ) - مقاتل الطّالبيين ، ص 107 ؛ تاريخ طبرى ، ج 7 ، ص 229 .\r\n( 2 ) - همان ، ص 230 .\r\n( 3 ) - مرآت البلدان ، محمد حسن خان اعتماد السلطنة ، ج 4 ، ص 2285 .\r\n","page_name":" 285 ","page_number":285},
  {"content":"\r\n\r\nيسار ، استاندار خراسان ، فهميد كه يحيى پس از در هم شكستن قواى آنان در جنگ ابرشهر ، به هرات و از آن جا به جوزجان رفته است ، قوايى به تعداد هشت‌هزار مرد جنگى به طرف جوزجان گسيل داشت . اين نيروها در نواحى ارغوى ، در سرزمين جوزجان ، به نيروهاى يحيى رسيدند .\r\nدر اين موقع ، دو تن از سران معروف آن سامان ، به نام‌هاى ابوالعجارم حنفى و خشخاش ازدك ، كه از شيعيان بودند ، به قواى يحيى پيوستند .\r\nخشخاش پس از شهادت يحيى ، دستگير شد و به دستور نصر بن يسار ، دست و پايش را بريدند و او را به شهادت رساندند .\r\nفرماندهء نيروى دشمن مردى به نام سليم بن احور بود . او ميمنهء لشكر خود را به سورةبن‌محمّد كندى و ميسره را به حمّاد بن عمرو سعدى ، حاكم جوزجان ، سپرد . يحيى نيز ياران خود را با صف‌هاى منظّم ، آمادهء نبرد كرد و جنگ به شكل وحشتناكى درگرفت . « 1 »\r\n\r\nسخنان يحيى در جبههء نبرد\r\nيحيى در گرماگرم نبرد ، با سخنان پرشور و حماسى خود ، مردم را به جهاد در راه خدا و مبارزه با ظلم و بيدادگرى تحريك مىنمود . او فرياد مىزد :\r\nاى بندگان خدا ، آن گاه مرگ فرا مىرسد كه اجل انسان سرآمده باشد . اى بندگان خدا ، مرگ در تعقيب انسان است و راه فرارى از آن نيست و نمىتوان جلوى آن را گرفت . پس به دشمن يورش بريد .\r\nخدا رحمتش را بر شما فرستاد و بجنگيد تا به گذشتگان خود ملحق\r\n\r\n\r\n","description":"","footnote":"\r\n( 1 ) - تاريخ طبرى ، ج 7 ، ص 231 ؛ كامل ابن اثير ، ترجمهء ابوالقاسم پاينده ، ج 5 ، ص 271 ؛ مقاتل الطّالبيين ، ص 107 .\r\n","page_name":" 286 ","page_number":286},
  {"content":"\r\n\r\nشويد و به‌سوى بهشت قدم نهيد و بدانيد كه افتخارى براى انسان بالاتر از شهادت و كشته‌شدن در راه خدا نيست .\r\nاو در ميدان جنگ ، پيامى را در غالب اشعارى براى بستگان خود - اهل بيت پيامبر عليهم السلام - به مدينه فرستاد :\r\n خَلي لى عَنَّا بِا لْم دينَةِ بَلِّغا * بَ نى ها شِم اهْلَ ال نُّه ى وَالتَّجارِبِ\r\nفَحَ تَّى مَ تى مَرْوانُ يَقْتُلُ مِنْكُمُ * غُزاتِكُمْ والدَّهْرُ فيهِ العَجائِبُ\r\nلِكُلِّ قَتيلٍ مَعْ شَر يَطْلُبُونَهُ * وَ لَيسَ لِزَيْدٍ فِى العِراقَ يْن طالِبٌ . « 1 » \r\nدوست من ، اين پيام را از طرف ما به بستگانم ، بنى هاشم ، آن زيركان و تجربه‌داران ، در مدينه برسان و بگو : تا كى مروانىها از خوبان شما بكشند ؟ روزگار پر از شگفتىها است . هر كشته‌اى را گروهى باشد كه به خون‌خواهى وى برخيزند . اما در سرزمين ( عرب و عجم ) ، براى زيد خون‌خواهى نيست . )\r\n\r\nشهادت يحيى\r\nيحيى و ياران اندك خود ، مردانه جنگيدند و پس از سه شبانه‌روز نبرد و مقاومت و كشتار كثيرى از افراد دشمن ، به شهادت رسيدند . يحيى در روز سوم نبرد ، با آن‌كه زخم‌هاى فراوانى به او رسيده بود ، مردانه مىجنگيد . اما ناگهان تيرى به پيشانى پاك او اصابت كرد و كار او را ساخت ؛ همان‌گونه كه زيد ، پدر بزرگوار يحيى ، نيز با تيرى كه به پيشانى او اصابت كرد به شهادت رسيد . كسى كه اين تير را به پيشانى يحيى زد نامردى از طايفهء\r\n\r\n\r\n","description":"","footnote":"\r\n( 1 ) - الحدائق الوردية ، ص 134 ؛ مقالات الاسلاميين ، فخر رازى ، ج 1 ، ص 131 .\r\n","page_name":" 287 ","page_number":287},
  {"content":"\r\n\r\nعنزه بود كه زره و سلاح او را نيز به غنيمت برد . سر مقدّس او نيز توسّط نامرد ديگرى به نام سورة بن محمد از بدنش جدا شد . سر او را براى نصر بن يسار ، استاندار خراسان ، فرستادند و نصر نيز سر يحيى را براى وليد بن يزيد ، خليفهء اموى ، به شام فرستاد . « 1 »\r\nدر قيام ابومسلم خراسانى ، اين دو نفر - يعنى : سورة بن محمّد و آن مرد عنزى - دستگير شدند و ابومسلم دستور داد دست و پاى آنان را قطع كردند و بر دارشان زدند . « 2 »\r\nدربارهء شجاعت يحيى ، گفته‌اند : او جوانى دلير بود و هميشه در صفوف مقدّم جبهه ، با دشمن رو به رو مىشد و از انبوه دشمنان و تنهايى خود ، ترس و وحشتى نداشت .\r\nشهادت يحيى عصر روز جمعه‌اى از سال 125 ه . ق . اتفاق افتاد . « 3 » عمّال بنى اميّه جسد يحيى را در دروازهء جوزجان بر دار زدنند . « 4 » جعفر احمر مى گويد : « من خود جسد يحيى را بر سر دار ، در دروازهء جوزجان مشاهده كردم » . « 5 »\r\nجنازهء او همچنان بالاى دار بود تا وقتى كه ابومسلم قيام كرد . آن‌گاه آن را پايين آوردند و غسل دادند و كفن كردند و بر آن نماز گزاردند و در همان جوزجان به خاك سپردند . متصدّى انجام اين كارها خالد بن ابراهيم و حازم بن خزيمه و عيسى بن ماهان بودند .\r\n\r\n\r\n","description":"","footnote":"\r\n( 1 ) - مقاتل الطالبيين ، ص 108 .\r\n( 2 ) - كامل ابن اثير ، ج 5 ، ص 272 ؛ مقاتل الطّالبيين ، ص 108 .\r\n( 3 ) - رياض السالكين شرح صحيفهء سجّاديه ، سيّد على خان شيرازى ، مقدمه ، ص 70 .\r\n( 4 ) - كامل ابن اثير ، ج 5 ، ص 272 ؛ مقاتل‌الطالبيين ، ص 108 .\r\n( 5 ) - مقاتل الطّالبيين ، ص 108 .\r\n","page_name":" 288 ","page_number":288},
  {"content":"\r\n\r\nاما صاحب « المجر » مىگويد : « ابومسلم بر بدن او نماز خواند و آن را به خاك سپرد . » « 1 »\r\nهمان‌گونه كه اشاره شد ، نصر بن يسار ، والى خراسان ، سر بريدهء يحيى را نزد يوسف بن عمر ، استاندار كوفه ، فرستاد و او آن سر مقدّس را به شام ، نزد وليد ، خليفهء اموى ، فرستاد . وليد بن يزيد نيز سر را به مدينه فرستاد و دستور داد آن را در دامن مادرش ريطه بيندازند . موقعى كه سر يحيى را در دامن مادرش نهادند ، نگاهى تأثّرآميز به سر بريدهء فرزندش كرد و با صدايى لرزان و چشمانى گريان گفت :\r\n« شَر دْ تُم وهُ عَ نّى طَويلًا وَ اهْدَيْتُمُوهُ ا لَى قتيلًا ، فَصَلَواتُ اللّهِ عَلَيْهِ وَ عَ لى آبائِهِ بُكْرَةً وَ اصيلًا . »\r\nاو را مدت زيادى از من آواره كرديد و حالا سر بريدهء او را به من هديه مىدهيد . درود خداوند بر او و پدرانش باد ، صبحگاهان و شبانگاهان .\r\nو دست انتقام چنان كرد كه وقتى بنى عبّاس به قدرت رسيدند ، عبداللّه بن على بن عبداللّه بن عبّاس ، سر بريدهء مروان بن محمّد را براى مادرش فرستاد تا آن را در دامنش قرار دهند . علّت را پرسيدند ، گفت : اين كار به تلافى كار بنىاميّه نسبت به يحيى بن زيد . « 2 »\r\n\r\nمزار يحيى\r\nبعضى از نويسندگان ، كه متأسّفانه عادت به تحقيق و تتبّع در مطالب و\r\n\r\n\r\n","description":"","footnote":"\r\n( 1 ) - مقاتل الطالبيين ، ص 108 .\r\n( 2 ) - رياض السّالكين ، مقدمه ، ص 70 .\r\n","page_name":" 289 ","page_number":289},
  {"content":"\r\n\r\nپيشامدهاى تاريخى ندارند و هر چه را هر جا ببينند با كمال اطمينان نقل مىكنند ، جوزجان ( تربت يحيى ) را با جرجان ( گرگان ايران ) اشتباه گرفته و با قاطعيّت نوشته‌اند : قبر يحيى بن زيد در گرگان است و دعبل خزاعى ، كه از شهيد جوزجان ياد كرده ، مقصودش همان گرگان است كه بين گنبد و مازندران مىباشد .\r\nصاحب منتخب التّواريخ اين اشتباه را مرتكب شده و ديگران هم كه عادت به رجوع به مدارك معتبر و دست اول ندارند ، آن را از او نقل مىكنند . اما واقع امر آن است كه قبر يحيى در گرگان نيست ، بلكه در جوزجانِ افغانستان است ؛ زيرا :\r\nاولًا ، به شهادت تمام علماى تاريخ و بلدان ، جوزجان غير از جرجان است و مشاهد مشرّفه‌اى كه از اهل بيت پيامبر صلى الله عليه و آله در گرگان يا جرجان مىباشد متعلّق به بعضى از زنان و نوادگان زيد شهيد است . شايد همين سبب اشتباه شده كه مدّعى شده‌اند قبر يحيىبن‌زيد در آن جا است .\r\nحسن بن عيسى بن زيد بن حسين بن عيسى بن زيد بن امام زين‌العابدين عليه السلام كه در عصر مقتدر عبّاسى ، به فرمان جحشانى كشته شد نيز قبرش از جمله مقابرى است كه در جرجان مىباشد . به نظر مىرسد اين هم سبب اشتباه شده باشد .\r\nثانياً ، در تمام تواريخ معتبر و اشعار دعبل ، قبر يحيى در جوزجان ذكر شده و در همهء كتب بلدان دربارهء جوزجان مىنويسند : « ا سْم كُورَةٍ واسِعَةٍ مِنْ كُوَر بَلْخٍ بِخ راسان ، و هى ب ين مَرْوِ الرُّودِ وَ بَلْخ و يُقالُ لِقَصْبَ تِه ا الْ يَه ودِيَّةِ وَ مِنْ مُدُ نِه ا الْانْبارُ و فَاريَاب و كِلَارْ . . . . » ؛ يعنى جوزجان نام منطقهء وسيعى از مناطق بلخ در خراسان است كه بين مرو رود و بلخ واقع شده و مركز آن به نام\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nيهوديّه معروف مىباشد . شهرهاى مهمّ آن منطقه انبار و فارياب و كلار است .\r\nدر خور ذكر است كه منطقهء وسيعى از شمال شرقى ايران كه شامل بخشى از افغانستان و تركمنستان و ديگر كشورهاى شمال خراسان مى باشد ، در قديم كلًّا به « خراسان » معروف بوده است .\r\nصاحب معجم‌البلدان سپس مىنويسد : « و بِه ا قُتِلَ يَح يَى بنُ زَيْد بْنِ عَ لِى بْنِ ا لْح سَ يْن بْنِ عَ لِى بْن‌ِا بى طالِبٍ رَ ضِى اللَّهُ عَنْهُ » ؛ يعنى در جوزجان ، يحيى فرزند زيد بن على بن الحسين عليه السلام ، كشته شد . « 1 »\r\nشعر كثير نهشلى دربارهء يحيى نيز اشاره به همين مطلب دارد كه مىگويد :\r\n « سَ قى مُزْنُ السَّحابِ اذَا اسْتَقَلّتْ * مَصارِعَ فِتْيَةٍ بِا لْج وزْجانِ . » « 2 » \r\nهنگامى كه ابر باران‌دار ، بالا رفت ، قتلگاه جوانانى را در جوزجان سيراب كرد .\r\nدعبل خزاعي نيز در شعر خود به قبر او اشاره كرده گويد :\r\n« وَ قَ بْر بِارْضِ ا لْج وزْجانِ مَح لُّهُ وَ قَ بْر بِبا خَم را لَدَى الغُرُبات . . . » « 3 »\r\nقبرى در سرزمين جوزجان و قبر ديگرى از خاندان پيامبر در « باخمْرا » « 4 » دور از وطن است .\r\nلازم به ذكر است كه نام استان جوزجان و مزار شريف در افغانستان ، معروف و قبر يحيى ، مشهدى با جلالت و مورد زيارت و عنايت شيعيان\r\n\r\n\r\n","description":"","footnote":"\r\n( 1 ) - معجم‌البلدان ، ياقوت حموى ، ج 2 ، ص 182 .\r\n( 2 ) - همان .\r\n( 3 ) - همان ، ج 1 ، ص 316 .\r\n( 4 ) - مكانى بين كوفه و واسط ، محل جنگ ابراهيم بن عبدالله بن حسن بن على عليه السلام با منصور عباسى ، همان .\r\n","page_name":" 291 ","page_number":291},
  {"content":"\r\n\r\nمىباشد .\r\nاين بار سرزمين خراسان و جوزجان شاهد نبردى بين حق و باطل بود .\r\nقيام يحيى امتداد همان خط سرخ عاشورا و كوفه بود و اين بار فرزند ديگرى از امام حسين عليه السلام و جمعى از شيعيان مظلوم ، مردانه در مقابل حكومت جائر اموى و مروانى ايستادند ، جنگيدند و شربت شهادت نوشيدند . خون آنان همچون رودى خروشان از سرزمين خراسان ، حركت كرد و تبديل به دريايى شد كه خودكامگان و حاكمان جانى اموى را در خود غرق نمود و حماسه‌اى جاويد از خود به جاى نهاد .\r\n\r\nانتقام الهى\r\n« فَانْتَقَمْنَا مِنَ الَّذينَ اجْرَمُوا وَ كانَ حَقّاً عَلَيْنا نَ صْر ا لْم ؤمِن ين » ؛ « 1 »\r\nما از جنايت‌كاران انتقام گرفتيم و بر ما است يارى مؤمنان .\r\nامام صادق عليه السلام فرمودند :\r\n« اذِنَ فى هَلاكِ بَ نى امَيَّةَ بَعْدَ احْراقِهِمْ زَيْداً بِسَبْعَةِ ايَّامٍ . « 2 »\r\nهفت روز پس از آن كه بنىاميّه بدن زيد را سوزاندند ، خداوند هلاكت و نابودى آنان را اراده نمود .\r\nهلاكت و نابودى حكومت هزارماهه و جائرانهء بنىاميّه يكى از آثار و نتايج قيام مقدّس امام حسين عليه السلام و نهضت زيد عليه السلام بود . و سرگذشت بنىاميّه پس از آن همه جنايت ، خود درس عبرتى است .\r\n\r\n\r\n","description":"","footnote":"\r\n( 1 ) - روم ( 30 ) ، آيهء 47 .\r\n( 2 ) - بحارالانوار ، ج 46 ، ص 191 و 205 ، به نقل از : كتاب التفسير ، محمد بن مسعود عيّاشى ، ص 325 ؛ البرهان ، سيد هاشم بحرانى ، ج 1 ، ص 478 ؛ تفسير صافى ، مولى محسن فيض كاشانى ، ج 1 ، ص 448 .\r\n","page_name":" 292 ","page_number":292},
  {"content":"\r\n\r\nدر اين جا ، توجّه به يك نكته ضرورى است : بنى اميّه چهار سال بدن زيد عليه السلام را بالاى دار نگه داشتند و در 125 ه . ق . موقعى كه يحيى ، فرزند قهرمان زيد عليه السلام قيام كرد ، به دستور وليد ، خليفهء اموى ، بدن زيد را از دار پايين آوردند و سوزاندند ( كه شرح آن گذشت . ) امّا سقوط امويان و روى كار آمدن عبّاسيان در سال 132 ه . ق بوده است ؛ يعنى بنى اميّه هفت سال پس از سوزاندن بدن زيد ، سقوط كردند .\r\nبا توجّه به روايت مذكور از امام صادق عليه السلام در تبيين اشكال مزبور ، مىتوان گفت : پروردگار اذن هلاكت داد و زمينهء سقوط و نابودى بنىاميّه را هفت روز پس از سوزاندن بدن زيد فراهم نمود ، اما هلاكت آنان بعداً عملى شد .\r\nاحتمال ديگر اين‌كه ممكن است مقصود از كلمهء « يوم » سال و دوره باشد كه در روايت مزبور ، از آن به « ايّام » تعبير شده است .\r\nمحمّد حلبى از امام صادق عليه السلام نقل مىكند كه فرمود :\r\n« انَّ آلَ ا بى سُفْيانَ قَتَلُوا ا لْح سَ يْن بْنَ عَ لى - صَلَواتُ اللّه عَلَيهِ - فَ نَز عَ اللَّهُ مُلْكَهُمْ وَ قَتَلَ هِشامٌ زَيْدَ بْنَ ع لىٍ عليه السلام فَ نَز عَ اللَّهُ مُلْكَهُ وَ قَتَلَ الْوَليدُ يَح يَى بْنَ زَيْدٍ رَ حِم هُ اللَّهُ ، فَ نَز ع اللَّهُ مُلْكَهُ . » « 1 »\r\nدودمان ابوسفيان حسين بن على را كشتند ، خداوند هم حكومت را از آنان گرفت . هشام ، زيد را كشت ، خداوند حكومت او را هم زايل كرد .\r\nوليد نيز يحيى را كشت ، خداوند حكومت و ملك او را نابود ساخت .\r\nقيام عاشورا و نهضت مقدّس زيد عليه السلام و شهادت او و يارانش اثر مهمّى در زوال ملك بنىاميّه داشت و نتايج خطيرى از آن به‌دست آمد . قيام زيد عليه السلام نيز با شهادت او تمام نشد و انقلابيان و شيعيان و مسلمانان بيدار\r\n\r\n\r\n","description":"","footnote":"\r\n( 1 ) - ثواب الاعمال و عقاب الاعمال ، شيخ صدوق ، ص 261 ؛ بحارالانوار ، ج 46 ، ص 182 .\r\n","page_name":" 293 ","page_number":293},
  {"content":"\r\n\r\nبه رهبرى فرزند رشيد زيد ، يحيى ، پرچم شورش و قيام بر ضدّ حكومت اموى را به‌دست گرفتند . وصيّت زيد عليه السلام نيز اين بود كه هنگام شهادت به فرزندش يادآور شد : « فرزندم ، با اين قوم نبرد كن . » « 1 » يحيى مانند پدر بزرگوارش ، زيد عليه السلام به شهادت رسيد ، و اين دو قيام زمينه‌ساز سقوط حكومت خودكامهء امويان گرديد .\r\n\r\nسقوط دولت بنى مروان در خبر غيبى اميرالمؤمنين عليه السلام\r\nاميرالمؤمنين عليه السلام در خطبه‌اى مىفرمايد : « . . . گويى گمراهى را مىنگرم كه در شام ، بانگ برداشته و پرچم‌هاى خود را در نواحى كوفه ، به جنبش درآورده است . » « 2 »\r\nابن ابى الحديد مىگويد : « اين سخن كنايه از عبدالملك مروان است ؛ زيرا اين خصوصيّت‌ها و نشانه‌ها بيش‌تر به او مىماند تا به غير او ؛ چرا كه او در شام ، صداى دعوت خود را بلند كرد و رايات خود را در اطراف كوفه به اهتزاز درآورد . او يك بار شخصاً به عراق آمد و مصعب را كشت و بار ديگر ، فرماندهى چون برادر خود ، بشربن‌مروان ، را به حكومت كوفه نصب كرد و سرانجام ، حكومت كوفه را به حجّاج بن يوسف ثقفى سپرد .\r\nآن هنگام ، اوج قدرت او بود و اوج درگيرىاش و گرفتارىهايى كه پيش آمد ؛ همچون فتنه‌هايى كه خوارج و ابن اشعث به راه انداختند و او همه را سركوب كرد . ولى پس از او ، رايات فتنه‌ها پيچيده‌تر و دشوارتر شد و بر\r\n\r\n\r\n","description":"","footnote":"\r\n( 1 ) - عُمدة الطالب ، ص 257 .\r\n( 2 ) - « لَكَأَنّى أَنْظُرُ الى ضِلِّيلٍ قَدْ نَعَقَ بِالشَّامِ وَ فَحَصَ بِرَايَاتِهِ فِى ضَوَاحِى كُوفَانَ . . . » ( شرح نهج‌البلاغه ، ابن ابى الحديد ، ج 7 ، ص 98 ، خطبهء 100 . )\r\n","page_name":" 294 ","page_number":294},
  {"content":"\r\n\r\nجاى ماند ؛ نظير جنگ‌هاى عبدالملك با خاندان مهلب و قيام زيد بن على عليه السلام و ديگر شورش‌هايى كه در كوفه به روزگار يوسف بن عمرو خالد قسوى و عمر بن هبيره و اميران ديگر پديد آمد و چه ظلم و درماندگى و كشته شدن‌ها و غارت اموال كه صورت نگرفت ! »\r\nاميرالمؤمنين عليه السلام سپس در ضمن آن خطبه ، ظهور دولتى ديگر را ، كه كنايه از دولت بنىعبّاس و پيروزى آنان بر بنىاميّه است و نيز كشته شدن سران بنىاميّه و اعدام اسيران آن‌ها را خبر مىدهند كه در آغاز انقلاب عبّاسيان به فرمان‌دهى عبداللّه بن على بن عبّاس و سفّاح ، نخستين خليفهء عبّاسى ، صورت گرفت . « 1 »\r\n\r\nخون‌خواهى شهداى عاشورا در كلام اميرالمؤمنين عليه السلام\r\nدر خطبه‌اى ديگر ، آن حضرت از حاكميّت و جنايات بنى اميّه خبر مىدهد و به شهادت امام حسين عليه السلام و فاجعهء عاشورا اشاره مىكند و آن گاه اثر مظلوميت خاندان پيامبر عليهم السلام و سپس سقوط دولت امويان را بشارت مىدهد ؛ مىفرمايد :\r\n« . . . دست‌هاى شما در دنيا باز است و حال آن كه دست‌هاى كسانى كه سزاوار زعامت و شايستهء حكومت‌اند بسته . شمشيرهاى شما بر اهل بيت پيامبر ، كه رهبران و پيشوايان واقعىاند ، چيره و شمشيرهاى ايشان از شما بازداشته . » « 2 »\r\nاشارهء امام به ماجراى عاشورا و كشته‌شدن امام حسين عليه السلام و افراد\r\n\r\n\r\n","description":"","footnote":"\r\n( 1 ) - شرح نهج‌البلاغه ، ابن ابى الحديد ، ج 7 ، ص 98 ، خطبهء 100 .\r\n( 2 ) - همان ، خطبهء 104 ، ج 7 ، ص 117 .\r\n","page_name":" 295 ","page_number":295},
  {"content":"\r\n\r\nخاندانش مىباشد . گويى آن را مىبيند و سخن مىگويد و مبناى سخنش بر آن انديشه است كه در خاطرش جلوه‌گر است . آن گاه مىفرمايد :\r\n« هر خونى را خون‌خواهى است و خون‌خواه خون‌هاى ما جز خداوند يگانه نيست كه از انجام آنچه خواهد عاجز نيست و هيچ كس را توان گريز از ارادهء او نمىباشد . » « 1 »\r\nو در جمله‌اى مىفرمايد :\r\n« گويى خداوند در مورد حق خويش حكم مىكند » « 2 »\r\nيعنى : خداوند در طلب خون ما كوتاه نمىآيد ؛ همچون حاكمى كه در مورد خود حكم مىكند و خودش قاضى است .\r\nسپس اميرالمؤمنين عليه السلام قسم ياد مىكند و بنىاميّه را با تصريح به نام ايشان ، مورد خطاب قرار مىدهد و يادآور مىشود كه :\r\n« آنان در اندك زمانى ، قدرت خود را در دست ديگران مىبينند . » « 3 »\r\nهمان‌گونه كه امام عليه السلام فرمودند ، شد ؛ زيرا آنان پادشاهى را از دست دادند و حكومت بيش از هشتادسالهء آنان به خاندان بنىهاشم بازگشت و خداوند آن را به دست دشمن‌ترين دشمنانشان سپرد و از آنان انتقام سختى گرفت . « 4 » ابن ابى الحديد سپس به ماجراى سقوط دولت امويان و قيام بنىعبّاس و انتقام شديدى كه از آنان در ازاى كشتار عاشورا و كشتار فرزندان پيامبر خدا عليهم السلام گرفته شد ، مىپردازد .\r\nنقل تمامى ماجراى سقوط امپراتورى امويان از حوصلهء اين بحث\r\n\r\n\r\n","description":"","footnote":"\r\n( 1 ) - شرح نهج‌البلاغه ، ابن ابى الحديد ، ج 7 ، ص 117 .\r\n( 2 ) - همان ، ص 97 ، خطبهء 104 .\r\n( 3 ) - همان .\r\n( 4 ) - همان ، ص 120 - 121 .\r\n","page_name":" 296 ","page_number":296},
  {"content":"\r\n\r\nخارج است . در ادامه ، تنها به فرازهايى از آن كه مربوط به آثار و نتايج قيام عاشورا و قيام اهل بيت پيامبر عليهم السلام است ، اشاره مىشود .\r\n\r\nب - قيام خراسان\r\n\r\nاوضاع اجتماعى كشور اسلامى پس از شهادت زيد عليه السلام\r\nيعقوبى ، مورّخ شهير اسلام ، مىگويد : پس از شهادت زيد ، شيعيان در خراسان به جنبش درآمدند و روز به روز اين حركت سريع‌تر شد . آنان مرتّب جنايات و بدكردارىهاى بنىاميّه را براى مردم يادآور مىشدند و ظلم‌هايى را كه آنان نسبت به خاندان پيامبر عليهم السلام روا مىداشتند ، بيان مىكردند تا آن جا كه ديگر جايى نبود كه از جنايات بنىاميّه بىخبر باشد .\r\nشيعيان و انقلابيان شديداً بر ضدّ دستگاه اموى ، دست‌به‌كار شدند . مردم حالت عجيبى پيدا كرده بودند و حوادث مهمّى روى مىداد و خواب‌هاى وحشتناكى مىديدند . « 1 »\r\nكشور اسلامى آبستن حوادثى قريب‌الوقوع بود و اين حوادث همه به هم مربوط مىشد ، همه جا سخن از مظلوميّت آل محمّد عليهم السلام و شهادت مظلومانهء امام حسين عليه السلام در كربلا و زيد عليه السلام در كوفه و مظالم بنىاميّه بر دودمان پيامبر عليهم السلام بود . گويا همه چيز در حال تغيير بود و خون به‌ناحق‌ريختهء فرزندان حضرت فاطمه عليها السلام چنان مردم را خشمگين و عصبانى كرده بود كه جامعهء به بند كشيدهء مسلمانان به‌ويژه خاندان پيامبر عليهم السلام ، منتظر انفجارى سهمگين بود ؛ انتظار سقوط دولت جبّار اموى\r\n\r\n\r\n","description":"","footnote":"\r\n( 1 ) - تاريخ يعقوبى ، ج 2 ، ص 326 .\r\n","page_name":" 297 ","page_number":297},
  {"content":"\r\n\r\nكه بايد به زودى فرا مىرسيد . « 1 »\r\nپس از شهادت مظلومانهء شهداى كربلا و شهادت جان‌خراش زيد عليه السلام و يارانش ، مردم خراسان نسبت به حكّام اموى علناً اظهار نفرت مىكردند و در مقابل ، طرف‌دارى از خاندان پيامبر عليهم السلام و محبّت نسبت به آنان ، به ويژه زيد عليه السلام و فرزند او ، در قلبشان جاى گرفته بود ، به‌طورى كه مسعودى مىگويد : « در سال شهادت يحيى ، هر نوزادى كه متولّد مىشد ، نام او را زيد و يحيى مىگذاشتند . » « 2 »\r\nبنىعبّاس و دعات آنان نيز از اين فرصت پيش‌آمده خوب استفاده مىكردند ؛ آنان از يك سو ، خود را بنىهاشم معرّفى مىكردند و از سوى ديگر ، در تبليغات خود ، براى جلب دل‌هاى مردم ، جنايات بنىاميّه را نسبت به مظلوميت خاندان پيامبر عليهم السلام يادآور مىشدند . در اجتماعى كه در مكّه با حضور محمد بن ابراهيم امام « 3 » و عدّه‌اى از دعات بنىعبّاس برگزار شد ، آنان مىگفتند : « تا كى مرغ‌هاى آسمان از گوشت فرزندان پيامبر تغذيه كنند ؟ ما بدن زيد را در حالى كه به دار آويخته بود در كناسهء كوفه ، به جاى گذاشتيم و فرزند او در شهرها و بلاد ، سرگردان و آواره گرديده و خوف و وحشت بر شما حاكم و دوران ظلم و جنايات بر شما طولانى شده است . » « 4 »\r\nمردم شرق كشور اسلامى در منطقهء وسيع خراسان به دليل دوربودن\r\n\r\n\r\n","description":"","footnote":"\r\n( 1 ) - السّيادة العربيّة ، فان فلوتن ، ترجمه حسن ابراهيم حسن و محمد زكى ابراهيم ، ص 114 .\r\n( 2 ) - مروج الذّهب ، ج 3 ، ص 213 .\r\n( 3 ) - ابراهيم بن عبداللّه بن الحسن بن الحسن بن على بن ابى طالب عليه السلام .\r\n( 4 ) - شخصيت و قيام زيد بن على ، نگارنده ، ص 279 ، به نقل از ثورة زيد بن على ، ناجى حسن ، ص 152 .\r\n","page_name":" 298 ","page_number":298},
  {"content":"\r\n\r\nاز مركز حكومت اموى ، آزادى بيش‌ترى در اظهار نظرات خود و تبليغات داشتند . آنان پس از شهادت زيد عليه السلام ، به عنوان عزا و مخالفت با امويان ، لباس سياه پوشيدند . مقريزى مىگويد : در سوگ زيد عليه السلام ، شيعيان سياه‌پوش شدند . « 1 » مرزبانى نيز مىگويد : فضل بن عبدالرّحمان ، كه از بزرگان بنى هاشم بود و يكى از علماى آنان به شمار مىرفت ، نخستين كسى بود كه پس از شهادت زيد ، لباس سياه در بر كرد . « 2 »\r\nبه واقع ، زمينهء انقلابى ديگر فراهم شده بود و در حجاز ، عراق ، مصر و خراسان به رهبرى فرزانه از دودمان پيامبر خدا عليهم السلام احساس نياز مىشد ، اما بهترين نقطه براى اين قيام خراسان بود و آن كه رهبرى اين قيام را به عهده گرفت فرزند قهرمان زيد عليه السلام ، يحيى ، بود و او توانست با قيام مردانه و شهادت مظلومانهء خود و فراهم نمودن زمينهء مساعد قيام خراسان به رهبرى ابومسلم خراسانى ، سرانجام طومار حكومت امويان را در هم پيچد .\r\n\r\nظهور ابومسلم خراسانى\r\nپس از قيام و شهادت يحيى ، ابومسلم خراسانى از موقعيّت و زمينهء مناسبى كه يحيى و شيعيان براى برانداختن بنىاميّه به‌وجود آورده بودند ، استفاده كرد . داعيان عبّاسى نيز از فرصت مناسب به نفع خويش بهره‌بردارى مىنمودند . همه جا سخن از مظلوميّت خاندان پيامبر عليهم السلام بود و هر كس نسبت به جنايات بنىاميّه و عمّال آنان ابراز انزجار مىكرد . شيعيان\r\n\r\n\r\n","description":"","footnote":"\r\n( 1 ) - المواعظ والاعتبار بذكر الخطط والآثار ، ( خطط مقريزى ) ، احمد بن على مقريزى ، ج 4 ، ص 324 .\r\n( 2 ) - معجم الشّعراء ، محمد بن عمران المرزبانى ، ص 310 .\r\n","page_name":" 299 ","page_number":299},
  {"content":"\r\n\r\nخراسان با دلى پر از اندوه و غم و قلبى مملو از عشق به دودمان پيامبر ، هر كه را نام « رضاى آل محمّد عليهم السلام » را مىبرد و مردم را دعوت به حكومت بنىهاشم مىكرد ، با جان و دل مىپذيرفتند . مبلّغان عبّاسى از اين حربه حداكثر استفاده را مىكردند و به مردم وعدهء عدل و دادگسترى در ظلّ حكومت « رضاى آل محمّد عليهم السلام » مىدادند .\r\nشيعيان و مردم خراسان به عنوان خون‌خواهى فرزندان پيامبر عليهم السلام و قيام بر ضدّ بنىاميّه براى نشان دادن تأثّر خود از شهادت زيد عليه السلام و يحيى ، جامهء سياه به تن كردند و « مُسَوَّده » ( / سيه جامگان ) ناميده شدند . آنان به عنوان سپاهى متّحد و با عقيدهء مبارزه با بنىاميّه ظاهر گشتند . در آن زمان ، هر كس لباس سياه مىپوشيد طرفدار حكومت عدل و حامى خاندان پيامبر عليهم السلام و دشمن بنى اميّه شناخته مىشد . بنى عباس و داعيان آنان نيز لباس سياه پوشيدند و انقلابيّان علوى و هاشمى با پرچمى سياه وارد صحنهء مبارزه‌شدند .\r\nبدين روى ، لباس سياه شعارى شد براى همهء كسانى كه در جبههء مخالف حكومت اموى قرار داشتند . بنىعبّاس حتّى پس از پيروزى نيز همه لباس سياه و عمّامهء سياه به تن مىكردند ؛ زيرا اين لباس و شعار بود كه آنان را به قدرت رسانده بود . اما پس از به قدرت رسيدن عبّاسيان ، مردم ديگر لباس سياه نپوشيدند . تنها بنى هاشم اين شعار را نگه داشتند و بر آن اصرار ورزيدند و اين از علايم مشخّصهء آنان شد و تاكنون ، كه قريب سيزده قرن از آن زمان مىگذرد ، هنوز سادات هاشمى و فرزندان پيامبر عليهم السلام ، عمّامهء سياه را به‌عنوان نشانهء هاشمى بودن حفظكرده‌اند و مردم براى آن احترامى خاص قائلند .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n« سيه جامگان خراسان » به انقلابيانى گفته مىشد كه پس از شهادت زيد عليه السلام ، در ركاب يحيى جنگيدند و بعد از كشته‌شدن يحيى ، لباس سياه را از تن بيرون نياوردند . سرانجام ، از ميان مخالفان بنىاميّه در خراسان ، مردى شجاع به نام ابومسلم ، كه از وابستگان بنىعبّاس بود ، از اين موقعيت مناسب استفاده كرد و با دستاويز قرار دادن احساسات شيعيان ، رهبرى سيه‌جامگان خراسان را به عهده گرفت . « 1 » او توانست لشكرى عظيم به‌وجود آورد ، والى مقتدر خراسان ، نصر بن يسار ، را كه از طرف حكومت بنىاميّه حاكميت داشت ، از اريكهء قدرت به زير كشد و بر خطّهء خراسان چيره گردد .\r\nدربارهء شخص ابومسلم ، تحقيق جامعى صورت نگرفته و معلوم نشده كه او عرب بوده يا عجم ؛ مشرك بوده يا بربر ؛ و در تواريخ ، از جملهء صفاتِ او را خون‌ريزى و هتّاكى و آدم‌كشى فراوان برشمرده‌اند . وانگهى ابومسلم خود از دعات بنىعبّاس بود و فرستادهء ابراهيم امام و دست‌نشاندهء او بود و كار او منجر به قدرت‌يافتن بنىعبّاس شد . « 2 » اگر ابومسلم به واقع ، طرفدار خاندان پيامبر عليهم السلام و علويان بود ، بايد حكومت را به « رضاى آل محمّد عليهم السلام » ، كه در آن زمان كسى جز امام صادق عليه السلام نبود ، واگذار مىكرد ، نه به فرزندان عبّاس . بنابراين ، ابومسلم وجههء خوبى در نظر شيعيان و ائمّهء اطهار عليهم السلام ندارد .\r\nاستاد شهيد ، آيةاللّه مطهّرى قدس سره ، در كتاب خدمات متقابل اسلام و ايران ، در اين باره مىنويسد :\r\n\r\n\r\n","description":"","footnote":"\r\n( 1 ) - ثورة زيد بن على ، ناجى حسن ، ص 152 .\r\n( 2 ) - تاريخ طبرى ، ج 7 ، ص 353 - 421 ، 422 .\r\n","page_name":" 301 ","page_number":301},
  {"content":"\r\n\r\n« نهضت سياه جامگان خراسان عليه مظالم و تبعيضات اموى به نام اسلام و عدل اسلامى آغاز گشت ، نه به نام ديگر . داعيان و نقيبان عبّاسيان كه مخفيانه به دعوت مىپرداختند ، دم از عدالت اسلامى مىزدند و مردم را به « الرّضا من آل محمّد » مىخواندند . « 1 »\r\nاز طرف صاحبان دعوت ، براى مردم خراسان پرچمى به رنگ سياه رسيد كه نامش مخفى نگه داشته مىشد و بر آن ، اين آيهء مباركه نوشته شده بود :\r\n« اذِنَ لِلَّذينَ يُقاتَلُونَ بِا نَّه مْ ظُلِمُوا وَ انَّ اللَّهَ عَ لى نَ صْر هِمْ لَقَديرٌ » « 2 »\r\nبه ستمديدگان اجازه‌داده‌شد كه ( با ستم‌كاران ) بجنگند و خداوند بر يارى آنان قادراست .\r\nدر آغاز نهضت ، نه نام آل عبّاس در ميان بود و نه نام ابومسلم و نه قوميّت ايرانى و نه نامى ديگر ، جز نام اسلام و قرآن و اهل بيت عليهم السلام و عدل و مساوات اسلامى ؛ و هيچ شعارى در بين نبود ، جز شعارهاى مقدّس اسلامى . در يكى از سفرها كه داعيان عبّاسى به مكّه آمدند و با ابراهيم امام ملاقات كردند ، او ابومسلم را كه هيچ معلوم نبود چه كسى است ، اهل كجا است ، عرب است يا ايرانى ، معرّفى كرد و چون ابومسلم در خراسان ظهور كرد ، به نام « ابومسلم خراسانى » معروف شد .\r\nبرخى تاريخ‌نويسان ايرانى اخيراً كوشش دارند كه همهء موفقيت‌هاى قيام سيه‌جامگان را مرهون شخصيّت ابومسلم معرفى كنند . شكّى نيست كه ابومسلم سردار لايقى بود ، ولى آنچه زمينه را فراهم كرد چيز ديگرى بود . گويند : ابومسلم در مجلس منصور ، دومين خليفهء عبّاسى ، آن‌گاه كه\r\n\r\n\r\n","description":"","footnote":"\r\n( 1 ) - خدمات متقابل اسلام و ايران ، مرتضى مطهرى ، ج 2 ، ص 404 .\r\n( 2 ) - حج ( 22 ) ، آيهء 39 .\r\n","page_name":" 302 ","page_number":302},
  {"content":"\r\n\r\nمورد عتاب واقع شد ، از خدمات خودش در راه استقرار خلافت عبّاسى سخن راند و كوشش كرد با يادآورى خدمات خويش ، منصور را رام كند .\r\nمنصور پاسخ داد : « اگر كنيزى به اين امر دعوت مىكرد ، موفّق مىشد و اگر تو به نيروى خودت مىخواستى قيام كنى ، از عهدهء يك نفر هم برنمىآمدى ! » « 1 »\r\nهر چند در بيان منصور قدرى مبالغه وجود دارد ، اما واقعيت است و به همين دليل ، منصور توانست ابومسلم را از اوج عزّت و قدرتش پايين بكشد و آب هم از آب تكان نخورد .\r\nدر اينجا ذكر اين نكته لازم است كه عبّاسيان با تحريك احساسات اسلامى ايرانيان ، قيام را رهبرى كردند و آن جا هم با قرائت آيهء « اذِنَ لِلَّذينَ يُقاتَلُونَ بِا نَّه م ظُلموا . . . » ، مظالم امويان را برشمردند ، بيش‌تر از مظلوميّت آل محمّد عليهم السلام سخن مىگفتند تا مظلوميّت خود ايرانيان . در سال 129 ه .\r\nق . روز عيد سعيد فطر ، سيه‌جامگان علناً در بلاد ماوراءالنّهر قيام خويش را ضمن خطبهء نماز عيد اعلام كردند . نماز عيد را مردى به نام سليمان بن كثير ، كه خود ، عرب و ظاهراً از دعات عباسيان است خواند . شعار اين قوم ، كه هدف آن‌ها را مشخص مىكرد ، اين آيهء كريمه‌بود :\r\n« يَا ا يُّه ا النَّاسُ انَّا خَلَقْناكُمْ مِنْ ذَكَرٍ وَ انْ ثى وَ جَعَلْناكُمْ شُعُوباً وَ قَبائِلَ لِتَعارَفُوا انَّ اكْرَمَكُم عِنْدَاللَّهِ اتْقيكُمْ » « 2 »\r\nاى مردم ، ما شما را از يك مرد و زن آفريديم و شما را شعبه شعبه و قبيله قبيله قرار داديم تا همديگر را بشناسيد . همانا گرامىترين شما\r\n\r\n\r\n","description":"","footnote":"\r\n( 1 ) - خدمات متقابل اسلام و ايران ، مرتضى مطهرى ، ج 2 ، ص 404 ، 405 .\r\n( 2 ) - حجرات ( 49 ) ، آيهء 13 .\r\n","page_name":" 303 ","page_number":303},
  {"content":"\r\n\r\nنزد خداوند پارساترين شما است .\r\nبا دقت در تاريخ سقوط امويان و پيروزى عبّاسيان ، اين مطلب به وضوح نمايان است كه قيام زيد عليه السلام و يحيى علت اصلى هلاكت بنىاميّه ، و نيروى هواخواه زيد ، اساس به ثمر رسيدن انقلاب عبّاسيان بوده است . « 1 »\r\nشيعيان ماوراء النّهر و خراسان و هواداران زيد عليه السلام و يحيى نمىخواستند عبّاسيان به حكومت برسند ، بلكه هدفشان سرنگون كردن رژيم فاسد بنىاميّه و اقامهء دولت عدل بود كه بر پايهء كتاب و سنّت و احكام قرآن و حكومت « رضاى آل محمّد عليهم السلام » باشد و مقصود آنان از « رضاى آل محمّد عليهم السلام » كسى جز امام معصوم از خاندان پيامبر عليهم السلام نبود و اين همان هدف قيام زيد عليه السلام و يحيى بود .\r\n\r\nنبرد سيه‌جامگان با لشكر عظيم مروان در عراق\r\nپس از سركوبى بنى اميه در شرق ايران ، لشكر فاتح ابومسلم و عبّاسيان به سرزمين عراق آمدند و از آن جا براى جنگ با حكومت شام حركت كردند . آنان در منطقهء زاب موصل و اربيل عراق ، با مروان حمار ، آخرين خليفهء اموى ، به همراه يكصدهزار سپاه رو در رو شدند .\r\nابن ابى الحديد مىنويسد : « در جنگ زاب ، همين كه عبدالله بن على با لشكر خود پديدار شد ، همگان سيه جامه بودند . پيشاپيش آنان پرچم‌هاى بزرگ سياه بر دوش مردانى قرار داشت كه سوار بر شتران بزرگ بودند و به جاى نىها ، چوپ پرچم‌ها را از تنهء بلند درختان بيد و امثال آن ساخته بودند و لشكر با پرچم‌هاى سياه مانند ابرهاى سياه به هم مىپيوست .\r\n\r\n\r\n","description":"","footnote":"\r\n( 1 ) - ثورة زيد بن على ، ناجى حسن ، ص 152 .\r\n","page_name":" 304 ","page_number":304},
  {"content":"\r\n\r\nمروان كه از دور صحنه را با وحشت مىنگريست ، گفت : « مىبينيد ؟\r\nسياهى به سياهى مىپيوندد و تمام صحنه را مىپوشاند و همچون ابرهاى سياه فشرده مىشوند . سپس از مردى كه كنارش بود پرسيد : « فرمانده اين لشكر كيست ؟ » گفت : عبداللّه بن على بن عبدالله عباسى است . « 1 »\r\nجنگ عظيمى درگرفت و سيه‌جامگان و شيعيان كه بيابان‌ها را با پرچم سياه خود پوشانده بودند و شعار انتقام خون شهداى اهل بيت پيامبر عليهم السلام و خون خواهى شهداى آن خاندان ، براى نبردى سرنوشت‌ساز آماده‌شان كرده بود ، چنان مردانه جنگيدند كه تلفات بىشمارى بر لشكر مروان وارد ساختند . جنگ زاب خود داستان مفصّلى در تاريخ و اشعار شعراى آن زمان دارد .\r\nلشكر بنىاميه شكست فاحشى خورد و بسيارى از سران بنىاميه كشته شدند ؛ بيش‌تر آنان در رودخانهء زاب غرق شدند . مروان و جمعى از بنىاميه و يارانش نيز به شام گريختند . بنىعباس و شيعيان و سيه‌جامگان ، آنان را تا شام تعقيب كردند . مروان با همراهانش از آن جا به مصر گريخت و در مصر به چنگ شيعيان و صالح بن على عباسى افتاد و كشته شد . « 2 »\r\nصالح گفت : عجب ! اگر چنين باشد ، نبايد حتّى يك نفر از شما را زنده نگه دارم . مگر شما بر ما رحم كرديد ؟ شما با ابراهيم امام و زيد و يحيى و مسلم بن عقيل چه كرديد ؟ آيا آنان را نكشتيد ؟ از همه بالاتر ، مگر شما بهترين مردم روى زمين - يعنى حسين بن على عليه السلام - و برادران و فرزندان و افراد خاندانش را نكشتيد ؟ شما مگر زنان اهل‌بيت را به اسارت نبرديد ؛\r\n\r\n\r\n","description":"","footnote":"\r\n( 1 ) - شرح نهج‌البلاغه ، ابن ابى الحديد ، ج 7 ، ص 134 .\r\n( 2 ) - شرح نهج‌البلاغه ، ابن ابى الحديد ، ج 7 ، ص 151 ، 152 ؛ مروج الذهب ، ج 3 ، ص 264 .\r\n","page_name":" 305 ","page_number":305},
  {"content":"\r\n\r\nهمان‌گونه كه زنان روميان و كافران را به اسارت مىبرند ؟ شما آنان را به شترهاى برهنه سوار كرديد و به عنوان اسير به شام برديد . آيا هشام بن عبدالملك ، زيد بن على عليه السلام را نكشت و بدن او را در كناسهء كوفه بر دار نزد ؟ و آيا يوسف بن عمر ، همسر زيد عليه السلام را در حيره نكشت ؟ و آيا وليد بن يزيد ، يحيى بن زيد را نكشت و بدن او را در خراسان به دار نياويخت . « 1 »\r\nدختر مروان گفت : « اى عموى اميرالمؤمنين ، ( صالح عموى سفّاح ، خليفهء عباسى ، بود ) با همهء اين‌ها تقاضاى عفو و گذشت داريم . » صالح گفت : « بسيار خوب ، امّا به يك شرط كه تو همسر فرزندم فضل ، شوى . »\r\nدختر مروان گفت : « اين چه هنگام عروسى و وصلت است ؟ خواهش مىكنم ما را به حرّان بفرستيد . » صالح هم بزرگوارانه پذيرفت و آنان را به حّران گسيل داشت . « 2 » ( مقايسه كنيد با رفتار نانجيبانهء بنىاميه با دختران فاطمه عليها السلام و خاندان رسول خدا صلى الله عليه و آله ! )\r\nوقتى سر مروان واپسين خليفه اموى را براى ابوالعباس سفّاح ، نخستين خليفهء عباسى ، آوردند او به سجده افتاد و پس از مدّتى طولانى سر را بلند كرد و رو به مروان ، گفت : « سپاس خداى را كه ما را بر تو چيره ساخت . من اكنون ديگر از مردن باكى ندارم ؛ زيرا به خون‌خواهى حسين عليه السلام ، هزاران نفر از بنىاميه را كشتم و اعضاى جسد هشام بن عبدالملك ( خليفهء اموى ، قاتل زيد بن على عليه السلام ) را به تلافى آتش زدن بدن پسر عمويم ، زيد ، سوزاندم . » آن گاه به اين شعر تمثل جست :\r\n\r\n\r\n","description":"","footnote":"\r\n( 1 ) - مروج الذهب ، ج 3 ، ص 262 .\r\n( 2 ) - شرح نهج‌البلاغه ، ابن ابى الحديد ، ج 7 ، ص 129 ؛ مروج‌الذهب ، ج 3 ، ص 248 .\r\n","page_name":" 306 ","page_number":306},
  {"content":"\r\n\r\n لَوْ يَشْربُونَ دَمى لَم يَرْوَ شارِبُهمْ * وَ لا دِمائُهُمْ جَمعاً تَرْوينى « 1 » \r\nاگر ( بنى اميه ) خون مرا بياشامند ، سيراب نمىشوند . خون‌هاى تمام ايشان هم ، مرا سيراب نمىكند .\r\nسفاح گفت : « مروان را به خون‌خواهى برادرم ابراهيم ، كشتم . بقيهء بنى اميه را هم به خون‌خواهى حسين عليه السلام و ياران او و پسرعموهايم ، فرزندان ابوطالب ، به هلاكت رساندم . »\r\nابن ابى الحديد مىنويسد : چون سر مروان را بريدند ، زبانش و مقدارى از گوشت گردنش را نيز بريدند و گوشه‌اى انداختند . سگى آمد و آن را برداشت . يكى از شاهدان گفت : از عبرت‌هاى دنيا اين است كه زبان مروان را در دهان سگى مىبينم . « 2 »\r\nروى كار آمدن عباسيان به معناى پايان يافتن و اضمحلال امويان بود و بنى عباس پيروزى خود را مرهون جهاد و فداكارى علويان و در رأس آنان زيد عليه السلام و فرزندش يحيى مىدانستند . بر اين اساس در سال 130 ه . ق .\r\nوقتى قحطبه بن مسيّب طائى ، كه از سران انقلاب بنىعبّاس بود ، بر خراسان و نيشابور مسلّط شد ، به تمام مردم امان داد ، مگر به كسانى كه در جنگ با يحيى دست داشتند . « 3 »\r\nابومسلم دستور داد تمام كسانى را كه در قتل يحيى و ياران او دست داشتند دست‌گير كنند . به او گفتند : به دفترى كه نام اموىها و عمّال حكومتشان در آن ثبت شده است نگاه كن ، آن‌ها را خواهى شناخت .\r\n\r\n\r\n","description":"","footnote":"\r\n( 1 ) - شرح نهج البلاغه ، ج 7 ، ص 130 - 131 .\r\n( 2 ) - ر . ك : شرح نهج‌البلاغه ، ج 7 ، ص 160 ، - 161 ؛ مروج‌الذهب ، ج 3 ، ص 263 .\r\n( 3 ) - همان ، ص 153 .\r\n","page_name":" 307 ","page_number":307},
  {"content":"\r\n\r\nابومسلم از روى آن دفتر ، همهء قاتلين يحيى و عمّال حكومت و هر كه را به نوعى در قتل يحيى شركت داشت ، دستگير كرد و همهء آنان را كشت . « 1 »\r\nعبداللّه بن على بن عبداللّه عبّاسى ، سر مروان بن محمّد را براى مادر او فرستاد و پيغام داد كه اين به تلافى كار شما كه سر يحيى را در دامن مادرش نهاديد . « 2 » زمانى هم كه او به عنوان فرمانده انقلاب عبّاسيان ، بر شام - مركز قدرت بنى اميّه - تسلّط يافت ، دستور داد بدن ننگين هشام بن عبدالملك را از قبرش بيرون آوردند و آن را به دار زدند و گفت : اين تلافى آنچه نسبت به زيد عليه السلام مرتكب شد .\r\nهمچنين موقعى كه مروان بن محمّد ، آخرين خليفهء اموى ، به قتل رسيد ، به دستور حسن بن قحطبه ، سر بريدهء او را در دامن يكى از دختران مروان قرار دادند . وقتى علّت را پرسيدند ، گفت : « من اين كار را به تلافى آنچه نسبت به زيد مرتكب شدند ، انجام دادم . آنان سر زيد را پس از جدا كردن از بدنش ، در دامن زينب ، دختر على بن‌الحسين ، افكندند . » « 3 »\r\nجنايت‌كاران اموى مىپنداشتند كه پس از كشته شدن امام حسين عليه السلام و يارانش و خاموش كردن شعله‌هاى انقلاب زيد عليه السلام و يحيى ديگر بر تمام مشكلات فايق آمده‌اند و با ناز و نعمت و عيش و شهوت‌رانى به ميل خويش ، براى هميشه حكومت مىكند ، اما غافل از اين‌كه : « ا لْم لْكُ يَبْ قى مَعَ الْكُفْرِ وَ لا يَبْ قى مَعَ الظُّلْمِ » ( يعنى : حكومت با كفر دوام مىآورد ، اما با ظلم دوامى نخواهد داشت . ) آنان حتّى تصوّر هم نمىكردند كه روزى دست\r\n\r\n\r\n","description":"","footnote":"\r\n( 1 ) - مقاتل الطّالبيين ، ص 108 .\r\n( 2 ) - رياض السّالكين ، مقدّمه .\r\n( 3 ) - شرح نهج‌البلاغه ، ابن ابى الحديد ، ج 7 ، ص 153 .\r\n","page_name":" 308 ","page_number":308},
  {"content":"\r\n\r\nانتقام از آستين عدالت به درآيد و پوزهء آنان را به خاك مذلّت بمالد .\r\nواقع آن است كه خون شهيدان مىجوشد و انتقام دشمنان گرفته خواهد شد . پس از پيروزى بنىعبّاس ، كه در واقع ، مرهون فداكارىها و مجاهدت‌هاى حضرت سيّدالشّهدا عليه السلام و ياران نمونه‌اش و آن گاه قيام مختار و زيد عليه السلام و يحيى و ديگر مجاهدان علوى بود ، آفتاب قدرت بنىاميّه غروب نمود و آن مغروران و از خود راضيان را چنان به ذلّت و نكبت گرفتار كرد كه در تاريخ ، كم سابقه است . خداوند چنان انتقامى از آنان گرفت كه تا ابد ذلّتشان دوام يافت و ديگر روى خوشى به خود نديدند .\r\n« انَّ رَبَّكَ لَبِا لْم رْصادِ . » « 1 »\r\nبه يقين ، پروردگار تو در كمين‌گاه [ ستمگران 
  ] است .\r\n\r\nآغاز خلافت عبّاسيان و نخستين سخن‌رانى سفّاح\r\nآغاز خلافت ابوالعبّاس سفّاح ، نخستين خليفهء عبّاسى ، روز جمعه سيزدهم ماه ربيع‌الاوّل 132 ه . ق بود . مردم در كوفه با وى بيعت كردند و سپس او بالاى منبر رفت و در خطبه‌اى چنين اظهار داشت :\r\n« سپاس خداوندى را كه آيين اسلام را براى خويشتن برگزيد و آن را گرامى و بزرگ داشت و آن را براى ما اختيار و به‌وسيلهء آن ما را تأييد كرد و ما را اهل اسلام و پناهگاه و برپادارندگان و مدافعان و ياوران آن قرار داد و ما را به پيوند خويشاوندى با پيامبر صلى الله عليه و آله اختصاص داد ، ما را از درخت وجود او رويانيد و از چشمهء او مشتق ساخت . و بدين سان ، كتابى فرستاد\r\n\r\n\r\n","description":"","footnote":"\r\n( 1 ) - فجر ( 89 ) ، آيهء 14 .\r\n","page_name":" 309 ","page_number":309},
  {"content":"\r\n\r\nكه تلاوت مىشود و فرمود : « قُل لا اسئَلُكُمْ عَلَيْهِ اجْراً الَّا ا لْم ودَّةَ فِى القُر بى » « 1 » .\r\nو چون رسول خدا رحلت نمود ، يارانش به حكومت قيام كردند و كارشان بر اساس مشورت بود . « 2 » آنان دادگرى كردند و با شكم‌هاى گرسنه و خالى ، از اين جهان رفتند . اما پس از آنان ، فرزندان حرب ( ابوسفيان و مروان ) برجستند و حكومت را با ظلم و ستم گرفتند و دست به دست گرداندند و خويشتن را خاصّ حكومت قرار دادند و بر آنان كه شايستهء حكومت بودند ، ستم كردند . خداوند مدّتى به آنان مهلت داد و چون خداوند را خشمگين ساختند ، با دست ما از ايشان انتقام گرفت و حق ما را به ما برگرداند و من خونريز و بىباك و خون‌خواه نابود كننده‌ام . »\r\nسفّاح تب داشت و بيمار بود ، نتوانست به سخنش ادامه دهد .\r\nعمويش ، داود بن على عبّاسى ، برخاست و مطالب او را تكميل نمود و در پايان سخنان خود ، گفت : « اى مردم كوفه ، بر اين منبر شما ، خليفهء بر حقّى جز علىّ بن ابىطالب و اين اميرالمؤمنين ( اشاره به سفّاح ) خطبه نخوانده است . » « 3 »\r\nهمان‌گونه كه ملاحظه مىشود ، در آغاز قدرت عبّاسيان ، همهء سخن از خاندان پيامبر عليهم السلام و مظلوميّت آنان بود ، مهم‌ترين و مؤثّرترين وسيلهء جذب مردم براى حكومت نوپاى عبّاسيان نيز همين به حساب مىآمد چرا كه خاندان پيامبر عليهم السلام نزد مردم بسيار محبوب بودند .\r\n\r\n\r\n","description":"","footnote":"\r\n( 1 ) - شورى ( 42 ) ، آيهء 23 : از شما براى تبليغ دين فردى نمىخواهم جز دوستى نسبت به نزديكانم .\r\n( 2 ) - شورى ( 42 ) ، آيهء 38 .\r\n( 3 ) - شرح نهج‌البلاغه ، ابن ابى الحديد ، ج 7 ، ص 153 - 155 .\r\n","page_name":" 310 ","page_number":310},
  {"content":"\r\n\r\n\r\nحمّام خون\r\nدر آغاز قدرت عبّاسيان ، شبل بن عبداللّه ، مولى بنى هاشم ، بر عبداللّه بن على عباّسى وارد شد . او را در حالى ديد كه گِردش هشتاد نفر از سران بنى اميّه بر سفرهء طعام نشسته بودند . سياست عبّاسيان اين بود كه در ظاهر ، به بنى اميه امان مىدادند و آنان را به ميهمانى دعوت مىكردند ، اما اين خود يك دام بود . شبل برخاست و اشعار خود را خواند . شعار حماسى شبل به اين مفهوم بود كه آنچه را بنىاميّه با بنى هاشم كردند ؛ از شهادت حمزه سيّدالشّهدا در كنار چشمهء مهراس در احد تا شهادت زيد عليه السلام و يحيى به دست آنان ، همه را يادآور شد . چون شعر به اين جا رسيد ، عبداللّه بن على عبّاسى فرمان قتل عام حاضران از بنىاميّه را صادر كرد . ناگهان جلّادان ، كه از قبل خود را آماده كرده بودند ، سر آنان ريختند و همه را يك جا كشتند ؛ حمامى از خون به راه افتاد . حتى اجساد نيمه جان آنان را نيز زير فرش‌ها قرار دادند و روى آن نشستند تا همه به هلاكت رسيدند . « 1 »\r\nنظير اين پيشامد را دربارهء مجلس سفّاح ، نخستين خليفهء عبّاسى ، نيز نقل كرده‌اند كه سديف بن ميمون اشعار خود را خواند ، فرمان قتل عام بنى اميّه صادر شد و سپس روى اجساد آنان فرش گستردند و مشغول صرف غذا شدند . يكى از حاضران مىگويد : در زير فرشى كه من نشسته بودم ، گويا هنوز فرد زنده‌اى تقلّا مىكرد . من آن‌قدر فشار آوردم تا او مرد\r\n\r\n\r\n","description":"","footnote":"\r\n( 1 ) - الغدير ، ج 3 ، ص 71 ؛ كامل ، ابى العباس مبرد ، ج 3 ، ص 1178 - 1179 ؛ الاغانى ، ج 4 ، ص 345 - 346 .\r\n","page_name":" 311 ","page_number":311},
  {"content":"\r\n\r\nو ديگر حركت نكرد .\r\nسپس سديف برخاست و اشعارى را خواند كه با اين دو بيت شروع مىشد :\r\n « طَمِعَتْ اميّةُ انْ سَ يَرْضى ها شِمٌ * عَ نْه ا وَ يَذْهَبُ زَيْدُها وَ حُسَيْ نُه ا\r\nكَلَّا وَ ربَّ مح مّدٍ و ا له هُ * حَ تَّى يُبادَ كَفُورُها وَ خَؤُو نُه ا . » « 1 » \r\nاميّه ، ( جدّ بنى اميّه ) گمان مىكرد كه هاشم ( جدّ بنى هاشم ) از او خشنود مىشود و حال آن‌كه زيد و حسينش را آنان كشتند ! نه هرگز به خداى محمّد و پروردگار او ، چنين نخواهد شد تا خائن و كافر شناخته شوند .\r\nابوالفرج اصفهانى در ايجاد اغانى ، اين ماجرا را چنين نقل مىكند :\r\nسديف ، شاعر معروف ، در حيره نزد ابوالعبّاس سفّاح ، نخستين خليفهء عبّاسى ، آمد . سفّاح بر تخت نشسته بود و بنىهاشم اطراف او بر كرسىها نشسته بودند و جمعى از بنىاميّه پايين‌تر بر تشك‌هايى كه براى ايشان گسترده بودند ، جاى داشتند . در اين هنگام ، حاجب وارد شد و خطاب به خليفهء عبّاسى گفت : اى اميرالمؤمنين ، مردى حجازى و سيه‌چرده ، كه نقابى بر صورت دارد و بر اسبى سوار است ، درِ قصر اجازهء ورود مىخواهد ، نام خود را نمىگويد و سوگند مىخورد تا اميرالمؤمنين را نبيند ، نقاب از چهره برندارد !\r\nسفّاح گفت : شناختم ، او دوست و وابستهء ما است ، او سديف است . بگو نزد ما بيايد . سديف وارد شد و نگاهى به خليفه و مجلسيان كرد و بنىاميّه را ديد كه گرد خليفه نشسته‌اند . نقاب از چهره برافكند و اشعار خود را خواند .\r\nمضمون شعر سديف در مدح عبّاسيان بود . او در پايان ، به جنايات\r\n\r\n\r\n","description":"","footnote":"\r\n( 1 ) - العقد الفريد ، احمد بن عبد ربّه ، ج 5 ، ص 229 .\r\n","page_name":" 312 ","page_number":312},
  {"content":"\r\n\r\nبنىاميّه بر بنىهاشم پرداخت و با حالتى حماسى ، گفت :\r\n« به ياد آوريد قتلگاه حسين و زيد و آن را كه در كنار آب مهراس ( اشاره به حمزه سيّدالشّهدا ) كشته شد . چه سخت است بر من كه قاتلان آنان و بنى اميّه را مىبينم در كنار تو آرام گرفته‌اند ! » « 1 »\r\nشعر سديف به اين جا كه رسيد ، رنگ از چهرهء خليفه پريد و حال او منقلب شد . يكى از شاهزادگان اموى ، كه گويا فرزند سليمان بن عبدالملك بود ، سر به گوش رفيقش گذاشت و گفت : « به خدا سوگند كه اين برده ما را به كشتن داد . » در اين هنگام ، سفّاح به آنان خيره شد و ناگهان فرياد زد : « اى زنازادگان ، چه سخت است كه خاندان من به دست شما كشته شوند و شما زنده در كنار من نشسته باشيد و در ناز و نعمت و سلامت به سر بريد ! » ناگاه فرياد زد : « بگيريد اين‌ها را . » ناگهان مأموران با چماق‌هايى كه خراسانىها به آن « كافر كوب » مىگفتند ، به بنىاميّه حمله‌ور شدند و قتلگاهى در آن مجلس به راه انداختند .\r\nتنها يك نفر از بنى اميّه ، كه در آن مجلس حاضر بود ، جان سالم بدر برد و او عبدالعزيز فرزند عمر بن عبدالعزيز بود كه به داود بن على پناه برد و به او يادآور شد كه پدر من مانند ساير خلفاى بنىاميّه به خانوادهء شما ظلمى نكرد و ستمى روا نداشت و با شما به نيكى رفتار كرد . داود او را ضامن شد و نزد سفّاح از او شفاعت كرد و گفت : « تو خوب مىدانى كه پدر اين مرد با ما چه رفتارى كرد . » سفّاح شفاعت داود را پذيرفت و او را بخشيد ، اما يادآور شد كه ديگر او را نبيند .\r\n\r\n\r\n","description":"","footnote":"\r\n( 1 ) - اصبح الملك ثابت الاساسِ للبها ليل من بنى العباسِ\r\nوَاذْكُرُوا مَصْرَعَ الْحُسَيْنِ وَ زَيْداً وَ قَتيلًا بِجانِب المِهْراسِ . . . »\r\n","page_name":" 313 ","page_number":313},
  {"content":"\r\n\r\nسفّاح پس از آن به فرمانداران و كارگزاران خود بخش‌نامه كرد كه هر جا فردى از بنىاميّه را ديدند ، بىدرنگ ، به هلاكت رسانند . « 1 »\r\nمبرد در كامل ، اين شعر سديف را به شبل بن عبدالله مولى بنى هاشم نسبت داده است . « 2 »\r\nابن ابى الحديد مىنويسد : « بنى عبّاس كه غالب شدند ، بدترين و شديدترين انتقام را از بنىاميّه گرفتند ، به‌طورى كه داوود بن على ( عموى سفّاح ) « 3 » ، نخستين خليفهء عبّاسى در حجاز ، بنىاميّه را مىكشت و بدن آنان را مُثله مىكرد و شكم آنان را مىشكافت .\r\nعبداللّه‌بن‌على عباسى « 4 » در شهر ابىفطرس ، آن‌جا كه بنىاميه را شكست داد ، اسراى آنان را وارونه به دار مىآويخت و در دهان آنان نوره و آهك مىريخت و سركه و خاكستر مخلوط كرده به كامشان مىكرد و دست و پاى آنان را مىبريد .\r\nسليمان بن على عبّاسى « 5 » نيز در بصره گردن آنان را مىزد و بدن‌هاى آنان را جلوى سگ‌ها مىانداخت . » « 6 »\r\n\r\nسوزاندن اجساد سران بنىاميّه\r\nمسعودى ، مىنويسد : سفّاح ، نخستين خليفهء عبّاسى ، دستور نبش قبر\r\n\r\n\r\n","description":"","footnote":"\r\n( 1 ) - شرح ابن ابىالحديد ، ج 7 ، ص 125 - 127 . به نقل از الاغانى ، ج 4 ، ص 344 .\r\n( 2 ) - كامل مبرد ، ج 3 ، ص 1178 - 1179 ؛ عقد الفريد ، ج 5 ، ص 228 .\r\n( 3 ) - داوود بن على بن عبداللّه بن عبّاس بن عبدالمطّلب .\r\n( 4 ) - عبداللّه بن على بن عبداللّه بن عبّاس بن عبدالمطلب .\r\n( 5 ) - سليمان بن على بن عبداللّه بن عبّاس بن عبدالمطلّب .\r\n( 6 ) - شرح نهج‌البلاغه ، ابن ابىالحديد ، ج 7 ، ص 156 و ص 142 .\r\n","page_name":" 314 ","page_number":314},
  {"content":"\r\n\r\nسران اموى و سوزاندن اجساد آنان را صادر كرد .\r\nعمروبن‌هانىطائى مىگويد : « من همراه سفّاح و عبداللّه بن على عبّاسى براى شكافتن قبرهاى بنىاميّه ، حاضر بودم . چون به گور هشام بن عبدالملك ، خليفهء قاتل زيد بن على ، رسيديم ، جسد او را از قبرش بيرون كشيديم . بدنش تقريباً سالم بود و فقط نوك بينى او كنده شده بود . عبداللّه بن على دستور داد ابتدا هشتاد تازيانه بر جسد هشام زدند ، سپس فرمان داد آن را آتش بزنند .\r\nآن گاه پيكر سليمان بن عبدالملك ( خليفهء ديگر اموى ) را در سرزمين دابق « 1 » از قبرش بيرون آوردم . چيزى جز استخوان‌هاى دنده‌اش و ستون فقرات و سرش نيافتيم . آن را هم آتش زديم . نسبت به ديگر اجساد بنىاميّه كه در شام مدفون بودند نيز همين كار را كرديم . گورهاى آنان عمدتاً در منطقهء « قنسرين » شام بود .\r\nسپس به دمشق برگشتيم و گور وليد بن عبدالملك ( خليفهء ديگر اموى ) را شكافتيم كه در آن چيزى نيافتيم . آن گاه گور عبدالملك مروان ، خليفهء مقتدر اموى ، را نبش كرديم . مقدارى از بن موهاى سرش باقى مانده بود . به سراغ گور يزيد بن معاويه هم رفتيم . در آن ، جز مقدارى استخوان چيزى نبود و از زير گلو تا پاشنه‌هاى پايش فقط يك خطّ سياه ، كه گويى با زغال و يا خاكستر باشد ، در تمام لحدش باقى مانده بود . ما قبرهاى همهء بنىاميّه را در هر جا كه سراغ داشتيم ، شكافتيم و اگر جسدى در آن بود ، سوزانديم . »\r\nابن ابى الحديد مىگويد : « اين قصّه را در سال 605 ، در حضور ابوجعفر يحيى بن زيد علوى ، كه نقيب بنى هاشم بود ، مطرح كردم و\r\n\r\n\r\n","description":"","footnote":"\r\n( 1 ) - دهكده‌اى در منطقهء حلب سوريه .\r\n","page_name":" 315 ","page_number":315},
  {"content":"\r\n\r\nپرسيدم : معلوم است سوزاندن پيكر هشام به تلافى سوزاندن بدن زيد بن على بوده است ، اما آن هشتاد تازيانه كه به بدن هشام زدند ، چه علتى داشت ؟ ابو جعفر گفت : گمان دارم كه آن هشتاد تازيانه حدّ قذف بوده باشد ؛ زيرا هشام به زيد جسارت كرد و به مادر او فحش داد و سخن ناسزا گفت و تهمت زد . به برادر زيد ، امام باقر ، نيز اهانت نمود . » « 1 »\r\n\r\nاستفادهء ابزارى بنىعباس از عترت پيامبر عليهم السلام و مظلوميّت آنان\r\nسليمان بن على عبّاسى در بصره ، هر يك از امويان را به چنگ آورد ، از دم تيغ گذراند و سپس خطبه‌اى ايراد كرد و در آغاز آن ، اين آيه را خواند : « وَ لَقَدْ كَتَبْنَا فِى الزَّبوُرِ مِنْ بَعْدِ الذِّكْرِ انَّ الْأَرْضَ يَرِثُها عِبْادِىَ الصَّا لِح ونَ . » « 2 » ( يعنى : همانا ما در كتاب زبور ، پس از ذكر ، نوشتيم كه زمين را بندگان شايستهء من ، به ارث مىبرند . )\r\nسپس گفت : « آرى ، حكمى استوار و سخنى حتمى است . سپاس خداوندى را كه سخن بندهء خويش را راست قرار داد و وعدهء خود را برآورد و دورى از رحمت خداوند بر گروه ستمگران باد ؛ كسانى كه كعبه را وسيلهء رسيدن به اهداف ، و دين را بازيچه ، و درآمد عمومى مسلمانان را ميراث خود قرار دادند و قرآن را پاره پاره كردند . . . » تا آن جا كه گفت :\r\n« خداوندشان چندان مهلت داد تا بر عترت ستم كردند و سنّت را كنار گذاشتند . » « 3 »\r\n\r\n\r\n","description":"","footnote":"\r\n( 1 ) - شرح نهج‌البلاغه ، ابن ابى الحديد ، ج 7 ، ص 131 ، به نقل از مروج الذّهب ، ج 3 ، ص 206 - 207 .\r\n( 2 ) - انبياء ( 21 ) ، آيهء 105 .\r\n( 3 ) - شرح نهج‌البلاغه ، ابن ابى الحديد ، ج 7 ، ص 146 .\r\n","page_name":" 316 ","page_number":316},
  {"content":"\r\n\r\nدر اين سخن ، باز هم سخن از عترت پيامبر عليهم السلام و مظالمى است كه بنىاميّه و آل سفيان نسبت به خاندان پيامبر عليهم السلام روا داشتند .\r\nدر زمانى كه سليمان ، بنى اميّه را در بصره مىكشت ، يكى از زنان بنى اميّه بر سليمان‌بن‌على عبّاسى وارد شد و گفت : « اى امير ، اگر در عدالت هم اسراف شود ، موجب افسردگى مىشود و از زياده‌روى در آن به ستوه مىآيند . چگونه است كه تو از ستم بسيار خود و قطع پيوند خويشاوندى ملول و افسرده نمىشوى ؟ » سليمان نخست سكوت كرد و پس از مكثى ، اين شعر را خواند : « شما كشتن ما را سنّت و مرسوم كرديد و آن را زشت و بد ندانستيد . اينك ، شما بچشيد ، همان‌گونه كه ما به روزگار شما چشيديم . » سپس خطاب به آن زن گفت : « بايد نخستين كسى كه به سنّتى راضى مىشود كسى باشد كه آن را معمول كرده است . » « 1 » و افزود : « آيا شما ( بنى اميّه ) با على نجنگيديد و او را از حقّ مسلّم خويش بازنداشتيد ؟ آيا شما حسن بن على را مسموم نكرديد و شرط و پيمانش را نشكستيد ؟ و آيا شما حسين بن على را نكشتيد و سر بريدهء او را شهر به شهر و ديار به ديار نگردانديد ؟ آيا زيد را نكشتيد و جسدش را بر دار نكشيديد ؟ آيا يحيى بن زيد را نكشتيد و مُثله نكرديد ؟ ! آيا على بن ابىطالب را بر فراز منبرها لعن و نفرين ننموديد ؟ آيا شما جدّ ما ، على بن عبداللّه بن عباس ، را تازيانه نزديد ؟ آيا شما ابراهيم امام را در جوال آهك ، آن هم در زندان خفه نكرديد ؟ »\r\nسپس سليمان كمى آرام گرفت و به او گفت : « حالا چه مىخواهى ؟ »\r\nزن گفت : « عمّال تو اموال مرا گرفته‌اند . »\r\n\r\n\r\n","description":"","footnote":"\r\n( 1 ) - مصرع دوم شعر از ابو ذويب هذلى است كه در ديوان هذليين ، ج 1 ، ص 156 آمده است .\r\n","page_name":" 317 ","page_number":317},
  {"content":"\r\n\r\nسليمان دستور داد اموال آن زن را به او برگرداندند . « 1 »\r\nابوالفرج اصفهانى گويد : « جمعى از بنى اميّه را به مجلس سليمان بن على عبّاسى در بصره آوردند . او دستور داد همه را كشتند و پاهاى آنان را در كوچه و بازار مىكشيدند و بر سر راه مىانداختند و سگ‌ها پاى آنان را به دندان گرفته ، لاشهء آن‌ها را به اين طرف و آن طرف مىكشيدند . » « 2 »\r\nشاعرى عرب نزد خليفه آمد و اشعارى به اين مضمون خواند :\r\n« اى خليفه ، چگونه آنان ( بنى اميّه ) را ببخشى و حال آن كه آنان شما را از قديم نابود و بىاحترام مىكردند ؟ كجا است زيد و كجا است يحيى ؟\r\nچه مصيبت و چه عزايى ! ( كجاست ) آن امامى كه در حرّان كشته شد ؛ امام هدايت و بزرگ بزرگان . بنى اميّه ، آل محمد را كشتند و هيچ جاى عفو و بخششى براى مروان نيست . » « 3 »\r\nبيش‌ترين و مؤثّرترين كارى كه عباسيان را بر انتقام از بنىاميّه تشويق مىكرد و مردم را به تهييج وامىداشت ، همين مسألهء مظلوميت خاندان پيامبر عليهم السلام و خون خواهى شهداى آنان بود .\r\nدر آغاز حكومت سفّاح ، روزى او بقاياى بنى اميّه را امان داد تا به قصر او در كوفه بيايند . و تصميم داشت آنان را يك‌جا به هلاكت برساند . او در كاخ هاشميّه ، در تالارى بر تخت نشسته بود و در تالار ديگرى متّصل به آن ، بنى هاشم و فرماندهان نظامى و پيران و جمعى از بنىاميّه نشسته بودند . ميان سفّاح و آنان پرده‌اى حايل بود .\r\n\r\n\r\n","description":"","footnote":"\r\n( 1 ) - شرح نهج‌البلاغه ، ج 7 ، ص 151 .\r\n( 2 ) - همان ، ص 142 ، به نقل از الاغانى .\r\n( 3 ) - همان ، ص 143 .\r\n","page_name":" 318 ","page_number":318},
  {"content":"\r\n\r\nسفّاح به حاجب خود ، ابوالهجم بن عطيه ، نامه‌اى داد كه در آن اسامى برخى نوشته شده بود و به او گفت : « به تالارى كه در آن جمعيّت نشسته‌اند برو و يكى يكى از روى آن ليست افراد و يا نمايندگان آنان را صدا بزن تا نزد خليفه شرفياب شوند و جايزهء خود را دريافت كنند . » او وارد تالار شد و با صداى بلند افراد را صدا زد . نخست با صداى بلند ، فرياد زد : كجا است فرستادهء حسين بن علىّ بن ابى طالب ؟ » سكوت مرگ‌بارى مجلس را فرا گرفت .\r\nابوالهجم به پشت پرده رفت و برگشت و اين بار باز با صداى بلند فرياد زد : « كجا است فرستادهء زيد بن على بن الحسين عليه السلام ؟ ! » كسى پاسخ نگفت .\r\nسپس رفت و بازگشت و فريادزد : « كجاست فرستادهء يحيىبن‌زيدبن‌على ؟ » كسىجواب‌نداد .\r\nسپس به داخل رفت و برگشت و فرياد زد : « كجا است فرستادهء ابراهيم بن محمّد امام ؟ »\r\nجمعيّت بنىاميّه وحشت زده به هم نگريستند و منتظر خطرى جدّى بودند . حاجب رفت و برگشت و فرياد زد : « اميرالمؤمنين مىگويد : اين‌ها كه نام بردم خاندان و گوشت و پوست و پارهء تن من بودند . شما با آنان چه كرديد ؟ آنان را به من برگردانيد يا خودتان داد مرا از خودتان بگيريد » هيچ پاسخى ندادند .\r\nدر اين هنگام ، خراسانيان با چماق‌هاى خود ، به تالار ريختند و همهء آنان را در هم كوبيدند . « 1 »\r\nبزرگ‌ترين حربهء خون‌خواهى عبّاسيان از بنىاميّه ، نام امام حسين عليه السلام و زيد عليه السلام و يحيى بود و همين بود كه شيعيان را آن‌چنان به هيجان مىآورد .\r\n\r\n\r\n","description":"","footnote":"\r\n( 1 ) - شرح نهج‌البلاغه ، ج 7 ، ص 164 .\r\n","page_name":" 319 ","page_number":319},
  {"content":"\r\n\r\n\r\nتصوير جنايات بنىاميّه در اشعار فضل بن عبدالرّحمن هاشمى\r\nفضل بن عبدالرّحمن هاشمى در اشعار حماسى خود ، كه سند تاريخى مهمى به‌شمار مىرود ، اثر خون شهيدان كربلا و شهداى اهل بيت عليهم السلام را در قيام سيه‌جامگان و عبّاسيان نشان مىدهد و اين را مهم‌ترين عامل تهييج مردم و بزرگ‌ترين بهانهء انتقام از بنىاميّه و دشمنان خاندان پيامبر عليهم السلام مىشمارد . به دليل اهميت موضوع ، اشعار او را ذكر مىكنيم :\r\nآنان ( بنى اميّه ) در هر سرزمين كه بال و پرى درآوردند ، ما را به زندان‌ها افكندند يا آواره كردند .\r\nآنان ما را به صورت اسيران به مدينه گسيل داشتند . خداى من ، آنان را از آنچه بيم دارند كفايت نفرما .\r\nآنان پس از رحلت احمد پاكيزه ، ميان ما به گونه‌اى رفتار كردند كه او دوست نمىداشت . و به استضعاف كشاندند .\r\nبدون اين‌كه نسبت به آنان مرتكب گناهى شده باشيم ، ما را كشتند .\r\nخداوند بكشد امّتى كه ما را كشتند .\r\nحق ما را رعايت نكردند و سفارش خداوند را در مورد خويشان نگه نداشتند .\r\nآنان ما را سخت‌ترين دشمن خود پنداشتند و ميان خون‌هاى ما شنا كردند .\r\nمنكر حقّ ما شدند و بر ما ستم روا داشتند و بدون هيچ انگيزه‌اى ، ما را دشمن شمردند .\r\nما گناهى جز اين نداريم كه پيامبر خدا از ما است و ما همواره رعايت خويشاوندى آنان را داشتيم .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nاگر آنان را به هدايت دعوت كنيم ، از ما نمىپذيرند و از هدايت روى گردان شده‌اند .\r\nتا آن‌جا كه مىگويد :\r\nكجايند شهداى ما كه بر آنان ستم كرديد و سپس با ظلم ، آنان را كشتيد ؟\r\nهاشم و عمار ياسر و ( ابا يقظان ) و ابن بديل را به ما بازگردانيد .\r\nو ذوالشهادتين . و ديگر كشته شدگان را ، كه در كشتار آنان بزهكار بوديد ، برگردانيد .\r\nحجر بن عدى و يارانش را كه شما ستم‌كاران در قتلشان دست داشتيد ، پس بدهيد .\r\nباز گردانيد ابو عمير و رشيد و ميثم را\r\nو آنانى را كه از بنى هاشم در طف ( كربلا ) همراه حسين كشته شدند و خود حسين را برگردانيد .\r\nكجايند عمرو و بشر و ديگر شهيدان كه با ايشان در صحرا افتاده بودند و به خاك سپرده نشدند ؟\r\nعامر ، زهير ، عثمان ، حرّ ، پسر قين و گروهى را كه در صفين كشته شدند ، به ما بازگردانيد .\r\nهانى و مسلم و ديگر جوانان برومند را باز پس دهيد .\r\nو زيد و ديگر كسانى از ما را كه كشتيد ، همه را برگردانيد .\r\nشما هرگز نمىتوانيد آنان را به ما برگردانيد و ما هم در مقابل چيز ديگرى از شما نمىپذيريم . « 1 »\r\n\r\n\r\n","description":"","footnote":"\r\n( 1 )\r\n - « كُلَّما حُدِّثُوا بِارضٍ نَقيقاً * ضَمُّنونا السّجونَ او سيّرونا\r\nاشخَصونا الَى الْمَدينَةِ اسرى * لا كَفاهُم رَبّي الَّذي يَحْذَرُونا\r\nخَلَّفوُا احْمَدَ المُطَهَّر فينا * بِالّذي لَا يُحبُّ وَاسْتَضْعَفُونا\r\nقَتَّلُونا بِغَيْرِ ذَنْبٍ اليهم * قاتلَ اللَّهُ امَّةً قَتَّلُونا !\r\nمَا رَعَوْا حَقَّنا و لا حَفظُوا في * نا وَصاةَ الا لهِ بِالاقْرَبينا\r\nجَعلُونا ادْنى عَدُوٍّ الَيْهِمُ * فَهُم في دِمائِنا يَسبَحُونا\r\nانكَرُوا حَقَّنا وَ جارَوا عَلينا * وَ على غيرِ احْنَةٍ ابغضُونا\r\nغَير انَّ النَّبىَّ مِنّا و انّا * لَم نَزَل في صِلاتِهم راغِبينا\r\nان دَعَونا الَى الهُدى لَم يُجيبوُ * نا و كَانُوا عَنِ الهُدى ناكِبينا . . .\r\nاين قَتَلى مِنّا بَغَيتُم عَلُيهم * ثُمَّ قتَلتُموهم ظالمينا\r\nارجِعوا هاشماً وَ رُدُّوا اباليَقْ * ظانِ و ابنَ البديلِ في آخِرينا\r\nوَارْجِعوا ذَالشَّهادتينِ و قَتلى * انتمَ في قِتالِهم فَاجِرونا\r\nثُمَّ رُدُّوا حُجراً و اصحابَ حُجرٍ * يَومَ انتم في قَتلِهم مُعْتَدونا\r\nثُمَّ رُدُّوا اباعُميرٍ وَ رُدُّوا * لي رُشيْداً و ميثماً والّذينا\r\nقُتَّلوا بِالطُّفُوفِ يَومَ حُسَيْنِ * مِن بَنى هاشمٍ و رُدّوا حُسيناً\r\nايْنَ عَمرٍو وَ ايْنَ بشرٌ و قتلى * معَهُم بِالعراءِ مَا يَدفُنونا\r\nارجِعوا عامراً و رُدُّوا زُهيرا * ثُمَّ عثمانَ ، فَارجعوا عَازِمينا\r\nوَارجِعوا الحُرَّ و ابنَ قينٍ و قوماً * قُتَّلُوا حين جَاوَزُوا صِفّينا\r\nوَارجِعوا هانياً وَ رُدُّوا الينا * مُسلماً والّرواعَ في آخِرَينا\r\nثُمَّ رُدُّوا زيداً الينا و رُدُّوا * كُلَّ مَنْ قدْ قَتلتُم اجمعينا\r\nلَن تَرُدُّوهُم الينا و لَسْنَا * مِنكم غَيرَ ذلِكم قَابلينا . » \r\n( شرح نهج‌البلاغه ، ابن ابى الحديد ، ج 7 ، ص 165 - 166 . )\r\n","page_name":" 321 ","page_number":321},
  {"content":"\r\n\r\n\r\nسخن‌رانى ابومسلم خراسانى در مدينه\r\nابومسلم خراسانى ، سردار فاتح عبّاسيان در آغاز حكومت سفّاح ، در مدينه خطبه‌اى ايراد كرد كه به دليل اهمّيّت مطالبش ، آن را نقل مىكنيم . او چنين گفت :\r\n« سپاس خداوندى را كه خود ، خويشتن را ستوده و براى خود آيين اسلام را برگزيد و سپس محمّد صلى الله عليه و آله را پيامبر خويش ساخت - كه درود\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nخدا بر او باد - و آنچه را لازم بود به او وحى فرمود و او را از ميان خلق خويش انتخاب كرد . نفس او از همان مردم و خاندانش از خاندان ايشان است ، و خداوند در كتاب خويش ، با علم خود آن را حفظ فرموده و فرشتگان بر حقّانيت آن گواهى داده‌اند و فرموده : « ا نَّم ا يُريدُ اللَّهُ لِيُذْهِبَ عَنْكُمُ الرِّجْسَ اهْلَ الْبَيْتِ وَ يُطَهِّرَكُم تَطه ير اً » « 1 » ( يعنى : خداوند چنين اراده كرده است كه از شما خانواده ( پيامبر ) هرگونه پليدى را دور سازد و شما را پاك و پاكيزه قرار دهد . )\r\nو پس از محمّد صلى الله عليه و آله ، حق را در اهل بيت او قرار داده است و پس از او گروهى از ايشان به سختى و گرفتارى ، شكيبايى ورزيدند و بر استبداد و خودكامگى صبر كردند و گروهى ديگر از اهل بيت صلى الله عليه و آله در راه ملّت و سنّت پيامبر صلى الله عليه و آله با بندگان شيطان و دشمنان خدا جنگيدند و جهاد كردند .\r\nاين گروه از دشمنان خدا كسانى بودند كه جهان فانى را بر جهان باقى برگزيدند و درصدد استوار كردن ظلم و سست كردن عدالت و حق بودند .\r\nآنان باده‌گسارانى عيّاش و اهل ساز و آواز و مزمار و طنبور بودند ؛ اگر به آنان تذكّر داده مىشد ، نمىپذيرفتند و اگر به سوى حق دعوت مىشدند ، پشت مىكردند ؛ زكات و صدقات و بيت‌المال مسلمانان را در راه شهوات خود ، و غنايم مسلمانان را در راه كارهاى زشت و ناروا ، و اموال مردم را در راه گمراه ساختن مردم مصرف مىكردند و مردم مىپنداشتند كه ديگران از آل محمّد صلى الله عليه و آله به حكومت سزاوارترند .\r\nاى مردم ، چرا و چگونه چنين شد ؟ آيا براى شما صرف صحابى پيامبر بودن فضيلت بيش‌ترى از قرابت و خويشاوندى با پيامبر دارد ؟ كه خاندان\r\n\r\n\r\n","description":"","footnote":"\r\n( 1 ) - احزاب ( 33 ) ، آيهء 33 .\r\n","page_name":" 323 ","page_number":323},
  {"content":"\r\n\r\nپيامبر شريك در نسب و تبار او بودند و وارثان آنچه كه از آنان ربوده شد .\r\nخاندان پيامبر ، افراد جاهل شما را زدند ( تا به حق برگردند ) و در قحطى و خشك‌سالى ، گرسنگان شما را خوراك دادند .\r\nبه خدا سوگند ، شما هرگز براى مدّتى كم نيز آنچه را خداوند براى خود برگزيده است ، انتخاب نكرديد و همواره و پى در پى پس از رحلت پيامبر خدا صلى الله عليه و آله ، فردى از خاندان تيم ( ابوبكر ) و سپس فردى از خاندان عدى ( عمر ) و سپس فردى اموى ( عثمان ) و يا اسدى ( عبداللّه زبير ) و يا سفيانى ( معاويه ) و يا مروانى ( مروان حكم ) را برگزيديد تا آن كه كسى به سوى شما آمد كه نه نامش را مىدانستيد و نه خاندانش را مىشناختيد و او با شمشير خود ، شما را كوبيد و با زور ، تسليم او شديد در حالىكه تحقير شده بوديد . ( مقصود خود ابومسلم است . )\r\nآل محمّد صلى الله عليه و آله پيشوايان هدايت و روشنگران راه پرهيزگارى و امامان مدافع حق و سرورانند ، پسر عموهاى پيامبرند و خانهء آنان جايى است كه جبرئيل با قرآن فرود آمد . چه بسيار ستمگران سركش و تبه‌كاران ظالم را كه خداوند به دست آنان در هم شكست . خداوند به‌وسيلهء آنان ، هدايت را استوار و كوردلى را بر طرف نمود . هرگز چون عبّاس ( عموى پيامبر صلى الله عليه و آله ) شنيده نشده است ! و چگونه مردم براى رعايت حقّ حرمت او ، خضوع نكنند ؟ ! او پس از پدر رسول خدا صلى الله عليه و آله ، به منزلهء پدر او است .\r\nآرى ، او يكى از دست‌هاى پيامبر و پوست ميان دو چشم رسول خدا است . در بيعت عقبه ، امين پيامبر صلى الله عليه و آله بود و در مكّه ، ياور او و پيك او به نزد مردم مكّه بود و حامى پيامبر صلى الله عليه و آله در جنگ حنين به هنگام نبرد . او با هيچ فرمان و حكم پيامبر مخالفت نكرد . او روز نيق‌العقاب در مورد\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nاحزاب به پيشگاه پيامبر صلى الله عليه و آله شفاعت كرد . همانا كه در اين موضوع ، براى صاحبان خرد ، عبرت است . »\r\nابن ابى الحديد در شرح اين جملات مىگويد : « منظور ابو مسلم از كلمهء « اسدى » عبداللّه زبير و « آن كس كه نامش را نمىدانستيد و خاندانش را نمىشناختيد » خود او است ؛ زيرا نسب ابومسلم معلوم نبود و دربارهء او اختلاف است كه آيا او از بردگان آزادشده است يا از عرب . منظور از « بيعت عقبه » نيز بيعت هفتاد تن از انصار در مكّه با پيامبر و مقصود از « نيق‌العقاب » روز فتح مكّه است كه عبّاس در آن روز ، در مورد ابوسفيان و مردم مكّه نزد پيامبر صلى الله عليه و آله شفاعت كرد و پيامبر آنان را بخشيد . « 1 »\r\n\r\nسخن پايانى\r\nاين اثر ، پس از يك سال بررسى و تحقيق ، به يارى پروردگار و استمداد از ارواح طيّبهء شهداى اسلام ، به خصوص شهداى عاليقدر عاشورا ، با استناد به متون اوّليه و معتبر تاريخ اسلام به پايان رسيد .\r\nهدف از اين تحقيق اثبات اين حقيقت تاريخى بود كه قيام عاشورا مبدأ تحوّل و حركت و جنبش‌هاى بزرگى بر ضدّ غاصبان خلافت و حكومت‌هاى جور گرديد و مهم‌ترين عامل سقوط امپراتورى امويان خون امام حسين عليه السلام و شهداى اهل بيت و فداكارىها و از جان گذشتگىهاى\r\n\r\n\r\n","description":"","footnote":"\r\n( 1 ) - شرح نهج‌البلاغه ، ابن ابى الحديد ، ج 7 ، ص 162 . توضيح آن كه ابومسلم ، اين مرد مزوّر و چاپلوس به مقتضاى سياست روز ، سخن مىگفت و مصلحت نديد كه نامى از ابوطالب ، حامى بزرگ پيامبر صلى الله عليه و آله ، و يا از جهاد و فداكارى اميرالمؤمنين در جنگ‌هاى پيامبر صلى الله عليه و آله ببرد . سزاى او هم آن شد كه اندكى پس از همين سخنرانى ، پاداش خود را با شمشير دژخيمان منصور عبّاسى دريافت كرد و كشته شد كه اين خود مايهء عبرت است .\r\n","page_name":" 325 ","page_number":325},
  {"content":"\r\n\r\nخاندان پيامبر عليهم السلام و شيعيان مخلص آنان بود و در اوايل حكومت عباسيان ، همه جا بحث از خاندان پيامبر عليهم السلام و حاكميّت آنان بود ، بنىعبّاس از اين اعتقاد مردم استفاده كردند . اما با كمال تأسّف ، پس از گذشت چند سال آنان همه چيز را فراموش نمودند و آنان نيز همانند سلف خود ، با شيعيان و علويّان و خاندان پيامبر عليهم السلام به مبارزه پرداختند ، به طورى كه در زمان حكومت منصور دوانيقى ، دومين خليفهء عبّاسى ، وضعيّت خاندان پيامبر عليهم السلام و علويّان و شيعيان بدتر از زمان بنىاميّه گرديد . و امام جعفر صادق عليه السلام و امام موسى كاظم و امام رضا عليه السلام و امام جواد عليه السلام و امام هادى و امام حسن عسكرى عليه السلام به دست همين عباسيان به شهادت رسيدند . متوكل عباسى چندبار بارگاه امام حسين عليه السلام را تخريب كرد و سر انجام حضرت ولى عصر ( عج ) در زمان عباسيان ، از نظرها غايب شد . بنابراين ، باز هم فرزندان فاطمه عليها السلام مشعل انقلاب را به دست گرفتند و بىوقفه ، پرچم انقلاب بر دوش مردى از خاندان پيامبر و شيعيان او به‌عنوان جناح فعّال سياسى اسلام ، قرار داشته كه ادامهء راه امام حسين عليه السلام و قيام عاشورا بوده است .\r\nبه هر روى ، جنبش‌هاى آزادىخواهانه به رهبرى فردى از اولاد حضرت على عليه السلام و شيعيان مخلص ايشان در مقابل حكّام عبّاسى ادامه يافت و آنان موفّق شدند در اقصى نقاط جهان اسلام آن روز ، در اوج قدرت عبّاسيان ، حكومت‌هاى علوى و شيعى و مردمى را بر اساس كتاب خدا و سنّت پيامبر صلى الله عليه و آله و رهبرى اولياى خدا و خاندان پيامبر عليهم السلام تشكيل دهند .\r\nحكومت ادريسيان شمال افريقا ، حكومت علويان در شمال ايران ( طبرستان ) ، حكومت امامان در يمن ، حكومت فاطميان در مصر ، حمدانيان در\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nشامات ، آل بويه در شرق جهان اسلام ، سربداران و كيائيان در گيلان و مشعشعيان در خوزستان و صفويان و ديگر حكومت‌هاى مقتدر و مستقلّ شيعه در سراسر گيتى در همين راستا ، به‌وجود آمد و اين جنبش‌ها و نهضت‌ها هرگز از حركت باز نايستاد . منشأ همهء اين قيام‌ها و الگوى واضح آنان قيام عاشورا بود .\r\nاميد است به يارى پروردگار ، در ادامهء پيامدهاى عاشورا ، مسير انقلاب اسلامى تا پيروزى شكوهمند آن به رهبرى ابرمرد تاريخ اسلام ، حضرت امام خمينى قدس سره كه در حقيقت ، ثمرهء قرن‌ها جهاد و شهادت و دستاوردى گران‌بها و نتيجه‌اى ارزشمند و بزرگ از قيام عاشورا و مكتب سرخ تشيّع مىباشد ، بر اهل تحقيق و جوامع اسلامى روشن گردد و اين مشعل فروزان همچنان به نورافشانى مسير تاريك بشريّت تا ظهور مصلح بزرگ و مهدى امّت ، امام عصر ( عج ) ، ادامه دهد و اين پرچم خون‌رنگ و پرافتخار ، كه اكنون بر دوش يكى از بهترين وارثان صالح تاريخ شيعه و خلف صالح اولياى اسلام ، رهبر عظيم‌الشّأن انقلاب اسلامى ، امام خامنه‌اى - مد ظلّه - مىباشد ، به‌دست صاحب اصلىاش ، ولىاللّه اعظم عليه السلام ، سپرده شود و حكومت واحد جهانى براساس توحيد و عدالت و ايمان و آزادگى و نجات بشريّت در سراسر گيتى گسترده شود . و آن روز نزديك است .\r\nو آخر دعوانا ان ا لح مد للّه ربّ العا لمين .\r\n\r\n","description":"","footnote":"","page_name":" 327 ","page_number":327},
  {"content":"\r\n . \r\n","description":"","footnote":"","page_name":" 328 ","page_number":328},
  {"content":"\r\n\r\n\r\nمنابع و مآخذ\r\nاخبار الزينبات ، يحيى بن الحسن العبيدلى ، نشر محمّد جواد مرعشى نجفى ، قم .\r\nالاخبار الطوال ، احمد بن داود دينورى ، منشورات شريف رضى ، قم .\r\nالارشاد ، محمد بن محمد بن نعمان ( شيخ مفيد ) ، منشورات اعلمى ، بيروت ، چاپ سوّم ، 1399 ه . ق .\r\nاصول كافى ، محمد بن يعقوب كلينى ، نشر مكتبهء اسلاميه ، تهران .\r\nالاعلام ، خيرالدين زركل ، ناشر ، مؤلف .\r\nاعلام النساء ، عمر رضا كحاله ، نشر مؤسسة الرسالة .\r\nاعلام الورى ، فضل بن حسن ، طبرسى ، نشر دارالمعرفة ، بيروت ، 1399 ه . ق .\r\nاعيان الشيعه ، سيد محسن امين جبل عاملى ، ناشر دارالتعارف ، بيروت ، 1403 ق .\r\nالاغانى ، ابوالفرج اصفهانى ، ناشر مؤسسهء جمّال بيروت .\r\nامالى ، محمد بن على بن الحسين ( شيخ صدوق ) ، منشورات اعلمى ، بيروت ، 1410 ه . ق .\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nامالى ، محمد بن محمد بن نعمان ( شيخ مفيد ) ، مؤسسهء بُشر اسلامى ، قم .\r\nانساب الاشراف ، بلاذرى ، ناشر دارالفكر ، بيروت .\r\nانقلاب اسلامى و ريشه‌هاى آن ، عباسعلى عميد زنجانى ، نشر كتاب سياسى ، تهران .\r\nانقلاب تكامل اسلامى ، جلال‌الدين فارسى ، انتشارات آسيا ، تهران .\r\nانقلابهاى اسلامى ، دكتر خربوطلى ، ترجمه عبدالصاحب يادگارى ، كانون انتشاراتى چهرهء اسلام ، 1357 ه . ش .\r\nاهل البيت ، توفيق اعلم ، ناشر مؤلف .\r\nالبداية والنهاية ، حافظ ابن كثير دمشقى ، نشر دارالكتب العلميه ، بيروت .\r\nالبدء والتاريخ ، منسوب به احمد بن سهل بلخى ، نشر مكتبهء اسلاميه ، تهران .\r\nبحارالانوار ، محمد باقر مجلسى ، نشر مؤسسة الوفاء ، بيروت ، چاپ دوم ، 1403 ه . ق .\r\nپس از پنجاه سال پژوهشى تازه پيرامون قيام امام حسين عليه السلام ، سيد جعفر شهيدى ، دفتر نشر فرهنگ اسلامى ، 1359 ه . ش .\r\nتاريخ ابن خلدون ، عبدالرحمن بن محمد ، منشورات اعلمى ، بيروت .\r\nتاريخ الاسلام ، حسن ابراهيم حسن ، دار احياء التراث العربى ، بيروت ، 1964 م .\r\nتاريخ الاماميه ، عبداللّه فياض ، نشر مؤسسهء اعلمى ، بيروت .\r\nتاريخ بغداد ، احمد بن على ( خطيب بغدادى ) ، نشر دار الكتب العلميه ، بيروت .\r\nتاريخ الخلفاء ، جلال‌الدّين سيوطى ، نشر مطبعة المدنى ، قاهره .\r\nتاريخ سياسى اسلام ، حسن ابراهيم حسن ، ترجمه ابوالقاسم پاينده ، سازمان انتشارات جاويدان ، 1366 ه . ش .\r\nتاريخ طبرى ، محمد بن جرير طبرى ، نشر موسسهء اعلمى ، بيروت ، چاپ چهارم ، 1403 ه . ق .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nتاريخ طبرى ، محمد بن جرير طبرى ، ترجمهء ابوالقاسم پاينده ، بنياد فرهنگ ايران .\r\nتاريخ العرب ، فليب حتّى ، ناشر دارغندوز ، بيروت ، چاپ نهم 1994 م .\r\nتاريخ فخرى ، محمد بن على بن طباطبا ( ابن طقطقى ) ، ترجمه محمد وحيد گلپايگانى ، انتشارات علمى فرهنگى ، 1367 ه . ش .\r\nتاريخ يعقوبى ، احمد بن ابى يعقوب ( يعقوبى ) ، دار صادر بيروت .\r\nترجمه و شرح نهج‌البلاغه ، سيد علىنقى فيض‌الاسلام ، انتشارات فيض‌الاسلام ، 1370 ه . ش .\r\nتفسير صافى ، مولى محسن فيض كاشانى ، نشر مكتبة الاسلاميه ، تهران ، 1362 ش .\r\nتفسير فراتِ كوفى ، فرات بن ابراهيم ، منشورات مكتبة الداورى ، قم .\r\nتنزيه المختار ، عبدالرزاق موسوى ، انتشارات شريف رضى ، قم .\r\nتنقيح المقال ، حاج شيخ عبداللّه مامقانى ، نشر چاپخانهء مرتضويه ، نجف .\r\nتهذيب تاريخ دمشق ، على بن الحسن ( ابن عساكر ) ، نشر دارالميسرة ، بيروت .\r\nتهذيب التهذيب ، احمد بن حجر عَسْقلانى ، نشر دار احياء التراث العربى ، بيروت .\r\nثواب الاعمال و عقاب الاعمال ، . . . ( شيخ صدوق ) ، نشر مكتبة الصدوق ، تهران .\r\nثورة الحسين ، محمد مهدى شمس‌الدين ، نشر دارالتعارف ، بيروت .\r\nجامع‌الروات ، محمد بن على اردبيلى ، نشر كتابخانهء آيت‌اللّه نجفى ، قم ، 1403 ه . ق .\r\nالحدائق الوردية ، حميد بن احمد المحلى ، ( خطى ) افست كتابخانهء مركز تحقيقات اسلامى سپاه ، قم .\r\nالحسين عليه السلام قتيل العبرة ، عبدالزهراء الكعبى ، نشر دارالكتاب والعترة ، بيروت ، 1414 ه . ق .\r\nحلية الاولياء ، احمد بن عبداللّه الاصفهانى ، نشر دارالكتاب العربى ، بيروت ، 1407 ه . ق .\r\nحياةالامام الحسين عليه السلام ، باقر شريف القرشى ، نشر مكتبةالداورى ، قم ، 1396 ه . ق .\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nخدمات متقابل اسلام و ايران ، مرتضى مطهرى ، انتشارات صدرا ، چاپ دوازدهم ، 1362 ه . ش ، تهران .\r\nالخرائج و الجرائح ، قطب‌الدين الراوندى ، نشر موسسهء نور ، بيروت ، 1411 ه . ق .\r\nذوب النضار ، جعفر ابن نما ، مؤسسة النشر الاسلامى ، قم 1416 ه . ق .\r\nرجال كشّى ( اختيار معرفة الرجال ) ، محمد بن حسن طوسى ، نشر دانشگاه مشهد ، 1348 ه . ش .\r\nرَحلهء ابن بطوطه ، محمد بن عبداللّه ( ابن بطوطه ) ، نشر دارالكتب العلميه ، بيروت ، 1413 ه . ق .\r\nرهبر انقلاب خونين كوفه ، سيد عبدالرزاق موسوى مقرّم ، ترجمه عزيزالله عطاردى ، نشر جهان ، تهران ، 2535 .\r\nرياض الاحزان ، ملا محمد حسن قزوينى ، ناشر ميرزا صدرالدين قزوينى ، 1305 ه . ق .\r\nرياض السالكين ، سيدعليخان حسينى شيرازى ، مؤسسهء نشر اسلامى ( جامعهء مدرسين ) ، قم ، 1409 ه . ق .\r\nزيد الشهيد ، عبدالرزاق موسوى مقرم ، انتشارات شريف رضى ، 1411 ه . ق ، قم .\r\nسفينة البحار ، حاج شيخ عباس قمى ، نشر دارالتعارف للمطبوعات ، بيروت .\r\nالسيادة العربية ، فان فلوتن ، ترجمهء حسن ابراهيم حسن و محمد زكىّ ابراهيم ، نشر مكتبة النهضة المقدس ، قاهره ، 1965 م .\r\nسيرة الحلبية ، على بن برهان الدين حلبى ، نشر دار احياء التراث العربى ، بيروت .\r\nشخصيت و قيام زيد بن على ، سيد ابوفاضل رضوى اردكانى ، دفتر انتشارات اسلامى ، قم ، 1364 ه . ش .\r\nشذرات الذهب ، عبدالحىّ بن العماد ، نشر المكتب التجارى ، بيروت .\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nشرح نهج‌البلاغه ، ابن ابى الحديد ، تحقيق محمد ابوالفضل ابراهيم ، دار احياء التراث العربى ، بيروت ، 1387 ه . ق .\r\nالصحاح ، اسماعيل بن حماد الجوهرى ، انتشارات اميرى ، تهران ، 1368 ه . ش .\r\nصحيفهء سجاديه ، ترجمه و شرح محمد جعفر امامى و محمدرضا آشتيانى ، ص 49 - 55 ، انتشارات سوره ، 1377 ه . ش .\r\nالصواعق المحرقه ، احمد ابن حجر هيتمى ، نشر مكتبة القاهرة ، مصر ، 1358 ه . ق .\r\nالطبقات الكبرى ، محمد بن سعد ، نشر دار صادر ، بيروت .\r\nعقدالفريد ، احمد بن محمد بن عبد ربّه ، نشر دارالكتب العلميه ، بيروت ، 1404 ه . ق .\r\nعمدةالطالب ، ابن عنبه ، منشورات حيدريه ، نجف ، چاپ سوم ، 1380 ه . ق .\r\nعوالم العلوم والمعارف ، شيخ عبداللّه بحرانى ، نشر مدرسة الامام المهدى ( ع ) ، قم ، 1407 ه . ق .\r\nعيون اخبار الرضا عليه السلام ، محمد بن على بن الحسين ( شيخ صدوق ) ، منشورات اعلمى ، تهران ، 1395 ه . ق .\r\nالغارات ، ابو اسحق ابراهيم بن محمد ثقفى ، انتشارات انجمن آثار ملى .\r\nغاية الاختصار ، تاج‌الدين حسينى ، منشورات المطبعة الحيدريه ، نجف اشرف ، 1382 ه . ق .\r\nالغدير ، علامه حاج شيخ عبدالحسين امينى ، نشر دارالكتاب العربى ، بيروت ، 1398 ه . ق .\r\nفتوح البلدان ، ابى الحسن بلاذرى نشر دارالكتب العلميه ، بيروت ، 1398 ه ق .\r\nفرقة الغُرى ، سيد عبدالكريم بن طاووس ، الناشر مركز الغدير للدراسات الاسلاميه ، 1419 ه . ق .\r\nالفرق بين الفرق ، عبدالقاهر بن طاهر بغدادى ، دارالمعرفة ، بيروت .\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nفروع كافى ، محمد بن يعقوب كلينى ، نشر دارالكتب الاسلاميه ، تهران ، 1391 ه . ق .\r\nفضائل الخمسه ، سيد مرتضى فيروزآبادى ، منشورات اعلمى ، بيروت ، 1402 ه . ق .\r\nقاموس الرجال ، شيخ محمدتقى تسترى ، مؤسسة النشر الاسلامى ، قم ، 1415 ه . ق .\r\nالقاموس المحيط ، محمد بن يعقوب فيروزآبادى ، نشر دارالجيل ، بيروت .\r\nالقواعد والفوائد ، شهيد اوّل محمد بن مكى عاملى ، منشورات مكتبة المفيد ، قم .\r\nقيام توابين ، ابراهيم بيضون ، ترجمهء كريم زمانى ، انتشارات حكمت .\r\nالكامل ، ابو عباس مبرّد ، نشر مطبعهء مصطفى حلبى ، مصر ، 1356 ه . ق .\r\nكامل تاريخ بزرگ اسلام و ايران ، على بن ابى الكرم ( ابن اثير ) ، ترجمهء عباس خليلى ، نشر مطبوعات علمى .\r\nالكامل فى التاريخ ، على بن ابى الكرم ( ابن اثير ) ، نشر دار صادر ، بيروت .\r\nكشف الغمّه ، على بن عيسى اربلى ، نشر دارالكتاب الاسلامى ، بيروت ، 1401 ه . ق .\r\nكفاية الاثر ، على بن محمد خزّاز قمى ، انتشارات بيدار ، 1401 ه . ق .\r\nكمال الدين و تمام النعمة ، محمد بن على بن الحسين ( شيخ صدوق ) ، نشر دارالكتب الاسلاميه ، تهران ، 1365 ه . ق .\r\nماهيت قيام مختار ، سيد ابو فاضل رضوى اردكانى ، مركز انتشارات دفتر تبليغات اسلامى ، قم ، 1374 ه . ش .\r\nمجالس المؤمنين ، قاضى نوراللّه شوشترى ، انتشارات كتابفروشى اسلاميه ، تهران ، 1354 ه . ش .\r\nالمجدى ، على بن محمد علوى ، نشر كتابخانهء آيت‌ا . . . نجفى مرعشى ، قم ، 1409 ه . ق .\r\nمختصر كتاب البلدان ، احمد بن ابراهيم ( ابن الفقيه ) ، چاپ ليدن ، 1302 ه . ق .\r\nمختصر تاريخ العرب ، سيد امير على ، دارالعلم للملايين ، بيروت ، 1961 م .\r\nمرآة البلدان ، محمدحسن خان اعتماد السلطنة ، انتشارات دانشگاه تهران ، 1368 ه . ش .\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nمروج الذهب ، على بن حسين مسعودى ، انتشارات دارالهجرة ، قم .\r\nمروج الذهب ، على بن حسين مسعودى ، ترجمهء ابوالقاسم پاينده ، بنگاه ترجمه و نشر كتاب ، تهران ، 1360 ه . ش .\r\nمسار الشيعه ، محمد بن محمد نعمان ( شيخ مفيد ) ، نشرالمؤتر العالمى لالفيه الشيخ المفيد ، 1413 ه . ق .\r\nمسند امام احمد ، احمد حنبل ، نشر دار صادر ، بيروت ، 1389 ه . ق .\r\nالمستدرك على الصحيحين ، حاكم نيشابورى ، نشر دارالفكر ، بيروت ، 1398 ه . ق .\r\nمستدرك الوسائل ، حاج ميرزا حسين نورى ، نشر مكتبهء اسلاميه ، تهران و اسماعيليان ، قم .\r\nمصباح المتهجّد ، محمد بن الحسن الطوسى ، نشر اسماعيل انصارى زنجانى ، قم .\r\nمعجم البلدان ، ياقوت بن عبداللّه حموى ، دار صادر ، بيروت ، 1399 ه . ق .\r\nمعجم رجال الحديث ، آيت‌الله سيد ابوالقاسم خوئى ، منشورات مدينه العلم ، قم ، 1403 ه . ق .\r\nمعجم الشعراء ، ابى عبيداللّه ، محمد بن عمران المرزبانى ، نشر مكتبة القدسى ، دارالكتب العلميه ، بيروت ، 1402 ه . ق .\r\nمقاتل الطالبيين ، ابوالفرج اصفهانى ، مؤسسهء دارالكتاب للطباعة والنشر ، قم .\r\nمقتل الحسين عليه السلام خوارزمى ، موفق بن احمد ، دار انوارالهدى ، قم ، 1418 ه . ق .\r\nمقتل الحسين عليه السلام ، لوط بن يحيى ( ابى مخنف ) ، تعليق حاج ميرزا حسن غفارى ، نشر كتابخانهء عمومى آيت‌ا . . . مرعشى نجفى ، قم .\r\nمقتل الحسين عليه السلام ، عبدالرزاق موسوى مقرّم ، نشر مكتبهء بصيرتى ، قم ، 1394 ه . ق .\r\nالمعارف ، عبدالله بن مسلم ( ابن قتبيه ) ، منشورات الشريف الرضى ، قم ، 1415 ه . ق .\r\nالملاحم والفِتن ، على بن موسى ( سيد بن طاووس ) ، منشورات رضى ، قم ، 1398 ه . ق .\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nالملهوف على قتلى الطفوف ، على بن موسى ( سيد بن طاووس ) ، تحقيق فارس تبريزيان ، نشر دارالاسوة للطباعة والنشر ، 1414 ه . ق .\r\nمنتهى المقال ، ابو على ( محمد بن اسماعيل ) ، نشر مؤسسهء آل البيت عليهم السلام ، قم ، 1416 ه . ق .\r\nالمنجد فى الاعْلام ، لويس معلوف ، انتشارات اسماعيليان ، 1362 ه . ش .\r\nالمواعظ والاعتبار بذكر الخطط و الآثار ، احمد بن على مقريزى ، منشورات محمد على بيضون ، دارالكتب العلميه ، بيروت ، 1418 ه . ق .\r\nنهج‌البلاغه ، ترجمهء سيد جعفر شهيدى ، نشر سازمان انتشارات و آموزش انقلاب اسلامى ، تهران ، 1368 ه . ش .\r\nالنجوم الزاهرة فى اخبار القاهرة ، يوسف بن تعزى اتابكى ، نشر وزارة الثقافة والارشاد ، مصر .\r\nوسايل الشيعه ، محمد بن حسن حرّ عاملى ، نشر دار احياء التراث العربى ، بيروت .\r\nوفيات الاعيان ، احمد بن محمد بن خلّكان ، منشورات الرضى ، قم ، 1364 ه . ش .\r\nوقايع الايام ، حاج ملا على خيابانى ، كتابفروشى قرشى ، تبريز ، 1358 ه . ق .\r\n\r\n\r\n","description":"","footnote":"","page_name":" 336 ","page_number":336}
  ]