[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n . \r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nدورهء علوم و معارف إسلام\r\n( 6 )\r\nجلد سوم\r\nتنظيم و گرد آورى\r\nجنابان حجج إسلام حاج شيخ محسن سعيديان\r\nو حاج شيخ محمد حسين راجى دامت معاليهما\r\nاز منشآت\r\nحضرت علامه آية الله حاج سيد محمد حسين حسينى طهرانى\r\nقدس الله نفسه الزكية\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\nحسينى طهرانى ، سيد محمد حسين ، 1345 - 1416 ق .\r\nولايت فقيه در حكومت إسلام / تأليف سيد محمد حسين حسينى طهرانى ؛ تنظيم و گردآورى محسن سعيديان و محمد حسين راجى . - مشهد : انتشارات علامهء طباطبائى ، 1421 ق .\r\n4 ج . - ( دورهء علوم و معارف إسلام ؛ 6 )\r\nكتابنامه به صورت زيرنويس .\r\n1 . ولايت فقيه . 2 . إسلام و دولت . ألف . سعيديان ، محسن ، 1364 - ق . ، گرد آورنده . ب . راجى ، محمد حسين ، 1371 - ق . ، گرد آورنده . ج . عنوان . د . فروست .\r\n8 / 223 BP\r\n45 / 297\r\nشابك معمولى 6 - 73 - 7227 - 964 ( جلد 3 )\r\nشابك زركوب 9 - 77 - 7227 - 964 ( جلد 3 )\r\nشابك معمولى 3 - 04 - 6533 - 964 ( دورهء 4 جلدى )\r\nشابك زركوب 4 - 09 - 6533 - 964 ( دورهء 4 جلدى )\r\nISBN 964 - 7227 - 73 - 6 ( VOL . 3 )\r\nISBN 964 - 7227 - 77 - 9 ( VOL . 3 )\r\nISBN 964 - 6533 - 04 - 3 ( 4 VOL . SET )\r\nISBN 964 - 6533 - 09 - 4 ( 4 VOL . SET )\r\nدورهء علوم و معارف إسلام ( 6 )\r\nولايت فقيه در حكومت إسلام\r\nجلد سوم\r\nتأليف : حضرت علامه آية الله حاج سيد محمد حسين حسينى طهرانى قدس سره\r\nتنظيم و گردآورى : جنابان حجج إسلام حاج شيخ محسن سعيديان و حاج شيخ محمد حسين راجى\r\nطبع دوم : ربيع الثانى 1427 هجرى قمرى\r\nتعداد : 2000 نسخه\r\nچاپ : شقاقى ؛ صحافى : حبيب\r\nناشر : انتشارات مؤسسهء ترجمه و نشر دورهء علوم و معارف اسلام ، مشهد مقدس ، صندوق پستى 3559 - 91375\r\nاين كتاب تحت إشراف \" مؤسسهء ترجمه و نشر دورهء علوم و معارف إسلام \" از تأليفات حضرت علامه آية الله حاج سيد محمد حسين حسينى طهرانى بطبع رسيده و كليهء حقوق آن محفوظ و مخصوص اين مؤسسه مى باشد .\r\n\r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\nفهرست\r\n\r\n","description":"","footnote":"","page_name":" شناسنامه 5 ","page_number":5},
  {"content":"\r\n . \r\n","description":"","footnote":"","page_name":" شناسنامه 6 ","page_number":6},
  {"content":"\r\n . \r\n","description":"","footnote":"","page_name":" فهرست مطالب 1 ","page_number":7},
  {"content":"\r\n . \r\n","description":"","footnote":"","page_name":" فهرست مطالب 2 ","page_number":8},
  {"content":"\r\n . \r\n","description":"","footnote":"","page_name":" فهرست مطالب 3 ","page_number":9},
  {"content":"\r\n . \r\n","description":"","footnote":"","page_name":" فهرست مطالب 4 ","page_number":10},
  {"content":"\r\n . \r\n","description":"","footnote":"","page_name":" فهرست مطالب 5 ","page_number":11},
  {"content":"\r\n . \r\n","description":"","footnote":"","page_name":" فهرست مطالب 6 ","page_number":12},
  {"content":"\r\n . \r\n","description":"","footnote":"","page_name":" فهرست مطالب 7 ","page_number":13},
  {"content":"\r\n . \r\n","description":"","footnote":"","page_name":" فهرست مطالب 8 ","page_number":14},
  {"content":"\r\n\r\n\r\n[ جلد سوم 
  ]\r\n\r\nدرس بيست و پنجم : لَا تَحِلُّ الْفُتْيَا لِمَنْ لَا يَسْتَفْتِى مِنَ اللَهِ بِصَفَآء سِرِّهِ ، و بحث از « مصباح الشّريعة »\r\n\r\n","description":"","footnote":"","page_name":" 1 ","page_number":15},
  {"content":"\r\n . \r\n","description":"","footnote":"","page_name":" 2 ","page_number":16},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِمْ أجْمَعِينَ مِنَ الآنَ إلَى قِيَامِ يَوْمِ الدِّينِ\r\nوَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\nكلمة « فقه » كه در روايات وارد است به معنى فقهِ به اصول مسائل دينى است . فقيه ، يعنى كسى كه به دين آشناست ؛ به قرآن آشناست ؛ به معارف إلهيّه بصيرت دارد ؛ به سيرهء رسول خدا و منهاج أئمّه عليهم السّلام وارد است ؛ و انحصار در علم به مسائلِ فرعيّه ندارد . ما نميتوانيم لفظ « فقه » يا « فقيه » را كه در روايات وارد شده است ، بر اين اصطلاحى كه حادث شده حمل كنيم .\r\nمراد از « فقه » در لغت فهم است ؛ و در اصطلاح روايات ، « فقيه » به كسى گويند كه عالم به مسائل دينيّه باشد ؛ أعمّ از مسائل اعتقاديّهء اصول دين ، معارف إلهيّه ، مسائل أخلاقيّه ، و مسائل شرعيّه‌اى كه مربوط به أعمال مكلّفين است و منحصر به مسائل شرعيّهء فرعيّه نيست . پس آنچه را كه فقهاء رِضوانُ اللَه عَلَيهمْ مىفرمايند كه : الْفِقْهُ : هُوَ الْعِلْمُ بِالْمَسآئِلِ الشَّرْعيَّةِ الْفَرْعيَّةِ عَنْ أدلَّتِهَا التَّفْصيليَّة ، اصطلاح حادثى است و نمىتوان فقه مصطلح در روايات را در حدود اين معنىِ حادث حبس نمود .\r\n\r\nروايت : اطْلُبُوا الْعِلْمَ وَ لَوْ بِالصِّينِ ، و علم معرفة النّفس\r\nدر دين إسلام - طبق آيات قرآن و روايات ، بلكه إجماع أئمّهء معصومين سلامُ الله عليْهم أجمَعين - كمال إنسان به كمال علم است ؛ علم دانستن چيزهائى است كه براى روح إنسان كمال مىآورد و إنسان را از سطح بهيميّت\r\n\r\n","description":"","footnote":"","page_name":" 3 ","page_number":17},
  {"content":"\r\n\r\nبالا برده ، به أوج إنسانيّت مىرساند . و گفتيم كه علم منحصر است در همان سه مورد : علم به معارف إلهى ، علم به أخلاق ، و علم به فقه أصغر . أمّا سائر علوم ، مثل علم پزشكى ، فيزيك ، شيمى ، زمين شناسى ، زيست شناسى و بطور كلّى جميع علوم طبيعى و رياضى و جامعه شناسى و أمثال آن ، موجب كمالِ إنسانى نيست ، بلكه شرافت آنها مقدّمى است ، نه ذاتى و أصلى .\r\nألبتّه همهء اين علوم بايد در جامعهء مسلمين به نحو أتمّ و أوفر بوده باشد ؛ ولى صاحبان آن نبايد بدان علوم اكتفا كنند و آنها را علم غائى و كمال نهائى خود بپندارند ؛ بلكه آن علم را مانند علوم مقدِّمى و آلى قرار داده ، و با قدم راستين در علوم إلهىّ و قرآنىّ ، بدنبال كمال مطلوب و غائى خود بروند . بنابراين ، احتياج به اين علوم كه علوم مادّى است ، احتياج مقدّمى است براى حيات إنسان ، نه اينكه شرافت ذاتى داشته باشد .\r\nو بطور مسلّم ما براى زندگى خود احتياج به تنفّس ، غذا و مسكن داريم ، و همهء اينها هم ضرورى است ؛ ولى ما نمىتوانيم اينها را كمال خود بشمار آوريم . فرق است بين أمرى كه براى إنسان موجب كمال مىشود ، و بين أمرى كه إنسان در زندگى نياز به آن دارد . اگر إنسان عمرش صد سال هم بشود ، و به اندازه‌اى برومند و صحيحُ المزاج باشد كه در اين صد سال مريض نشده باشد و از دنيا برود ، تازه مثل يك شير و پلنگى مىماند كه در كوه با سلامت مزاج زندگى كرده و سپس مرده است ؛ و شايد هم آن حيوان جلوتر باشد . پس اينها موجب كمال نيست . آنچه موجب كمال إنسانى است ، إنسانيّت است ؛ و إنسانيّت إنسان هم به علم و درايت و عرفان اوست . اگر اين پيدا شد ، إنسانيّت هست و إلّا نيست .\r\nاز اينجا بدست مىآوريم كه : تعبير بعضى از معاريف - وقتى در زمان سابق ، جمعى نزد ايشان رفته بودند - كه در ضمن گفتارشان گفته بودند : « إنسان بايد بدنبال علم برود ، و آنچه در روايت آمده است كه پيغمبر فرمود : اطْلُبُوا\r\n\r\n","description":"","footnote":"","page_name":" 4 ","page_number":18},
  {"content":"\r\n\r\nالْعِلْمَ وَ لَوْ بِالصَّين ، دنبال فنّ و صنعت برويد گرچه در چين باشد ، براى آنست كه در آن زمان چين مركز صنعت و اختراعات بوده و بخصوص اختراع ظروف چينى كه از چين بوده است ؛ و لذا پيغمبر خواسته است بفرمايد : إنسان براى طلب علم بايد مسافرت كند و لو برود به چين كه در آن زمان از أقصى نقاط متصوّره تا مدينهء منّوره بوده است . يعنى برويد دنبال علوم طبيعى ، تا چين هم كه شده باشد برويد و آنجا كسب علم كنيد ؛ و اين علوم را از آنجا فرا بگيريد و بياوريد ! » اين تفسير درست نيست ؛ و اصولًا بر مذاق إسلام و بر مذاق رواياتى كه دربارهء علم آمده ، منطبق نمىباشد .\r\nما روايت كثيرى داريم كه در « غُرَر و دُرَر آمدى » وارد است ؛ و علّامهء طباطبائى رضوان الله تعالى عليه ، در « الميزان » بالمناسبه در بحث روائى نقل مىكنند كه : روايات كثيرى از أمير المؤمنين عليه السّلام وارد است كه فرموده‌اند : معرفت نفس أفضل علوم است . « 1 »\r\nاز روايت مرويّهء در « مصباح الشّريعة » از أمير المؤمنين عليه السّلام استفاده مىشود كه : مراد از اطْلُبُوا الْعِلْمَ وَ لَو بِالصِّين ، علم مَعْرِفَةُ النَّفْس است « 2 » و چون در آن زمان ، چين نقطهء خيلى دورى بوده و رفتن به آن مشكل بوده است ، حضرت مىفرمايد : اگر إنسان بخواهد دنبال خود شناسى برود ، و لو اينكه\r\n\r\n\r\n","description":"","footnote":"\r\n( 1 ) - « الميزان » طبع آخوندى ، ج 6 ، ص 182 . اين روايات منقوله از « غُرر و دُرر » مجموعاً بيست و دو روايت است ؛ و اگر كسى در اين كتاب شريف فحص كافى به عمل آورد ، دربارهء أهميّت نفس تعابير گوناگون دگرى خواهد يافت .\r\n( 2 ) - در « مصباح الشّريعة » با تحقيق و مقدّمهء عالم بزرگوار حاج شيخ حسن مصطفوى ، طبع سنهء 1379 هجرى قمرى ، باب 62 ، ص 41 آمده است : وَ قَالَ عَلِىٌّ عَلَيْهِ السَّلَامُ : اطْلُبُوا الْعِلْمَ وَ لَوْ بِالصِّينِ ، وَ هُوَ عِلْمُ مَعْرِفَةِ النَّفْسِ ، وَ فِيهِ مَعْرِفَةُ الرَّبِّ عَزّ وَ جَل . و پس از آن فرمايد : قَالَ النَّبِىُّ صَلَّى اللَهُ عَلَيْهِ وَ ءَالِهِ وَ سَلَّمَ : مَنْ عَرَفَ نَفْسَهُ فَقَدْ عَرَفَ رَبَّهُ . و عين اين دو روايت را ملّا محسن فيض كاشانى در كتاب « المحجّة البيضآء » ج 1 ، ص 68 از « مصباح الشّريعة » نقل نموده است .\r\n","page_name":" 5 ","page_number":19},
  {"content":"\r\n\r\nمسافت بعيده‌اى را هم تا چين طىّ كند ارزش دارد . اين بود حقيقت فقه و علم .\r\nبحث ما دربارهء أعلميّت فقيه و شرائطى بود كه بايد ولىّ فقيه واجد آن باشد ؛ و عرض شد كه : فقيه بايد أعلم باشد . بنابراين ، مقبولهء عُمَر بن حنظله ( كه از آن هم استفادهء ولايت كرديم ) كه مىفرمود : انْظُرُوا إلَى مَنْ كَانَ مَنْكُمْ قَدْ رَوَىَ حَدِيثَنَا وَ نَظَرَ فِى حَلَالِنَا وَ حَرَامِنَا وَ عَرَفَ أَحْكَامَنَا ، فَارْضَوا بِهِ حَكَمًا ؛ فَإنِّى قَدْ جَعَلْتُهُ عَلَيْكُمْ حَاكِمًا ، گرچه إطلاق دارد ولى بايد آن را مقيّد به أعلم نمود . و اگر كسى بگويد : ما به إطلاق آن عمل مىكنيم ، زيرا « مَنْ كَانَ قَدْ رَوَى حَدِيثَنَا » إطلاق دارد ، خواه أعْلَمُ مَنْ فِى الامَّةِ باشد خواه نباشد .\r\nجواب آنست كه : اين يك مطلقى بيش نيست ؛ ولى در مقابل آن ، مُقَيِّدات و مُخَصِّصاتى وارد است و با آن مخصِّصات مُتْقَنه جاى ترديد نيست كه بايد اين إطلاق تخصيص بخورد ؛ و طبق همان أدلّه‌اى كه عرض شد ، مصدر فتواى عمومى و ولايت عامّه ، اختصاص به فقيه أعلم داشته باشد .\r\n\r\nمرجع در فتوى بايد أعلم امّت و أَتْبَعَ الْخَلْقِ مِنْ أَهْلِ زَمَانِهِ وَ نَاحِيَتِهِ وَ بَلَدِهِ بِالْحَقِّ باشد\r\nروايتى است در « مصباح الشّريعة » كه بسيار جالب است و إنسان مىتواند مطالب خيلى عالى و نفيسى را از آن استفاده كند . و در آن روايت هم اين جمله هست كه : فتوى دادن در حلال و حرام خدا جائز نيست مگر براى كسى كه : كَانَ أَتْبَعَ الْخَلْقِ مِنْ أَهْلِ زَمَانِهِ وَ نَاحِيَتِهِ وَ بَلَدِهِ بِالْحَقِّ . « آن كسى كه از همهء أهل زمانش و از مردمان ناحيه و شهرش ، تبعيّتش از حقّ بيشتر باشد . » و در نسخه بدل هست : مِنْ أهْلِ زَمَانِهِ وَ نَاحِيَتِهِ وَ بَلَدِهِ بِالنَّبِىِّ صَلَّى اللَهُ عَلَيْهِ وَ ءَالِهِ . « يعنى از همهء مردمان زمان و ناحيه و شهرش متابعت و پيرويش از پيغمبر بيشتر باشد . » و اين همان معنى أعلميّت است . كسى كه متابعتش از همهء مردم به پيغمبر بيشتر باشد ، معنيش اينست كه در علم هم متابعتش بيشتر باشد ؛ در فهم و در درايت و خلاصه در همه چيز متابعتش بيشتر باشد .\r\nو اين روايت همينطور كه عرض شد داراى محتواى قوىّ است و مضمونش خيلى متين و راقى و عالى است و از آن استفاده‌هاى بسيار مىتوانيم\r\n\r\n","description":"","footnote":"","page_name":" 6 ","page_number":20},
  {"content":"\r\n\r\nبكنيم .\r\nدر باب شصت و سوّم از « شرح مصباح الشّريعة » اينطور وارد است :\r\nقَالَ الصَّادِقُ عَلَيْهِ السَّلَامُ : لَا تَحِلُّ الْفُتْيَا لِمَنْ لَا يَسْتَفْتِى مِنَ اللَهِ تَعَالَى بِصَفَآء سِرِّهِ وَ إخْلَاصِ عَمَلِهِ وَ عَلَانِيَتِهِ وَ بُرْهَانٍ مِنْ رَبِّهِ فِى كُلِّ حَالٍ .\r\n« حضرت إمام صادق عليه السّلام مىفرمايد : فتوى دادن در مسائل شرعيّه حلال نيست كسى را كه استفتاء نكند از حقّ تعالى با باطن پاك خود از لوث آلودگيها ، و با نفس پاكيزهء خود از كدورتِ ارتكاب مناهى ؛ و جائز نيست فتوى دادن از براى كسى كه عبادت و طاعتش براى خدا خالص نباشد ، و ظاهر و باطن او موافق نباشد ؛ و در جميع مسائل ضرورى و حالات لابُدّى ، برهان و مُسْتَمْسَكِ قائمى مثل آيه و حديث نداشته باشد . يعنى تا كسى متّصِف به اين صفات نباشد ، جائز نيست كه در هيچ حكمى از أحكام فتوى دهد . » چرا ؟\r\nلِانَّ مَنْ أَفْتَى فَقَدْ حَكَمَ ؛ وَ الْحُكْمُ لَا يَصِحُّ إلَّا بِإذْنٍ مِنَ اللَهِ وَ بُرْهَانِهِ . « چرا كه فتوى دادن ، حُكم دادن در مسائل شرعى است ؛ و حكم جزم نمودن در شرعيّات صحيح نيست مگر به إذن شارع ، و مرخّص و مجاز بودن از جانب شارع به دليل و برهانِ قائم . »\r\nوَ مَنْ حَكَمَ بِخَبَرٍ بِلَا مُعَايَنَةٍ فَهُوَ جَاهِلٌ مَأْخُوذٌ بِجَهْلِهِ وَ مَأْثُومٌ بِحُكْمِهِ .\r\n« و هر كه حكم كند به خبرى و حديثى و نسبت دهد آن را به پيغمبر يا وصىّ پيغمبر ، و خودش آن خبر را نديده باشد ، و جزم و قطع به آن نداشته باشد ، پس آن مُفتى جاهل به آن حكم ، و آثم و گناهكار است » .\r\nقالَ النَّبِىُّ صَلَّى اللَهُ عَلَيْهِ وَ ءَالِهِ : أَجْرَؤُكُمْ بِالْفُتْيَا ، أجْرَؤُكُمْ عَلَى اللَهِ تَعَالى .\r\n« حضرت رسالت صلّى الله عليه و آله مىفرمايد : جرأت بر فتوى دادن ، جرأت بر خداست . هر كه از شما به فتوى دادن جرئت بيشتر داريد ، گويا بر خداى تعالى جرأت بيشتر داريد . »\r\n\r\n","description":"","footnote":"","page_name":" 7 ","page_number":21},
  {"content":"\r\n\r\nحاصل آنكه : فتوى و جرأت بر فتوى أمر بسيار خطيرى است و به آسانى ارتكاب آن نمىتوان نمود و فتوى نميتوان داد . چنان كه به صحّت پيوسته است كه :\r\n\r\nكلام علّامه حلّى : لَوْ لا زِيارَةُ الْحُسَيْنِ وَ تَصْنِيفُ الالْفَيْنِ لَهَلَكَتْنِى الْفَتاوَى\r\nعلّامهء حِلّى رحمة الله عليه را بعد از فوت ، خواب ديدند و از كيفيّت أحوالش استفسار نمودند ، جواب گفت : لَوْ لا زِيارَةُ الْحُسَيْنِ وَ تَصْنِيْفُ الالْفَيْنِ لَهَلَكَتْنِى الْفَتاوَى ! « اگر زيارت إمام حسين عليه السّلام نكرده بودم ، و تصنيف « الفَين » كه دو هزار دليل است بر إثبات إمامت بلا فصل مرتضى علىّ عليه السّلام نكرده بودم ، هر آينه هلاك مىكرد مرا فتواهائى كه داده بودم . »\r\nأَ وَ لَا يَعْلَمُ الْمُفْتِى أَنَّهُ هُوَ الَّذِى يَدْخُلُ بَيْنَ اللَهِ وَ بَيْنَ عِبَادِهِ وَ هُوَ الْحَآئِلُ بَيْنَ الْجَنَّةِ وَ النَّارِ ؟ !\r\n« آيا نمىداند مُفتى كه در وقت فتوى دادن داخل شده است ميان جناب حضرت عزّت خداوندى و بندهء او كه مُسْتَفتى باشد ؛ و حكم خدا را به او مىرساند و كار پيغمبر مىكند ؛ و واقف است در ميان بهشت و دوزخ ؛ كه اگر آنچه مىگويد و فتوى مىدهد صادق باشد و موافق گفتهء شارع باشد ، پس أهل نجات است و داخل بهشت مىشود ؛ و اگر العِياذُ بالله از روى صدق و از روى علم و دانش نباشد هالك است و داخل جهنّم خواهد شد ؟ ! »\r\nقَالَ سُفْيَانُ بْنُ عُيَبْنَةَ : كَيْفَ يَنْتَفِعُ بِعِلْمِى غَيْرِى وَ أَنَا حَرَمْتُ نَفْسِى نَفْعَهَا ؟ !\r\n« از سفيان بن عُيينه مروى است كه مىگفته است : چگونه از علم من غير من فائده مىبرد در حالتى كه نَفْس من از آن علم بهره نيافته است ؛ و من از آن محروم بوده و به آنچه مىگويم عمل نكرده باشم ! ؟ »\r\n\r\nمفتى بايد أعلم النّاس به كتاب خدا و سنّت رسول خدا و أئمّه عليهم السّلام باشد\r\nوَ لَا تَحِلُّ الْفُتْيَا فِى الْحَلَالِ وَ الْحَرَامِ بَيْنَ الْخَلْقِ إِلَّا لِمَنْ كَانَ أَتْبَعَ الْخَلْقِ مِنْ أَهْلِ زَمَانِهِ وَ نَاحِيَتِهِ وَ بَلَدِهِ بِالْحَقِّ .\r\n« حضرت مىفرمايد : فتوى دادن حلال نيست در حلال و حرام در ميان\r\n\r\n","description":"","footnote":"","page_name":" 8 ","page_number":22},
  {"content":"\r\n\r\nخلق ، مگر از براى كسى كه متابعت او از حقّ بيشتر از متابعت أهل زمان خود و ناحيهء خود باشد ؛ يعنى أعلم و أفضل و أتقى و أصلحِ شهر خود باشد ؛ و در آن شهر و ناحيه در فضيلت و تقوى بهتر از او نباشد . »\r\nو در نسخة بدل است كه : إِلَّا لِمَنِ اتَّبَعَ الْحَقِّ مِنْ أَهْلِ زَمَانِهِ وَ نَاحِيَتِهِ وَ بَلَدِهِ بِالنَّبِىِّ صَلَّى اللَهُ عَلَيْهِ وَ ءَالِهِ [ وَ سَلَّمَ 
  ] وَ عَرَفَ مَا يَصْلَحُ مِنْ فُتْياهُ « مگر براى كسى كه از ميان مردم أهل زمان و ناحيه و شهرش ، او باشد كه بواسطهء پيغمبر صلّى الله عليه و آله از حقّ پيروى كرده ، صلاحيّت فتواى خودش را بشناسد . »\r\nقَالَ النَّبِىُّ صَلَّى اللَهُ عَلَيْهِ وَ ءَالِهِ ، وَ ذَلِكَ لَرُبَّمَا وَ لَعَلَّ وَ لَعَسَى ، لِانَّ الْفُتْيَا عَظِيمَةٌ .\r\n« حضرت سيّد بشر صلّى الله عليه و آله مىفرمايد : فتوى دادن در أحكام شرع ، بسيار عظيم و خطير است ؛ چرا كه بسيار باشد كه خطا كند و خلافِ قانون شرع فتوى دهد . بلكه احتمال خطا از صواب نزديكتر است ؛ و إمكان غلط از صحّت بيشتر . »\r\nيا مراد اين باشد كه : مُفتى بعد از بذل جُهد و كوشش در تحقيق مسأله و اتصّاف به شرائط فتوى ، فتوى را از روى قطع و جزم نگويد ؛ و نگويد كه : حكم خدا البتّه اينچنين است كه من مىگويم ؛ بلكه بايد بر سبيل احتمال بگويد و بگويد كه : شايد اين مسأله چنين باشد ، يا نزديك است كه چنين باشد .\r\nوَ قَالَ أَمِيرُ الْمُؤْمِنِينَ عَلَيْهِ السَّلامُ لِقَاضٍ : هَلْ تَعْرِفُ النَّاسِخَ وَ الْمَنْسُوخَ ؟ ! قَالَ : لَا [ قَالَ : فَهَلْ أَشْرَفْتَ عَلَى مُرَادِ عَزّ وَ جَلَّ فِى أَمْثَالِ الْقُرءَانِ ؟ ! قَالَ : لَا ! 
  ] قَالَ : إذًا هَلَكْتَ وَ أَهْلَكْتَ !\r\n« حضرت أمير المؤمنين عليه السّلام از يك قاضى پرسيدند : آيا تو شناخته‌اى منسوخ قرآن را از ناسخ ؟ و دانسته‌اى كه در قرآن و حديث كدام آيه و كدام حديث ناسخ است و كدام منسوخ ؟ ! گفت : نه ! فرمود : و دانسته‌اى كه در\r\n\r\n","description":"","footnote":"","page_name":" 9 ","page_number":23},
  {"content":"\r\n\r\nقرآن و حديث راه به مراد و مقصد إلهى چيست ؟ ! و مراد خداوند عزَّ شَأنُه را از هر آيه‌اى از آيات قرآن دانسته‌اى ؟ ! گفت : نه ! فرمود : پس تو هر گاه ناسخ را از منسوخ تميز نكرده باشى ، و بر مراد إلهى از از هر آيه از آيات قرآن » راه نبرده باشى ، و با اين همه جهل و نادانى حكم كنى در ميان مردم و فتوى دهى ، خود جهنّمى هستى و هم كسى كه به فتواى تو عمل كند ! »\r\nوَ الْمُفْتِى يَحْتَاجُ إلَى مَعْرِفَةِ مَعَانِى الْقُرءَانِ ، و حَقَآئِقِ السُّنَنِ وَ بَوَاطِنِ الإشَارَاتِ وَ الْآدَابِ وَ الْإجماعِ وَ الإخْتِلَافِ ، وَ الاطّلَاعِ عَلَى اصُولِ مَا أَجْمَعُوا عَلَيْهِ وَ مَا اخْتَلَفُوا فِيهِ ، ثُمَّ إلَى حُسْنِ الاختِيَارِ ، ثُمَّ الْعَمَلِ الصَّالِحِ ، ثُمَّ الْحِكْمَةِ ، ثُمَّ التَّقْوَى ، ثُمَّ حِينَئِذٍ إنْ قَدَرَ .\r\n« مى فرمايد : مُفتى لابدّ و ناچار است از شناختن چند چيز تا بتواند فتوى دهد :\r\nيكى : شناختن معانى قرآن ؛ خصوصاً شناختن معانى آياتى كه أحكام شرع از آنها مستنبط است .\r\nدوّم : حقائق سُنَن ؛ يعنى علم داشتن به أحاديث پيغمبر و أئمّه عليهم السّلام و راه بردن به ظواهر و بواطن إشارات و تأويلات ، و صحّت و فساد سندهاى أحاديث و رُوات و آداب آن .\r\nسوّم : فرق كردن مسائل إجماعيّه از مسائل خلافيّه ، و اطّلاع يافتن بر اصول إجماعيّات و اختلافيّات .\r\nچهارم : ترجيح دادن و قادر بودن بر آن .\r\nپنجم : عدالت ؛ يعنى ملكهء راسخه داشتن بر إتيان أوامر و اجتناب از منهيّات ، و عدم إصرار بر صغائر .\r\nششم : حكمت ؛ يعنى ملازمت مروّت و حميّت ، و در كارها ميانه رو بودن و از إفراط و تفريط احتراز نمودن .\r\nهفتم : تقوى و پرهيزكارى داشتن ، و از محرّمات و شبهات اجتناب\r\n\r\n","description":"","footnote":"","page_name":" 10 ","page_number":24},
  {"content":"\r\n\r\nنمودن .\r\nحاصل آنكه : اگر كسى بتواند موصوف به همهء اين صفات باشد فتوى مىتواند داد اگر قادر بر إجراى أحكام آن باشد ، و گر نه ، نه . » « 1 »\r\nدر عبارت أخير حضرت كه فرمود : وَ الْمُفْتِى يَحْتَاجُ إلَى . . . آمده است كه : ثُمَّ الْعَمَلِ الصَّالِحِ . يعنى مفتى بايد عمل صالح هم داشته باشد ؛ كه مقصود همان ملكهء عدالت و اجتناب از گناهان است .\r\nو علاوه بر آن مىفرمايد : ثُمَّ الْحِكْمَةِ ؛ حكمت به معنى جا افتادن و استحكام پيدا كردن ، و صفات باطنى إنسان از حال إفراط و تفريط به حال ميانه در آمدن است . يعنى بدون جهت عصبانى نشود ؛ بى حميّت و بى غيرت هم نباشد ، تا در جائى كه بايد عصبانى بشود و إعمال عصبانيّت كند ، نكند . ترسو نباشد ، در عين حال متهوِّر و بى باك هم نبوده ، بلكه شجاع باشد . اين ، حكمت است كه بين دو طرف إفراط و تفريط است . و شايد همان مُروّتى است كه بعضى از فقهاء ذكر مىكنند كه علاوه بر ملكهء عدالت ، مروّت هم لازم است .\r\nو بعد مىگويد : ثُمَّ التَّقْوَى ؛ تقوى هم بايد داشته باشد . تقوى يعنى همان وَرَع كه از عدالت هم بالاتر است ؛ و اين همان معنى است كه از روايت : أَمّا مَنْ كَانَ مِنَ الْفُقَهَآء صَآئِنَا لِنَفْسِهِ حَافِظًا لِدِينِهِ ، استفاده كرديم كه معنى بالاتر از عدالت را مىرساند .\r\nبا وجود اجتماع تمام اين شرائط ، حضرت مىفرمايد : ثُمَّ حِينَئِذٍ إنْ قَدَر : يعنى در صورتى فتوى بدهد كه بتواند آن را إجرا كند . يعنى فتوى را كسى مىتواند بدهد كه دنبال فتوايش بايستد و در خارج آن را إجرا كند . أمّا كسى كه حرف او را گوش نمىكنند و به فتوايش عمل نمىنمايند و ضامن إجرا ندارد و\r\n\r\n\r\n","description":"","footnote":"\r\n( 1 ) « شرح فارسى مصباح الشّريعه و مفتاحُ الحقيقة » ملّا عبد الرّزّاق گيلانى ج 2 ، ص 67 تا ص 72 ؛ و به شمارهء رديف 351 تا 356 با تصحيح و تعليق مير سيّد جلال الدّين محدّث ارموى\r\n","page_name":" 11 ","page_number":25},
  {"content":"\r\n\r\nقادر بر إعمال مستنبطات شرعيّهء خود در خارج نيست ، نمىتواند فتوى بدهد .\r\nعلى كلّ تقدير ، اين روايت ، روايت بسيار نفيسى است كه علاوه بر « شرح مصباح الشّريعة » در بعضى از كتب ديگر هم نقل شده است . مرحوم مجلسى در « بحار الانوار » « 1 » و همچنين حاجى نورى در « مستدركُ الوسآئل » « 2 » و مُحقّق فيض در « محجّةُ البيضآء » « 3 » ذكر كرده‌اند . و در « مصباح الشّريعة » « 4 » جيبى هم كه مطبوع است ذكر شده است .\r\nفقره‌اى كه در أوّل مىفرمايد : لا تَحِلُّ الْفُتْيَا لِمَنْ لَا يَسْتَفْتِى مِنَ اللَهِ تَعَالَى بِصَفَآء سِرِّهِ وَ إخْلَاصِ عَمَلِهِ وَ عَلَانِيَتِهِ وَ بُرْهَانٍ مِنْ رَبِّهِ فِى كُلِّ حَالٍ ، خيلى مهمّ است .\r\n« حلال نيست فتوى دادن مگر براى آن كسى كه از روى صفاى سرّش و إخلاص عملش ، و علانيه و آشكارش ، و با بُرهان و حجّت قطعى از طرف پروردگارش فتوى بدهد . »\r\nاگر كسى پاكى ذات و صفا سِرّ نداشته باشد ، و أعمال و رفتارش كه از روى تعبّد انجام ميدهد ( يعنى علانيه‌اش در خارج ) به مرتبهء خلوص نرسيده باشد ، و برهان ( يعنى قاطعيّتى ) از طرف پروردگار نداشته باشد ، اصولًا فتوى دادن بر چنين كسى حرام است . اين راجع به متن حديث شريف .\r\n\r\nبحث در سند روايت وارده در « مصباح الشّريعة »\r\nو أمّا دربارهء سندش : اين حديث در « مصباح الشّريعة » آمده است ، و در جاى ديگر هم نيست . « مصباح الشّريعة » كتابى است كه بايد روى آن بحث كرد تا موقعيّت و كيفيّت و وِزان و إسنادش به حضرت صادق عليه السّلام شناخته\r\n\r\n\r\n","description":"","footnote":"\r\n( 1 ) « بحارالانوار » طبع كمپانى ، ج 1 ، باب النّهى عن القول به غير علم ص 1 0 1\r\n( 2 ) « مستدرك الوسآئل » ج 3 بابُ ما يتعلَّق بأبوابِ صِفاتِ القاضى و ما يَجُوز أن يَقضىَ به ، ص 194\r\n( 3 ) « المحجّة البيضآء » ج 1 ، ص 147\r\n( 4 ) « مصباح الشّريعة » باب 63 ، ص 41 و 42 از طبع نشر كتاب با تصحيح سيّد حسن مصطفوى\r\n","page_name":" 12 ","page_number":26},
  {"content":"\r\n\r\nشود . در أوّل كتاب چنين وارد است :\r\nبِسْمِ اللَهِ الرِّحْمنِ الرَّحِيمِ . الْحَمْدُ لِلَّهِ الَّذى نَوَّرَ قُلوبَ الْعارِفينَ بِذِكْرِهِ ، وَ قَدَّسَ أَرْوَاحَهُمْ بِسِرِّهِ ، وَ نَزَّهَ أَفْئِدَتَهُمْ لِفِكْرِهِ ، وَ شَرَحَ صُدورَهُمْ بِنورِهِ ، وَ أنْطَقَهُمْ بِثَنآئهِ وَ شُكْرِهِ ، وَ شَغَلَهُمْ بِخِدْمَتِهِ ، وَ وَفَّقَهُمْ لِطاعَتِهِ ، وَ اسْتَعْبَدَهُمْ بِالْعِبَادَةِ عَلَى مُشَاهَدَتِهِ ، وَ دَعاهُمْ إلَى رَحْمَتِهِ ، وَ صَلَّى اللَهُ عَلَى مُحَمَّدٍ إمامِ الْمُتَّقِينَ ، وَ قَائِدِ الْمُوَحّدِينَ ، وَ مُونِسِ الْمُقَرَّبِينَ ، وَ عَلَى ءَالِهِ الْمُنْتَجَبينَ الأبْرارِ الاخْيارِ ، وَ سَلَّمَ تَسْلِيمًا كَثيرًا .\r\nأَمّا بَعْدُ فَهَذا كِتَابُ « مِصْباحُ الشَّريعَةِ وَ مِفْتَاحُ الْحَقيقَةِ » مِنْ كَلَامِ الإمَامِ الْحاذِقِ وَ فَيّاضِ الْحَقآئِقِ جَعْفَرِ بْنِ مُحَمَّدٍ الصَّادِقِ ، عَلَى ءَابآئِهِ وَ عَلَيْهِ الصَّلَوةُ وَ السَّلامُ . وَ هُوَ مُبَوَّبٌ عَلَى مِأَةِ باب .\r\nبعد در أوّل هر باب مىگويد : قَالَ الصَّادِقُ عَلَيْهِ السَّلَامُ . . .\r\nاين كتاب مجموعاً صد باب بوده و همهء آن در أخلاقيّات است ؛ و از نقطهء نظر مضامين أخلاقى بسيار عالى است . به قدرى عالى است كه جمعى از بزرگان فقهاء حقيقةً آن را از حضرت صادق عليه السّلام دانسته‌اند ؛ و توصيه كرده‌اند كه : با خود داشته باشيد و به آن عمل كنيد !\r\nكسى از فقهاء نيست و نديده‌ايم نهى كند كه مثلًا : فلان بابش صحيح نيست ؛ و شما عمل نكنيد ! بلكه در عمل به مضمون و استفادهء از محتوايش همه اتّفاق دارند ؛ غايةُ الامر در اينكه آيا اين كتاب از حضرت صادق عليه السّلام صادر شده است يا نه ، محلّ گفتگو است .\r\nمضامين به اندازه‌اى راقى و دلپسند است كه با وجود آنكه كتاب كوچكى است ( به اندازهء يك كتاب جيبى ؛ و صد باب مختصر دارد ) ولى مجموعهء حقائق و آداب بطور فشرده ، با إشارهء به رموزش در آن گرد آمده است ؛ و كسى كه به كمال إنسانى و عرفانى نرسيده باشد ، و از حكماى متألَّه و عرفاى ربّانى نشده باشد ، قدرت ندارد اين عبارات را بر زبان آورد و به اين جملات تفوّه كند .\r\n\r\n","description":"","footnote":"","page_name":" 13 ","page_number":27},
  {"content":"\r\n\r\nبر همين أساس است كه بسيارى از بزرگانِ از علماءِ ما رضوان الله عليهم ، اين عبارات را از حضرت صادق عليه السّلام دانسته‌اند ؛ و توصيه كرده‌اند كه آن كتاب را پيش خود داشته باشيد و به آن عمل كنيد ؛ زيرا كه داراى چنين مزايائى است !\r\nأوّلين كسى كه بر حسب تفحّص ، به اين كتاب توصيه فرموده است ، السّيّد الاجلّ علىّ بن طاووس ، متوفّى در ششصد و شصت و چهار هجرى است ، اين بزرگ مرد در كتاب « أمان الاخطار » « 1 » گويد :\r\nوَ يَصْحَبُ المُسافِرُ مَعَهُ كِتابَ « مِصْباحِ الشَّريعَةِ و مِفْتَاحِ الْحَقيقَةِ » عَنِ الصّادِقِ عَلَيْهِ السَّلامُ . فَإنَّهُ كِتابٌ لَطيفٌ شَريفٌ فى التَّعْريفِ بِالتَّسْليكِ إلَى اللَهِ جَلَّ جَلالُهُ وَ الإقْبالِ عَلَيْهِ ، وَ الظَّفَرِ بِالاسْرارِ الَّتى اشْتَمَلَتْ عَلَيْهِ .\r\nمىبينيد كه : ايشان اين كتاب را قاطعاً به حضرت صادق عليه السّلام نسبت داده است و مىگويد : « مسافر بايد هميشه با خودش يك كتاب « مصباح الشّريعة » كه از حضرت صادق عليه السّلام وارد شده است ، و كتاب شريف و دقيقى است در راه سلوك إلى الله و إقبال به سوى خداوند سبحانه و تعالى ، و دست يافتن به أسرارى كه اين كتاب بر آنها مشتمل است ، در سفر داشته باشد ! » .\r\nاز جملهء أفرادى كه اين كتاب را تأئيد كرده‌اند ؛ جناب آخوند ملّا محمّد تقى مجلسى عليه الرّحمه است كه در مجلّد آخر از شرح نفيس خود بر كتاب « من لا يحضره الفقيه » مىگويد :\r\nوَ عَلَيْكَ بِكِتَابِ « مِصبَاحِ الشَّريعَة » ؛ رَواهُ الشَّهيدُ الثَّانى رَضِىَ اللَهُ عَنْهُ بِإسْنادِهِ عَنِ الصَّادِقِ عَلَيْهِ السَّلامُ ؛ وَ مَتْنُهُ يَدُلُّ عَلَى صِحَّتِه .\r\n« يعنى متنش دلالت مىكند كه : از حضرت صادق عليه السّلام است ( و نيازى به كنجكاوى و كنكاش از سندش نداريم ) .\r\n\r\n\r\n","description":"","footnote":"\r\n( 1 ) « الامان مِن أخْطارِ الاسْفار و الازْمان » طبع نجف ، باب 6 ، فصل 7 ، ص 78\r\n","page_name":" 14 ","page_number":28},
  {"content":"\r\n\r\nاز كسانى كه بعد از سيّد بن طاووس بر اين كتاب اعتماد كرده‌اند ، الشّيخُ الفقيه المُقتَدَى الشَّهيدُ الثَّانى رضوان الله عليه است كه به اين كتاب خيلى اعتماد داشته است . وى أكثر أبواب « مصباح الشّريعة » را در تأليفات خود مثل « مُنيةُ المريد » و « مُسَكّنُ الفُؤاده » و « اسرار الصّلوة » و « كشف الرّبية عن أحكام الغيبة » آورده است .\r\nاز أفرادى كه بر اين كتاب اعتماد كرده‌اند ، الشّيخ الجليل جمال الدّين أحمد بن فَهدٍ الحِلِّى است كه در كتاب « عُدّةُ الدّاعى » بابى را از « مصباح الشّريعة » نقل مىكند و در آنجا مىگويد ،\r\nقَالَ الصَّادِقُ عَلَيْهِ السَّلامُ : الْخَشْيَةُ مِيرَاثُ الْعِلْمِ ؛ وَ الْعِلمُ شُعَاعُ الْمَعْرِفَةِ .\r\nاز جملهء أفرادى كه به اين كتاب اعتماد دارند ، محقّق ربّانى الفيضُ الكاشانى است . وى در بعضى از تأليفات خود از جمله كتاب « حقايق » بر اين مرام مشى نموده است .\r\nوَ مِنْهُمُ الْعالمُ الرَّبَانِىُّ وَ الْفقيهُ الصَّمَد انىُّ وَ الْحَكيمُ الإلَهىُّ الْمُحَقِّقُ الْبارِعُ جَدُّنا الأعْلَى مِنْ جَانِبِ الامّ ، « 1 » الْحاجّ ملّا مهدى النّراقىّ وى در مواضع متعدّدى در كتاب « جامع السّعادات » از اين كتاب نقل كرده است .\r\nو از همين أفراد مؤيِّد ، الفاضلُ المتبحّر شيخ إبراهيم كَفْعَمىّ است . وى در كتاب « مجموعُ الغرآئب » بنا بر حكايتى كه حاجى نورى از او در خاتمهء « مستدرك » نقل كرده است ، بدين مطلب گرايش دارد .\r\nو از اين أفراد است مولانا العلّامة ملّا محمّد باقر المجلسىّ رضوانُ الله عليه كه « مصباح الشّريعة » را از جملهء مدارك « بحارالانوار » خود قرار داده است . وى در « بحار » بالمناسبة از اين كتاب نقل مىكند ؛ با اينكه مجلسى اين كتاب را\r\n\r\n\r\n","description":"","footnote":"\r\n( 1 ) جدّ چهارمىِ مادرى حقير مىباشند ، رضوان الله عليه ؛ يعنى مادرِ مادرِ مادرِ حقير ، و عليهذا فرزنداشان : حاج ملّا أحمد نراقى ، دائى مادرى حقير است ؛ و نجلشان : حاج ملّا محمّد نراقى ، دائى زادهء مادرى .\r\n","page_name":" 15 ","page_number":29},
  {"content":"\r\n\r\nتقويت نكرده است .\r\n\r\nكلمات حاجى نورى ، سيّد على خان مدنى شيرازى ، حاج آقا بزرگ طهرانى ، سيّد هاشم بحرانى ، سيّد حسين قزوينى ، فاضل لاهيجى ، سيّد أبو القاسم ذهبى ، حاج ميرزا جواد ملكى ، شيخ على أكبر نهاوندى پيرامون « مصباح »\r\nحاجى نورى در خاتمهء « مستدرك » مىگويد :\r\nوَ قَالَ الْعلّامَةُ الْمَجْلِسىُّ فى « البِحارِ » : وَ كِتابُ « مِصْباحُ الشَّريعَةِ » فيهِ بَعْضُ ما يُريبُ اللَّبيبَ الْماهِرَ ؛ وَ اسْلوبُهُ لا يُشْبِهُ سآئِرَ كَلِماتِ الائِمَّةِ عَلَيْهِمُ السَّلامُ وَ ءَاثَارِهِمْ .\r\nوَ رَوَى الشَّيْخُ فى « مَجالِسِهِ » بَعْضَ أخْبارِهِ هَكَذا : « أخْبَرَنا جَماعَةٌ عَنْ أبى الْمُفَضَّل الشَّيْبانىِّ بِاسْنادِهِ عَنْ شَقيقٍ الْبَلْخىِّ ، عَمَّنْ أخْبَرَهُ مِنْ أهْلِ الْعِلْم » وَ هَذَا يَدُلُّ عَلَى أَنَّهُ كانَ عِنْدَ الشَّيْخِ رَحِمَهُ اللَهُ فى عَصْرِهِ ، وَ كانَ يَأْخُذُ مِنْهُ ؛ وَ لَكِنَّهُ لا يَثِقُ بِهِ كُلِّ الْوُثوقِ ؛ وَ لَمْ يَثْبُتْ عِنْدَهُ كَوْنُهُ مَرْوِيًّا عَنِ الصَّادِقِ عَلَيْهِ السَّلامُ\r\nوَ إنَّ سَنَدَهُ يَنْتَهِى إلَى الصُّوفِيَّةِ ؛ وَ لِذَا اشْتَمَلَ عَلَى كَثيرٍ مِنِ اصْطِلاحاتِهِمْ وَ عَلَى الرِّوايَةِ مِنْ مَشايِخِهِمْ وَ مَنْ يَعْتَمِدونَ عَلَيْهِ فى رِواياتِهمْ وَ اللَهُ يَعْلَم . « 1 »\r\n\r\nردّ علّامه مجلسى « مصباح الشّريعة » را ، و ردّ حاجى نورى ردّ علّامه مجلسى را\r\n« علّامة مجلسى مىفرمايد : در « مصباح الشّريعة » رواياتى است كه شخص لبيب و ماهر را در آنكه اين كتاب از إمام معصوم صادر شده است به شكّ و شبهه مىاندازد ؛ چرا كه اسلوبش مشابه با سائر كلمات و آثار أئمّه نيست .\r\nشاهد بر اين ، تعبير شيخ طوسى در « أمالىِ » خود مىباشد كه بعضى از أخبارش را به اين نحو ذكر كرده است : أخبَرَنا جَماعَةٌ عَن أبى الْمُفَضَّلِ الشَّيْبانى بِإسْنادِهِ عِنْ شَقيقٍ الْبَلْخىِّ عَمَّنْ أخْبَرَهُ مِنْ أهْلِ الْعِلْم .\r\nديگر نگفته است : عَنِ الصّادِقِ عَلَيْهِ السَّلام ؛ چون يقين نداشته است كه اين روايت از آن حضرت باشد ؛ بلكه بعنوان : عَمَّنْ أخْبَرَهُ مِنْ أهْلِ الْعِلْم ذكر كرده است ؛ و اين دليل است بر اينكه : « مصباح » نزد مرحوم شيخ وجود داشته و در عصر او متداول بود است ؛ و خود شيخ هم از آن أخذ كرده ، أمّا وثوق تامّ بدان نداشته است ؛ و در نزد او ثابت نبوده است كه از حضرت صادق عليه السّلام\r\n\r\n\r\n","description":"","footnote":"\r\n( 1 ) « مستدرك الوسائل » ج 3 ، ص 329\r\n","page_name":" 16 ","page_number":30},
  {"content":"\r\n\r\nمروى است .\r\nشاهد ديگر اينكه : سندش به صوفيّه مىرسد و لذا مشتمل است بر بسيارى از اصطلاحات آنها ؛ و همچنين بر رواياتى كه آن را از مشايخ صوفيّه و از كسانى كه آنها در رواياتشان به ايشان اعتماد دارند ( و ما آنها را قبول نداريم ) نقل مىكند . »\r\nسپس علّامة مجلسى ميفرمايد : وَ اللَهُ يَعْلَمْ ؛ يعنى ما نمىدانيم حقيقت مطلب چيست ؟ ! اين بحثى بود كه ما طبق ضوابط نموده‌ايم .\r\nاز جمله أفرادى كه به اين كتاب تمسّك كرده‌اند ، سيّد سَنَد نحرير و عالم جليل جامع المعقول و المنقول سيّد خان مدنى شيرازى است . وى در « شرح صحيفهء سجّاديّه » از آن نقل مىكند .\r\nو نيز از اين أفراد ، شيخ محدّث بارع ، خريّت فنّ حديث و رجال و استاد ماهر در شناسائى كتاب ، حاج ميرزا حسين نورى است . وى در خاتمهء « مستدرك » بحثى مفصّل و مشروح در اين باره دارد .\r\nو از جمله ، مرحوم استادنا الاكبر فى علم الرّجال و الحديث ، حاج شيخ آقا بزرگ طهرانى رضوان الله عليه در « الذّريعة » است كه مفصّلًا بياناتى دارد ، و در إثبات اين كتاب به حضرت صادق عليه السّلام دادِ سخن مىدهد .\r\nو از جمله ، سيّد هاشم بحرانى است . وى در مقدّمهء « تفسير بُرهان » آن را جز مآخذ خود شمرده است .\r\nو از جملهء اين أفراد ، سيّد حسين قزوينى استاد بحرالعلوم رضوان الله عليهما است . وى در مبحث خامس « جامع الشّرائع » اين مقصد را پيموده است .\r\nو از جملهء اين أفراد ، فاضل لاهيجى است در تفسير نفيس خود .\r\nاز جمله ، سيّد أبو القاسم ذهبى شيرازى است . وى در أوّل « مناهِجُ أنوار المعرفة » در شرح « مصباحُ الشّريعة » است صريحاً اين كتاب را از آن حضرت\r\n\r\n","description":"","footnote":"","page_name":" 17 ","page_number":31},
  {"content":"\r\n\r\nدانسته است .\r\nو از جمله ، جمال الفقهآء و زين العرفآء حاج ميرزا جواد آقاى ملكى تبريزى عارف و خِرّيت فنّ است . وى در كتاب ارزشمند و گرانمايهء « أسرار الصّلوة » خود اين منهج را اختيار كرده است .\r\nاز جمله ، مرحوم آية الله شيخ على أكبر نهاوندى است . وى در كتاب « بُنيانُ الرَّفيع فى أحوال الرَّبيع » اين كتاب را تأييد مىكند .\r\nاين بود خلاصه و مُحصّل مطلب دربارهء اين كتاب :\r\nأمّا يكى از إشكالاتى كه بر اين كتاب گرفته‌اند اينست كه : اگر اين كتاب از حضرت صادق عليه السّلام است ، چطور خود حضرت در ميان سخنان خود استشهاد مىكند به سخنان بعضى ديگر ؟\r\nبلى ، فى المثل اگر إمام عليه السّلام فقط به كلام أفرادى مانند أبو ذر غفارى و سلمان فارسى استشهاد مىكرد مناسب بود ، أمّا أحْنَف بن قيس تميمى ، گرچه مرد خوبى بوده و از صحابِى حَسَن است ، و ليكن سزاوار نيست حضرت صادق عليه السّلام استشهاد به كلام او كنند ؛ يا استشهاد كنند به كلام رَبيع بن خُثَيم ، و هَرِم بن حَيّان ، يا زيد بن ثابت كه أصلًا عثمانى و منحرف بوده و با أمير المؤمنين عليه السّلام همراه نبوده است ؛ يا استشهاد كنند به كلام سفيان بن عُيَيْنَه - مثل همين حديثى كه الآن ما دربارهء فتوى خوانديم - و حال آنكه سفيان بن عُيَيْنه مرد جاهلِ منحرفِ مخالفى بوده است . اين استشهادها چطور مىشود ؟ ! استشهاد حضرت به اينها چه معنى دارد ؟ !\r\n\r\nبه كلام چهارده نفر در « مصباح » استشهاد شده ، كه يا ضعيف ، يا حسن ، يا فوق عدالتند\r\nجميع كسانى كه در مطالب اين كتاب به عبارات آنها استشهاد شده است ، از اين أفرادى كه نام ميبريم خارج نيستند\r\n1 - : أبو درداء ، عُوَيْمِر بن عامر ( همان أبو درداءِ معروف ) كه دربارهء او گفته‌اند : هو ضعيفٌ مجهولٌ\r\n2 - أبو ذر غفارىّ ، وَ هُوَ مِنْ خيارِ الصَّحابَةِ الصَّادِقُ فى قَوْلِهِ وَ عَمَلِهِ\r\n\r\n","description":"","footnote":"","page_name":" 18 ","page_number":32},
  {"content":"\r\n\r\n3 - أحْنَف بن قيس تميمىّ ، كه وى اگر صحيح و ثقه نباشد ، صحابى خوبى بوده و حَسَن است ؛ حَسَنٌ إنْ لَمْ يَكُنْ صَحيحًا\r\n4 - اوَيْس مُرادى قرنىّ ، كه عظيم المنزله و جليل الرُّتبه است .\r\n5 - ثَعْلَبهء أسدىّ ، مجهولٌ لَيْسَ لَهُ بِهَذَا الْعُنْوانِ ذِكْرٌ فى كُتُبِ الرِّجال .\r\n6 - رَبيع بن خُثَيم ، كه يكى از زهّاد ثمانية مشهور\r\n7 - هَرِم بن حَيَّان ، از همان زهّاد ثمانيهء مشهور است .\r\n8 - زَيد بن ثابت ، صَحابىٌّ وَ كانَ عُثْمانيًا مُنْحَرِفًا .\r\n9 - سُفيان بن عُيَيْنهء ، كه در بسيارى از روايات ما نيز سند حديث به او مىرسد ، الْجاهِلُ الْمُخالِفُ الْمُنْحَرِف .\r\n10 - سلمان فارسىّ ، أجَلُّ مِنْ أنْ يوصَف\r\n11 - عبد الله بن مسعود ، كانَ مُعْتَدِلًا لَكِنْ مالَ وَ انْحَرَفَ عَنْ عَلىٍّ عَلَيْه السَّلامُ فى الْجُمْلَة .\r\n12 - كعب الاحبار ، همان عالم يهودى منحرف كذّاب\r\n13 - محمّد بن حنفيّه ، ابنُ أمير المؤمنين عليه الصّلوة و السّلام\r\n14 - وَهَب بن مُنَبِّه كه ضعيف است .\r\nاينها مجموع أفرادى هستند كه در اين كتاب از آنها نقل شده است ؛ و بقيهء عبارات ، يا قال أمير المؤمنين عليه السّلام يا استشهاد به كلام رسول خدا صلّى الله عليه و آله ؛ و در خصوص أبواب هم قال الصّادق عليه السّلام دارد .\r\nمرحوم حاجى نورى رحمه الله در خاتمهء « مستدرك » بطور مفصّل از « مصباح الشّريعة » بحث مىكند ، و خلاصه با تمام تاب و توان مىخواهد آن را إثبات كند و از حضرت صادق عليه السّلام بداند ؛ و حتّى عبارات مرحوم مجلسى را كه نقل شد ردّ مىكند و مىگويد :\r\nآن عباراتى كه شما از شيخ نقل كرديد كه : عَمَّن أخبَرَه ، دلالت بر مطلب نمىكند ؛ زيرا شايد خود اين فرد كه در اينجا راوى روايت است مىگويد : عَمَّن\r\n\r\n","description":"","footnote":"","page_name":" 19 ","page_number":33},
  {"content":"\r\n\r\nأخبرَه ، نه آنكه اين عبارت كلام شيخ باشد .\r\nو علاوه ، آن روايتى كه مرحوم شيخ طوسى در « أمالى » نقل كرده است يك روايت بيشتر نيست ، و جملات آن روايت هم در « أمالى » بيشتر است از روايتى كه در « مصباح الشّريعة » است ؛ و ما نمىتوانيم بگوئيم اين را از آن گرفته است . اگر عبارات « أمالى » مختصر و عبارات « مصباح » مفصّل بود ، مىتوانستيم بگوئيم اين را از آن گرفته و آن را مختصر كرده است ، ولى قضيّه به عكس است ؛ روايتى كه در « أمالى » شيخ آمده است مفصّل ، و آنكه در « مصباح الشّريعة » آمده است مختصر مىباشد . چطور مىگوئيد : اين را از آن گرفته است ؟ !\r\nخلاصهء كلام ، بر مرحوم مجلسى حمله مىكند و مىگويد : أدلّهء شما تمام نيست ؛ و اينكه گفتيد : عباراتش از صوفيّه است ، كجا از صوفيّه است ؟ ! عباراتى كه صوفيّه دارند عبارتست از : عشق ، خمر ، سُكر ، صَحْو ، مَحْو ، فناء ، وصل ، شيخ ، طَرَب ، سَماع ، جذبه ، إنّيَّت ، مشاهده ، و أمثال اينها ؛ و در « مصباح الشّريعة » أصلًا يك كلمه از اينها نيست .\r\nأمّا اينكه مىگوئيد : عباراتش مشابه با عبارات أئمّه عليهم السّلام نيست ، اين چه نسبتى است كه شما مىدهيد ؟ ! اگر كسى مناجات إنجيليّهء كبرى يا إنجيليّهء وسطى را ببيند ، يا آخر دعاى كميل - آنجائى كه أمير المؤمنين عليه السّلام مىگويد : حَتَّى تَكونَ أَعْمَالِى وَ أَوْرَادِى كُلُّهَا وِرْدًا وَاحِدًا وَ حَالِى فِى خِدْمَتِكَ سَرْمَدًا . . . وَ قَلْبِى بِحُبِّكَ مُتَيَّما - را ملاحظه نمايد ، خواهد گفت : آيا از اين بالاتر هم مىشود ؟ ! مىگويد : خدايا ، مرا ديوانهء خودت كن ! كه نه ذكر بفهمم نه وِرد ، نه زن بفهمم نه بچّه ، نه زندگى نه معاش ؛ همه‌اش وِرد واحد شود ، و فناء و مندكّ در تو بشود ، و مَن مُتَيَّم در تو بشوم ، نه تنها عاشق و محبّ ، بلكه ديوانهء تو بشوم ! ديوانه !\r\nيا مناجات خمسهء عشر كه در « صحيفهء ثانيه » از أدعيّهء سجّاديّه آورده شده است ؛ همه‌اش مضامينى است عالى : وَ رُؤْيَتُكَ حَاجَتِى وَ حِوَارُكَ طَلَبِى وَ . . . يَا\r\n\r\n","description":"","footnote":"","page_name":" 20 ","page_number":34},
  {"content":"\r\n\r\nنَعِيمِى وَ جَنَّتِى وَ يَا دُنْيَاىَ وَ ءَاخِرَتِى . مگر عبارات « مصباح الشّريعة » از اينها عرفانىتر است ؟ !\r\nبنابراين ، شما كه مىگوئيد : مضامين « مصباح الشّريعة » مشابهتى با كلمات أئمّه عليهم السّلام ندارد صحيح نيست ؛ بلكه مشابهت كامل دارد .\r\nكلمات أئمّه عليهم السّلام مختلف است : يك دسته كلمات و أدعيه‌اى است براى عامّهء مردم ، كه اينها البتّه آنطور كه بايد از نقطه نظر مَغْزَى و معنى أوج ندارد ؛ و أمّا بعضى كلمات از أسرار بوده است كه براى خواصّ نقل مىكرده‌اند ، و آنها در غايت دقّت است . و ما در تمام « مصباح الشّريعة » كه نظر مىكنيم جز عبارتهاى بسيار لطيف و دقيق و پر معنى و پُر مَغْزى چيزى نيست .\r\nمحصّل كلام اينكه : حاجى نورى ، مرحوم مجلسى را بدينگونه إيرادها ردّ مىكند . گرچه در بعضى از رُدودش جاى تأمّل و إشكال است ؛ مثل همان عباراتى كه به شيخ نسبت مىدهد و مىگويد : اين دليل نيست بر آنكه عَمَّن أخْبَرَهُ مِنْ أهْلِ الْعِلْم ، دليل بر مطلب باشد ؛ ولى من حيث المجموع ايشان و حاج شيخ آقا بزرگ طهرانى ، مرحوم مجلسىّ را ردّ مىكنند و « مصباح الشّريعة » را براى حضرت صادق عليه السّلام تثبيت مىنمايند .\r\nاللَهُمَّ صَلِّ عَلَى مُحَمَّدٍ وَ ءَالِ مُحَمَّد\r\n\r\n","description":"","footnote":"","page_name":" 21 ","page_number":35},
  {"content":"\r\n . \r\n","description":"","footnote":"","page_name":" 22 ","page_number":36},
  {"content":"\r\n\r\n\r\nدرس بيست و ششم : بحث پيرامون هويّت كتاب « مصباح الشّريعة و مفتاح الحقيقة »\r\n\r\n","description":"","footnote":"","page_name":" 23 ","page_number":37},
  {"content":"\r\n . \r\n","description":"","footnote":"","page_name":" 24 ","page_number":38},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِمْ أجْمَعِينَ مِنَ الآنَ إلَى قِيَامِ يَوْمِ الدِّينِ\r\nوَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\n\r\nأنظار علماء در هويّت « مصباح الشّريعة » بر سه قسم است\r\nنظراتى كه علماى أعلام رضوان الله عليهم دربارهء كتاب شريف « مصباح الشّريعة » داده‌اند بر سه قسم است :\r\nيك عدّه از آنها ميگويند : اين كتاب حائز درجهء اعتبار و واجد شرائط قبول است . از أفرادى كه در اين مسأله از كلامشان استفادهء اعتبار مىشود ، شهيد ثانى ، كفعمى ، سيّد ابن طاووس و بسيارى ديگر مىباشند كه در درس قبل نامشان برده شد .\r\nدستهء دوّم ميگويند : اين كتاب أصلًا مورد اعتماد و قابل استناد نيست ، و بكلّى از درجهء اعتبار و صلاحيّت قبول ساقط است . از جملهء قائلين به اين مطلب شيخ حرّ عاملى است . وى در آخر كتاب « هِداية الامّهء » تحت عنوان « تَتِمَّةٌ » تصريح به اين مطلب نموده است . و از جمله ، ملّا عبد الله أفندى صاحب كتاب « رياض العلمآء » است كه از فحول و ممتازان شاگردان مجلسى ، و از بزرگان علماست . ايشان هم اين كتاب را از كُتب مجهولةُ الْمُؤلّف شمرده و نسبت آن را به هِشام بن حَكَم ردّ كرده است ؛ و قول بعضى كه گفته‌اند : « اين كتاب گرچه عباراتش از حضرت صادق عليه السّلام نباشد ، و ليكن نوشتهء هشام بن حكم است كه از شاگردان ممتاز حضرت صادق عليه السّلام بوده و او از مطالب\r\n\r\n","description":"","footnote":"","page_name":" 25 ","page_number":39},
  {"content":"\r\n\r\nحضرت اين كتاب را به عنوان « قال الصّادق عليه السّلام » جمع آورى كرده است . » را مردود دانسته ، مىگويد :\r\nأوّلًا : در اين كتاب از كسانى نام برده شده است كه از هشام متأخّر بوده‌اند . ثانياً : در اين كتاب مطالبى است كه تُنادى عَلَى أنَّهُ لَيْسَ مِنْ مُؤَلَّفاتِهِ ، بَلْ هُوَ مِنْ مُؤَلَّفاتِ بَعْضِ الصّوفيَّةِ كَما لا يَخْفَى ؛ لَكِنْ وَصَّى بِهِ ابْنُ طاووس .\r\nاين عبارت ملّا عبد الله أفندى است ( به ايشان بدين جهت أفندى مىگويند كه جهت تبليغ و مأموريّت به آسياى صغير و دولت عثمانى آنوقت رفت ؛ و چون در آنجا به بزرگان از أفراد عالِم و صاحب كرم و شخصيّت أفندى مىگويند ، اين لقب هم روى ايشان باقى ماند . ) و كتاب « رياض العلمآء » از نفيس‌ترين كتابهايى است كه در شيعه ، دربارهء أصحاب و رجال و تراجم نوشته شده است .\r\nو أمّا نسبت اين كتاب به هشام را ميتوان از جهت ديگرى هم ردّ كرد ، و آن اينكه هشام بن حكم يك مرد متكلّم و بحّاث و أهل استدلال فلسفى و كلامى بوده و خودش فلسفه خوانده است ؛ و كتاب « مصباح الشّريعة » مضامينش مضامين فلسفى نيست ؛ بلكه مضامين عرفانى و أخلاقىِ بسيار دقيق و ظريف ، و از لطائف و أسرار روحى است و با مذاق هشام بن حكم مناسبت ندارد ؛ فلهذا اين كتاب را أصلًا نمىشود به او نسبت داد .\r\nدستهء سيّم از أفرادى كه به اين كتاب نظر دارند ، كسانى هستند كه ميگويند : گرچه اسلوب و متن اين كتاب با سائر متونِ مسلّمُ الصّدور و مقطوع النّسبهء از أئمّه عليهم السّلام مغايرت دارد ، ولى در عين حال ميتوان أخبار آن را به كار بست .\r\nاز جملهء اين أفراد ، علّامه محمّد باقر مجلسى - جدّ بزرگوار ما - رضوان الله عليه است ؛ زيرا آن بزرگوار تمام أبواب آن را بجز يك يا دو باب در « بحار الانوار » نقل كرده است ؛ و از شواهد معلوم است كه نياوردن آن دو باب\r\n\r\n","description":"","footnote":"","page_name":" 26 ","page_number":40},
  {"content":"\r\n\r\nهم به جهت سهو و غفلت بوده است ، نه تعمّد بر عدم نقل .\r\nسيّد جلال الدّين محدِّث ارْمَوى در مقدّمه‌اى كه بر « شرح فارسى مصباح الشّريعة » دارد ميگويد : « اين كتاب اگرچه بحسب اسلوب با سائر أخبار أهل بيت عليهم السّلام تا حدّى بى شباهت به نظر مىآيد و به اسلوب كلمات عرفاء و متصوِّفه شبيه‌تر مىباشد ، أمّا چون غالب مضامين و مندرجات آن از جهت معنى مطابق با أخبار و آيات است ، و در اشتمال بر اصطلاحات صوفيّه هم بحدّى نرسيده كه نتوان آن را به حضرت صادق عليه السّلام نسبت داد ، و اگر أحياناً عباراتى از قبيل « الْعُبُودِيَّةُ جَوْهَرَةٌ كُنْهُهَا الرُّبُوبِيَّةُ ، تا آخر » به نظر رسد ، قابل توجيه و ممكن التّأويل است .\r\nو از طرفى هم موضوع آن كتاب ، أخلاق و آداب و مواعظ و نصائح و نظائر اينهاست كه همه مشمول قاعدهء تسامح در أدلّهء سنن مىتواند بود كه به اتّفاق آراء ، در آنها أخبار ضعيفه را نيز مىتوان پذيرفت و مورد عمل و قبول قرار داد ، و نسبت به إمام را در جاى خود باقى داشت اگرچه بحدّ ثبوت نرسد .\r\nبنابراين ، اين كتاب را نمىتوان به جهت مذكور شدن سخنانى بعنوان نقل إمام از ربيع بن خُثَيْم و أمثال آن بِالمرَّه كنار گذاشت . پس بايد آن را در بوتهء إجمال گذاشت و منسوب به آنحضرت دانست و به صِرف نسبت قناعت كرد ، و اگرچه نسبتش را نيز مسلّم ندانيم . و از كلمات حكمت‌آميز و مواعظ پر فائده و نصائح دلپذير آن استفاده كرد ؛ و دستور عاقلانهء « انْظُرْ إلَى ما قالَ وَ لا تَنْظُرْ إلَى مَنْ قال » را معمول بايد داشت ؛ مخصوصاً با توجّه به اينكه هر چه در اين كتاب نقل شده ، همه در طريق تهذيب و تزكيهء نفس است » . بعد مطلب را گسترش مىدهد تا به اينجا مىرسد كه ميگويد :\r\n« پس وقتى كه جائز باشد كه ما براى تهذيب أخلاق و تزكيهء نفوس ، از حكايات و أمثال مجعوله و موضوعه بر زبان حيوانات بتوانيم استفاده كنيم ، أمر در اين قبيل كتب منسوبهء به أئمّه عليهم السّلام با اشتمال آنها بر مطالب عاليه و\r\n\r\n","description":"","footnote":"","page_name":" 27 ","page_number":41},
  {"content":"\r\n\r\nمضامين نفيسه سهل خواهد بود . مؤيّد مطلوبست آنچه عالم جليل شيخ فَرَج الله حويزى رحمة الله عليه در كتاب شريف « إيجاز المقال » كه كتاب شريف پر فائدهء رجالى است ، بعد از ذكر كتب زيادى تحت عنوان : كَلامٌ فيما جُهِلَ مُصَنِّفُه ، گفته :\r\nأمْثالُ هَذِهِ الْكُتُبِ لا يُعْتَمَدُ عَلَى نَقْلِها ؛ لَكِنَّها مُؤَيِّدَةٌ لِغَيْرِها . وَ فيها فَوآئِدُ كَثيرةٌ فى غَيْرِ الاحْكامِ الشَّرْعيَّة ؛ وَ ما تَضَمَّنَ مِنْها حُكْمًا شَرْعيًّا لابُدَّ أنْ يوجَدَ لَهُ فى الْكُتُبِ الْمُعْتَمَدَةِ مُوافِقٌ أوْ مُعارِضٌ فَيَظْهَرَ ما يَنْبَغى الْعَمَلُ بِه » .\r\nسپس ميگويد : « آنچه به نظر نگارنده ميرسد اين است كه : « مصباح الشّريعة » به اين كيفيّت كه هست ، و به اين تعبيرات مغاير با اسلوب سائر آثار ثابته و مسلّمهء أئمّهء أطهار عليهم السّلام ، نمىتواند كه از حضرت صادق سلام الله عليه صادر شده باشد ؛ و بطور قطع و جزم از آنحضرت نيست . ليكن ممكن است كه مؤلّف كتاب كه ظاهراً از متصوّفهء شيعى مذهب بوده است ، مضامين صادرهء از آنحضرت را فرا گرفته و با تعبيرات معهودهء فيما بين مُتصوّفه أدا كرده باشد . پس با وجود اين نظر مىتوان از اين كتاب حدّ أعلاى استفاده را در باب تهذيب أخلاق و تزكيهء نفس و تصفيهء باطن و تخليهء قلب از رذائل ، و تحليهء آن به فضائل كرد به بيانى كه گذشت ؛ و مخصوصاً با توجّه به عنايت خاصّهء ابن طاووس و شهيد ثانى و پيروان ايشان رضوان الله عليهما و عليهم به اين كتاب ، چنان كه در آغاز بحث ياد شد ؛\r\n« وَ السَّلامُ عَلَى مَنِ اتَّبَعَ الْهُدَى » .\r\n\r\nگفتار شيخ على أكبر نهاوندى ، و سيّد جلال الدّين محدّث\r\nپس از اين ، مرحوم مُحدّث بتفصيل و توضيح بيشترى ، گفتار مرحوم حاج شيخ على أكبر نهاوندى و إثبات او اين كتاب را با استفاده از أدلّهء حاج ميرزا حسين نورى در خاتمهء « مستدرك » و اضافه نمودن مطالبى از خود ، ذكر نموده است ؛ و در پايان آن نيز گفتار مرحوم نهاوندى را مىآورد كه وى با إصرار و إبرام تأكيد بر تأييد كتاب كرده ، ميگويد : « بهتر از همهء أدلّه در إثبات اعتبار اين كتاب ، دلائل محدّث نورى ( ره ) است در خاتمهء « مستدرك » ؛ با وجود اين آنها نيز براى\r\n\r\n","description":"","footnote":"","page_name":" 28 ","page_number":42},
  {"content":"\r\n\r\nاين كتاب موجب اعتبار كافى نمىتواند شد . ليكن چنان كه كراراً گفتيم ، بار ديگر نيز مىگوئيم كه : اين كتاب با آنكه به اين وضع و كيفيّت و اسلوبى كه هست ، بطور قطع و يقين نمىتواند از حضرت صادق عليه السّلام باشد ( و دلائل اين مطلب در هر باب از ملاحظهء عبارات آن باب كه متن كتاب است مشهود و هويداست ) ليكن چون موضوع كتاب بطور غالب ، أخلاق و آداب و مواعظ و نصائح و نظائر آنهاست ، عمل به آنها مفيد و سودمند است اگرچه قائل آن كلمات إمام معصوم مُفترضُ الطّاعة أعْنى حضرت صادق سلامُ الله عليه و على ءَابآئهِ الطّاهرين نيز نباشد ، بتفصيل مبسوطى كه گذشت . هَذا ما عِنْدَنا ؛ وَ السَّلامُ عَلَى مَنِ اتَّبَعَ الْهُدَى » .\r\nاز محصّل و ملخّص بيانى كه اين دو بزرگوار ( يعنى مرحوم نهاوندى و مرحوم محدّث ارْمَوى ) كردند ، بدست مىآيد كه : اين كتاب سندش كافى نيست و ما از باب تسامح در أدلّهء سُنَن به اين كتاب عمل مىكنيم ؛ زيرا در اين كتاب حكم شرعى وجود ندارد ؛ و اگر هم باشد يكى دو تا بيش نيست كه آن هم مؤيَّد به أخبار صحيحهء وارده از إمام عليه السّلام بوده ، و لهذا قطعىُّ الصّدور خواهد بود .\r\nو از آنجائى كه تمام اين كتاب شامل مطالب أخلاقى است ، بناءً عليهذا ما مىتوانيم به مضامينش عمل كنيم ، گرچه استناد اين كتاب به حضرت صادق عليه السّلام ثابت نباشد . اين بود مفاد كلام ايشان .\r\nدر اينجا بايد عرض كرد : خيلى جاى تأسّف و تأثّر است كه با تمسّك به أحاديث تسامح در أدلّهء سُنن كتاب را از درجهء اعتبار ساقط نموده ، مطالب عظيم و عميق عرفانى و أخلاقى را كه بر فقه و أعمال جوارح حكومت دارد و سازندهء عقائد و إيمان و سِرّ و ولايت إنسان است ، از فقه ظاهرى پائين‌تر و كمتر بشماريم ؛ و حكم آن را حكم مستحبّات عادى و أعمال عادى بدانيم و بگوئيم : چون راجع به أخلاقيّات است و أخلاقيّات هم خيلى مهمّ نيست ، لذا از اين جهت عمل كردن به مضمون آن كتاب إشكالى ندارد . در حالى كه اين حساب ،\r\n\r\n","description":"","footnote":"","page_name":" 29 ","page_number":43},
  {"content":"\r\n\r\nحساب امور متعارفهء شخصى و أخلاقيّات عادى نيست ؛ بلكه رموز و أسرار عرفانى است ؛ اين سرّ و حقيقت و هويّتِ عروج إنسان به مقام تقرّب ، و بيان بواطن و حقائق قرآن است !\r\nما چگونه ميتوانيم جواز عمل به آنها را با تسامح در أدلّهء سنن ثابت كنيم ؟ ! هر جائى كه ديديد مىگويند : از باب تسامح در أدلّه ، يعنى آن را به كنارى بيندازيد و اعتبار ندهيد ! اين است معنى آن .\r\nاين محمل و اين گونه حمل به جهت آنست كه : أخبارى كه در اين كتاب آمده است داراى معانى بلند و عميقى است كه إنسان به حقيقت آن معانى نرسيده است ، آن وقت چون نمىتواند خودش را در آن سطح بياورد و وجود خود را با آن معانى دقيق و ظريف تطبيق بدهد ، لذا مىگويد از إمام نيست و آن را إنكار مىكند ؛ و خلاصه خودش را راحت مىنمايد . اين كار ، كار صحيحى نيست ؛ و اين طريقه در واقع نه تنها إسقاط اين روايات ، بلكه بطور كلّى إسقاط تمام معارف و دقائق و لطائفى است كه از سطح أفكار عاديهء مردم بالاتر و در روايات به كار برده شده است .\r\n\r\nتحقيق عالم معاصر در تدوين « مصباح » در أواخر قرن دوّم\r\nيكى از أخيار معاصرين كه مقدّمه‌اى بر كتاب مطبوع « مصباح الشّريعة » نوشته‌اند ، بعد از بحث مفصّل در آخر اينطور نتيجه گيرى ميكنند :\r\nوَ الَّذى خَطَرَ بِبالى وَ أراهُ حَقًّا : أنَّ هَذا الْكِتابَ الشَّريفَ قَدْ جُمِعَ بَعْدَ الْقَرْنِ الثّانى ، و ألَّفَهُ مُؤَلِّفُهُ النِّحْريرُ الْفاضِلُ الْمُوَحِّدُ الْعالِمُ الرَّبّانىُّ فى قِبالِ مَذاهِبَ اخَرَ ، وَ جَمَعَهُ تَأْييدًا لِمَذْهَبِ الشّيعَةِ الْجَعْفَريَّة وَ لِتَرْويجِ مَسْلَكِ الطّآئِفَةِ الإثْنَى عَشَريَّهء ، و نَشْرِ مَرامِهِمْ وَ إظْهارِ عَقآئِدِهِمْ وَ ءَادابِهِمْ وَ تَبْيينِ أخْلاقِهِمْ وَ تَحْكيمِ مَبانيهِمْ ؛ وَ بِهَذَا النَّظَرِ نَسَبَهُ إلَى مُؤَسِّسِ الْمَذْهَبِ وَ مُبَيِّنِ الطَّريقَةِ الْحَقَّة الإمامِ جَعْفَرِ بْنِ مُحَمَّدٍ الصّادِقِ عَلَيْهِ وَ عَلَى ءَابآئِهِ أفْضَلُ التَّحيَّة .\r\nوَ لَمّا كانَ غَرَضُ الْمُؤَلِّفِ الْمُعَظَّمِ لَهُ - رِضْوانُ اللَهِ عَلَيْهِ - فى تأْليفِ هَذا الْكِتابِ تَثْبيتَ مَسْلَكِ الشّيعَةِ وَ تَحْقيقَ المَذْهَبِ الْجَعْفَريَّةِ فى مُقابِلِ مَذاهِبَ\r\n\r\n","description":"","footnote":"","page_name":" 30 ","page_number":44},
  {"content":"\r\n\r\nاخَرَ ، فَيَكونُ نَقْلُ الْكَلامِ مِمَّنْ يُقْبَلُ كَلامُهُ مِنَ الْمُخالِفينَ لَطيفًا وَ حَسَنًا ، تَأْييدًا لِلْمَذْهَبِ وَ تَحْكيمًا لِلْمَبْنَى .\r\nوَ الَّذى نَقْطَعُ بِهِ : هُوَ أنَّ مُؤَلِّفَ هَذا الْكِتابِ الشَّريفِ أحَدُ الْعُلَمآء الْمُحَقِّقين ، وَ مِنْ أهْلِ الْمَعْرِفَةِ وَ الْيَقين ، وَ مِنْ أعاظِمِ رُؤَسآء الرّوحانيِّين ، وَ مِنْ أكابِرِ مَشايِخِ الْمُتَأَلِّهين ، وَ مِنْ أجِلّاء أصْحابِنا الْمُتَقَدِّمين .\r\nوَ كِتابُهُ هَذَا أحْسَنُ كِتابٍ فى بابِهِ ، لَمْ يُؤَلَّفْ نَظيرُهُ إلَى الآنِ ؛ جَمَعَ فى اخْتِصارِهِ لَطآئِفَ الْمَعانِى ، وَ حَقآئِقَ لَمْ يَسْبِقْهُ غَيْرُهُ مِنَ الْكُتُبِ ؛ فَلِلَّهِ دَرُّ مُؤَلِّفِهِ .\r\nوَ يَكْفى فى مَقامِ عَظَمَةِ هَذا الْكِتابِ الشَّريفِ - كَما قُلْناهُ - اشْتِباهُ جَمْعٍ مِنَ الاعاظِمِ وَ الْقَوْلُ بِأنَّهُ مِنْ تَأْليفِ الإمامِ جَعْفَرِ بْنِ مُحَمَّدٍ الصّادِقِ عَلَيْهِ السَّلامُ ، أوْ مِنْ تَقْريرِهِ وَ إمْلآئِهِ ؛ وَ كَفَى بِهِ فَضْلا وَ مَقامًا . « 1 » 
  ]\r\nاين مُفاد كلام ايشان بود . محصّل و خلاصهء گفتار اينست كه : اين كتاب تحقيقاً از حضرت صادق عليه السّلام نيست ، و بعد از قرن دوّم نوشته شده است كه تا ارتحال آن حضرت بيشتر از نيم قرن است ( چون شهادت حضرت صادق عليه السّلام در سنهء يكصد و چهل و هشت بوده و اين كتاب بعد از قرن دوّم نوشته شده است ) . حالا چه زمانى بعد از قرن دوّم نوشته شده ، معلوم نيست .\r\nعلّت اينكه چرا نوشته شده است ، اين است كه : بعضى از حكماء مُتألّهين و علماء ربّانيّين ، و أفراد راسخ در علم ، كه از فقهاء مهمّ شيعه و داراى مقام ربّانى و روحانى و از شيعيان مخلص بوده‌اند ، چون ديدند : مطالبى در خارج به نام عرفان و توحيد و إلَهيّات و دعوت بسوى پروردگار انتشار يافته است ، و آن مطالب هم مطالب جالبى است و صاحبان آن بدين وسيله مردم را به سوى خود ميكشند با آنكه ايشان بر حقّ نمىباشند ( چون امّت را از مكتب أهل‌بيت\r\n\r\n\r\n","description":"","footnote":"\r\n( 1 ) « مصباح الشّريعة » طبع طهران ، مركز نشر الكتاب ، سنة 1379 هجريّهء قمريّه ، با تحقيق و مقدّمه و تصحيح صديق بزرگوار و عالم ارجمند : آقا حاج شيخ حسن مصطفوى دامت معاليه .\r\n","page_name":" 31 ","page_number":45},
  {"content":"\r\n\r\nعليهم السّلام دور مىكنند ) لهذا آمدند تأْييدًا لِلْمَذْهَب وَ تَحْكيمًا لِاساسِ الشَّريعَةِ الْحَقَّةِ الْمُحِقَّة كتابى از پيش خود تأليف كردند به شكل و صورت اين كتاب كه مطالبش همه مطالبى است حقّ كه در دين مبين هم موجود است .\r\nأمّا چرا به حضرت صادق عليه السّلام نسبت داده‌اند ، نه به إمامهاى ديگر ؟ به جهت اينكه حضرت صادق عليه السّلام رئيس مذهب است و مذهب ما مذهب جعفرى است ؛ لذا خواسته‌اند بگويند : اين عقائد همان عقائد صادقى است ؛ و اى مردم شما سراغ ديگران نرويد و چنين نپنداريد كه : اين مطالب ظريف و دقيق نزد فرقه‌هاى ديگر است ، بلكه اينها از حضرت صادق عليه السّلام مىباشد ؛ قال الصّادق كذا و كذا .\r\nدر آنصورت اگر ديديم : در بين اين مطالب ، أحياناً از ديگران ( همچون سُفيان بن عُيَيْنَه يا رَبيع بن خُثَيْم و أمثال اينها ) هم مطلبى نقل شده است ، آن نقل و حكايت براى تأييد اين مطالب است در نزد مخالفان ؛ چرا كه آنان روى كلام زهّاد ثمانيه و أمثال اين أفراد اتّكاء داشته‌اند ؛ نه اينكه واقعاً خودشان هم به اينها معتقد بوده‌اند .\r\nاين بود نتيجه‌اى كه ايشان از اين كتاب گرفته و آن را بدين قسم توصيف كرده است .\r\nحال ببينيم : آيا اين سخن قابل قبول است كه إنسان پايه و بنيان « مصباح الشّريعة » را بدين طرز بريزد و بگويد : بعد از دو قرن از زمان شريعت رسول خدا صلّى الله عليه و آله و حدّأقلّ نيم قرن بعد از زمان حضرت صادق عليه السّلام ، يك شخصى آمده و از پيش خود كتابى تأليف كرده و ميگويد : قالَ الصّادق ، قالَ الصّادق ؛ در حالى كه فرمايش إمام صادق نبوده است ؟ و اين مطالب ، استنباطاتى است كه نه تنها از حضرت صادق عليه السّلام ، بلكه از مجموع فرمايشات أئمّه و رسول خدا و أمير المؤمنين عليهم الصّلوة و السّلام شده است . آيا إنسان ميتواند يك معنى را كه مسلّم مىداند از مذهب شيعه\r\n\r\n","description":"","footnote":"","page_name":" 32 ","page_number":46},
  {"content":"\r\n\r\nاست ( مثل آداب صدگانه‌اى كه در اين كتاب شريف ذكر شده ) آن را در قالب عبارات خاصّ خودش در آورده و بگويد : قال الصّادق ؟ اين صحيح است ؟ !\r\nآيا مذهب شيعه تا بدين حدّ تنها مانده است ؟ و آيا حضرت صادق عليه السّلام آنقدر تنها و ضعيف مانده كه ما بيائيم روايت از خودمان بسازيم و تأييداً للمذهب به آنحضرت نسبت بدهيم ؟ اين سخن تمام نيست .\r\nو علاوه به چه دليل مىتوان گفت : اين كتاب بعد از قرن دوّم نوشته شده است ؟ چه دليلى بر اين معنى ميتوان إقامه نمود ؟\r\n\r\nردّ صاحب « مستدرك » بر صاحب « رياض العلمآء »\r\nأمّا اينكه ملّا عبد الله أفندى مىگويد : « اين كتاب نوشتهء هشام بن حكم هم نيست ، زيرا در آن از أفرادى نام برده شده است كه بعد از هشام مىزيسته‌اند و هشام بن حكم معاصر حضرت صادق و از شاگردان او بوده است ؛ و اگر ثابت شود كه آن أفراد حياتشان بعد از هشام بوده است ، انتساب اين كتاب به او صحيح نمىباشد . » اين سخن را حاجى نورى ردّ مىكند و مىگويد : أفرادى كه در اين كتاب نامشان برده شده ( مانند : سلمان ، أبو ذر ، وهب بن منبّه ، هرم بن حيّان ، اوَيْس قَرَنى ، زيد بن ثابت ، و أبو درداء و غيرهم ) تمامشان قبل از هشام بوده‌اند ، غير از سفيان بن عُيَيْنه كه آن هم معاصر با او بوده است .\r\nو حاجى نورى اعتراض مىكند به صاحب « رياض العلمآء » كه : من تعجّب مىكنم با إحاطه و تبحّر ايشان در علم ، چگونه چنين اشتباهى كرده و گفته است : بعضى از اين أفراد بعد از هشام بوده اند ؟ !\r\nبلى ، در اينجا يك مطلب هست كه جاى گفتگوست و آن اينست كه : اگر اين كتاب عبارات حضرت صادق عليه السّلام باشد ، چگونه آن حضرت استشهاد كرده‌اند به كلام سفيان بن عُيَينه كه در زمان حضرت صادق جوانى بيش نبوده است ؟\r\nوفات حضرت صادق عليه السّلام ظاهراً در سنّ شصت و هفت سالگى و در سنهء صد و چهل و هشت بوده است ، و سفيان بن عُيَينه أواخر قرن دوّم يعنى\r\n\r\n","description":"","footnote":"","page_name":" 33 ","page_number":47},
  {"content":"\r\n\r\nبعد از سال صد و نود فوت كرده است ؛ پس حدود پنجاه سال بعد از حضرت زندگى نموده است . روى اين زمينه در زمان حضرت صادق عليه السّلام جوان بوده است .\r\nوانگهى در تشيّع و تديّن مثل هشام بن حكم نبوده است ؛ بلكه شخص منحرفى بوده و كلامش هم براى ما شيعيان قابل استدلال نيست . آن وقت حضرت به كلام يك جوان منحرفى استشهاد كنند ، اين بسيار بعيد است !\r\nو على كلّ تقدير ، ما بيائيم و كتابى را به يكى از بزرگانِ از فقهاى شيعه نسبت دهيم ( چون اين كتاب را مسلّماً يك شخص فقيه شيعه نوشته است كه هم به فقه أكبر آشنا بوده است و هم به فقه أصغر ؛ و رموز و دقائقِ عرفانى و روح توحيد را مىدانسته است . ) بدون اينكه مؤلّف نام خودش را ذكر كرده باشد ، و از پيش خود اين عبارات را جعل كرده و به حضرت صادق عليه السّلام نسبت داده باشد ، اين تقريب قابل قبول نيست .\r\n\r\nشواهد دالّه بر آنكه كتاب « مصباح » خطّ و نوشته حضرت صادق عليه السّلام نيست\r\nأمّا آيا ما مىتوانيم بگوئيم كه اين كتاب عبارات خود حضرت است و حضرت با قلم خود نوشته‌اند : قالَ الصَّادِقُ عَلَيْهِ السَّلامُ كذا ؟\r\nاين نسبت را نميتوان داد ، زيرا أوّلًا : در صدر « مصباح الشّريعة » مىگويد : أمّا بَعْدُ فَهَذا كِتابُ « مِصْباحِ الشّريعَةِ وَ مِفْتاحِ الْحَقيقَة » مِنْ كَلامِ الإمامِ الْحاذِقِ وَ فَيّاضِ الْحَقآئِق ، جَعْفَرِ بْنِ مُحَمَّدٍ الصّادِق ، عَلَى ءَابآئِهِ وَ عَلَيْهِ الصَّلَوةُ وَ السَّلام . و إنسان كتابى را كه خودش مىنويسد ، بدين عبارت نمىنويسد كه : من فيّاض حقائقم ، إمام حاذقم ؛ بلكه مثل سائر روايات مثلًا ميگويد : هَذا ما قالَهُ جَعْفَرُ بْنُ مُحَمَّدٍ .\r\nو ثانياً : در صدر تمام أبواب اين كتاب نوشته است : قالَ الصّادِقُ عَلَيْهِ السَّلام . و اگر بنا بود كه إملاء خود حضرت باشد ، نمىگفتند : قالَ الصّادِقُ عَلَيْهِ السَّلام . چون « صادق » لقبى است كه به حضرت داده شده است ، نه اينكه حضرت خود را صادق بگويند ؛ بلكه بايد مىگفتند : قالَ جَعْفَرُ بْنُ مُحَمَّد . و\r\n\r\n","description":"","footnote":"","page_name":" 34 ","page_number":48},
  {"content":"\r\n\r\nهمچنين لفظ « عليه السّلام » را هم كه به خود نمىگويند ؛ بلكه يا مىفرمودند : قالَ جَعْفَرُ بْنُ مُحَمَّدٍ غَفَرَ اللَهُ لَه ، يا أمثال اين عبارت .\r\nبنابراين معلوم است كه اين كتاب ، خطّ و نوشته و كتابت خود حضرت نيست . بلى ممكن است حضرت إملاء كرده باشند به ديگرى و او نوشته باشد ؛ و اين طريقى است رائج و دارج كه نويسنده از نزد خود لفظ « عليه السّلام » را إضافه كند و بگويد : قالَ الصّادِقُ عَلَيْهِ السَّلام ؛ و در صدر كتاب هم از خودش اين عبارت را بنويسد كه : اين كتاب از من نويسنده نيست ، بلكه از حضرت إمام حاذق و فيّاض حقائق ، جعفر بن محمّد الصّادق است ؛ و اين إشكال ندارد .\r\nولى حاجى نورى ( ره ) در اينجا ميگويد : بالاخره بايستى روشن شود و ببينيم : آن كسانى كه در اين كتاب تشكيك مىكنند چه مىگويند ؟ آيا مىگويند : اين كتاب نوشتهء أفرادى است كه قبل از حضرت صادق بوده‌اند ، و تا زمان حضرت صادق مانده است ؛ و در حقيقت نوشتهء آنها بوده كه بعدها نسبت به حضرت صادق داده شده است ؟\r\nاين سخن را نمىتوانيم بگوئيم ؛ زيرا گرچه در اين كتاب مطالب دقيقى از علم تصوّف هست ، و از أفرادى مثل طاووس يَمانى ، مالك بن دينار ، ثابت بَنانى ، أبو أيّوب سجستانى ، حبيب فارسى ، صالح مُرّى و أمثالهم ( از متصوّفينى كه بر حضرت صادق عليه السّلام تقدّم داشته‌اند ) ياد شده است ، و ليكن از اينها كِتابٌ يُعْرَفُ مِنْهُ أنَّ « الْمِصْباحَ » عَلَى اسْلوبِه ديده نشده است تا ما بگوئيم : اين كتاب « مصباح » همان است ، يا از آنها اقتباس و گرفته شده است .\r\nوَ مِنَ الْجآئِزِ أنْ يَكونَ الامْرُ بِالْعَكْس ؛ يعنى آن كسانى از متصوّفه كه معاصر با حضرت صادق عليه السّلام بوده يا از آنحضرت تأخّر داشته‌اند ، آنها در اين معانى بر سبيل حضرت سلوك كرده‌اند ، و مقدارى از كلمات حقّهء آنحضرت را فرا گرفته و آنها را با ضِغْثٌ مِنْ أباطيلِهِمْ كَما هُوَ طَريقَةُ كُلِّ مُبْدِعٍ مُضِلّ ممزوج كرده و انتشار داده‌اند .\r\n\r\n","description":"","footnote":"","page_name":" 35 ","page_number":49},
  {"content":"\r\n\r\nوَ يُؤَيِّدُهُ اتِّصالُ جَماعَةٍ مِنْهُمْ إلَيْهِ وَ إلَى الائِمَّةِ مِنْ وُلْدِهِ كَشَقيقٍ الْبَلْخىِّ وَ مَعْروفٍ الْكَرْخىِّ وَ أبو يَزيدَ الْبَسْطامىِّ ( طَيْفورِ السَّقّآء ) كَما يَظْهَرُ مِنْ تَراجِمِهِمْ فى كُتُبِ الْفَريقَيْنِ ، فَيَكونُ ما الِّفَ بَعْدَهُ عَلَى اسْلوبِهِ وَ وَتيرَتِه .\r\nخوب توجّه كنيد كه ايشان چه مىخواهند بفرمايند !\r\n\r\nكتاب « مصباح » در تلقّى بقبول ، همانند « تحف العقول » و « إرشاد القلوب » است\r\nبعد در مقام جواب از إشكالى كه بر « مصباح » شده و او را فاقد سند دانسته‌اند مىفرمايد : كتابهاى بسيارى الآن در دست داريم كه آنها در واقع سند ندارند ، ولى كم كم تلقّى بقبول شده و جزء كتب معمولٌ بها قرار گرفته‌اند ؛ و « مصباح الشّريعة » از آنها چه كم دارد كه شما آن كتب را مدار براى عمل قرار مىدهيد ، و « مصباح الشّريعة » را قرار نمىدهيد ؟ !\r\nمثلًا كتاب « تحف العقول » حسن بن علىّ بن شعبة ، كه تا قبل از كتاب « مجالس المؤمنين » ذكرى از آن و از مؤلّفش در ميان أصحاب ما نبوده است ، إلَّا ما نَقَلْناهُ عَنِ الشَّيخِ إبْراهيمَ الْقَطيفىّ در رساله‌اى كه در فرقهء ناجيه نوشته است ؛ او نامى از « تحف العقول » و مؤلّفش برده است و به دنبال آن شيخ حرّ عاملى رحمة الله عليه در كتاب « وسآئل الشّيعة » از « تحف العقول » روايات بسيارى نقل مىكند . و آنچه را كه در « أمل الآمل » از « مجالس المؤمنين » قاضى نور الله شوشترى استفاده كرده است ، اكتفا نمودن به مدح كتاب و مدح كاتب آن است .\r\nهمچنين مثل « تحف العقول » و مؤلّف آن است در عدم ذكر و جهالت كتاب و راوى آن ، « إرشاد القلوب » كه متعلّق به حسن بن أبى الحسن دَيْلَمى است ؛ و صاحب « وسآئل الشّيعة » از او بسيار نقل مىكند ، و آن را از جمله كتابهاى معتمده‌اى كه از آنها نقل مىشود شمرده ، و شهادت به وثاقت مؤلّفين آن داده است ؛ با اينكه در آنچه به ما و به شيخ حرّ از مؤلَّفات أصحاب رسيده است ، هيچ نامى از اين كتاب نيست سَوَى ما نَقَلَهُ عَنِ الشَّيْخِ ابْنِ فَهْد در « عُدَّةُ الدّاعى » كه در بعضى مواضع از مؤلّف آن به عنوان حسن بن أبى الحسن دَيْلَمى ياد كرده است .\r\n\r\n","description":"","footnote":"","page_name":" 36 ","page_number":50},
  {"content":"\r\n\r\nأمّا از كجا شيخ حرّ عاملى اين كتاب را شناخت ؟ و از كجا مؤلّفش را شناخت ؟ و از كجا وثاقتش را دانست ؟ و از كجا نسبت كتاب را به او دانست ؟ و از كجا شهادت به صحّت او داده ؟ فَهَلْ هَذا إلّا تَهافُتٌ فى الْمَذاق وَ تَناقُضٌ فى الْمَسْلَك ؟ !\r\nاگر بايستى كتابى از طريق عادى بدست شما برسد و راه ثبوتش به إمام ثابت شود و اطمينان بر استناد آن كتاب به إمام داشته باشيد ، پس چگونه شما از اين كتب - بدون مداركى كه خود شما هم به آن قائليد و رويّه بر آنست - در كتاب خود نقل مىكنيد ؟ ! در « وسآئل » از « تحف العقول » نقل مىكنيد ، از « إرشاد » ديلمى نقل مىكنيد ، با اينكه أثرى از اين دو كتاب در كتب أصحاب ما نبوده است ؟ !\r\nو اگر بگوئيد : مسامحه مىكنيم از باب تسامح در ادلّهء سُنَن ؛ چون كتاب « تحف العقول » و « إرشاد » بيشتر مشتمل بر مطالب أخلاقى هستند نه فروع و أحكام .\r\nدر جواب شما مىگوئيم : پس چرا شهادت اين همه از بزرگانى كه « مصباح الشّريعة » را معتبر دانسته‌اند براى شما كافى نيست ؟ ! « مصباح الشّريعة » از آن دو كتاب چه چيز كم دارد كه آن دو كتاب را معتبر مىدانيد و اين را اينطور با شدّت ردّ مىكنيد ؟ ! آن دو كتاب را بجاى خود بگذاريد و سوّمى را هم « مصباح الشّريعة » عَنِ الصّادق عليه السّلام قرار دهيد !\r\nو همچنين در صحّت نسبت كتاب « اختصاص » به شيخ مفيد هم اين سؤال مطرح است ؛ و قَدْ تَسامَحَ فيهِ بِما لا يَخْفَى عَلَى النّاقِدِ الْبَصير . و در نسبت دادن آن كتاب به شيخ مفيد جاى سخن و كلام است و ما نمىتوانيم بگوئيم : كتاب « اختصاص » نوشتهء شيخ مفيد است ، بلكه نهايتاً مىتوان گفت : كتاب « اختصاص » منسوب به شيخ مفيد است .\r\n\r\nحاجى نورى ( قدّه ) « مصباح » را از فضيل بن عياض مىداند\r\nمرحوم حاجى مطلب را مىرساند به اينجا ، بعد مىفرمايد : در زمان\r\n\r\n","description":"","footnote":"","page_name":" 37 ","page_number":51},
  {"content":"\r\n\r\nحضرت صادق عليه السّلام شش كتاب نوشته شد كه نويسندگان آنها همه از شاگردان و ياران آنحضرت بودند و از اين شش كتاب هم هيچيك الآن در دست نيست ؛ و « مصباح الشّريعة » شايد يكى از آن شش كتاب باشد . نجاشىّ در « رجال » خود ، پنج نفر را نام مىبرد كه در زمان حضرت صادق عليه السّلام كتاب نوشته‌اند :\r\nأوّل : محمّد بن مَيمون أبو نصر زعفرانى عامّى است ؛ غَيْرَ أنَّهُ رَوَى عَنْ أبى عَبْدِ اللَهِ جَعْفَرِ بْنِ مُحَمَّدٍ عَلَيْهِما السَّلام .\r\nدوّم : فُضَيل بن عياض ، بَصرى ثقة عامّى است ؛ او نيز از حضرت أبا عبد الله روايت مىكند .\r\nسوّم : عبد الله بن أبى اويس بن مالك بن أبى عامر أصبحى است ؛ لَهُ نُسْخَةٌ عَنْ جَعْفَرِ بْنِ مُحَمَّدٍ عَلَيْهِما السَّلام .\r\nچهارم : سفيان بن عُيَينَهء بن أبى عِمران الهِلالى است كه جدّ او أبو عِمران يكى از عُمّال خالد قَسْرىّ بوده است ؛ او هم نسخه‌اى از جعفر بن محمّد الصّادق عليه السّلام دارد .\r\nپنجم : إبراهيم بن رجاء شيبانى أبو إسحَق است كه به ابن أبى هراسه معروف است و مادرش عامّى بوده ، و از حسن بن علىّ بن الحسين عليهما السّلام ، و از عبد الله بن محمّد بن عُمر بن علىّ عليه السّلام ، و از جعفر ابن محمّد عليهما السّلام روايت مىكند ؛ وَ لَهُ عَنْ جَعْفَرٍ عَلَيْهِ السَّلامُ نُسْخَةٌ .\r\nمرحوم شيخ در « فهرست » نسخهء ديگرى إضافه مىكند كه از جعفر بن بشير البجلّى است ، و مىگويد : ثِقَةٌ جَليلُ الْقَدْر ؛ إلَى أنْ قالَ : وَ لَهُ كِتابٌ يُنْسَبُ إلَى جَعْفَرِ بْنِ مُحَمَّدٍ عَلَيْهِما السَّلامُ رِوايَةَ عَلىِّ بْنِ مُوسَى عَلَيْهِما السَّلام .\r\nمرحوم حاجى نورى مىفرمايد : اينها شش نسخه‌اند كه منسوبند به حضرت إمام أبو عبد الله جعفر بن محمّد الصّادق عليه السّلام - البتّه غير از « رسالهء أهوازيّه » و رساله‌اى كه حضرت به أصحاب خود نوشته‌اند و در أوّل\r\n\r\n","description":"","footnote":"","page_name":" 38 ","page_number":52},
  {"content":"\r\n\r\n« روضة كافى » موجود است - فَمِنَ الْجآئِزِ أنْ يَكونَ إحْدَيها « الْمِصْباح » .\r\nچرا نگوئيم : يكى از اين شش نسخه كه براى ما نقل شده است و الآن در دست نداريم همين كتاب « مصباح » است ؟ خُصوصًا ما نُسِبَ إلَى الفُضَيْلِ بْنِ عِياض ؛ وَ هُوَ مِنْ مَشاهيرِ الصّوفيَّةِ وَ زُهّادِهِمْ حَقيقَةً كَما يَظْهَرُ مِنْ تَوْثيقِ النَّجاشىِّ ؛ وَ مَدَحَهُ الشَّيْخُ بِالزُّهْد .\r\nچرا نگوئيم : اين كتابى كه مضمونش طبق أفكار فضيل است ، نوشتهء اوست ؟ چون فضيل از آن صوفيهاى حقيقى و زهّاد واقعى و از مشاهير آنها بوده است ( نه از آن صوفيهاى معاند و ظاهرى كه دكّان باز كرده بودند ) و نجاشى هم او را توثيق ، و شيخ طوسى او را به زهد مدح كرده است . چرا نگوئيم : اين نسخه ، نسخهء فضيل است ؛ يعنى حضرت صادق عليه السّلام إملاء كرده‌اند و فضيل نوشته است ؟ !\r\nو علاوه ، در « أمالى » صدوق روايتى وارد است كه نسبت مىدهد آن را به فضيل بن عياض ، كه او ميگويد :\r\nسَأَلْتُ أَبَا عَبْدِ اللَهِ عَلَيْهِ السَّلامُ عَنْ أَشْيَآءَ مِنَ الْمَكَاسِبِ فَنَهَانِى عَنْهَا . « از حضرت صادق عليه السّلام راجع به مسائلى از مكاسب سؤال كردم ؛ حضرت فرمودند : اين كارها را نكن ! اين كسب‌ها را نكن ! » ظاهراً بعضى از مكاسبى بوده كه جنبهء حكومتى داشته ؛ و در ارتباط با حكومت بوده است ؛ حضرت فرمودند : نه ، اين كارها را كه با حكومت است انجام مده\r\n! و قَالَ : يَا فُضَيْلُ ! وَ اللَهِ لَضَرَرُ هَؤُلآء عَلَى هَذِهِ الامَّةِ أَشَدُّ مِنَ التُّرْكِ وَ الدَّيْلَمِ .\r\nباز فضيل مىگويد : وَ سَأَلْتُهُ عَنِ الْوَرِعِ مِنَ النَّاسِ .\r\nقَالَ : الَّذِى يَتَوَرَّعُ مِنْ مَحَارِمِ اللَهِ وَ يَجْتَنِبُ هَؤُلآء ؛ وَ إذَا لَمْ يَتَّقِ الشُّبَهَاتِ وَقَعَ فِى الْحَرَامِ وَ هُوَ لَا يَعْرِفُهُ ؛ وَ إذَا رَأَى مُنْكَرًا فَلَمْ يُنْكِرْهُ وَ هُوَ يَقْدِرُ عَلَيْهِ فَقَدْ أَحَبَّ أَنْ يُعْصَى اللَهُ فَقَدْ بَارَزَ اللَهَ بِالْعَدَاوَةِ ؛ وَ مَنْ أَحَبَّ بَقَآءَ الظَّالِمِينَ فَقَدْ أَحَبَّ أَنْ يُعْصَى اللَهُ . إنَّ اللَهَ تَبَارَكَ وَ تَعَالَى حَمِدَ نَفْسَهُ عَلَى هَلاكِ الظَّالِمِينَ فَقَالَ :\r\n\r\n","description":"","footnote":"","page_name":" 39 ","page_number":53},
  {"content":"\r\n\r\nفَقُطِعَ دَابِرُ الْقَوْمِ الَّذِينَ ظَلَمُوا وَ الْحَمْدُ لِلَّهِ رَبِّ الْعلَمِينَ .\r\nسپس حاجى نورى مىفرمايد : وَ قالَ الاسْتاذُ الاكْبَرُ فى التَّعْليقَة . « استاد أكبر ( وحيد بهبهانى ) در تعليقه مىگويد » :\r\nوَ فى هَذِهِ الرِّوايَةِ رُبَما يَكونُ إشْعارٌ بِأَنَّ فُضَيْلا لَيْسَ عآمِّيًّا ؛ فتأمّل ! يعنى فضيل سنّى مذهب نبوده است ؛ چون جعفر بن محمد الصّادق كه به يك نفر شخص مخالفِ سنّى نمىگويد كه : وَ اللَهِ لَضَرَرُ هَؤُلآء عَلَى هَذِهِ الامَّةِ أَشَدُّ مِنَ التُّرْكِ وَ الدَّيْلَمِ . فلهذا معلوم مىشود : خودش از اين امّت بوده است .\r\nثُمَّ ذَكَرَ خَبَرًا مِنَ « الْعُيونِ » فيهِ إشْعارٌ بِعآمِّيَّتِه . و كُلينىّ در باب حسد يك روايت ، و در باب إيمان و كفر يك روايت ، و در باب كفالت و حواله يك روايت ديگر از فضيل نقل مىكند .\r\nحاجى نورى رحمة الله عليه مطلب را تا اينجا إدامه ميدهد ؛ و در آخر نتيجه گيرى مىكند و مىفرمايد :\r\nوَ بِالْجُمْلَة : فَلا أسْتَبْعِدُ أنْ يَكونَ « الْمِصباحُ » هُوَ النُّسْخَةَ الَّتى رَواها الفُضَيلُ ، وَ هُوَ عَلَى مَذاقِهِ وَ مَسْلَكِه .\r\nوَ الَّذى أعْتَقِدُهُ : أَنَّهُ جَمَعَهُ مِنْ مُلْتَقَطاطِ كَلِماتِهِ عَلَيْهِ السَّلامُ فِى مَجالِسِ وَعْظِهِ وَ نَصيحَتِه ؛ وَ لَوْ فُرِضَ فيهِ شَىْءٌ يُخالِفُ مَضْمونُهُ بَعْضَ ما فى غَيْرِهِ وَ تَعَذَّرَ تَأْويلُهُ ، فَهُوَ مِنْهُ عَلَى حَسَبِ مَذْهَبِهِ لا مِنْ فِرْيَتِهِ وَ كِذْبِه ، فَإنَّهُ يُنافى وَثاقَتَه . وَ قَدْ أطْنَبْنا الْكَلامَ فى شَرْحِ حالِ « الْمِصْباحِ » مَعَ قِلَّةِ ما فيهِ مِنَ الاحْكام ، حِرْصًا عَلَى نَثْرِ الْمَئَاثِرِ الْجَعْفَريَّهِ وَ الآدابِ الصّادِقيَّة ، وَ حِفْظًا لِابْنِ طَاووسٍ وَ الشَّهيدِ وَ الْكَفْعَمىِّ رَحِمَهُمُ اللَهُ تَعالَى عَنْ نِسْبَةِ الْوَهْمِ وَ الاشْتِباهِ إلَيْهِمْ ؛ وَ اللَهُ الْعاصِم .\r\nاين بود مطالب صاحب « مستدرك الوسآئل » در خاتمهء خود ؛ و تا اينجا سخنش تمام است . حالا نوبت مىرسد به اينكه ببينيم : آيا مطلب همين است كه حاجى نورى قدّس الله نفسه فرموده است ، يا مطلب طور ديگرى است ! ؟\r\nاللَهُمَّ صَلِّ عَلَى مُحَمَّدٍ وَ ءَالِ مُحَمَّد\r\n\r\n","description":"","footnote":"","page_name":" 40 ","page_number":54},
  {"content":"\r\n\r\n\r\nدرس بيست و هفتم : در فتوى ، علاوه بر اجتهاد در علوم ظاهريّه ، صفاى قلب لازم است\r\n\r\n","description":"","footnote":"","page_name":" 41 ","page_number":55},
  {"content":"\r\n . \r\n","description":"","footnote":"","page_name":" 42 ","page_number":56},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِمْ أجْمَعِينَ مِنَ الآنَ إلَى قِيَامِ يَوْمِ الدِّينِ\r\nوَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\nرواياتى كه از ائمه معصومين عليهم السّلام از جهت ارتقا معانى در مراحل متفاوتى واقعند\r\nرواياتى كه از أئمّهء معصومين صلوات الله و سلامه عليهم أجمعين وارد شده است بر يك نَسَق نيست ، و از جهت مضمون و مُحتوى در درجات مختلف قرار دارد . بعضى از آنها داراى معانى ساده‌اى بوده و قابل فهم براى عموم است ؛ و بعضى معانى دقيقتر ؛ و بعضى دقيق‌تر تا به جائى كه در بعضى از آنها مسائل حِكميّه و إلهيّهء غامضه‌اى است كه جز أوحدىّ از ناس نميتواند آنها را إدراك كند .\r\nمزيّت كلمات أئمّه عليهم السّلام بر سائر عبارات ، فقط مزيّت از جهت لفظ و عبارت ، و از جنبهء فصاحت و بلاغت نيست ؛ بلكه از جهت سُموّ معنى و عُلوّ مفاد ، و ارتقاء حقيقت مَغزى و مفهومى كه در آنها هست با سائر كلمات أفراد تفاوت دارد .\r\nبسيارى از كوته بينان أهل ظاهر و زمره‌اى از أخباريّين در اين مسأله به اشتباه افتاده‌اند و خيال مىكنند : كلمات أئمّه كلماتى است كه مزيّت آن تنها حسن عبارت است ؛ و لذا قابل فهم براى همه هست . بناءً عليهذا مىگويند : أخبار را كه در دست داريم ، همه چيز داريم ؛ و ديگرچه نيازى به علوم عقليّه و علوم حكميّه مىباشد ؟ ! آنچه هست در خانهء أهل بيت است ، و تجاوز از اين\r\n\r\n","description":"","footnote":"","page_name":" 43 ","page_number":57},
  {"content":"\r\n\r\nخانه غلط است .\r\nآرى ! آنچه هست در خانهء أهل بيت است و تجاوز هم غلط است ؛ ولى سخن در اين است كه : آنچه در خانهء أهل بيت است چيست ؟ آيا آن چيزى است كه به فكر همه ميرسد و در دكّان هر عطّار و بقّالى پيدا مىشود ؟ يا نه ! در خانهء أهل بيت رموزى است ، أسرارى است كه علماء و بزرگان از مدقّقين و محقّقين و فلاسفهء از حكماء ذوى العزّ و الإكرام بعد از يك عمر مطالعه و تحقيق ، تازه مىتوانند بعضى از نكات آن را إدراك كنند ؛ و بزرگان از عرفاء بعد از يك عمر خون دل خوردن و زحمت كشيدن و پيروى كردن ، تازه مىتوانند بعضى از معانى را استشمام كنند !\r\nاينكه هر چه هست در أخبار أئمّه عليهم السّلام است ، درست است ؛ ولى خبر را چه كسى مىفهمد و إدراك مىكند ؟ ! آيا إنسان بدون علوم عقليّه مىتواند به آن أسرار برسد ؟ ! هيهات ! ! أئمّه عليهم السّلام با همهء مردم سر و كار داشتند و با همه گفتگو مىكردند ؛ و بر أساس فرمايش رسول خدا صلّى الله عليه و آله و سلّم كه فرمود : إنَّا مَعَاشِرَ الانْبِيآء أُمِرْنَا أَنْ نُكَلِّمَ النَّاسَ عَلَى قَدْرِ عُقُولِهِمْ « 1 » ، با هر كس به قدر فهم و إدراكش سخن مىگفتند .\r\n\r\n\r\n","description":"","footnote":"\r\n( 1 ) « اصول كافى » ج 1 ، كتاب العقل و الجهل ، ص 23 ، حديث 15 - جَماعَةٌ مِنْ أصْحابِنا ، عَن أحْمَدَ بن مُحَمَّدِ بن عيسَى ، عَن الْحَسن بن عَلىّ بن فَضّال ، عَن بَعْض أصْحابنا ، عَن أبى عَبدِ اللَه عَليْه السَّلام قالَ : مَا كَلَّمَ رَسُولُ اللَهِ صَلَّى اللَهُ عَلَيْهِ وَ ءَالِهِ الْعِبَادَ بِكُنْهِ عَقْلِهِ قَطُّ ؛ وَ قَالَ : قَالَ رَسُولُ اللَهِ صَلَّى اللَهُ عَلَيْهِ وَ ءَالِهِ : إنَّا مَعَاشِرَ الانْبِيَآء أُمِرْنَا أَنْ نُكَلِّمَ النَّاسَ عَلَى قَدْرِ عُقُولِهِمْ . در « تحف العقول » ص 36 و در « بحار الانوار » طبع كمپانى ، ج 17 ، كتاب روضه ، ص 41 ؛ و در طبع حروفى مطبعهء حيدرى ، ج 77 ، ص 140 از « تحف العقول » قسمت دوّم روايت را آورده است .\r\nو در « محاسن » برقى ج 1 ، ص 195 ، با إسناد از سليمان بن جعفر بن إبراهيم الجعفرى مرفوعاً روايت مىكند كه : قَالَ : قَالَ رَسُولُ اللَهِ صَلَّى اللَهُ عَلَيْهِ وَ ءَالِهِ : إنَّا مَعَاشِرَ الانْبِيَآء نُكَلِّمُ النَّاسَ عَلَى قَدْرِ عُقُولِهِمْ .\r\nو در « المحجّة البيضآء » ج 1 ، ص 66 ، از حضرت صادق عليه السّلام آورده است كه :\r\n","page_name":" 44 ","page_number":58},
  {"content":"\r\n\r\n چون كه با كودك سر و كارم فتاد * هم زبان كودكان بايد گشاد \r\n\r\nدر أخبار أئمّه عليهم السّلام جواهر أسرارآميزى است براى خواصّ .\r\nرسول خدا صلّى الله عليه و آله هم ، آن طورى كه با خواصّ خود تكلّم مىفرمود ، با فرد فرد از أفراد بشر گفتگو نمىكرد .\r\nأفرادى كه أفكارشان در سطح نازلى است ، اگر إنسان با آنها در همان سطح مذاكره كند براى آنها مفيد است ؛ أمّا اگر بالاتر از آن گفتگو كند آنها را شكسته و خراب مىكند ؛ چون إدراك نمىكنند .\r\nدر روايت است كه : كلمهء حكمت را با جاهلان مذاكره ننمائيد كه به حكمت ستم كرده‌ايد ؛ و از آموختن آن به أهلش دريغ مكنيد كه به ايشان ستم كرده‌ايد . أمير المؤمنين عليه السّلام فرمود : جواهر نفيس را در گردن خوكها آويزان مكنيد ! « 1 »\r\n\r\n\r\n","description":"","footnote":"\r\nقَالَ عَلَيْهِ السَّلَامُ : خَالِطُوا النَّاسَ بِمَا يَعْرِفُونَ ، وَ دَعُوهُمْ مِمَّا يُنْكِرُونَ ، وَ لَا تُحَمِّلُوا عَلَى أَنْفُسِكُمْ وَ عَلَيْنَا ؛ إنَّ أَمْرَنَا صَعْبٌ مُسْتَصْعَبٌ لَا يَحْتَمِلُهُ إلَّا مَلَكٌ مُقَرَّبٌ أَوْ نَبِىٌّ مُرْسَلٌ أَوْ مُؤْمِنٌ امْتَحَنَ اللَهُ قَلْبَهُ لِلإيمَانِ ( صفّار در « بصآئر الدّرجات » ص 9 ) .\r\n( 1 ) محدّث قمّى ( ره ) در « سفينة البحار » ج 1 ، ص 292 ، در مادّهء « حَكَمَ » ضمناً آورده است : وَ فى « مُنْيَةِ الْمُريد » : رَوَى عَنِ الصَّادِقِ عَلَيْهِ السَّلامُ ، قَالَ : قَامَ عِيسَى بْنُ مَرْيَمَ ، عَلَى نَبِيِّنَا وَ ءَالِهِ وَ عَلَيْهِ السَّلَامُ ، خَطِيبًا فِى بَنِى إسْرَآئِيلَ فَقَالَ : يَا بَنِى إسْرَآئِيلَ ! لَا تُحَدِّثُوا الْجُهَّالَ بِالْحِكْمَةِ فَتَظْلِمُوهَا ؛ وَ لَا تَمْنَعُوهَا أَهْلَهَا فَتَظْلِمُوهُمْ ! فَأَقُولُ عَلَى طِبْقِ مَا قَالَ عَلَيْهِ السَّلَامُ : إيَّاكَ وَ أَنْ تَعْرُجَ مَعَ الْجَاهِلِ عَلَى بَثِّ الْحِكْمَةِ وَ أَنْ تَذْكُرَ لَهُ شَيْئًا مِنَ الْحَقَآئِقِ مَا لَمْ يَتَحَقَّقْ أنَّ لَهُ قَلْبًا طَاهِرًا لَا تَعَافُهُ الْحِكْمَةُ ؛ فَقَدْ قَالَ أَمِيرُالْمُؤْمِنِينَ عَلَيْهِ السَّلَامُ : لَا تُعَلِّقُوا الْجَوَاهِرَ فِى أَعْنَاقِ الْخَنَازِيرِ ! و در « المحجّة البيضآء » ج 1 ، ص 91 آورده است كه : وَ قَالَ النَّبِىُّ صَلَّى اللَهُ عَلَيْهِ وَ ءَالِهِ : كَلِّمُوا النَّاسَ بِمَا يَعْرِفُونَ وَ دَعُوا مَا يُنْكِرُونَ ! أَ تُرِيدُونَ أَنْ يُكَذَّبَ اللَهُ وَ رَسُولُهُ ؟ « صحيح بخارى » ج 1 ، ص 43 ؛ و در « كنوز الحقآئق » باب الكاف بلفظ : حَدِّثُوا النَّاسَ ؛ و نعمانى در « غيبت » بنا بر نقل « بحار » از طبع كمپانى ، ج 2 ، ص 77 آورده است .\r\nوَ قَالَ عِيسَى عَلَيْهِ السَّلامُ : لَا تَضَعُوا الْحِكْمَةَ عِنْدَ غَيْرِ أَهْلِهَا فَتَظْلِمُوهَا ؛ وَ لَا تَمْنَعُوهَا أَهْلَهَا فَتَظْلِمُوهُمْ ! كُونُوا كَالطَّبِيبِ الرَّفِيقِ يَضَعُ الدَّوَآءَ فِى مَوْضِعِ الدَّآء ( ابن عبد البرّ در « كتاب العلم » چنان كه در مختصر آن ص 55 آمده است ؛ و أيضاً دارمى در « سنن » ج 1 ، ص 106 با اختلاف كمى در عبارت ) و در عبارت ديگرى است : مَنْ وَضَعَ الْحِكْمَةَ فِى غَيْرِ أَهْلِهَا جَهِلَ وَ مَنْ مَنَعَهَا\r\n","page_name":" 45 ","page_number":59},
  {"content":"\r\n\r\nأئمّه عليهم السّلام هم با همهء أفراد سر و كار داشته‌اند و همه قِسم مذاكرات و ردّ و بدلها واقع ميشد ؛ لذا معنى بعضى از روايات بسيار ساده و عادى است ، بطورى كه قابل فهم براى عموم است ؛ و بعضىها دقيق و بعضىها دقيقتر ؛ و در بعضى از روايات ، معانى غامضه‌اى وجود دارد كه در غايت صعوبت و إشكال است .\r\nرواياتى كه در « توحيد » صدوق رحمة الله عليه ، و فرمايشات حضرت إمام رضا صلوات الله عليه كه بسيارى از آن در « عُيون أخبار الرّضا » وارد است ، اينچنين است . در بعضى از خُطَب « نهج البلاغهء » معانى دقيقِ سخنان و عبارات أمير المؤمنين عليه السّلام ، به اندازه‌اى أوج مىگيرد كه كسى نمىتواند آن مطالب را إدراك كند ! آنوقت إنسان چگونه مىتواند بگويد : تمام اين روايات براى همه قابل فهم است ، و ما هر چه ميخواهيم از روايات بدست مىآوريم ؟ !\r\nاز مرحوم آية الله حاج ميرزا أحمد كفائى خراسانى ، آقازادهء مرحوم آية الله حاج شيخ محمّد كاظم خراسانى صاحب « كفاية الاصول » نقل شده است كه مىگفت : « من « شرح اصول كافى » از ملّاى قزوينى را ديدم ؛ پدرم يكروز گفت : أحمد بيا يك چيزى به تو بگويم ! اگر مقدّمات فلسفه را نخوانى از اين روايات هيچ نمىفهمى ! » . « 1 »\r\nچرا كه أسرار إلهى و مقام توحيد كه بعد از ساليان دراز علم و عمل براى مؤمنين پيدا مىشود ، در وهلهء أوّل كه پيدا نشده است ؛ و آن مؤمنى كه اين معانى را بدست آورده است ، نمىتواند آن را به أفرادى كه بدست نياورده‌اند بگويد و إلقاء كند ؛ و چه بسا موجب گمراهى آنها مىشود .\r\nبر همين أساس است كه رسول خدا صلّى الله عليه و آله و سلّم ، أسرار\r\n\r\n\r\n","description":"","footnote":"\r\nأهْلَهَا ظَلَمَ إنَّ لِلْحِكْمَةِ حَقًّا وَ إنَّ لَهَا أَهْلا فَأَعْطِ كُلَّ ذِى حَقٍّ حَقَّهُ .\r\n( 1 ) مجلّهء « كيهان انديشه » شمارهء 1 ، مرداد و شهريور 1364 ، ص 19 در ضمن مصاحبه‌اى از دانشمند معظّم جناب آقاى سيّد جلال الدّين آشتيانى\r\n","page_name":" 46 ","page_number":60},
  {"content":"\r\n\r\nخود را تنها به أمير المؤمنين عليه السّلام مىگفتند . ما از فريقين روايات متواتره داريم كه رسول خدا أسرار خود را فقط به آن حضرت ، و نيز به بعضى از أصحاب خاصّ خود مثل سلمان كه او هم صاحب سرّ بود ، مىفرمودند .\r\nدر روايت است كه مُدركات سلمان بالاتر از أبوذرّ ، و مقام توحيدش دقيقتر بوده است ؛ آن توحيدى كه او إدراك كرده بود أبوذرّ با تمام آن مقامات و درجات و صدقش إدراك نكرده بود . نه اينكه مرد خائنى بود ، و يا اينكه مرد دروغگوئى به حساب مىآمد ؛ بلكه به تمام معنى الكلمه از خواصّ حضرت رسول خدا صلّى الله عليه و آله بود ؛ أمّا ظرفيّت و گنجايشش به اندازهء سلمان نبود . بدين معنى كه : آن مقدارى از معارف كه رسول خدا صلّى الله عليه و آله و سلّم در درون ذهن و وجود نفسانى او ميتوانست بريزد ، تا حدّ محدودى بود ؛ ولى سلمان ظرفش وسيعتر بود ، و به مطالب بالاترى از عرفان رسيده بود كه إدراك آن حال براى أبوذرّ غير قابل قبول بود . يعنى اگر سلمان مطالب خود را به أبوذرّ مىگفت ، أبوذرّ آن را ردّ كرده مىگفت : تو مشركى ! تو كافرى ! اين كلام تو كفر است ! لَوْ عَلِمَ أَبُوذَرٍّ مَا فِى قَلْبِ سَلْمَانَ لَقَتَلَهُ أَوْ كَفَّرَهُ . « 1 »\r\n\r\n\r\n","description":"","footnote":"\r\n( 1 ) در « وافى » طبع سنگى ، سنة 1324 ، ج 1 ، ص 8 ؛ و طبع حروفى اصفهان ، ج 1 ، ص 11 گويد : وَ قَالَ سَيِّدُ الْعَابِدِينَ وَ زَيْنُهُمْ صَلَواتُ اللَهِ عَلَيْهِ : لَوْ عَلِمَ أَبُو ذَرٍّ مَا فِى قَلْبِ سَلْمَانَ لَقَتَلَهُ ؛ وَ فِى رِوَايَةٍ لَكَفَّرَهُ . در « بحار الانوار » از طبع كمپانى ، ج 6 ، ص 754 ؛ و از طبع حروفى حيدرى ، ج 22 ، ص 343 ، حديث 53 ، از « كافى » از أحمد بن إدريس ، از عمران بن موسى ، از هرون بن مسلم ، از مسعدهء بن صدقهء ، از حضرت إمام جعفر صادق عليه السّلام روايت كرده است كه فرمود : روزى در نزد حضرت علىّ بن الحسين عليهما السّلام از تقيّه سخن به ميان آمد ، فَقَالَ : لَوْ عَلِمَ أَبُوذَرٍّ مَا فِى قَلْبِ سَلْمَانَ لَقَتَلَهُ ، وَ لَقَدْ ءَاخَى رَسُولُ اللَهِ بَيْنَهُمَا ؛ فَمَا ظَنُّكُمْ بِسَآئِرِ الْخَلْقِ ؟ ! إنَّ عِلْمَ الْعُلَمَآء صَعْبٌ مُسْتَصْعَبٌ ، لَا يَحْتَمِلُهُ إلَّا نَبِىٌّ مُرْسَلٌ أَوْ مَلَكٌ مُقَرَّبٌ أَوْ عَبْدٌ مُؤْمِنٌ امْتَحَنَ اللَهُ قَلْبَهُ لِلإيمَانِ . فَقَالَ : وَ إنَّمَا صَارَ سَلْمَانُ مِنَ الْعُلَمَآء لِانَّهُ امْرُوٌ مِنَّا أَهْلَ الْبَيْتِ ؛ فَلِذَلِكَ نَسَبْتُهُ إلَى الْعُلَمَآء . « اصول كافى » ج 1 ، ص 401 ؛ و عين اين متن را با تفاوت « فَلِذَلِكَ نَسَبَهُ إلَيْنَا » در « بصآئر الدّرجات » ص 8 آورده است .\r\n","page_name":" 47 ","page_number":61},
  {"content":"\r\n\r\nببينيد چقدر مطلب دقيق است ! در حالى كه أبوذرّ با سلمان نشسته و با هم غذا مىخورند و با يكديگر رفيقند ، و عقد اخوّت هم بين هر دو بسته شده است ؛ و ليكن آنقدر تفاوت إدراك بين آن دو موجود است كه اگر أبوذرّ از مُدركات سلمان اطّلاع پيدا كند او را مىكشد ، و مىگويد : تو مَهدور الدّم هستى ، چون\r\n\r\n\r\n","description":"","footnote":"\r\nمجلسى رضوان الله عليه در بيان خود در ذيل اين روايت گويد : مَا فِى قَلْبِ سَلْمَانَ ، أىْ مِنْ مَراتِبِ مَعْرِفَةِ اللَهِ وَ مَعْرِفَةِ النَّبىِّ وَ الائِمَّةِ صَلَواتُ اللَهِ عَلَيْهِمْ . فَلَوْ كانَ اظْهَرَ سَلْمانُ لَهُ شَيْئًا مِنْ ذَلِكَ لَكانَ لا يَحْتَمِلُهُ وَ يَحْمِلُهُ عَلَى الْكِذْبِ ، وَ يَنْسِبُهُ إلَى الارْتِدادِ أوِ الْعُلومِ الْغَريبَةِ وَ الآثارِ الْعَجيبَةِ الَّتى لَوْ أظْهَرَها لَهُ لَحَمَلَها عَلَى السِّحْرِ فَقَتَلَه ؛ أوْ كانَ يُفْشيهِ وَ يُظْهِرُهُ لِلنّاسِ فَيَصيرُ سَبَبًا لِقَتْلِ سَلْمانَ عَلَى الْوَجْهَيْن ؛ إلخ .\r\nو در « بحار » از طبع كمپانى ، ج 6 ، در همين صفحه ؛ و از طبع حروفى حيدرى ، ج 22 ، در ص 345 ، حديث 55 ، از « كافى » با سند خود از صالح أحول روايت كرده است كه گفت : سَمِعْتُ أَبَا عَبْدِ اللَهِ عَلَيْهِ السَّلامُ يَقُولُ : ءَاخَى رَسُولُ اللَهِ صَلَّى اللَهُ عَلَيْهِ وَ ءَالِهِ بَيْنَ سَلْمَانَ وَ أَبِى ذَرٍّ وَ اشْتَرَطَ عَلَى أَبِى ذَرٍّ أَنْ لَا يَعْصِىَ سَلْمَانَ « روضهء كافى » ص 162 .\r\nو در « بحار » از طبع كمپانى ، در همين صفحه ؛ و از طبع حروفى حيدرى ، در ص 346 ، از « اختصاص » شيخ مفيد با سند متّصل خود از عيسى بن حمزه روايت كرده است كه گفت : قُلْتُ لِابِى عَبْدِ اللَهِ عَلَيْهِ السَّلامُ الْحَدِيثَ الَّذِى جَآءَ فِى الارْبَعَةِ ، قَالَ : وَ مَا هُوَ ؟ ! قَلْتُ : الارْبَعَةُ الَّتِى اشْتَاقَتْ إلَيْهِمُ الْجَنَّةُ . قَالَ : نَعَمْ ، مِنْهُمْ سَلْمَانُ وَ أَبُوذَرٍّ وَ الْمِقْدَادُ وَ عَمَّارٌ . قُلْنَا : فَأَيُّهُمْ أَفْضَلُ ؟ ! قَالَ : سَلْمَانُ . ثُمَّ أَطْرَقَ ، ثُمَّ قَالَ : عَلِمَ سَلْمَانُ عِلْمًا لَوْ عَلِمَهُ أَبُوذَرٍّ كَفَرَ . « اختصاص » ص 11 .\r\nو در « بحار » از طبع كمپانى ، ج 6 ، ص 762 ؛ و از طبع حروفى حيدرى ، ج 22 ، ص 373 ، و ص 374 ، حديث 12 ، از « رجال كشّى » با سند خود از حضرت أبو جعفر إمام محمّد باقر عليه السّلام روايت كرده است كه گفت : دَخَلَ أَبُوذَرٍّ عَلَى سَلْمَانَ وَ هُوَ يَطْبَخُ قِدْرًا لَهُ فَبَيْنَا هُمَا يَتَحَادَثَانِ إذَا انْكَبَّتِ الْقِدْرُ عَلَى وَجْهِهَا عَلَى الارْضِ فَلَمْ يَسْقُطْ مِنْ مَرَقِهَا وَ لَا مِنْ وَدَكِهَا شَىْءٌ . فَعَجِبَ مِنْ ذَلِكَ أَبُوذَرٍّ عَجَبًا شَدِيدًا ؛ وَ أَخَذَ سَلْمَانُ الْقِدْرَ فَوَضَعَهَا عَلَى حَالِهَا الاوَّلِ عَلَى النَّارِ ثَانِيَةً وَ أَقْبَلا يَتَحَدَّثَانِ ، فَبَيْنَمَا هُمَا يَتَحَدَّثَانِ إذَا انْكَبَّتِ الْقِدْرُ عَلَى وَجْهِهَا فَلَمْ يَسْقُطْ مِنْهَا شَىْءٌ مِنْ مَرَقِهَا وَ لَا مِنْ وَدَكِهَا ! قَالَ : فَخَرَجَ أَبُوذَرٍّ وَ هُوَ مَذْعُورٌ مِنْ عِنْدِ سَلْمَانَ ؛ فَبَيْنَمَا هُوَ مُتَفَكِّرٌ إذْ لَقِىَ أَمِيرَالْمُؤْمِنِينَ عَلَيْهِ السَّلامُ عَلَى الْبَابِ . فَلَمَّا أَنْ بَصَّرَ بِهِ أَمِيرُالمُؤْمِنِينَ عَلَيْهِ السَّلامُ قَالَ لَهُ : يَا أَبَا ذَرٍّ ! مَا الَّذِى أَخَرَجَكَ وَ مَا الَّذِى ذَعَرَكَ ؟ فَقَالَ لَهُ أَبُوذَرٍّ : يَا أَمِيرَالمُؤْمِنِينَ ! رَأَيْتُ سَلْمَانَ صَنَعَ كَذَا و كَذَا فَعَجِبْتُ مِنْ ذَلِكَ . فَقَالَ أَمِيرُ الْمُؤْمِنِينَ عَلَيْهِ السَّلامُ : يَا أَبَاذَرٍّ ! إنَّ سَلْمَانَ لَوْ حَدَّثَكَ بِمَا يَعْلَمُ ، لَقُلْتَ : رَحِمَ اللَهُ قَاتِلَ سَلْمَانَ . يَا أَبَا ذَرٍّ ! إنَّ سَلْمَانَ بَابُ اللَهِ فِى الارْضِ ؛ مَنْ عَرَفَهُ كَانَ مُؤْمِنًا ،\r\n","page_name":" 48 ","page_number":62},
  {"content":"\r\n\r\nاين عقيده‌ات شرك يا كفر است ! يعنى او به مرحله‌اى از مراحل توحيدى رسيده است كه آن مرحله براى أبوذرّ قابل قبول نيست ، و به نظر او عين بت‌پرستى است .\r\nمانند همين مطالبى كه امروزه در ميان ألسنه رائج و دارج است كه : فلان كس وحدت وجودى است ؛ و أصلًا كسى نبايد اسمى از وحدت وجود بياورد ؛ و عقيدهء به وحدت وجود كفر و شرك است !\r\n\r\nوحدت وجود ، از راقىترين أسرار آل محمّد عليهم السّلام است\r\nوحدت وجود از بزرگترين و عاليترين و غامض‌ترين و لطيف‌ترين مسائل حكمت متعاليه است ، و فهميدنش كار آسانى نيست . إنسان بايد يك عمر\r\n\r\n\r\n","description":"","footnote":"\r\nوَ مَنْ أَنْكَرَهُ كَانَ كَافِرًا ؛ وَ إنَّ سَلْمَانَ مِنَّا أَهْلَ الْبَيْتِ . « رجال كشّى » ص 10 .\r\nالبتّه اين درجات و مقامات بواسطهء عظمت نفس و صبر و تحمّل او در راه خدا و فى ذات الله بوده است چنان كه از قياس او با أبو ذرّ در روايت ذيل اين أمر مشهود ميگردد .\r\nمجلسى در « بحار الانوار » طبع كمپانى ، ج 6 ، ص 748 ؛ و طبع حروفى حيدرى ج 22 ، ص 320 ، حديث 8 ، از « عيون أخبار الرّضا » از دقّاق ، از صوفىّ ، از رويانىّ ، از عبد العظيم حسنى ، از حضرت أبو جعفر ثانى ( إمام محمّد تقىّ ) از پدرانش عليهم السّلام روايت كرده است كه :\r\nقَالَ : دَعَا سَلْمَانُ أَبَاذَرٍّ رَحْمَةُ اللَهِ عَلَيْهِمَا إلَى مَنْزِلِهِ فَقَدَّمَ إلَيْهِ رَغِيفَيْنِ ، فَأَخَذَ أَبُوذَرٍّ الرَّغِيفَيْنِ يُقَلِّبُهُمَا ؛ فَقَالَ لَهُ سَلْمَانُ : يَا أَبَاذَرٍّ لِاىِّ شَىْءٍ تُقَلِّبُ هَذَيْنِ الرَّغِيفَيْنِ ؟ ! قَالَ : خِفْتُ أَنْ لَا يَكُونَا نَضِيجَيْنِ . فَغَضِبَ سَلْمَانُ مِنْ ذَلِكَ غَضَبًا شَدِيدًا ، ثُمَّ قَالَ : مَا أَجْرَأَكَ حَيْثُ تُقَلِّبُ هَذَيْنِ الرَّغِيفَيْنِ ؟ ! فَوَ اللَهِ لَقَدْ عَمِلَ فِى هَذَا الْخُبْزِ الْمَآءُ الَّذِى تَحْتَ الْعَرْشِ ، وَ عَمِلَتْ فِيهِ الْمَلئِكَةُ حَتَّى أَلْقَوْهُ إلَى الرِّيحِ ، وَ عَمِلَتْ فِيهِ الرِّيحُ حَتَّى أَلْقَتْهُ إلَى السَّحَابِ ، وَ عَمِلَ فِيهِ السَّحَابُ حَتَّى أَمْطَرَهُ إلَى الارْضِ ، وَ عَمِلَ فِيهِ الرَّعْدُ وَ الْمَلئِكَةُ حَتَّى وَضَعُوهُ مَوَاضِعَهُ ، وَ عَمِلَتْ فِيهِ الارْضُ وَ الْخَشَبُ وَ الْحَدِيدُ وَ الْبَهَآئِمُ وَ النَّارُ وَ الْحَطَبُ وَ الْمِلْحُ ، وَ مَا لَا أُحْصِيهِ أَكْثَرُ ، فَكَيْفَ لَكَ أَنْ تَقُومَ بِهَذَا الشُّكْرِ ؟ ! فَقَالَ أَبُو ذَرٍّ : إلَى اللَهِ أَتُوبُ وَ أَسْتَغْفِرُ اللَهَ مِمَّا أَحْدَثْتُ وَ إلَيْكَ أَعْتَذِرُ مِمَّا كَرِهْتَ .\r\nقَالَ : وَ دَعَا سَلْمَانُ أَبَاذَرٍّ رَحْمَةُ اللَهِ عَلَيْهِمَا ذَاتَ يَوْمٍ إلَى ضِيَافَةٍ فَقَدَّمَ إلَيْهِ مِنْ جِرَابِهِ كِسَرًا يَابِسَةً وَ بَلَّهَا مِنْ رَكْوَتِهِ ؛ فَقَالَ أَبُوذَرٍّ : مَا أَطْيَبَ هَذَا الْخُبْزَ لَوْ كَانَ مَعَهُ مِلْحٌ ! فَقَامَ سَلْمَانُ وَ خَرَجَ فَرَهَنَ رَكْوَتَهُ بِمِلْحٍ وَ حَمَلَهُ إلَيْهِ . فَجَعَلَ أَبُوذَرٍّ يَأْكُلُ ذَلِكَ الْخُبْزَ وَ يَذُرُّ عَلَيْهِ ذَلِكَ الْمِلْحَ وَ يَقُولُ : الْحَمْدُ لِلَّهِ الَّذِى رَزَقَنَا هَذِهِ الْقَنَاعَةَ . فَقَالَ سَلْمَانُ : لَوْ كَانَتْ قَنَاعَةً لَمْ تَكُنْ رَكْوَتِى مَرْهُونَةً ! « عيون أخبار الرّضا » ص 215 و 216 .\r\n","page_name":" 49 ","page_number":63},
  {"content":"\r\n\r\nزحمت بكشد علماً و عملًا ، آيا خدا به او قسمت كند كه أصل و حقيقت وحدت وجود را بفهمد يا نه ؟ ! اين از أسرار است و نمىشود اين را به همه كس گفت .\r\nاگر إنسان به كسى بگويد : وجود واحد است ، او از اين كلام چه إدراك مىكند ؟ مىگويد : اين حرف معنيش اينست كه : يك وجود بيشتر تحقّق ندارد و آن ، همان وجود ذات أقدس پروردگار است ؛ يعنى همه چيز خداست . و لذا خيال مىكند : إنسان خداست ، خنزير خداست ، كلب هم خداست ، قاذورات خداست ، زانى خداست ، مَزْنىّ خداست .\r\nاين كفر و شرك است . وحدت وجودى نمىگويد : زانى و مزنىّ خداست ، كلب و خنزير خداست . او نمىگويد : إنسان خداست ؛ نمىگويد : بالاتر از إنسان ( فرشتگان ) خدا هستند ؛ و نمىگويد : ملائكة مقرّبين و روح خدا هستند . او نمىگويد : جبرائيل و روح الامين و روح القدس خدا مىباشند .\r\nاو مىگويد : اينها همه ، موجودات متعيّنه و متقيّده و محدوده و مشخّصه هستند ؛ و پروردگار حدّ ندارد . حتّى پيغمبر را با تمام آن بى حدّى كه نسبت به همهء موجودات دارد ، و ليكن نسبت به پروردگار محدود و ممكن است ، نمىگويد خداست . وحدت وجودى مىگويد : غير از خدا هيچ نيست !\r\nفرق است بين اينكه بگوئيم : همه چيز خداست . ( كُلُّ شَىْءٍ هُوَ اللَه ) و يا اينكه بگوئيم : غير از خدا چيزى نيست . وحدت وجودى مىگويد : غير از ذات مقدّس حضرت واجب الوجود على الإطلاق ، وجودى در عالم نيست . وجود استقلالى يكى است و بس ؛ و او تمام موجودات را فرا گرفته است ، وَ لا تَشُذُّ عَنْ حيطَةِ وُجودِهِ ذَرَّهء ! و هر موجودى را كه شما موجود مستقلّ مىپنداريد ، اين استقلال ناشى از نابينائى و عدم إدراك شماست ! موجود مستقلّ اوست و بس . تمام موجودات وجودشان وجود ظلّى است ؛ وجود تَبعى و اندكاكى و آلى براى أصل وجود است . همه ، وجودشان وجودى است قائم به آن ذات\r\n\r\n","description":"","footnote":"","page_name":" 50 ","page_number":64},
  {"content":"\r\n\r\nمقدّس حىّ قيّوم .\r\nوحدت وجودى مىگويد : غير از ذات پروردگار ، ذات مستقلّى كه بتوان به او إطلاق وجود كرد وجود ندارد ؛ و همهء عالم إمكان مِنَ الذَّرَّةِ إلَى الدُّرَّة ، فانى و مندكّ در وجود او هستند ؛ و در مقابل وجود او هيچ وجودى استقلال ندارد و نمىتواند خود را نشان بدهد . همه ، سايه‌ها و أظلال وجود او هستند .\r\nنه اينكه او مىگويد : كُلُّ شَىْءٍ هُوَ اللَه ، با لفظ « شَىْءٍ » إشاره به حدود ماهوى مىكند . حدود ، همه نواقص و أعدام و فقر و احتياجند ؛ با خدا چه مناسبت دارند ؟ و اين مسلّم است كه شرك است .\r\nولى اين مطلبى كه بايد بعد از ساليان دراز به برهان متين إثبات شود ، يا بواسطهء سير و سلوك إلى الله با قلب إدراك شود ، اگر إنسان آن را بدست مردم بدهد - حتّى به كسانى كه أهل علمند و ليكن در معارف إلهيّه قدمى استوار ندارند - از اين چه مىفهمند ؟ ! مىگويند : فلان شخص وحدت وجودى است ، و وحدت وجود شرك است و كفر است و . . .\r\n\r\nوحدت وجود ، حقيقت لَا إلَهَ إلَّا اللَه است\r\nتو أصلًا نمىفهمى وحدت وجود چيست ! و از آن سر در نمىآورى ! وحدت وجود سرّ آل محمّد است ! وحدت وجود حقيقت ولايت است ! وحدت وجود حقيقت نبوّت است ! وحدت وجود حقيقةُ كُلِّ شَىْءٍ از جهت ربط خاصّ آن به ذات أقدس پروردگار است ! وحدت وجود همان مقام توحيدى است كه پيغمبر آمد ، و اين خونها براى آن ريخته شد ، كه بگويند : لَاإلَهَ إلَّا اللَهُ .\r\nوحدت وجود و توحيد وجود فرقى ندارند . توحيد يعنى يكى كردن ، و وحدت يعنى يكى بودن . اين چه فرقى دارد ؟ ! آن از باب تفعيل ( ثلاثى مزيد ) است و اين از باب مجرّد . شما لفظ توحيد در وجود را كه إسلام بر او قائم است برداريد و بجايش لفظ وحدت بگذاريد ، و وحدت را بجايش توحيد بگذاريد .\r\n\r\n","description":"","footnote":"","page_name":" 51 ","page_number":65},
  {"content":"\r\n\r\nشما از توحيد هراس نداريد ، و از وحدت مىترسيد ؟ ! اينها أسرار غامضه‌اى است كه حقيقتش را اگر سلمان بخواهد به مادون خود إبراز كند ، او تحمّل ندارد و مىگويد : اين شرك است .\r\nاين أسرار ، حقيقت قرآن و نهايت سير بشر است ؛ و همهء أفراد بشر بايد اين راه را طىّ كنند تا به آنجا برسند . و پيغمبر كه براى پياده كردن اين معنى آمده است ، نمىشود إنسان را تربيت نكند و به آن معنى نرساند ؛ زيرا كه عالم ، عبث مىشود . از طرفى هم نمىتواند اين معنى را براى همه بازگو كند ، زيرا قابل إدراك براى همه نيست ؛ لذا تنها به أفرادى از خواصّ خود كه قابليّت آن را داشته باشند ، و ظرفشان سعه داشته باشد مىگويد . و اين مىشود جزء أسرار .\r\nدر بين بعضى از روايات از اين قبيل رموز يافت مىشود كه أئمّة أطهار عليهم السّلام آنها را به بعضى از خواصّ خود - بر أساس همان سيرى كه أئمّه هر يك از ديگرى تا أمير المؤمنين عليه السّلام ، و آنحضرت از رسول خدا صلّى الله عليه و آله و سلّم گرفته‌اند - فرموده‌اند .\r\n\r\nخطبه « نهج البلاغهء » . . . وَ لَكِنْ أَخَافُ أَنْ تَكْفُرُوا فِىَّ بِرَسُولِ اللَهِ صَلَّى اللَهُ عَلَيْهِ وَ ءَالِهِ\r\nدر « نهج البلاغهء » آمده است كه : وَ اللَهِ لَوْ شِئْتُ أَنْ أُخْبِرَ كُلَّ رَجُلٍ مِنْكُمْ بِمَخْرَجِهِ وَ مَوْلِجِهِ وَ جَمِيعِ شَأْنِهِ لَفَعَلْتُ ! وَ لَكِنْ أَخَافُ أَنْ تَكْفُرُوا فِىَّ بِرَسُولِ اللَهِ صَلَّى اللَهُ عَلَيْهِ وَ ءَالِهِ . أَلَا وَ إنِّى مُفْضِيهِ إلَى الْخَآصَّةِ مِمَّنْ يُؤْمَنُ ذَلِكَ مِنْهُ . وَ الَّذِى بَعَثَهُ بِالْحَقِّ وَ اصْطَفَاهُ عَلَى الْخَلْقِ مَا أَنْطِقُ إلَّا صَادِقًا . وَ قَدْ عَهِدَ إلَىَّ بِذَلِكَ كُلِّهِ ، وَ بِمَهْلِكِ مَنْ يَهْلِكُ وَ مَنْجَى مَنْ يَنْجُو ، وَ مَآلِ هَذَا الامْرِ . وَ مَا أَبْقَى شَيْئًا يَمُرُّ عَلَى رَأْسِى إلَّا أَفْرَغَهُ فِى أُذُنَىَّ وَ أَفْضَى بِهِ إلَىَّ ؛ الخطبة . « 1 »\r\nقسم به خدا ، اگر من بخواهم ، به هر يك از أفراد شما خبر مىدهم كه : از كجا بيرون آمده و به كجا داخل مىشود ! ( يعنى از كدام راه آمده ، و به كدام راه مىرود ! مبدأش چه بوده ، و بعدش چه خواهد بود ! و به تمام شؤون او و\r\n\r\n\r\n","description":"","footnote":"\r\n( 1 ) « نهج البلاغهء » خطبهء 173 ؛ و از طبع مصر با تعليقهء شيخ محمّد عبده ، ج 1 ، ص 324 و 325\r\n","page_name":" 52 ","page_number":66},
  {"content":"\r\n\r\nحالات او و كيفيّات او و موقعيّت او و ظاهر او و باطن او ، و خلاصه به تمام أفكار و نيّات و امور متغيّرهء او خبر مىدهم . ) و ليكن من مىترسم كه اگر خبر بدهم ، شما بواسطهء من به رسول خدا كافر شويد ! يعنى رسول خدا را كنار بگذاريد و بگوئيد : هر چه هست علىّ است ؛ چون اين مطالبى را كه علىّ به ما خبر ميدهد پيغمبر نداده است ؛ بنابراين ، أصل علىّ است و پيغمبر شخصيّتى به حساب نمىآيد .\r\nدر حالى كه اينطور نيست ؛ من هر چه دارم از رسول خدا دارم ، و من شعاع پيغمبر و شاگرد اويم ، و پيغمبر استاد من بوده است ؛ و ليكن آن حضرت أسرارش را إبراز نمىكرده است ، من هم إبراز نمىكنم ؛ بلكه فقط مىگويم : اگر بخواهم خبر مىدهم . ولى مگر من خبر مىدهم ؟ خير ! پيغمبر هم خبر نداد ، چون شما استعداد نداريد . اگر من چيزى به شما نشان بدهم شما مرا خدا قرار مىدهيد و پيغمبر خدا را هم إنكار مىكنيد .\r\nألَا وَ إنِّى مُفْضِيهِ إلَى الْخَآصَّةِ مِمَّنْ يُؤْمَنُ ذَلِكَ مِنْه . آگاه باشيد ! اينطور نيست كه اكنون كه من به شما خبر نميدهم ، به هيچكس هم خبر ندهم ؛ نه ! من اين أسرار و مطالب را فقط به أفراد خاصّى كه ايمن ميباشند از اينكه بواسطهء من به رسول خدا كافر شوند ، ميرسانم .\r\nأفراد خاصّى از خواصّ هستند كه اگر من اين مطالب را به آنها برسانم و در قلب آنها بريزم و براى آنها بيان نمايم و إلقاء كنم ، من مأمونم ؛ ولى از شما مأمون نيستم .\r\nوَ الَّذِى بَعَثَهُ بِالْحَقِّ وَ اصْطَفَاهُ عَلَى الْخَلْقِ مَا أَنْطِقُ إلَّا صَادِقًا . وَ قَدْ عَهِدَ إلَىَّ بِذَلِكَ كُلِّهِ ، وَ بِمَهْلِكِ مَنْ يَهْلِكُ وَ مَنْجَى مَنْ يَنْجُو ، وَ مَآلِ هَذَا الامْرِ . وَ مَا أَبْقَى شَيْئًا يَمُرُّ عَلَى رَأْسِى إلَّا أَفْرَغَهُ فِى أُذُنَىَّ وَ أَفْضَى بِهِ إلَىَّ .\r\nحضرت سوگند ياد مىكند : قسم به آنكه پيغمبر را به حقّ برانگيخت و او را بر تمام خلائق برگزيد ، من چيزى نمىگويم مگر از روى صدق .\r\n\r\n","description":"","footnote":"","page_name":" 53 ","page_number":67},
  {"content":"\r\n\r\nمطلب از اين قرار است كه : پيغمبر تمام اين مطالب را با عهد معهود و ميثاق وثيق به من عنايت فرموده است . و من به هلاكت و أسباب هلاكت هر فردى كه هلاكت پيدا مىكند ، و به نجات و أسباب نجات هر كس از شما كه نجات پيدا مىكند اطّلاع دارم ! و من از مآل و بازگشت اين أمر مطّلعم كه چه خواهد شد ؟ ! و خلاصه چيزى نبود كه از بالاى سر من ردّ شود و عبور كند ، مگر آنكه پيغمبر گوشهاى مرا با آن چيز آشنا كرد و آن را به قلب من رسانيد . هيچ فكرى ، هيچ انديشه‌اى و هيچ علمى نبود كه از بالاى سر من عبور كند ، إلّا اينكه پيغمبر آنها را در قلب من وارد كرد .\r\nاين روايت در صدد بيان چه مطلبى است ؟ اين روايت مىفهماند كه : أمير المؤمنين عليه السّلام داراى أسرارى بود كه همهء أفراد قابليّت تحمّل آن أسرار را نداشتند . و خودش مىگويد : من نمىتوانم به شما بگويم ، زيرا كه شريعت را خراب مىكنم ؛ و در عين حال هم نمىتوانم آنها را ناديده بگيرم ، زيرا أصل بناى عالم خلقت براى تربيت إنسان كامل است و كمال إنسان به عرفان و إدراك أسرار است ؛ بلكه بايد آنها را به خواصّ ( آن أفرادى كه : يُؤْمَنُ ذَلِكَ مِنْهُ ) برسانم .\r\n\r\nأبيات مشهوره حضرت إمام زين العابدين عليه السّلام در لزوم كتمان سرّ\r\nحضرت إمام زين العابدين عليه السّلام أشعارى دارند ، و اين أشعار از ايشان مسلّم است و در كتب مختلف از آن حضرت ثبت شده است . يكى در مقدّمهء كتاب « وافِى » مرحوم فيض « 1 » ، و ديگرى در « اصول الاصيلة » « 2 » كه كتاب مختصرى است و آن هم از محقّق فيض است ، و نيز در كتب ديگر فيض « 3 » مثل\r\n\r\n\r\n","description":"","footnote":"\r\n( 1 ) « وافى » طبع سنگى ، سنة 1324 هجريّهء قمريّه ، ج 1 ، ص 8 ؛ و طبع حروفى إصفهان ، ج 1 ، ص 11\r\n( 2 ) « الاصول الاصيلة » با تصحيح و تعليق محدّث ارموى ، ص 167\r\n( 3 ) سيّد جلال الدّين محدّث ارموى در تعليقهء ص 167 از « الاصول الاصيلة » گويد : نسبت اين أشعار به حضرت سجّاد عليه السّلام مشهور است و در غالب كتابهاى\r\n","page_name":" 54 ","page_number":68},
  {"content":"\r\n\r\n« المحجّة البيضآء » « 1 » و « كلمات مكنونهء » « 2 » ؛ و آلوسى در تفسير « روح المعانى » « 3 » اين أشعار را نقل مىكند . همچنين غزّالى و نيز علّامة أمينى « 4 » از آن حضرت نقل مىنمايند .\r\nاين أشعار نسبتش به حضرت زين العابدين عليه السّلام از طريق شيعه و سنّى مسلّم بوده « 5 » ، و از أشعار معروف و مشهور است . حضرت مىفرمايد :\r\n إنِّى لَاكْتُمُ مِنْ عِلْمِى جَوَاهِرَهُ * كَىْ لَا يَرَى الْحَقَّ ذُو جَهْلٍ فَيُفْتِنَنَا \r\nمن آن جواهر و نفائس علم خودم را مخفى مىدارم و بيان نمىكنم تا\r\n\r\n\r\n","description":"","footnote":"\r\nمصنّف ( ره ) از حضرت مأثور مىباشد ؛ حتّى غزّالى در كتب خود نقل كرده و به آن حضرت نسبت داده است .\r\n( 1 ) « المحجّة البيضآء فى تهذيب الإحيآء » ج 1 ، كتاب العلم من ربع العبادات ، ص 65\r\n( 2 ) « كلمات مكنونه » انتشارات فراهانى ، ص 8\r\n( 3 ) سيّد محمود بغدادى آلوسى در تفسير « روح المعانى » ج 6 ، ص 190\r\n( 4 ) « الغدير » ج 7 ، ص 35 و 36 ؛ از تفسير آلوسى ، ج 6 ، ص 190\r\n( 5 ) ابن أبى الحديد در « شرح نهج البلاغهء » طبع دار إحيآء الكتب العربيّه ، ج 11 ، ص 222 ، اين أشعار را به حسين بن منصور حلّاج نسبت داده است ، و اين نسبت اشتباه است ؛ بدليل آنكه أوّلًا : حسين بن منصور أهل تقيّه و كتمان نبود و أسرار را فاش ميكرد ؛ و به همين جهت وى را به دار آويختند . حافظ شيرازى عليه الرَّحمة در ديوان خود ، از طبع حسين پژمان ، ص 51 ، در غزل شمارهء 111 گويد :\r\n مشكل خويش بر پير مغان بردم دوش * كو به تأييد نظر حلّ معمّا ميكرد\r\nديدمش خرّم و خندان قدح باده به دست * و اندر آن آينه صد گونه تماشا ميكرد\r\nگفت آن يار كزو گشت سرِدار بلند * جرمش آن بود كه أسرار هويدا ميكرد \r\nثَانياً عبارت :\r\n وَ قَدْ تَقَدَّمَ فِى هَذَا أَبُو حَسَنٍ * إلَى الْحُسَيْنِ وَ أَوْصَى قَبْلَهُ الْحَسَنَا \r\nچه مناسبت با حلّاج دارد كه ميان او و آن إمامان بيش از دو قرن فاصله بود !\r\nثالثاً : حلّاج أهل پيروى و تبعيّت از شيخى و مرادى نبود تا در اين أبيات خود را تابع و پيرو آن إمامان بداند ؛ حلّاج بيش از چهار صد شيخ و پير را ملاقات كرد و ليكن تحت تربيت و تعليم قرار نگرفت ؛ و همين أمر باعث شد كه إبراز و إظهار كند مطالبى را كه إبرازش حرام است ؛ و بدين جهت موجب إضلال خلق و هدر رفتن خون خود شد .\r\n","page_name":" 55 ","page_number":69},
  {"content":"\r\n\r\nاينكه أفرادى كه نمىتوانند إدراك كنند اطّلاع پيدا نكنند . آن أفكار و جواهر علم من عين حقّ است ؛ ولى اين حقّ را من مختفى ميدارم تا اينكه مرد جاهل از اين حقّ اطّلاع پيدا نكند . چرا كه اگر اطّلاع پيدا كند « فَيُفْتِنَنَا » ما را به فتنه مىاندازد ؛ آشوب مىكند ، فساد مىكند ، قيل و قال مىكند ، خودش از إيمان بيرون مىرود ، عالم را به هم مىزند ، و براى ما إيجاد دردسر و تكليف و كشيدن بار مردم و تحمّل مشاقّ امور را مىكند ؛ براى اينكه من او را به حقّ دعوت كرده‌ام ؛ و حقّ يعنى آن علم حقّ حقيقى ، يا توحيد واقعى كه او تحمّلش را ندارد .\r\nغالب مردم ذو جهل و از اين معانى حقّهء حقيقيّه محرومند ، و راهى هم براى إيصال به آنها ندارند ؛ زيرا كه نمىتوانند إدراك كنند . آنوقت اطّلاعشان بر اين علوم موجب فساد و تباهى مىشود .\r\n وَ قَدْ تَقَدَّمَ فِى هَذَا أَبُو حَسَنٍ * إلَى الْحُسَيْنِ وَ أَوْصَى قَبْلَهُ الْحَسَنَا \r\nاينكه جواهر علمم را مخفى مىكنم ، اختصاص به من ندارد ؛ چون قبل از من هم حضرت أبو الحسن ، أمير المؤمنين عليه السّلام همين كار را مىكرده است . او هم به كسى بيان نمىكرد و فقط آن علم را به پدرم داد ، و قبل از او هم به عمويم حضرت إمام حسن مجتبى عليه السّلام وصيّت كرده بود ؛ و به او نيز توصيه كرده بود كه اين علم را مخفى بدار و به كسى نرسان !\r\n وَ رُبَّ جَوْهَرِ عِلْمٍ لَوْ أَبُوحُ بِهِ * لَقِيلَ لِى أَنْتَ مِمَّنْ يَعْبُدُ الْوَثَنَا\r\nوَ لَاسْتَحَلَّ رِجَالٌ مُسْلِمُونَ دَمِى * يَرَوْنَ أَقْبَحَ مَا يَأْتُونَهُ حَسَنَا \r\nچه بسيار از آن علمهاى جوهردار ( يعنى علم‌هاى واقعى و أصيل و غير قابل تشكيك ، كه تمام علوم در مقابل آنها اعتبارى و باطل و مجاز شمرده مىشود ؛ و آن علم ، علم جوهر است . يعنى علم واقع و حقيقت است ، و أصالت و مايه دارد . ) چه بسيار از آن علم‌هائى را كه اگر من ظاهر كنم و به آنها دهان باز كنم ، تحقيقاً به من مىگويند : تو بت‌پرستى ! از إسلام خارج شده‌اى ! شخص مسلمان اين عقيده را ندارد ؛ اين عقيده ، عقيدهء عابدين وَثَن است . و\r\n\r\n","description":"","footnote":"","page_name":" 56 ","page_number":70},
  {"content":"\r\n\r\nبنابراين ، جماعتى از مردم مسلمان خون مرا حلال مىكنند و مرا مىكشند ، كه تو بر أساس اين مطلبى كه مىگوئى كافرى !\r\nو اين مردم مسلمان ، كشتن مرا كه بدترين كارهاست يك عمل خوب مىپندارند و مىگويند : اين مرد ، كافر و مشرك و بت‌پرست است ؛ بايد او را كشت و خون او را ريخت . بايد اين وحدت وجودى را از روى زمين برداشت و زمين را از لَوث وجود او پاك كرد ، تا در ميان مسلمانان نظير او پيدا نشود . اين كار را مىكنند در حالى كه : أَقْبَحَ مَا يَأْتُونَهُ است .\r\nيك مرد در عالم وجود است ، و آن منم كه علىّ بنُ الحسَينم و إمامم ، و تمام آن حقائق به من داده شده است ؛ و كشتن من بدترين كارهاست . در صورتى كه مردم اين كار را « حسن » مىپندارند ؛ و حتّى بعضى هم براى اينكه به خيال خود ريشهء شرك را از دنيا بردارند ، قُربةً إلى الله اين كار را انجام مىدهند .\r\nبنابراين چه بايد كرد ؟ إنِّى لَاكْتُمُ مِنْ عِلْمِى جَوَاهِرَهُ ؛ من بايد جواهر از علمم را كتمان كنم ( علمهاى جوهردار ، نه هر علمى را ) . من همهء مطالب را براى مردم بيان مىكنم ، در اين دعاها مطالبى را مىگويم ، صحيفهء سجّاديّه را ميخوانم ، و جواب سؤالات مردم را مىدهم ؛ أمّا از آن أسرار و دقائق و لطائف بيان نمىكنم مگر براى همان خواصّى كه : يُؤْمَنُ ذَلِكَ مِنْهُ ، بر آنها مأمونم .\r\n\r\nأئمّه عليهم السّلام أصحاب خاصّى داشتند كه أسرار را براى آنها بيان مىكردند\r\nمثل حضرت باقر عليه السّلام كه نسبت به بعضى از أصحاب خاصّ خود همين مرام را داشتند ؛ و همين مطلب از حضرت سجّاد عليه السّلام نسبت به حضرت باقر عليه السّلام ، و پس از آن در مورد حضرت صادق صلوات الله و سلامه عليه معمول بود . آنها هم أصحاب خاصّى داشتند و از آن أسرار براى آنها بيان مىكردند ، و تأكيد مىكردند كه اينها را إبراز نكنيد ! اينها أسرار است ؛ اينها اختصاص به خود شما دارد ! بلى ، در جائى كه مىبينيد كسى قابليّتى دارد به او بگوئيد ، و إلّا مُجاز نيستيد !\r\nو آن أفراد ، أفراد بسيار عادى و معمولى بوده ، و چه بسا صاحب كتاب و\r\n\r\n","description":"","footnote":"","page_name":" 57 ","page_number":71},
  {"content":"\r\n\r\nتصنيف و يا از مشايخ إجازه هم نبودند ؛ بلكه يا سقّاى خانه بودند ، يا مثلًا دربان خانهء آنحضرت ؛ اينها أفرادى پاك ، پاكيزه و عاشق و بى هوى بودند و شب زنده دارى داشتند ، و از أئمّه عليهم السّلام مطالبى را مىشنيدند و إدراك ميكردند و به آنها عمل مىنمودند . لذا پرده‌ها از جلوى چشم آنها كنار مىرفت و به حقيقت توحيد هم متّصل مىشدند ؛ در حالتى كه مثلًا براى حضرت آب مىآوردند و سقّائى ميكردند . و هيچكس هم خبر نداشت كه چه خبر است !\r\nمشايخ ، بزرگ و كوچك مىآمدند و خانهء حضرت را پر مىكردند ؛ چندين هزار نفر از شاگردان از راههاى دور مىآمدند و حديث مىنوشتند و خبر نداشتند كه آن سقّاى خانه كيست ! آن كسى كه به او أمر و نهى مىكنند ، و يا اينكه - من باب مثال - اگر قدرى دير آب بياورد يك كلام تندى هم به او مىگويند ، كيست ! ديگر نميدانند كه او از كهكشانها عبور كرده است و در أعلى علّيّين زندگى مىكند ، و هزار نفر مثل آنها بايد از علوم او استفاده كنند .\r\n\r\nبايزيد بسطامى و معروف كَرْخى ، دربان و سقّاى خانه إمامان بوده‌اند\r\nأمّا خيلى جاى تأسّف است بر خودپسندى إنسان ، كه نمىتواند خود را حاضر كند و باور كند كه : سقّاى درِ خانهء حضرت كه ميرود و مشك آب را پر مىكند ، داراى چنين مقامى باشد ! و چه بسا از همين سقّاها هم براى ما آب بياورند و يا خانهء ما را بروبند ، در حالى كه حالات نفسانى و روحى و ملكات و اعتقادات آنها همچون بايزيد بسطامى و معروف كرخى باشد .\r\nبايزيد بسطامى و معروف كرخى از اين أفراد بوده‌اند . همين‌هائى كه محدّث عظيم و خرّيت جليل : حاج ميرزا حسين نورى رحمة الله عليه ، آنها را از صوفيان مىشمارد و از زمرهء أهل بيت خارج مىكند و مىگويد : « اينها مُلَفَّقات و تَمْويهاتى دارند ؛ آمده‌اند خدمت أئمّه عليهم السّلام و استفاده كرده‌اند ، بعد با مزخرفات و تمويهات خود مخلوط نموده ، و با ألفاظ : صَحْو ، سُكْر ، عشق ، وصل ، فراق ، مشاهده ، إنّيّت و جَذبه آمده‌اند و مردم را گول زده‌اند . » « 1 »\r\n\r\n\r\n","description":"","footnote":"\r\n( 1 ) « مستدرك الوسآئل » ج 3 ، الفآئدة الثّانية من الخاتمة فى شرح أحوال الكتب\r\n","page_name":" 58 ","page_number":72},
  {"content":"\r\n\r\nنتيجه اين مىشود كه قرن‌ها بر روى قرن ها ، و متجاوز از هزار سال مىگذرد و دست إنسان به يك ذرّه از همان مدارج بايزيد و يا معروف نميرسد !\r\nچرا ما اينچنين كنيم ؟ ! چرا بايد حساب آنها را اينطور جدا كنيم ؟ ! چرا ما نبايد بر فكر خود تحميل كنيم كه يك جوانى ممكن است بيايد در خانهء حضرت صادق يا حضرت إمام رضا عليهما السّلام پاسبانى كند ، و او هم مقامات عاليه پيدا كند و از خواصّ حضرت بشود ؟ !\r\nعلّامهء حلّى رضوان الله عليه در « شرح تجريد » در باب إمامت ، در شرح گفتار خواجه نصير الدّين طوسى ( ره ) « وَ تَمَيُّزُهُ بِالْكَمالاتِ النَّفْسانيَّةِ وَ الْبَدَنيَّةِ وَ الْخارِجيَّة » مطلب را مشروحاً تفصيل ميدهد تا ميرسد به آنكه ميفرمايد :\r\nوَ قَدْ نَشَروا مِنَ الْعِلْمِ وَ الفَضْلِ وَ الزُّهْدِ وَ التَّرْكِ لِلدُّنْيا شَيْئًا عَظيمًا ، حَتَّى أنَّ الْفُضَلآءَ مِنَ الْمَشايخِ كانوا يَفْتَخِرونَ بِخِدْمَتِهمْ عَلَيْهِمُ السَّلامُ . فَأَبويَزيدَ الْبَسْطامىُّ كانَ يَفْتَخِرُ بِأَنَّهُ يَسْقى الْمآءَ لِدارِ جَعْفَرٍ الصّادِقِ عَلَيْهِ السَّلامُ ؛ وَ مَعْروفٌ الْكَرْخىُّ أسْلَمَ عَلَى يَدَىِ الرِّضا عَلَيْهِ السَّلامُ ، وَ كانَ بَوّابَ دارِه إلَى أنْ ماتَ ؛ وَ كانَ أكْثَرُ الْفُضَلآء يَفْتَخِرونَ بِالانْتِسابِ إلَيْهِمْ فى الْعِلْم ؛ إلخ . « 1 »\r\nو من همين مطلب را در عبارات ملّا محمّد تقىّ ( مجلسى أوّل ) در « رسالهء تشويق السّالكين » ديده‌ام كه دربارهء لزوم تصوّف و سلوك نوشته است و إثبات\r\n\r\n\r\n","description":"","footnote":"\r\nو مؤلّفيها ، ص 331 ، آخر سطر هفتم تا سطر يازدهم : وَ لَيْسَ لِمَنْ تَقَدَّمَ الصَّادِقَ عَلَيْهِ السَّلامُ مِنَ الصّوفيَّةِ ، كَطاووسِ الْيَمانىِّ وَ مالِكِ بْن دينارِ وَ ثابِتِ البُنانىِّ وَ أيّوبَ السَّجِسْتانىِّ وَ حَبيبِ الْفارِسىِّ وَ صالِحِ الْمُرّىِّ وَ أمْثالِهِمْ كِتابٌ يُعْرَفُ مِنهُ : أنَّ الْمِصْباحَ عَلَى اسْلوبِه . وَ مِنَ الْجآئِزِ أنْ يَكونَ الامْرُ بِالْعَكْس ؛ فَيَكونُ الَّذِينَ عاصَروهُ عَلَيْهِ السَّلامُ مِنْهُمْ أوْ تَأَخَّروا عَنْهُ سَلَكوا سَبيلَهُ عَلَيْهِ السَّلامُ فى هَذا الْمَقْصَد ، وَ أخَذوا ضِغْثًا مِنْ كَلِماتِهِ الْحَقَّةِ وَ مَزَجوها بِضِغْثٍ مِنْ أباطيلِهِمْ كَما هُوَ طَريقَةُ كُلِّ مُبْدِعٍ مُضِلٍّ . وَ يُؤَيِّدُهُ اتِّصالُ جَماعَةٍ مِنْهُمْ إلَيْهِ وَ إلَى الائِمَّةِ مِنْ وُلْدِهِ كَشَقيقٍ الْبَلْخىِّ وَ مَعْروفٍ الْكَرْخىِّ ، وَ أبو يَزيدَ الْبَسْطامىِّ ( طَيْفورِ السّقّآءُ ) كَما يَظْهَرُ مِنْ تَراجِمِهِمْ فى كُتُبِ الْفَريقَيْنِ فَيَكونُ مَا الِّفَ بَعْدَهُ عَلىَ اسْلوبِهِ وَ وَتيرَتِه .\r\n( 1 ) « كشف المراد فى شرح تجريد الاعتقاد » طبع صيدا ، سنهء 1353 ، ص 249\r\n","page_name":" 59 ","page_number":73},
  {"content":"\r\n\r\nنموده است كه حقيقت تصوّف و تشيّع يك چيز است . او عين اين مطلب را از علّامهء حلّى در كتاب « شرح تجريد » نقل كرده است . « 1 »\r\nفُضَيل بن عياض هم از أصحاب خاصّ إمام جعفر صادق عليه السّلام بود . وى در أوّل أمر از قطّاع الطّريق و دزدان بود و در نواحى خراسان ، بين ابيوَرْد و سرخس راهزنى مىكرد ، و داستانش خيلى مفصّل است ؛ يك آيه قرآن در دل او نشست و او را ديوانه كرد و حركت داد به سوى مدينه ، خدمت حضرت صادق عليه السّلام ، و از خواصّ أصحاب آن حضرت شد ؛ و از زهّاد و صوفيانِ بالمعنى الحقيقى ، پاك و پاكيزه سيرت و مُعرض از دنيا گرديد ؛ و داراى مقامات و درجاتى شد كه تمام شيعه و سنّى او را به وثاقت و بزرگى و جلالت نام مىبرند .\r\nدر « رجال نجاشى » او را از موثّقين مىشمرد ؛ شيخ در « رجال » او را تحميد كرده است . مرحوم محدّث قمّى در جلد دوّم « سفينة البحار » او را توثيق نموده و بعد از شرح حالى از او مىفرمايد : و روز عاشوراء ، در سنهء صد و\r\n\r\n\r\n","description":"","footnote":"\r\n( 1 ) ميفرمايد : صوفى به معنى زاهد از دنيا و راغب به آخرت و ملتزم به تطهير باطن است ؛ و علماى أعلام إسلام همگى صوفى بوده‌اند . و از جمله أفرادى را كه نام مىبرد : خواجه نصير الدّين طوسى ، ورّام كندى ، سيّد رضىّ الدّين علىّ بن طاووس ، سيّد محمود آملى صاحب كتاب « نفآئس الفنون » و سيّد حيدر آملى صاحب تفسير « بحر الابحار » و ابن فهد حلّى و شيخ ابن أبى جمهور أحسائى و شيخ شهيد مكّى و شيخ بهاءالدّين عاملى است . و قاضى نور الله شوشترى كه از سلسلهء عليّهء نور بخشيّه است ، در كتاب « مجالس المؤمنين » به دلائل قويّه إثبات مىكند كه جميع مشايخ مشهور شيعه بوده‌اند .\r\n","page_name":" 60 ","page_number":74},
  {"content":"\r\n\r\nهشتاد و هفت در مكّه از دنيا رحلت نمود .\r\nفضيل به خدمت حضرت صادق عليه السّلام رسيد ، و از أصحاب خاصّ و أصحاب سرّ آن حضرت شد . و همه او را به عدالت و وثاقت نام مىبرند . تا بالاخره پس از سپرى كردن عمرى را با عرفان إلهى و عبور از مهالك نفسيّه و كريوه‌هاى مهلكه ، در حرم أمن و أمان خداوندى آرميد .\r\n\r\nممكنست « مصباح الشّريعة » نوشته فضيل بن عياض باشد\r\nحال كه مطلب به اينجا رسيد نتيجه مىگيريم كه : چه بسا كتاب « مصباح الشّريعة » كه از أوّل تا به آخر ، مطالب عالى و راقى و دقيق داشته و راههاى نجات را نشان مىدهد و به رموز عرفانى و نفسى دلالت مىكند ، و در صد باب از أبواب مختلفه ( مثل باب خَشْيت و خضوع ، نماز و تكبير ، و غيرها ) مُبوّب شده است ، از فرمايشات حضرت صادق عليه السّلام باشد كه به مثل فضيلى تعليم كرده‌اند ؛ و فضيل كتاب را بنام « قالَ الصَّادِق » نوشته و اسم خود را هم نبرده است .\r\nبسيارى از كتابها هم در آن زمان نوشته مىشد كه مؤلّفين آن خود را ذكر نمىكردند . و بعضى از بزرگان به جهت عدم خودنمائى و إبراز شخصيّت اسم خودشان را ذكر نمىكردند ، و لذا كتاب بدون شناسنامه مىماند ؛ و اين هم يك ضايعه‌اى است براى نسل بعد ، كه براى شناسائى كتاب دچار چه مشكلاتى مىشوند !\r\nهر كس كتابى تأليف مىكند بايد اسم خود را بنويسد . مثلًا الآن فلان كتاب در ميان مردم مشهور است و مىدانند اين كتاب نويسنده‌اش كيست ؛ أمّا يك قرن كه مىگذرد ، اگر اسم نداشته باشد ، جزء كتابهاى مجهول المؤلّف به حساب مىآيد و از درجهء اعتبار ساقط مىشود .\r\nلذا مىبينيم : بزرگان از علماء ، مثل : سيّد بن طاووس ، علّامهء حلّى و صدوق ، هميشه اسم خود را در كتابهاى خود مىنوشتند . و يكى از أجزاء ثمانيهء علوم ، بيان نام مؤلّف و مُصنّف است . اگر نامش برده شود ، بواسطهء\r\n\r\n\r\n","description":"","footnote":"\r\nو علّامهء حلّى در كتاب إمامت از « شرح تجريد » گويد : به تواتر منقول است كه حضرت أمير المؤمنين عليه السّلام سيّد و سرور أبدال بوده‌اند ؛ از همهء أطراف عالم به خدمت آنحضرت عليه السّلام مىآمدند به جهت آموختن آداب سلوك و رياضات و طريق زهد و ترتيب أحوال ، و ذكر مقامات عارفين . و شيخ أبو يزيد بسطامى فخر ميكرد به آنكه سقّا بود در خانهء حضرت صادق عليه السّلام ، و شيخ معروف كرخى قدّس سرّه العزيز شيعهء خالص و دربان حضرت رضا عليه السّلام بود تا از دنيا رحلت كرد . ( ملخّص صفحات 10 تا 15 ) .\r\n","page_name":" 61 ","page_number":75},
  {"content":"\r\n\r\nخصوصيّات و أحوالش كه از كتب رجال بدست مىآيد وِزانش مشخّص مىشود ؛ وزان كتابش هم مشخّص مىشود كه اين كتاب تا چه اندازه‌اى داراى اعتبار است .\r\nأمّا سابقاً بعضى اين كار را نمىكردند و كتاب مجهول المؤلّف شناخته مىشد . بعد از يك قرن كه مىگذشت ، مردم به دنبال مؤلّف آن مىگشتند و پيدا نمىكردند .\r\nبنابراين ، هيچ بُعدى ندارد كه « مصباح الشّريعة » از إملائات حضرت صادق عليه السّلام باشد ؛ و شخصى مثل فضيل و يا أمثال او آن را نوشته باشند . بخصوص فضيل كه داراى اين خصوصيّات و مقامات و درجات است ، و اين خصوصيّات هم از او بيان شده است .\r\nمرحوم نورى مىفرمايد : فضيل نسخه‌اى از حضرت صادق عليه السّلام دارد ؛ و او از جملهء آن شش نفرى است كه نجاشى و شيخ براى آنها نُسَخى را از حضرت صادق عليه السّلام نقل كرده‌اند كه به دست ما نرسيده است ؛ و ممكن است كتاب « مصباح الشّريعة » همان نسخه‌اى باشد كه فضيل نوشته است .\r\nالبتّه همانطور كه عرض شد ، نمىشود كتاب « مصباح الشّريعة » به قلم خود حضرت باشد ، به همان دليلى كه در صدر كتاب وارد است كه : « الإمام الحاذق . . . جعفر بن محمّد الصّادق » و در صدر أبوابش دارد : « قال الصّادق عليه السّلام » ؛ ولى التزام به اينكه : املاء و إنشائش از حضرت صادق عليه السّلام بر شخص ديگرى كه آن را نوشته باشد ، چه إشكال دارد ؟\r\nو همانطور كه مرحوم نورى مىفرمايد : فضيل در مجالس خاصّ آن حضرت شركت مىكرد و از مواعظ و نصائح حضرت بهره‌مند مىشد . چه إشكالى دارد كه آن مواعظ و نصائح را خودش در صد باب تبويب كرده و به حضرت صادق عليه السّلام نسبت داده باشد ؟ چون كلام از حضرت است .\r\nو اينكه بعضى از مطالب را بعنوان : « قالَ سُفْيانُ بنُ عُيَيْنَة يا قالَ رَبيعُ بن\r\n\r\n","description":"","footnote":"","page_name":" 62 ","page_number":76},
  {"content":"\r\n\r\nخُثَيم » آورده است ، منافاتى ندارد با اينكه از خودش بوده و از حضرت صادق عليه السّلام نباشد ؛ بلكه مطالب را كلّا از حضرت صادق عليه السّلام نقل مىكند ؛ منتهى گاهى هم بعنوان تأييد ، مطلبى را بعنوان « قالَ فُلانٌ » از خودش ذكر مىكند . اين گونه تعبير إشكال ندارد .\r\n\r\nفضيل بن عياض از أعاظم صوفيّه حقيقيّه ، و مورد تصديق نجاشى و شيخ است\r\nعلى كُلّ تقدير ، از جهت اينكه فضيل مردى بزرگوار و أهل وثوق است و همهء علماء او را به وثاقت شناخته‌اند ، احتمال كذب و تزوير و تَمْويه به او هرگز داده نمىشود . اگر اين كتاب از فضيل باشد ، آن مطالبى كه از سفيان و أمثاله نقل شده است مطالب خودش مىباشد ، نه حكايت از حضرت صادق عليه السّلام ؛ و اين منافات با نسبت دادن كتاب را به حضرت ندارد ، زيرا موارد كلمات و عبارات غير حضرت مشخّص است .\r\nبنابراين ، ما ميتوانيم بگوئيم : اين كتاب ممكن است در زمان خود حضرت هم نوشته نشده ، بلكه بعداً نوشته شده باشد ؛ چون فضيل تقريباً چهل سال بعد از حضرت صادق عليه السّلام عمر كرد . و از سنهء صد و چهل و هشت كه حضرت رحلت كردند تا سنهء صد و هشتاد و هفت ، سى و نُه سال مىشود ؛ و در اين زمان فرمايشات حضرت صادق عليه السّلام را كه سابقاً نوشته بود ، اينك تتميم ، و با ضميمه و عباراتى از ديگران به صورت اين كتاب به همان خواصّ از أصحاب تحويل داده است تا مطالب آن را بگيرند و به آن عمل كنند و به حقائق آن برسند .\r\nو محصّل بحث ما چنين مىشود كه : نمىتوان اين كتاب را تحقيقاً و صد در صد به حضرت صادق عليه السّلام نسبت داد ، چون ما علم وجدانى نداريم ؛ و از طرفى هم نمىتوانيم از حضرت صادق عليه السّلام - و لو بواسطهء فضيل - نفى كنيم ، زيرا كه دليل بر نفى نداريم . أمّا از آنجائى كه مطالب آن بسيار عالى و نفيس و أخلاقى است ، و بطور كلّى اين مطالب عالى را غير از معادن نبوّت نمىتوانند با اين لطافت بيان كنند ( چون گويندهء آن بايد حتماً كسى باشد\r\n\r\n","description":"","footnote":"","page_name":" 63 ","page_number":77},
  {"content":"\r\n\r\nكه هم عارف باشد هم فقيه و هم شيعهء دوازده إمامى ) بنابراين ، ما مىتوانيم به اين كتاب عمل كنيم ؛ و اين كتاب هم در اين حدود حجّيّت دارد . كما اينكه سيّد ابن طاووس رحمة الله عليه ، و همچنين شهيد ثانى و كفعمى و مجلسى أوّل و ابن فهد و سيّد قزوينى استاد بحرالعلوم و حاج مَولى مهدى نراقى و محقّق فيض كاشانى و جمعى ديگر از بزرگان ، اين كتاب را از حضرت دانسته‌اند و رواياتش را از آن حضرت نقل مىكنند ؛ و اين از بهترين كتبى است كه براى سير و سلوك و أخلاق شمرده شده است .\r\nبر اين أساس ، روايتى كه شاهد مثال ما بود ( و براى إثبات سند آن بحث را در سند « مصباح الشّريعة » آورديم ) وِزان و موقعيّت خود را نشان ميدهد ؛ و آن اين بود كه :\r\n\r\nدر فتوى دادن ، علاوه بر اجتهاد ظاهرى ، يقين و نور باطن لازم است\r\nقَالَ الصَّادِقُ عَلَيْهِ السَّلامُ : لَا تَحِلُّ الْفُتْيَا لِمَنْ لَا يَسْتَفْتِى مِنَ اللَهِ بِصَفَآء سِرِّهِ ، وَ إخْلا صِ عَمَلِهِ وَ عَلانِيَتِهِ ، وَ بُرهَانٍ مِنْ رِبِّهِ فِى كُلِّ حَالٍ . « فتوى دادن و تصدّى در امور مردم كردن ، و إظهار نظر نمودن و پردهء جهل را برداشتن حلال نيست مگر براى آن كسى كه از صفاى باطن و سرّ خودش از خدا استفتاء كند ، و با پاكيزگى عملش در ظاهر ، و با برهان و حجّت قويم از طرف پروردگار وارد مسأله بشود . »\r\nاين مطلب بسيار عالى است ؛ گرچه مرحوم مجلسى جملهء : وَ مَنْ حَكَمَ بِخَبَرٍ بِلا مُعَايَنَةٍ فَهُوَ جَاهِلٌ مَأْخُوذٌ بِجَهْلِهِ وَ مَأْثُومٌ بِحُكْمِهِ را اينطور معنى كرده است كه :\r\nشخص مفتى بى آنكه معنى خبر را بفهمد و وجه صدور آن را بداند ، و بى آنكه بوجه جمع آن خبر با أخبار ديگر در صورت مخالفت و تعارض - از هر جهت كه باشد - آشنا باشد ، حكم كند و فتوى دهد . « 1 »\r\n\r\n\r\n","description":"","footnote":"\r\n( 1 ) « بحار الانوار » طبع كمپانى ، ج 1 ، باب النّهى عن القول به غير علم و الإفتآء بالرّأى ، ص 1 0 1\r\n","page_name":" 64 ","page_number":78},
  {"content":"\r\n\r\nو ليكن اين روايت در مقام بيان مطلب ديگرى است . اين روايت ميخواهد بفهماند كه : مُفْتِى اگر تنها به امور ظاهر اطّلاع داشته باشد ، و به موارد تعادل و تراجيح كاملًا وارد باشد ، و مواقع تقيّه را از غير تقيّه خوب تشخيص بدهد ، و از اينها گذشته متن فرمايشات أئمّه عليهم السّلام را هم خوب بفهمد ، و از نقطهء نظر علوم اصطلاحى ظاهر تامّ و تمام باشد ، باز كافى نيست .\r\nمُفْتِى چيز ديگرى هم لازم دارد ، و آن اين است كه : از قلب خودش استفتاء كند و بپرسد كه خدايا آيا مطلب اينطور است يا نه ؟ ! و به قلبش بيايد كه مطلب اينچنين است ، و مطمئنّ شود و از تحيّر و شكّ بيرون آيد ؛ و آن مطلبى هم كه مىآيد عين همين شريعت باشد و از آن تجاوز نكند .\r\nيعنى علاوه بر اينكه بايد مصداق حقيقى : مَنْ كَانَ مِنْكُمْ قَدْ رَوَى حَدِيثَنَا وَ نَظَرَ فِى حَلالِنَا وَ حَرَامِنَا وَ عَرَفَ أَحْكَامَنَا باشد ، و علاوه بر اينكه بايد به علوم مصطلح ظاهرى و قرآن هم وارد باشد تا بتواند جوابگو بوده و با آيات قرآن و سنّت صحيحهء آن از فتواى خود دفاع كند ، علاوه بر اينها بايد در قلب خودش از خداى خود استفتاء كند ، و از دل و ضمير خود بپرسد و به قلبش إلهام شود ، و از عالم غيب روشن بشود كه مطلب اينست ! ! اين را مىگويند : صَفاء سرّ .\r\nاين مطلب ، بسيار مهمّ است كه إنسان كارى كه ميخواهد بكند بايد به اطمينان و يقين برسد . فتوى دادن از روى روايات تنها ، كه إنسان روايات متعارضه را كنار هم بگذارد و از راه قاعدهء « تعادل و تراجيح » و يا قاعدهء « عامّ و خاصّ » و دانستن ناسخ و منسوخ و أمثال آن ، يكطرفِ معارض را انتخاب كند ، و يا به سبب ترجيح بعضى از روايات بر بعض ديگر ، بواسطهء مرجّحات باب « تزاحم » به فتوى و نظريّه‌اى برسد ، و از روى قطع ادّعا كند كه مطلب اينطور است ( در حالى كه خودش هم نمىتواند از عهده برآيد ، قسم هم نمىتواند بخورد ) اين صحيح نبوده و به تنهائى كافى نيست ؛ بلكه فتوى دهنده بايستى از روى اطمينان فتوى بدهد ، و آن فتوى توأم با مُدركاتش باشد . علاوه بر مدركات\r\n\r\n","description":"","footnote":"","page_name":" 65 ","page_number":79},
  {"content":"\r\n\r\nفكرى ، توأم با مدركات قلبى و سرّى او بوده باشد . و لذا سيّد ابن طاووس فتوى نمىداد و مىگفت : من كه در أمر خودم نمىتوانم از عهده بر آيم ؛ چگونه از عهدهء امور مردم بر مىآيم ؟ !\r\nدر كتاب « كشف المَحَجّة » به فرزندانش ( محمّد و علىّ ) كه دو بچّهء كوچك بودند و اين كتاب را به عنوان وصيّت براى آنها مىنويسد ، مىگويد : مردم از من فتوى خواستند و من ندادم ، به جهت اينكه به اين آيه از قرآن رسيدم كه خدا به حبيبش ( پيغمبر ) مىفرمايد :\r\n    وَ لَوْ تَقَوَّلَ عَلَيْنا بَعْضَ الْأَقاوِيلِ * لَأَخَذْنا مِنْهُ بِالْيَمِينِ * ثُمَّ لَقَطَعْنا مِنْهُ الْوَتِينَ * فَما مِنْكُمْ مِنْ أَحَدٍ عَنْهُ حاجِزِينَ     . « 1 »\r\n« اگر اين محمّد ( صلّى الله عليه و آله و سلّم ) مطلبى را از پيش خود بگويد و به ما نسبت بدهد ، ما با دست قدرت او را مىگيريم ( لِهْ مىكنيم و هلاكش مىنمائيم ) و رگ حياتى قلب او را قطع مىكنيم . آنوقت كداميك از شما مىتوانيد او را از دست ما بگيريد و ميان او و ميان كار ما حاجز شويد ( او را از دست ما نجات بدهيد ) ؟ ! »\r\nوقتى خدا چنين آيه تهديدآميزى به پيغمبرش دارد من چكار كنم ؟ ! و خدا با من چه مىكند ؟ ! فتوى دادن ، به خدا نسبت دادن است ؛ يعنى خدا اينطور مىگويد ، پيغمبر اينطور مىگويد . و تا إنسان به مرحلهء يقين نرسد خيلى مشكل است .\r\n\r\nفتوى بايد معاينةً باشد\r\nو لذا در عبارت « مصباح » دارد كه : فتوى بايد معاينةً باشد ؛ يعنى ببيند كه خدا دارد اينطور مىگويد . و روى همين زمينه أئمّه عليهم السّلام فتوى ميداده‌اند ؛ آنان اينطور بودند ؛ پيغمبر اينطور بود ؛ و آن فقهاى أصيل مثل سيّد ابن طاووس اينطور بودند . يعنى بالمعاينه مطلب را إدراك مىكردند و فتوى ميدادند ؛ و إلّا فتوى نميدادند .\r\n\r\n\r\n","description":"","footnote":"\r\n( 1 ) آيات 44 إلى 47 ، از سورهء 69 : الحآقّة\r\n","page_name":" 66 ","page_number":80},
  {"content":"\r\n\r\nو علّت اينكه سيّد ابن طاووس و بعضى از بزرگان فتوى نمىدادند ، همين جهت بود . البتّه جهات كثيره‌اى دارد كه يكى از آن جهات اين بود . آنها در بسيارى از مسائل كه يقين داشتند عمل مىكردند ، و در بسيارى از مسائل كه براى خودشان يقينى نبود از فتوى دادن در آنها اجتناب مىنمودند .\r\nاللَهُمَّ صَلِّ عَلَى مُحَمَّدٍ وَ ءَالِ مُحَمَّد\r\n\r\n","description":"","footnote":"","page_name":" 67 ","page_number":81},
  {"content":"\r\n . \r\n","description":"","footnote":"","page_name":" 68 ","page_number":82},
  {"content":"\r\n\r\n\r\nدرس بيست و هشتم : ولايت عدول مؤمنين ، و بيان حقيقت ولايت فقيه\r\n\r\n","description":"","footnote":"","page_name":" 69 ","page_number":83},
  {"content":"\r\n . \r\n","description":"","footnote":"","page_name":" 70 ","page_number":84},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِمْ أجْمَعِينَ مِنَ الآنَ إلَى قِيَامِ يَوْمِ الدِّينِ\r\nوَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\nبحث ما دربارهء حقيقت معنى ولايت فقيه و حدود آن از نقطهء نظر سعه و ضيق ، يعنى مقدار گسترش دامنهء ولايت است . أمّا حقيقت معنى ولايت ، چنان كه در أوائل بحث گذشت ، عبارت است از : حُصولُ الشَّيْئَيْنِ فَصاعِدًا حُصولًا لَيْسَ بَيْنَهُما ما لَيْسَ مِنْهُما . يعنى دو چيز با يكديگر به نحوى نزديك شده و اتّحاد پيدا كنند كه غير از ذاتيّت و هويّت آن دو چيز ، شىْء ديگرى در بين نباشد .\r\nبناءً عليهذا هر موجودى در ذات خود با ذات مقدّس پروردگار اتّصال و ارتباط و هوهويّت دارد ؛ بين هر موجودى با علّت فاعلى و علّة العللش فاصله‌اى نيست . بنابراين ، هر موجودى همين كه وجود پيدا كرد لازمهء وجود او ، وجود ولايت است . بدين معنى كه موجودات ، نسبت به ذات مقدّس حضرت حقّ ربط محض مىباشند .\r\nپس ولايت به اين معنى در همهء موجودات وجود دارد . و آثار اين ولايت بر حسب سعه و ضيق موجودات ، در آنها متفاوت است . در بعضى كه ماهيّتشان بزرگتر و قويتر و سعهء وجوديشان بيشتر است ، معنى ولايت در آنها بيشتر وجود دارد ؛ و بعضى كه در مرحلهء ذات و ماهيّت ضعيف تر ، و از نظر سعه\r\n\r\n","description":"","footnote":"","page_name":" 71 ","page_number":85},
  {"content":"\r\n\r\nمحدودترند ، وجود ولايت در آنها كمتر است .\r\n\r\nمعنى حقيقت ولايت و ولايت حيوانات و بهائم بر بچّه‌هاى خود\r\nعلى كلّ تقدير ، لازمهء وجود و خلقت هر موجودى از موجودات ، توأم بودن با ولايت است . و از آثار آن ولايت - در حدودى كه آن ولايت اقتضا مىكند - اختيار داشتن ، و صاحب أمر بودن و حاكم بودن و مسلّط بودن است .\r\nدر تمام موجودات اين ولايت هست ؛ و اصولًا نمىشود موجودى بدون ولايت باشد . بنابراين ، ولايت در همهء موجودات گسترش دارد وَ لا تَشُذُّ عَنْ حيطَةِ هُويَّتِها وَ إنّيَّتِها ذَرَّةٌ أبَدًا .\r\nگربه‌اى كه بچّهء خود را به دندان مىگيرد و براى حفظ او از گزند دشمن از اين خانه به آن خانه مىبرد ، بر أساس ولايت است ؛ زيرا خود را ولىّ آن بچّه مىبيند و در وجود خود ، سيطره و هيمنه‌اى مىبيند كه به او دستور مىدهد اين كار را بكن . و اينكه وقتى دشمن مىخواهد به بچّه‌اش حمله كند ، با تمام قوا براى دفاع از او آماده مىشود ، بر أساس همان ولايت است .\r\nكبوترى كه تخم مىگذارد و بر روى تخم مىخوابد و آن را رشد مىدهد ، به مقتضاى همان ولايت است . و بالاخره تحوّل هر موجودى از موجودات ، حتّى مثلًا دانه‌اى را كه شما در زير زمين مىكاريد و اين دانه شكفته شده ، از يك طرف ريشهء آن در زمين مىگسترد و از طرف ديگر ساقهء آن بالا ميرود ، بر أساس ولايت است . زيرا اگر ولايت نداشته باشد نمىتواند از جاى خود هيچ تكانى بخورد ، و هيچگونه جنبش و حركتى داشته باشد .\r\nو اگر عالَم بر أساس ولايت نبود ، نه اينكه عالم متحرّك نبود ، بلكه عالم معدوم بود . يعنى عالم ، عالم نبود ، عدم بود . تمام اين موجودات را كه مىبينيد به اين صورت درآمده‌اند ، بر أثر ولايت است . همچنين إنسان هم هر كارى كه انجام مىدهد ، و هر سعه‌اى را كه در خود مشاهده مىكند بر أساس ولايت مىباشد .\r\nپدرى كه از بچّهء خود پاسدارى و نگهدارى و محافظت مىكند به جهت\r\n\r\n","description":"","footnote":"","page_name":" 72 ","page_number":86},
  {"content":"\r\n\r\nولايت است ؛ و اين ولايت تكوينى و فطرى است كه خداوند به او داده است . و شاهد بر اين مطلب آنكه : اگر او را از عمل خود منع كنيم و بگوئيم : تو از فرزندت پاسدارى نكن ، و بچّهء تازه مولود خود را در بيابان رها كن ! او اين سخن را نمىپذيرد . يا مثلًا به آن گربه بگوئيم : اينچنين از بچّه‌ات مراقبت و محافظت منما و او را از اين خانه به آن خانه نبر ! او قبول نمىكند . و اگر بر خلاف اين أمرى كنيم ( مثلًا به او بگوئيم : بچّه‌ات را به لانه و آشيانهء دشمن ببر ! ) نيز نمىپذيرد .\r\nاين مطلب دلالت مىكند بر اينكه : أفعال ولائى در موجودات ، ناشى از غريزه و فطرت آنهاست ، و آن هم لا يتغيّر و لا يتبدّل است .\r\nولايتى را كه بمقتضاى آيه شريفهء :  الرِّجالُ قَوَّامُونَ عَلَى النِّساءِ بِما فَضَّلَ اللَّهُ بَعْضَهُمْ عَلى بَعْضٍ  « 1 » ، مردان بر زنان دارند ، يك ولايت تكوينى و فطرى است ؛ زيرا كه مرد داراى عقلى قوىتر از قواى عاقلهء زن مىباشد . لهذا زن نسبت به او ضعيف بوده ، و در تحت هَيمنه و سرپرستى و عصمت اوست ؛ و بر عهدهء مرد است كه زن را نگاهدارى كند . و لذا او آمر است و اين مأمور ، او ناهى است و اين منهىّ ؛ و بايستى كه در جميع دستورات از او إطاعت نمايد .\r\n\r\nولايت عدول مؤمنين ، و فسّاق آنها در صورت فقدان عدول\r\nو همچنين است ولايت عدول مؤمنين بر أموال غُيَّبْ و قُصَّرْ و أمثال اينها ، از مواردى كه ما معتقديم عدول مؤمنين بر آن ولايت دارند . زيرا كه آيه كريمهء :  وَ الْمُؤْمِنُونَ وَ الْمُؤْمِناتُ بَعْضُهُمْ أَوْلِياءُ بَعْضٍ  « 2 » « مردان مؤمن و زنان مؤمنه ، بعضى از آنها داراى ولايت به بعضى ديگرند » اين حقيقت را إعلان مىنمايد . و اين ولايت در عدول مؤمنين أقوى است ؛ براى اينكه ايمانشان قويتر و اتّقائشان بيشتر است . و همين يگانگى كه بين قلوب مؤمنين وجود دارد إيجاب مىكند كه در صورت عدم وجود ولىّ بالاتر مثل إمام و فقيه أعلم ، آنها بر يكديگر ولايت داشته باشند ، و از مؤمنينى كه ضعيف و ناتوان هستند و از عهدهء\r\n\r\n\r\n","description":"","footnote":"\r\n( 1 ) صدر آيه 34 ، از سورهء 4 : النّسآء\r\n( 2 ) صدر آيه 71 ، از سورهء 9 : التّوبة\r\n","page_name":" 73 ","page_number":87},
  {"content":"\r\n\r\nكار خود بر نمىآيند ( مانند مجانين و سُفهاء و أيتام و أمثال اينها ) پاسدارى و سرپرستى كنند . و همچنين است ولايتى كه فسّاق مؤمنين - در صورت عدم وجود عدول مؤمنين - دارند ؛ زيرا آنان در عين اينكه فاسقند بر غير مؤمنين مقدّمند ؛ به سبب آنكه إيمان دارند و در تحت عموم ولايت  وَ الْمُؤْمِنُونَ وَ الْمُؤْمِناتُ بَعْضُهُمْ أَوْلِياءُ بَعْضٍ  هستند . و إنسان با وجود فسّاق مؤمنين نميتواند ولايت را بدست كافر بدهد ؛ چرا كه كافر هيچگونه ولايتى بر مسلم ندارد .\r\nولايت كافر بر مؤمن « سبيل » است و خداوند هيچگونه سبيلى را براى كافرين نسبت به مؤمنين قرار نداده است . پس آن ولايت نيز بر أساس تكوين و فطرت مىباشد .\r\nعلى كلّ تقدير ، تمام أقسام اين ولايت‌ها تكوينى و فطريست ؛ و از آنجا كه شرع هم دستوراتش بر أساس فطرت است ، تمام آنها را إمضاء كرده است ، و بر همان مَمشى مشى فرموده است ؛ و هر كجا كه عقل و فطرت ولايت را تأييد نموده‌اند ، شرع هم بر آن صحّه گذاشته است .\r\n\r\nكيفيّت و حقيقت ولايت فقيه\r\nولايت فقيه نيز از همين قبيل است ؛ منتهى در مرحله‌اى بالاتر و بزرگتر و وسيعتر .\r\nولىّ فقيه دو وظيفه دارد ؛ أوّل : بيان أحكامى كه از طرف شرع به او رسيده است ، و فتوى دادن در آنچه كه اجتهاد مىكند ؛ كه اينك ما در آن بحث نمىكنيم ؛ زيرا آن مسائل راجع به أحكام كلّيّه‌اى است كه فقيه آن را بيان مىكند ، و محلّ بحث آن در مبحث « اجتهاد و تقليد » از كتاب اصول است\r\n. دوّم : وظيفهء ولىّ فقيه است از جهت إعمال ولايت ؛ كه اين مورد بحث ماست . يعنى اين كه فقيه در بعضى از امور ( خصوص موارد جزئيّه ) إعمال ولايت نموده و حكم مىكند و أمر و نهى مىنمايد ، اين مفاد و معنيش چيست ؟ مفاد و معنى حكم فقيه در اين گونه موارد إنشاء است . يعنى بر حسب قدرت نفسانى و طهارت باطنى كه پيدا كرده ، بر مدارج نفس عروج نموده و به عالمى\r\n\r\n","description":"","footnote":"","page_name":" 74 ","page_number":88},
  {"content":"\r\n\r\nاز تجرّد و إطلاق دست پيدا كرده است ؛ تا آنجا كه از آبشخوار شريعت سيراب ، و أحكام او در موارد مختلفه از آنجا نشأت گرفته است . فقيه تمام أحكامى كه در شرع مقدّس وارد شده است ( أعمّ از أحكام كلّيّه ، استثنائات ، اختصاصات ، و أحكام ثانويّه ، مثل : أحكام إكراهيّه و اضطراريّه و أحكام واردهء در صورت نسيان و عدم طاقت و استطاعت ) و خلاصه همهء أدلّه را در نظر گرفته و با يكديگر جمع و ضميمه نموده ، سپس در آن واقعهء خاصّه ، روى موضوع خاصّ با شرائط مخصوصه حكم مىنمايد .\r\nبر خلاف فقيه در مقام فتوى ؛ زيرا او در اين مقام كارى به جزئيّات ندارد ؛ بلكه پيوسته در قالب حكم كلّى ايكه شريعت إسلام براى او معيّن نموده است فتوى مىدهد . مثل اينكه مىگويد : مَيْتَه حرام است ؛ زيرا قرآن شريف مىگويد :  حُرِّمَتْ عَلَيْكُمُ الْمَيْتَةُ وَ الدَّمُ وَ لَحْمُ الْخِنْزِيرِ وَ ما أُهِلَّ لِغَيْرِ اللَّهِ بِهِ  « 1 » ؛ و بعد هم يك حكم كلّى ديگرى دارد كه هر چيز حرام در هنگام اضطرار حلال است « 2 » و أمّا اينكه مورد خاصّى مورد اضطرار هست يا نيست ، ربطى به مُفتى\r\n\r\n\r\n","description":"","footnote":"\r\n( 1 ) صدر آيه 3 ، از سورهء 5 : المآئدة\r\n( 2 ) در « اصول كافى » طبع مطبعة حيدرى ، ج 2 ، ص 462 با إسناد متّصل خود روايت كرده است از عَمرو بن مروان ، قَالَ : سَمِعْتُ أَبَا عَبْدِ اللَهِ عَلَيْهِ السَّلامُ يَقُولُ : قَالَ رَسُولُ اللَهِ صَلَّى اللَهُ عَلَيْهِ وَ ءَالِهِ : رُفِعَ عَنْ أُمَّتِى أَرْبَعُ خِصَالٍ : خَطَآؤُهَا ، وَ نِسْيَانُهَا ، وَ مَا أُكْرِهُوا عَلَيْهِ ، وَ مَا لَمْ يُطِيقُوا ؛ وَ ذَلِكَ قَوْلُ اللَهِ عَزّ وَ جَلَّ :  « رَبَّنا لا تُؤاخِذْنا إِنْ نَسِينا أَوْ أَخْطَأْنا رَبَّنا وَ لا تَحْمِلْ عَلَيْنا إِصْراً كَما حَمَلْتَهُ عَلَى الَّذِينَ مِنْ قَبْلِنا رَبَّنا وَ لا تُحَمِّلْنا ما لا طاقَةَ لَنا بِهِ »  وَ قَوْلُهُ :  « إِلَّا مَنْ أُكْرِهَ وَ قَلْبُهُ مُطْمَئِنٌّ بِالْإِيمانِ »  .\r\nو نيز مرفوعاً از حضرت أبى عبد الله عليه السّلام آورده است كه : قَالَ رَسُولُ اللَهِ صَلَّى اللَهُ عَلَيْهِ وَ ءَالِهِ : وُضِعَ عَنْ أُمَّتِى تِسْعُ خِصَالٍ : الْخَطَآءُ ، وَ النِّسْيَانُ ، وَ مَا لَا يَعْلَمُونَ ، وَ مَا لَا يُطِيقُونَ ، وَ مَا اضْطُرُّوا إلَيْهِ ، وَ مَا اسْتُكْرِهُوا عَلَيْهِ ، وَ الطِّيَرَةُ ، وَ الْوَسْوَسَةُ فِى التَّفَكُّرِ فِى الْخَلْقِ ، و الْحَسَدُ مَا لَمْ يُظْهَرْ بِلِسَانٍ أَوْ يَدٍ .\r\nو در « تحف العقول » طبع مطبعة حيدرى ، ص 50 از رسول خدا صلّى الله عليه و آله آورده است كه : قَالَ : رُفِعَ عَنْ أُمَّتِى ( تِسْعٌ ) : الْخَطَآءُ ، وَ النِّسْيَانُ ، وَ مَا أُكْرِهُوا عَلَيْهِ ، وَ مَا\r\n","page_name":" 75 ","page_number":89},
  {"content":"\r\n\r\nندارد ؛ بلكه او فقط حكم كلّى خود را بيان مىنمايد .\r\nأمّا ولىّ فقيه اينچنين نيست . او در تمام جزئيّات دخالت مىنمايد ؛ و در موضوعات خاصّ و مصاديق إعمال نظر نموده و حكم صادر مىكند . مثلًا اگر كسى از او بپرسد : آيا اين گوشت ميته را اينك كه زمان مَجاعَه و دوران قحطى است مىشود خورد يا نه ؟ ! او به جواز أكل ميته حكم مىكند ؛ زيرا هم به حكم كلّى ( حرمت ميته ) عالم است ، و هم از حكم در حال اضطرار اطّلاع دارد ، و هم موضوع را تشخيص داده ، سپس حكم به جواز أكل ميته مىنمايد . معنى ولايت او تشخيص موضوع است - زمان ، زمان مَخْمَصَه و مجاعه است و اگر إنسان آن را نخورد مىميرد - و بر أساس ولايت خود ، أكل ميته را جائز و أحياناً واجب دانسته ، همه را به آن أمر مىكند .\r\nدر اين موضوع ، تمام آن أحكام را با يكديگر مدّ نظر قرار داده و از نتيجهء آن ، اين حكم جزئىِ فعلى را بدست مىآورد و در اختيار مردم قرار مىدهد . اين است معنى ولايت فقيه .\r\nبنابر آنچه گفته شد ، بين إفتاء و ولايت تفاوت بسيار است . معنى ولايت ، أمر و نهى و إيجاد و إعدام موضوعات خارجيست در عالم اعتبار .\r\n\r\n\r\n","description":"","footnote":"\r\nلَا يَعْلَمُونَ ، وَ مَا لَا يُطِيقُونَ ، وَ مَا اضْطُرُّوا إلَيْهِ ، وَ الْحَسَدُ ، وَ الطِّيَرَةُ ، وَ التَّفَكُّرُ فِى الْوَسْوَسَةِ فِى الْخَلْقِ مَا لَمْ يُنْطَقُ بِشَفَةٍ وَ لَا لِسَانٍ .\r\nو در « وسآئل الشّيعة » طبع حروفى ، ج 4 ( ج 2 از كتاب صلوة ) أبواب القيام ، ص 690 ، حديث شمارهء 7120 آورده است : 6 - وَ بِالإسْنَادِ عَنْ سَمَاعَةَ ، قَالَ : سَأَلْتُهُ عَنِ الرَّجُلِ يَكُونُ فِى عَيْنَيْهِ الْمَآءُ فَيَنْتَزِعُ الْمَآءَ مِنْهَا فَيَسْتَلْقِى عَلَى ظَهْرِهِ الايَّامَ الْكَثِيرَةَ : أَرْبَعِينَ يَوْمًا أَوْ أَقَلَّ أَوْ أَكْثَرَ ؛ فَيُمْتَنَعُ مِنَ الصَّلَوةِ الايَّامَ إلَّا إيمَآءً وَ هُوَ عَلَى حَالِهِ . فَقَالَ : لَا بَأْسَ بِذَلِكَ ؛ وَ لَيْسَ شَىْءٌ مِمَّا حَرَّمَ اللَهُ إلَّا وَ قَدْ أَحَلَّهُ لِمَنِ اضْطُرَّ إلَيْهِ . وَ حديث شمارهء 7121 بدينگونه است : 7 - عَنِ الْحُسيْنِ بْنِ سَعِيد ، عَنْ فِضَالَةَ ، عَنْ حُسَيْن ، عَنْ سَمَاعَةَ ، عَنْ أَبى بَصِيرٍ ، قَالَ : سَأَلْتُ أَبَا عَبْدِ اللَهِ عَلَيْهِ السَّلامُ عَنِ الْمَرِيضِ ، هَلْ تُمْسِكُ لَهُ الْمَرْأةُ شَيْئًا فَيَسْجُدُ عَلَيْهِ ؟ ! فَقَالَ : لَا ! إلَّا أَنْ يَكُونَ مُضْطَرًّا لَيْسَ عِنْدَهُ غَيْرُهَا ؛ وَ لَيْسَ شَىْءٌ مِمَّا حَرَّمَ اللَهُ إلَّا وَ قَدْ أَحَلَّهُ لِمَنِ اضْطُرَّ إلَيْهِ .\r\n","page_name":" 76 ","page_number":90},
  {"content":"\r\n\r\nأفرادى كه در تحت ولايت ولىّ فقيهند ، بر أساس حكم او محكوم به إجراء أحكام او هستند ؛ و او بر أساس همان مُدركاتى كه دارد ، و أحكامى كه از روى مدارك شرعيّه استنباط نموده است ، و از روى همان صفا و نور و تجرّدى كه نفْسش به آن درجه و مقام رسيده و از آنجا قدرت تشخيص اين حكم خاصّ را براى عامّهء مكلّفين يا براى بعضى از آنان پيدا نموده است ، در همهء موضوعات جزئيّه حكم كرده و إعمال ولايت مىنمايد و بِيَدِهِ الامْر ؛ و اين مسألة بسيار مهمّى است .\r\n\r\nمعنى ولايت ، إنشاء حكم است در موارد جزئيّه\r\nگاهى شارع مقدّس حكم را فقط روى موضوعات خارجيّه مىبرد ، مانند : الْمآءُ طاهِرٌ و الْخَمْرُ حَرامٌ و الْبَيْعُ حَلالٌ ؛ كه در اين مثالها حكم روى موضوعات خارجى رفته است .\r\nو گاهى حكم روى موضوعات أعمّ از خارجيّه و اعتباريّه برده مىشود . يعنى شارع در مقابل موضوع خارجى به ما إجازهء فرض موضوع اعتبارى هم مىدهد ؛ به اين معنى كه اگر شما در جَنْب موضوع خارجى يك موضوع اعتبارى هم ديديد ، به همان نحو ترتيب أثر بدهيد .\r\nشارع مىتواند چنين كارى كند ؛ زيرا وقتى أصل حكم در دست اوست ، سعه و ضيق آن هم در دست اوست ؛ و سعه و ضيق حكم به سعه و ضيق موضوع است .\r\nيك جا مىتواند حكم را روى موضوع خارجى فرض كند ، و در جائى ديگر أعمّ از موضوع خارجى و اعتبارى را اعتبار نمايد . مثلًا مىفرمايد : صُومُوا لِلرُّؤْيَةِ وَ أَفْطِرُوا لِلرُّؤْيَةِ . وقتى ماه را در آسمان ديديد روزه بگيريد ، و زمانى كه ماه را ديديد إفطار كنيد .\r\nبنابراين ، موضوع براى دخول ماه رمضان و حكم آن كه « صُومُوا » باشد ، رؤيت هلال است ؛ و موضوع براى حكم إفطار در شوّال نيز رؤيت هلال است . پس نفس رؤيت هلال در آسمان موضوعيّت دارد . سپس حكم حاكم به وجود\r\n\r\n","description":"","footnote":"","page_name":" 77 ","page_number":91},
  {"content":"\r\n\r\nهلال را هم با اين موضوع خارجى ضميمه كرده و فرموده است « 1 » : اگر حاكم شرع هم حكم نمود به حلول ماه يا انقضاء آن ، باز « صُومُوا وَ أَفْطِرُوا » صادق است ؛ با اينكه حاكم خودش ماه را نديده است . و اينطور هم نيست كه ما را از رؤيت هلال خبر دهد كه من ماه را در آسمان ديدم ؛ تا با ضميمهء يك شاهد عادل ، بيّنه صدق كند و در حكم علم باشد ؛ نه ! اينطور نيست ؛ بلكه ملاك نفس حكم حاكم است به اينكه : امروز أوّل ماه است . يعنى حاكم با حكم خود ، ماهى را بر روى آسمان جعل مىنمايد و براى آن اعتبار وجود مىكند .\r\nوقتى حاكمى شأنيّت براى حكم كردن داشت و حكم به رؤيت هلال و دخول شهر كرد - حال ، مدرك حكم حاكم هر چه ميخواهد و از هر كجا كه ميخواهد باشد ، به ما ربطى ندارد - معنيش اينست كه من يك ماهى را در آسمان براى شما جعل كردم و فرض نمودم و إيجاد كردم ؛ و همانطور كه بر شما لازم است بر أساس وجود ماه خارجى إفطار كنيد يا روزه بگيريد ، اينك نيز بر أساس اين ماه جعلى واجب است إفطار كنيد يا روزه بگيريد !\r\nدر اين صورت ، حكم حاكم صحيح و از نظر عقلاء بدون إشكال خواهد بود ؛ چرا ؟ براى اينكه از نظر شرعى بر آن أثرى مترتّب است كه إفطار كردن يا روزه گرفتن باشد .\r\nأمّا اگر كسى در عالم اعتبار بگويد : اين عمارت را اعتباراً معدوم قرار مىدهم ( جَعَلْتُها مَعْدومَة ) فائده‌اى بر آن مترتّب نيست ؛ زيرا كه اعتبار او داراى هيچ منشأ أثرى نيست . أمّا در صورتى كه نفس اين اعتبار منشأ أثرى بوده و حكمى بر آن مترتّب باشد ، إشكالى ندارد .\r\nدر اينجا نيز شارع إسلام حكم را روى رؤيت هلال ( أعمّ از خارجى و اعتبارى ) آورده است ؛ يعنى حكم حاكم بمنزلهء جعل اعتبارى هلال در آسمان بوده است و اين داراى نتيجهء شرعى است . حكم به يد شارع مىباشد ، و او\r\n\r\n\r\n","description":"","footnote":"\r\n( 1 ) اين فرمايش مستفاد از أدلّة ولايت فقيه است .\r\n","page_name":" 78 ","page_number":92},
  {"content":"\r\n\r\nمىتواند حكم خود را ، هم روى موضوع خارجى فقط ، و هم أعمّ از موضوع خارجى و اعتبارى ببرد ، هيچ إشكالى ندارد .\r\nو بعبارةٍ اخرى : همانطور كه شارع مىگويد : صُومُوا لِلرُّؤْيَةِ وَ أَفْطِرُوا لِلرُّؤْيَةِ ، همانگونه صحيح است بگويد : صوموا بِحُكْمِ الْحاكِمِ وَ أفْطِروا بِحُكْمِه ؛ و أمثال اين تعابير كه بالاخره بر مىگردد به اينكه : آن رؤيت هلال واقعى خارجى اتّساع دارد و شامل عالم اعتبار هم مىشود . اين است معنى جعل و حكم حاكم .\r\nحقيقت جعل اعتبارى ، أمر نامأنوس و غير عرفى و عادى نيست ؛ زيرا أساس بسيارى از كارهاى ما را در خارج اعتبارات تشكيل مىدهند . مثلًا شخصى كه مىگويد : بِعْتُكَ هَذا « من اين متاع را به تو فروختم » و ديگرى مىگويد : قَبِلْتُ « قبول نمودم » ، آيا اين بعتُ و قبلتُ سبب انتقال واقعى و خارجى آن متاع است ؟ بدينگونه كه واقعاً آن شىْء از وجود بايع به وجود خريدار منتقل مىشود ؟\r\nجواب اين است كه : چنين نيست ؛ ثَمن و مُثمن در جاى خود محفوظند ، و فقط در عالم اعتبار اختيار تصرّف مثمن به مشترى ، و اختيار تصرّف ثمن به بايع انتقال يافته است . و اين نقل و انتقال إنشاء است ، و إنشاء انتقال است در عالم اعتبار ؛ و اعتبار ، مورد قبول همهء عقلاء مىباشد .\r\nو همچنين در أبواب مختلفهء فقه ، مانند نكاح كه زوجه مىگويد : أنْكَحْتُكَ نَفْسى ، و مرد هم مىگويد قَبِلْتُ ، اين چيزى جز إنشاء نكاح در عالم اعتبار نيست ؛ زيرا معنى نكاح وطى است . پس معنى حرف زوجه اين است : جَعَلْتُ نَفْسى لَكَ مَوْطوءَةً ؛ با اينكه در عالم خارج ، نكاح به اين معنى متحقّق نشده و إيقاع و آميزشى صورت نگرفته است ؛ بلكه فقط در عالم اعتبار است كه زن ، خود را « موطوئه » و مرد خود را « واطى » مىبيند ، و شرع هم اين إنشاء را إمضاء مىكند ؛ و آن عملى كه بعداً در خارج صورت مىگيرد كه نكاح واقعى\r\n\r\n","description":"","footnote":"","page_name":" 79 ","page_number":93},
  {"content":"\r\n\r\nخارجى ( يعنى وطى خارجى ) باشد بواسطهء اين إنشاء قبلى است ؛ و إنشاء هم يك أمر جعلى اعتبارى است كه حكم شرعى بر او مترتّب است . جميع مسائل معاملات و إيقاعات از همين قبيل است .\r\nفبناءً عليهذا ، اينكه حاكم مثلًا أمر به رؤيت هلال ، يا بسيج عمومى و حركت مردم ، و به صلح يا توقّف ، و بطور كلّى هر أمرى كه مىكند ، إنشاء است در عالم اعتبار ؛ و از باب اينست كه او در نفس خود سعه و ولايتى بر مردم مىبيند ، و بر أساس أحكام شرعيّهء كلّيّه‌اى كه از كتاب و سنّت و روايات أئمّهء معصومين عليهم السّلام فرا گرفته است ، و با صفا و نورانيّت قلب و تجرّد باطنى خود ، تمامى اصول و قواعد حاكم و محكوم ، وارد و مورود ، عامّ و خاصّ ، مطلق و مقيّد ، ناسخ و منسوخ را من حيث المجموع در اين موضوع خارجى رعايت نموده ، و نتيجهء همهء آنها را در حكم خود جمع كرده ، وظيفه را مشخّص مىنمايد . حال ، خواه با لفظ « حَكَمْتُ » تعيين وظيفه كند يا با لفظى ديگر ، فرق نمىكند ؛ همين كه وظيفه را مشخّص نمود ، معنى آن ، حكم است . اين است معنى ولايت فقيه و حكم حاكم .\r\n\r\nأهمّيّت اين ولايت ؛ الرَّادُّ عَلَيْهِ ، الرَّادُّ عَلَيْنَا\r\nالبتّه اين يك واقعيّتى است كه داراى گسترش و آثار و أبعادى است . وقتى حاكم حكم كرد ، حكم اعتبارى وى آنقدر داراى أهمّيّت است كه در نزد شارع : الرَّآدُّ عَلَيْهِ ، الرَّآدُّ عَلَيْنَا ؛ وَ الرَّآدُّ عَلَيْنَا ، الرَّآدُّ عَلَى اللَهِ ؛ وَ هُوَ عَلَى حَدِّ الشِّرْكِ بِاللَه به حساب مىآيد .\r\nحاكم تا تمام أطراف و جوانب مسأله را نبيند و ننگرد و بر دلش ننشيند و يقين پيدا نكند و اطمينان و سكون حاصل ننمايد ، حكم نمىكند ؛ زيرا كه اين حكم براى مردم مسؤوليّت سنگينى دارد . كسى كه با حكم حاكم مخالفت كند ، با حكم خدا مخالفت نموده است و آن در حكم شرك به خدا مىباشد . اين است معنى حكم حاكم .\r\nاز اينجا بدست مىآوريم كه : حكم حاكم بر أساس ولايت و سعهء نفسانى\r\n\r\n","description":"","footnote":"","page_name":" 80 ","page_number":94},
  {"content":"\r\n\r\nاوست ؛ نه اينكه تنها رواياتى بدست او رسيده است و در تحت قواعد و ضوابطى - مانند قواعد رياضى - چنين نتيجه گرفته ، و سپس بر طبق آن حكم نموده است ؛ بلكه همانطور كه گفته شد : حاكم نفس خود را داراى گسترش و وسعت ، و خويشتن را مُسيطر بر مردم مُوَلَّى عليهم مىبيند و وجدان مىنمايد ، و بر اين أساس حكمى را بر آنان إلزام مىكند . و اين حقّ ، از آنِ حاكم است .\r\nپس اگر حاكمى در وجود خود چنين سيطره‌اى ديد ، او مىتواند حكم كند ، و إلّا نمىتواند . حكم حاكم بر أساس آن سعهء نفس و قدرت وجدانى و بينش واقعى اوست . و بايد در إجراى آن حكم ، أعلم و أقوى باشد .\r\nأعلم باشد ، يعنى بهتر از همهء مردم مصالح و موارد را تشخيص بدهد ؛ و أقوى باشد ، يعنى با سعهء نفسى خود بتواند اين حكم را در خارج پياده كند . اين است معنى ولايتى كه در حاكم است . حاكم در صورتى كه از حدود شريعت تجاوز ننمايد و از كتاب و سنّت خارج نشود ، مىتواند با اين ولايت خود هر كارى را انجام دهد .\r\n\r\nبيان أحكام از ناحيه أئمّه عليهم السّلام برأساس ولايت كلّيّه و إحاطه نفسانى بوده است\r\nهمچنين است ولايت أئمّهء معصومين عليهم السّلام ؛ ليكن در مرحلهء عالىتر و دقيق‌تر و ظريف تر ! چون آنها توحيدشان عالى تر ، و ولايتشان قوى تر ، و سعهء آنان بيشتر مىباشد . أوامر و نواهى ولائيّهء آنان هم بطريق أولى در خارج لازم و واجب الاتّباع است . و همين معنى در آنها هم وجود دارد ؛ زيرا آنان نيز در خارج ، با سعه و إحاطهء نفسى مختصّ به خود نسبت به همهء مكلّفين بر ايشان حكم مىنمايند .\r\nالبتّه همان گونه كه ذكر شد ، أئمّه عليهم السّلام مُشرِّع حكم نيستند . تشريع در أحكام كلّيّه مختصّ پروردگار است ؛ و در أحكام جزئيّه از آنِ رسول الله است . أئمّه عليهم السّلام ، در امور ولائيّه ( كه راجع به سياسات است ) و امور اجتماعيّه بر حسب اقتضائات ، و در مسائل عامّهء مردم داراى ولايت هستند ؛ و أوامرشان در حكم أمر پروردگار و أمر رسول خداست .\r\n\r\n","description":"","footnote":"","page_name":" 81 ","page_number":95},
  {"content":"\r\n\r\nاز اينجا بدست مىآوريم كه : آن دسته از رواياتى هم كه از أئمّه عليهم السّلام نقل شده است ، و هر يك از آنها حقائقى را براى ما بيان و حكايت فرموده‌اند ، از رسول خدا صلّى الله عليه و آله و سلّم است ؛ و اينچنين نيست كه تمام جزئيّات آن مسائل را از پدرانشان يك يك تا برسد به أميرالمؤمنين عليه السّلام ، از رسول خدا صلّى الله عليه و آله و سلّم بيان كرده باشند ؛ بلكه رسول خدا صلّى الله عليه و آله و سلّم ، يك ولايت كلّى به آنها عطا نموده است ( كه إعطاء آن هم آنى و دفعى بوده ) و تمامى اين مسائل از آن ولايت كلّى سرچشمه مىگيرد . آرى ، همگى مسائل جزئيّه از أوّل باب طهارت تا آخر باب ديات - كه فقط در خصوص مسائل نماز چهار هزار مسأله وجود دارد - همه از آن ولايت ناشى مىشود ؛ و اينچنين نيست كه جميع فروعات و مسائل جزئيّه را پيغمبر أكرم صلّى الله عليه و آله حضوراً به أميرالمؤمنين صلوات الله عليه فرموده باشند ، و أميرالمؤمنين عليه السّلام هم آنها را حفظ كرده يا نوشته باشند و براى فرزندان خود ، إمام حسن و إمام حسين عليهما السّلام روايت كرده ، و آنها هم براى أئمّهء پس از خودشان تا حضرت قائم عجَّل اللهُ تَعالى فرجَه الشّريف نقل نموده باشند .\r\nبلكه هر كدام از آنها يك عالَم كلّى از ولايت ، و يك علم كلّى را به إمام بعد از خود إعطاء كرده ، و آن إمام بعدى بوسيلهء آن ولايت كلّيّه ، تمام مسائل را مىبيند و شرح ميدهد و حقائق را بازگو مىنمايد .\r\nاين مسأله عيناً مانند وجود ملكه و عدم ملكه است . مثلًا اگر شخصى ملكهء نقّاشى نداشته باشد نمىتواند يك يك صورت‌هاى أشياء را نقّاشى يا خطّاطى كند ؛ بلكه قادر بر تصوير يك صورت هم نخواهد بود . أمّا اگر داراى ملكهء نقّاشى شد ، نقّاش كاملى محسوب مىشود و هر صورتى را كه بخواهد فوراً نقش مىزند ؛ زيرا كه او داراى ملكهء نقّاشى است . و اين صورتها نهايت ندارد و قابل إحصاء نيست .\r\n\r\n","description":"","footnote":"","page_name":" 82 ","page_number":96},
  {"content":"\r\n\r\nآن ولايتى را هم كه هر كدام از أئمّه عليهم السّلام در هنگام فوت به ديگرى سپرده‌اند ، همان ولايت كلّيّه است كه تمام علوم از آن سرچشمه مىگيرد ؛ و با وجود چنين معنائى ، ديگر إمام عليه السّلام محتاج سؤال كردنِ يك يك از جزئيّات مسائل و موضوعات از پدر خود نمىباشد . بلكه إمام عليه السّلام او را به مصادر تشريع و محلّ نزول قرآن و مَهْبِط وحى به رسول خدا صلّى الله عليه و آله رهبرى نموده ، وى را به آن عالَم مىرساند و آن عالم را در دسترس او قرار مىدهد ؛ بدينگونه كه نفس او نيز بر آن عالم هيمنه و سيطره پيدا مىكند ، و تمامى حقائق بدون ذرّه‌اى اشتباه و خلاف برايش منكشف مىشود .\r\nبنابراين ، هيچ تفاوتى نيست بين اينكه إمام عليه السّلام حكمى را در موضوع خاصّى به فرزند خود بازگو كند ، يا اينكه او را به آن عالم كلّى رهبرى كند تا اينكه خود فرزند ، حكم را در آن واقعه بيان كند . لهذاست كه مىبينيد : در بسيارى از روايات ، خود أئمّه عليهم السّلام در بعضى از مسائل مردم را به فرزندان خود إرجاع مىدادند ، و وقتى فرزندان آنها پاسخ را بيان مىكردند مورد تعجّب مردم واقع مىشدند و مىگفتند : شما خود مىگوئيد : اين مسأله را از پدرتان نشنيده‌ايد ؛ پس چگونه حكم را با اين خصوصيّت روشن و پاكيزگى بيان مىكنيد ؟ !\r\nدربارهء حضرت إمام زمان عجَّل اللهُ تعالَى فرجَه الشّريف داريم : آن حضرت چهار ساله بودند كه به مقام إمامت رسيدند . و دربارهء حضرت إمام محمّد تقىّ عليه السّلام داريم : نه ساله يا هفت ساله بودند كه از آن حضرت مسائل بسيار زيادى روايت شده است . و در مورد حضرت صادق عليه السّلام داريم : در طفوليّت مسائل را بيان مىكردند ؛ با اينكه حضرت باقر عليه السّلام جزئيّات مسائل را به ايشان نگفته بودند .\r\nپس اينها همه از اين قبيل است كه : وقتى آن أصل و ريشه و حقيقت قرآن\r\n\r\n","description":"","footnote":"","page_name":" 83 ","page_number":97},
  {"content":"\r\n\r\nبه آنها داده شد ، و حقيقت روح نبوّت به آنها إعطاء شد ، و حقيقت روح ولايت كلّيّه به آنان تفويض گرديد ، آنها از آن عوالم كلّى تمام اين أحكام جزئيّه را براى مردم بيان مىكنند ؛ و اين از نزد خودشان نيست ؛ بلكه اين مسائل عين همان أحكامى است كه رسول خدا إنشاء مىنمودند . خواه در زمان حيات رسول خدا صلّى الله عليه و آله و سلّم آن حكم را إنشاء كرده باشند يا نه . و ليكن اگر فرض كنيم در زمان رسول خدا چنين موضوعى پيش مىآمد ، رسول خدا هم حكم را همينطور إنشاء مىكردند . چرا كه ممكن است اتّفاق نيفتاده باشد كه در زمان رسول خدا صلّى الله عليه و آله و سلّم مسأله‌اى از پيغمبر سؤال شده باشد و آن حضرت نيز بيان نكرده باشند . بسيارى از مسائل وجود دارد كه به هيچ وجه پيغمبر أكرم آنها را بيان نكرده است .\r\n\r\nمفاد : مَا مِنْ شَىْءٍ يُقَرِّبُكُمْ مِنَ الْجَنَّةِ وَ يُبَاعِدُكُمْ مِنَ النَّارِ . . .\r\nو اينكه از فرمايشات آن حضرت استفاده مىشود كه : ما مِنْ شَىْءٍ يُقَرِّبُكُمْ إلَى الْجَنَّةِ إلّا وَ قَدْ دَعَوْتُكُمْ بِهِ ؛ وَ ما مِنْ شَىْءٍ يُقَرِّبُكُمْ مِنَ النّارِ إلّا وَ قَدْ نَهَيْتُكُمْ عَنْهُ « 1 » ، مراد مسائل كلّى است كه از آن جمله نصب خود أميرالمؤمنين عليه السّلام به ولايت است كه تمام راههاى بهشت بواسطهء آنحضرت باز مىگردد ، و راههاى جهنّم بواسطهء آنحضرت بسته مىشود ، نه اينكه منظور حضرت اين باشد كه : من جزئيّات جميع أحكام را به شما نشان دادم ، و حالا\r\n\r\n\r\n","description":"","footnote":"\r\n( 1 ) « وافى » طبع سنگى ، ج 3 ، ص 12 ؛ از « كافى » از عدّه ، از أحمد ، از ابن فضّال ، از عاصم بن حميد ، از ثمالى ، از حضرت أبو جعفر عليه السّلام روايت كرده است كه : قَالَ : خَطَبَ رَسُولُ اللَهِ صَلَّى اللَهُ عَلَيْهِ وَ ءَالِهِ وَ سلَّمَ فِى حِجّةِ الْوَدَاعِ فَقَالَ : أَيُّهَا النَّاسُ ! وَ اللَهِ مَا مِنْ شَىْءٍ يُقَرِّبُكُمْ مِنَ الْجَنَّةِ وَ يُبَاعِدُكُمْ مِنَ النَّارِ إلَّا وَ قَدْ أَمَرْتُكُمْ بِهِ ؛ وَ مَا مِنْ شَىْءٍ يُقَرِّبُكُمْ مِنَ النَّارِ وَ يُبَاعِدُكُمْ مِنَ الْجَنَّهِ إلَّا وَ قَدْ نَهَيْتُكُمْ عَنْهُ ؛ الرّواية .\r\nو در ص 13 نيز از « كافى » از أحمد ، از علىّ بن نعمان ، از عَمرو بن شمر ، از جابر ، از حضرت أبو جعفر عليه السّلام روايت كرده است كه : قَالَ : قَالَ رَسُولُ اللَهِ صَلَّى اللَهُ عَلَيْهِ وَ ءَالِهِ وَ سَلَّمَ : أَيُّهَا النَّاسُ ! إنِّى لَمْ أَدَعْ شَيْئًا يُقَرِّبُكُمْ إلَى الْجَنَّةِ وَ يُبَاعِدُكُمْ مِنَ النَّارِ إلَّا وَ قَدْ نَبَّأْتُكُمْ بِهِ ؛ الرّواية .\r\n","page_name":" 84 ","page_number":98},
  {"content":"\r\n\r\nمثلًا در نماز خواندن به من نگاه كنيد كه به چه قِسم دستم را بلند ميكنم ، و چگونه انگشتهاى پايم را مىگذارم !\r\nدرست است كه حضرت فرمود : صَلُّوا كَمَا رَأَيْتُمُونِى أُصَلِّى « 1 » ؛ أمّا همهء مردم موفّق به ديدن حركات پيغمبر و جزئيّات نماز ايشان نشدند . بعد از رحلت پيامبر ، أصحاب حتّى در نماز ميّت شديداً اختلاف كردند كه : آيا بايد چهار تكبير گفت ، يا پنج و يا شش تكبير ؟ با اينكه پيغمبر هميشه نماز ميّت مىخواندند ! ولى چون مردم به آن حضرت اطمينان داشتند ، خود را از تعلّم مسائل بى نياز مىديدند ؛ و روى همين جهت بود كه حتّى از كيفيّت نماز ميّت آگاهى نداشتند . آنوقت چگونه مىتوانيم بگوئيم : پيامبر تمامى اين مسائل را براى امّت بيان نموده اند !\r\nعلاوه بر اين مطلب ؛ كمالى براى إمام نيست كه پدرش بيايد و تمامى جزئيّات مسائل را براى فرزند خود بيان كند ، و او هم براى إمام ديگر !\r\nو گذشته از اينها ، اگر إنسان بخواهد اين گونه بيان كند ، سالها طول مىكشد تا اينكه بتواند فقط يك كتاب صلوة را بيان نمايد ، تا چه رسد به سائر كتابها ! مگر عمر أئمّه عليهم السّلام چقدر بود ؟ حضرت إمام محمّد تقىّ عليه السّلام كه در سنّ هفت يا نه سالگى به مقام إمامت رسيدند ، مگر پيوسته نزد پدر بزرگوارشان مىنشستند و آن حضرت يك يك أحكام را به ايشان تعليم مىكردند ؟\r\nمسلّم اينطور نبود ، بلكه حضرت إمام رضا عليه السّلام به حضرت إمام محمّد تقىّ عليه السّلام ولايت دادند ؛ يعنى قلبشان را به آن عالم كلّى ( كه أحكام كلّيّه و جزئيّه از آنجا تراوش مىكند و نازل مىشود و إحاطه بر همهء عوالم دارد ، و إحاطه بر همهء موضوعات و أحكام دارد ) باز كردند . بنابراين ممكن است كه حضرت إمام محمّد تقىّ عليه السّلام ، در يك لحظه به آن عالم رسيده\r\n\r\n\r\n","description":"","footnote":"\r\n( 1 ) « جواهر الكلام » طبع حروفى ، ج 10 ، ص 13 ؛ و در تعليقه ، مصدر آن را « صحيح بخارى » ج 1 ، ص 124 و 125 ذكر كرده است .\r\n","page_name":" 85 ","page_number":99},
  {"content":"\r\n\r\nباشند . اينست معنى و حقيقت ولايت .\r\nسعه‌اى كه آن بزرگواران دارند و با وجود آن سعه أمر خود را أمر خدا مىدانند و با قاطعيّت مىگويند : كسى كه ردّ ما كند ردّ خدا را نموده است ، براى اين جهت است كه به آن ولايت كلّيّهء إلهيّه و اصل شده‌اند ، كه در اين صورت مخالفت با آن ولايت ، مخالفت با عين ولايت پروردگار است ؛ و سعهء آنها إيجاب مىكند كه تمام أفراد بشر ، بدون چون و چرا از آنها إطاعت كنند ؛ چون آنها ولايت كلّيّه دارند ، و ولايت كلّيّه عين ولايت پروردگار است . همانطورى كه در قرآن مجيد داريم .  هُنالِكَ الْوَلايَةُ لِلَّهِ الْحَقِّ  . « 1 »\r\nدر مقابل اين ولايت كلّيّه ، سرپرستىها و آمريّت‌ها و ولايتهاى مجازى است كه بعضى از مردم نسبت به بعضى ديگر از خود إظهار مىكنند ؛ در حالى كه ولايت آنها باطل است . پادشاهان و امراء ظلم و جور گرچه خودشان را ولىّ مىبينند ، أمّا ولايت آنها ولايت باطل است .\r\nآنجا ( عالم ولايت كلّى ) ولايت حقّ است ؛ و آن پاكان روزگار هم كه قلبشان متّصل به عالم ولايت كليّهء إلهيّه شده است ، ولايتشان ولايت حقّ است . ( سعه‌اى دارند كه :  وَسِعَ كُرْسِيُّهُ السَّماواتِ وَ الْأَرْضَ  « 2 » ، آسمانها و زمين را فرا گرفته است . ) و ولايت ولىّ فقيه ، كه حتماً بايد در أعلم امّت باشد ، يك درجه از آن پائين‌تر مىباشد . و أمّا سائر ولايتها نيز ، هر كدام بحسب استعداد و قابليّت و ظرفيّت و ماهيّت خود از آن ولايت كلّى بهره‌مند مىباشند .\r\n\r\nعلاوه بر أعلميّت فقيه ، أقوائيّت وى در انجام امور لازم است\r\nمطلب ديگر اينكه : فقيهى كه داراى ولايت است ، گذشته از أعلميّت بايد قوىّ النّفس باشد . پس اگر فقيهى با اينكه أعلم امّت است ، ضعيف النّفس بوده و قدرت إجراء قوانين و حدود را نداشته باشد ، نمىتواند ولىّ باشد ؛ كما اينكه اگر فقيهى قوىّ النّفس بوده ، أمّا أعلم نباشد نيز داراى ولايت نيست ؛\r\n\r\n\r\n","description":"","footnote":"\r\n( 1 ) صدر آيه 44 ، از سورهء 18 : الكهف\r\n( 2 ) قسمتى از آيه 255 ، از سورهء 2 : البقرة\r\n","page_name":" 86 ","page_number":100},
  {"content":"\r\n\r\nچون قوّت نفسِ تنها كافى نيست . چه بسا فقهائى باشند قوىّ النّفس ، در حالى كه آن قوّت نفس را در راهها و كارهاى غير صحيح به كار گيرند و إعمال كنند ! بايد قوّت نفس با أعلميّت جمع بشود تا اينكه شرائط ولايت فقيه محقّق شود . لذا قرآن كريم مىفرمايد :\r\n\r\nتفسير آيه : أَ لَمْ تَرَ إِلَى الْمَلَإِ مِنْ بَنِي إِسْرائِيلَ\r\n أَ لَمْ تَرَ إِلَى الْمَلَإِ مِنْ بَنِي إِسْرائِيلَ مِنْ بَعْدِ مُوسى إِذْ قالُوا لِنَبِيٍّ لَهُمُ ابْعَثْ لَنا مَلِكاً نُقاتِلْ فِي سَبِيلِ اللَّهِ قالَ هَلْ عَسَيْتُمْ إِنْ كُتِبَ عَلَيْكُمُ الْقِتالُ أَلَّا تُقاتِلُوا قالُوا وَ ما لَنا أَلَّا نُقاتِلَ فِي سَبِيلِ اللَّهِ وَ قَدْ أُخْرِجْنا مِنْ دِيارِنا وَ أَبْنائِنا فَلَمَّا كُتِبَ عَلَيْهِمُ الْقِتالُ تَوَلَّوْا إِلَّا قَلِيلًا مِنْهُمْ وَ اللَّهُ عَلِيمٌ بِالظَّالِمِينَ .  « 1 »\r\n« اى پيغمبر ، آيا نديدى آن جماعت از بنى إسرائيل را كه بعد از حضرت موسى آمده بودند ، وقتى به پيغمبر زمان خود گفتند : تو بر ما يك فرمانده و پادشاهى قرار بده ، ملِكى قرار بده كه ما بواسطهء تبعيّت أوامر او و در زير فرمان او در راه خدا جهاد كنيم و از حقوق خود دفاع نمائيم ! آن پيغمبر به آنها گفت : شايد اينطور باشد كه اگر جنگ بر شما نوشته شده و واجب گردد ، شما جنگ نكنيد و از ميدان نبرد فرار كنيد ؟\r\nآنها جواب دادند : چطور مىشود كه ما اين گونه باشيم و در راه خدا جنگ نكنيم و كارزار ننمائيم ، در حالتى كه به ما ظلمها شده است و دشمنان ، ما را از ديار و فرزندانمان دور كرده‌اند ( ما را از خانه و آشيانهء خود خارج كرده ، از زندگى و سر و سامانمان انداخته اند ؟ ! ) أمّا همين كه خداوند بر آنها حكم جنگ را نوشت ، همه از صحنهء نبرد فرار كردند و بدان پشت نمودند ، مگر قليلى از آنها ؛ و خداوند هم به ظالمين داناست » .\r\n وَ قالَ لَهُمْ نَبِيُّهُمْ إِنَّ اللَّهَ قَدْ بَعَثَ لَكُمْ طالُوتَ مَلِكاً قالُوا أَنَّى يَكُونُ لَهُ الْمُلْكُ عَلَيْنا وَ نَحْنُ أَحَقُّ بِالْمُلْكِ مِنْهُ وَ لَمْ يُؤْتَ سَعَةً مِنَ الْمالِ قالَ إِنَّ اللَّهَ اصْطَفاهُ عَلَيْكُمْ وَ زادَهُ بَسْطَةً فِي الْعِلْمِ وَ الْجِسْمِ وَ اللَّهُ يُؤْتِي مُلْكَهُ مَنْ يَشاءُ وَ \r\n\r\n\r\n","description":"","footnote":"\r\n( 1 ) آيه 246 ، از سورهء 2 : البقرة\r\n","page_name":" 87 ","page_number":101},
  {"content":"\r\n\r\n اللَّهُ واسِعٌ عَلِيمٌ .  « 1 »\r\n« پيغمبرشان به آنان گفت : خداوند براى شما طالوت را مبعوث كرده و برانگيخته است ، كه در زير فرمان او برويد و جنگ كنيد و حقّ خودتان را بگيريد و در ديار و أبناء خود وارد بشويد .\r\nآنها گفتند : او چگونه مىتواند سلطان و ملك ما باشد ، در حالتى كه ما از او سزاوارتريم به قدرت و سلطنت ، و بر اينكه سلطان و فرمانده باشيم ! چرا كه او مال واسعى ندارد ( لَمْ يُؤْتَ سَعَةً مِّنَ الْمَالِ . ) أموال زيادى ندارد كه بتواند با آن أموال ، أفراد را به دور خود جمع كند .\r\nآن پيغمبر در جواب آنان فرمود : خداوند او را بر شما برگزيده است ، و او را در علم و جسم گشايش و بسط داده است ( او از علم سرشارى برخوردار است ، و قدرت زيادى دارد ) . و خداوند ، مُلك خود را به هر كسى كه بخواهد مىدهد ( خواست خداوند بوده است كه وى سلطان و حاكم گردد ) .  وَ اللَّهُ واسِعٌ عَلِيمٌ  ؛ و خداوند واسع و عليم است . »\r\nآيه أخير مىفرمايد : آنها خيال مىكردند : آن فرمانده‌اى كه بايد آنان در زير فرمان او و در تحت ولايت او باشند و جنگ كنند تا حقّ خود را بگيرند و بتوانند بر ديار و أبنائشان وارد بشوند ، بايد شخصى مُتموّل باشد ؛ مانند آنچه كه چشم و گوش مردم را پر كرده ، و هميشه در مرأى و منظر آنهاست كه : فلان كس داراى چنين شأن و جاه و مقام و مال است ، پس مىتواند زمامدار باشد و قدرت را در دست بگيرد . و لذا گفتند : اين طالوتى كه تو ميگوئى خدا او را براى شما برانگيخته است ، قابليّت ندارد  وَ نَحْنُ أَحَقُّ بِالْمُلْكِ مِنْهُ ؛  ما سزاوارتريم كه پادشاه و فرمانده بشويم و او زير دست ما باشد ! آن پيغمبر فرمود  : إِنَّ اللَّهَ اصْطَفاهُ ؛  من اين شخص را براى شما انتخاب نكردم ، بلكه اختيار خداست .\r\nيعنى أوّلًا : اين حكومت ، حكومت إلهى است و هيچ كس نمىتواند\r\n\r\n\r\n","description":"","footnote":"\r\n( 1 ) آيه 247 ، از سورهء 2 : البقرة\r\n","page_name":" 88 ","page_number":102},
  {"content":"\r\n\r\nحاكمى را براى مردم برگزيند مگر اينكه خداوند او را انتخاب نمايد .  إِنَّ اللَّهَ اصْطَفاهُ  ؛ حكومت ، حكومت إلهى است و خدا او را اصْطِفاء و انتخاب كرده است ( او صاف و مُصفّى و قابل براى مأموريّت مىباشد ) . و ثانياً : او علمش زياد بوده و جسمش قوى است ؛ خداوند قدرت و مُلك خود را به هر كسى كه بخواهد مىدهد . چون اين مرد داراى علم و جسم گسترده و وسيع است ، لذا او را انتخاب كرده و بسط در علم و جسم را به او داده است ؛  وَ اللَّهُ واسِعٌ عَلِيمٌ  ، و خداوند هم واسع و عليم است . خداوند بر أساس علم و وسعتش ، طالوتى را كه داراى بسط علمى و جسمى است براى شما برگزيده است .\r\nبيان مفاد :  زادَهُ بَسْطَةً فِي الْعِلْمِ وَ الْجِسْمِ \r\nشاهد در اين فقره ، استدلال آن پيغمبر است كه فرمود :  زادَهُ بَسْطَةً فِي الْعِلْمِ وَ الْجِسْمِ  ؛ طالوت علمش زيادتر و جسمش قويتر مى باشد .\r\nأمّا علمش زيادتر است ، چون اگر علم زياد شد ، راه پيشرفت نسبت به مصالح براى إنسان بيشتر روشن است تا اينكه علم كمتر باشد و إنسان پشت پرده را نبيند و از وقايع خبر نداشته باشد و نتواند مصالح و مفاسد را خوب بسنجد ، و در ميان امّت كسى باشد كه از إنسان أعلم باشد ؛ در آنصورت إنسان در سطح پائينى حركت كرده است .\r\nو أمّا در جسم قويتر است ، يعنى قدرتش بيشتر مىباشد . زيرا او پهلوان جنگى است و به ميدان نبرد مىرود و با جسم حمله مىكند و سران دشمن را روى زمين مىاندازد ؛ و اگر فرمانده شخص ضعيف المزاج و لاغرى باشد ، و در مقام فرماندهى لشكر از طرف مقابل پهلوانى بيايد و مبارز طلب كند ، نمىتواند از عهدهء او بر آيد ، و با يك حملهء او در دَم كشته مىشود . پس قدرت جسمى هم لازم است .\r\nدر اينجا علم ، كنايه از دانايى است و جسم هم إشاره به توانايى مىباشد . يعنى فرمانده بايد كسى باشد كه هم علم و هم جسم ، هم دانائى و هم توانائيش در حدّ كافى باشد . اگر در آن زمانى باشد كه بايد به ميدان برود و جنگ تن به تن\r\n\r\n","description":"","footnote":"","page_name":" 89 ","page_number":103},
  {"content":"\r\n\r\nكند ، حتماً بايد از نظر قدرت بدنى در حدّ أعلى بوده و از پهلوانهاى روزگار باشد ؛ مثل أمير المؤمنين عليه السّلام كه در ظاهر هم پهلوان بودند .\r\nو أمّا در زمانى كه ديگر جنگ تن به تن نيست ( بلكه جنگ عبارت است از نبرد فكر و انديشه ، و قدرت إعمال خارجى ، و گول نخوردن از دشمنان ، و سيطره پيدا كردن بر آنان ، و اينكه إنسان از همان راههائى كه دشمنان وارد ميشوند وارد شود و بر آنها تفوّق پيدا كند ) مراد از قدرت ، توانائى است . و خلاصه ، جسم در اينجا إطلاق بر عنوان قدرت مىشود . يعنى اين شخص وقتى حاكم بر شماست ، بايد قدرت نفوذ و پيشرفت داشته باشد ؛ جَبان و ترسو نباشد ؛ بلكه شجاع و دلير بوده و از ترس دشمن عقب نشينى نكند و از تهديد او نترسد ؛ با گريه و زارى أهل بيت و خانواده و دوستان و قوم و خويشها و پسرها ، از جنگ فرار نكند ؛ فرار از زَحْف نكند و قويدل باشد . خلاصه بايد شخصى باشد كه إجمالًا در علم أعلم ، و در جسم هم تواناترين مردم بوده باشد . هم از جهت علمى و هم از جهت قدرت خارجى ؛ هم دانائى و هم توانائى .\r\nپس اين آيه دلالت مىكند بر اينكه : ولايت مسلمين بايد دست كسى باشد كه قدرت إجراء داشته باشد و بتواند به مردم فرمان بدهد و آنها را بسيج كند ؛ و مردم از او حرف شنوى داشته باشند ، و از دشمن شكست نخورد ، و ترسو و بزدل نباشد ، و شجاع باشد و با تهديدات دشمن و إلقائات و تبليغات او خسته نشود و از پاى ننشيند . پس اين هم يكى از شرائط ولايت فقيه است .\r\nكما اينكه در روايتى از أمير المؤمنين عليه السّلام وارد است كه آنحضرت مىفرمايد : كسى مىتواند ولايت أمر را داشته باشد كه : أَقْوَاهُمْ عَلَيْهِ وَ أَعْلَمُهُمْ بِأَمْرِ اللَهِ فِيهِ « 1 » ؛ أقواى امّت باشد در پيشبرد كار و أعلم باشد به أمر خدا در آن\r\n\r\n\r\n","description":"","footnote":"\r\n( 1 ) « نهج البلاغة » خطبهء 171 ؛ و از طبع مصر با تعليقهء شيخ محمّد عبده ، ج 1 ، ص 321 . حضرت مىفرمايد : أَمِينُ وَحْيِهِ ، وَ خَاتَمُ رُسُلِهِ ، وَ بَشِيرُ رَحْمَتِهِ ، وَ نَذِيرُ نَقْمَتِهِ ؛ أَيُّهَا النَّاسُ ! إنَّ أَحَقَّ النَّاسِ بِهَذَا الامْرِ أَقْوَاهُمْ عَلَيْهِ وَ أَعْلَمُهُمْ بِأَمْرِ اللَهِ فِيِه .\r\n","page_name":" 90 ","page_number":104},
  {"content":"\r\n\r\nمسأله .\r\nبنابراين ، آن شرائطى را كه تا به حال از روايات دربارهء ولايت فقيه استفاده كرده‌ايم اين سه شرط بود : « أعلميّت » ، « أورعيّت » ، « أقوائيّت » كه در ورع و تقوى بايد داراى درجه‌اى بالاتر از عدالت - كه همان ملكهء قدسى و صفاى باطن و تجرّد نفسى است - باشد .\r\nاينكه بعضى « أشجعيّت » را هم إضافه كرده‌اند - كما اينكه در بعضى نوشته جات ديده‌ام - خصوص اين عنوان در آيه و روايتى وارد نيست ؛ بلكه أشجعيّت و أبصريّت به امور و أمثال اينها را مىتوانيم در جملهء : أَقْوَاهُمْ عَلَيْهِ بگنجانيم و بگوئيم : ولىّ فقيه بايد أقوى باشد . و اين عنوان أقوائيّت را ، هم مىتوانيم از جملهء : وَ زَادَهُ و بَسْطَةً فِى الْعِلْمِ وَ الْجِسْمِ استفاده كنيم ، و هم از روايت أمير المؤمنين عليه السّلام كه مىفرمايد : أَقْوَاهُمْ عَلَيْهِ وَ أَعْلَمُهُمْ بِأَمْرِ اللَهِ فِيهِ . لازمهء عنوان قوىّ اين است كه : هم شجاعتش بيشتر ، و هم بصيرتش در امور زيادتر باشد ؛ و همهء اين جهات در عنوان قوىّ داخل است .\r\nبنابراين ، از مجموع بحث استفاده شد كه : بايستى ولىّ فقيه ، أعلم و أورع و أقوى باشد ؛ و مراد از أقوى در اين زمانها اين نيست كه بدنش قوىتر باشد ؛ مثلًا پهلوان پايتخت باشد ؛ بلكه مقصود اين است كه ولىّ فقيه - و لو اينكه پيرمرد و ضعيف و مريض هم هست - بايد قدرت و كاربرد داشته باشد و بتواند أمر خود را در خارج و در مقابل دشمن إنفاذ كند .\r\nأمّا آن كسى كه از نظر جسم قوىّ و پهلوان است ولى قدرت و سياست إنفاذ أمر ندارد ، گرچه أعلم و أورع هم باشد ، و ليكن اگر سياست إنفاذ أمر نداشته باشد و نداند به چه قسم دشمن را به زمين بكوبد و نسبت به آن أفراد زالو صفتى كه ميخواهند خون مسلمين را مكيده و در شيشه كنند و از ناموس و جان و مالشان سوء استفاده كنند ، و نداند با آنها به چه قسم برخورد كند ، نميتواند ولىّ و حاكم باشد .\r\n\r\n","description":"","footnote":"","page_name":" 91 ","page_number":105},
  {"content":"\r\n\r\nحاكم بايد شخصى باشد كه بنحو أحسن و أتقن همه را به صراط مستقيم هدايت كند و فكر و سياستش به نيروى إلهام إلهى به نحوى باشد كه بتواند نقشهء خود را در خارج پياده كرده ، و ولايت خود را در خارج ظهور بدهد .\r\nاللَهُمَّ صَلِّ عَلَى مُحَمَّدٍ وَ ءَالِ مُحَمَّد\r\n\r\n","description":"","footnote":"","page_name":" 92 ","page_number":106},
  {"content":"\r\n\r\n\r\nدرس بيست و نهم : در ولايت فقيه ، علاوه بر أعلميّت ، إسلام و تشيّع لازم است\r\n\r\n","description":"","footnote":"","page_name":" 93 ","page_number":107},
  {"content":"\r\n . \r\n","description":"","footnote":"","page_name":" 94 ","page_number":108},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِمْ أجْمَعِينَ مِنَ الآنَ إلَى قِيَامِ يَوْمِ الدِّينِ\r\nوَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\nيكى از رواياتى كه دلالت دارد بر شرط أقوائيّت ولىّ فقيه در انجام كارهاى مربوطه و پيشبرد و اتّساق امور راجعهء به ولايت ، روايت أمير المؤمنين عليه السّلام است در « نهج البلاغهء » كه مىفرمايد :\r\nأَمِينُ وَحْيِهِ وَ خَاتَمُ رُسُلِهِ وَ بَشِيرُ رَحْمَتِهِ وَ نَذِيرُ نِقْمَتِهِ ؛ أَيُّهَا النَّاسُ إنَّ أَحَقَّ النَّاسِ بِهَذَا الَامْرِ أَقْوَاهُمْ عَلَيْهِ وَ أَعْلَمُهُمْ بِأَمْرِ اللَهِ فِيهِ . « 1 »\r\n« پيامبر ، أمين وحى خداوند و خاتم پيغمبران و بشارت دهندهء رحمت او و بيم دهندهء عذاب او بوده است . اى مردم ! سزاوارترين و محقّترين مردم به ولايت اين أمر ، و به حكومت بر مسلمين كسى است كه توانش به اين أمر بيشتر باشد ، و در اين باره ، داناترين مردم به أمر خدا باشد . »\r\nابن أبى الحديد در « شرح نهج البلاغهء » « 2 » مىگويد :\r\nفَإنْ قُلْتَ : أىُّ فَرْقٍ بَيْنَ أقْواهُمْ عَلَيْهِ وَ أعْلَمُهُمْ بِأَمْرِ اللَهِ فيهِ ؟ قُلْتُ : أقْواهُمْ ، أحْسَنُهُمْ سياسَةً ؛ وَ أعْلَمُهُمْ بِأَمْرِاللَهِ ، أكْثَرُهُمْ عِلْمًا وَ إجْرآءً لِلتَّدْبير\r\n\r\n\r\n","description":"","footnote":"\r\n( 1 ) « نهج البلاغهء » خطبهء 171 ؛ و از طبع مصر با تعليقهء شيخ محمّد عبده ، ج 1 ، ص 321\r\n( 2 ) « شرح نهج البلاغهء » از طبع دار إحيآء الكتب العربيّه ، ج 9 ، ص 329\r\n","page_name":" 95 ","page_number":109},
  {"content":"\r\n\r\nبِمُقْتَضَى الْعِلْم ؛ وَ بَيْنَ الامْرَيْنِ فَرْقٌ واضِحٌ . فَقَدْ يَكونُ سآئِسًا حاذِقًا وَ لا يَكونُ عالِمًا بِالْفِقْهِ ، وَ قَدْ يَكونُ سآئِسًا فَقيهًا وَ لا يُجْرى التَّدْبيرَ عَلَى مُقْتَضَى عِلْمِهِ وَ فِقْهِه .\r\n« اگر شما بگوئيد : فرق بين أَقْوَاهُمْ عَلَيْهِ ، و أَعْلَمُهُمْ بِأَمْرِ اللَهِ فِيهِ چيست ؟ ميگويم : أَقْوَاهُمْ عَلَيْهِ ، أحْسَنُهُم سياسَةً است ؛ يعنى قدرت فكريش براى به جريان انداختن أمر ولايت نيكوتر از همه باشد . و أَعْلَمُهُمْ بِأَمْرِ اللَهِ فِيه ، بدين معنى است كه : علمش از همهء مردم بيشتر باشد ، و تدبيرش براى بجريان انداختن أحكام إسلامى و تحقّق بخشيدن آن ، بمقتضاى علمى كه دارد ، بهتر و نيكوتر باشد . و بعبارت ديگر : از همهء مردم بهتر بتواند حكم خدا را در ميان آنها إجراء كند ، و معارف و أحكام كتاب و سنّت را پياده نمايد .\r\nو فرق بين اين دو مسأله واضح است . چون گاهى شخص ولىّ سياست دارد و در سياست خود نيز حاذق است ولى عالم به فقه نيست ، و بالعكس ؛ گاهى فقيه هست ليكن نمىتواند بمقتضاى علم و فقه خود نسبت به امور جاريه تدبير و چاره انديشى نمايد ؛ بلكه فقهش را در زواياى فكر خود مختفى كرده است و قدرت ندارد كه علمش را در ميان مردم گسترش بدهد . »\r\nپس بايد ، هم أَقْوَاهُمْ عَلَيْهِ يعنى : أحْسَنُهُمْ سياسَةً ، و هم أَعْلَمُهُمْ بِأَمْرِ اللَهِ فِيهِ يعنى : بهترين مردم و داناترين آنها به إجراء أمر خدا در ولايت خود باشد ؛ و بايد بهتر از همه بتواند علم خود را نسبت به كتاب و سنّت در ميان مردم إنفاذ داده و إجراء كند . اين چنين شخصى أَحَقُّ النَّاسِ بِهَذَا الامْرِ مىباشد .\r\nو از اينجا استفاده مىكنيم كه : علاوه بر أَقْوَاهُمْ عَلَيْهِ ، أَعْلَمُهُمْ بِأَمْرِ اللَهِ فِيهِ هم لازم است ؛ زيرا ممكن است فقيهى أعلم امّت و أورع آنها و أَقْوَاهُمْ عَلَيْهِ ، أىْ أحْسَنُهُمْ سياسَةً هم باشد ، و ليكن بهترين مردم و داناترين آنان از جهت إجراء أمر خدا در أمر ولايت نباشد ، و نتواند أحكام خدا را در جامعه ،\r\n\r\n","description":"","footnote":"","page_name":" 96 ","page_number":110},
  {"content":"\r\n\r\nآنطور كه بايد و شايد إجراء كند ؛ و در چگونگى إجراء أحكام متّخذهء از كتاب و سنّت در جامعه ، و دعوت مردم به إسلام و إيمان و عفّت و پاكدامنى ، و إقامهء نماز و نزديك نمودن آنان را به خدا و رسول ، و تأليف قلوب و رام نمودن دلهاى ايشان ناتوان باشد .\r\nپس أَعْلَمُهُمْ بِأَمْرِ اللَهِ فِيهِ شرط چهارمى است كه به شرائط ولايت فقيه افزوده شده ، و ما از اين روايت استفاده نموديم .\r\nبعد حضرت مىفرمايد : فَإنْ شَغَبَ شَاغِبٌ أُسْتُعْتِبَ فَإنْ أَبَى قُوتِلَ .\r\n« شَغَبْ » بمعنى تهييج فساد است ؛ « أُسْتُعْتِبَ » يعنى : طُلِبَ مِنْهُ الرِّضا بِالْحَقّ .\r\nبيان معنى أعلميّت به حكم خدا در ولايت\r\nحال ، بعد از اينكه شخص ولىّ زمام امور را در دست گرفت ، اگر كسى بخواهد تهييج فساد نموده و مخالفت كند ، بايد ولىّ از او بخواهد كه طبق آيه شريفهء قرآن :  « وَ إِنْ طائِفَتانِ مِنَ الْمُؤْمِنِينَ اقْتَتَلُوا فَأَصْلِحُوا بَيْنَهُما فَإِنْ بَغَتْ إِحْداهُما عَلَى الْأُخْرى فَقاتِلُوا الَّتِي تَبْغِي حَتَّى تَفِيءَ إِلى أَمْرِ اللَّهِ . »  « 1 » رضايت به حقّ داده ، دست از فساد و سر و صدا و ادّعاء بردارد ؛ و در مقابل حكم كتاب و سنّت تسليم شده ، و در تهييج فساد متوقّف شود . در اين صورت اگر قبول نمود كه هيچ ، وَ إلَّا قوتِلَ ؛ يعنى بايد با او پيكار و مقاتله نمايد تا او را قانع كند ، اگرچه به قتل و نَهْب و أسْر بينجامد . عليهذا شخصى كه متمرّد است و زير بار حقّ نمىرود ، و پس از استوارى نظام إسلام بر خلاف حكومت إسلامى قيام كرده است ، او را به تسليم در مقابل حكومت دعوت ميكنند ؛ چنانچه تسليم نشود بايد با او به مقاتله و ستيز برخاست تا اينكه خود و حزب و تمام أفراد و أعوانش از بين بروند ؛ مگر اينكه دست از مخالفت برداشته تسليم شود .\r\n\r\nپس از بيعت با ولىّ حقّ ، نَكْث آن حرام است\r\nوَ لَعَمْرِى لَئِنْ كَانَتِ الإمَامَةُ لَا تَنْعَقِدُ حَتَّى يَحْضُرَهَا عَآمَّةُ النَّاسِ فَمَا إلَى ذَلِكَ سَبِيلٌ ؛ وَ لَكِنْ أَهْلُهَا يَحْكُمُونَ عَلَى مَنْ غَابَ عَنْهَا ، ثُمَّ لَيْسَ لِلشَّاهِدِ أَنْ\r\n\r\n\r\n","description":"","footnote":"\r\n( 1 ) صدر آيه 9 ، از سورهء 49 : الحجرات\r\n","page_name":" 97 ","page_number":111},
  {"content":"\r\n\r\nيَرْجِعَ وَ لَا لِلْغَآئِبِ أَنْ يَخْتَارَ .\r\nميفرمايد : پس از اينكه أهل حلّ و عقد با حاكم در بلد سُكناى او بيعت كردند ، ديگر بيعت نمودن عدّه‌اى كه در خارج از آن شهر زندگى ميكنند و اطّلاع دادن به آنان ممكن نيست ، لزومى ندارد ؛ و تمامى آنان بايد تسليم حكم حاضرين باشند ؛ و حكم حاضرين بر غائبين حاكم و وارد است . أفرادى هم كه شاهدند و بيعت كرده‌اند ، ديگر نمىتوانند دست از بيعت بردارند و بيعت خود را بشكنند .\r\nزيرا اگر بنا شود براى گرفتن بيعت ، إنسان يكايك أفراد امّت را جمع كند و از آنها بيعت بگيرد فَمَا إلَى ذَلِكَ سَبِيلٌ ؛ اين كار اصولًا ممكن نيست .\r\nلهذا سيره بر اينست كه : أفرادى كه در پايتخت و بلد حاكم حاضرند بيعت مىكنند ؛ يعنى تنها بيعت أهل حلّ و عقد نافذ است و براى همهء أفراد كافى است .\r\nو اين كلام حضرت أمير المؤمنين عليه السّلام دليل است بر مطلبى كه سابقاً ذكر كرديم ؛ و آن اين بود كه : يكى از شرائط تحقّق إمامت ، بيعت مردم است . و اين بدان معنى نيست كه مقتضاى مقام و شأنيّت إمامت بيعت است ، كه اگر مردم با او بيعت ننمودند آن حضرت واجد مقام إمامت نباشد ؛ بلكه منظور اينست كه در مقام فعليّت حكومت إمام و قبول از طرف مردم ، و إلزام و گردن گيرىِ حكومت او نسبت به مردم و إجراى أوامر آنحضرت ، بيعت واجب و ضرورى است . و حتّى إمامت براى خود أمير المؤمنين عليه السّلام هم با بيعت استقرار يافت .\r\nهمچنين از اين كلام حضرت و سيرهء ايشان استفاده مىشود كه : بعد از آنكه مردم بيعت كردند ، ديگر كسانى كه در موقع بيعت حاضر نبودند نمىتوانند بگويند : ما آن بيعت را قبول نداريم و بايد بيعتى مجدّد واقع شود ؛ زيرا حضرت مىفرمايد : لَيْسَ لِلشَّاهِدِ أَنْ يَرْجِعَ وَ لَا لِلْغَآئِبِ أَنْ يَخْتَار ، كسانى كه بيعت\r\n\r\n","description":"","footnote":"","page_name":" 98 ","page_number":112},
  {"content":"\r\n\r\nنموده‌اند حقّ ندارند بيعت خود را بشكنند ، و كسانى هم كه حضور نداشته‌اند حقّ انتخاب ندارند . « 1 »\r\nتا اينكه حضرت مىفرمايد : أَلَا وَ إنِّى أُقَاتِلُ رَجُلَيْنِ : رَجُلا ادَّعَى مَا لَيْسَ لَهُ ، وَ ءَاخَرَ مَنَعَ الَّذِى عَلَيْهِ .\r\nآگاه باشيد ، حال كه حكومت به دست من آمد ، من با دو طائفه كارزار مىكنم ؛ أوّل : مردى كه ادّعاى مطلبى مىكند كه از آنِ او نيست ؛ مثل اينكه پس از استقرار حكومت ، ادّعاى حكومت كند و بگويد : من اين حكومت و ولايت و بيعت را قبول ندارم ، بلكه خود را حاكم مىدانم . و بر اين أساس أفرادى را نيز به دور خود جمع نمايد .\r\nاين سخن و منطق غلط است ؛ زيرا در إسلام دو حكومت برقرار نمىشود ؛ بلكه حكومت ، فقط حكومت واحد است . رسول خدا صلّى الله عليه و آله و سلّم فرمود : در صورتى كه حاكمى روى اصول صحيحه و موازين\r\n\r\n\r\n","description":"","footnote":"\r\n( 1 ) در « صحيح مسلم » طبع مصر ، مطبعهء عيسى البابى الحلبى ، ج 2 ، كتاب الإمارة ، بابُ الَامر بِلُزومِ الجَماعهء عندَ ظُهورِ الفِتَن و تَحذيرِ الدُّعَاةِ إلىَ الكُفر ، ص 136 با سه سند متّصل خود روايت مىكند از نافع كه او ميگويد : در واقعهء حَرَّهء در زمان يزيد بن معاويه ، عبد الله بن عمر به نزد عبد الله بن مطيع آمد ؛ ابن مطيع گفت : براى أبو عبد الرّحمن متّكا و بالشى بگذاريد ! ابن عمر گفت : من نزد تو نيامده‌ام بنشينم ! من به نزد تو آمده‌ام تا حديث كنم براى تو حديثى را كه از رسول خدا صلّى الله عليه ( و آله ) شنيده‌ام ! آنگاه گفت : من شنيدم از رسول خدا صلّى الله عليه ( و آله ) و سلّم كه ميگفت : مَنْ خَلَعَ يَدًا مِنْ طَاعَةٍ لَقِىَ اللَهَ يَوْمَ القِيَمَةِ لَا حُجَّةَ لَهُ ؛ وَ مَنْ مَاتَ وَ لَيْسَ فِى عُنُقِهِ بَيْعَةٌ مَاتَ مِيتَةً جَاهِلِيَّةً . بايد دانست كه : مراد از شكستن بيعت و طاعت در اين روايت و مشابه آن ، نقض بيعت از طاعت إمام به حقّ است كه البتّه معنى صحيحى هم دارد ؛ أمّا ابن عمر اينطور وانمود كرد كه : مراد نقض بيعت است از طاعت هر كس كه - و لو به ستم و عدوان - خود را حاكم خوانده باشد ، گرچه يزيد بن معاويه باشد . تطبيق روايت بر اين مورد و أمثال آن كه رويّه و دأب علماى عامّه است ، از أعظم مصائبى است كه بر إسلام و مسلمين وارد شده است .\r\n","page_name":" 99 ","page_number":113},
  {"content":"\r\n\r\nشرعيّه بر سر كار آمد و به حكومت منصوب شد و مردم با او بيعت كردند ، اگر شخص ديگرى نيز ادّعاى حكومت نمود او را بكشيد « 1 » ، چون دوّمى باطل است . و هيچكس نمىتواند در مقابل حكومت حقّهء حقيقيّه كه با تمام شرائط و لوازم منعقد شده است ادّعاى حكومت كند ؛ و اگر براى خود از مردم بيعت بگيرد و ادّعاى حكومت كند ، مدّعى باطل است و بايد او را كشت .\r\nحضرت هم در اينجا مىفرمايد : بعد از اينكه حكومت من متّفق عليه شد ، و براى من مستقرّ گرديد - با در نظر گرفتن اينكه حكومت تعدّد بر نمىدارد و حاكم إسلام هميشه واحد است - رَجُلى كه ادّعا كند ما لَيْسَ لَهُ را ، من با او كارزار مىكنم\r\n. دوّم : با آن كسى كه دريغ مىكند چيزى را كه بعهدهء اوست ؛ مثلًا بر عهدهء اوست كه از حاكم إطاعت كند ، در حالى كه مخالفت او كرده و از دادن حقوق و مطالبات حكومت امتناع و استنكاف مىنمايد . در اين صورت ، قانون شريعت حكم مىكند كه بايد با او كارزار نمود تا اينكه او در مقابل حكومت خاضع شود .\r\nو اين از أدلّه‌اى است كه دلالت دارد بر اينكه : حاكم حتماً بايد أقوى و أقدر بر إنفاذ أحكام إسلام باشد .\r\n\r\nعلّت امتناع أمير المؤمنين عليه السّلام از قبول بيعت مردم پس از عثمان\r\nهنگاميكه مردم ، پس از قتل عثمان ، أطراف أمير المؤمنين عليه السّلام جمع شده و خواستند با آنحضرت بيعت كنند ، ايشان حاضر نمىشدند ، تا اينكه چند روز به طول انجاميد و مردم إصرار بر بيعت داشتند ، بالأخره حضرت به آنان فرمودند : بيعت مخفيانه صحيح نيست ؛ بلكه بايد همهء أفراد مدينه\r\n\r\n\r\n","description":"","footnote":"\r\n( 1 ) « صحيح مسلم » طبع مصر ، مطبعهء عيسى البابى الحلبى ، ج 2 ، كتاب الإمارة ، بابُ إذا بويعَ لِخليفَتيْن ، ص 137 : وَ حَدَّثَنِى وَهَبُ بْنُ بَقِيَّةِ الْوَاسِطِىّ : حَدَّثَنَا خَالِدُ بْنُ عَبْدِ اللَهِ عَنِ الْجُرَيْرِىِّ عَنْ أَبِى نَضْرَةَ عَنْ أَبِى سَعِيدِ الْخُدْرِىِّ ، قَالَ : قَالَ رَسُولُ اللَهِ صَلَّى اللَهُ عَلَيْهِ ( وَ ءَالِهِ ) وَ سَلَّمَ : إذَا بُويِعَ لِخَلِيفَتَيْنِ فَاقْتُلُوا الآخَرَ مِنْهُمَا . و در تعليقهء آن گويد : أىْ فادْفَعوا الآخَرَ بِالْقَتْلِ إذا لَمْ يُمْكِنْ دَفْعُهُ بِدونِهِ ؛ وَ مُقْتَضاهُ أنَّهُ لا يُجوزُ عَقْدُ الْبَيْعَةِ لِخَليفَتَيْنِ فى زَمَنٍ واحِدٍ ، وَ إلّا لَما جازَ قَتْلُ الآخَرِ مِنْهُما .\r\n","page_name":" 100 ","page_number":114},
  {"content":"\r\n\r\n- بدون استثناء - و آن كسانى كه از أهل حلّ و عقد و در دسترس هستند در مسجد حاضر شوند و در ملا عامّ با من بيعت كنند . و به اندازه‌اى أمير المؤمنين عليه السّلام بر اين أمر إصرار داشتند كه با وجود آنكه بعضى از أصحاب دربارهء رفتن آنحضرت به مسجد مخالفت مىكردند - زيرا پيش بينى مىنمودند كه آنحضرت در أثر كثرت ازدحام مردم آسيبى ببينند - أمّا حضرت بر مخالفت آنان وَقْعى ننهاده ، بر سخن خود تأكيد و پافشارى داشتند و گفتند : بيعت حتماً بايد در حضور جمعيّت انجام شود .\r\nالبتّه حضرت در مرحلهء أوّل أصلًا قبول نمىكردند و زير بار نمىرفتند ؛ و سخنشان اين بود كه : اگر من حكومت را بپذيرم ، بر أساس نظر خود عمل مىكنم نه بر سنّت سابقين و خلفائى كه آمدند و هر كدام از آنها اعوجاج و انحرافى در شريعت إيجاد نمودند ؛ و مردم با آن اعوجاجها خو گرفته‌اند ؛ و من اكنون اگر بخواهم بر أساس كتاب خدا و سنّت رسول الله صلّى الله عليه و آله و سلّم با مردم رفتار كنم ، غوغا و سر و صدا بلند شده ، و فسادها در خارج پيدا خواهد شد . در اين صورت اگر من بخواهم حكومت را در دست بگيرم ، به هيچ وجه از آن ميزان و صراط تخطّى نمىكنم !\r\nبنابراين ، وظيفهء حاكم اينست كه بر أساس كتاب خدا و سنّت رفتار كند ، و به عتاب حاكمى توجّه نكند ، و به توهين كسى گوش فرا ندهد ، و ملاحظهء جوانب و أطراف را ننمايد ، و مصلحت انديشىهاى موقّتىِ فعلى را در مقابل كتاب و سنّت در نظر نگيرد ؛ زيرا كه حقّ بايد به منصّهء ظهور و بروز برسد .\r\nدر ولايت ولىِّ والى عالم ، اگر در گوشه‌اى از عالم ظلمى شود ، و به يك نفر زن يا مرد يا بيوه يا يتيمى كه در تحت ولايت اوست ستمى جارى گردد ، تمام آن ظلم و ستم بر عهدهء او نوشته مىشود . لذا معنى ولايت معنى بسيار مهمّى است .\r\nإنسان نمىتواند توجيهات و مصلحت انديشيها و پيشنهادات أفراد را به\r\n\r\n","description":"","footnote":"","page_name":" 101 ","page_number":115},
  {"content":"\r\n\r\nآسانى بپذيرد و بگويد : حالا مصلحت نيست اين كار را يا آن عمل را انجام دهيم ؛ بلكه صلاح در سكوت است و چه و چه ! اينست ممشى و مكتب أمير المؤمنين عليه السّلام كه مكتب حقّ است و مكتب رسول خدا مىباشد . و أمير المؤمنين عليه السّلام در دورهء حكومت خود بر اين أساس حكومت كردند .\r\nحضرت أمير المؤمنين - موقعى كه مردم بعد از عثمان خواستند با آنحضرت بيعت كنند - در خطبه‌اى فرمودند :\r\nدَعُونِى وَ الْتَمِسُوا غَيْرِى ! فَإنَّا مُسْتَقْبِلُونَ أَمْرًا لَهُ وُجُوهٌ وَ أَلْوَانٌ لَا تَقُومُ لَهُ الْقُلُوبُ وَ لَا تَثْبُتُ عَلَيْهِ الْعُقُولُ .\r\n« رها كنيد مرا و به سراغ غير من برويد ! زيرا كه ما با اين رويّه‌اى كه داريم در آتيه برخورد خواهيم داشت با أمرى كه داراى أشكال و رنگها و صورتها و وجوه مختلف است ؛ و به اندازه‌اى دقيق ، لطيف ، ثابت و پا برجاست كه دلها تاب مقاومت آن را ندارد و عقول نمىتوانند بر آن ثابت بمانند . »\r\nأهواء و آراء همهء مردم بدنبال شأن و اعتبار و جمع آورى أموال و غارت بيت المال است ؛ و بر أساس تبعيضاتى كه خليفهء ثانى قائل شد و بيت المال را روى حساب طبقات قسمت كرد ، تربيت شده‌اند .\r\nآن كسى كه به او لقب عادل داده و او را مورد ستايش قرار داده‌اند ، أوّلين ظلمى كه كرد اين بود كه بيت المال را بر أساس اختلاف طبقات و أصناف اجتماعى بين زنان پيغمبر و مهاجرين و أنصار و سائر طبقات ، به حسب حال آنان تقسيم مىكرد ؛ و مردم هم آن أموال را به مصرف مىرساندند . حال اگر أمير المؤمنين عليه السّلام بخواهد به سنّت پيغمبر باز گردد و آن سهميّه‌ها را قطع نمايد ، همهء أفرادى كه طعم و لذّت اين أموال را چشيده و به آن خو گرفته‌اند ، قطعاً با آنحضرت به مخالفت بر مىخيزند .\r\nعلى كلّ تقدير حضرت ميفرمايد : اگر ميخواهيد با من بيعت كنيد ، مسأله از اين قرار است .\r\n\r\n","description":"","footnote":"","page_name":" 102 ","page_number":116},
  {"content":"\r\n\r\nوَ إنَّ الآفَاقَ قَدْ أَغَامَتْ ، وَ الْمَحَجَّةَ قَدْ تَنَكَّرَتْ .\r\n« آفاق و آسمان را غَيْم و ابرهاى سياه فرا گرفته است ؛ راه راست و طريق صحيح در روى زمين گم شده است . »\r\nوَ اعْلَمُوا أَنِّى إنْ أَجَبْتُكُمْ رَكِبْتُ بِكُمْ مَا أَعْلَمُ وَ لَمْ أَصْغَ إلَى قَوْلِ الْقَآئِلِ وَ عَتْبِ الْعَاتِبِ .\r\n« و بدانيد ! اگر من شما را إجابت كنم و بيعت شما را قبول نمايم ، بر أساس علم خود عمل مىكنم و هيچگاه به گفتار گوينده‌اى و يا به مؤاخذهء مؤاخذه كننده‌اى كه بگويد چنين و چنان كن ، گوش فرا نمىدهم ! »\r\nحتّى در به دو خلافت ، دو نفر از خواصّ آن حضرت ( عبد الله بن عبّاس و مالك أشتر ) به حضرت عرض كردند : يا علىّ ! الآن به هيچ وجه صلاح نيست كه شما معاويه را از حكومت شام خلع نمائيد ؛ بلكه ولات را براى مدّت كوتاهى بر إمارت و حكومتشان إبقاء نموده ، پس از آنكه پايه‌هاى حكومتتان مستحكم شد ، به نظر خود عمل كنيد !\r\nحضرت به شدّت به آنان پرخاش كرد ؛ و آنها را در اين سخن مورد مؤاخذه قرار داد و فرمود : واى بر شما ! اگر من اين كار را بكنم ، همان مسألهء مصلحت انديشىها و سهل‌انگاريها و مماشاتهائى كه ديگران كردند تكرار خواهد شد و اين محجّه نيست ؛ بلكه محجّهء واضح و طريق روشن اينست كه : من كه ولىّ أمر مسلمين هستم ، حتّى يك دقيقه هم نبايد حاضر باشم كه در سرتاسر بلاد تحت سلطهء من ، و در يك گوشه‌اى از حيطهء ولايت من به كسى ظلم شود .\r\n\r\nمفاد : وَ أَنَا لَكُمْ وَزِيرًا خَيْرٌ لَكُمْ مِنِّى أَمِيرًا\r\nوَ إنْ تَرَكْتُمُونِى فَأَنَا كَأَحَدِكُمْ ؛ وَ لَعَلِّى أَسْمَعُكُمْ وَ أَطْوَعُكُمْ لِمَنْ وَلَّيْتُمُوهُ أَمْرَكُمْ ! وَ أَنَا لَكُمْ وَزِيرًا خَيْرٌ لَكُمْ مِنِّى أَمِيرًا . « 1 »\r\n\r\n\r\n","description":"","footnote":"\r\n( 1 ) « نهج البلاغهء » خطبهء 90 ؛ و از طبع مصر با تعليقهء شيخ محمّد عبده ، ج 1 ، ص 181 و 182\r\n","page_name":" 103 ","page_number":117},
  {"content":"\r\n\r\n« اين در صورتى است كه شما با من بيعت كنيد ؛ و أمّا چنانچه مرا رها كرده و با ديگرى بيعت نمائيد ، در آنصورت من هم مثل يكى از أفراد شما هستم . و اميد است كه من بهترين أفراد شما و مطيع‌ترين و شنواترين فرد شما باشم كه به آن حكومت كمك كرده و سرپيچى ننمايد ؛ و إظهار خودپسندى و خودنمائى نكند . و اگر من براى شما وزير باشم بهتر است از اينكه بر شما أمير باشم . »\r\nوَ أَنَا لَكُمْ وَزِيرًا خَيْرٌ لَكُمْ مِنِّى أَمِيرًا ؛ زيرا در صورت إمارت بر شما ، همهء مسؤوليّتها بر عهدهء من خواهد بود ؛ و بر من لازم است كه به كتاب خدا و سنّت پيغمبر - بدون هيچگونه تغييرى - عمل كنم . و أمّا در صورتى كه شخص ديگرى عهده دار اين مسؤوليّت شد ، از عهدهء من ساقط است و از دست من هم كارى ساخته نيست ؛ و من در حدود شأن و قدرت خودم نسبت به آن حكومت ، تا جائى كه بتوانم كمك مىكنم ؛ و از همهء شما أسمع و أطوع هستم .\r\n\r\nخطبه 129 « نهج البلاغهء » در شرائط حاكم إسلام\r\nو در خطبهء ديگرى مىفرمايد :\r\nوَ قَدْ عَلِمْتُمْ أَنَّهُ لَا يَنْبَغِى أَنْ يَكُونَ الْوَالِى عَلَى الْفُرُوجِ وَ الدِّمَآء وَ الْمَغَانِمِ وَ الاحْكَامِ وَ إمَامَةِ الْمُسْلِمِينَ ، البَخيلَ فَتَكُونَ فِى أَمْوَالِهِم نَهْمَتُهُ . « 1 »\r\n« و حقّاً چنين است كه شما مىدانيد : شخصى كه داراى منصب ولايت و إمارت و حكومت بر فروج ( يعنى بر نواميس مردم و زنان مسلمين ) و دماء ( يعنى بر نفوس و خونهاى مردم ) و مغانم ( يعنى فَىْء و غنيمت و أموال عمومى و جزيه و خراج و صدقات و زكوات و همچنين هر مالى كه مال عمومى است و اختيارش با حاكم است ) و أحكام ( أحكامى كه جارى مىشود ) و همچنين امامت مسلمين ( يعنى پيشوائى مسلمانان ) است ، سزاوار نيست شخص بخيلى باشد ، تا اينكه شهوت خود را در ميان أموال مردم به راه اندازد » .\r\nزيرا از اين جهت كه اين شخص مرد بخيلى است و بخل مىورزد\r\n\r\n\r\n","description":"","footnote":"\r\n( 1 ) نَهْمَة : بُلوغُ الْهِمِّةِ فى الشَّهْوَةِ فى الشَّىْء . يُقالُ لَهُ فى هَذَا الامْرِ نَهْمَةٌ ، أىْ شَهْوَةٌ . وَ - قَضَى مِنْهُ نَهْمَتَهُ ، أىْ شَهْوَتَه .\r\n","page_name":" 104 ","page_number":118},
  {"content":"\r\n\r\nنمىتواند حقّ مردم را أدا كند ؛ و آن بخل را تنها در أموال خود به كار نمىآورد ( چون رياست بر عموم مردم پيدا كرده است و تمام أموال عمومى زير دست اوست ) بلكه اين بخل را در تمام اين أموال إعمال مىكند . و نيز دربارهء نواميس مردم و زنهاى آنها و خونهاى آنان سريان و جريان مىدهد . و همچنين شهوت خود را تنها در خانه و در أموال خود مصرف نمىكند ؛ بلكه آن را در ميان همهء اين أموال عمومى قضا مىكند . بنابراين ، شما مىدانيد كه والى بر مسلمين نبايد شخص بخيلى باشد .\r\nوَ لَا الْجَاهِلَ فَيُضِلَّهُمْ بِجَهْلِهِ .\r\n« و نيز ميدانيد : نبايد شخص ولىّ جاهل باشد ، تا اينكه مردم را بسبب جهلش گمراه كند . » شخص والى ( يعنى آن كسى كه تدبير أمر مجتمع بدست اوست ) هر چه فكرش بهتر ، درايتش نيكوتر و علمش بالاتر باشد ، آن مجتمع را بهتر و پاكيزه‌تر به سوى كمال سير مىدهد ؛ و در صورتى كه والى جاهل بوده و از چيزى مطّلع نباشد ، لياقت رهبرى از او سلب مىشود ؛ زيرا از جاهل چيزى جز گمراهى تراوش نميكند ؛ پس به هر مقدار كه او جاهل باشد جامعه را از سير كمالى خود باز مىدارد . بنابراين ، جاهل نمىتواند والى باشد ، زيرا كه آن والى با جهلش امّت را گمراه مىكند .\r\nوَ لَا الجَافِىَ فَيَقْطَعَهُمْ بِجَفَآئِهِ .\r\n« و همچنين شما ميدانيد : والى نمىتواند شخص تندخو ، خشن ، و جفا پيشه باشد ، تا اينكه به جفايش ارتباط مردم را با خود قطع كند . » والى بايد مردم را به حضور بپذيرد و آنها را در دامان خود بپروراند و با گشاده روئى با آنان برخورد كند ؛ پيوسته با آنها مرتبط و مأنوس باشد و از أيتامشان دستگيرى كند ؛ سخنان أفراد ضعيف و حقير و مسكين را بشنود و براى آنان در نزد خود جائى باز كند ؛ و خود در ميان مردم بوده ، و مردم نيز به او راه داشته باشند .\r\nأمّا يك شخص سخت دل و تندخو و جفا پيشه ، با جفاى خود ، مردم را\r\n\r\n","description":"","footnote":"","page_name":" 105 ","page_number":119},
  {"content":"\r\n\r\nاز خود دور نموده جدا مىسازد .\r\nوَ لَا الْحَآئِفَ لِلدُّوَلِ فَيَتَّخِذَ قَوْمًا دُونَ قَوْمٍ .\r\nدُوَل با ضمّهء دال جمع دُولَة به معنى مال است . و اينكه از مال تعبير به دُولَهء شده ، بدين جهت است كه مال دائماً بين أفراد گردش مىكند و يداً بيدٍ در تداول مىباشد و ثبات ندارد . و بدين معنى است دُولَة در آيه مباركهء :  كَيْ لا يَكُونَ دُولَةً بَيْنَ الْأَغْنِياءِ مِنْكُمْ  . « 1 »\r\n« و نيز ميدانيد : نبايد حاكم حائِفِ لِلدُّوَل باشد . حائِف يعنى جائر و كسى كه از روى جور و ستم دست به أموال مردم برده و آنها را يَتَّخِذَ قَوْمًا دُونَ قَوْمٍ ، به جماعتى دون جماعت ديگر ميدهد . » بيت المال را به خواصّ و قوم و قبيلهء خود عطا مىكند ، و يا مانند عثمان به زوجه و همسر خود ميدهد . همانطور كه او گردنبندى به زن خود نآئله دختر فَرافِصَه داد كه به اندازهء ثلث خراج آفريقا قيمت داشت ؛ و عطايائى از اين قبيل داشت ، و ادّعا ميكرد : من ولىّ و مختارم و هر گونه تصرّفى بر من حلال و مباح است .\r\nحاكم بايد كسى باشد كه در أموال مردم هيچگونه ظلم و ستمى را روا ندارد ؛ و به هيچ وجه آنها را به طبقه‌اى خاصّ اختصاص ندهد ؛ بلكه بايد خاصّه و عامّه در نزد او يكى باشند . و به هيچ وجه من الوجوه قومى را بر قومى ، مزيّت ( از جهت دادن قطائف و تُيُول و أمثال اينها ) ندهد . و بايد تمام أموال عمومى را برحسب كتاب و سنّت در بين مردم قسمت كند . يا بر همان أساسى كه در دست هست به مصارف عمومى برساند .\r\nوَ لَا الْمُرْتَشِىَ فِى الْحُكْمِ فَيَذْهَبَ بِالْحُقُوقِ .\r\n« حاكم نبايد شخصى باشد كه در حكم خود رشوه بگيرد ( خواه رشوهء پولى باشد يا مقامى يا اعتبارى ، يا به جهت ترس از منصب ، يا براى إيجاد آشنائى و دوستى و أمثال اينها . ) تا اينكه حقوق را از بين ببرد » .\r\n\r\n\r\n","description":"","footnote":"\r\n( 1 ) قسمتى از آيه 7 ، از سورهء 59 : الحشر\r\n","page_name":" 106 ","page_number":120},
  {"content":"\r\n\r\nحاكم بايد شخصى قاطع و برّنده باشد كه هيچ چيزى او را در برابر حقوق مردم متوقّف نكند ، و رشوه او را از حكم به حقّ نمودن باز ندارد .\r\nفَيَذْهَبَ بِالْحُقُوقِ وَ يَقِفَ بِهَا دُونَ الْمَقَاطِعِ .\r\nاينچنين نباشد كه رشوه بگيرد ، آنوقت هنگام إجراء حكم ، قبل از آنكه آن حكم در خارج به مرحلهء إجراء در آيد و قاطعيّت پيدا كند و حكم آن بر أساس كتاب و سنّت مشخّص شود ، آن را رها كند ؛ و بالنّتيجه حكمى ديگر كه قاطعيّت آن از كتاب و سنّت مشخّص نشده است در ميان مردم عملى گردد . »\r\nبطور مسلّم آن حكم بر خلاف حقّ است ؛ زيرا در هر كجا كه كتاب و سنّت حكمى را معيّن كند ، اگر إنسان بواسطهء رشوه گرفتن دست از آن حكم بردارد ، حكم ديگرى بر خلاف آن جارى مىشود ، و اين وقوف در مقابل حقوق است دون المقاطع ؛ يعنى غير از آن حكمى كه كتاب و سنّت آن را بريده و مشخّص كرده‌اند در جريان آمده است .\r\nوَ لَا الْمُعَطِّلَ لِلسُّنَّةِ فَيُهْلِكَ الامَّةُ . « 1 »\r\n« و ميدانيد : والى نبايد كسى باشد كه سنّت خدا و رسول خدا صلّى الله عليه و آله و سلّم را تعطيل كند ، تا اينكه در أثر اين عمل ، آن امّت هلاك بشوند . » والى بايد شخصى باشد كه سنّت خدا و رسول خدا را إجراء كند ؛ چرا كه حكومت إسلام حكومتى است بر أساس سنّت ، نه اينكه حكومتى است مثل سائر حكومتهاى عادى مردم كه تنها وظيفهء آن إيجاد آبادانى و عمران براى مردم ، و زياد نمودن أرزاق آنها ، و تأسيس أماكن براى آنان ، و حفظ و نگهدارى مرزها ، و تأمين أمنيّت داخلى و أمثال اينهاست . اينها امورى هستند كه همهء دول عالم در آن مشتركند . هر دولت و حكومتى كه روى كار بيايد ، فكرش صرف آبادانى مملكت ، عيش و راحتى مردم ، أمنيّت داخلى ، حفظ مرز و\r\n\r\n\r\n","description":"","footnote":"\r\n( 1 ) نهج البلاغهء » خطبهء 129 ؛ و از طبع مصر با تعليقهء شيخ محمّد عبده ، ج 1 ، ص 248 و 249\r\n","page_name":" 107 ","page_number":121},
  {"content":"\r\n\r\nسرحدّات خود است ؛ و اين براى حكومت إسلام كافى نيست . حكومت إسلام بايد سنّت را بياورد . حكومت إسلام بر أساس إسلام است . بر عهدهء حاكم إسلام است كه قرآن كريم و سنّت پيغمبر را در ميان مردم إجراء كند . اگر حاكم اين معنى را تعطيل كند ، گرچه مال و ثروت و آب و آذوقه و رفاه و سائر ما يحتاج آنانرا تأمين نمايد ، أمّا چون به سنّت رسول أكرم عمل نكرده است نمىتواند حاكم إسلامى باشد .\r\n\r\nتتّمه بحث در لزوم أقوائيّت و أعلميّت به حكم خدا در ولايت فقيه\r\nاينكه أميرالمؤمنين عليه السّلام در اين خطبه ميفرمايد : حاكم نبايد اين صفات را داشته باشد ( يعنى حاكم بايد بخيل و جافى و حائف و مُرتشى و معطِّل سنّت نباشد ) معنيش اينست كه حاكم بايد خلاف اين صفات را دارا باشد . يعنى : لابُدَّ أنْ يَكونَ الْوالى ، الْجَوادَ وَ صاحِبَ الْوَفآء وَ الرَّجُلَ الْعادِلَ القَيِّمَ الْقآئِمَ بِالْقِسْطِ الْمُؤَيِّدَ لِلسُّنَّةِ وَ الْمُقَوِّىَ لِلشَّريعَة . پس بايد اين صفات در حاكم بوده باشد .\r\nآيا اين صفات ، صفات زائدى هستند كه بايد براى حاكم قرار بدهيم ؟ يا خير ! بلكه همهء اينها ، در تحت همان عنوان عدالت و أورعيّتى كه از عدالت هم بالاتر است و شرط مىباشد گنجانده شده است ؟ قطعاً شقّ دوّم صحيح است ؛ زيرا اگر گفتيم : حاكم شرع بايد عادل باشد ، بلكه يك درجه هم از عدالت بالاتر يعنى أورع النّاس باشد ، ديگر بخيل و جافى نيست و أموال را بر أساس دستورات و قوانين إلهى مصرف مىكند ، و مرتشى نمىباشد و معطِّل سنّت هم نخواهد بود . اين بود بحث راجع به مسألة أقوائيّت و أَعْلَمُهُمْ بِأَمْرِ اللَهِ فِيهِ .\r\nيكى از شرائطى را كه بايد ولىّ فقيه دارا باشد ، شرط إسلام مىباشد ؛ زيرا حكومت كافر بر مسلمان جائز نيست . خداوند تبارك و تعالى در قرآن كريم مىفرمايد :\r\n\r\nمفاد آيه : وَ لَنْ يَجْعَلَ اللَهُ لِلْكفِرِينَ عَلَى الْمُؤْمِنِينَ سَبِيلًا\r\n وَ لَنْ يَجْعَلَ اللَّهُ لِلْكافِرِينَ عَلَى الْمُؤْمِنِينَ سَبِيلًا  « 1 »\r\n\r\n\r\n","description":"","footnote":"\r\n( 1 ) ذيل آيه 141 ، از سورهء 4 : النّسآء . و عجيب اينست كه خداوند در آيه 144 از\r\n","page_name":" 108 ","page_number":122},
  {"content":"\r\n\r\n« أبداً خداوند راهى را براى كافرين نسبت به مؤمنين قرار نخواهد داد ، تا اينكه كافرين بوسيلهء آن راه - گرچه جزئى باشد - تسلّط و استيلاء و قدرتى عليه مؤمنين داشته باشند . » خداوند چنين راهى را  « لِلْكافِرِينَ عَلَى الْمُؤْمِنِينَ »  به نفع كافرين و عليه مؤمنين جعل نفرموده است .\r\n« عَلَى » به معنى سلطه و استيلاء است . يعنى نفوذ و قدرت و هيمنه و سيطرهء كفّار بر مؤمنين صحيح نيست ؛ أمّا به عكس ، اگر مؤمنين بر كافرين راه پيدا كنند صحيح و درست مىباشد . زيرا نه تنها إنَّ اللَهَ جَعَلَ لِلْمُؤْمِنينَ عَلَى الْكافِرينَ سَبيلًا ، بلكه جَعَلَ عَلَيْهِمْ سُبُلًا ؛ چون آن راهى كه مؤمن بر كافر پيدا مىكند ، موجب عزّت و شرف و إيمان و هدايت و تربيت كافر است .\r\n\r\nهر گونه حكومتى از كافر بر مؤمن ، طبق آيه قرآن منفىّ است\r\nاينكه خداوند مؤمنين را أمر به جهاد و ريختن خون خود مىنمايد ، بدين جهت است كه يك شخص مشرك إيمان بياورد ! خداوند براى مؤمن نسبت به كافر چنين سبيلى را جعل فرموده است ؛ أمّا هيچگونه راهى را براى كافر ( تكويناً و تشريعاً ) براى غلبه و سيطرهء بر مسلمين جعل نفرموده است .\r\nأمّا در عالم تكوين كافر نمىتواند نفوذى بر مؤمن داشته باشد ، چون مؤمن بر أساس إيمانى كه دارد و در قلب او نفوذ پيدا كرده است ، اگر هزار سال هم با كافر بنشيند او نمىتواند در قلب مؤمن نفوذ و راه پيدا كند ؛ چرا كه إيمان\r\n\r\n\r\n","description":"","footnote":"\r\nهمين سوره ، نتيجهء ولايت كفّار بر مؤمنين را بيان ميفرمايد :  يا أَيُّهَا الَّذِينَ آمَنُوا لا تَتَّخِذُوا الْكافِرِينَ أَوْلِياءَ مِنْ دُونِ الْمُؤْمِنِينَ أَ تُرِيدُونَ أَنْ تَجْعَلُوا لِلَّهِ عَلَيْكُمْ سُلْطاناً مُبِيناً  .\r\nدر اين آيه بوضوح مىرساند كه : نتيجه و أثر ولايت كفّار بر مؤمنين ، ذلّت و خوارى و تباهى دنيا و آخرت ، و از دست دادن تمام سرمايه‌هاى إنسانيّت و فضيلت و شرف آدميّت است كه با اختيار خود شما ، خداوند بوسيلهء حكومت كافران براى شما تقدير كرده است ؛ سلطنت و قدرت كفّار بر شما در صورت ولايت آنها ، سلطنت خداوند است بر شما براى تباهى شما كه به إراده و اختيار خودتان پيش آمده است . در اين آيه توحيد أفعالى خدا روشن و آشكار است كه : قدرت و حكومت كافران بر مؤمنان عين قدرت و حكومت خداست بر مؤمنان كه در أثر اتّخاذ آنها را به ولايت ، نصيب و دامنگير مسلمانان شده است\r\n","page_name":" 109 ","page_number":123},
  {"content":"\r\n\r\nتوأم با نور است و كفر توأم با ظلمت ؛ و هميشه نور بر ظلمت غالب است . و نيز إيمان حقّ است و كفر باطل ؛ و پيوسته حقّ بر باطل پيروز است .\r\n فَأَمَّا الزَّبَدُ فَيَذْهَبُ جُفاءً وَ أَمَّا ما يَنْفَعُ النَّاسَ فَيَمْكُثُ فِي الْأَرْضِ  . « 1 »\r\n إِنَّ الْباطِلَ كانَ زَهُوقاً  . « 2 »\r\n بَلْ نَقْذِفُ بِالْحَقِّ عَلَى الْباطِلِ فَيَدْمَغُهُ فَإِذا هُوَ زاهِقٌ وَ لَكُمُ الْوَيْلُ مِمَّا تَصِفُونَ  . « 3 »\r\nباطل يعنى چيزى كه داراى أصالت و استقلال نيست و أساس و پايه‌اى ندارد ؛ و در مقابل آن حقّ است ؛ و مؤمن هميشه متحقّق به حقّ مىباشد . كافر يعنى كسى كه روى إيمان را مىپوشاند و با تَمْويه و خدعه حقّ را در استتار قرار ميدهد . تمويه و خدعه حقّ نيست ؛ بلكه باطل را به صورت حقّ و حقّ را به صورت باطل جلوه دادن است ؛ نه اينكه باطل را حقّ ، و حقّ را تبديل به باطل نمودن . بنابراين ، هيچوقت كافر نمىتواند تكويناً سبيلى بر مؤمن پيدا كند .\r\nو أمّا در عالم تشريع هم مطلب همينطور است ؛ زيرا خداوند هيچ حكمى را كه در آن حكم ، براى كافرين نسبت به مؤمنين عنوان تسلّط و قدرت و مزيّت و برترى و آمريّت و نفوذ و هيمنه و استيلاء باشد جعل نكرده است ؛ بلكه در هر كجا كه شائبهء نفوذ كافر بر مؤمن وجود دارد جلوگيرى كرده و راه آن را بسته و مسدود نموده است . و عجيب اينست كه : سبيل را به صورت نكرهء در سياق نفى « سَبِيلًا » فرموده است كه إفادهء عموم مىكند : « أبداً خداوند هيچ سبيلى براى كافرين نسبت به مؤمنين قرار نداده است ! » گرچه آن يك سبيل مختصر و راه سلطهء جزئى و تفوّق فى الجمله باشد . بنابراين ، هر قانونى كه موجب پيدايش\r\n\r\n\r\n","description":"","footnote":"\r\n( 1 ) قسمتى از آيه 17 ، از سورهء 13 : الرّعد\r\n( 2 ) ذيل آيه 81 ، از سورهء 17 : الإسرآء ؛ و تمام آيه اينست :  وَ قُلْ جاءَ الْحَقُّ وَ زَهَقَ الْباطِلُ إِنَّ الْباطِلَ كانَ زَهُوقاً  .\r\n( 3 ) آيه 18 ، از سورهء 21 : الانبيآء\r\n","page_name":" 110 ","page_number":124},
  {"content":"\r\n\r\nسبيلى براى كافر نسبت به مؤمن باشد ، به حكم اين آيه مطرود و منفىّ است .\r\nشاهد آنكه ، در بسيارى از روايات وارد است : أئمّه عليهم السّلام هنگامى كه حكمى را بيان مىكنند كه حاوى عدم تسلّط و قدرت كافرى نسبت به مسلمى است ، استشهاد به آيه :  وَ لَنْ يَجْعَلَ اللَّهُ لِلْكافِرِينَ عَلَى الْمُؤْمِنِينَ سَبِيلًا  مىكنند . فبنآءً عليهذا ممكن نيست كه مقام ولايت فقيه را شخص غير مسلمان تصدّى كند .\r\nدر اينجا سؤالى مطرح است ، و آن عبارت است از اينكه : چه إشكالى دارد كه يك شخص يهودى يا نصرانى درس بخواند و أعلم مَنْ فى الامَّة بشود ، و أمر ولايت را در دست بگيرد ؟ !\r\nجواب اين است كه : او با اينكه از همهء امّت أعلم است ، أمّا در عين حال جائز نيست زمام أمر را در دست بگيرد ؛ زيرا حتماً ولىّ فقيه بايد مسلمان باشد .\r\nو نيز چنين است در جميع مواردى كه از شؤون ولايت است ؛ شخص غير مسلمان نمىتواند در هيچيك از پست‌هاى ولائى همچون رياست جمهور ، أفراد منتخب مجلس شوراى إسلامى ، رياست وزراء و سائر وزيران ، مديران كلّ و بطور كلّى در هر كجا كه رياست و ولايت بر امور مسلمانان است منصوب شود ؛ زيرا كه نصب او در هر يك از اين موارد إيجاد سبيل مىكند ؛ و با آيه نفى سبيل ولايت او منفى خواهد بود . چرا كه هر جا كه غير مسلمان تحكّم داشته باشد به عنوان ولايت است ؛ و عنوان ولايت كافرين با اين آيه برداشته مىشود .\r\n\r\nورود نمايندگان أهل ذمّه به مجلس شورى ، طبق آيه قرآن منفىّ است\r\nو اينكه يهود و نصارى أفرادى را به عنوان نمايندهء خود به مجلس شوراى إسلامى مىفرستند ، در صورتى صحيح است و با اين آيه قرآن منافات ندارد كه مجلس شوراى إسلامى مجلس وكالت باشد . يعنى همانطور كه جميع مسلمين از طرف خود أفرادى را وكيل مىكنند و به مجلس مىفرستند ، يهود و نصارى هم مىتوانند أفرادى را از جانب خود وكيل نمايند ، و وكيل هم مطالب موكِّل را بيان مىكند ؛ اين إشكال ندارد .\r\n\r\n","description":"","footnote":"","page_name":" 111 ","page_number":125},
  {"content":"\r\n\r\nولى كلام در اينست كه : مجلس شوراى إسلامى مجلس وكالت نيست ؛ بلكه مجلس ولايت عامّه است . مجلس شورى كاربُرد دارد ؛ قوانينى را كه از مجلس شورى مىگذرانند - بر اين أساس كه با قانون قرآن و إسلام مطابقت داشته و خلافى هم در آن نباشد - در خارج ضامن إجراء دارد ؛ و اين أفراد بعنوان ولىّ - منتهى نه ولىّ شخص واحد ، بلكه ولىّ مجتمع - كارهاى مملكت را انجام مىدهند ؛ عزل و نصب و صلح و جنگ ، و تمام تصميمات مملكت را آنها مىگيرند . پس اين مجلس ، مجلس ولائى است نه مجلس وكالت ! و در مجلسى كه داراى چنين شأن و اعتبارى است ، أفراد غير مسلمان نمىتوانند شركت كنند .\r\nكما اينكه در صدر مشروطيّت وقتى كه بنا شد مجلس تأسيس شود ، أصلًا بنا نبود كه يهود و نصارى وارد مجلس بشوند و در آن شركت كنند . آن لواداران مشروطهء أوّل كه در خُفيه و پنهانى راه سياست مزوّرانه را در دست داشتند ، در اينجهت بسيار زحمت كشيدند ؛ زيرا مىخواستند كه حكم را از إسلاميّت خارج كرده و مجلسى درست كنند كه در تحت يَد فقهاء امّت نبوده ، بلكه جداى از ولايت فقيه باشد . لهذا بعنوان نمايندگى ، يهود و نصارى را به صبغهء أقلّيّتهاى مذهبى در مجلس داخل كردند ؛ و بعد نوبت به مجوس ، يعنى زرتشتيها رسيد كه علماء به هيچ وجه حاضر نمىشدند كه نمايندهء زرتشتيها به مجلس راه يابد .\r\nدر كتاب « تاريخ رجال ايران » از قول أرباب جمشيد نقل مىكند كه : ما نزد يكنفر از رؤساء بزرگ و معروف سياسى طهران ( كه نام و مشخّصات او را ذكر كرده است و او از لواداران مشروطيّت بود ) رفتيم ، و خواستيم او را حاضر كنيم كه إجازه دهد زرتشتىها هم بعنوان أقلّيّت‌هاى مذهبى براى خود نماينده‌اى انتخاب نمايند و به مجلس بفرستند ؛\r\nو ما آنقدر به او پول داديم تا اينكه بالاخره به اين أمر راضى شد كه در قانون أساسى بگذرد : زرتشتيها هم به عنوان أقلّيّت\r\n\r\n","description":"","footnote":"","page_name":" 112 ","page_number":126},
  {"content":"\r\n\r\nمذهبى براى خود نماينده‌اى به مجلس بفرستند . « 1 »\r\nاين تاريخچه‌اى است كه الآن در دست ماست . حال اگر ما بخواهيم واقعاً به كتاب و سنّت مراجعه و عمل كنيم ، هيچكدام از يهود و نصارى و زرتشتىها و همينطور هر گروهى كه از إسلام خارجند ، مثل كمونيستها و مشركين و طبيعيّين و مانند طائفهء مرتدّين و ملحدين و غيرهم را - و لو اينكه از تبعهء مملكت إسلام هم باشند - نبايد در مجلس إسلامى شركت بدهيم . اين بود بحث راجع به شرط إسلام كه ذكر شد .\r\nيكى ديگر از شرائط حاكم إسلام ، شرط تشيّع است . ولىّ فقيه كه زمام امور مردم را در دست مىگيرد ، بايد علاوه بر مسلمان بودن ، شيعه هم باشد . و ما براى إثبات تشيّع ولىّ فقيه ، هيچ دليلى جز همان نفس إسلام نمىخواهيم . همين كه گفتيم حاكم إسلام بايد مسلمان باشد ، معنيش اينست كه بايد شيعه هم باشد .\r\nما اينك تصوّر مىكنيم كه تسنّن و تشيّع دو حزب مخالفند كه هر كدام در مقابل يكديگر بوده و بعد از پيغمبر بوجود آمده‌اند ؛ و لذا هر كدام از تسنّن و تشيّع را فرقه‌اى از إسلام قلمداد مىنمائيم . آنوقت همانطور كه براى إسلامِ ولىّ فقيه دليل مىآوريم ، براى إثبات تشيّع او هم بايد دليل إقامه نمائيم ! در حالتى\r\n\r\n\r\n","description":"","footnote":"\r\n( 1 ) « تاريخ رجال ايران » قرون 12 - 13 - 14 هجرى ، تأليف مهدى بامداد ، ج 1 ، ص 280 ؛ در ترجمهء أحوال أرباب جمشيد گويد :\r\nأرباب جمشيد پسر بهمن زردشتى يزدى ، از صرّافهاى معروف و معتبر طهران بود و در دورهء أوّل مجلس شوراى ملّى از طرف زرتشتيان ايران وكيل مجلس گرديد .\r\n* روزى در ضمن صحبت ، أرباب جمشيد به نگارنده ميگفت : در آغاز تأسيس مشروطيّت و تدوين قانون أساسى ، بعضى از نمايندگان چندان تمايلى نداشتند كه به زردشتيان نماينده‌اى در مجلس شوراى ملّى داده شود . من پول زيادى به سيّد عبد الله بهبهانى كه متنفّذترين فرد در مجلس بود دادم تا اينكه بالاخره او راضى شد و إعمال نفوذ كرد كه به زرتشتيان نماينده داده شود و نماينده هم داده شد * .\r\nمجلس أوّل از 18 شعبان 1324 تا 23 جمادى الاولى 1326 ه . ق دوام آورد .\r\n","page_name":" 113 ","page_number":127},
  {"content":"\r\n\r\nكه مسأله از اين قرار نيست ؛ زيرا إسلام چيزى غير از تشيّع نيست ؛ إسلام نفس تشيّع است .\r\nو بعبارةٍ اخرى : تشيّع و إسلام به حمل « هُوَ هُو » بر يكديگر حمل مىشوند ( الإسْلامُ هُوَ التَّشَيُّعُ وَ التَّشَيُّعُ هُوَ الإسْلامُ مَفْهومًا لا مِصْداقًا ) نه به حمل « شايع صناعى » ؛ مثل اينكه شيعه‌اى را در خارج پيدا نموده ، و به حمل شايع صناعى بگوئيم : تشيّع بر اين فرد مسلمان حمل مىشود ، همانطور كه در زَيْدٌ قائِمٌ گفته مىشود ؛ بلكه ما نحن فيه از قبيل الإنْسانُ حَيوانٌ ناطِقٌ است .\r\nتشيّع در زمان رسول الله صلّى الله عليه و آله بوجود آمد و پايه گذار آن خود رسول الله بود ؛ و حقيقت آن با حقيقت إسلام يكى است . اين را بسيارى از سنّىها مانند سيوطى در تفسير « الدُّرُّ المَنثور » و غير او در كتب تفسير خود نقل كرده‌اند كه : روزى رسول خدا صلّى الله عليه و آله و سلّم در كنار خانهء كعبه نشسته بودند ، در اين حال أمير المؤمنين عليه السّلام رسيدند ؛ حضرت رو به أصحاب نموده فرمودند : إنَّ هَذَا وَ شِيعَتَهُ هُمُ الْفَآئِزُونَ .\r\nنام تشيّع براى أوّلين بار بر زبان خود پيغمبر جارى شد ، و آن را نسبت به أمير المؤمنين و پيروان او دادند . بنابراين ، إسلام با ولايت توأم است ، و أصل إسلام همان تشيّع است ؛ و فرقه‌هاى غير شيعى مذهب ، كسانى هستند كه از إسلام جدا شده و كناره گرفتند .\r\nإسلام غير از تشيّع چيزى نيست . و اين حقيقت از زمان پيغمبر بوده است و تا زمان حضرت إمام زمان عجَّل اللهُ تعالَى فرجَه الشَّريف ، و هر وقتى كه خدا بخواهد خواهد بود . و اين برهان قويم هميشه در دست ماست .\r\nو آن أفرادى كه آمدند و حساب خود را جدا كردند و خود را محور دانسته و مسلمان ناميدند و سنّى يعنى تابع سنّت رسول خدا دانستند ، و شيعه را يك فرقهء جداى از إسلام شمردند و آنها را در أقلّيّت قرار دادند ، اينها همه يك به يك بايد در محضر عدل إلهى جواب بدهند ؛ و همه گرفتارند .\r\n\r\n","description":"","footnote":"","page_name":" 114 ","page_number":128},
  {"content":"\r\n\r\nبنابراين ، يكى از شرائط ولىّ فقيه اينست كه : شيعهء دوازده إمامى باشد ؛ به نصّ پيغمبر كه أوصياى پس از خود را معيّن فرمود كه آنها دوازده نفرند ؛ و انتخاب هم در مورد آنها نيست ، بلكه نفس انتصاب است . و اينست حقيقت تشيّع ! و ما براى اين شرط غير از همان شرط إسلام دليل ديگرى لازم نداريم .\r\n\r\nبيان حضرت آية الله علّامه طباطبائى قدّس الله تربته در حقيقت تشيّع\r\nچقدر استاد گرامى ما حضرت آية الله علّامة طباطبائى قدَّس اللهُ تربتَه الشَّريفَة اين مطلب را روشن بيان فرموده‌اند ؛ بطوريكه مىتوان از كلمات جاودانه و مخلّد آن استاد به حساب آورد . و به همين جهت اين عبارت را انتخاب و بر بالاى سر استاد در زير تمثال مباركشان نصب نموده‌اند :\r\nتشيّع ، حقيقت پيروى از سنّت رسول خدا كه در ولايت متجلّى است مىباشد .\r\nعلّامه سيّد محمّد حسين طباطبائى قُدِّس سرُّه\r\nإهدائى كانون فرهنگى علّامه طباطبائى - تهران : وصفنارد قديم\r\nاللَهُمَّ صَلِّ عَلَى مُحَمَّدٍ وَ ءَالِ مُحَمَّد\r\n\r\n","description":"","footnote":"","page_name":" 115 ","page_number":129},
  {"content":"\r\n . \r\n","description":"","footnote":"","page_name":" 116 ","page_number":130},
  {"content":"\r\n\r\n\r\nدرس سىام : از شرايط ولايت فقيه هجرت به دار الاسلام است\r\n\r\n","description":"","footnote":"","page_name":" 117 ","page_number":131},
  {"content":"\r\n . \r\n","description":"","footnote":"","page_name":" 118 ","page_number":132},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِمْ أجْمَعِينَ مِنَ الآنَ إلَى قِيَامِ يَوْمِ الدِّينِ\r\nوَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\nيكى از شرائط ولايت فقيه - علاوه بر شرط إسلام و تشيّع - لزوم هجرت به دار الإسلام مىباشد . پس هر فقيهى كه هجرت به دار الإسلام نكرده و در دارالكفر زندگى مىكند نمىتواند ولايت مسلمين را در دست بگيرد\r\n إِنَّ الَّذِينَ آمَنُوا وَ هاجَرُوا وَ جاهَدُوا بِأَمْوالِهِمْ وَ أَنْفُسِهِمْ فِي سَبِيلِ اللَّهِ وَ الَّذِينَ آوَوْا وَ نَصَرُوا أُولئِكَ بَعْضُهُمْ أَوْلِياءُ بَعْضٍ وَ الَّذِينَ آمَنُوا وَ لَمْ يُهاجِرُوا ما لَكُمْ مِنْ وَلايَتِهِمْ مِنْ شَيْءٍ حَتَّى يُهاجِرُوا وَ إِنِ اسْتَنْصَرُوكُمْ فِي الدِّينِ فَعَلَيْكُمُ النَّصْرُ إِلَّا عَلى قَوْمٍ بَيْنَكُمْ وَ بَيْنَهُمْ مِيثاقٌ وَ اللَّهُ بِما تَعْمَلُونَ بَصِيرٌ .  « 1 »\r\n« كسانى كه إيمان آورده‌اند و هجرت كرده‌اند ، و با أموال و جانهاى خود در راه خدا جهاد نموده‌اند ، و آن كسانى كه اينان را مَأوى داده‌اند و نصرت كرده‌اند ، بعضى از آنها بر بعضى ديگر ولايت دارند . كُلُّ واحِدٍ مِنْهُمْ وَلىٌّ لِلآخَرِ . ( مانند مهاجرين مكّه كه بعد از اينكه به خدا إيمان آوردند بسوى رسول خدا در مدينه هجرت نموده و با أموال خودشان در راه خدا جهاد كردند . و مانند أنصار مدينه كه آنها را مأوى و مسكن داده و در غذا و طعام خود سهيم نموده ، و آنان را در هر\r\n\r\n\r\n","description":"","footnote":"\r\n( 1 ) آيه 72 ، از سورهء 8 : الانفال\r\n","page_name":" 119 ","page_number":133},
  {"content":"\r\n\r\nحالى يارى كرده و پذيرفتند ) . مجموع اين أفراد أنصار و مهاجرين  بَعْضُهُمْ أَوْلِياءُ بَعْضٍ  .\r\nأمّا آن كسانى كه إيمان آوردند ولى هجرت نكردند ، هيچگونه ولايتى نسبت به شما ندارند  حَتَّى يُهاجِرُوا  ، تا آن زمانيكه هجرت كنند ( شرط ولايت إيمان و هجرت مىباشد ) . أمّا اكنون كه اينها إيمان آوردند ولى هجرت نكردند ، اگر از شما در دين استنصار طلبيده و يارى و كمك خواستند ، بر شما واجب است كه آنها را يارى كنيد ؛ مگر اينكه آن دشمنى كه به آنان هجوم برده و آنها را در مضيقه گذاشته است ، دشمنى باشد كه بين شما و آن دشمن ، ميثاق و معاهده‌اى وجود داشته باشد ( معاهده ، ترك جنگ است ) . در اين صورت شما نمىتوانيد برويد لَهِ آن مُسْتَنصِر ( مؤمن غير مهاجر ) كمك كنيد ، و دشمن آن را دفع كنيد زيرا كه شما با آن دشمن ميثاق داريد .\r\nو بهيچوجه من الوجوه شكستن ميثاق جائز نيست ، يعنى همانگونه كه نقض عهد و ميثاقى كه با مؤمن و مسلمان نموده‌ايد جائز نيست ، شكستن ميثاق با دشمن هم به هيچ وجه جائز نيست . »\r\nاين آيه صراحت دارد بر اينكه : كسانى كه إيمان آوردند و مهاجرت نكردند ،  ما لَكُمْ مِنْ وَلايَتِهِمْ مِنْ شَيْءٍ  .\r\n\r\nتفسير شيخ طَبْرِسِىّ در « مجمع البيان » از آيه : إِنَّ الَّذِينَ آمَنُوا وَ هاجَرُوا وَ جاهَدُوا . . .\r\nشيخ طَبْرِسى « 1 » در « مجمع البيان » در تفسير اين آيه مىفرمايد : أىْ\r\n\r\n\r\n","description":"","footnote":"\r\n( 1 ) در تعليقهء كتاب « الفردوس الاعلى » كه از تأليفات مرحوم آية الله حاج شيخ محمّد حسين آل كاشف الغطاء مىباشد در ص 139 از مرحوم آية الله سيّد محمّد علىّ قاضى دربارهء صاحب كتاب « احتجاج » : أحمد بن علىّ بن أبى طالب طَبْرِسّى گويد : وَ طَبْرِسىّ نِسْبَةٌ إلَى طَبْرِس ، وَ هِىَ رُسْتاقٌ بَيْنَ إصْفَهانَ وَ قاشانَ وَ قُمّ . و طَبْرِس بِالطّآءِ الْمُهْمَلَةِ الْمَفْتوحَةِ وَ الْبآءِ المُوَحَّدَةِ السّاكِنَةِ وَ الرّآءِ الْمَكْسورَةِ وَ السّيْنِ الْمُهْمَلَةِ ، مُعَرَّبُ تَفْرِشِ الحَاليَّةِ بِإيران كَما عَنِ الْعَلّامَةِ الْمَجْلِسىّ ( ره ) . وَ الْقَوْلُ بِأَنَّ الطَّبْرِسىَّ مَنْسوبٌ إلَى طَبَرِسْتان - كَما هُو الْمَشْهور - اشْتِباهٌ مِنْ بَعْضِ السَّلَف ؛ وَ مِنْهُ تَسَرَّبَ الْوَهْمُ إلَى أكْثَرِ الْخَلَفِ كَما حَقَّقْنا ذَلِك تَفْصيلًا فى الْمَقالَةِ الَّتى نَشَرْناها فى مَجَلَّةِ « الْعِرْفان » ص 371 إلى 375 ، ج 3 ، مج 39 ، ط صَيْدا .\r\n","page_name":" 120 ","page_number":134},
  {"content":"\r\n\r\nهَؤُلآء بَعْضُهُمْ أوْلَى بِبَعْضٍ فى النُّصْرَةِ وَ إنْ لَمْ يَكُنْ بَيْنَهُمْ قَرابَةٌ مِنْ أقْرِبآئِهِمْ مِنَ الْكُفّار .\r\nخلاصهء مطلب اينكه :  أُولئِكَ بَعْضُهُمْ أَوْلِياءُ بَعْضٍ  ، يعنى أولى ببعض در نصرت ؛ و ولايت در اينجا به معنى نصرت است ؛ يعنى بايد هر كدام يكديگر را\r\n\r\n\r\n","description":"","footnote":"\r\nو انْظُرْ أيْضًا إلَى « تاريخ بَيْهَق » ص 242 ، ط طهران ؛ وَ إلَى ذَيْلِ ذَلِك التّاريخ ، ص 347 - 353 ؛ وَ إلَى ما ذَكَرَهُ خَطيبُنا الْعَلّامَةُ الْواعِظُ الْجَرَنْدابىّ فى تَعْليقاتِهِ عَلَى « شَرْحِ عَقآئدِ الصَّدوق » ص 59 ، ط 2 تبريز ايران . انتهى .\r\nدر تعليقهء كتاب « جَنَّةُ المَأْوَى » تأليف شيخ محمّد حسين آل كاشف الغطاء ، أيضاً مرحوم آقا سيّد محمّد علىّ قاضى در ص 267 گويد : الطَّبْرِسىّ مَنْسوبٌ إلَى طَبْرِس ( طبرش ) مُعَرَّبُ « تَفْرِش » الْحاليَّةُ بِإيران ؛ و الشّيخُ صاحِبُ « الاحْتِجاج » و الطّبْرِسىّ صاحِبُ « مَجْمَع البيان » و ابنه صاحِبُ « مَكارِم الاخلاق » وَ حَفيدُهُ صاحِبُ « مِشكَوُة الانوار » مَنْسوبونَ إلَيْها ، لا إلَى « طبرستان » مازَندران كَما هُوَ الْمَشْهورُ شُهْرَةً لا أصْلَ لَها ؛ وَ قَدْ حَقّقْنا ذَلك فى بَعْضِ مَقالاتِنا الْمُنْتَشِرَةِ فى مَجَلّةِ « الْعرْفان » الصّادِرَةِ فى صَيْدا - لبنان .\r\nأقول : يكوقت بحث در لفظ طَبَرْسِىّ و صحّت انتساب آن به طبرستان كه مازندران است مىباشد ؛ و يكوقت بحث در محلّ سكونت و إقامت صاحب كتاب « احتجاج » است كه آيا مازندران بوده و يا تفرش بوده است . و ما در هر دو موضوع بحث ميكنيم .\r\nأمّا در صحّت صيغهء نسبت از طَبَرستان به لفظ طَبَرْسِىّ ، اين با هيچيك از قواعد عربى مطابق نيست ؛ زيرا در ساختن صيغهء نسبت از كلمات مركّبه همچون سيبويه و بعلبكّ قاعده آنست كه جزء دوّم را حذف مىكنند و ياء نسبت را در آخر كلمهء أوّل در ميآورند و ميگويند : سيبِىّ و بَعْلِىّ . و گاه مىشود در صورتى كه كلمه سنگين نشود ، بالاخصّ در مركّبات فارسى كه عرب به تركيب آنها توجّه ندارد ، ياء نسبت را در آخر كلمه در مىآورند و مىگويند : اردستانىّ و خُجستانىّ ، در نسبت به اردستان و خجستان . و گاه مىشود كه از دو جزء كلمه ، لفظى چهار حرفى بر وزن جَعْفَر بنا ميكنند و آن را منسوب قرار ميدهند ؛ مثل حَضْرَمِىّ در نسبت به حَضْرَمُوت . ليكن اين قسم سماعى است و بر آن قياس نمىتوان نمود .\r\nو مطابق اين قاعده در نسبت به طبرستان ، يا بايد گفت : طَبَرِىّ ، يا طَبَرِسْتانىّ ، يا طَبْرَسِىّ بر وزن جَعْفَرِىّ . و أئمّهء لغت از اين سه وجه ، وجه أوّل را اختيار كرده ، و در تواريخ و تراجم طَبَرىّ گويند .\r\nو على كلّ تقدير ، در نسبت به طبرستان ، طَبَرْسِىّ صحيح نخواهد بود ؛ و روى همين نظر براى آنكه در نسبت به طَبَرِيَّهء كه قصبه ايست در اردُن و قاعدةً بايد طَبَرىّ استعمال كنند ،\r\n","page_name":" 121 ","page_number":135},
  {"content":"\r\n\r\nيارى كنند .\r\n\r\nبعضى ولايت را در اين آيه بمعنى إرث تفسير كرده‌اند\r\nوَ قيلَ فى التَّوارُث ؛ و بعضى گفته‌اند : مراد ، ولايت در توارث است ؛ از جهت اينكه إرث مىبرند . ( و اين از ابن عبّاس و حسن و مُجاهد و قُتاده و سُدىّ نقل شده است « 1 » ) چون در صدر إسلام رسول خدا صلّى الله عليه و آله و سلّم\r\n\r\n\r\n","description":"","footnote":"\r\n( 1 ) « مجمع البيان » طبع صيدا ، ج 2 ، ص 561 .\r\nبراى آنكه با طَبَرىّ منسوب به طَبَرستان اشتباه نشود ، طَبَرَانِىّ استعمال كرده‌اند ، خلافًا للقياس فرقًا بينهما .\r\nدر « أعيان الشّيعة » طبع دوّم ، ج 9 ، ص 65 گويد : ( الطَّبْرِسىّ ) نِسبةٌ إلى طَبَرِسْتان بفَتحِ أوَّلِه و كَسْرِ ثانيه [ در « لغت نامهء دهخدا » طَبَر ( طَ بَ ) معرّب تَبَر ، فأس است ؛ انتهى . فلهذا با فتحة ثانى است نه با كسره . و علّت زيادى طبر در مازندران اينست كه بواسطهء انبوه درختان ، عبور جيش و سپاه ممكن نبود و مجبور بودند درختان را با طبر بيندازند . 
  ] ( و آستان ) النّاحية ؛ أى بلادُ الطّبر ( و الطّبر ) بالفارسيّة ما يُقْطَعُ بِه الْحَطَبُ و نَحوُهُ لِكَثرةِ ذَلِكَ عِنْدَهُم . و الاكثر أن يُقالَ فىِ النِّسبةِ إلى طَبَرِسْتان : طَبَرىٌّ و فى النِّسبةِ إلى طَبَريّهء فلسطين : طَبَرانىّ عَلَى غَيرِ قِياسٍ لِلفَرقِ بَينهما كما قالوا : صَنْعانىّ و بَهْرانىّ و بَحْرانىّ فى النِّسبةِ إلى صَنعآء و بَهرآء و البَحْرين . و ما يُقال : إنَّه لَمْ يُسْمَعْ فى النِّسبَة إِلى طَبَرِسْتان طَبَرىٌّ غَيرُ صَحيحٍ ؛ بَلْ هُو الاكثر . و لَو قيل : إنّه لَم يُسمَعْ فى النِّسبَةِ إلَيها طَبَرْسىّ ، لكانَ وَجْهًا لما فى « الرّياض » عَن صاحبِ « تاريخ قمّ » المُعاصر لِابنِ العميد من أنّ طبْرس ناحيةٌ معروفةٌ حَوالىَ قمّ مُشتملةٌ على قُرىً و مَزارَع كَثيرةٍ و أنّ هذا الطَبْرَسىّ و سآئرِ العُلمآء المَعْروفين بالطَّبْرسى منسوبون إلَيها ؛ إلخ .\r\nو أمّا بحث در محلّ إقامت و مواطن أفرادى كه به طَبَرْسِىّ معروف شده‌اند ، پس ميگوئيم :\r\n1 - طَبَرْسِىّ : أبو منصور أحمد بن علىّ بن أبى طالب طَبَرْسِىّ صاحب كتاب « احتجاج » از أهل سارى * كه يكى از شهرهاى مازندران است بوده است ، چنان كه شاگرد او : محمّد بن علىّ بن شَهْر آشوب سَرَوى مازندرانى متوفّاى 588 منسوب به سارى است ؛ او در أواسط قرن ششم از هجرت بوده ، و با أبو الفتوح رازى ، و با فَضْل بن حَسَن طَبْرِسِىّ صاحب كتاب « مجمع البيان » متوفّاى 548 معاصر بوده است ؛ خودش با دو واسطه از شيخ طوسىّ ، و با چند واسطه از شيخ صدوق روايت مىكند . شهيد أوّل در « غاية المراد » فتاوى و أقوال او را بسيار نقل مىكند . كتاب « الاحتجاج على أهل اللجاج » بسياركتاب معروف و معتمدٌ عليه و جليلى است ؛ و وى را بايد طبرىّ گفت .\r\n2 - طَبَرِىّ يا طَبَرْسِىّ : الحسن بن علىّ بن محمّد بن الحسن ، عماد الدّين ، يا عماد\r\n","page_name":" 122 ","page_number":136},
  {"content":"\r\n\r\nيك بار در مكّه بين مهاجرين ، و بار دوّم در مدينه بين مهاجر و أنصار عقد اخوّت بستند . و مؤمنين بر أساس عقد اخوّت از هم إرث ميبردند . إرث بر أساس اخوّت إسلامى بود . هر كدام از دو نفر برادر مسلمان كه مىمرد ، ديگرى از او إرث ميبرد و أقوام و عشريهء او مانند : فرزند و پدر و . . . هيچ نمىبردند ، بلكه فقط\r\n\r\n\r\n","description":"","footnote":"\r\nطبرىّ ، صاحب كتاب « أسرار الإمامة » و « كامل بهائىّ » او نيز از مازندران بوده ، و تا سنهء 698 حيات داشته است ، و وى را بايد طبرى گفت .\r\n3 - طَبْرِسِىّ : أبو علىّ فَضْل بن حَسَن بن فَضْل صاحب تفسير « مجمع البيان » و طَبْرِس ، معرَّب تَفْرِش است كه شهرى است بين قم و كاشان و اصفهان . او از أهل تفرش بوده است ؛ سپس در مشهد سناباد طوس متوطّن بوده و پس از آن در سنهء 520 به سبزوار رفته ، و در شب عيد أضحى در ماه ذو الحجّة الحرام از سنهء 548 رحلت نموده ، و تابوت او را به مشهد مقدّس نقل و در قرب مسجد قتلگاه دفن كردند .\r\nاين مرد از أعاظم رجال علم و أدب بوده ، و در علم نحو و عربيّت بى نظير بوده است ؛ كتب ديگرى غير از « مجمع البيان » دارد ؛ و او را و فرزند و نوادهء او را - كه خواهد آمد - بايد طَبْرِسِىّ گفت ؛ كه خطأً و اشتباهاً به طَبَرْسِىّ مشهور شده‌اند . او را طَبْرِسِىّ بزرگ گويند .\r\n4 - طَبْرِسِىّ : أبو نَصْر رضىّ الدّين الحَسَن بن الفَضْل بن الحَسَن صاحب كتاب جليل و شريف « مكارم الاخلاق » است . او فرزند صاحب تفسير « مجمع البيان » است ؛ و مصادر رجال و تراجم تصريح كرده‌اند كه : كان فاضلا فقيهًا محدّثًا جليلًا . او غير از « مكارم الاخلاق » كتب ديگرى هم دارد .\r\n5 - طَبْرِسِىّ : أبو الفَضْل عليّبن الحَسَن بن الفَضْل بن الحَسَن صاحب كتاب « مشكوة الانوار » است . او اين كتاب را در تتميم و تكملهء كتاب پدرش « مكارم الاخلاق » نوشته است .\r\nو از آنچه ذكر شد ، صاحب « مجمع البيان » : أبو علىّ فَضْل بن حَسَن ، و فرزندش : أبو نَصْر حَسَن بن فَضْل ، و نواده‌اش : أبوالفَضْل علىّ بن حَسَن ، تفرشى بوده‌اند ؛ و همهء آنان را در لقب بايد طَبْرِسِىّ گفت .\r\nتراجم اين بزرگان در « روضات الجنّات » و « أعيان الشّيعة » و « الكنى و الالقاب » و « ريحانة الادب » آمده است . و در « لغت نامهء دهخدا » راجع به كلمهء طبرسىّ و استناد و انتساب آنان بحث مشبعى كرده است .\r\n6 - طَبَرْسِىّ : حاج ميرزا حسين نورىّ بن العلّامة شيخ محمّد تقىّ نورىّ صاحب كتاب « مستدرك الوسآئل » و « نجم ثاقب » و « دار السّلام » و « لؤلؤ و مرجان » و كتب ديگر از أهل مازندران بوده است . و به همين مناسب خواهر زادهء او شهيد مظلوم : آية الله حاج شيخ\r\n","page_name":" 123 ","page_number":137},
  {"content":"\r\n\r\nبرادران دينى از او إرث ميبردند . و اين حكم تا آخر زمان حيات رسول خدا صلّى الله عليه و آله و سلّم وجود داشت ، و به واسطهء آيه شريفهء :  أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ  « 1 » نسخ شد ؛ و بنا شد كه توارث باز بر همان أساس قرابت باشد .\r\n\r\n\r\n","description":"","footnote":"\r\nفضل الله نورى كه او نيز به طَبَرْسِىّ معروف است ؛ از أهل نورِ مازندران بوده‌اند . و اين دو نفر را بايد طَبَرىّ گفت ؛ و طَبَرْسِىّ غلط است .\r\nأفراد ديگرى از رجال علم و أدب نيز به طَبَرسِىّ معروفند كه شرح آنان در كتب تراجم آمده است و ما به جهت اختصار و إيجاز به همين قدر اكتفا كرديم .\r\nدر كتاب « علماء معاصرين » قسمت دوّم ، ص 278 و 279 ، از مرحوم آية الله آقا ميرزا دائى آقا ميرزا محمّد طهرانى عسكرى رضوان الله عليه ( دائى پدر ما ) در كتاب « مستدرك البحار » در ضمن إجازهء شيخ عبد الله سماهيجى آورده است كه : چند نفر از علماء ما در مؤلّف « احتجاج » طبرسى كه أحمد بن أبى طالب است اشتباه كرده ، و آن كتاب را به أبو علىّ صاحب تفسير « مجمع البيان » نسبت داده‌اند . از جملهء آنان ابن أبى جمهور أحْسَائىّ صاحب « غوالى اللئالى » است ؛ و از جمله صاحب « رسالهء مشايخ الشّيعة » و از جمله فاضل أمين أسترآبادى صاحب « فوائد المدنيّهء » و از جمله سيّد هاشم بن سليمان بحرانى است . مؤلّف كتاب « علماء معاصرين » گويد : و از آن جمله سيّد عبد المجيد حائرى معاصر صاحب كتاب « ذخيرهء الدّارين » است ؛ انتهى .\r\nو صاحب « أعيان الشّيعة » در ج 9 ، از طبع دوّم ، ص 67 تصريح به اين اشتباه از اين علماى أعلام نموده است ؛ و در ص 66 گويد : فى « رياض العلمآء » أنّ هذا الطَّبَرْسىّ المُتَرجَمُ ( يعنى أبو منصور : أحمد بن علىّ بن أبى طالب ) غَيرُ صاحبِ « مَجمَع البَيان » لِكنَّه مُعاصرٌ له و هُما شَيْخا ابنِ شَهْر آشوب و اسْتاذاه . قالَ : و ظَنّى أنّ بَيْنهما قَرابةً و كذا بَيْنهما و بَيْن الشّيخ حَسنِ بنِ عَلىِّ بنِ مُحمّدِ بنِ عَلىِّ بنِ الحَسنِ الطَّبَرْسىّ المُعاصِر للخواجةِ نَصير الدّين الطّوسىّ * .\r\nدر « لغت نامهء دهخدا » مجلّد ط ، ص 139 در آخر ستون أوّل گويد : مؤلّف « روضات الجنّات » آرد ( ص 18 ) : أبو منصور أحمد بن علىّ بن أبى طالب الطّبرسى از مردم طبرستان بفتح طا و با و راء و إسكان سين چنان كه حازمى بر آن رفته و عامّه نيز همين عقيده را دارند ، يا بفتح دو حرف نخستين با سكون سين ، صاحب ترجمه ، أهل سارى كه يكى از شهرستانهاى مشهور مازندران است بوده ، چنان كه شاگرد مشهور او : محمّد بن علىّ بن\r\n( 1 ) قسمتى از آيه 75 ، از سورهء 8 : الانفال\r\n","page_name":" 124 ","page_number":138},
  {"content":"\r\n\r\nو لذا بعضى در اين آيه ولايت را بمعنى إرث تفسير كرده‌اند ؛  ما لَكُمْ مِنْ وَلايَتِهِمْ مِنْ شَيْءٍ  ، يعنى يكى از شرائط إرث بردن اينست كه مؤمن هجرت كند ، و لو اينكه بين أفراد مسلمان عنوان إيمان و إسلام موجود باشد ؛ و ليكن شرط توارث هجرت است ، و بدون آن اين حكم تحقّق پيدا نمىكند .\r\n\r\nتفسير آيه طبق مفاد « الميزان فى تفسير القرءَان »\r\nشاهد بر اين مدّعى روايتى است كه حضرت استاد ما آية الله علّامهء طباطبائى رضوان الله عليه در تفسير خود از « معانى الاخبار » شيخ صدوق و از « اختصاص » شيخ مفيد از حضرت موسى بن جعفر عليهما السّلام در مباحثه و مكالمه‌اى كه بين آن حضرت و بين هرون الرّشيد اتّفاق افتاده است نقل ميكنند .\r\n\r\nبحث هارون با حضرت موسى بن جعفر عليهما السّلام درباره إرث عمّ\r\nدر اين مكالمه هارون ميگويد : وَ لِمَ ادَّعَيْتُمْ أَنَّكُمْ وَرِثْتُمْ رَسُولَ اللَهِ ، وَ الْعَمُّ يَحْجُبُ ابْنَ الْعَمِّ ؟ وَ قُبِضَ رَسُولُ اللَهِ وَ قَدْ تُوُفِّىَ أَبُو طَالِبٍ قَبْلَهُ وَ الْعَبَّاسُ عَمُّهُ حَىٌّ ؟ !\r\n« به چه دليل شما ادّعا ميكنيد كه از رسول خدا إرث ميبريد ، و ميگوئيد : ما وارث رسول خدا هستيم در حالتى كه شما أولاد علىّ بن أبى طالب هستيد ، و ما أولاد عبّاس ؟ ! علىّ بن أبى طالب پسر عموى پيغمبر بود و عبّاس عموى ايشان محسوب مىشد ؛ و با وجود عمو ، نوبت به پسر عمو نمىرسد . زيرا عمو پسر عمو را حَجْب مىكند . و اين مطلب هم مسلّم است كه وقتى رسول خدا صلّى الله عليه و آله و سلّم رحلت كردند أبو طالب از دنيا رفته بود . »\r\nبنابراين ، علىّ بن أبى طالب نمىتواند بعنوان اينكه أبوطالب وارث پيغمبر بوده و از ايشان إرث برده ، و بعد از او به پسرش علىّ منتقل شده باشد ، مدّعى وراثت از پيغمبر باشد ؛ بلكه از أعمام رسول أكرم فقط عبّاس زنده بود كه\r\n\r\n\r\n","description":"","footnote":"\r\nشهرآشوب السّروى المازندرانى رحمه الله نيز منسوب به سارى مىباشد ؛ إلخ . أمّا در « أعيان الشّيعة » طبع دوّم ، ج 9 ، ص 65 و 66 در ترجمهء حال او چنان كه در متن ديديم ؛ بنابر قول ملّا عبد الله أفندى صاحب « رياض العلمآء » از صاحب « تاريخ قم » كه معاصر ابن عميد بوده است ، وى را از أهل تفرش كه از نواحى معروفهء أطراف قم است ميداند .\r\n","page_name":" 125 ","page_number":139},
  {"content":"\r\n\r\nجدّ ماست ؛ و او بايد وارث رسول خدا صلّى الله عليه و آله و سلّم باشد . و با وجود عبّاس ، علىّ بن أبى طالب كه ابن عمّ است محجوب است ؛ زيرا عمّ ، حاجب و مانع إرث ابن عمّ است . و با وجود عمّ ، چرا ابن عمّ إرث ببرد ؟ ! و چرا شما چنين ادّعائى ميكنيد ؟ !\r\nروايت إدامه دارد تا ميرسد به اينجا كه حضرت موسى بن جعفر عليهما السّلام مىفرمايد\r\n: فَقُلْتُ : إنَّ النَّبِىَّ لَمْ يُوَرِّثْ مَنْ لَمْ يُهَاجِرْ ؛ وَ لَا أَثْبَتَ لَهُ وَلَايَةً حَتَّى يُهَاجِرَ . « 1 »\r\n« به هرون گفتم : پيغمبر براى كسى كه مهاجرت نكرده است إرث قرار نداده است ؛ و ولايتى را براى او تا زمانيكه مهاجرت نكند ثابت نكرده است . و پدر ما علىّ بن أبى طالب عليه السّلام مهاجرت كرد در حالى كه عبّاس پدر شما مهاجرت ننمود . پس عبّاس چون عصيان داشت و غير مهاجر بود ، از إرث ممنوع شد ؛ ولى چون جدّ ما علىّ بن أبى طالب ، هم مسلمان بود و هم مهاجر ، از پيامبر إرث برد . »\r\nو اين هم كه الآن ملاحظه ميكنيم در كتاب إرث ميگويند : اگر ابن عمّ پدر و مادرى باشد حاجب از عمّ پدرى است ، بر همين أساس است ؛ چون أميرالمؤمنين عليه السّلام ابن عمّ أبوينىِ رسول أكرم صلّى الله عليه و آله بوده‌اند ؛ و عبّاس عمّ أبىِ پيغمبر بود ؛ لذا اين حكم تا كنون - و لو اينكه ديگر عنوان هجرت از بين رفته است - بر همين ملاك باقى مانده است . و ما شيعه ، ابن عمّ أبى و امّى را بر عمّ أبى مقدّم ميداريم .\r\nو أمّا آن علّتى كه أميرالمؤمنين عليه السّلام از رسول خدا إرث برد و عبّاس نبرد ، براى اين بود كه عبّاس مهاجرت نكرده بود .\r\nتتمّهء روايت :\r\nفَقَالَ : مَا حُجَّتُكَ فِيهِ ؟\r\n\r\n\r\n","description":"","footnote":"\r\n( 1 ) « الميزان فى تفسير القرءَان » ج 9 ، ص 147\r\n","page_name":" 126 ","page_number":140},
  {"content":"\r\n\r\n« هارون گفت : دليل شما بر اين مطلب چيست ؟ ! »\r\nفَقُلْتُ : قَوْلُ اللَهِ تَبَارَكَ وَ تَعَالى :  « وَ الَّذِينَ آمَنُوا وَ لَمْ يُهاجِرُوا ما لَكُمْ مِنْ وَلايَتِهِمْ مِنْ شَيْءٍ حَتَّى يُهاجِرُوا » .  وَ إنَّ عَمِّىَ الْعَبَّاسَ لَمْ يُهَاجِرْ !\r\n« حضرت مىفرمايد من به هرون گفتم : گفتار خداوند تبارك و تعالى شاهد و حجّت بر اين مدّعى است كه مىفرمايد : كسانى كه إيمان آورده‌اند و هجرت نكرده‌اند ، هيچگونه ولايتى بر شما ندارند تا اينكه هجرت كنند ؛ و عموى من عبّاس هجرت نكرد . »\r\nفَقَالَ إنِّى سَآئِلُكَ : هَلْ أَفْتَيْتَ بِذَلِكَ أَحَدًا مِنْ أَعْدَآئِنَا ؟ أَمْ أَخْبَرْتَ أَحَدًا مِنَ الْفُقَهَآء فِى هَذِهِ الْمَسْأَلَةِ بِشَىْءٍ ؟ !\r\n« هارون به من گفت : من يك چيز از تو سؤال مىكنم : آيا اين مسأله‌اى را كه اكنون براى من بيان كردى ، تا به حال به كسى از دشمنان ما خبر داده‌اى ؟ ! يا براى بعضى از فقهاء ، اين مسأله و اين مطلب را بازگو كرده‌اى ، و آنان را از دليل مسأله مطّلع نموده‌اى ؟ ! »\r\nفَقُلْتُ : اللَهُمَّ لَا ! وَ مَا سَأَلَنِى إلَّا أَمِيرُالْمُؤْمِنِين ! الحديث . « 1 »\r\n« گفتم : نه ! خدايا تو شاهدى كه من به كسى خبر ندادم ، و نگفتم ؛ و از اين مسأله كسى از من سؤال نكرده است مگر أمير المؤمنين هرون الرّشيد ! »\r\nشاهد در اين است كه : حضرت موسى بن جعفر عليهما السّلام هم در اينجا بر أساس آيه مباركهء :  وَ الَّذِينَ آمَنُوا وَ لَمْ يُهاجِرُوا ما لَكُمْ مِنْ وَلايَتِهِمْ مِنْ شَيْءٍ  ، استدلال كرده‌اند بر عدم وارثيّت عبّاس از رسول خدا ؛ به جهت اينكه او هجرت نكرده بود . بنابراين ، ولايت در اينجا شامل معنى إرث هم مىشود .\r\nدر « مناقب » ابن شهرآشوب « 2 » ، در باب « ميراث رسول الله صلّى الله عليه و آله » از موسى بن عبد الله بن حسن بن حسن و مُعَتِّب و مُصادف كه دو غلام\r\n\r\n\r\n","description":"","footnote":"\r\n( 1 ) « الميزان فى تفسير القرءَان » ج 9 ، ص 147\r\n( 2 ) « مناقب » طبع سنگى ، ج 1 ، ص 183 و 184 ؛ و از طبع حروفى ، ج 1 ، ص 261\r\n","page_name":" 127 ","page_number":141},
  {"content":"\r\n\r\nحضرت إمام جعفر صادق عليه السّلام بوده‌اند در ضمن خبرى روايت مىكند كه : وقتى هشام بن الوليد به مدينه وارد شد ، بنى عبّاس نزد او آمدند و از إمام صادق عليه السّلام شكايت كردند كه : او ما تركِ ماهِر خِصِّى را براى خود برداشته است ، و بما از آن چيزى نداده است . حضرت در اينجا خطبه‌اى خواندند و در آن از جمله آورده‌اند كه :\r\nإنَّ اللَهَ تَعَالَى لَمَّا بَعَثَ رَسُولَ اللَه صَلَّىَ اللَهُ عَلَيهِ وَ ءَالِهِ ، كَانَ أَبُونَا أَبُو طَالِبٍ الْمُوَاسِىَ لَهُ بِنَفْسِهِ وَ النَّاصِرَ لَهُ ؛ وَ أَبُوكُمُ الْعَبَّاسُ وَ أَبُو لَهَبٍ يُكَذِّبَانِهِ وَ يُؤَلِّبَانِ عَلَيهِ شَيَاطِينَ الْكُفْرِ ؛ وَ أَبُوكُمْ يَبْغِى لَهُ الْغَوَآئِلَ وَ يَقُودُ إلَيْهِ الْقَبَآئِلَ فِى بَدْرٍ ، وَ كَانَ فِى أَوّلِ رَعِيلِهَا وَ صَاحِبَ خَيْلِهَا وَ رَجِلِهَا الْمُطْعِمَ يَوْمَئذٍ وَ النَّاصِبَ الْحَرْبِ لَهُ .\r\nثُمَّ قَالَ : فَكَانَ أَبُوكُمْ طَلِيقَنَا وَ عَتِيقَنَا ؛ وَ أَسْلَمَ كَارِهًا تَحْتَ سُيُوفِنَا . لَمْ يُهَاجِرْ إلَى اللَهِ وَ رَسُولِهِ هِجْرَةً قَطُّ ؛ فَقَطَعَ اللَهُ وَلَايَتَهُ مِنَّا بِقَوْلِه :  « الَّذِينَ آمَنُوا وَ لَمْ يُهاجِرُوا ما لَكُمْ مِنْ وَلايَتِهِمْ مِنْ شَيْءٍ »  فِى كَلامٍ لَهُ .\r\nثُمَّ قَالَ : هَذَا مَولَى لَنَا مَاتَ فَحُزْنَا تُراثَهُ إذْ كَانَ مُولَانَا وَ لِانَّا وَلَدُ رَسُولِ اللَهِ صَلَّى اللَهُ عَلَيْهِ وَ ءَالِهِ ، وَ أُمُّنَا فَاطِمَةُ أَحْرَزْتُ مِيْرَاثَهُ .\r\nعلّامهء مجلسى در « بحارالانوار » « 1 » اين حديث را در أحوال إمام جعفر صادق عليه السّلام آورده است ، و در بيان خود گفته است : ألَّبْتُ الْجَيْشَ : أىْ جَمَعْتُهُ ؛ وَ التَّأْليب : التَّحْريص ؛ وَ الرَّعيل : الْقِطْعَةُ مِنَ الْخَيْل . و علّامه شيخ محمّد حسين مظفّر نيز در كتاب « الإمام الصّادق » عليه السّلام ، اين حديث را ضمن خطبه‌هاى حضرت ذكر كرده است ، و در ذيلش گفته است : إمام صادق عليه السّلام شأنشان رفيع‌تر از آن بوده است كه به جهت مال ، هم موقف با بنى عبّاس شوند ؛ و ليكن گمان من آنست كه حضرت مىخواهند از بعضى از أحوال عبّاس كه مجهول مانده بود پرده بردارند ؛ چون عنقريب سلطنت و\r\n\r\n\r\n","description":"","footnote":"\r\n( 1 ) « بحار الانوار » طبع حروفى ، ج 47 ، ص 176\r\n","page_name":" 128 ","page_number":142},
  {"content":"\r\n\r\nإمارت بدانها مىرسيد و بايد مردم بدانند شأن مالكين رقابشان از اين به بعد چه مىباشد ؟ و اين كلمات با وجود اختصار آن ، براى تاريخ فوائد بسيارى را در بر دارد . و من گمان ندارم كه در تاريخ اين مواقف از عبّاس ذكر شده باشد ! « 1 »\r\n\r\nبعضى ولايت در آيه را بمعنى تناصر و تعاون و موالات در دين ، و بعضى نفوذ در أمان دانسته‌اند\r\nصاحب « مجمع البيان » مطلب را إدامه داده ، ميفرمايد\r\n: وَ قيلَ : فى التَّناصُرِ وَ التَّعاوُنِ وَ الْمُوالاةِ فى الدّينِ ؛ عَنِ الاصَمّ .\r\n« أصَمّ گفته است : مقصود از ولايت در اينجا تناصر و تعاون و موالات در دين است . » يعنى اينكه مؤمنين همديگر را دوست داشته باشند و در كارها به يكديگر كمك كنند . با هم تناصر كنند ؛ يعنى اين به او كمك كند ، و او به اين كمك نمايد ؛ اين يار او باشد ، و او معاون كار اين باشد ؛ پس مقصود از ولايت ، تعاون و تناصر است .\r\nوَ قيلَ : فى نُفوذِ أمانِ بَعْضِهِمْ عَلَى بَعضٍ .\r\n« بعضى گفته‌اند : ولايت در اينجا به معنى نفوذ در أمان است . » أمان به چه معنى است ؟ ! يكى از أحكام إسلام اين است كه اگر يكى از أفراد مسلمان ( چه زن باشد ، چه مرد ) يك شخص كافر را أمان دهد ، بر تمام أفراد مسلمان واجب است كه أمان او را محترم بشمارند ؛ و حقّ تعرّض به آن كافر را ندارند .\r\nپس اينكه مقصود از ولايت در اين آيه ، نفوذ أمان بعضى بر بعضى است ، بدين معنى است كه : آن كسانى كه إيمان آورده‌اند و مهاجرت كرده‌اند ، اين حقّ را دارند كه اگر به كسى أمان بدهند ، بايد بقيّهء مسلمين و مؤمنين أمان آنها را محترم بشمارند . فَإنَّ واحِدًا مِنَ الْمُسْلمِينَ لَوْ ءَامَنَ إنْسانًا نَفَذَ أمانُهُ عَلَى سآئِرِ الْمُسْلمِين .\r\nأمّا در صورتى كه أمان دهنده إيمان آورده ولى هجرت نكرده است نفوذ أمان ندارد . بنابراين اگر كافرى را هم پناه بدهد ، پناه او اعتبارى ندارد و مسلمانان مىتوانند به آن كافر تسلّط و غلبه پيدا كنند و شرائط أمانى را ناديده\r\n\r\n\r\n","description":"","footnote":"\r\n( 1 ) « الإمام الصّادق » ج 2 ، ص 8\r\n","page_name":" 129 ","page_number":143},
  {"content":"\r\n\r\nبگيرند .\r\nو بعد شيخ طبرسى ميفرمايد : اختلاف كرده‌اند در اينكه آيا هجرت در زمان ما صحيح است يا نه ؟ يعضى گفته‌اند : هجرت در اين زمان صحيح نيست ؛ زيرا كه رسول خدا صلّى الله عليه و آله و سلّم فرموده است : لَا هِجْرَةَ بَعْدَ الْفَتْحِ . « بعد از فتح مكّه هجرت نيست . »\r\nچون قبل از فتح ، مكّه دار الشّرك و مدينه دار الإسلام و بيضهء إسلام بود ؛ و لازم بود همهء أفراد بسوى مدينه هجرت كنند . ولى بعد از اينكه مكّه فتح شد و آنجا هم دار الإسلام گرديد ، و به دنبال آن طائف و همچنين تمامى شهرهاى عربستان فتح گرديدند و همه دار الإسلام شدند ، ديگر لزوم هجرت به مدينه برداشته شد . بنابراين ، حكم وجوب هجرت تا قبل از فتح مكّه بود ؛ و بعد از فتح مكّه ديگر معنى ندارد كه إنسان از يك جاى مملكت إسلامى به مكانى ديگر از همانجا هجرت نمايد .\r\n\r\nبقاء لزوم هجرت به دار الإسلام تا روز قيامت\r\nبلى ، هجرت از دار الكفر و دار الشّرك بسوى دار الإسلام واجب است ؛ و با فتح مكّه اين عنوان برداشته شد .\r\nوَ لِانَّ الْهِجْرَةَ ، الانْتِقالُ مِنْ دارِ الْكُفْرِ إلَى دارِ الإسْلامِ . وَ لَيْسَ يَقَعُ مِثْلُ هَذا فى هَذا الزَّمانِ لِاتِّساعِ بِلادِ الإسْلام ؛ إلّا أنْ يَكونَ نادِرًا لا يُعْتَدُّ بِه .\r\nمگر اينكه در موردى نادر ، در بعضى از بلاد كفر مسلمانى وجود داشته باشد ، يا اينكه تازه مسلمان شده باشد ، بر او واجب است كه بگوئيم : رجوع به دار الإسلام كند ؛ و إلّا با وجود اين اتّساع در بلاد إسلام كه هر جا مسلمان هست ، آنجا پرچم إسلام هست ؛ در اين صورت ديگر هجرت معنى ندارد .\r\nوَ قيلَ : إنَّ هِجْرَةَ الاعْرابِ إلَى الامْصارِ باقِيَةٌ إلَى يَوْمِ الْقِيَمَة .\r\n« بعضى گفته‌اند : گرچه آن هجرت أساسى بسوى بيضهء إسلام بواسطهء فتح مكّه از بين رفته است ، و ليكن هجرت أعراب بيابانى بسوى شهرها تا روز قيامت به قوّت خود باقيست . » چون همين كه رسول خدا هجرت را بر آنان\r\n\r\n","description":"","footnote":"","page_name":" 130 ","page_number":144},
  {"content":"\r\n\r\nواجب كردند ، بر تمام أفراد عربِ بدوىّ كه در بيابانها زندگى ميكردند واجب شد كه به شهرهائى كه پرچم إسلام در آنجا در اهتزاز است و بدست مسلمين گشوده شده است ، و أحكام إسلام در آنجا نافذ است بيايند ؛ و أحكام إسلام را فرا گرفته ، شعائر إسلام را ياد بگيرند .\r\nفلهذا هجرت أعراب بسوى أمصار ، از أحكامى بود كه پيغمبر آن را واجب فرموده است . بنابراين ميتوان گفت : وجوب هجرت از دار الكفر به سوى دار الإسلام بر أساس همان حكم أوّليّه است . منتهى در زمان خود رسول خدا در بَدو أمر ، دار الإسلام اختصاص به شهر مدينه داشت ، و بعد اتّساع پيدا كرد و شامل شهرهاى ديگر نيز شد . أمّا عربهاى بدوىّ چون در جائى كه تحت پرچم إسلام باشد نبودند ، بلكه فقط مسلمان شده و از شعائر دين خبر نداشتند ، بر آنها واجب بود كه به سوى شهرها و مُدُن هجرت كنند ، تا در آنجا تعاليم دين را ياد بگيرند .\r\nو لذا بعضى گفته‌اند : وجوب هجرت أعراب بسوى شهرها تا روز قيامت باقى خواهد بود ؛ زيرا بر همهء آنها واجب است كه أحكام دين را بياموزند . و اين قول از حَسن وارد است .\r\n\r\nوجوب هجرت جميع مسلمين جهان به دار الإسلام\r\nوَ الاقْوَى أنْ يَكونَ حُكْمُ الْهِجْرَةِ باقِيًا ؛ لِانَّ مَنْ أسْلَمَ فى دارِ الْحَرْبِ ثُمَّ هاجَرَ إلَى دارِ الإسْلامِ كانَ مُهاجِرًا .\r\nأقوى اين است كه اصولًا حكم هجرت تا روز قيامت باقى باشد ؛ براى اينكه كسى كه در دار الحرب زندگى مىكند ، اگر اين شخص إسلام بياورد ، واجب است كه فوراً حركت كند و بسوى دار الإسلام بيايد .\r\nدر همان زمانى هم كه ايشان اين تفسير را نوشته - كه نه قرن پيش بوده است « 1 » - دنيا به دو قطب قسمت شده بود : دار الإسلام و دار الكفر . و اگر كسى در\r\n\r\n\r\n","description":"","footnote":"\r\n( 1 ) وفات شيخ أبو علىّ فضل بن حسن بن فضل طبرسى صاحب « مجمع البيان » در سنهء 548 هجريّهء قمريّه بوده است ؛ و بنابراين ، دوران حيات او ، در أواخر قرن پنجم و\r\n","page_name":" 131 ","page_number":145},
  {"content":"\r\n\r\nدار الكفر مسلمان بشود بر او واجب است كه به دار الإسلام هجرت كند ؛ بنابراين ، حكم هجرت هميشه باقى است .\r\nسپس ميفرمايد : وَ كانَ الْحَسَنُ يَمْنَعُ أنْ يَتَزَوَّجَ الْمُهاجِرُ إلَى أعْرَابيَّهء . وَ رُوِىَ عَنْ عُمَرَ بْنِ الْخَطّابِ أنَّهُ قالَ : لا تَنْكِحوا أهْلَ مَكَّةَ فَإنَّهُمْ أعْرابٌ . « 1 »\r\n« و حسن منع ميكرده است از اينكه شخص مهاجر ، با زن أعرابيّه ( زن عربى بدوىّ كه هجرت نكرده است ) ازدواج كند ، و گفته است : ازدواجش جائز نيست . و از عمر بن خطّاب هم روايت شده كه گفته است : با أهل مكّه ازدواج نكنيد ! چون كه آنها أعراب هستند ، و هجرت نكرده‌اند . »\r\nمطلب تا اينجا از « مجمع البيان » نقل شد .\r\nحضرت استاذنا الاعظم آية الله طباطبائى قدَّس اللهُ سرَّه در تفسير خود در ذيل آيه ميفرمايد :\r\nوَ قَدْ جَعَلَ اللَهُ بَيْنَهُمْ وَلايَةً بِقَوْلِهِ :  « أُولئِكَ بَعْضُهُمْ أَوْلِياءُ بَعْضٍ »  . و ولايت ، أعمّ است از ولايت ميراث و ولايت نصرت و ولايت أمن - در مقابل كلام « مجمع البيان » كه فرمود : بعضى گفته‌اند مراد از ولايت تعاون است ؛ و بعضى گفته‌اند نصرت است ؛ و بعضى گفته‌اند توارث است ؛ و بعضى گفته‌اند مقصود أمن است - ايشان ميفرمايند : وجهى ندارد كه ما ولايت را به يكى از اينها اختصاص بدهيم ؛ بلكه ولايت أعمّ است ؛  ما لَكُمْ مِنْ وَلايَتِهِمْ مِنْ شَيْءٍ  و عموم  أُولئِكَ بَعْضُهُمْ أَوْلِياءُ بَعْضٍ  ، تمام اين أقسام را ميگيرد .\r\nفَمَنْ ءَامَنَ مِنْهُمْ كافِرًا ، كانَ نافِذًا عِنْدَ الْجَميع .\r\n« هر كسى از مسلمانان كافرى را در أمان خود در بياورد ، نافذ است نزد جميع مسلمين . » پس همهء مسلمانها بايد أمان او را محترم بشمرند .\r\nفَالْبَعْضُ مِنَ الْجَميعِ وَلىُّ الْبَعْضِ مِنَ الْجَميعِ ؛ كَالْمُهاجِرِ هُوَ وَلىُّ كُلِّ\r\n\r\n\r\n","description":"","footnote":"\r\nنيمهء أوّل قرن ششم بوده و تا اين زمان ( 1410 هجريّهء قمريّه ) نُه قرن ميگذرد .\r\n( 1 ) « مجمع البيان » طبع صيدا ، ج 2 ، ص 562\r\n","page_name":" 132 ","page_number":146},
  {"content":"\r\n\r\nمُهاجِرٍ وَ أنْصارىٍّ ، وَ الانْصارىُّ وَلىُّ كُلِّ أنْصارىٍّ وَ مُهاجِرٍ . كُلُّ ذَلِكَ بِدَليلِ إطْلاقِ الْوِلايَةِ فى الْآية .\r\nايشان ميفرمايد : اينكه ما ميگوئيم : معنى ولايت در تمامى اين موارد جارى و سارى است بدينجهت است كه آيه إطلاق دارد .\r\nفَلا شاهِدَ عَلَى صَرْفِ الْآيةِ إلَى وَلايَةِ الإرْثِ بِالْمُؤَاخاةِ الَّتى كانَ النَّبىُّ صَلَّى اللَهُ عَلَيْهِ وَ ءَالِهِ ( وَ سَلَّمَ ) جَعَلَها فى بَدْءِ الْهِجْرَةِ بَيْنَ الْمُهاجِرينَ وَ الانْصارِ ، وَ كانوا يَتَوارَثونَ بِها زَمانًا حَتَّى نُسِخَت . « 1 »\r\n« بنابراين ، گفتار بعضى ، كه در اينجا ولايت حتماً به معنى توارث است ، به دليل آنكه پيغمبر در فتح مكّه در بدءِ هجرت بين مهاجر و أنصار مؤاخات و برادرى قرار دادند و بر همان أساس آنها از يكديگر إرث ميبردند و بعد منسوخ شد ، تمام نيست . زيرا كلام آنان نميتواند آيه را در خصوص معنى توارث مقيّد و منحصر كند ؛ بلكه آيه إطلاق دارد . و مورد توارث يكى از مصاديق انطباق عموم آيه بر آن است » .\r\n\r\nحرمت تعرّب بعد از هجرت\r\nابن أثير جزرىّ در « نهاية » آورده است : وَ فيهِ « ثَلَاثٌ مِنَ الْكَبَآئِرِ ؛ مِنْهَا : التَّعَرُّبُ بَعْدَ الْهِجْرَةِ » . . .\r\nدر روايتى از رسول خدا صلّى الله عليه و آله و سلّم آمده است كه : سه چيز است كه از گناهان كبيره است ؛ يكى از آنها تَعَرُّبُ بَعْدَ الْهِجْرَةِ است . يعنى بعد از اينكه مسلمانى به دار الإسلام هجرت كرد ، نمىتواند دوباره به محيط شرك و كفر كه در آنجا زندگى مىكرده است ، يا هر جا كه أعرابيّت و بدويّت بر آن صادق باشد ، برگردد ؛ بلكه واجب است براى هميشه در دار الإسلام باقى بماند .\r\n\r\nهجرت بر دو گونه است : هجرت به دار الإسلام و هجرت از باديه و بيابان به شهر براى تعلّم أحكام\r\nتَعَرُّبُ بعدَ الْهِجْرَة ، يعنى قبول نمودن آداب و سنن أعرابيّت بعد از هجرت ؛ و همچنين حركت كردن و برگشتن بسوى أعراب و باديه نشينان بعد از زندگى در بلاد إسلام ، كه جائز نبوده بلكه حرام است و از كبائر محسوب\r\n\r\n\r\n","description":"","footnote":"\r\n( 1 ) « الميزان فى تفسير القرءَان » ج 9 ، ص 144 و 145\r\n","page_name":" 133 ","page_number":147},
  {"content":"\r\n\r\nمىشود .\r\nابن أثير « تَعرُّبُ بعدَ الْهِجْرَة » را اينچنين معنى مىكند :\r\nهُوَ أنْ يَعودَ إلَى الْباديَةِ وَ يُقيمَ مَعَ الاعْرابِ بَعْدَ أنْ كانَ مُهاجِرًا . وَ كانَ مَنْ رَجَعَ بَعْدَ الْهِجْرَةِ إلَى مَوْضِعِهِ مِنْ غَيْرِ عُذْرٍ ، يَعُدّونَهُ كَالْمُرْتَدّ .\r\n« تعرّبِ بعدَ الهجرة اين است كه : إنسان بعد از اينكه از بيابان به شهر هجرت نموده و در بلاد إسلام و بيضهء إسلام زندگى كرده است ، دو مرتبه به همان باديه مراجعت نموده و با همان أعراب زندگى نمايد . و هر كسى را كه بعد از هجرت بدون عذر ، بسوى موضع أوّل خود بر ميگشت به منزلهء شخص مرتدّ ميدانستند . »\r\nيَعُدّونَهُ كَالْمُرْتَدّ ، يعنى همانگونه كه اگر كسى إسلام بياورد ، و بعد از إسلام برگردد مرتدّ است ، همينطور هم كسى كه مهاجرت كند و بعد از هجرت بسوى همان موطن اوّليّهء خودش باز گردد مرتدّ محسوب مىشود .\r\nوَ مِنْهُ حَديثُ ابْنِ الاكْوَع . ايشان ميگويد : حديث ابن أكوع از همين قبيل است ؛ كه چون عثمان كشته شد ، ابن أكوع از مدينه حركت كرد و به ربذه رفت و در آنجا زندگى ميكرد تا اينكه روزى بر حَجّاج بن يوسف ثقفى در أيّام امارتش وارد شد ؛ حجّاج به او گفت : يا بْنَ الاكْوَعِ ! ارْتَدَدْتَ عَلَى عَقِبَيْكَ وَ تَعَرَّبْتَ !\r\n« اى ابن أكوع تو مرتدّ شدى ! ارْتَدَدْتَ عَلَى عَقِبَيْكَ ؛ تو روى پاشنهء پاى خود به قهقرا برگشتى و مرتدّ شدى و تعرّب اختيار كردى ! »\r\nوَ مِنْهُ حَديثُهُ الآخَرُ ، تَمَثَّلَ فى خُطْبَتِهِ : « مُهاجِرٌ لَيْسَ بِأَعْرابىٍّ » . جَعَلَ الْمُهاجِرَ ضِدَّ الاعْرابىِّ .\r\nو از اين قبيل است تمثّل حجّاج در خطبهء خود كه ميگويد : « مُهاجِرٌ لَيْسَ بِأَعْرابىٍّ » . چون در اين حديث ، مهاجر را در مقابل أعرابىّ شمرده است . » پس هر كس كه مهاجر نيست ، حتماً عنوان أعرابىّ بر او صادق مىباشد . وَ الاعْرابُ ساكِنوا الْباديَةِ مِنَ الْعَرَبِ الَّذينَ لا يُقيمونَ فى الامْصارِ ؛\r\n\r\n","description":"","footnote":"","page_name":" 134 ","page_number":148},
  {"content":"\r\n\r\nوَ لا يَدْخُلونَها إلّا لِحاجَةٍ .\r\n« و أعراب بدوىّ ، به كسانى ميگويند كه در بيابان زندگى مىكنند و در شهرها توطّن نمىنمايند ؛ و هيچگاه به شهر نمىآيند مگر براى حاجتى از قبيل خريد و فروش و أمثال ذلك . » أمّا عرب ، غير از أعرابىّ و أعراب است .\r\nوَ الْعَرَبُ اسْمٌ لِهَذا الْجِيلِ الْمَعْروفِ مِنَ النّاسِ - وَ لا واحِدَ لَهُ مِنْ لَفْظِهِ - وَ سَوآءٌ أقامَ بِالْبادْيَةِ أوِ الْمُدُنِ ؛ و النَّسَبُ إلَيْهِما : أعْرابىٌّ وَ عَرَبىّ . « 1 »\r\n« عرب اسم است براى همين طائفهء معروف و گستردهء از مردم - و عرب اسم جمع است و مفرد ندارد - حال ميخواهد در شهر زندگى كنند يا در بيابان ؛ به همهء اين طائفه و جنس ، عَرَب ميگويند . و اگر بخواهيد براى أعراب نسبت بياوريد ( يعنى منسوب به أعراب ) بايد بگوئيد : أعرابىّ ؛ و اگر بخواهيد به عرب نسبت بدهيد بايد بگوئيد : عَرَبىّ . »\r\nأيضاً ابن أثير جَزَرىّ گويد : در روايتى از رسول خدا صلّى الله عليه و آله و سلّم آمده است كه فرمود : لَا هِجْرَةَ بَعْدَ الْفَتْحِ ؛ وَ لَكِنْ جِهَادٌ وَ نِيَّةٌ . « بعد از فتح هجرتى نيست ؛ و ليكن جهاد و نيّت هست . إعزام و إعلام أمر خداوند هست . »\r\nو در حديث ديگر آمده است :\r\n\r\nلَا تَنْقَطِعُ الْهِجْرَةُ حَتَّى تَنْقَطِعَ التَّوْبَةُ\r\nلَا تَنْقَطِعُ الْهِجْرَةُ حَتَّى تَنْقَطِعَ التَّوْبَةُ .\r\n« رسول خدا صلّى الله عليه و آله فرمود : هجرت هيچگاه از بين نمىرود و هيچوقت منقطع نميشود تا زمانى كه توبه منقطع بشود . »\r\nتوبه چه وقت منقطع مىشود ؟ وقتى كه نَفَس إنسان به آخر رسيده ، ميخواهد پاى خود را از دنيا كشيده و به عالم ديگر بگذارد ؛ آنجاست كه ديگر توبه مورد قبول پروردگار نميباشد . چنان كه در آن آيه مباركه وارد شده است كه ميفرمايد :\r\n\r\n\r\n","description":"","footnote":"\r\n( 1 ) « نهايهء » ابن أثير ، ج 3 ، ص 2 0 2 ، مادّهء عَرَبَ\r\n","page_name":" 135 ","page_number":149},
  {"content":"\r\n\r\n وَ لَيْسَتِ التَّوْبَةُ لِلَّذِينَ يَعْمَلُونَ السَّيّئَاتِ حَتَّى إِذَا حَضَرَ أَحَدَهُمُ الْمَوْتُ قَالَ إِنّى تُبْتُ الْئَنَ .  « 1 »\r\nآن كسى كه مرگ را به چشم معاينه كرده ، مىبيند كه از دنيا بسوى عالم آخرت حركت كرده است و كار او يكسره شده ، ديگر توبه‌اش قبول نيست . زيرا توبه در آن وقتى است كه راه گرايش به دو طرفِ حقّ و باطل براى إنسان باز است ، و إنسان ميتواند يكطرف را اختيار كند . أمّا هنگاميكه نَفَس إنسان بند آمده و كار او يكسره شده ، هر چه هم توبه كند ديگر فائده‌اى ندارد .\r\nعليهذا اين حديث ميفرمايد : تا هنگامى كه إنسان حواسّ و اختيار دارد ، هجرت هم دارد . و هيچ موقع هجرت منقطع نميشود ، مگر اينكه مرگ إنسان برسد !\r\nبارى ، ابن أثير سپس مىگويد :\r\nالْهِجْرَةُ فى الاصْلِ الاسْمُ مِنَ الْهَجْرِ ضِدِّ الْوَصْل . وَ قَدْ هَجَرَهُ هَجْرًا وَ هِجْرانًا . « هجرت در أصل اسم است از « هَجْر » ضدّ « وَصْل » . وَ قَدْ هَجَرَهُ هَجْرًا وَ هِجْرانًا ، يعنى دورى كرد و جدا شد . »\r\nثُمَّ غَلَبَ عَلَى الْخُروجِ مِنْ أرْضٍ إلَى أرْضٍ ، وَ تَرْكِ الاولَى لِلثّانيَة . يُقالُ مِنْهُ : هاجَرَ مُهاجَرَةً . « هجرت در أصل به معنى دورى بوده است ، بعد غلبه پيدا كرده بر دورى خاصّى كه عبارت باشد از انتقال از زمينى به سوى زمين ديگرى . ( ترك زمينى و إقامت در زمين ديگر ) . و به اين ( دورى ) هاجَرَ ، يُهاجِرُ ، مُهَاجَرَةً گفته مىشود . »\r\nبعد ميگويد : وَ الْهِجْرَةُ هِجْرَتانِ . هجرت بر دو قسم است :\r\nأوّل هجرتى است كه خداوند بر آن در قرآن وعدهء بهشت داده است :  إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ  . « 2 »\r\n\r\n\r\n","description":"","footnote":"\r\n( 1 ) صدر آيه 18 ، از سورهء 4 : النّسآء\r\n( 2 ) صدر آيه 111 ، از سورهء 9 : التّوبة\r\n","page_name":" 136 ","page_number":150},
  {"content":"\r\n\r\nدر زمان رسول خدا صلّى الله عليه و آله و سلّم چه بسا مردى بود كه هميشه به سوى آن حضرت هجرت داشت ؛ و همهء متعلّقات و أموال و خانه و كاشانه و سائر اعتبارات و شؤونات و نيز أقوام و خويشاوندان خود را كه مشرك بودند رها نموده و پاك و پاكيزه بدون هيچ آلايشى بسوى آنحضرت مهاجرت مينمود . لا يَرْجِعُ فى شَىْءٍ مِنْهُ وَ يَنْقَطِعُ بِنَفْسِهِ إلَى مُهاجَرِهِ .\r\nوَ كانَ النَّبىُّ صَلَّى اللَهُ عَلَيْهِ ( وَ ءَالِهِ ) وَ سَلَّمَ يَكْرَهُ أنْ يَموتَ الرَّجُلُ بِالارْضِ الَّتى هاجَرَ مِنْها . « و براى پيامبر هيچ خوش آيند نبود : كسى كه به سوى پيغمبر هجرت نموده است ، دو مرتبه به مَوطِن أصلى خود باز گردد و مرگش در آنجا اتّفاق بيفتد . »\r\nفَمِنْ ثَمَّ قالَ : « لَكِنَّ الْبَآئِسَ سَعْدُ بْنُ خَوْلَةَ » يَرْثى لَهُ رَسولُ اللَهِ صَلَّى اللَهُ عَلَيْهِ ( وَ ءَالِهِ ) وَ سَلَّمَ أنْ ماتَ بِمَكَّة . « و از همين جهت پيغمبر صلّى الله عليه و آله و سلّم براى سعد بن خَوْلَه كه به مدينه هجرت كرده بود و سپس به مكّه مراجعت نمود و در مكّه از دنيا رفت ، متأثّر بودند و دربارهء او گفتند : اين شخص ، شخص بائس و بدبخت و بيچاره‌اى است ؛ زيرا بعد از اينكه به مدينه آمد ، بجانب مكّه بازگشت و در آنجا كه دار الشّرك بود از دنيا رفت ! »\r\nپس موضوع زمين و خاك أهمّيّت زيادى دارد ؛ تا جائى كه حضرت او را بائس خواندند . « بائس » يعنى كسى كه بَأس و شدّت و گرفتارى ، و خلاصه شقاوت دامنگير او شده است . بدبخت و شقاوتمند ، آن سعد بن خوله است كه به مدينه هجرت كرد و بعد به مكّه بازگشت !\r\nوَ قالَ حينَ قَدِمَ مَكَّةَ : « اللَهُمَّ لَا تَجْعَلْ مَنَايَانَا بِهَا » . « وقتى حضرت داخل مكّه شدند ( نه بعد از سنهء فتح ، بلكه براى عمره يا براى حجّ ، بعد از قضيّهء حُدَيْبيَهء ) در دعاى خود به پروردگار عرضه داشتند : خدايا مرگ ما را در اين زمين قرار مده ! چون دار الشّرك است . » فَلَمّا فُتِحَتْ مَكَّةُ صارَتْ دارَ الإسْلامِ كَالْمَدينَةِ ، وَ انْقَطَعَتِ الْهِجْرَة . « أمّا\r\n\r\n","description":"","footnote":"","page_name":" 137 ","page_number":151},
  {"content":"\r\n\r\nچون مكّه فتح گرديد ، مانند مدينه ، حكمش حكم دار الإسلام شد و عنوان حكم وجوب هجرت ، بعد از فتح مكّه برداشته شد . »\r\nاين يك نوع هجرت . أمّا قسم دوّم هجرتى است كه مرتبه و فضل قسم أوّل را ندارد .\r\nوَ الْهِجْرَةُ الثّانيَةِ : مَنْ هاجَرَ مِنَ الاعْرابِ وَ غَزا مَعَ الْمُسْلِمينَ وَ لَمْ يَفْعَلْ كَما فَعَلَ أصْحابُ الْهِجْرَةِ الاولَى فَهُوَ مُهاجِرٌ ، وَ لَيْسَ بِداخِلٍ فى فَضْلِ مَنْ هاجَرَ تِلْكَ الْهِجْرَةَ . وَ هُوَ الْمُرادُ بِقَوْلِهِ : « لَا تَنْقَطِعُ الْهِجْرَةُ حَتَّى تَنْقَطِعَ التَّوْبَةُ » .\r\nميگويد : « هجرت دوّم ، هجرت آن عدّه از أعراب بَدَوى است كه از محلّ سكونت خود حركت ميكنند ، و با مسلمين همراهى نموده و در راه خدا جهاد ميكنند . اين عدّه گرچه هجرتِ بسوى دار الإسلام و بسوى پيغمبر نكرده‌اند ، و آن فضل و شرفى كه آن دسته از مهاجرين دارند ، ندارند ؛ ولى چون بالاخره از جاى خود حركت كرده‌اند و همراه مسلمانان جنگ نموده و جهاد كرده‌اند ، اين هم هجرتى براى آنها محسوب مىشود . و مراد از اينكه پيغمبر فرمود : لَا تَنْقَطِعُ الْهِجْرَةُ حَتَّى تَنْقَطِعَ التَّوْبَةُ ، همين است » .\r\nفَهَذا وَجْهُ الْجَمْعِ بَيْنَ الْحَديثَيْن . بنابراين ، وجه جمع بين اين دو حديث ( كه پيغمبر در يك روايت فرمود : لَا هِجْرَةَ بَعْدَ الْفَتْحِ ، يعنى بعد از فتح مكّه هجرتى نيست ، و در اينجا كه مىفرمايد : لَا تَنْقَطِعُ الْهِجْرَةُ حَتَّى تَنْقَطِعَ التَّوْبَةُ ، يعنى براى همهء أفراد در تمام طول مدّت حياتشان تا وقتى كه ميخواهند از دار دنيا بروند هجرت واجب است ) بدين صورت است كه بگوئيم : مراد از هجرت در روايت أوّل ، هجرت به سوى رسول خداست كه خانه و كاشانهء خود را رها نموده بسوى رسول خدا هجرت كنند ؛ و أمّا مقصود از هجرت در حديث دوّم ، عمل همين أفرادى است كه در خانه‌هاى خود هستند و بسوى رسول خدا هجرت نميكنند ، و ليكن با مجاهدين فى سبيل الله در راه خدا جنگ ميكنند ؛ كمك به إسلام كرده و كشته ميشوند يا ميكشند و در زمرهء سربازان إسلام\r\n\r\n","description":"","footnote":"","page_name":" 138 ","page_number":152},
  {"content":"\r\n\r\nهستند ؛ كه اين هجرت تا پايان زندگى باقى است .\r\nبعد مىگويد : وَ إذا اطْلِقَ فى الْحَديثِ ذِكْرُ الْهِجْرَتَيْنِ فَإنَّما يُرادُ بِهِما هِجْرَةُ الْحَبَشَةِ وَ هِجْرَةُ الْمَدِينَة « 1 » « اگر در حديثى ذكر هجرتين به ميان آمد - هجرتين إشاره است ؛ زيرا ألف و لام ، ألف و لام عهد است - إشاره به دو هجرت خاصّ است : يكى هجرت أوّل مسلمانان به سوى حبشه ، و دوّم هجرت آنهاست از مكّه به سوى مدينه . »\r\nاين بود مجموع معانىاى كه براى تَعَرُّب و هجرت ذكر نموده‌اند ؛ و رواياتى كه در توجيه آيه مباركهء سورهء أنفال لازم بود بيان شود .\r\nاينك استشهاد ما از اين آيه مباركه چيست ؟\r\nمحلّ استشهاد ما - همانطور كه آية الله علّامهء طباطبائى قدَّس اللهُ تربَته الزّكيّة فرمودند - اين است كه : اين وَلايت ، انحصارى در خصوص إرث ندارد ، بلكه أعمّ است ؛ يعنى أعمّ از ولايت تعاون و تناصر و غيرهما . بنابراين شامل همه گونه أقسام ولايت است .\r\n إِنَّ الَّذِينَ آمَنُوا وَ هاجَرُوا وَ جاهَدُوا بِأَمْوالِهِمْ وَ أَنْفُسِهِمْ فِي سَبِيلِ اللَّهِ وَ الَّذِينَ آوَوْا وَ نَصَرُوا أُولئِكَ بَعْضُهُمْ أَوْلِياءُ بَعْضٍ . \r\nتمام أقسام ولايت در اينجا براى اين أفراد ثابت است ( هر گونه ولايت ) ؛ كه از آن جمله ولايت فقيه است . ولايت فقيه ، ولايت بر تمام امّت است .\r\nاز مجموع اين مباحث امورى بدست مىآيد\r\n: أوّل اينكه : حتماً بايد شخص فقيه مهاجرت كرده باشد . و أفرادى كه هجرت نكرده باشند ، نمىتوانند ولايت فقيه داشته باشند .\r\nأفرادى كه الآن در دار الكُفر هستند ، نميتوانند ولايت فقيه داشته باشند ؛ بلكه حتماً بايد بسوى بلد إسلام مهاجرت كنند !\r\nو همچنين أفرادى كه در پُستهاى ولائى هستند ، مثل : رئيس الوزراء\r\n\r\n\r\n","description":"","footnote":"\r\n( 1 ) « نهايهء » ابن أثير ، ج 5 ، ص 244 ، مادّهء هَجَرَ\r\n","page_name":" 139 ","page_number":153},
  {"content":"\r\n\r\nوزيران ، مدير كلّها ، أرباب ولايات ، استاندارها ، فرماندارها ، و مثل أفراد مجلس شورى ( كه عرض شد : مجلس شورى مجلس ولائى است ، و مجلس وكالت نيست ) تمام اين أفراد بايد هجرت به سوى دارالإسلام كرده باشند . يعنى در دارالإسلام ، و مهاجر بسوى بلاد إسلام ، و در زير پرچم إسلام باشند ؛ و إلّا ولايت ندارند ؛ به نصّ اين ذيل كه ميفرمايد :\r\n وَ الَّذِينَ آمَنُوا وَ لَمْ يُهاجِرُوا ما لَكُمْ مِنْ وَلايَتِهِمْ مِنْ شَيْءٍ . \r\nآن كسانى كه إيمان آورده‌اند ولى هجرت نكرده‌اند ، هيچ قسم ولايتى بر شما ندارند ؛ به هيچ قسم ! يعنى نمىتوانند نخست وزير باشند ، نمىتوانند مدير كلّ بشوند ، حتّى نمىتوانند رؤساى إدارات بشوند . بله ، آنها مىتوانند فرمانبر باشند و مأمور بشوند به أمرى ؛ و ليكن نمىتوانند آمر و فرمانده گردند ؛ و در هيچ يك از سِمَتهاى ولائى ، و شؤون آمران حقّ دخالت ندارند .\r\nدر اينجا سؤالى مطرح است ؛ و آن اينكه مقصود از بلاد كفر چيست ؟ جواب اين است كه : مراد از بلاد كفر ، آن شهرهائى است كه پرچم كفر در آنجا در اهتزاز ، و قانون كفر در ميان مردمش حاكم باشد ؛ مثل بلاد يهود و نصارى ، كمونيستها ، سيكها ، مشركين ، گاو پرستها و . . . و بر تمام مسلمين واجب است كه از اين بلاد بسوى دارالإسلام ( يعنى بلدهء إسلام بعد از تشكيل حكومت إسلامى ) بيايند ؛ زيرا حكومت إسلامى منحصر در اينجاست . پس بر أساس اين آيه واجب است تمام أفراد مسلمان كه امروزه در دنيا زندگى مىكنند بيايند در ايران زندگى كنند ؛ چون اينجا بلدهء إسلام مىباشد و پرچم آن ، پرچم إسلام است .\r\nو أمّا اينكه آيا مىتوانند در بعضى از ممالك إسلامى ديگر زندگى كنند ؟ ممالكى مانند پاكستان كه ظاهراً حكومت آن حكومت إسلامى و قوانين آن قوانين إسلام است ؟\r\nجواب اينست كه : در صورتى كه كفر در آنجا نفوذ نداشته باشد إشكالى ندارد ؛ و إلّا زندگى در آن كشورها هم محلّ إشكال است . و همچنين است\r\n\r\n","description":"","footnote":"","page_name":" 140 ","page_number":154},
  {"content":"\r\n\r\nأمكنه‌اى كه اسم إسلام بر روى آنهاست ، أمّا مسمّاى حكومت إسلام نيست . مثل عراق كه اسماً إسلامى است ( بلكه عراق از نظر اسم هم إسلامى نيست ؛ مگر حكومت بعث و بعثىها ميگذارند حتّى اسم إسلام هم باشد ؟ ! ) و مثل عربستان سعودىّ و يا مراكش يا اردن كه حكومت در اينها به اسم إسلام است و مسمّاى إسلام نيست ، و نفوذ كفر در آنجا وجود دارد . زندگى در چنين ممالكى حرام ، و بر همهء مسلمانها واجب است كه از آن أماكن هجرت كنند ، و بيايند بسوى دار الإسلام .\r\nدوّم اينكه : عنوان هجرت به آن تنها متحقّق نمىشود كه مردى از بلاد خارجى با گذرنامه به مملكت إسلام مسافرت كند ، بلكه بايد خانه كوچ بيايد ، و لانه و آشيانه و كسب و مسكن و زندگى خود را به دار الإسلام منتقل كند ؛ و از آنجا بريده و منقطع گردد .\r\nبنابراين ، كسانى كه در بلاد كفر علاقه دارند ؛ زن و بچّه و يا ملك و تجارت و يا شغل و كار همچون طبابت و مهندسى دارند و گهگاهى هم به دار الإسلام سرى مىزنند مهاجر محسوب نمىشوند ، و حقّ ولايت فقيه و پستهاى وزارتى و مجلس شوراى إسلامى و حكومتهاى استاندارى و فرماندارى و ما شابهها را ندارند . عجيب اينجاست كه جمعى از همين أفراد در به دو حكومت إسلامى به دار الإسلام آمده ؛ و همچون بنى صدر و قطب زاده و دكتر شايگان پستهاى ولائى را إشغال ، و يا ميخواستند إشغال كنند !\r\n\r\nحرمت سكونت و إقامت در بلاد كفر\r\nسوّم اينكه : حرام است بر قاطنين و ساكنين در بلاد إسلام كه تَعَرُّب اختيار كنند ؛ يعنى از دار الإسلام حركت كنند و بسوى بلاد كفر رفته ، در آنجا زندگى كنند .\r\nپس اين أفرادى كه به خارج ميروند و در آنجا زندگى مىكنند ، در انگلستان ، در آمريكا ، يا در هندوستان ( نه پاكستان چون دولتش دولت إسلاميست ) يا در چين ، يا در ژاپن ، يا در شوروى ، تمام آنها عملشان حرام و\r\n\r\n","description":"","footnote":"","page_name":" 141 ","page_number":155},
  {"content":"\r\n\r\nگناهشان هم - طبق كلام پيغمبر - گناه كبيره و لا يُغفَر است ؛ حتّى اگر كفّار با آنان بدرفتارى هم نكنند ، بلكه با كمال محبّت و دوستى رفتار كنند . در اين صورت اگر هجرت چنين أفرادى به دار الإسلام آزاد و ممكن بوده و مانعى هم در بين نباشد ، اينك واجب است هجرت كنند .\r\nمنظور از سكونت در بلاد كفر مجرّد إقامت است ، خواه تبعهء آنجا بشود و يا به صورت مقيم جواز إقامت داشته باشد ؛ در هر صورت إقامهء وى در بلاد كفر بوده است . إقامت در بلاد كفر جائز نيست مگر براى ضرورت ؛ و آن ضرورت هم بايد به نظر حاكم باشد . مثلًا حاكم يك نفر را براى سفارت يا براى كارهاى خاصّى ميفرستد ؛ يا من باب مثال ، او ضرورى ميداند كه چند نفر محصّل بروند و در آنجا تحصيل كنند ؛ يا يك مريضى كه بيماريش قابل علاج نيست و أطبّاء هم او را از اينكه بتوانند در اينجا معالجه كنند ، جواب كرده‌اند و ميگويند : حتماً بايد به آنجا به روى ! در عين حال حاكم بايد إمضاء كند ؛ و اگر إمضاء نكند و إجازه ندهد حقّ مسافرت ندارند . غاية الامر مريض در همين جا ميميرد ، مثل سائر أفراد إنسان كه در كشور إسلام ميميرند ؛ زيرا إنسان يك مردن كه بيشتر ندارد ! در اين صورت چرا برود در آنجا بميرد ؟ ! و اتّفاقاً خيلىها هم ميروند و آنجا ميميرند .\r\nرسول خدا صلّى الله عليه و آله مىفرمايد : بائس ، سَعد بن خَوْلَهء است كه هجرت كرد أمّا دوباره رفت در مكّه . با اينكه خانهء خدا مَطاف حضرت إبراهيم و إسمعيل است ، أمّا الآن كه در دست پيغمبر نيست دار الشّرك و دار الكفر است ؛ و پيغمبر ميفرمايد : خدايا مرگ ما را در اينجا قرار مده ، تا اينكه ما از آن بيرون برويم . أمّا بعد از اينكه پرچم إسلام در آنجا برافراشته شد ، آنجا دار الإسلام خواهد شد . بنابراين بر تمام مسلمين حرام است كه در غير ضرورت به بلاد كفر رفته در آنجا سكونت گزينند .\r\nو واقعاً اگر مسلمين به اين دستورات عمل ميكردند و از ابتداى أمر كه حكومت ايران حكومت إسلامى شد ، تمام مسلمانهاى دنيا در ايران جمع\r\n\r\n","description":"","footnote":"","page_name":" 142 ","page_number":156},
  {"content":"\r\n\r\nمىشدند ، اينجا چه قدرتى بوجود مىآمد ! سرمايه‌ها همه در اينجا جمع ميگرديد ، نيروهاى فكرى اينجا بود ، أمّا همه برخاستند و فرار كردند .\r\nبه متخصّصينى كه تديّن و تعهّد ندارند ، ميگويند متخصّص ! آن متخصّصى كه غيرت دينى نداشته باشد ، در أصل وجود و ذاتش خيانت باشد ، چه قيمتى دارد ؟ ! نتيجه‌اش هم اين است كه تمام ثروتهاى مالى و جانى را در زير پرچمهاى كفر مىبرند - كما اينكه بردند - و به آن هم دلخوش هستند . در حالتى كه اينها مىميرند ، و شكّى نيست كه به جهنّم ميروند و با يهود و نصارى محشور مىشوند .\r\nپس اى مؤمنين ! شما نگوئيد : ما فرزندانمان را بدانجا مىفرستيم ، و آنها برايمان كاغذ مىنويسند كه : من اينطور نماز ميخوانم ، اينطور روزه ميگيرم ، اينطور در انجمن إسلامى شركت ميكنم ، و أمثال اين سخنان . آقايان گول اين حرفها را نخوريد ! خيلى از أفراد از اين گونه حرفها فريب خوردند ؛ و نتيجهء آن مغرور شدنها هم بر آنها ظاهر شده ، ديدند ثمرات شوم و نتايج تربيت خارجيان را كه دين و شرف و إنسانيّت را بر باد فنا داده است .\r\n\r\nحرمت دخول در شؤون ولائى براى مسلمينى كه در سفر به دار الإسلام بالمرّة از بلاد كفر قطع علاقه نكرده‌اند\r\nإسلام براى ما مِنهاجى معيّن كرده است و ميگويد : ولىّ فقيه بايد مهاجر بسوى دار الإسلام باشد . بنابراين ، شخصى كه مجتهد أعلم است و مثلًا در آمريكا زندگى مىكند ، يا در همين حكومت إسلامى كه أفرادى به خارج رفته بودند و ساليان دراز از عمر خود را در آنجا بسر آورده بودند ، و تا نام حكومت آمد به ايران هجوم آوردند تا پستهاى حكومتى ( وزارت ، وكالت و حتّى نخست وزيرى و رئيس جمهورى ) را تصاحب كنند و خود را كانديداى اين مناصب نمودند - با آن وضع نا متناسب ! با ريشهاى تراشيده و با آن كراوات و زنّارى كه پنجاه سال به گردن بسته بودند - نمىشود آنها را براى ولايت انتخاب نمود . و خدا رحم كرد كه اين پستها را نگرفتند ، يا آنهائى كه گرفته بودند زود از دست دادند ؛ و إلّا اگر گرفته بودند كار خيلى خراب ميشد . و اين خلاف صريح آيه\r\n\r\n","description":"","footnote":"","page_name":" 143 ","page_number":157},
  {"content":"\r\n\r\nقرآن است كه مىفرمايد : « آن كسانى كه در تحت ولايت كفر هستند ، آنها حقّ ولايت ندارند » در تمام شؤون ولايت ؛ أعمّ از ولايت فقيه يا امور ولائيّه كه زير دست اوست ؛ مانند : مجلس شورى و أهل حلّ و عقد ( اگر آنها را خصوصىتر از مجلس شورى بدانيم ، مانند شوراى نگهبان ) و همچنين هيئت وزراء و سائر پستها .\r\nاللَهُمَّ صَلِّ عَلَى مُحَمَّدٍ وَ ءَالِ مُحَمَّد\r\n\r\n","description":"","footnote":"","page_name":" 144 ","page_number":158},
  {"content":"\r\n\r\n\r\nدرس سى و يكم : يكى از شرائط ولايت فقيه ذكوريت است\r\n\r\n","description":"","footnote":"","page_name":" 145 ","page_number":159},
  {"content":"\r\n . \r\n","description":"","footnote":"","page_name":" 146 ","page_number":160},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِمْ أجْمَعِينَ مِنَ الآنَ إلَى قِيَامِ يَوْمِ الدِّينِ\r\nوَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\n\r\nالرِّجالُ قَوَّامُونَ عَلَى النِّساءِ . . . و نقل كلام لغوييّن ، در معنى قوّام و مشتقّات آن\r\nيكى از شرائط ولايت فقيه ذكوريّت است . ولىّ فقيه بايد مرد باشد تا بتواند حاكم بوده و ولايت داشته باشد .\r\nما در اين باره از دو آيه قرآن و از دو روايت استفاده مىكنيم . البتّه اين أدلّه غير از أدلّه‌اى مانند إجماع و سيره و روايات متواتره و متظافره و مستفيضه است كه مفصّلًا در « رسالهء بديعه » ذيل تفسير آيه :  الرِّجالُ قَوَّامُونَ عَلَى النِّساءِ بِما فَضَّلَ اللَّهُ بَعْضَهُمْ عَلى بَعْضٍ وَ بِما أَنْفَقُوا مِنْ أَمْوالِهِمْ  « 1 » آمده است . اينك مُلخّصاً و فقط به جهت استفادهء اين شرط براى حاكم فقيه إسلام ، به اين دو آيه و دو روايت اكتفا مىكنيم .\r\n الرِّجالُ قَوَّامُونَ عَلَى النِّساءِ بِما فَضَّلَ اللَّهُ بَعْضَهُمْ عَلى بَعْضٍ وَ بِما أَنْفَقُوا مِنْ أَمْوالِهِمْ  .\r\nطُرَيحى در « مجمع البحرين » گويد : معنى و مُفاد آيه مباركه اينست كه : براى مردان بر زنان قيام وَلاء و سياست است . مردان نسبت به زنان از جهت ولاء و سياست قيمومت دارند ؛ و از اين جهت قيّم زنها هستند .\r\n\r\n\r\n","description":"","footnote":"\r\n( 1 ) آيه 34 ، از سورهء 4 : النّسآء\r\n","page_name":" 147 ","page_number":161},
  {"content":"\r\n\r\nدر اين آيه به دو أمر تعليل شده است ، كه يكى موهبتى است از خداوند تبارك و تعالى و ديگرى اكتسابى است .\r\nأمّا موهبتى آن اينست كه : خداوند مردان را بر زنان در جهات كثيره‌اى از كمال عقل و حسن تدبير و زيادى قوّه در أعمال و طاعات فضيلت داده ؛ و بدين جهت نبوّت و إمامت و ولايت هم اختصاص به مردان داشته ، و إقامهء شعائر دينى و جهاد و قبول شهادت در هر أمرى مختصّ به مردان است ؛ و زيادى نصيب در إرث و غير ذلك از آنِ مردان مىباشد . اين از جهت موهبتى .\r\nأمّا جهت اكتسابى اينست كه : مردها بر زنها از أموال خود إنفاق مىكنند و نفقات آنها را مىدهند و مهريّه به آنها مىپردازند ؛ با اينكه فائدهء نكاح أمرى مشترك بين هر دو است . و « باء » در قوله :  بِما فَضَّلَ اللَّهُ  و در قوله :  بِما أَنْفَقُوا  ، براى سببيّت است و « ما » مصدريّه است . أىْ بِسَبَبِ تَفْضيلِ اللَهِ وَ بِسَبَبِ إنْفاقِهِم . بنابراين در اين آيه ، حكم مُعلَّل به علّت است .\r\nچرا خداوند رجال را قيّوم و قيّام زن قرار داده است ؟ به جهت اين دو علّت موهبتى و كسبى ، كه در مردان هست و در زنان نيست .\r\nابن أثير در « نهايه » آورده است كه : در دعا وارد است : لَكَ الْحَمْدُ أَنْتَ قَيَّامُ السَّمَاوَاتِ وَ الارْضِ ؛ و در روايتى : أَنْتَ قَيِّمُ السَّمَاوَاتِ وَ الارْضِ ؛ و در روايت ديگرى است : أَنْتَ قَيُّومُ السَّمَاوَاتِ وَ الارْض . تمام اينها از أبنيهء صيغهء مبالغه است و خطاب به خداوند تبارك و تعالى است ؛ و معنيش اينست كه : پروردگارا توئى تنها قائم به امور خلق و مدبّر عالم در جميع أحوال .\r\nأصل اين مادّه ، واوى است نه يائى : قَيْوام و قَيْوِم و قَيْوُوم بر وزن : فَيْعال و فَيْعِل و فَيْعول آمده ؛ و معنيش اينست كه : بستگى و قوام ( مَا بِهِ الْقيام ) در امور آسمان و زمين اختصاص به پروردگار دارد .\r\nابن أثير مطلب را مىرساند به اينجا كه مىگويد : وَ مِنْهُ الْحَديثُ : مَا أَفْلَحَ\r\n\r\n","description":"","footnote":"","page_name":" 148 ","page_number":162},
  {"content":"\r\n\r\nقَوْمٌ قَيِّمُهُمُ امْرَأةٌ « 1 » ايشان به اين لفظ روايت كرده است ، كما اينكه بعداً روايتى از پيغمبر صلّى الله عليه و آله و سلّم خواهد آمد كه فرمود : قومى كه تدبير امور و ولايتشان به دست زن باشد ، هيچگاه رستگار نخواهند شد .\r\nدر تفسير « مجمع البيان » گفته است : « يُقالُ : رَجُلٌ قَيِّمٌ وَ قَيَّامٌ وَ قَوّامٌ ؛ و اين بناء براى مبالغه و تكثير است . وَ أصْلُ الْقُنوتِ دَوامُ الطّاعَةِ ؛ وَ مِنْهُ الْقُنوتُ فى الْوَتْرِ لِطولِ الْقِيامِ فيه » . خداوند مىفرمايد :  فَالصَّالِحاتُ قانِتاتٌ حافِظاتٌ لِلْغَيْبِ بِما حَفِظَ اللَّهُ  . « زنهاى صالحه و نيكوكار آن زنهائى هستند كه نسبت به شوهرهاى خود دوام إطاعت داشته باشند . يعنى دائماً مطيع شوهر خود باشند . هم در حضور و هم در غيبت ؛ ناموس و أموال او را طبق دستورات شرع حفظ كنند . اينها زنهاى صالحه‌اى هستند كه خدا آنها را به اين صفت نام برده است » .\r\n\r\nشأن نزول آيه مباركه طبق نقل مفسّرين\r\nصاحب « مجمع البيان » سپس مىفرمايد : مُقاتل گويد : اين آيه دربارهء سَعدُ بن رَبيع بن عَمرو كه او از نُقَباء بود ، و دربارهء زنش حَبيبَه : دختر زيد بن أبى زُهَير نازل شده است . و اين دو مرد هر دو از أنصار بودند . حبيبه زن سَعد بن رَبيع نَشَزَتْ عَلَيْهِ فَلَطَمَها . نسبت به شوهر خود سركشى و نشوز كرد .\r\nنشوز به معنى تَرفُّع و بلندمنشى است . نَشَزَ الارْضُ ، يعنى زمين بالا آمد . نَشَزَتِ الْمَرْأة يعنى زن نسبت به حقّ شوهر تمكين نكرد و بلند منشى كرد ؛ و از محلّ و مقام خودش تعالى طلبيد و به حقّ شوهر متمكّن نشد .\r\nچون حبيبه بر شوهرش سعد نشوز كرد ، شوهرش او را سيلى زد . پدر حبيبه خدمت پيغمبر آمد در حالى كه دختر را با خود همراه داشت و عرض كرد : أَفْرَشْتُهُ كَرِيمَتِى فَلَطَمَهَا . « من كريمهء خودم را ، نور چشم خودم را فراش او قرار دادم ، او آمده و به صورت دخترم سيلى زده است . »\r\nرسول خدا صلّى الله عليه و آله فرمودند : لِتَقْتَصَّ مِنْ زَوْجِهَا . « اين زن بايد از زوج خودش قصاص بگيرد . » او حقّ قصاص دارد ، چون سيلى خورده\r\n\r\n\r\n","description":"","footnote":"\r\n( 1 ) « النّهاية » ج 4 ، ص 135 ، مادّه قَيَمَ ، كلمة قَيِّمْ\r\n","page_name":" 149 ","page_number":163},
  {"content":"\r\n\r\nبايد برود سيلى بزند . فَانْصَرَفَتْ مَعَ أَبِيهَا لِتَقْتَصَّ مِنْهُ . « اين زوجه با پدرش بلند شدند كه بروند و دختر از شوهرش قصاص بستاند و به او سيلى بزند . »\r\nفَقَالَ النَّبِىُّ : ارْجِعُوا ! فَهَذَا جَبْرَآئِيلُ أَتَانِى ، وَ أَنْزَلَ اللَهُ هَذِهِ الْآية . فَقَالَ النَّبِىُّ صَلَّى اللَهُ عَلَيْهِ وَ ءَالِهِ وَ سَلَّمَ : أَرَدْنَا أَمْرًا وَ أَرَادَ اللَهُ أَمْرًا ؛ وَالَّذِى أَرَادَ اللَهُ خَيْرٌ وَ رَفَعَ الْقِصَاصَ « 1 » همين كه برخاستند و حركت كردند ، پيغمبر فرمود : برگرديد ! اينك جبرئيل آمده است ، و اين آيه را آورده است :\r\n الرِّجالُ قَوَّامُونَ عَلَى النِّساءِ بِما فَضَّلَ اللَّهُ بَعْضَهُمْ عَلى بَعْضٍ وَ بِما أَنْفَقُوا مِنْ أَمْوالِهِمْ فَالصَّالِحاتُ قانِتاتٌ حافِظاتٌ لِلْغَيْبِ بِما حَفِظَ اللَّهُ وَ اللَّاتِي تَخافُونَ نُشُوزَهُنَّ فَعِظُوهُنَّ وَ اهْجُرُوهُنَّ فِي الْمَضاجِعِ وَ اضْرِبُوهُنَّ فَإِنْ أَطَعْنَكُمْ فَلا تَبْغُوا عَلَيْهِنَّ سَبِيلًا إِنَّ اللَّهَ كانَ عَلِيًّا كَبِيراً  . « 2 »\r\nمردان قيمومت بر زنها دارند بواسطهء فضيلتى كه پروردگار براى مردها نسبت به زنها قرار داده است ، و به واسطهء إنفاقى كه از أموالشان بر زنها مىكنند . بنابراين ، زنان صالحه و شايسته ، زنانى هستند كه نسبت به شوهرانشان دوام إطاعت داشته باشند ؛ و در غياب شوهر ، حافظ ناموس و فراش و أموال و شرف و آبروى او باشند . أمّا آن زنهائى را كه بيم داريد از اينكه سركشى كنند ، و به حقوق خود حاضر نشوند و از شوهر در حقوق واجبه تمكين نداشته باشند ، در وهلهء أوّل آنها را پند بدهيد و موعظه كنيد ؛ و اگر فائده نكرد ، در رختخواب از آنها عُزلت بگزينيد و كناره گيرى بنمائيد ؛ و اگر هم فائده نكرد آنها را بزنيد !\r\nيعنى زنى كه از دادن حقّ شوهر و همخوابگى با وى امتناع مىكند ، و بيم سركشى و خود رأيى در او ديده مىشود ، در وهلهء أوّل مرد او را نصيحت مىكند ، و در وهلهء دوّم از همبستر شدن با او خوددارى مىكند ، و در وهلهء سوّم او را مىزند . پس بعد از پند و اندرز ، و پس از كناره گيرى از بستر ، شوهر حقّ دارد او را\r\n\r\n\r\n","description":"","footnote":"\r\n( 1 ) « مجمع البيان » طبع صيدا ، ج 3 ، ص 43\r\n( 2 ) آيه 34 ، از سورهء 4 : النّسآء\r\n","page_name":" 150 ","page_number":164},
  {"content":"\r\n\r\nبزند .\r\nو رسول خدا فرمودند : اين آيه را الآن جبرئيل آورد ، و ما أمرى را إراده كرديم ( و آن اين بود كه : دختر بايد برود و يك سيلى به عنوان قصاص به شوهرش بزند . ) ولى خداوند أمر ديگرى را إراده فرمود ؛ و آنچه خداوند إراده فرموده خير است . و بدين جهت قصاص برداشته شد ؛ و اين زن حقّ قصاص نسبت به شوهر ندارد .\r\n\r\nعمومات حكم قصاص ، و تخصيص آن در مورد حبيبه : زن سعد بن ربيع\r\nحال بايد ديد كه واقعاً آن كلام أوّل پيغمبر كه فرمودند : او حقّ قصاص دارد ، چه موقعيّتى داشته است ؟ و چگونه پيغمبر حكم كردند كه اين زن بايد برود و از شوهرش قصاص كند ، و بعد آيه بر خلاف آن آمد ؟\r\nدر اينجا ، هم حكم پيغمبر و هم حكم خداوند هر دو بجا و بموقع و درست بوده است ؛ و پيغمبر كه حكم كردند بايد قصاص كند ، به جهت إطلاقاتى است كه دربارهء قصاص داريم ، مانند :\r\n وَ لَكُمْ فِي الْقِصاصِ حَياةٌ يا أُولِي الْأَلْبابِ لَعَلَّكُمْ تَتَّقُونَ  « 1 » و همچنين آيات ديگرى كه دربارهء قصاص است ، مثل :  وَ كَتَبْنا عَلَيْهِمْ فِيها أَنَّ النَّفْسَ بِالنَّفْسِ وَ الْعَيْنَ بِالْعَيْنِ وَ الْأَنْفَ بِالْأَنْفِ وَ الْأُذُنَ بِالْأُذُنِ وَ السِّنَّ بِالسِّنِّ وَ الْجُرُوحَ قِصاصٌ  « 2 » ؛ و أمثال اينها .\r\nزن مىتواند از شوهرش قصاص كند . در جراحاتى كه هر مردى بر زنى وارد كند - البتّه تا ثلث ديه - ديهء زن به اندازهء ديهء مرد است و بين مرد و زن تفاوتى نيست . ولى از ثلث ديه كه بگذرد و بالاتر برود ، ديهء زن نصف ديهء مرد است . اينك كه اين مرد به عيالش سيلى زده است ، اگر بناى ديه باشد ، مادون ثلث است . و علاوه ، او مىخواهد قصاص كند و حقّ قصاص هم دارد ، و مىتواند برود يك سيلى بزند .\r\n\r\n\r\n","description":"","footnote":"\r\n( 1 ) آيه 179 ، از سورهء 2 : البقرة\r\n( 2 ) قسمتى از آيه 45 ، از سورهء 5 : المآئدة\r\n","page_name":" 151 ","page_number":165},
  {"content":"\r\n\r\nأمّا تا آن وقت هنوز حكم نشوز نيامده بود كه : اگر زنى بر شوهرش سركشى كند و از شوهرش تمكين ننمايد ، براى او گناه محسوب مىشود ، و شوهر حقّ ضرب او را دارد .\r\nبنابراين ، به إطلاق آيه :  وَ لَكُمْ فِي الْقِصاصِ حَياةٌ  ( كه خصوص نشوز هم موضوعيّتى براى تقييد حكم نداشته است ) پيغمبر حكم به قصاص كردند . بعد جبرئيل مىآيد و تخصيص مىدهد و مىگويد : حكم قصاص در مواردى است كه از طرف زن نشوز نباشد ؛ و أمّا آنجائى كه نشوز باشد ، حكم اينست كه زن مستحقّ مضروبيّت است .\r\nو چون لطمه‌اى كه مرد به زن زده ، در صورت نشوز زن بوده است ، بنابراين ، موضوع تغيير پيدا كرده است . يعنى موضوع به قيد خاصّى و خصوصيّت خاصّى مخصَّص شده است .\r\nلذا در اينجا دو موضوع تحقّق پيدا مىكند ؛ أوّل : جنايتى كه بر زن وارد مىشود بدون زمينهء نشوز ؛ كه در اين صورت ، بر همان عمومات قصاص باقى است و حكم ، قصاص است . دوّم : جنايتى كه در خصوص ضرب بر زن وارد مىشود ، آن هم در صورتى كه نشوز باشد ؛ كه بواسطهء اين قيد ، موضوع ديگرى پيدا شده ، حكمش هم عوض مىشود .\r\nعليهذا ، آنچه پيغمبر إراده كرده بود ، بر أساس همان حكم كلّى ، حكم حقّ بود ؛ زيرا كه هنوز حكم ثانوى نيامده بود . وقتى هم كه حكم ثانوى آمد ، إرادهء پروردگار اينطور اقتضا نمود و آن هم البتّه خير است .\r\nحال ، آيا در اينجا حكم دوّم حكم أوّلى را نسخ نموده ، يا اينكه تخصيص زده است ؟ !\r\nدر حقيقت أمر ، هر تخصيصى نسخ است در أفراد ؛ و هر نسخى تخصيص است در أزمان . حكم قصاص جعل شده است به عنوان كلّى . ولى اين قيد كه داراى حكم خاصّى است ، تا اين زمان بيان نشده است ؛ و اينك كه موقع بيانش\r\n\r\n","description":"","footnote":"","page_name":" 152 ","page_number":166},
  {"content":"\r\n\r\nرسيده است ، جبرئيل آمد و بيان كرد . و وقتى حكم روشن شد ، مطلب دو قسم مىشود : يك قسم اينكه : حكم ميرود روى موضوعى كه عبارتست از ضربى كه واقع شده است بدون نشوز . قسم ديگر : موضوعى كه عبارتست از ضربى كه وارد شده است مَع النّشوز ؛ و هر كدام از اين دو موضوع ، حكم مختلفى دارد .\r\nصاحب « مجمع البيان » به دنبال گفتارش مىفرمايد : معنى آيه اينست كه : الرِّجالُ قَيِّمونَ عَلَى النِّسآء ، مُسَلَّطونَ عَلَيْهِنَّ فى التَّدْبيرِ وَ التَّأْديبِ وَ الرِّياضَةِ وَ التَّعْليمِ  « بِما فَضَّلَ اللَّهُ بَعْضَهُمْ عَلى بَعْضٍ »  .\r\nمردها قيّم زنها و مسلّط بر آنها هستند ؛ هم در تدبير ، هم در تعليم ، هم در رياضت ( يعنى أدب كردن و در راه وارد كردن ) . چرا ؟  بِما فَضَّلَ اللَّهُ بَعْضَهُمْ عَلى بَعْضٍ  . براى اينكه خداوند بعضى را بر بعضى ( مردها را بر زنها ) فضيلت بخشيده است .\r\nاين گونه تعبير ( همانطور كه علّامه در تفسير فرموده‌اند ) از أدب قرآن است كه سببش را بيان كرده است ؛ لذا صاحب « مجمع البيان » مىفرمايد :\r\nهَذا بَيانُ سَبَبِ تَوْليَةِ الرِّجالِ عَلَيْهِنَّ . أىْ إنَّما وَلَّاهُمُ اللَهُ أمْرَهُنَّ لِما لَهُمْ مِنْ زيادَةِ الْفَضْلِ عَلَيْهِنَّ بِالْعِلْمِ وَ الْعَقْلِ وَ حُسْنِ الرَّأْىِ وَ الْعَزْمِ . « 1 »\r\nچون أساس خانواده بايد بر تدبير عقلى استوار باشد ؛ و قوّهء عاقلهء مردها بدون شكّ از زنها بيشتر است ، بنابراين ، آن فضيلت طبيعى كه مردها نسبت به زنها دارند ، إيجاب مىكند كه : سياست و تدبير و امور خانه به دست مرد باشد نه به دست زن .\r\nآمر در خانه بايد مرد باشد نه زن ، اگر زن أمر خانه و بيت را در دست بگيرد ، به فساد مىكشد .\r\nمحقّق كاشانى در « تفسير صافى » فرموده است :  « الرِّجالُ قَوَّامُونَ عَلَى النِّساءِ »  يَقومونَ عَلَيْهِنَّ قِيامَ الْوُلاةِ عَلَى الرَّعيَّةِ  « بِما فَضَّلَ اللَّهُ بَعْضَهُمْ عَلى بَعْضٍ » \r\n\r\n\r\n","description":"","footnote":"\r\n( 1 ) « مجمع البيان » طبع صيدا ، ج 3 ، ص 43\r\n","page_name":" 153 ","page_number":167},
  {"content":"\r\n\r\nبِسَبَبِ تَفْضيلِهِ ( أىْ تَفْضيلِ اللَهِ ) الرِّجالَ عَلَى النِّسآء بِكَمالِ الْعَقْلِ وَ حُسْنِ التَّدْبيرِ وَ مَزيدِ الْقُوَّةِ فى الاعْمالِ وَ الطّاعات . « يعنى مردان ، قيام و ولايت زمامداران نسبت به ملّت و مردم را بر زنان دارند ؛ به سبب اينكه خداوند مردان را به كمال عقل و حسن تدبير و توانائى بيشتر در أعمال و طاعات بر زنان برترى داده است . »\r\nتا اينكه مىگويد :\r\nفى « الْعِلَلِ » عَنِ النَّبِىِّ صَلَّى اللَهُ عَلَيْهِ وَ ءَالِهِ : سُئِلَ ما فَضْلُ الرِّجَالِ عَلَى النِّسَآء ؟ فَقَالَ : كَفَضْلِ الْمَآء عَلَى الارْضِ ؛ فَبِالْمَآء تَحْيَى الارْضُ وَ بِالرِّجَالِ تَحْيَى النِّسَآءُ . وَ لَوْلَا الرِّجَالُ مَا خُلِقَتِ النِّسَآءُ ! ثُمَّ تَلا هَذِهِ الْآيةَ . ثُمَّ قَالَ : أَلَا تَرَى إلَى النِّسَآء كَيْفَ يَحِضْنَ ، وَ لَا يُمْكِنُهُنَّ الْعِبَادَةُ مِنَ الْقَذَارَةِ ؛ وَ الرِّجَالُ لَا يُصِيبُهُمْ شَىْءٌ مِنَ الطَّمْثِ ؟ « 1 »\r\n« از حضرت رسول صلّى الله عليه و آله و سلّم در « علل الشّرآئع » روايت مىكند كه از وى پرسيدند : فضيلت و برترى مردها بر زنها چيست ؟\r\nحضرت فرمودند : مثل فضيلت آب بر زمين است . زيرا بواسطهء آب است كه زمين زنده مىماند ؛ و بواسطهء مردان است كه زنها زنده هستند ( يعنى حيات و زندگى و سعادت مادّى و معنويشان در دائرهء قيمومت مردان است ) . و اگر مردها نبودند ، زنها آفريده نمىشدند . سپس رسول خدا اين آيه را تلاوت فرمودند :  الرِّجالُ قَوَّامُونَ عَلَى النِّساءِ . . .  و پس از آن فرمودند : آيا نمىبينيد كه زنها چگونه در هر ماه حائض مىشوند و عبادت براى آنان به سبب قذارت إمكان ندارد ؛ و أمّا براى مردها ، طَمث ( ديدن خون ) و عادات ماهيانه پيدا نمىشود .\r\n\r\nگفتار زمخشرىّ در تفسير آيه مباركه\r\nزمخشرى در « كشّاف » گفته است :  « قَوَّامُونَ عَلَى النِّساءِ »  : يَقومونَ عَلَيْهِنَّ ءَامِرينَ ناهينَ ، كَما يَقومُ الْوُلاةُ عَلَى الرَّعايا ؛ وَ سُمُّوا قُوَّمًا لِذَلِكَ . وَ الضَّميرُ فى\r\n\r\n\r\n","description":"","footnote":"\r\n( 1 ) « تفسير صافى » ج 1 ، طبع إسلاميّه ، سنهء 1384 ، ص 353\r\n","page_name":" 154 ","page_number":168},
  {"content":"\r\n\r\n« بَعْضَهِمْ » لِلرِّجالِ وَ النِّسآء جَميعًا . يَعْنى : إنَّما كانوا مُسَيْطِرينَ عَلَيْهِنَّ بِسَبَبِ تَفْضيلِ اللَهِ بَعْضَهُمْ ( وَ هُمُ الرِّجالُ ) عَلَى بَعْضٍ ( وَ هُمُ النِّسآءُ ) . وَ فيهِ دَليلٌ عَلَى أنَّ الْوَلايَةَ إنَّما تُسْتَحَقُّ بِالْفَضْلِ لا بِالتَّغَلُّبِ وَ الاسْتِطالَةِ وَ الْقَهْرِ .\r\n « قَوَّامُونَ عَلَى النِّساءِ  يعنى يَقومونَ عَلَيْهِنَّ . آنها قيام بر زنها دارند ؛ أمر مىكنند ، نهى مىكنند ، همچنانكه حكّام و وُلات بر رعايا أمر و نهى مىكنند . و بدين جهت وُلات را كه بر رعايا أمر مىكنند ، قُوَّم گويند . ( قُوَّم جمع قَوَّام است ؛ مردها را هم قُوَّم گويند .  الرِّجالُ قَوَّامُونَ عَلَى النِّساءِ  ، أىْ قُوَّمٌ عَلَى النِّسآء . ) و ضمير در « بَعْضَهُمْ » به رجال و نساء مجموعاً بر مىگردد . يعنى مردها مسيطِر و مسلّطند بر زنها بسبب تفضيلى كه خدا بعضى را بر بعضى داده است . در اينجا مراد از « بَعْضَهُمْ » رجال است ، و مراد از « عَلَى بَعْضٍ » زنانند .\r\nو اين دليل است بر اينكه ولايت بواسطهء فضيلت به مردها داده شده است ، نه بواسطهء أمر من درآوردى و تَغَلُّب . اينطور نيست كه مردها بواسطهء قدرت و سيطره و قوّت خارجى ، تغلّب پيدا كرده و بلند منشى كنند و با قهر و قهّاريّت بر زنها قيمومت پيدا نمايند ؛ بلكه آنها بر زنها قيّوم هستند بِمَا فَضَّلَ اللَهُ . آيه قرآن سبب تفضيل را بيان مىكند ، و اين از أحكامى است كه از روى شاهد و دليل است . »\r\nدر اينجا زمخشرى مطلب را مىرساند به آنجا كه مىگويد :  « قانِتاتٌ »  يعنى مُطيعاتٌ قآئِماتٌ بِما عَلَيْهِنَّ لِلازْواج .  « قانِتاتٌ »  يعنى مطيع شوهرند ؛ در مقابل شوهر چون و چرا نمىكنند ، و وسائل آرامش مردها را در خانه فراهم مىكنند . چنان كه مرد در خارج زحمت مىكشد و مىآيد در خانه پيش زن ، زن هم در خانه وسائل راحتى و عيش و سكونت او را فراهم مىكند .  « حافِظاتٌ لِلْغَيْبِ »  الْغَيْبُ خِلافُ الشَّهَادَةِ ؛ أىْ حافِظاتٌ لِمَواجِبِ الْغَيْبِ . غيب در مقابل شهادت است ؛ شهادت يعنى حضور ، غيب يعنى پنهانى . إذا كانَ الازْواجُ غَيْرَ شاهِدينَ لَهُنَّ ؛ حَفِظْنَ ما يَجِبُ عَلَيْهِنَّ حِفْظُهُ فى\r\n\r\n","description":"","footnote":"","page_name":" 155 ","page_number":169},
  {"content":"\r\n\r\nحالِ الْغَيْبَةِ مِنَ الْفُروجِ وَ البُيوتِ وَ الامْوال . يعنى آنچه در پنهانى و نبودن شوهر بر آنها واجب شده و إيجاب كرده است ، به آن قيام مىكنند ؛ وقتى هم كه مردها در مسافرتند يا در خانه نيستند ، آنها خودشان ناموس مرد را ، و خانه و أموال او را حفظ مىكنند تا هنگامى كه مرد بر گردد و اين خانه و خانواده با سلامتى و سكونت و طول عمر و أولاد شايسته و أخلاف صالحه ، دوام پيدا كند .\r\nروايت در اين باره زياد وارد است كه مىآمدند از پيغمبر صلّى الله عليه و آله سؤال مىكردند : خداوند كه در اين آيه مردها را بر زنها قيّم قرار داده است ، به چه علّت است ؟ ! اصولًا چرا خداوند مردها را براى جمعه و جماعت و جهاد و حجّ و مرابطه و كارهاى سنگين معيّن كرده است ، و ليكن براى زنها معيّن نكرده است ؟ ! آيا زنها هم در أجر و پاداش مردها شريك‌اند يا نه ؟ ! روايات ، بسيار زياد است و ليكن روايتى را ما در اينجا مىآوريم ، و آن أتمّ روايات است مُفاداً .\r\n\r\nروايت بيهقى از أسماء دختر يزيد أنصارىّ ، و پيام زنان مدينه به رسول الله\r\nسيوطىّ در ذيل همين آيه مباركه ، و استادنا العلّامة قدَّس اللَه سرَّه در تفسير شريف خود بيان كرده‌اند ، از بيهقى از أسماء أنصاريّه دختر يزيد كه از أنصار بوده است ، كه أسماء آمد حضور پيغمبر صلّى الله عليه و آله و سلّم وقتى كه رسول خدا در ميان أصحاب نشسته بودند .\r\nفَقَالَتْ : بِأَبِى أَنْتَ وَ أُمِّى ! إنِّى وَافِدَةُ النِّسَآء إلَيْكَ ؛ وَاعْلَمْ نَفْسِى لَكَ الْفِدآءُ أَنَّهُ مَا مِنِ امْرَأةٍ كَآئِنَةٍ فِى شَرْقٍ وَ لَا غَرْبٍ سَمِعَتْ بِمَخْرَجِى هَذَا إلَّا وَ هِىَ عَلَى مِثْلِ رَأْيِى .\r\n« أسماء گفت : پدر و مادرم فداى تو باشند اى رسول خدا ! من از طرف زنها به عنوان پيك و نمايندگى به سوى شما آمده‌ام ( آنها مرا نمايندهء خود قرار داده‌اند كه اين پيغام را به شما برسانم ) . اى پيغمبر خدا كه نفس من فداى تو باشد ! بدان كه هيچ زنى نيست در شرق عالم ، و نه در غرب عالم كه بشنود اين پيغامى را كه براى تو آورده‌ام ، مگر اينكه مىدانم او هم رأيش مثل رأى من است ؛ و در اين سؤالى كه از شما مىكنم ، تمام زنهاى دنيا با من شريكند . »\r\n\r\n","description":"","footnote":"","page_name":" 156 ","page_number":170},
  {"content":"\r\n\r\nإنَّ اللَهَ بَعَثَكَ بِالْحَقِّ إلَى الرِّجَالِ وَ النِّسَآء ؛ فَأمَنَّا بِكَ وَ بِإلَهِكَ الَّذِى أَرْسَلَكَ ! وَ إنَّا مَعْشَرَ النِّسَآء مَحْصُورَاتٌ مَقْصُورَاتٌ ؛ قَوَاعِدُ بُيُوتِكُمْ وَ مَقْضَى شَهَوَاتِكُمْ وَ حَامِلاتُ أَوْلَادِكُمْ . وَ إنَّكُمْ مَعَاشِرَ الرِّجَالِ فُضِّلْتُمْ عَلَيْنَا بِالْجُمُعَةِ وَ الْجَمَاعَاتِ وَ عِيَادَةِ الْمَرْضَى وَ شُهُودِ الْجَنَآئِزِ وَ الْحَجِّ بَعْدَ الْحَجِّ ؛ وَ أَفْضَلُ مِنْ ذَلِكَ الْجِهَادُ فِى سَبِيلِ اللَهِ . وَ إنَّ الرَّجُلَ مِنْكُمْ إذَا خَرَجَ حَآجًّا أَوْ مُعْتَمِرًا أَوْ مُرَابِطًا حَفَظْنَا لَكُمْ أَمْوَالَكُمْ وَ غَزَلْنَا لَكُمْ أَثْوَابَكُمْ وَ رَبَّيْنَا لَكُمْ أَوْلَادَكُمْ ! فَمَا نُشَارِكُكُمْ فِى الاجْرِ يَا رَسُولَ اللَهِ ؟ !\r\nخيلى عجيب مسأله را تمام كرده و حقّ مطلب را با اين سؤال أدا نموده است ! ميرود سراغ پيغمبر ، و آن حضرت را با اين كلماتش به محاكمه و قضاوت مىطلبد كه بيا و براى ما شرح بده كه قضيّه چيست ؟ !\r\n« حقّاً و حقيقةً ميدانيم كه خداوند تو را به حقّ به سوى همهء مردها و زنها مبعوث كرده است ؛ ما هم به تو و به آن خدائى كه تو را مبعوث كرده است إيمان آورديم . و ما جماعت زنها محصور هستيم و مقيّد به قيود و محدود به حدود ، در تحت فرمان شوهر ، در خانه‌هاى شما نشسته‌ايم ! و براى برآورده شدن خواسته‌ها و ميلهاى نفسانى شما آماده‌ايم ! و أولاد شما را در دل خود حمل مىكنيم !\r\nو أمّا شما جماعت مردان بر ما فضيلت داده شديد به اينكه در صحنه‌هاى نماز جمعه حاضر ميشويد ؛ در جماعت‌ها حضور پيدا مىكنيد ؛ عيادت مرضى و تشييع جنازه مىكنيد ؛ حجّ بعد از حجّ بجا مىآوريد ؛ و از تمام اينها بالاتر ، در راه خدا جهاد مىكنيد ؛ و هر كدام از مردان شما كه به سوى حجّ يا عُمره ، يا براى مرزدارى و سرحددارى خارج بشود ، ما أموال شما را حفظ مىكنيم ؛ و لباسهاى شما را مىبافيم و غزل مىكنيم ؛ و أولاد شما را تربيت مىكنيم . اينك اى رسول خدا براى ما بيان كن آن چيزى كه ما را با شما در أجر شريك مىنمايد چيست ؟ ! »\r\n\r\n","description":"","footnote":"","page_name":" 157 ","page_number":171},
  {"content":"\r\n\r\nفَالْتَفَتَ النَّبِىُّ صَلَّى اللَهُ عَلَيْهِ وَ ءَالِهِ وَ سَلَّم إلَى أَصْحَابِهِ بِوَجْهِهِ كُلِّهِ ، ثُمَّ قَال : هَلْ سَمِعْتُمْ مَقَالَةَ امْرَأةٍ قَطُّ أَحْسَنَ مِنْ مَسْأَلَتِهَا فِى أَمْرِ دِينِهَا مِنْ هَذِهِ ؟ !\r\n« حضرت چهرهء مبارك خود را تماماً به سوى أصحاب برگرداندند و گفتند : آيا شما تا به حال شنيده‌ايد گفتارى از زنى كه در أمر دينش ، و در مسأله‌اى از مسائل مذهبش ، پاكيزه‌تر و طيّب‌تر و منطقىتر و نيكوتر از گفتار اين زن باشد ؟ ! »\r\nفَقَالُوا : يَا رَسُولَ اللَه ! مَا ظَنَنَّا أَنَّ امْرَأةً تَهْتَدِى إلَى مِثْلِ هَذَا ! « عرض كردند : يا رسول الله ! أصلًا ما كه نشنيده‌ايم بجاى خود ، گمان هم نمىكرديم اين دقائق به فكر زنى برسد ، و زنى بتواند به اين خصوصيّات پى ببرد » ! !\r\n\r\nأَنَّ حُسْنَ تَبَعُّلِ إحْدَاكُنَّ لِزَوْجِهَا وَ طَلَبَهَا مَرْضَاتَهُ وَ اتِّبَاعَهَا مُوَافَقَتَهُ ، يَعْدِلُ ذَلِكَ كُلَّهُ\r\nفَالْتَفَتَ النَّبِىُّ صَلَّى اللَهُ عَلَيْهِ وَ ءَالِهِ وَ سَلَّمَ إلَيْهَا ، ثُمَّ قَالَ لَهَا : انصَرِفِى أَيَّتُهَا الْمَرْأةُ ، وَ أَعْلِمِى مَنْ خَلَّفَكِ مِنَ النِّسَآء : أَنَّ حُسْنَ تَبَعُّلِ إحْدَاكُنَّ لِزَوْجِهَا وَ طَلَبَهَا مَرضَاتَهُ وَ اتِّبَاعَهَا مُوَافَقَتَهُ يَعْدِلُ ذَلِكَ كُلَّهُ . فَأَدْبَرَتِ الْمَرْأةُ وَ هِىَ تُهَلِّلُ وَ تُكَبِّرُ اسْتِبْشَارًا . « 1 »\r\n« رسول خدا صلّى الله عليه و آله و سلّم متوجّه آن زن شده و فرمودند : اينك برو ( اى زنى كه آمده‌اى و چنين پيغامى را آورده‌اى ! ) و به آن زنانى كه تو را به عنوان نماينده و پيك و قاصد فرستاده‌اند و پشت سر تو در انتظار پاسخ به سر مىبرند ، به همهء آنها خبر بده كه : بهتر شوهردارى كردن شما ، و دنبال رضا و طلب خواسته‌هاى شوهر بودن ، و در امور ، متابعت و موافقت او را نمودن ، ثوابى به شما مىدهد كه معادل با تمام أجرهائى است كه خداوند براى مردان قرار داده است .\r\n( يعنى آن مرد كه در مرز ، مرابط است و شب تا به صبح نمىخوابد و مرز را نگه مىدارد ، و زن او در خانه خوابيده است و بچّه‌ها را نگهدارى مىكند ، عين همان ثواب را براى او محسوب خواهند نمود . شوهر در ميدان جنگ است ، پيكار مىكند ، گرسنگى تحمّل مىكند ، عرق مىريزد ، دست و پايش\r\n\r\n\r\n","description":"","footnote":"\r\n( 1 ) « الدّرّ المنثور » ج 2 ، ص 153 ؛ و « الميزان » ج 4 ، ص 372\r\n","page_name":" 158 ","page_number":172},
  {"content":"\r\n\r\nمى شكند ، در حالى كه عيال او در خانه زندگى را مىگرداند و هيچ يك از اين كارها را نمىكند ، تمام اين ثوابها براى او نوشته خواهد شد . شوهر او حجّ انجام مىدهد بعد از حجّ ، عمره بجا مىآورد ، تشييع جنازه مىنمايد ، عيادت مرضى مىكند ، تمام اين كارها براى زن او هم خواهد بود بدون هيچ كم و زياد ! از اين بهتر هم چيزى متصوّر است ؟ ! )\r\nآن زن كه اين حرفها را از پيغمبر شنيد ، به راه افتاد و در حالى كه از شدّت خوشحالى صدا ميزد : لا إلَهَ إلَّا اللَه ، لا إلَهَ إلَّا اللَه ، اللَهُ أكْبَرُ ، اللَهُ أكْبَرُ ، از خدمت پيامبر مرخّص شد . »\r\nاز عظمت و بزرگى مقامى كه اين زنها در أثر إطاعت دارند ، و به اين وظيفه‌اى كه مشغولند ( در خانه مىنشينند ، آبستن مىشوند ، بچّه مىزايند ، بچّه شير مى دهند ، بچّه‌ها را تربيت و بزرگ مىكنند و مجاهد فى سبيل الله بار مىآورند ، خانه را در آرامش قرار مىدهند تا شوهر از سفر برگردد و نظام اين خانه پاشيده نشود و ضايع نگردد ) خداوند هم أجر آنان را محفوظ خواهد داشت ؛ و به قدر مزد و پاداش شوهران به ايشان پاداش عنايت مىكند . عجب فرمايشى رسول خدا صلّى الله عليه و آله فرمود ، كه عين حقيقت و واقعيّت است !\r\nاين بادبزنى كه روى سر ما مشغول حركت است ، اگر يك پيچ آن نباشد از كار مىافتد . آن مردى هم كه در صفّ أوّل مشغول نبرد است ، به آن پيره زن كه در صفّ آخر مثلًا سبزى پاك مىكند تا به آن مرد مجاهد غذا برساند محتاج است ؛ و اگر به او غذا نرسد نمىتواند جهاد كند . مجاهد بايد شمشير بزند ؛ پاسبان بايد پاسبانى كند ؛ دربان بايد دربانى كند ؛ آشپز بايد آشپزى كند ؛ و خلاصه اگر هر كس براى رضاى خدا به وظيفهء خودش مشغول باشد ، آنوقت إسلام پيشرفت مىكند و آن مجاهد و مرابط به منظور خود مىرسند ، و أجر و ثواب هم به همه قسمت مىشود .\r\nخداوند ظالم نيست . وقتى وظيفهء إنسان را بر أساس مصلحت طورى\r\n\r\n","description":"","footnote":"","page_name":" 159 ","page_number":173},
  {"content":"\r\n\r\nقرار داده است كه به جنگ نرود ، يا در امور سياسى دخالت نكند ، آنوقت آيا مىشود كه إنسان به إطاعت خدا در آيد و براى تقرّب به خدا أوامر او را گردن نهد ، ولى خداوند به او أجر ندهد ؟ ! چرا ندهد ، خدا كه ظالم نيست ؟ !\r\nرسول خدا صلّى الله عليه و آله مىفرمايد : تمام آن أجرها مال شماست ؛ چون اين زن سؤال مىكند : مَا نُشَارِكُكُمْ فِى الاجْرِ يَا رَسُولَ اللَهِ ؟ ! ما مىخواهيم شريك أجر شما باشيم . به چه علّت و به چه جهتى ما شريك أجر شما خواهيم بود ؟ ! حضرت مىفرمايد : شما زنهاى صالح باشيد ، تا خداوند شما را در أجر شريك مردان قرار دهد .\r\nپيغمبر أكرم سه چيز مىشمارند :\r\nأوّل : أَنَّ حُسْنَ تَبَعُّلِ إحْدَاكُنَّ لِزَوْجِهَا ؛ خوب شوهردارى كردن . بعضى از زنها هستند كه داخل خانه ، خوب شوهردارى نمىكنند . هميشه شوهرها از آنها ناراحت و عصبانى هستند ؛ هميشه أوقاتشان تلخ است . اين صحيح نيست . زندگى هميشه بايد بر أساس مسرّت و شادى بگذرد . چرا زن ، خوب شوهردارى نكند كه شوهر از او رنجيده باشد ؟ !\r\nدوّم : وَ طَلَبَهَا مَرْضَاتَهُ ؛ ببيند شوهر از او چه مىخواهد ؟ مثلًا اگر بگويد راضى نيستم به فلان مجلس به روى ، ديگر إصرار نداشته باشد كه من حتماً مىخواهم بروم ! وقتى خداوند مرد را قيّم زن قرار داده است ، او نمىتواند بدون إجازهء شوهر از منزل خارج شود . چرا زن بايد إصرار داشته باشد كه حتماً به او إجازهء خروج دهد ؟ و آنقدر إصرار و پافشارى كند كه عاقبت شوهر با هزار غم و غصّه و ناراحتى ، در خانه بنشيند تا او برود در فلان عروسى شركت كند ! اين خلاف راه خداست .\r\nسوّم : وَ اتِّبَاعَهَا مُوَافَقَتَهُ ؛ و متابعت كردن زن طبق وفق مراد مرد ، و دنبال خواهشهاى مشروع او بودن .\r\nببينيد پيامبر أكرم صلّى الله عليه و آله و سلّم چه قسم اين دستورات عالى\r\n\r\n","description":"","footnote":"","page_name":" 160 ","page_number":174},
  {"content":"\r\n\r\nرا براى ما بيان فرموده اند ! البتّه آن زن هم خيلى فهميده بود ، كه وقتى رسول خدا صلّى الله عليه و آله و سلّم فرمود : يَعْدِلُ ذَلِكَ كُلَّهُ ( يعنى اگر شما برويد در منزل بنشينيد و به تكاليف خود عمل كنيد ، و علوم خود را به قرآن و كتاب توسعه دهيد ، و به أعمال عبادى خود بپردازيد ، و به آبستن شدن و شير دادن و زائيدن كه جهاد در راه خداست - بطوريكه هر زائيدن ، يك جهاد در راه خداست - إدامه بدهيد ، تمام آن أجرهائى كه در أثر آن أعمال براى مردان نوشته شده است ، براى شما هم نوشته خواهد شد . ) آن زن بسيار خوشحال شد و به حكم رسول خدا صلّى الله عليه و آله و سلّم رضا داده و پذيرفت .\r\nاين يك آيه از آيات قرآن ، كه از آن شرط ذكوريّت براى ولايت فقيه استفاده مىشود .\r\n\r\nآيه : وَ لِلرِّجالِ عَلَيْهِنَّ دَرَجَةٌ\r\nآيه ديگر :  وَ لَهُنَّ مِثْلُ الَّذِي عَلَيْهِنَّ بِالْمَعْرُوفِ وَ لِلرِّجالِ عَلَيْهِنَّ دَرَجَةٌ وَ اللَّهُ عَزِيزٌ حَكِيمٌ  . « 1 »\r\nيعنى تمام حقوقى كه مردان بر زنان دارند ، عيناً همان حقوق را زنان بر مردان دارند ؛ كه به طريق شناخته شده و معروف و پسنديده و به طور نيكى و پاكيزگى ، آن حقوق را بايد به زن بدهند .\r\nدر اينجا مطلبى قابل ذكر است ، و آن اينست كه :  وَ لِلرِّجالِ عَلَيْهِنَّ دَرَجَةٌ  . « براى مردها بر زنان ، يك درجه فزونى است . » اگر زنان به تمام وظائف خود عمل كنند و حقوقى را كه خداوند بر عهدهء آنها قرار داده است انجام دهند ؛ و مردان هم تمام حقوقى را كه خداوند بر آنها مقرّر نموده بدون كم و زياد انجام دهند ؛ باز سنخ خلقت ، استخوان‌بندى ، فكر ، تعقّل ( فى الْعِلم و الْجِسم ) و خلاصه تمام غرائزى كه در مرد است ، إيجاب مىكند كه آنها در تكوين ، يك درجه بر زنان برترى و تفوّق داشته باشند .\r\nعليهذا اين آيه هم از نظر مفاد ، مانند آيه :  الرِّجالُ قَوَّامُونَ عَلَى النِّساءِ \r\n\r\n\r\n","description":"","footnote":"\r\n( 1 ) ذيل آيه 228 ، از سورهء 2 : البقرة\r\n","page_name":" 161 ","page_number":175},
  {"content":"\r\n\r\nمى باشد\r\n. و أمّا روايات :\r\nروايت أوّل : روايتى است كه شيعه و سنّى نقل كرده‌اند و در تمام كتب ديده مىشود ؛ و آن ، فرمايش حضرت رسول خدا صلّى الله عليه و آله و سلّم است كه فرموده‌اند :\r\n\r\nروايت أبو بكره : لَنْ يُفْلِحَ قَوْمٌ وَ لَّوْا أَمْرَهُمُ امْرَأةً\r\nلَنْ يُفْلِحَ قَوْمٌ وَلَّوْا أَمْرَهُمُ امْرَأةً . « رستگار نمىشوند قومى كه ولايت أمر خود را به زن بسپارند . » قومى كه حاكم ، رئيس ، ولىّ ، سلطان ، رئيسُ الوزراء ، وزير ، مدير كلّ و أمثال اينها را زن قرار بدهد ، أصلًا رستگار نخواهد شد . « لَنْ » هم كه نفى أبد مىكند ؛ يعنى أبداً رستگار نمىشوند .\r\nاين روايت را بخارى در دو موضع از « صحيح » خود ( أوّل در كتاب مغازى و دوّم در كتاب فتن ) از عثمان بن هيثم ، از عوف ، از حسن ، از أبى بَكرَة نقل كرده است .\r\nقَالَ : لَقَدْ نَفَعَنِىَ اللَهُ بِكَلِمَةٍ سَمِعْتُهَا مِنْ رَسُولِ اللَهِ صَلَّى اللَهُ عَلَيْهِ ( وَ ءَالِهِ ) وَ سَلَّمَ أَيَّامَ جَمَلٍ بَعْدَ مَا كِدْتُ أَنْ أَلْحَقَ بِأَصْحَابِ الْجَمَلِ فَأُقَاتِلَ مَعَهُمْ . « أبى بَكرَه مىگويد : يك كلمه‌اى كه از رسول خدا شنيدم ، چنان از آن منتفع و بهره‌مند شدم كه موجب شد در أيّام جمل ، هنگامى كه نزديك بود من هم به أصحاب جمل ملحق شوم ، دست به جنگ نزدم و عليه أمير المؤمنين جنگ نكردم . » و إلّا اگر اين كلمه را نشنيده بودم ، با تمام أهل بصره حركت مىكردم ( أبو بكره أهل بصره بود ) و در ركاب عائشه و مساعدت وى با أمير المؤمنين عليه السّلام مىجنگيدم . آن كلمه اينست :\r\nقَالَ : لَمَّا بَلَغَ رَسُولَ اللَه صَلَّى اللَهُ عَلَيْهِ ( وَ ءَالِهِ ) وَ سَلَّمَ ، أَنَّ أَهْلَ فَارِسٍ قَدْ مَلَّكُوا عَلَيْهِمْ بِنْتَ كِسْرَى ، قَالَ : لَنْ يُفْلِحَ قَوْمٌ وَلَّوْا أَمْرَهُمُ امْرَأةً . « 1 »\r\n\r\n\r\n","description":"","footnote":"\r\n( 1 ) « صحيح بخارى » ج 3 ، كتاب المغازى ، ص 60 ؛ و أيضاً در ج 4 ، كتاب الفتن ، ص 154 ، طبع مطبعة عثمانيّة مصريّه ، سنة 1351 هجرى قمرى\r\n","page_name":" 162 ","page_number":176},
  {"content":"\r\n\r\n« مى گويد : چون به رسول خدا خبر رسيد كه أهل فارس ( ايران ) دختر كسرى را پادشاه خود قرار داده‌اند ، حضرت فرمود : قومى كه ولايت آنها و حكومت آنها را زن بدست بگيرد ، آن قوم رستگار نمىگردند . » و لذا ديديم كه سلطنت و حكومتشان زود از هم پاشيد .\r\nاين حديث ، در جميع نُسخ « صحيح بخارى » قديم و جديد ، و در جميع شروح آن ، مثل : « إرشادُ السّارى » و « عُمدةُ القارى » موجود است .\r\nنسائى در « سنن » به سند ديگر در كتاب قضاء از أبى بكره با اين عبارت نقل مىكند : قَالَ : عَصَمَنِىَ اللَهُ بِشَىْءٍ سَمِعْتُهُ مِنْ رَسُولِ اللَهِ صَلَّى اللَهُ عَلَيْهِ ( وَ ءَالِهِ ) وَ سَلَّمَ لَمَّا هَلَكَ كَسْرَى ؛ قَالَ : مَنِ اسْتَخْلَفُوا ؟ قَالُوا : بِنْتَهُ . پيغمبر پرسيدند : حال كه پادشاه ايران ( كسرى ) هلاك شده است ، كه را خليفهء او قرار داده اند ؟ گفتند : دخترش را ؛ قَالَ : لَنْ يُفْلِحَ قَوْمٌ وَلَّوْا أَمْرَهُمُ امْرَأةً . « 1 »\r\nهمچنين اين روايت را تِرمذِى به عين روايت نسائى نقل مىكند ، و ليكن در ذيلش أبوبكره مىگويد : چون عائشه حركت كرد و قصد آمدن به سوى بصره را داشت ، من بخاطر آوردم قول رسول الله صلّى الله عليه و آله و سلّم را ، فَعَصَمَنِىَ اللَهُ بِهِ . خداوند به همان كلمه‌اى كه از پيغمبر شنيدم مرا حفظ كرد ؛ و من خود را آلوده به جنگ با أمير المؤمنين عليه السّلام نكردم .\r\nقالَ أبو عيسَى : هَذا حَديثٌ حَسَنٌ صَحيحٌ « 2 » ترمذى مىگويد : اين حديث ، حديث حسن و صحيحى است .\r\nاين كلام حقّى كه از پيغمبر أكرم صلّى الله عليه و آله روايت شده است ، به عبارات مختلف آمده است .\r\nدر « تحف العقول » آمده است : وَ قَدْ وَرَدَ أيْضًا : وَ قَالَ صَلَّى اللَهُ عَلَيْهِ وَ ءَالِهِ :\r\n\r\n\r\n","description":"","footnote":"\r\n( 1 ) « سنن نسآئى » ج 8 ، كتاب آداب القضاة ، ص 227 ، مطبعة مصريّه أزْهر\r\n( 2 ) « سنن ترمذى » ج 4 ، باب 75 از كتاب فتن ، ص 527 و 528 ، مطبعهء مصطفى البابى الحلبى\r\n","page_name":" 163 ","page_number":177},
  {"content":"\r\n\r\nلَنْ يُفْلِحَ قَوْمٌ أَسْنَدُوا أَمْرَهُمْ إلَى امْرَأةٍ . « 1 » و ليكن در « بحار » از « تحف العقول » لفظ أسْنَدُوا را به أَسْدَوْا آورده است : لَنْ يُفْلِحَ قَوْمٌ أَسْدَوْا أَمْرَهُمْ إلَى امْرَأةٍ « 2 » « هرگز رستگار نمىگردند قومى كه امور خود را به زن سپردند . »\r\nابن أثير در « نهايه » در مادّهء قَيَمَ گويد : مَا أَفْلَحَ قَوْمٌ قَيِّمُهُمُ امْرَأة « 3 »\r\nحاج ملّا أحمد نراقى با اين عبارت آورده است : لَا يَصْلَحُ قَوْمٌ وَلَّتْهُمُ امْرَأةٌ . « 4 »\r\nشيخ محمّد حسن صاحب جواهر ، در « جواهر » به اين عبارت آورده است : لَا يُفْلِحُ قَوْمٌ وَلِيَتْهُمُ امْرَأةٌ . « 5 »\r\nابن أثير در تعليقهء « نهايه » از هروى و « لسان العرب » به اين عبارت آورده است : مَا أَفْلَحَ قَوْمٌ قَيِّمَتُهُمُ امْرَأةٌ « 6 » .\r\nعلى أىّ تقدير ، اين حديث ، هم مشهور است و هم مستفيض ، كه علماء ، چه شيعه و چه سنّى ، در كتب خود ( از تفسير و تاريخ و سيره ) اين عبارت را از پيغمبر نقل كرده‌اند ؛ و بزرگان از فقهاء در كتب فقهيّهء خود آورده‌اند ؛ و در بسيارى از مواضع بدان استشهاد مىكنند . و در هر جا بحث از رياست و ولايت به ميان مىآيد ، اين روايت ، أوّلين روايتى است كه به چشم مىخورد . و به اين روايت همه استشهاد مىكنند كه : زن نمىتواند زمامدار أمرى نسبت به جماعتى بشود ، بدليل اينكه پيغمبر چنين فرمود .\r\nبنابراين ، شهرت عظيم مُحقَّق كه بالغ است به حدّ إجماع ، إيجاب مىكند كه اين روايت را جزو روايات مقبوله قرار بدهيم و طبق آن عمل كنيم .\r\nاللَهُمَّ صَلِّ عَلَى مُحَمَّدٍ وَ ءَالِ مُحَمَّد\r\n\r\n\r\n","description":"","footnote":"\r\n( 1 ) « تحف العقول » مطبعهء حيدرى ، ص 35\r\n( 2 ) « بحار الانوار » طبع حروفى حيدرى ، ج 77 ، ص 138\r\n( 3 ) « النّهاية » ج 4 ، ص 135\r\n( 4 ) « مستند الشّيعة » ج 2 ، كتاب القضآء ، ص 519\r\n( 5 ) « جواهر الكلام » كتاب القضآء ، ص 2 ، طبع حاج موسى ملفّق\r\n( 6 ) « النّهاية » ج 4 ، ص 135 .\r\n","page_name":" 164 ","page_number":178},
  {"content":"\r\n\r\n\r\nدرس سى و دوّم : از شؤون ولايت فقيه ، عدم جواز دخول زنان در مجلس شورى است\r\n\r\n","description":"","footnote":"","page_name":" 165 ","page_number":179},
  {"content":"\r\n . \r\n","description":"","footnote":"","page_name":" 166 ","page_number":180},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِمْ أجْمَعِينَ مِنَ الآنَ إلَى قِيَامِ يَوْمِ الدِّينِ\r\nوَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\nروايت دوّم : كه دلالت بر اشتراط عدم إناثيّت در ولايت فقيه دارد ، از أمير المؤمنين عليه السّلام در ضمن خطبه‌اى است كه بعد از جنگ جمل قرائت كردند .\r\nدر اين خطبه مىفرمايند : مَعَاشِرَ النَّاسِ ! إنَّ النِّسَآءَ نَوَاقِصُ الإيمَانِ ، نَوَاقِصُ الْحُظُوظِ ، نَوَاقِصُ الْعُقُولِ ؛ فَأَمَّا نُقْصَانُ إيمَانِهِنَّ فَقُعُودُهُنَّ عَنِ الصَّلَوةِ وَ الصِّيَامِ فِى أَيَّامِ حَيْضِهِنَّ ؛ وَ أَمَّا نُقْصَانُ حُظُوظِهِنَّ فَمَوَارِيثُهُنَّ عَلَى الانْصَافِ مِنْ مَوَارِيثِ الرِّجَالِ ؛ وَ أَمَّا نُقْصَانُ عُقُولِهِنَّ فَشَهَادَةُ امْرَأَتَيْنِ كَشَهَادَةِ الرَّجُلِ الْوَاحِدِ . فَاتَّقُوا شِرَارَ النِّسَآء ، وَ كُونُوا مِنْ خِيَارِهِنَّ عَلَى حَذَرٍ ؛ وَ لَا تُطِيعُوهُنَّ فِى الْمَعْرُوفِ حَتَّى لَا يَطْمَعْنَ فِى الْمُنْكَرِ . « 1 »\r\nحضرت در ذيل اين جملات مىفرمايند : اى مردم ! از زنهاى بد بپرهيزيد ، و از خوبان آنها هم بر حذر باشيد ؛ و در كارهاى پسنديده از آنها إطاعت نكنيد ، تا اينكه آنها طمع در كارهاى منكر و ناپسند نكنند .\r\nجملهء : كُونُوا مِنْ خِيَارِهِنَّ عَلى حَذَرٍ إطلاق دارد ، و تمام زنهاى خوب را\r\n\r\n\r\n","description":"","footnote":"\r\n( 1 ) « نهج البلاغة » خطبهء 78 ؛ و از طبع مصر با تعليقهء شيخ محمّد عبده ، ج 1 ، ص 129\r\n","page_name":" 167 ","page_number":181},
  {"content":"\r\n\r\nشامل مىشود . أمّا پرهيز از زنهاى بد ( اتَّقوُا شِرَارَ النِّسَآء ) كه جاى خود دارد ؛ و البتّه از زنهاى بد بايد اجتناب كرد . أمّا چرا از زنهاى خوب بر حذر باشيم ؟ وَ كُونُوا مِنْ خِيَارِهِنَّ عَلى حَذَرٍ .\r\nدر اينجا حضرت ميخواهد إعلام كند و بيدار باش بدهد كه : زنهاى خوب و پسنديده ، گرچه از سائرين ممتازند ، و ليكن نَفْس آنها به امور اعتباريّه و تخيّليّه و أوهام خيلى نزديك است ؛ و قابليّت گرايش و رنگ پذيرفتن در آنان بسيار است . و با أمرى و نهيى خود و عالمى را خراب مىكنند . بنابراين ، با خوبان آنها هم كه شما سر و كار داريد ، هميشه بايد دست به عصا حركت كنيد ؛ و به آنها مجال و ميدان ندهيد .\r\nوَ لَا تُطِيعُوهُنَّ فِى الْمَعْرُوفِ حَتَّى لَا يَطْمَعْنَ فِى الْمُنْكَرِ . در كارهاى پسنديده و خوب و شايسته ، كه آن كار مسلّم معروف است و شكّ و شبهه‌اى هم در آن نيست ، از آنان إطاعت نكنيد ؛ كه اگر إطاعت كنيد ، آنها كم كم طمع در منكر مىكنند . يعنى إراده و فرماندهى ايشان نسبت به كارهاى منكر تعلّق ميگيرد ؛ آنوقت شما را أمر ميكنند كه در كارهاى منكر هم از آنها إطاعت كنيد .\r\n\r\nگفتار شيخ محمّد عبده در تفسير : وَ لَا تُطِيعُوهُنَّ فِى الْمَعْرُوفِ حَتَّى لَا يَطْمَعْنَ فِى الْمُنْكَر\r\nشيخ محمّد عبدُه در شرح اين جمله از قول إمام مىفرمايد :\r\nلا يُريدُ أنْ يُتْرَكَ الْمَعْروفُ لِمُجَرَّدِ أمْرِهِنَّ بِهِ ؛ فَإنَّ فى تَرْكِ الْمَعْروفِ مُخالَفَةَ السُّنَّةِ الصّالِحَةِ ، خُصوصًا إذا كانَ الْمَعْروفُ مِنَ الْواجِباتِ . « 1 »\r\n« اينكه حضرت مىفرمايد : شما در كارهاى پسنديده از زنها إطاعت نكنيد ، بدين معنى نيست كه بواسطهء أمر آنها دست از عمل معروف برداريد ؛ و آن معروف ، ديگر معروف نبوده بلكه منكر مىشود ، و با آنكه معروف است أصلًا شما بجا نياوريد .\r\nاين منظور حضرت نيست ؛ زيرا كه معروف ، كار پسنديده است و در ترك معروف مخالفت سنّت صالحه است ؛ بخصوص اينكه معروف از واجبات\r\n\r\n\r\n","description":"","footnote":"\r\n( 1 ) « شرح نهج البلاغهء » شيخ محمّد عبده ، طبع بيروت ، ج 1 ، ذيل خطبهء 78 ، ص 129\r\n","page_name":" 168 ","page_number":182},
  {"content":"\r\n\r\nباشد . »\r\nمثلًا زن إنسان أمر مىكند به نماز يا حجّ واجب يا أمثال اينها ؛ آيا إنسان ميتواند بگويد : من اين كار معروف را انجام نمىدهم ، چون اين زن أمر كرده است ! در ترك معروف ترك واجب است ، ترك سنّت صالحه است .\r\nبَلْ يُريدُ أنْ لا يَكونَ الْمَعْروفُ صادِرًا عَنْ مُجَرَّدِ طاعَتِهِنَّ . فَإذا فَعَلْتَ مَعْروفًا فَافْعَلْهُ لِانَّهُ مَعْروفٌ ؛ وَ لا تَفْعَلْهُ امْتِثالًا لِامْرِ الْمَرْأةِ .\r\nدوّم\r\n« بلكه حضرت مىفرمايد : آن معروف و كار شايسته‌اى را كه شما بجاى مىآوريد ، نبايد بر أساس مجرّد إطاعت از آنها صادر شود . پس اگر كار معروفى را انجام داديد ، آن را به جهت معروف بودن بجاى آوريد ، نه به جهت امتثال أمر مرأة . »\r\nيعنى أمر مرأة در اينجا ساقط است به تمام معنى . و كار معروف هم بجاى آورده مىشود براى اينكه معروف ، معروف است ؛ و هر معروفى را إنسان بايد بجاى آورد و هر منكرى را بايد ترك كند .\r\nبعد ميگويد : وَ لَقَدْ قالَ الإمامُ قَوْلًا صَدَّقَتْهُ التَّجارِبُ فى الاحْقابِ الْمُتَطاوِلَة .\r\n« إمام عليه السّلام يك جمله و گفتارى فرمود كه در أحقاب متطاوله ، در قرنها و نسل‌هاى طولانى ، تجارِب مختلف ( به كسر راء ؛ تجارُب غلط است ، زيرا صيغهء جمع كه از چهار حرف بيشتر باشد بر وزن تفاعُل نيست ، و چهار صيغه در اين باب آمده كه همهء آنها بر وزن تفاعِل است ؛ مثل تجارِب ) اين قول إمام را براى ما تصديق و گواهى كرده و شهادت بر صحّت آن داده است ( كه هر مردى از زن إطاعت كرده ، بالاخره بيچاره شده است ، و هر جامعه‌اى كه از زن إطاعت كرده‌اند به تباهى و نابودى كشيده شده‌اند . » . )\r\nوَ لا اسْتِثْنآءَ مِمّا قالَ إلّا بَعْضًا مِنْهُنَّ وُهِبْنَ فِطْرَةً تَفوقُ فى سُمُوِّها ما اسْتَوَتْ بِهِ الفِطَنُ أوْ تَقارَبَتْ ؛ أوْ أخَذَ سُلْطانٌ مِنَ التَّرْبيَةِ طِباعَهُنَّ عَلَى خِلافِ\r\n\r\n","description":"","footnote":"","page_name":" 169 ","page_number":183},
  {"content":"\r\n\r\nما غُرِزَ فيْها وَ حَوَّلَها إلَى غَيْرِ ما وَجَّهَتْها الْجِبِلَّةُ إلَيْهِ .\r\nميگويد : « اين جمله‌اى كه حضرت ميفرمايد : لَا تُطِيعُوهُنَّ فِى الْمَعْرُوفِ ، يا : وَ كُونُوا مِنْ خِيارِهِنَّ عَلَى حَذَرٍ ، يك جملة عامّى است كه هيچ استثناء بر نداشته است مگر در بعضى از أفراد نادرهء ميان زنان كه داراى فطرتى هستند كه آن فطرت ميتواند آنها را قدرى بالاتر از أقران خود قرار دهد تا در حدود إدراكات و فهمهاى متعارف يا نزديك به آنها در بياورد ؛ و إلّا همهء آنها پائين‌تر از اين سطح هستند . يا اينكه يك سيطره و قدرت تربيتى ، طبع آنها و غريزهء آنها را عَلَى خِلافِ ما وَجَّهَتْها إلَيْه حركت بدهد و در صراط مستقيم در آورد ، تا قدرى حال اعتدال پيدا كنند . » و إلّا اگر اين دو جهت نباشد ، عموم گفتار حضرت را أحقاب و سنين مُتَطاوله إثبات كرده است ؛ و مطلب هم از اين قرار است .\r\n\r\nوَ اكْفُفْ عَلَيْهِنَّ مِنْ أَبْصَارِهِنَّ بِحِجَابِكَ إيَّاهُنَّ ، فَإنَّ شِدَّةَ الْحِجَابِ أَبْقَى عَلَيْهِنَّ\r\nحضرت در جاى ديگر ميفرمايد : وَ اكْفُفْ عَلَيْهِنَّ مِنْ أَبْصَارِهِنَّ بِحِجَابِكَ إيَّاهُنَّ ؛ فَإنَّ شِدَّةَ الْحِجَابِ أَبْقَى عَلَيْهِنَّ . وَ لَيْسَ خُرُوجُهُنَّ بِأَشَدَّ مِنْ إدْخَالِكَ مَنْ لَا يُوثَقُ بِهِ عَلَيْهِنَّ ؛ وَ إنِ اسْتَطَعْتَ أَنْ لَا يَعْرِفْنَ غَيْرَكَ فَافْعَلْ . « 1 »\r\n« تا ميتوانى به واسطهء حجابى كه بر آنها مىاندازى چشمان آنان را از چشم چرانى و ديدن مردان أجنبى ببند ! چرا كه شدّت حجاب ، شفقت و رحمت و رعايت بيشترى است كه دربارهء ايشان روا ميدارى . و خارج شدن آنها از منزل ، شديدتر از اين نيست كه كسى را كه به او وثوق ندارى بر آنها وارد كنى ( همينطور كه زن را إجازه نمىدهى از منزل بيرون برود مگر براى ضروريّات ، كسى را هم كه بر او وثوق ندارى نبايد بر او وارد كنى ) . و اگر ميتوانى كارى كن كه اصولًا زنهاى تو غير از تو را نشناسند . يعنى زنت چنين تصوّر كند كه در دنيا يك مرد وجود\r\n\r\n\r\n","description":"","footnote":"\r\n( 1 ) « نهج البلاغهء » ج 2 ، باب الكتب ، رسالهء 31 : وصيّتى كه حضرت أمير المؤمنين عليه السّلام براى إمام حسن عليه السّلام ، در محلّى به نام حاضِرين در حال مراجعت از صفّين نوشتند . اين فقره در آخر وصيّت ، و از « نهج البلاغهء » طبع مصر با تعليقهء شيخ محمّد عبده ، در ج 2 ، ص 56 مىباشد .\r\n","page_name":" 170 ","page_number":184},
  {"content":"\r\n\r\nدارد و آن شوهر اوست . » اين جملات در وصيّت أمير المؤمنين عليه السّلام به إمام حسن مجتبى عليه السّلام در « نهج البلاغهء » است .\r\nدر اين صورت چگونه جائز است با وجود اين أخبار و آيات ، به زنها إجازه داده شود در محافل رجال داخل بشوند و به قبض و أخذ و بطش و أمر و نهى و رفع صوت و مُحاجّه و مخاصمه و سائر امورى كه براى قضاوت و حكومت لازم است مبادرت ورزند ؟ ! البتّه در اينجا إجمالى از مطلب ذكر شد ، و تفصيلش در « رسالهء بديعه » بطور مفصّل آمده است .\r\nاين همان روح قوانينى است كه خداوند دربارهء زن ، و در حقّ زن جعل فرموده است ؛ و در تحقّق و ثبوت به مانند و مثابهء ضروريّات از إسلام است .\r\nاز آنچه بيان شد ، عدم جواز دخول آنها در مجلس شورى ظاهر مىشود ، اگرچه آنها فقيه باشند و به مقام اجتهاد هم رسيده باشند و بتوانند استنباط أحكام هم بكنند ؛ زيرا در مجلس شورى فقط اكتفا به مشاوره و بحث از قوانين و أحكام نمىشود تا اينكه گفته شود : در زمان صحابه هم زنها در عقائد و أحكام بحث مينمودند ، پس چرا ما آنها را از عضويّت در مجلس شورى منع كنيم ؟\r\nعلّتش اين است كه در زمان ما ، مجلس شورى داراى رياست عامّه است بر جميع امور ولائيّه . هدايت و إرشاد بسوى نهضت‌هاى سياسى با مجلس شورى است . تعيين خطّ مشى حكومت در امور اجتماعى و تمدّن بواسطهء مجلس شورى است . اقتصاديّات و امور أخلاقيّه و تعليميّه و تدبير و فرهنگ به دست مجلس شورى است . تحقّق صلح و جنگ در هر زمانى به إرادهء آن مجلس است . بر أساس مجلس شورى امور دولت استوار مىشود ؛ يا اينكه انحلال پيدا مىكند ؛ وزراء را نصب و يا عزل مىكنند .\r\nبنابراين ، اگر مجلس شورى را مجلس رياست عامّه بناميم أولى است از اينكه آن را مجلس شورى بگوئيم . وِزان مجلس شورى در اجتماع ، وِزان قيّم متكفّل به امور است . شأن مجلس شورى ، شأن وكالت از قِبَل عامّه نيست تا\r\n\r\n","description":"","footnote":"","page_name":" 171 ","page_number":185},
  {"content":"\r\n\r\nاينكه گفته شود : در اين صورت فرقى بين اعضايش از زن و مرد نيست ؛ و همينطور كه إنسان ميتواند در أمر خود مردى را وكيل كند ، ميتواند زن را هم وكيل كند . اينطور نيست ؛ قضيّه ، قضيّهء وكالت نيست !\r\n\r\nدخول در مجلس شورى از شؤون ولايت است ، نه مصداق وكالت\r\nو اينكه بعضى توهّم كرده‌اند كه : اين رياست بواسطهء انتخاب و توكيل أفراد و آحاد ملّت براى أفراد مجلس شورى متحقّق مىشود ، توهّم باطلى است .\r\nأوّلًا به جهت اينكه : اين نوع نمايندگى و گزينش اگرچه از قِبَل ملّت و أفراد آن متحقّق شده است ، ليكن در حقيقت وكالت نيست ، بلكه إعطاى ولايت است با شرائط خاصّهء آن ، بطوريكه آحاد رعيّت نمىتوانند بعد از توكيل آن را نقض كنند .\r\nپس اين ، إعطاء ولايت ثابته است ، نه وكالت كه از عقود جائزه بوده و هر آن قابل نقض است .\r\nو ثانياً : اين ولايت و قيمومت براى خود أفراد ملّت نيست تا بتوانند بواسطهء وكالت آن را به اعضاى شورى منتقل كنند .\r\nو مُحصَّل كلام اين است كه : بنا بر فلسفهء إسلامى براى هر يك از أفراد ملّت ، ولايتى بر خودشان نيست تا بتوانند بواسطهء توكيل آن را به عضو مجلس شورى انتقال بدهند . وكالت ، حقّ ثابت موكِّل را به وكيل منتقل مىكند ، نه اينكه حقّى را براى او رأساً إيجاد مىنمايد .\r\nبنا بر اصول مسلّمهء إسلام ، مؤمنين حقّ اختيارى براى خود ندارند و همه در تحت ولايت إمام و ولىّ هستند ؛ آنوقت چگونه مىتوانند حقّ خود را به ديگرى واگذار كنند و او را وكيل نمايند تا در امور و شؤون آنها تصرّف كند ، و أخذ و بَطش و قبض و بسط بنمايد ؟ ولايت فقط مختصّ به خدا و أفرادى است كه خداوند معيّن فرموده است .\r\nروى اين گفتار ، اعضاى مجلس شورى اگر همه فقيه جامع الشّرائط و\r\n\r\n","description":"","footnote":"","page_name":" 172 ","page_number":186},
  {"content":"\r\n\r\nصائنين للنّفس ، حافظين للدّين و الإيمان باشند ، در اين صورت داراى ولايت شرعى در امور هستند ، نه وكالت . و اگر فقيه نباشند ، أصلًا دخولشان در اين منصب مجوّز شرعى ندارد ؛ زيرا كه داخل شدن در أمر والى است بدون استحقاق ، و تصرّف در شؤون ولايت است بدون إذن و إجازه .\r\nبلى ، بنا بر مُفاد فلسفهء غربيّه كه براى هر يك از أفراد ملّت ولايتى قائل است كه ميتواند آن را به ديگرى إعطاء كند ، مسألهء وكالت تمام است . و اينكه عضو شورى را وكيل مىگويند متّخذ از همان مكتبهاى غربى است ، نه يك اصطلاح واقعى و أصيل و بنيادى از إسلام .\r\nتمام اين مطالبى كه گفته شد با تسامح و غضّ نظر است از آنچه كه در محلّ خود مسلّم و محقّق است از : انحصار حكم و ولايت در إمام صلوات الله عليه ، و فى الفقيه الاعلم الاورع الخبير البصير ؛ آن فقيهى كه در قلبش أنوار ملكوت متجلّى ، و بواسطهء تفويض إمام اين جهات را به او و نيابت از ناحيهء او ، فرقان و نور إلهى به او إعطا شده باشد .\r\nاگر اينطور باشد ديگر مجلس ، مجلس ولائى نيست و منحصر در مجلس شورى خواهد شد كه فقط به تشاور مىگذرد ، نه اينكه قانون بگذرانند تا جنبهء ولائى داشته باشد .\r\nو بر فرض اينكه مجلس شورى در تحت نظر ولىّ فقيه فقط به جهت مشورت در امور منعقد شود و بهيچوجه جنبهء قانونگذارى نداشته باشد ، آيا باز دخول زنان در چنين مجلسى جائز است يا نه ؟ بايد عرض كنيم كه در اين صورت باز هم جائز نيست .\r\nبنابراين فرض ، مانع از دخول زن در مجلس شورى أخبارى است كه دلالت دارد : أَنَّ الْمَرْأةَ لَا تُسْتَشَارُ . « زن در امور سياسيّه و ولائيّه خصوصاً در محافل رجال ، لَا تُسْتَشَارُ ، مورد مشورت قرار نمىگيرد . »\r\nاين در صورتى است كه ما در آيه مباركهء :  الرِّجالُ قَوَّامُونَ عَلَى النِّساءِ بِما \r\n\r\n","description":"","footnote":"","page_name":" 173 ","page_number":187},
  {"content":"\r\n\r\n فَضَّلَ اللَّهُ بَعْضَهُمْ عَلى بَعْضٍ  « 1 » ، و همچنين جملهء : وَ لِلرّجَالِ عَلَيْهِنَّ دَرَجَةٌ « 2 » ، و أمثال اين موارد قائل به إطلاق نباشيم ؛ و إلّا همين دو آيه هم از اين معنى ( ورود زنان به مجلس شورى ) جلوگيرى مىكند .\r\nدر هر صورت تشكيل چنين مجلسى كه مركز إراده و تصميم و محور صدور أحكام و قوانين است ، اگر مبتنى نشود عَلَى ما ذَكَرْناهُ مِنْ مُفادِ الْفَلْسَفَةِ الإسْلاميَّةِ وَ الرّوحِ الإسْلامِىّ ، در نقطة مقابل ولايت إمام و فقيه قرار مىگيرد ؛ در حالى كه بيعت عامّه ، شأن ولايت است . و در اين صورت ، آحاد اعضاى مجلس را به ولىّ و كفيل نام نهادن أولى است از اينكه آنها را وكيل بنامند . و اين أعلى مراتب رياست و أقصى درجات قَيْمومت است كه مخالف صريح گفتار خداوند عزّ و جلّ :  الرِّجالُ قَوَّامُونَ عَلَى النِّساءِ بِما فَضَّلَ اللَّهُ بَعْضَهُمْ عَلى بَعْضٍ  مىباشد .\r\nو اگر كسى بگويد : مدلول اين آيه ، انحصار دارد به خانه‌ها و بيوت ؛ و قيمومت مردان بر زنها فقط در مورد ازدواج است .  الرِّجالُ قَوَّامُونَ عَلَى النِّساءِ  فى البُيوتِ ؛ أىْ فى دآئرَةِ الزَّواجِ فى مُحيطِ الْمُعاشَرَةِ النِّكاحيَّةِ ، وَ إقامَةِ الشُّئونِ الْبَيْتيَّة .\r\nدر جواب خواهيم گفت : آيه إطلاق دارد ؛ و  الرِّجالُ قَوَّامُونَ عَلَى النِّساءِ  منحصر در قَوَّامُونَ عَلَى النِّسآء فى البُيوتِ ، يا قَوّامُونَ عَلَى النِّسآء الْمُتَزَوِّجات نيست ؛ بلكه جنس مرد ، عَلى نحو الإطلاق و العموم ، قَوَّامُون بر جنس زن مىباشد عَلى نحو الإطلاق و العموم . و در اين آيه تقييدى راجع به بيوت و يا قيمومت مردها بر خصوص زنهاى خودشان نيست ، و إلّا مىفرمود : الرِّجالُ قَوّامونَ عَلَى نِسآئِهِمْ .\r\n\r\nمفاد : فَالصَّالِحاتُ قانِتاتٌ حافِظاتٌ لِلْغَيْبِ بِما حَفِظَ اللَّهُ\r\nو اين إطلاق منافات ندارد با ذيل آيه كه ميفرمايد :  فَالصَّالِحاتُ قانِتاتٌ \r\n\r\n\r\n","description":"","footnote":"\r\n( 1 ) صدر آيه 34 ، از سورهء 4 : النّسآء\r\n( 2 ) قسمتى از آيه 228 ، از سورهء 2 : البقرة\r\n","page_name":" 174 ","page_number":188},
  {"content":"\r\n\r\n حافِظاتٌ لِلْغَيْبِ بِما حَفِظَ اللَّهُ  .\r\n« زنهاى صالحه ، آن زنهائى هستند كه إطاعت مستمرّه و دائمه نسبت به شوهر خود داشته باشند ؛ و در غياب شوهر ، طبق صيانت و حفاظت خداوند ، حافظ ناموس و أموال و شؤون او باشند . » زيرا كه ذيل ، مخصوص أمر خانواده است .\r\nبنابراين ، إطلاق آيه بجاى خود باقى است ؛ و اين فرع ، يكى از فروعات متفرّعهء از آن حكم كلّى و آن إطلاق است و اختصاصش بمورد زواج ، مقيِّد إطلاق و مخصِّص عموم صدر آيه نخواهد بود .\r\nسَلَّمْنا بر اينكه شما بگوييد : اين آيه اختصاص به محيط زواج دارد . ما مىپرسيم : خداوند تبارك و تعالى كه زن را قيّم و سرپرست و صاحب اختيار در خانه و كاشانهء كوچك خود به امور جزئيّه و پَست قرار نداده ، چگونه او را قيّم قرار ميدهد بر همهء خانه‌ها و بيوت امّت ( وَ هىَ الدَّوْلَةُ الإسْلاميَّة ) ؟ آيا قيمومت حكومت كه مطابق است با سرپرستى عامّه ، أعظم از قيمومت بيوت نيست ؟ !\r\nآيا معقول است كه خداوند بگويد : زن نمىتواند قيّم خانهء خود باشد ، ولى در عين حال ميتواند قيّم تمام مردان و زنان ملّت باشد ؟ !\r\nآيا ممكن است مسلمانى به زبان بياورد يا حتّى تخيّل كند اين را كه : خداوند تبارك و تعالى زن را قيّم براى ميليونها نفوس ( چه مذكّر و چه مؤنّث ) قرار داده است ، أمّا قيّم براى شوهر خودش قرار نداده است ؟ ! بلكه در درجهء شوهر هم قرار نداده ، لا لَهُ وَ لا عَلَيْه ، و گفته است : بايستى زن پايين‌تر بوده و مرد بر او قيمومت داشته باشد .\r\nآنگاه ملاحظه ميكنيم كه : كمال زنها را در اين قرار داده و فرموده است :  فَالصَّالِحاتُ قانِتاتٌ حافِظاتٌ لِلْغَيْبِ بِما حَفِظَ اللَّهُ  .\r\n« صالحاتِ از زنها ، آن أفرادى هستند كه براى شوهرهاى خود در حضور او ، دوام طاعت داشته ، و در غيبت او نفْس خود و أموال او را حفظ كنند و از دستبرد هوى و هوس و تعدّى نگاه دارند . »\r\n\r\n","description":"","footnote":"","page_name":" 175 ","page_number":189},
  {"content":"\r\n\r\nو در آيه ديگر خداوند فرموده است :  وَ قَرْنَ فِي بُيُوتِكُنَّ وَ لا تَبَرَّجْنَ تَبَرُّجَ الْجاهِلِيَّةِ الْأُولى  . « 1 » « زنها بايد در خانه‌ها متمكّن بوده ، استقرار داشته باشند ؛ و نبايستى مانند زينتهاى جاهليّت اولى ( زمان قبل از إسلام ) خود را تبرّج و زينت كنند و در محافل و مجالس رجال ظاهر شوند . »\r\nآيا ممكن است بين اين دو مطلب جمع كنيم و بگوئيم : خداوند مىگويد : زنها بايد در بيوت مستقرّ باشند ؛ و از طرفى إشكال ندارد كه زنها بتوانند در مجالس مردها حاضر شوند و خود را نشان بدهند ؛ صدا بلند كنند ، خطبه بخوانند ، سخنرانى كنند ، تنازع ، تخاصم ، مجادله و مُحاجّه كنند ؟ !\r\nاين امور براى كسى كه تصدّى امور عامّه را مىكند ضرورت دارد ؛ بخصوص اينكه أمر از امورى باشد كه احتياج به بحث و گفتگو داشته باشد . همين طور كه مىبينيم شأن مجلس شورى از همين قبيل است .\r\n\r\nمفاد : وَ قَرْنَ فِي بُيُوتِكُنَّ اختصاص به أزواج رسول الله ندارد\r\nاگر كسى بگويد : آيه :  وَ قَرْنَ فِي بُيُوتِكُنَّ  مختصّ به زنهاى پيغمبر صلّى الله عليه و آله و سلّم است .\r\nجواب مىگوييم : وجه اختصاص - بعد از اينكه ملاك فساد مشترك است بين زنهاى پيغمبر و سائر زنها - چيست ؟\r\nآيا كسى ميتواند به زبان بياورد كه : أمر به عدم تبرّج و زينت و آمدن در مجالس مردان مختصّ زنان پيامبر است ، أمّا دربارهء سائر زنها اين أمر نيست ؟ و بگويد : تَبَرُّج بنحو تَبَرُّجِ الْجَاهِلِيَّةِ الاولى إشكال ندارد ؟ !\r\nو همچنين است فقراتى كه قبل از اين آيه هست ، مثل :  فَلا تَخْضَعْنَ بِالْقَوْلِ . . .  ؛ كه بگوئيم : اين حكم اختصاص به زنهاى پيغمبر دارد ؛ اگر با صداى لطيف و نازك با مرد أجنبى گفتگو كنند إشكال دارد ، ولى براى سائر زنها و دخترها إشكال ندارد ! اگر زن پيغمبر سخن آرام و ملايم گويد و إيجاد\r\n\r\n\r\n","description":"","footnote":"\r\n( 1 ) صدر آيه 33 ، از سورهء 33 : الاحزاب\r\n","page_name":" 176 ","page_number":190},
  {"content":"\r\n\r\nمرض در قلب شنونده بنمايد و او را به طمع بيندازد ، كه نگاه و نيّت سوء دربارهء اين زن كند ، نسبت به او إشكال دارد ؛ و ليكن نسبت به زنهاى ديگر إشكال ندارد !\r\nيعنى بگوئيم : خداوند خواسته است فقط زنهاى پيغمبر را حفظ كند ، أمّا اگر سائر زنهاى امّت دستخوش هر هوى و هوسى بشوند إشكال ندارد !\r\nآيا كسى مىتواند بگويد :  فَلا تَخْضَعْنَ بِالْقَوْلِ فَيَطْمَعَ الَّذِي فِي قَلْبِهِ مَرَضٌ  « 1 » اختصاص به زنان پيامبر دارد ؟ !\r\nاز اين گذشته زنهاى پيغمبر ضعيف‌تر از سائر زنها در عقل و درايت نبودند تا آنكه حكمِ قرار و استقرار در بيت و عدم خروج ، اختصاص به آنها داشته باشد . و سائر زنها أقوى از آنها نيستند تا اينكه حكم عدم قرار و تصدّى و ولايت و خروج ، مختصّ به آنها باشد .\r\nاز همهء اينها گذشته ما مىبينيم قرار در بيوت و نشستن در خانه و خانه دارى كردن ، اختصاص به زنهاى پيغمبر ندارد . ممنوعيّت در موارد عديده‌اى مثل : جهاد ، جمعه ، جماعات ، حضور عند القبر مع الجنازه و غير اينها ، هم شامل زنهاى پيغمبر شده است و هم شامل سائر زنها ، و اختصاص به زنان پيغمبر نداشته است .\r\nو ما مىبينيم در زمان خود پيغمبر صلّى الله عليه و آله و سلّم ، و در زمان خلفاء ، حتّى يك مورد پيدا نشد كه زنها را أمر به خروج ، و يا متصدّى حكومت و رياست كرده باشند .\r\n\r\nاعتراض عامّه مسلمين به عائشه در خروج ، به ادّعاى طلب صلاح\r\nحتّى در يك مورد كه هم عائشه عليه أمير المؤمنين عليه السّلام خروج كرد ، مورد مذمّت و نكوهش أفراد بسيارى حتّى در زمانهاى بعد قرار گرفت ؛ البتّه نه فقط به جهت جنگ با علىّ عليه السّلام ، بلكه از اين جهت كه تو زن هستى و وظيفه‌ات خروج از بيت نبوده است ؛ چرا از خانه بيرون آمدى ! ؟\r\n\r\n\r\n","description":"","footnote":"\r\n( 1 ) قسمتى از آيه 32 ، از سورهء 33 : الاحزاب\r\n","page_name":" 177 ","page_number":191},
  {"content":"\r\n\r\nأمير المؤمنين عليه السّلام در همان هنگام براى او كاغذى نوشتند و فرمودند : پيغمبر به تو دستور نداده است كه از خانه‌ات بيرون بيايى ! چرا قول خدا و رسول خدا را كنار ميگذارى و ميخواهى خود را در معرض مردها قرار دهى ؟ ! عائشه پاسخى براى اين سؤال نداشت .\r\nپس از اينكه جنگ جمل به پايان رسيد ، أمير المؤمنين عليه السّلام پشت هودج عائشه آمدند و با چوبدستى خود به چادر زدند و گفتند : اى عائشه ! آيا پيغمبر به تو أمر كرده بود كه از خانه بيرون بيائى ؟ ! مگر پيغمبر به تو سفارش نكرده بود كه در خانه باشى ! اين تبرّج و بروز و ظهور را به كدام مستندى انجام دادى ؟ ! قسم به خدا آن كسانى كه تو را به عنوان خونخواهى عثمان بيرون آوردند ، گناهشان از قاتلين عثمان كه آيه قرآن را بر زمين زدند ، و زن را از خانه بيرون آورده و سوار بر شتر كردند ، و به عنوان رياست و حكومت قرآن را شكستند بيشتر است ! و عائشه با آن همه زرنگى و سخنورى كه داشت نتوانست جوابى به أمير المؤمنين عليه السّلام بدهد .\r\nتمام أفراد به عائشه إشكال كردند : عبد الله بن عُمر إشكال كرد ؛ امّ سَلِمَه كاغذ اعتراض‌آميزى به او نوشت ؛ زيد بن صوحان و مالك بن أشتر نيز اعتراض نمودند كه : تو به چه حجّت شرعى از خانه بيرون آمدى ؟ ! مگر خداوند إصلاح ذاتُ الْبين را به دست زن قرار داده است ؟ تو بايد وظيفه‌ات را انجام بدهى ! عائشه مرتّباً تا آخر عمر مورد ملامت و سرزنش بود .\r\nوقتى رياست به زن سپرده مىشود - و ما يك نمونه‌اش را در إسلام مىبينيم - چنين مفاسدى بر آن مترتّب مىشود كه دوازده هزار نفر كشته ميشوند ، إلى غير ذلك از مفاسدى كه پس از آن دامنگير إسلام و مسلمين شد و تا امروز أثرات همان يك جنگ جمل باقى است .\r\nعلى كلِّ تقدير ، همانطور كه در « رسالهء بديعه » نيز ذكر شده است ، اين بحث شاهد بر اين مطلب است كه دخول زنها در مجلس شورى هيچ مجوّزى\r\n\r\n","description":"","footnote":"","page_name":" 178 ","page_number":192},
  {"content":"\r\n\r\nنخواهد داشت . « 1 »\r\nيك روز حقير با يكى از همين آقايان ( مدافعين جواز حضور زن در مجلس شورى ) در همين موضوع بحث ميكردم ، و او در صدد توجيه نظر خود بود و ميخواست جهاتى براى جواز إرائه دهد ؛ پس از بحث راجع به عدم مجوّز شرعى و عقلى بطور عموم ، در حالى كه نتوانست هيچ پاسخى إرائه دهد ، خواست در صغراى مسأله تشكيك كند ، گفت : زنهائى كه در مجلس شركت ميكنند بيش از يكى دو تا نيستند . غلبه و أكثريّت با مردهاست و در اين صورت چه إشكالى دارد ؟ !\r\nحقير گفتم : أوّلًا در حال حاضر بر حسب اتّفاق بيش از دو يا سه زن در مجلس حضور ندارند ؛ ولى اگر ملّت بخواهد تمام وكلايش را از زنان انتخاب نمايد ، كدام قانون ميتواند جلوى آن را بگيرد ؟ ! پس قانونى كه چنين اختيارى را بدهد ، أصل اين قانون خلاف است .\r\nدوّم اينكه : نتيجه تابع أخَسّ مقدّمتين است ( أخَسّ با سين يعنى پست‌تر و پائين تر ) وقتى در مجلسى همهء أفراد آن از مردانند ، ولى يك يا دو نفر هم از زنان وجود دارند ، كافى است كه مصوّبات آن از حجّيّت ساقط شود .\r\nاصولًا ورود اين عنوان ( زن ) در مجلس مردان با اين خصوصيّات مجوّز ندارد ، و لَو يك نفر هم باشد و در گوشه‌اى بنشيند ؛ نه رأى به إثبات بدهد ، نه رأى به نفى ؛ أمّا چون وجودش در ميان اين مردها فردى از آنان به حساب مىآيد و در رسميّت و عدم رسميّت مجلس دخالت دارد ، موجب مىشود حكمى كه از اين مجلس صادر مىشود ضايع و باطل شود .\r\nاز اين گذشته ، مگر ولايت اختصاص به مردان ندارد ؟ اين مجلسى كه مجلس ولائى است ، مجلس رياست عامّه است ، و او را به عنوان يك مهره و يا يك دنده از چرخهاى ماشين بزرگ رياست عامّه تعيين كرده‌اند ، ما به چه دليل\r\n\r\n\r\n","description":"","footnote":"\r\n( 1 ) « رسالهء بديعهء » طبع أوّل ، ص 140 ؛ و ترجمة آن ، ص 215\r\n","page_name":" 179 ","page_number":193},
  {"content":"\r\n\r\nشرعى اين كار را انجام دهيم ! در حالى كه آيات صريحهء قرآن ، أخبار ، و سيرهء مستمرّه از زمان پيامبر تا كنون در ميان مسلمين دلالت دارد بر آنكه : ديده نشده است هيچيك از خلفاء ، بزرگان و سلاطين إسلامى زن را در مجالس مشورت خود وارد كنند .\r\n\r\nمرد بودن اعضاى شوراى نگهبان ، إشكال دخول زنان را در مجلس رأى گيرى از بين نمىبرد\r\nدر اينجا ايشان جوابى به من داد و گفت : اين مجلس گرچه مجلس رأى گيرى است و زنها هم در آن شركت مىكنند ، ولى بالاخره آن رأى نهايى بايد از تصويب شوراى نگهبان بگذرد ؛ و شوراى نگهبان همه مردند . بنابراين ، در واقع حكم به دست مردان انجام ميگيرد ، نه آن مجلسى كه با مشورت حكمى را صادر كرده است . آن حكم و آن قانونى كه از آنها صادر شده است چون تَمشِيَت آن در خارج منوط به تصويب شوراى نگهبان است ، بنابراين ، جنبهء قانونى حكم از طرف شوراى نگهبان است ؛ اگر او إمضاء كند آن قانون مُمضى است ، و إلّا ممضى نيست . بنابراين ، مجلس ، مجلس مردان است و زنها در امور ولائيّه دخالت نخواهند داشت .\r\nمن گفتم : اشتباه ميكنيد !\r\nأوّلًا : اعضاى شوراى نگهبان كه همه مجتهد نيستند تا تمامى اعضاى آن را مجتهدين مرد تشكيل داده باشند ؛ بلكه مركّب است از شش فقيه و شش حقوقدان\r\n. ثانياً : وظيفهء شوراى نگهبان جعل قانون و حكم نيست ؛ حكم از طرف مجلس صادر مىشود و وظيفهء آنها كنترل حكم است ، نه جعل آن .\r\nفرق است بين حاكم ، و آن كسى كه در حكم حاكم نظر مىكند كه آيا مطابق با إسلام است يا خير . حكم كردن كار أفرادى است كه در مجلس مىنشينند و بحث ميكنند و قانون گذرانده ، حكم را صادر ميكنند ؛ و أفراد شوراى نگهبان هيچ دخالتى در آن حكم ندارند ؛ و حتّى به عنوان فرد واحد هم نمىتوانند حكمى كه آنها صادر كرده‌اند كم يا زياد كنند و بگويند : آنجا أكثريّت\r\n\r\n","description":"","footnote":"","page_name":" 180 ","page_number":194},
  {"content":"\r\n\r\nمثلًا سيصد نفر بود و حالا ما هم هفت نفر هستيم ، مىشود سيصد و هفت نفر . نه ، سيصد و يك نفر هم حساب نمىكنند ؛ أصلًا حكم اينها لاحكم است . أعضاء شوراى نگهبان كنترل چى هستند ؛ و حكمى را كه از مجلس گذشت ، از جهت مطابقت و عدم مطابقت با إسلام تطبيق ميكنند و كار اينها هيچ ربطى به أصل حكم ندارد .\r\nمثلًا اگر شما بخواهيد با هواپيما به مشهد مسافرت كنيد علل متعدّده‌اى لازم است تا اين مسافرت تحقّق پيدا كند : وجود هواپيما ، بنزين ، خلبان ، پول شما ، زحمت و مساعىِ مصروفهء در اين كار ، بليط گرفتن و أمثال ذلك .\r\nأمّا وقتى ميخواهيد سوار هواپيما بشويد يكنفر بليط شما را ميگيرد و با خصوصيّات شما تطبيق مىكند ؛ اين را ميگويند كنترل چى . اين شخص كه شما را حركت نداده است ؛ حركت و قوّه و شرائط ، همه يك سلسله مقدّماتى است كه انجام شده است . كنترل چى ميگويد كه : آيا شما همان زيد هستى يا نه ؟\r\nكار شوراى نگهبان كنترل و تطبيق حكم است ؛ يعنى اين قانونى كه مجلس تصويب كرده است آيا مطابق با شرع هست يا نه ؟\r\nمِنْ باب مثال : اگر قانونى مطابق با شرع بود ، آيا اينها - در صورتى كه طبق نظر شخصى خودشان إجراء آن را مصلحت ندانند - مىتوانند بگويند : ما اين قانون را إمضاء نمىكنيم ؟ نميتوانند بگويند ! به ايشان اعتراض مىشود : قانون إسلام است ، چرا شما ردّ ميكنيد ؟ ! اگر ردّ كنند خود آنها محكومند .\r\nپس وظيفهء آنها فقط ديدن و تطبيق كردن است و بيش از اين وظيفه‌اى ندارند ؛ « حَكَمْتُ » و « مَا حَكَمْتُ » نميتوانند بگويند .\r\nبنابراين ، أفراد شوراى نگهبان در سلسلهء آمريّت و حاكميّت داخل نيستند . حاكم و آمر همان افراد مجلس مىباشند ، بِما هُمْ أفرادٌ ( أعمّ از زن و مرد ) .\r\nاين بود إجمال مسأله دربارهء ولايت فقيه كه از شرائطش ذكوريّت است ؛\r\n\r\n","description":"","footnote":"","page_name":" 181 ","page_number":195},
  {"content":"\r\n\r\nو بر أساس همين مطلب ، تمام مصادرى كه در آنها شائبهء ولايت هست ، مثل : نخست وزيرى ، وزارت ، رياست إدارات ، استانداريها ، فرمانداريها ، بخشداريها ، و هر پستى كه جنبهء ولائى دارد ، زن نميتواند متصدّى آن بشود .\r\nاين مباحث از نقطهء نظر جواز و عدم جواز ولايت زن بود ؛ أمّا جهات ديگر ، نظير استشاره و أمثال آن ، مطلب جداگانه‌اى است كه قابل بحث است . و واقعاً ما اگر همين مسائل متقن و محكم خود را بگيريم و پيش برويم ، در دنيا آن استحكام و متانت إسلام چنان با قدرت خود تجلّى مىكند كه تمام أفراد را به سوى حقّ به حركت در مىآورد ؛ و ما داعى نداريم از اين اصول مسلّمه تنازل كرده و بعضى از قوانين غربى را در برنامه‌هاى خود داخل كنيم ؛ و به جهت اينكه از قافله عقب نمانيم - كه در حقيقت عين عقب افتادگى است - از حقّانيّت قرآن و از آن مطالب مستنده و مسلّمه و ثابتهء خود دست برداريم .\r\n\r\nاز شرائط ولايت فقيه ، عقل و بلوغ است\r\nيكى از شرائط ولايت فقيه ( فقيه حاكم ) اينست كه بايد بالغ باشد ؛ و ديگر اينكه بايد عاقل باشد .\r\nبلوغ از شرائط شرعى - نه عقلى - تكليف است ؛ أمّا علم و قدرت عقلًا دو شرط عامّ تكليفند . عقلًا نمىشود حكمى به شخصى تعلّق بگيرد ، مگر اينكه آن شخص ، هم قادر بر إتيان آن بوده و هم عالم به آن حكم باشد . بنابراين هر حكمى بايد بر شخص قادر و عالم تعلّق بگيرد . أمّا بلوغ و عقل را شرع در تكليف شرط نموده است .\r\nبراى إثبات شرطيّت بلوغ و رشد - علاوه بر عقل - در ولايت فقيه گذشته از سائر أدلّه به دو آيه از قرآن كريم تمسّك مىشود :\r\nدر مورد بلوغ مىفرمايد :  وَ ابْتَلُوا الْيَتامى حَتَّى إِذا بَلَغُوا النِّكاحَ فَإِنْ آنَسْتُمْ مِنْهُمْ رُشْداً فَادْفَعُوا إِلَيْهِمْ أَمْوالَهُمْ  . « 1 » « شما يتيمان را ( آنهائى كه به سنّ بلوغ نرسيده‌اند ) به معرض امتحان در\r\n\r\n\r\n","description":"","footnote":"\r\n( 1 ) صدر آيه 6 ، از سورهء 4 : النّسآء\r\n","page_name":" 182 ","page_number":196},
  {"content":"\r\n\r\nآوريد ( به آنها پول بدهيد تا خريد و فروش كنند ؛ و ببينيد كه آيا آنها مسلّط بر معامله و داد و ستد هستند ؟ بر مصالح و مفاسد خود اطّلاع دارند ؟ تحت تأثير أفراد مغرض و سودجو و حيله گر قرار نميگيرند و در معاملات متضرّر نمىشوند ؟ ) تا هنگاميكه به سنّ بلوغ رسيدند ؛ يعنى آن استعداد مزاجى در وجودشان پديد آمد ، و در طبيعت و مزاجشان جفت طلبيدند ( يعنى مُحتلم شدند )  فَادْفَعُوا إِلَيْهِمْ أَمْوالَهُمْ  ؛ در اين صورت مالهاى يتيمان را به خودشان بدهيد ، تا آنها از قيمومت شما بيرون بيايند و در كار خويش خود مختار بشوند . »\r\nبنابراين مطلب ، فقيه حاكم كه أموال تمام مسلمين زير دست اوست ، حتماً بايد بالغ و رشيد باشد تا اينكه بتواند زمام امور مردم را در دست بگيرد و تصرّف در أموال عامّه كند .\r\nو أمّا در مورد عقل و عدم سفاهت ، اين آيه مباركه است كه ميفرمايد :  وَ لا تُؤْتُوا السُّفَهاءَ أَمْوالَكُمُ الَّتِي جَعَلَ اللَّهُ لَكُمْ قِياماً  . « 1 »\r\n« أموال خود را به أفراد سفيه ، يعنى كم عقل ندهيد ! اختيار مال خود را به دست سفيه نسپاريد ! آن مالى كه خداوند قيام شما را به آن مال استوار نموده است . »\r\nأوّلًا اين آيه ميفرمايد : مال ، قيام إنسان است ؛ اگر كسى مال نداشته باشد قيام ندارد . و اگر كسى در مملكت زراعت نداشته باشد ، اقتصاد نداشته باشد ، خودكفا نباشد ، اين شخص روى پاى خودش نايستاده و ستون فقراتش شكسته شده است . پس مال و لَو اينكه أمر دنيوى است ، و ليكن حيات اخروى إنسان به آن مربوط است . و مسلمان نبايد اختيار مال خودش را بدست سفيه و شخص غير متديّن و لا ابالى بدهد كه او آنها را صرف در امور غير مشروع بكند . بايد ولىّ مال إنسان ، شخص مدبّر و عاقل باشد ، مثل ولىّ فقيه .\r\nثانياً ، آيه مباركه مىگويد : شما اختيار أموال خود را كه قِوام شما و قيام\r\n\r\n\r\n","description":"","footnote":"\r\n( 1 ) صدر آيه 5 ، از سورهء 4 : النّسآء\r\n","page_name":" 183 ","page_number":197},
  {"content":"\r\n\r\nشما و هستى شما و استحكام شما به آن بستگى دارد به دست سفيه ندهيد . يعنى بايد به دست غير سفيه بدهيد . ولىّ فقيه بايد عاقل بوده ، و علاوه بر عقل ، بايد رشد هم داشته باشد ؛ يعنى رَشاقت ( حدّت نظر ) هم داشته باشد . فكرش به تصرّف و كيفيّت تصرّف در أموال به نحو أحسن برسد .\r\nاللَهُم صَلِّ عَلَى مُحَمَّدٍ وَ ءَالِ مُحَمَّد .\r\n\r\n","description":"","footnote":"","page_name":" 184 ","page_number":198},
  {"content":"\r\n\r\n\r\nدرس سى و سوّم : تعيين ولىّ فقيه به نظر أهل حلّ و عقد است ، نه رأى أكثريّت عامّه مردم\r\n\r\n","description":"","footnote":"","page_name":" 185 ","page_number":199},
  {"content":"\r\n . \r\n","description":"","footnote":"","page_name":" 186 ","page_number":200},
  {"content":"\r\n\r\nبِسْمِ اللَهِ الرَّحْمَنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِمْ أجْمَعِينَ مِنَ الآنَ إلَى قِيَامِ يَوْمِ الدِّينِ\r\nوَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\nولايت فقيه ثبوتاً داراى شرائطى است : أعلميّت بِأمْر الله ، أورعيّت ، أقوائيّت ، ذكوريّت ، بلوغ ، كمال عقل ، هجرت بسوى دار الإسلام ، و تشيّع و إسلام هم كه أمرى واحد است . البتّه از بعضى روايات هم استفاده مىشود كه : ولىّ فقيه نبايد از أولاد زنا باشد .\r\n\r\nمفاد آيه : فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ * ، و آيه :  قُلْ هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ \r\nحال در مقام إثبات ، ولىّ فقيه از كجا و چگونه موجوديّت پيدا مىكند و راه إيصال به او چگونه است ؟ طريق إيصال ، منحصر است به تشخيص أهل فنّ و خُبره ؛  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ * .  « 1 »\r\nدر هر موضوعى از موضوعات ، إنسان بايد به خبرهء آن فنّ مراجعه كند ، تا يقين حاصل نموده و از شكّ و ترديد بيرون آيد . زيرا فقط أهل خبره آن موضوع را مىشناسند ، نه همهء مردم . آن ظرائف و دقائق و درجات عاليه كه در نفس فقيه است ، أبداً مردم به آن راه ندارند . مردم جز صورت چيز ديگرى نمىبينند ؛ و جز نمائى از ظاهر ، مطلب ديگرى إدراك نمىكنند . هر كس ظاهرش آراسته‌تر و فريبنده‌تر و جالب‌تر باشد ، مردم به او گرايش پيدا مىكنند . آن دقائق و رقائق\r\n\r\n\r\n","description":"","footnote":"\r\n( 1 ) ذيل آيه 43 ، از سورهء 16 : النّحل ؛ و ذيل آيه 7 ، از سورهء 21 : الانبيآء\r\n","page_name":" 187 ","page_number":201},
  {"content":"\r\n\r\nرا بايد أفرادى بفهمند كه خودشان أهل فنّ باشند و تشخيص بدهند و بتوانند در موارد خاصّ ، بين فرد مهمّ و أهمّ ، عالم و أعلم ، و تقىّ و أتقى فرق بگذارند .\r\nالبتّه اين يك مسألهء ارتكازى ، عرفى ، طبيعى و تجربى است كه مردم در مراجعات خود به أفراد متخصّص - در هر موضوعى از موضوعات - چنانچه در تعيين أفراد ترديد و تشكيك نمودند ، خود به خود يكى را انتخاب نمىكنند ، بلكه به أهل خبره مراجعه مىنمايند تا آنان نظر دهند كه در اين فنّ ، كدام فرد متخصّص تر ، بصيرتر و واردتر است .\r\nاگر بخواهند عمل جرّاحى انجام دهند ( و در اين جهت ، أطبّاء متعدّدى وجود داشته باشند ) خود به خود نمىروند طبيبى را انتخاب كنند ؛ بلكه با مراجعهء به أطبّاء ديگر ، از وضع او كاملًا مطّلع مىشوند ؛ و آنها كه أهل خبره هستند و در فنّ طبابت حاذقند ، يكى را بر ديگران مقدّم مىدارند .\r\nاگر إنسان انتخاب متخصّص‌تر را به دست عامّهء مردم بسپارد ، از جهت اينكه عامّهء مردم در اين موضوع خبرويّتى ندارند ، حكم آنها باطل است و رأى أكثريّت در اينجا به كلّى از درجهء اعتبار ساقط مىباشد . چون أكثريّت مردم بر أساس همان منويّات و آراء و أفكار و مقاصد روزمرّهء خود حركت مىكنند و دنبال مطلبى مىروند .\r\nأفكار عامّهء مردم در سطح پائين و نازلى است . عامّهء مردم نمىتوانند آن خصوصيّاتى را كه براى فرد متخصّص لازم است إدراك نمايند .\r\nدر اين مسأله ، آياتى از قرآن كريم وارد است :\r\nدر سورهء زُمَر مىفرمايد :  قُلْ هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ إِنَّما يَتَذَكَّرُ أُولُوا الْأَلْبابِ .  « 1 »\r\nأفرادى كه مىدانند ، با أفرادى كه نمىدانند مساوى نيستند ؛ و اين مطلب را صاحبان خرد إدراك مىكنند ؛ كه در اين امور نبايد اختيار را به دستِ  الَّذِينَ \r\n\r\n\r\n","description":"","footnote":"\r\n( 1 ) ذيل آيه 9 ، از سورهء 39 : الزّمر\r\n","page_name":" 188 ","page_number":202},
  {"content":"\r\n\r\n يَعْلَمُونَ وَ الَّذِينَ لا يَعْلَمُونَ  ، در درجهء واحده سپرد ؛ و همهء آنها را به يك ميزان و به يك نصاب ، ذى رأى در انتخاب ولىّ فقيه قرار داد .\r\nدر سورهء رعد مىفرمايد :  قُلْ هَلْ يَسْتَوِي الْأَعْمى وَ الْبَصِيرُ أَمْ هَلْ تَسْتَوِي الظُّلُماتُ وَ النُّورُ .  « 1 »\r\nدر اينجا به عنوان استفهام إنكارى مىفرمايد : مگر مىشود شخص نابينا با بصير و بينا يكسان باشد ؟ مگر مىشود ظلمت با نور يكسان باشد ؟ جهل ، عَمى و كورى و ظلمت است ؛ و علم ، بصيرت و نور است . شما نمىتوانيد نور را با ظلمت ، و نابينائى را با بينائى جمع كنيد و همه را در رتبة واحده ، منشأ أثر قرار بدهيد !\r\nدر سورهء مؤمنون مىفرمايد :   بَلْ جاءَهُمْ بِالْحَقِّ وَ أَكْثَرُهُمْ لِلْحَقِّ كارِهُونَ * وَ لَوِ اتَّبَعَ الْحَقُّ أَهْواءَهُمْ لَفَسَدَتِ السَّماواتُ وَ الْأَرْضُ وَ مَنْ فِيهِنَّ بَلْ أَتَيْناهُمْ بِذِكْرِهِمْ فَهُمْ عَنْ ذِكْرِهِمْ مُعْرِضُونَ .   « 2 »\r\nما براى مردم حقّ آورديم ( حقّ يعنى أصالت و واقعيّت ؛ وجود پيغمبر حقّ است و متحقّق به أصالت و واقعيّت ) أمّا أكثريّت مردم از پذيرش حقّ امتناع دارند . طِباع أكثريّت مردم از حقّ إعراض مىكند . هنوز تربيت مردم و تكامل نوعى آنها در رشد و ارتقاء ، به سرحدّى نرسيده است كه طبع اوّليّهء مردم بسوى حقّ گرايش داشته باشد ؛ و آنها قدم به سوى حقّ بردارند ، گرچه مخالف با لذّات شهوانى و تمايلات طبيعى و مادّى آنها باشد .\r\nمردم هنوز در سطح بساطت و إسارت در أفكار بهيميّه هستند ؛ و عامّهء مردم هنوز از اين حدود خارج نشده‌اند تا به حقّ گرايش پيدا كنند ؛ طبع اوّليّهء آنها از حقّ روى مىگرداند و فرار مىكند . در اين صورت ، حقّ نمىتواند متابعت از آراء و أفكار آنها بكند .\r\n\r\n\r\n","description":"","footnote":"\r\n( 1 ) قسمتى از آيه 16 ، از سورهء 13 : الرّعد\r\n( 2 ) ذيل آيه 70 و آيه 71 ، از سورهء 23 : المؤمنون\r\n","page_name":" 189 ","page_number":203},
  {"content":"\r\n\r\nاين آيه ، آراء و أفكار آنها را به عنوان أهواء تعبير فرموده است . أهواء ، يعنى أفكار پوچ و تو خالى كه مثل هوا چيزى ندارد . اگر حقّ و أصالت و واقعيّت و حقيقت ، تابع أهواء و أفكار تو خالى و پوچ و بى اعتبار اين مردم بشود ، آسمانها و زمين و أفرادى كه در آسمانها و زمين هستند ، همه فاسد و تباه مىشوند . پس حقّ نمىتواند از أكثريّت تبعيّت كند .\r\nما براى اين مردم ، حقيقت ذكر و ياد آور از حقّ ، و آنچه را كه يك فرد إنسان براى تذكّر لازم دارد آورده‌ايم و نشان داده‌ايم ؛ أمّا آنها از ذكر پروردگار إعراض كرده و توجّه نمىكنند .\r\nدر سورهء مائده مىفرمايد :  قُلْ لا يَسْتَوِي الْخَبِيثُ وَ الطَّيِّبُ وَ لَوْ أَعْجَبَكَ كَثْرَةُ الْخَبِيثِ فَاتَّقُوا اللَّهَ يا أُولِي الْأَلْبابِ لَعَلَّكُمْ تُفْلِحُونَ .  « 1 »\r\nبگو اى پيغمبر : خبيث و طيّب ، هم سطح و مساوى نيستند ؛ و لو اينكه خبيث در عالم ، كثرت داشته باشد ( هم كثرت عددى و هم كثرت تخيّلى و تخيّل جمالى ) اگرچه كثرت خبيث و تعداد أفراديكه در أهواء و آراء شيطانيّه زندگى مىكنند و نفس آنها خبيث و آلودهء به خبث است ، آنقدر جالب باشد كه كثرت آنها تو را به شگفت در آورده و چشمگير باشد . در عين حال به خبيث توجّه نكن ، و به كثرت آنها اعتناء منما ؛ و نبايد آنها تو را به شگفت در آورند ! به دنبال طيّب و حقّ برو و لو اينكه تعدادشان اندك ، و أفرادشان بسيار قليل باشد !\r\nفَاتَّقُوا اللَهَ ؛ بنابراين از خدا بپرهيزيد اى اولى الالباب و صاحبان خرد . اگر ميل و اميد به رستگارى داريد ، بايد از اين منهاج طىّ طريق كنيد !\r\n\r\nأكثريّت مردم طبق منطق إحساس حركت دارند ، نه منطق عقل\r\nدر سورهء أنعام مىفرمايد :  وَ إِنْ تُطِعْ أَكْثَرَ مَنْ فِي الْأَرْضِ يُضِلُّوكَ عَنْ سَبِيلِ اللَّهِ إِنْ يَتَّبِعُونَ إِلَّا الظَّنَّ وَ إِنْ هُمْ إِلَّا يَخْرُصُونَ .  « 2 »\r\nاى پيغمبر ! اگر تو از أكثريّت أفرادى كه در روى زمين هستند پيروى و\r\n\r\n\r\n","description":"","footnote":"\r\n( 1 ) آيه 100 ، از سورهء 5 : المآئدة\r\n( 2 ) آيه 116 ، از سورهء 6 : الانعام\r\n","page_name":" 190 ","page_number":204},
  {"content":"\r\n\r\nإطاعت كنى ، تو را از راه خدا گمراه مىكنند . زيرا كه آنها متابعت نمىكنند مگر پندار و گمان خود را . و تمام آنها بر أساس خَرْص و تخمين و شكّ و تخيّل و پندار حركت مىكنند ؛ و كارهاى خود را بر اين أساس قرار مىدهند .\r\nاين آيه خيلى روشن و صريح است در اينكه : أكثريّت مَنْ فى الارض ، أفراد مضلّ و ضالّ ، يعنى نارس و ناقصند . أفراد كثير و أكثر مَنْ فى الارض ، أفراد كال و ناپخته ، و مانند ميوهء نارس و درختان هرس نكرده و پيوند نزده و جنگلى هستند . اينها بايد تربيت شوند ؛ نفوسشان بايد تحت تربيت و تهذيب قرار گرفته ، هرس بشوند . باغبان بايد آنها را تربيت كرده پيوند بزند ، تا قابل استفاده شوند .\r\nأمّا اين أكثريّت با اين آراء و أهواء خود ، همه به دنبال مادّيّات و تلذّذات صورى و چشمگير طبيعى ، و تخيّلات اعتبارى و آرزوهاى زودگذر حركت كرده ، خود را فدا مىكنند ؛ جنگ و صلحشان بر اين أساس است ؛ آشتى و قهرشان بر اين منهاج است ؛ معاملات ، مزاوجات ، مراودات ، اجتماعات و بازارشان بر اين رويّه و روش است . و اگر تو بخواهى از آنها پيروى كنى ، تو را از راه خدا گمراه مىكنند . چون راه خدا راه حقّ است ؛ بايد تمام راهها را بِبُرد و جلو برود . و تو اگر بخواهى از آنها پيروى كنى ، آنها تو را بر أساس انديشهء خود تنازل مىدهند . لذا از پيمودن راه حقّ باز مانده و گمراه خواهى شد .\r\nجملهء :  إِنْ يَتَّبِعُونَ إِلَّا الظَّنَّ *  در حكم تعليل است . يعنى به علّت آنكه تمام مردم دنبال گمان مىروند ؛ و به حقّ و واقعيّت و علم و يقين نمىرسند ؛ و تمام فعّاليّت و حركتشان در دنيا بر أساس احتمال و خرص و تخمين است .\r\nأيضاً در سورهء أنعام مىفرمايد :  وَ إِنَّ كَثِيراً لَيُضِلُّونَ بِأَهْوائِهِمْ بِغَيْرِ عِلْمٍ .  « 1 »\r\nتحقيقاً بسيارى از مردم بدون علم و درايت ، با أهواء و آراء پوچ و تو خالى خود ديگران را گمراه مىكنند . و هر جا كه أمر به دست أكثريّت صورت پذيرد ، نتيجه جز گمراهى چيزى نخواهد بود .\r\n\r\n\r\n","description":"","footnote":"\r\n( 1 ) قسمتى از آيه 119 ، از سوره 6 : الانعام\r\n","page_name":" 191 ","page_number":205},
  {"content":"\r\n\r\nخداوند در سورهء شُعَرآء ، در هشت موضع كه از حالات امّت هشت پيغمبر ( قوم حضرت خاتم النّبيّين صلّى الله عليه و آله و سلّم ، و قوم حضرت موسى ، إبراهيم ، نوح ، هود ، صالح ، شعيب و لوط ) شرحى بيان مىكند و ارتباط آنان را با پيغمبرانشان ذكر مىكند ، در پايان هر موضعى مىفرمايد :\r\n وَ ما كانَ أَكْثَرُهُمْ مُؤْمِنِينَ *  . « اكثريّت اين امّتها اينطور نبودند كه إيمان بياورند . »\r\nحال اگر اين پيامبران وظيفهء خود را بر أساس آراء أكثريّت قرار مىدادند ، مردم آنان را أمر مىكردند كه : اى پيغمبر ! از تبليغ و جهاد و أمر و نهى و صوم و صلوة و إنفاق به فقراء و . . . دست بردار و در مجالس و محافل ما شركت كن ؛ در كارهاى خلاف و إسراف كارىها و تبذيرها و امور لهو و لعب ما مساعدت نما !\r\nاگر بنا بود كه رأى أكثريّت حجّت باشد ، آراء أكثريّت ، بلكه أكثريّت قريب به اتّفاق ، بلكه أكثريّت ملصق به اتّفاق أهل مكّه و قريش اين بود كه بايد پيغمبر را كشت و تكّه تكّه كرد ، تا از اين أفكار تازه و جديدى كه در ميان ما آورده است خود را نجات دهيم . اين مرد ، مرد گمراهى است !\r\nاين است نتيجة پيروى از أكثريّت ! هجرت پيامبر أكرم به مدينه هم بر أساس رأى أكثريّت آنها پيش آمد كرد ، چرا كه رأى أكثريّتشان بر اين قرار گرفت كه پيامبر را بايد كشت . فلهذا پيامبر هجرت فرمود .\r\n\r\nآيات دالّه بر اينكه عامّه مردم از حقّ گريزانند\r\n بَلْ جاءَهُمْ بِالْحَقِّ وَ أَكْثَرُهُمْ لِلْحَقِّ كارِهُونَ .  « 1 »\r\n« پيغمبر از طرف پروردگار براى آنها حقّ را آورد ( يعنى قلبش ، قرآنش ، نزولش ، گفتارش ، برخوردش در ميان اجتماع ، همه‌اش حقّ بود ) در حالى كه أكثر آنها از پذيرفتن حقّ ناراضى هستند » .\r\n وَ لكِنَّ أَكْثَرَكُمْ لِلْحَقِّ كارِهُونَ  « 2 »  . \r\n\r\n\r\n","description":"","footnote":"\r\n( 1 ) ذيل آيه 70 ، از سورهء 23 : المؤمنون\r\n( 2 ) ذيل آيه 78 ، از سورهء 43 : الزّخرف\r\n","page_name":" 192 ","page_number":206},
  {"content":"\r\n\r\n« و ليكن أكثر شما از پذيرفتن حقّ ناراضى هستيد » .\r\n وَ ما وَجَدْنا لِأَكْثَرِهِمْ مِنْ عَهْدٍ  « 1 »  . \r\n« ما نديديم كه أكثريّت مردم ، بر عهد و پيمان خود استوار و ثابت باشند » .\r\n وَ ما يَتَّبِعُ أَكْثَرُهُمْ إِلَّا ظَنًّا  « 2 »  . \r\n« متابعت نمىكنند أكثريّت آنها مگر از خيال و پندار » .\r\n وَ لكِنَّ أَكْثَرَهُمْ يَجْهَلُونَ  « 3 »  . \r\n« و ليكن أكثريّت مردم جاهلند ، نمىدانند » .\r\n وَ أَكْثَرُهُمْ لا يَعْقِلُونَ  « 4 »  . \r\n بَلْ أَكْثَرُهُمْ لا يَعْقِلُونَ  « 5 »  . \r\n  كِتابٌ فُصِّلَتْ آياتُهُ قُرْآناً عَرَبِيًّا لِقَوْمٍ يَعْلَمُونَ * بَشِيراً وَ نَذِيراً فَأَعْرَضَ أَكْثَرُهُمْ فَهُمْ لا يَسْمَعُونَ   « 6 »   .  \r\n« كتابى است كه آياتش جدا جدا ، مُبيَّن ، روشن ، با تفصيل ، با لسان عربىّ ، فصيح و آشكار بر شما تلاوت مىشود ( خدا آن را قرآن قرار داده است تا قابل قرائت بوده و شما آن را بخوانيد ) براى أفرادى كه مىفهمند و مىدانند ؛ اين قرآن بشير است و نذير است ( بشارت دهنده به سعادت و بيم دهندهء از بدبختى و شقاوت ) أمّا افسوس كه أكثريّت مردم از اين قرآن إعراض كرده‌اند !  فَهُمْ لا يَسْمَعُونَ  : گوش نمىكنند ؛ قرآن را نمىشنوند ؛ قرآن براى آنها خوانده مىشود أمّا نمىشنوند ؛ آرى أكثريّت مردم نمىشنوند » !\r\n أَمْ تَحْسَبُ أَنَّ أَكْثَرَهُمْ يَسْمَعُونَ أَوْ يَعْقِلُونَ  « 7 »  . \r\nبه عنوان تعجّب مىفرمايد : « آيا تو چنين مىپندارى كه أكثريّت اين مردم\r\n\r\n\r\n","description":"","footnote":"\r\n( 1 ) صدر آيه 102 ، از سورهء 7 : الاعراف 5\r\n( 2 ) صدر آيه 36 ، از سورهء 10 : يونس 6\r\n( 3 ) ذيل آيه 111 ، از سورهء 6 : الانعام 7\r\n( 4 ) ذيل آيه 103 ، از سورهء 5 : المآئدة\r\n( 5 ) ذيل آيه 63 ، از سورهء 29 : العنكبوت\r\n( 6 ) آيه 3 و 4 ، از سورهء 41 : فصّلت\r\n( 7 ) صدر آيه 44 ، از سورهء 25 : الفرقان\r\n","page_name":" 193 ","page_number":207},
  {"content":"\r\n\r\nمى شنوند يا فكر مىكنند ؟ ! نه ، اين گمان را أصلًا نداشته باش ! أكثريّت مردم نمىشنوند و تعقّل ندارند . »\r\nعبارت :  وَ لكِنَّ أَكْثَرَهُمْ لا يَعْلَمُونَ *  و مشابه آن ، در چندين جاى از قرآن آمده است .\r\nدر چند جاى از قرآن آمده است :  بَلْ أَكْثَرُهُمْ لا يَعْلَمُونَ *  .\r\nو در سورهء أنبياء مىفرمايد :  بَلْ أَكْثَرُهُمْ لا يَعْلَمُونَ الْحَقَّ فَهُمْ مُعْرِضُونَ  « 1 »  . \r\nو در سورهء شورى مىفرمايد :  فَلِذلِكَ فَادْعُ وَ اسْتَقِمْ كَما أُمِرْتَ وَ لا تَتَّبِعْ أَهْواءَهُمْ وَ قُلْ آمَنْتُ بِما أَنْزَلَ اللَّهُ مِنْ كِتابٍ وَ أُمِرْتُ لِأَعْدِلَ بَيْنَكُمُ  « 2 »  . \r\n« بدين علّت اى پيغمبر ، مردم را به راه خدا دعوت كن ؛ و در مشكلاتى كه براى تو پيدا مىشود استقامت و پافشارى نما ، همانطور كه به تو أمر شده است كه استقامت كنى . و متابعت نكن از أهواء و گفتار و انديشه ها ، و از تقاضاهاى آنها و از راههائى كه مىپيمايند ( أفكار آنها ، أهواء و تو خالى است ) . و بگو من إيمان آوردم به آنچه را كه خداوند نازل فرموده است از كتابهاى آسمانى ، و أمر شده‌ام كه در ميان شما عدالت را برقرار كنم . »\r\nبناءً عليهذا عامّهء مردم گرفتار إحساسات هستند ، و به درجهء تكامل عقلى ارتقاء نيافته‌اند ؛ بنابراين ، اگر بنا شود حقِّ انتخاب رئيس و حاكم به آنها سپرده شود ، اختيار آنها بر أساس تخيّلات واهيه و توهّمات دانيه مىباشد . از ديدن عكسى ، و يا استماع يك سخنرانى فريفته مىشوند و رأى مىدهند ، در حالتى كه ممكن است آن صاحب عكس يا آن سخنران از شيّادان بوده و به قصد شكار مردم عامى خود را مجهّز كرده باشد .\r\nما چه بسا در زمان خود به كرّات و مرّات ديده‌ايم كه با نصب پوستر و حمل پلاكارتها و نوشتن نام شخص كانديدا بر در و ديوار ، مردم به او گرايش پيدا\r\n\r\n\r\n","description":"","footnote":"\r\n( 1 ) ذيل آيه 24 ، از سورهء 21 : الانبيآء\r\n( 2 ) صدر آيه 15 از سورهء 42 ، الشورى\r\n","page_name":" 194 ","page_number":208},
  {"content":"\r\n\r\nكرده و رأى مىدهند ؛ و چون صحنه تغيير مىكند و تبليغات دگرگون مىشود ، شخص ديگرى باز به همين منوال ، با عكس و پوستر و پلاكارت و إدّعاهاى پوچ و واهى ، مردم را به دور خود جذب مىنمايد ، و درجهء رأى خود را افزونى مىبخشد .\r\nدر إسلام كه بناء آن بر أصل تبعيّت از حقّ ، و پيروى از أصالت و متن واقع بنيان گذارى شده است ، آيا اختيار انتخاب ولىّ فقيه را كه عقل منفصل توده هاست ، و عهده دار مسؤوليّتِ بار گران ترقّى و تكامل أفراد و جمعيّتها به سر منزل هدايت و سعادت دنيا و آخرت ، و تشكيل مدينهء فاضله و إقامهء قسط و عدل در سراسر جهان ، و رهبرى امّت به وادى عرفان و توحيد إلهى است ، مىتوان به دست أفرادى سپرد كه از درجهء علم و تقوى و إدراكات عقلانيّه ، در مرتبهء پستى قرار دارند ؟ ! أبداً ، أبداً !\r\n\r\nانتخاب عامّه مردم ، طبق ذوق و انديشه سطحى و چشم ظاهر بين آنهاست\r\nعامّهء مردم كسى را انتخاب مىكنند كه مطابق با ذوق آنها باشد ؛ و در روش و سلوك با آنان هم سليقه و هم گام باشد . و در اين صورت واضح است كه جامعه به چه درجه‌اى از سقوط و تباهى و فساد افتاده ، و از محور عدل و أصالت عقل ، به وادى تمايلات شخصى و وهميّات واهى تنزّل مىنمايد .\r\n\r\nإشكال وارد و لا ينحلّ ، بر طرفداران رأى أكثريّت عامّه\r\nدر اينجا يك سؤال مطرح مىشود ؛ و طرفداران دمكراسى كه حقّ انتخاب حاكم و پيشوا را به تمام أفراد و توده‌هاى مردم مىدهند ، بايد پاسخگوى آن باشند . آن سؤال اينست :\r\nدر هر جمعيّتى از توده‌هاى مردم ، عامّهء مردم در سطح واحد از فهم و شعور و درايت نيستند ؛ بلكه مشهود است كه مختلف و در مراتب متفاوتى قرار دارند . بعضى زحمت كشيده و رنج برده ، عقل و علم خود را فزونى بخشيده‌اند ؛ و چون يك حكيم و فيلسوف با درايت ، و يك عالم با كفايت ، و يك عارف روشن ضمير از حقائق اطّلاع حاصل كرده‌اند ؛ به وضعيّات مصالح و مفاسد مردم پى برده ، و با حسّ إنسان شناسى خود مىتوانند أعقل و أعلم و\r\n\r\n","description":"","footnote":"","page_name":" 195 ","page_number":209},
  {"content":"\r\n\r\nأورع و أشجع و أقوى و أبصر أفراد امّت را به امور و مصالح تشخيص داده ، و او را براى رهبرى و پيشوائى مردم برگزينند . البتّه اين أفراد در تمام جوامع بشرى كمياب هستند و دسترسى به آنها مشكل است .\r\nطبقهء ديگر كسانى هستند كه بدين درجهء از كمال نرسيده‌اند ، ولى در راه تقويت قواى علمى و عملى برآمده و در صدد تكميل آنها هستند ؛ و با پيمودن درجات و مراتب علمى و عملى و كلاسهاى تربيتى مىخواهند خود را به كمال برسانند . اين أفراد در جوامع بشرى يافت مىشوند و تعداد آنان نيز كم نيست ، ولى نسبت به تعداد أفراد تودهء مردم بسيار اندكند .\r\nاينان در تشخيص حقّ از باطل گرچه به درجهء طبقهء أوّل نرسيده‌اند ، ولى تا اندازه‌اى به اين مرحله آشنائى پيدا كرده‌اند .\r\nطبقهء سوّم عامّهء مردم هستند كه توده‌ها را تشكيل مىدهند . اينان نه تنها به سطح عالى علم و عمل ارتقاء نيافته‌اند ، بلكه در اين صراط گامى هم بر نداشته‌اند . اينان تابع جلوه ها ، رنگ‌ها و بوها هستند ؛ هر چه را چشم ببيند به طرف آن كشيده مىشوند ، گرچه از معنويّت و واقعيّت تهى باشد . اينانند كه به هر كه زيباتر باشد بيشتر رأى مىدهند ؛ و هر كه عكسش بر در و ديوار بيشتر باشد و رسانه‌هاى تبليغاتى او را بيشتر تبليغ كرده باشند ، به او مىگروند .\r\nبنابراين ، اگر بنا شود - فرضاً - حقّ رأى را به تمام مردم سپرده ، آنان را در انتخاب پيشوا دخالت داد ، بايد اين سپردن بر ميزان عقل و علم و درايت و بصيرت آنان ضريب بگيرد . مثلًا به مردم عامى حقّ يك رأى داد ؛ به محصّل حقّ ده رأى ؛ به طالب علم حقّ صد رأى ؛ به دانشمند و عالم ، حقّ هزار رأى ؛ به حكيم و فيلسوف إلهى حقّ ده هزار رأى ؛ و به عالم ربّانىِ امّت و عارفى كه از خود بيرون جَسته و از هواى نفس تهى شده و به حقّ و حقيقت و كلّيّت راه يافته است حقّ صد هزار رأى داده شود .\r\nبنابراين ، در اينجا بايد بگوئيم : اى آزادى خواهان دلباختهء صحنهء\r\n\r\n","description":"","footnote":"","page_name":" 196 ","page_number":210},
  {"content":"\r\n\r\nجاهلى ! آيا شما هم حقّ انتخاب پيشوا و رئيس و حاكم را بر همين ميزان به توده‌هاى مردم مىدهيد ؟ ! آيا مردم را به گروهها و دسته جات مختلف قسمت مىكنيد ؟ ! و با ضريبهاى مختلف ، حقّ انتخاب را به آنها مىسپاريد ؟ !\r\nبديهى است كه چنين نيست ؛ بلكه بر أساس سياهى جمعيّت و تعداد نفرات ، به هر يك ( خواه فاضل و دانشمند باشد ، خواه جاهل و نادان ؛ خواه مغز متفكّر كشور باشد ، خواه يك فرد تهى مغز ) حقّ يك رأى مىدهيد ؛ و اين در منطق عقل و درايت غلط است .\r\nاين رويّه و سنّت ، ارزش عقل و عقلاء و علم و علماء را ساقط مىكند ؛ و در ميزان سنجش ، قيمت و ارزش رأى و بينش دانا و دانايان و جامعه شناسان و شخص بى إطّلاع را مساوى قرار داده ، و أفراد صاحب درايت و بينش را در رديف عادىترين مردم قرار مىدهد . چگونه شما به اين سؤال پاسخ مىدهيد ؟ ! چگونه در محضر عدل و شرف إنسانيّت جوابگوى آن هستيد ؟ ! چگونه در برابر عدل پروردگار ، حقوق عامّهء مردم را به ترك انتخاب پيشوائى كه مورد عنايت عقلاى جامعه و متفكّران مردم است ضايع مىكنيد ؟ ! و بالنّتيجه جامعه را رو به تباهى و فساد مىكشيد ؟ !\r\nاين إشكالى است كه به لواداران دمكراسى جاهلى وارد است . در تمام دنيا انتخابات بر أساس أكثريّت بوده و اين إشكال بر همهء آنها وارد است .\r\nخداوند تبارك و تعالى چنين إلهام فرموده است . اكنون بيائيد و جواب آن را بدهيد ! و هيهات كه بتوانيد جواب آن را بدهيد ؛ زيرا كه قابل پاسخ نيست .\r\nوقتى كه بناست ما بهترين و دلسوزترين أفراد را ( روى آن خصوصيّات ) ولىّ فقيه قرار بدهيم ، و هر كشورى هم بنابر مصالح واقعيّهء خود ، أعقل را برگزيند ، نمىتوان انتخاب ولىّ فقيه و آن أعقل را به دست عاميان سپرد ؛ و آنها را در درجه و كفايت و درايت ، همرديف با روشنفكرترين أفراد آن جامعه ، و از نقطهء نظر ضريب رأى ، آنان را با همديگر در يك درجه به حساب آورد ؛ در\r\n\r\n","description":"","footnote":"","page_name":" 197 ","page_number":211},
  {"content":"\r\n\r\nحالتى كه در جامعه آن شخصى كه دانشمند است و درايتش آنقدر عالى است كه چه بسا فكرش به اندازهء تمام ملّت ارزش دارد ، او را با آن فردى كه دست راست و چپش را نمىشناسد ، در يك سطح قرار داده و به هر كدام حقّ يك رأى مىدهند !\r\nاين عمل ، جامعه را از عقل و أصالت و واقع بينى به پائين سقوط مىدهد ، و بر أساس همين أفكار و أوهام فعلى طبيعىِ عادى در مىآورد .\r\n\r\nدر إسلام مشورت با أكثريّت عامّه نيست ؛ مشورت با أهل حلّ و عقد است\r\nإسلام بنايش فقط بر أصالت و حقيقت و واقعيّت است . لذا راه إثبات ولىّ فقيه را ( با آن خصوصيّات ، كه مقاماتش در عالم ثبوت گفته شد ) به دست أفراد خبره و متعهّد و أهل حلّ و عقد كه هر كدام آنها به اندازهء هزار يا ده هزار نفر از أفراد امّت ، ارزش فكرى و علمى و تخصّصى و تقوائى دارند ، مىسپرد ؛ و بايد اين أفراد أهل حلّ و عقد و خبره با اين خصوصيّات ، آن ولىّ فقيه را تشخيص بدهند .\r\nبنابراين ، دنبال أكثريّت رفتن در همه جا ساقط است .\r\nمثلًا رأى گرفتن براى أفرادى كه به مجلس شورى مىروند ، در وضعيّت انتخابات فعلى ( رأى أكثريّت ) پايه‌اى از قرآن و أخبار ندارد .\r\nدر قضيّهء بنى صدر ديديم كه چگونه با يك رأى بسيار بالائى از طرف تودهء مردم به رياست جمهورى منتخب گرديد ! أكثر أفراد ملّت هم به او رأى دادند . چگونه رأى دادند و چگونه عمل كردند ؟ ! أمّا او چگونه از آب در آمد و عاقبت كار به كجا كشيد ؟ ! و اگر به همين نحو بر مصدر كار باقى مىماند و پرده از روى آن برداشته نمىشد ، كافى بود كه تا صدها سال بعد همان مرام و همان رويّه در اين مملكت پياده شود ! ! و خداوند عنايت غيبى و تفضّل غيبى فرمود تا اينكه پرده برداشته شد و مردم فهميدند . و اين نبود جز متابعت از أهواء و سپردن أمر به دست أكثريّت مردم .\r\nإن شآء الله اگر فرصتى پيدا شود بيان مىكنيم كه : بطور كلّى در إسلام ،\r\n\r\n","description":"","footnote":"","page_name":" 198 ","page_number":212},
  {"content":"\r\n\r\nقضيّهء تبليغات در انتخابات نيست و نبايد مطرح شود . كسانى كه بخواهند در انتخابات با نشان دادن پوستر و عكس ، خود را معرّفى كنند و جلو بيفتند ، تبليغات كنند و در أثر تبليغات بر ديگران سبقت گيرند و تنافس كنند ، اين أفراد بطور كلّى قابل براى انتخاب شدن و ولايت بر مردم نيستند ؛ و از درجهء اعتبار و تقواى معنوى ساقطند . همين عمل تبليغاتى شان دلالت بر انحطاط روحى و فساد نفس آنان دارد ؛ و اينان در شرعِ عقل و در عقلِ شرع از اعتبار ساقطند .\r\nآن كسى مىتواند زمام امور مردم را در دست بگيرد كه آرزوى سبقت از ديگران در دلش نباشد ( چه وكيل مجلس باشد چه عضو مجلس خبرگان ، هر چه مىخواهد باشد ) بلكه بايد خود را در وجدان و ضميرش خادمى از أفراد بداند ، و اشتغال به اين پُست را از جهت أمر دنيوى حقير و پَست بشمارد ؛ و فقط براى انجام وظيفه و رسيدگى به امور مسلمين و تكفّل أيتام آل محمّد بدين امور داخل شود . نه اينكه با خرج أموال كثيره و نصب پوسترها و پلاكارتها و تبليغات آنچنانى ، اين مشاغل را تصاحب كند و ديگران را كنار بزند ! اينها تبليغات كفر است . اين تبليغات ، تبليغات شيطانى است ؛ و منهاج و ممشايش بر أساس حقّ نيست .\r\nأفرادى كه در ممشاى حقّ حركت مىكنند و قصد خدمت به إسلام و مملكت را دارند ، بايد بدون هيچگونه تبليغ و تنافسى خودشان را در معرض بياورند ؛ و تمام أفراد ملّت هم ، بدون تبليغ ظاهرى و خارجى ، بروند فكر كنند و با بزرگانشان گفتگو و مشورت كنند ؛ و أهل حلّ و عقد هم بيايند و آنهائى را كه صلاحيّت اين مقام را دارند ، تشخيص داده و به اين مقام برسانند .\r\nاين راهى است كه از أخبار و آيات بدست مىآيد .\r\n\r\nمفاد آيه : وَ شاوِرْهُمْ فِي الْأَمْرِ فَإِذا عَزَمْتَ فَتَوَكَّلْ عَلَى اللَّهِ\r\nو أمّا اينكه پيغمبر أكرم در جنگ احد به رأى أكثريّت عمل كرد و از أكثريّت تبعيّت نمود ، و قضيّهء جنگ را به شورى گذارد و بر أساس آيه قرآن :\r\n\r\n","description":"","footnote":"","page_name":" 199 ","page_number":213},
  {"content":"\r\n\r\n وَ شاوِرْهُمْ فِي الْأَمْرِ  « 1 » عمل نمود ، به اين جهت بود كه بزرگان و پيرمردهاى مدينه گفتند : يا رسول الله ! ما صلاح نمىدانيم جنگ را بيرون از مدينه قرار دهى ! در خود مدينه جنگ خواهيم نمود . هيچ سابقه ندارد كه جنگى با ما واقع شده باشد ، و ما در داخل مدينه باشيم و دشمن پيروز شده باشد . آنها مقدارى بيرون مدينه مىمانند و آذوقه شان تمام مىشود و بر مىگردند و مىروند . ما هم در حصار خود هستيم ، و زنها و بچّه‌ها هم به آنها سنگ و تير مىزنند ، و همه متفرّق مىشوند .\r\nأمّا جوانها كه در جنگ گذشته ( در صحنهء بدر ) حاضر نشده بودند ، و داستان فداكاريهاى بدريّون به گوش آنها رسيده بود ، گفتند : ما مىخواهيم برويم و در بيرون مدينه جنگ كنيم ؛ و چنان ضرب شستى به دشمن نشان دهيم كه تا تاريخ باقى است ، نام شجاعت ما ثبت و ضبط شود !\r\nو در حالى كه پيغمبر أكرم هم ميل نداشتند جنگ در بيرون مدينه صورت بگيرد ، و ترجيح مىدادند در خود مدينه باشند ، هر كدام از اين جوانان بلند شدند و يك فصل مُشبِعى از مزايا و مرجّحات نبرد در بيرون از مدينه را ياد آور شدند كه : ميدان است ، جنگ است ، فداكارى و إيثار است ، و اگر هم إنسان كشته شود يا بكشد به بهشت مىرود . بودن ما در مدينه ننگ است كه بگويند : كفّار براى جنگ آمدند ، و پيغمبر و مسلمانها ترسيدند و از خانه‌هاى خود بيرون نيامدند .\r\nاين براى ما ننگ است . مرد بايد شمشير دست بگيرد و بيرون برود ، و أمثال اين عبارات .\r\nخلاصه اينكه ، پيغمبر هيچ ميل به جنگ در بيرون مدينه را نداشتند و رأى همان أصحاب قليل را انتخاب فرمودند و صلاح هم همين بود ؛ ولى اينها إصرار كردند و حتّى بعضىها گفتند : يا رسول الله ! مگر تو نمىگوئى : اگر إنسان بكشد يا كشته شود به بهشت مىرود ؟ ! ما مىخواهيم كشته بشويم ! خداوند\r\n\r\n\r\n","description":"","footnote":"\r\n( 1 ) قسمتى از آيه 159 ، از سورهء 3 : ءَال عمران\r\n","page_name":" 200 ","page_number":214},
  {"content":"\r\n\r\nوعده داده است كه هفتاد نفر از ما كشته مىشوند ، ما آرزوى كشته شدن داريم . در حالى كه خبر ندارند كه در اين جنگ ، همه پا به فرار مىگذارند ، و پيغمبر و أمير المؤمنين صلوات الله عليهما را در صحنهء نبرد تنها گذارده به دست دشمن مىسپارند .\r\nعلى كلّ تقدير ، پيغمبر در اين مرحله به رأى آنها تن در دادند و كرهاً با آنها مماشات نمودند و از مدينه بيرون رفتند . گرچه بعضى از همان أفرادى كه ترغيب و تحريص به بيرون رفتن مىنمودند به مسأله واقف شده ، از آن حضرت معذرت خواستند و تقاضا نمودند كه پيامبر در مدينه باقى بماند ، ولى پيغمبر فرمود : نه ؛ خداوند بر پيغمبرى كه جامهء حرب بپوشد ، ناروا دارد كه دست به جنگ نزده ، جامه را از تن در آورد .\r\nپيغمبر در اينجا رأى أكثريّت را انتخاب نكرد ، بلكه با أكثريّت مُماشات كرد . فرق است بين مماشات و تنزّل ، و انتخاب رأى أكثريّت .\r\nيك وقت إنسان با وجود أقلّيّت و أكثريّت ، پس از مشورت ، رأى أكثريّت را به عنوان أكثريّت أماره‌اى بر واقع قرار مىدهد و مىگويد : چون أكثريّت رأى داده‌اند ، پس تحقّق و وصولش به واقع أقرب است ؛ اين تبعيّت از رأى أكثريّت است .\r\nو ليكن گاهى إنسان رأى أكثريّت را انتخاب مىكند نه از جهت أكثريّت ، بلكه به جهت مماشات با آنها . مثلًا شما قصد داريد غذائى در منزل طبخ كنيد ، و در منزل دو نفر بزرگسال و چند كودك وجود دارد ؛ از آنها سؤال مى كنيد امروز غذا چه ميل داريد ؟ آن دو نفر بزرگ مىگويند : مثلًا فلان غذا ؛ ولى بچّه‌ها همه مىگويند : نه ، ما به فلان غذا رغبت داريم . در اين صورت شما به حرف بچّه‌ها گوش مىكنيد ، براى اينكه دل بچّه‌ها را بدست بياوريد ! نه اينكه واقعاً آن چيزى كه آنها انتخاب كرده‌اند ، بهتر است .\r\nمماشات و راه آمدن با بچّه‌ها يا جوانان و يا عدّهء أكثر از طبقات مختلف ،\r\n\r\n","description":"","footnote":"","page_name":" 201 ","page_number":215},
  {"content":"\r\n\r\nغير از انتخاب رأى أكثريّت است . و تمام لطماتى كه بر پيغمبر واقع شد بواسطهء همين جهت بود ؛ اين انتخاب أكثريّت نبود . بلى مسأله اينجاست كه اگر هر دو طرف از نقطهء نظر إصابهء به واقع علَى السَّويّه باشند ، و يك طرف بيشتر باشد ، اين أمارهء براى حقّ است\r\n. \r\nمفاد و معنى أخذ به مجمعٌ عليه ، و ترك شاذّ و نادر\r\nمثلًا اگر در مسأله‌اى أقلّيّت و أكثريّت دو رأى مختلف دارند ، و از تمام جهات ، وِزانشان و استحكامشان و متانتشان بالسَّويّه است ، و انتخاب يكى از دو طرف براى ما مشكل است ، در اين صورت گروه أكثريّت با وجود تساوى در همهء جهات ، أماريّتش به واقع بيشتر خواهد بود .\r\nمثل مقبولهء عمر بن حنظله كه در آنجا حضرت صادق عليه السّلام مىفرمايد : انْظُرُوا إلَى مَنْ كَانَ مِنْكُمْ قَدْ رَوَى حَدِيْثَنَا ، وَ نَظَرَ فِى حَلالِنَا وَ حَرَامِنَا وَ عَرَفَ أَحْكَامَنَا ، فَارْضَوْا بِهِ حَكَمًا .\r\nراوى سؤال مىكند : هر يك از آن دو نفر ، يك قاضى را براى خود به عنوان حَكَم اختيار مىكنند و آن دو قاضى در حُكم مخالفت كرده‌اند ؛ حالا چه كنند ؟\r\nدر اينجا حضرت ، ميزانِ براى انتخاب را بيان مىكنند و مىفرمايند : الْحُكْمُ مَا حَكَمَ بِهِ أَفْقَهُهُمَا وَ أَفْضَلُهُمَا وَ أَصْدَقُهُمَا فِى الْحَدِيثِ وَ أَوْرَعُهُمَا .\r\nسپس راوى مىگويد : كِلاهُمَا عَدْلَانِ مَرْضِيَّانِ ؛ هر دو در اين جهت مساوى هستند .\r\nاينجا حضرت مىفرمايند : يُنْظَرُ إلَى مَا كَانَ مِنْ رِوَايَتِهِمَا عَنَّا فِى ذَلِكَ الَّذِى حَكَمَا بِهِ الْمُجْمِعُ عَلَيْهِ أَصْحَابُكَ ، فَيُؤْخَذُ بِهِ مِنْ حُكْمِهِمَا وَ يُتْرَكُ الشَّآذُّ الَّذِى لَيْسَ بِمَشْهُورٍ عِنْدَ أَصْحَابِكَ ؛ فَإنَّ الْمُجْمَعَ عَلَيْهِ لَا رَيْبَ فِيهِ .\r\nحضرت مىفرمايند : در اينجا أكثريّت را ملاحظه كن ! اگر هر دو فقيه ناظر در حكم و حلال و حرام ما هستند ، و هر دو أفقه و أبصر و أورع و أصدق در حديث مىباشند ( يعنى از جهت متن و مايهء علمى كاملند ) اينجا آن رأيى كه مطابق با مُجمَعٌ عليه است ، بر آن رأيى كه شاذّ و نادر است تقدّم دارد . در اينجا\r\n\r\n","description":"","footnote":"","page_name":" 202 ","page_number":216},
  {"content":"\r\n\r\nرأى أكثريّت و إجماع ، أماره و علامت و آيه براى حقّ قرار داده شده است ؛ و اين إشكالى ندارد .\r\nنه اينكه از ابتداء حضرت رأى فقيهى را كه أكثريّت و شهرت دارد ترجيح بدهند . در اينجا أكثريّت ميزان نيست ؛ بلكه مُرجِّح و أمارهء به واقع همان أصالت و واقعيّت آن فقيه است ؛ و در درجهء دوّم أصدقيّت و أعدليّت ، و در درجهء سوّم موافقت مشهور أمارهء براى واقع قرار مىگيرد .\r\nپس ما نمىتوانيم ابتداءً در انتخابات رأى را به أكثريّت بدهيم ؛ و مقبولهء عمر بن حنظله هم دلالت بر اين معنى ندارد . أوّل بايد به همان أفراد متخصّص و متعهّد و مؤمن و أهل حلّ و عقد مراجعه كنيم ؛ در اين صورت اگر أهل حلّ و عقد با تمام آن شرائط اختلاف كردند ، و گروهى فردى را و دسته‌اى ديگرى را براى حكومت برگزيدند ، در اينجا رعايت أكثريّت بلا مانع است ؛ و مقبولهء عمر بن حنظله به همين جهت نظر دارد .\r\nبنابراين ، تمام آرائى كه بر أساس أكثريّت گرفته مىشود ، بايد بر أساس همان عنوان خُبرويّت و دستوراتى باشد كه در إسلام آمده است ، و ميزان حقّ است ، نه عنوان أكثريّت .\r\nرأى در مجلس هم به عنوان أكثريّت نيست ؛ ولىّ فقيه مىتواند هر چه را كه به نظر خود صلاح مىداند ( بعد از آنكه در مقام ثبوت داراى تمام و كمال شرائط بود ) عمل كند ؛ خواه مطابق أكثريّت باشد يا نباشد .\r\nاگر أكثريّت مجلس بر أمرى رأى دادند ، او مىتواند أقلّيّت را ترجيح دهد . و اگر تمام أفراد مجلس إجماعاً بر أمرى رأى دادند ، او مىتواند با همه مخالفت كرده و رأى خودش را بگزيند . معنى ولايت اينست .\r\nچون مجلس مركّب است از أفراد مشاور و زير دستان كه در تحت ولايت فقيه ميباشند ، نه در رتبه و مقام ولايت .\r\nدر « نهج البلاغهء » پاسخ أمير المؤمنين عليه السّلام به عبد الله بن عبّاس\r\n\r\n","description":"","footnote":"","page_name":" 203 ","page_number":217},
  {"content":"\r\n\r\nشاهد گفتار ماست .\r\nوَ قَالَ عَلَيْهِ السَّلامُ لِعَبْدِ اللَهِ بنِ الْعَبَّاسِ وَ قَدْ أَشَارَ إلَيْهِ فِى شَىْءٍ لَمْ يُوَافِقْ رَأْيَهُ عَلَيْهِ السَّلَامُ : لَكَ أَنْ تُشِيرَ عَلَىَّ وَ أَرَى ؛ فَإنْ عَصَيْتُكَ فَأَطِعْنِى ! « 1 »\r\nعبد الله بن عبّاس در مسأله‌اى از مسائل ، رأى خود را به حضرت أمير المؤمنين علىّ عليه السّلام إظهار نمود و آن موافق با نظر حضرت نبود ( گويا عبد الله بن عبّاس خيلى به عقل و درايت و نظريّهء خودش اطمينان داشت ، و مىخواست رأى خودش را بر أمير المؤمنين عليه السّلام تحميل كند ) .\r\nحضرت به او ميفرمايد : من بايد با شما مشورت كنم ، أمّا بعد از اينكه مشورت كردم ، رأى ، رأى من است . و اگر شما را به نزد خود طلبيدم و براى مشورت از شما نظر خواهى كردم ، اين بدان معنى نيست كه رأى شما را عِدل رأى خود قرار داده‌ام ؛ أبداً !\r\n\r\nمشورت پيامبر ، مقدّمه است براى تصميم گيرى در رأى نهائى خود\r\nاگر پيغمبر أكرم صلّى الله عليه و آله و سلّم با صد هزار نفر هم مشورت كند ، آراء آنها هرگز معادل با رأى پيغمبر نخواهد بود . رأى ، رأى پيغمبر است .\r\nآنها نمىتوانند بگويند : ما پنج نفريم و پيغمبر يك نفر . ما پنج رأى مخالف پيغمبر داريم و پيغمبر بايد تابع ما باشد ؛ چون أكثريّت با ماست ! !\r\n وَ شاوِرْهُمْ فِي الْأَمْرِ فَإِذا عَزَمْتَ فَتَوَكَّلْ عَلَى اللَّهِ  « 2 »  . \r\nاى پيغمبر ، با مردم و با أصحابت در هر أمرى كه اتّفاق مىافتد مشورت كن ، أمّا رأى ، رأى توست و نسبت به آراء آنها حقّ عمل ندارى .\r\n فَإِذا عَزَمْتَ فَتَوَكَّلْ عَلَى اللَّهِ  . وقتى كه مشورت كردى و مطلب برايت روشن شد ، آنچه به نظر خودت آمد ، بر آن تصميم بگير و عمل كن ، و توكّل بر خدا بنما !\r\nمشورت ، رأى گيرى و انتخاب رأى أكثريّت نيست . مشورت ، براى\r\n\r\n\r\n","description":"","footnote":"\r\n( 1 ) « نهج البلاغهء » حكمت 321 ؛ و از طبع عبده ، ج 2 ، ص 212\r\n( 2 ) قسمتى از آيه 159 ، از سورهء 3 : ءال عمران\r\n","page_name":" 204 ","page_number":218},
  {"content":"\r\n\r\nواضح شدن و روشن شدن مطلب براى خود إنسان است ؛ و رأى نهائى از آنِ شخصى است كه صاحب مشورت است . و در مقام ولايت ، هيچكس نمىتواند با خودِ ولىّ ، همفكر و در رتبهء او بوده ، و مشورت خود را با او در يك ميزان و مِنساق قرار بدهد .\r\nعبد الله بن عبّاس اينطور گمان مىكرد كه موقعيّت او چنين و چنان است . و از سرلشكران و از نزديكان و خِصّيصين حضرت است ؛ از شاگردان مكتب قرآن حضرت مىباشد و حضرت او را أمين بر بعضى از مسائل و پيغامها قرار داده‌اند ؛ به او راه داده‌اند ، با او مىنشينند و صحبت دارند ؛ غذا مىخورند و . . . حال چون حضرت در مسأله‌اى با او مشورت كرده‌اند ، او توقّع دارد كه فكرش را بر أمير المؤمنين عليه السّلام تحميل كند !\r\nحضرت مىفرمايند : لَكَ أَنْ تُشِيرَ عَلَىَّ وَ أَرَى ؛ فَإنْ عَصَيْتُكَ فَأَطِعْنِى !\r\nحقّ تو اينست كه : وقتى تو را مشاور خود قرار دادم نظرت را به من بگوئى ؛ و ليكن من از رأى خود متابعت مىكنم . و اگر مخالف رأى تو عمل كردم ، بر تو واجب است كه از من إطاعت كنى . مبادا بر رأى خود پافشارى كنى ، و أمر مرا مخالفت نمائى و بگوئى : حال كه أمير المؤمنين با من مخالفت نموده است ، من هم حقّ دارم از نظر خودم تبعيّت كنم !\r\nانتخاب رأى ، فقط براى من محفوظ است ؛ فَإنْ عَصَيْتُكَ فَأَطِعْنِى : اگر من عصيان تو را كردم و مخالفت رأى تو را نمودم ، بر تو واجب است كه از من إطاعت كنى ؛ زيرا من ولىّ و تو مُولّى عليه مىباشى . حقّ مشورتى كه بر تو دارم ، إيجاب نمىكند كه رأى تو را همرديف و هم ميزان با رأى خودم قرار بدهم . رأى ، رأى ولىّ فقيه است و بس ! در شرع إسلام ، غير از فقيه أعلم و أورع و جامع الشّرائط إلهى و عارف بالله و بأمر الله ، هيچكس حقّ رأى براى امور عامّهء مسلمين را ندارد .\r\nاللَهُمَّ صَلِّ عَلَى مُحَمَّدٍ وَ ءَالِ مُحَمَّد\r\n\r\n","description":"","footnote":"","page_name":" 205 ","page_number":219},
  {"content":"\r\n . \r\n","description":"","footnote":"","page_name":" 206 ","page_number":220},
  {"content":"\r\n\r\n\r\nدرس سى و چهارم : ولايت فقيه بر قدرت عقلى و قدرت خارجى متّكى است\r\n\r\n","description":"","footnote":"","page_name":" 207 ","page_number":221},
  {"content":"\r\n . \r\n","description":"","footnote":"","page_name":" 208 ","page_number":222},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِمْ أجْمَعِينَ مِنَ الآنَ إلَى قِيَامِ يَوْمِ الدِّينِ\r\nوَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\n\r\nراه إثبات ولايت فقيه ، همان طرق عقلائى است\r\nعرض شد : همانطور كه ولايت فقيه در مقام ثبوت داراى شرائط خاصّى است كه بدون آن شرائط أصل ولايت متحقّق نميگردد ؛ در مقام إثبات هم داراى موازين و طرقى است كه بدون رعايت آنها ولايت ثابت نمىشود . از جمله اينكه ، شارع مقدّس از جهت آراء أكثريّت ، هيچگونه راهى براى آن مقرّر نفرموده است .\r\nزيرا همانطور كه شارع مقدّس مىتواند أصل چيزى را به دست خود جعل كند ، راه وصول به آن را هم او بايد جعل نمايد . يعنى همانطور كه أصل هر چيز به جعل شارع است ، طريق موصل به آن چيز هم بدست اوست . او مىتواند راهى را بسته و راه ديگرى را باز كند .\r\nو اينكه آراء أكثريّت را طريق موصل به سوى اين حقيقت قرار نداده است ، بدين جهت است كه آراء أكثريّت غالباً توأم با فساد و بطلان و عدم علم و جهل و إعمال أغراض شخصيّه و منويّات مادّى و طبيعى و نيّات شهوى است . و اينها امورى است كه إنسان را از واقع و حقيقت دور مىكند ؛ و نمىتوان اينها را مرآت و آئينه براى يك أمر معنوى و حقيقى و واقعى قرار داد .\r\nبر همين أساس است كه پيغمبر را هم كه مبعوث فرموده است ، راه\r\n\r\n","description":"","footnote":"","page_name":" 209 ","page_number":223},
  {"content":"\r\n\r\nوصول به آن را آراء أكثريّت مردم قرار نداده است . زيرا ما بالوجدان مىبينيم كه هميشه أكثريّت مردم عليه پيغمبران قيام مىكردند و خونها مىريختند ؛ پيغمبران را ارّه مىنمودند و آنها را در ديگهاى بزرگ روغن داغ شده مىانداختند ، و به دربدرى و هجرت مبتلى مىكردند ؛ و همين آراء أكثريّت است كه اين فاجعه‌ها را بار آورده و مىآورد .\r\nو أمّا در ولايت فقيه ، و لو اينكه عنوان انتصاب إلهى به معنى أوّلى كه در إمامت است نمىباشد ، ولى در اينجا هم شارع مقدّس آراء أكثريّت را طريق قرار نداده ، بلكه طريق را منحصر در تشخيص أهل خبره دانسته است . و آنها را اصطلاحاً أهل حلّ و عقد مىگويند ؛ زيرا آنان در مقام إثبات مىتوانند فقيهى را كه أعلم و أورع و أشجع و أقوى و خبير به مصالح امور و سائر جهات است بشناسند و به مردم معرّفى كنند و با او بيعت نمايند ، تا اينكه بواسطهء همين بيعت ، حكومت او صورت گيرد .\r\nو اين بيعت أهل حلّ و عقد است كه سرنوشت مردم را تعيين مىكند ؛ و إشكال ما هم به لواداران و قائلين به اعتبار قول أكثريّت در دنيا اين بود كه : طبق منطق عقل ، بايد أفرادى كه داراى درايت بيشتر و علم زيادترى هستند ، سهميّهء بيشترى در رأى داشته باشند . يك عالم دانشمند را كه در تمام مدّت عمر خون دل خورده و در وصول به حقيقت به سرحدّ إدراك و تشخيص رسيده است ، با يك شخص جاهل عامى مساوى قرار دادن ، تضييع حقّ علم و تضييع حقّ جامعه است ؛ عظمت و شخصيّت و مقام والاى اين عدّه را در حكم حيوانات قرار دادن ، و آنها را به شمارش در آوردن و مانند گوسفندان و سائر حيوانات با انگشت شمردن است !\r\nفرق است بين عالمى كه از نقطهء نظر انديشه و تفكّر قوىّ مىتواند بر يك ملّتى حكومت كند ، با آن فردى كه هيچ راه تشخيص ندارد و دست راست را از چپ نمىشناسد . او را مساوى و هم عِدل قرار دادن با يك شخص عامى و\r\n\r\n","description":"","footnote":"","page_name":" 210 ","page_number":224},
  {"content":"\r\n\r\nجاهل در مصالح عاليهء مملكتى ، در إسلام و حتّى سائر مكاتب غلط است ؛ و هر كس اين كار را انجام دهد ، ميزان واقعيّت و حقيقت را تا سرحدّ إحساسات به سقوط كشانده است ؛ و اين عمل ( تعداد نمودن و شمردن ) يك را به إضافهء دو و عالم را به إضافة جاهل نمودن است ؛ و پيوسته نتيجه تابع أخسّ مقدّمتين است .\r\nيعنى هر حكومتى كه بر اين أساس تشكيل گردد ، حكومت بر أساس تخيّلات و توهّمات و اعتباريّات است ، و هيچوقت اين حكومت ، بر أساس حقّ و درايت و مصلحت واقعيّهء عامّه در خارج متحقّق نخواهد شد .\r\nنقضى كه ما بر آنها كرديم اين بود كه : راه حلّ براى آنهائى كه داراى چنين مكتبى ( رأى أكثريّت ) هستند ، اينست كه اگر بنا شود آراء أكثريّت مردم را در مثل اين چنين مقامى دخالت داد ، بايد با عنوان ضريب وارد شد . مثلًا به جاهل ضريب يك ، به دانشجو ضريب ده ، به طلّاب متبحّر و متعقّل ضريب صد ، و به عالم دانشمند ضريب بالاتر و بالاتر داد ؛ حتّى ممكن است در بعضى موارد به ده هزار و صدهزار و يك ميليون برسد .\r\nاين إشكالى است بر لواداران تمدّن و حَضارت كه در دنيا خود را پيش قدم دانسته ، و در عين حال آراء را بر طبق أكثريّت مىدانند . و بايد به آنان گفته شود كه : شما بايد بر أساس مكتب خودتان در چنين راهى حركت كنيد ؛ نه اينكه فلان فيلسوف و دانشمند را با يك شخص عامى و عادى در يك رتبه قرار بدهيد !\r\nاين نقضى بود بر آنها ، و راه حلّى بود براى كيفيّت تنظيم رأى أكثريّت در عالم فرض و تصوّر ؛ نه اينكه اين أمر از نظر إسلام إمضاء شده ، و يك طريق مجعول شرعى است .\r\nأبداً ، و بهيچوجه اين طريق مورد نظر و قبول نمىباشد ؛ زيرا پيمودن اين طريق ، خود مشكلاتى را در خارج در پى خواهد داشت ؛ و در شرع هم ، چنين كارى معيّن نشده ، و طريق ممدوح و إمضاء شده‌اى نيست .\r\nدر إسلام راه ، منحصر در تشخيص أهل حلّ و عقد مىباشد ؛ و ما\r\n\r\n","description":"","footnote":"","page_name":" 211 ","page_number":225},
  {"content":"\r\n\r\nمى بينيم در حكومتهاى إسلامى و در حكومت أمير المؤمنين عليه السّلام ، حقّ انتخاب قاضى به أهل حلّ و عقد تفويض شده است .\r\n\r\nدلالتِ نامه حضرت أمير المؤمنين به مالك ، در انحصار تعيين قاضى به نظر حاكم\r\nدر عهد نامه‌اى كه أمير المؤمنين عليه السّلام به مالك أشتر نوشته‌اند آمده است :\r\nثُمَّ اخْتَرْ لِلْحُكْمِ بَيْنَ النَّاسِ أَفْضَلَ رَعِيَّتِكَ فِى نَفْسِكَ مِمَّنْ لَا تَضِيقُ بِهِ الامُورُ .\r\nتو كه بر مردم حاكمى ، بايد قاضى انتخاب كنى ! پس ، از ميان أفرادى كه در همانجا سكونت دارند كسانى را براى فصل خصومت برگزين .\r\nزيرا قضاوت و رفع اختلاف ميان مردم به آراء عمومى مربوط نيست .\r\nدر آن حيطه كه حكم در انحصار إسلام است ، أمير المؤمنين عليه السّلام أفرادى را براى تعيين قانون به عنوان مجلس مقنّنه معيّن نكرده‌اند ؛ چون حكم ، حكم حاكم است . ديگر در مقابل او حكمى نيست كه احتياج به تعيين داشته باشد .\r\nأمير المؤمنين عليه السّلام ، در اين نامه أفراد را به هفت دسته تقسيم مىكنند : كُتّاب ، عاملان ديوان ، تجّار ، أهل صناعات ، جيش ، قضات و أهل مشورت ، و كسانى كه زمين گيرند ( مَسْكَنَه ) يعنى مردمى كه بايد به آنها رسيدگى شود ، از ضعفاء و بيچارگان ، و أفرادى كه داراى عيب و علّت مىباشند .\r\nحضرت به مالك مىفرمايند : در ميان اين هفت قسم ، قضات را بايد خودت معيّن كنى . يعنى اينچنين نيست كه حقّ قضاوت را هم بتوان به آراء أكثريّت واگذار نمود ( چنان كه امروزه در ميان آمريكائيها قضات را هم با آراء أكثريّت معيّن مىكنند . )\r\nتوفيقُ الفكيكى در شرح نامهء أمير المؤمنين عليه السّلام به مالك أشتر ، از اين جهت خيلى نگران است و مىگويد :\r\n« يكى از جهات عظمت نامهء أمير المؤمنين عليه السّلام همين است كه\r\n\r\n","description":"","footnote":"","page_name":" 212 ","page_number":226},
  {"content":"\r\n\r\nاختيار قاضى را به خود حاكم سپرده است كه او ولىّ ، و والى حكم حكومت در إسلام است . و آمريكائيها كه انتخاب قضات را به رأى أكثريّت مىسپارند ، و مثل أفراد پارلمان مقنّنه براى آنها رأى أكثريّت مىگيرند ، همين مفاسدى كه در مجالس مقنّنه بواسطهء آراء أكثريّت و توصيه‌ها و كارتها و پلاكارتها وجود دارد براى قوّهء قضائيّه نيز وجود خواهد داشت ؛ و أفرادى كه آنها را انتخاب مىكنند ، متوقّعند كه : آن كسى كه روى كار آمده ، نظراتشان را تأمين نموده ، توقّع آنها را برآورده كند . و قضاتى هم كه در آنجا روى كار مىآيند بر همين أساس انتخاب مىشوند . لذا از وقتى كه بر مسند قضاوت نشستند بايد در تمام مدّت عمرشان ، تقاضاهاى آن كسانى را كه آنها را روى كار آورده‌اند ، بر آورند . و اين روش ، مفسدهء بسيار بزرگى در آنجا إيجاد كرده است كه قضاوت را از درجهء شرافت و اعتبار خود ساقط نموده است ؛ و قضات هم مثل سائر أفرادى كه براى رسيدن به مقام و مسند تنافس مىكنند ، براى بدست آوردن مقام قضاوت پيشدستى و شتاب مىكنند . و به اين طريق ، آن نتيجه‌هاى فاسده بر اين مترتّب مىشود » .\r\nولى اين عظمت إسلام است كه حقّ قضاوت را به أكثريّت واگذار ننموده است ، و همينطور حقّ وكالت در مجلس شورى را ( كه آن را مجلس مقنّنه دانستن غلط است ) و مجلس شورى يعنى مجلس أهل حلّ و عقد ؛ و سپردن آن نيز به دست أكثريّت غلط است . أهل حلّ و عقد يعنى أفرادى كه جامعه به آنها نيازمند است تا در امور با آنها مشورت كند و از فكر آنها استمداد نمايد . و آراء أكثريّت نمىتواند راه و أماره به سوى أهل حلّ و عقد بوده باشد .\r\nاگر كسى إشكال كند : در صورتى كه آراء أكثريّت نباشد چگونه مىشود أهل حلّ و عقد را شناخت و راه رسيدن به آنها چيست ؟ لابدّ بايد جماعت ديگرى باشند كه ما را به اين أفراد إرائهء طريق كنند ! باز نقل كلام مىكنيم به اين أفراد ، كه آن أشخاصى كه مىخواهند اينها را به ما نشان بدهند چه كسانى هستند ؟ لابدّ بايد گفت عدّهء ديگرى هستند كه بايد آن أفراد را به ما نشان بدهند و هَلُمَّ جَرّاً كه\r\n\r\n","description":"","footnote":"","page_name":" 213 ","page_number":227},
  {"content":"\r\n\r\nاين عبارت است از تسلسل ، و تسلسل هم باطل است .\r\n\r\nأهل حلّ و عقد خود به خود معروفند ، نياز به معرّف ندارند\r\nپاسخ اينست كه : مسأله از اين قرار نيست . آراء أهل حلّ و عقد كه براى تعيين رئيس حجّيّت دارد ، حكم به نتيجه است نه إرائهء طريق . أهل حلّ و عقد ، خود به خود در هر جامعه‌اى شناخته شده‌اند و خود به خود هستند ؛ و راه وصول به آنها علم وجدانى هر فرد است . أهل حلّ و عقد ، يك سيماى خاصّ و يك عنوان مشخّص خارجى جداى از سائر طبقات دارند .\r\nما با عنوانِ  « فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ » *  « 1 » بايد به آنها رجوع كنيم .\r\nهمانطور كه در ساختمان منزل به معمار رجوع مىكنيم ، و در امراض به أطبّاء حاذق مراجعه مىنمائيم ، و در قضيّهء اقتصاد با تجّارِ وارد مشورت مىكنيم ، همچنين در مسائل حكومت و ولايت فقيه بايد به أفراد أهل حلّ و عقد مراجعه كنيم ؛ و آنها هم مثل همان أفراد متخصّص ، أفراد معلوم و شناخته شده در ميان جامعه هستند كه ديگر نيازى به انتخاب آنان بوسيلهء مردم و آراء أكثريّت نيست .\r\nمثلًا در يك شهر ، مردم فلان معمار را مىشناسند كه در فنّ خود سرآمد همگنان خود است ، لذا به او مراجعه مىكنند . و نيز مىشناسند كه فلان طبيب بهترين جرّاح است ؛ زيرا وى طىّ زحماتى كه در عمليّات مختلف جرّاحى كشيده ، تبحّر و تخصّص و حذاقت و تعهّد و عدالت خود را بنمايش گذاشته ، و هيچگاه در حين انجام وظيفه ، نظر شخصى با كسى نداشته است . وجود چنين شخصى خود به خود معرّف شخصيّت اوست ؛ لذا مردم به او مراجعه مىكنند . و همچنين در سائر حِرَف و صنايع .\r\nدر مسائل و أحكام دينى و ولايت نيز مسأله از اين قبيل است . و اين مطلب بُغرنجى نيست كه ما آن را به صورتهاى ديگرى در بياوريم ، و براى حلّ\r\n\r\n\r\n","description":"","footnote":"\r\n( 1 ) اين جمله در دو جاى از قرآن كريم وارد شده است : أوّل ذيل آيه 43 ، از سورهء 16 : النّحل . دوّم : ذيل آيه 7 ، از سورهء 21 : الانبيآء .\r\n","page_name":" 214 ","page_number":228},
  {"content":"\r\n\r\nآن نياز به فورمول‌بندى خاصّى نظير جذر أصمّ ، و يا معادلهء جبرى رياضى درجهء سوّم باشيم !\r\nمردم در مشكلات خود به أفرادى مراجعه مىكنند كه فنّشان بهتر ، علمشان بيشتر ، بصيرتشان در علم دين زيادتر ، دقّتشان در مطالب عميق تر ، و فكر آنها پاكتر و صادق‌تر باشد . همين فكر و طهارت باطنى و علم آنها أماره است براى ولايت فقيه ؛ كه بايد به چنين أفرادى مراجعه نموده ، و نظر آنها را در مورد حكومت إسلامى ( كه بقيّهء فقهاء بايد در تحت حكومت او باشند ) جويا شده ، و با مصلحت انديشى آنان ، با هر كسى كه آنها انتخاب نمودند بيعت بنمايند .\r\n\r\nعلم وجدانى هر فرد ، خود راهبر به سوى ولايت فقيه است\r\nبنابراين ، راه وصول به أهل خبره همان علم وجدانى مردم است كه حضرت صادق عليه السّلام در حديثى كه به روايت حضرت إمام حسن عسكرىّ عليه السّلام بيان شد ، مىفرمايند : وَ اضْطَرُّوا بِمَعَارِفِ قُلُوبِهِمْ . . . تمام أفراد ، به علم وجدانى و معرفت قلبى خود مجبور و مضطرّند كه آن را قبول كنند .\r\nديگر در اينجا إنسان نمىتواند بگويد : حال كه من علم و اطّلاع ندارم ، چه كنم و به چه كسى مراجعه كنم ؟ ! مانند اينكه بعضى در مقام اعتذار مىگويند : ما موفّق به خواندن نماز شب نمىشويم ؛ چه كنيم كه توفيق بجا آوردن آن را پيدا كنيم ؟ اين عذرها بى مورد است . عزيز من اگر مقصد دارى ، از خواب برخيز و وضو بگير و نماز شب بخوان ؛ و إلّا تمام اينها بهانه است !\r\nاگر كسى به شما بگويد : أوّل أذان صبح يك نفر درِ خانهء شما مىآيد و مقصد و نظر شما را ( مثلًا از نقطهء نظر مادّى ) تأمين مىكند ؛ يا فلان كتابى را كه نفيس و ناياب است و شما ساليان درازى است كه به دنبال آن مىگرديد به شما ميدهد ؛ يا انگشترى گرانبها به شما مىدهد كه به اندازهء خراج يك شهر قيمت دارد ؛ يا اينكه قرضهاى شما را مىدهد و أمثال اينها ؛ آيا در تمام طول شب خواب به چشم شما راه پيدا مىكند ؟ ! يا اينكه مىگوئيد : كيست كه مرا بيدار كند و در پشت در حاضر كند تا اينكه آن شخصى كه مىآيد پشت در منتظر نماند\r\n\r\n","description":"","footnote":"","page_name":" 215 ","page_number":229},
  {"content":"\r\n\r\nو متأثّر نشود و بر نگردد ؟ ! يا از اين گذشته ، أصلًا إنسان آن شب خوابش نمىبرد ، از عشق اينكه در آن لحظهء معيّن درب را به روى آن شخص بگشايد !\r\nاينجا ديگر چون و چرا ندارد ؛ و به همان دليل كه إنسان تمام شب را نمىخوابد و أوّل أذان آماده است كه درب را به روى آن شخصى كه مىآيد باز كند ، به همان دليل بايد برخيزد و نماز شب بخواند .\r\nاز اينجا معلوم مىشود كه در آنجا بهانه آورده و روى نفس خود سرپوش گذاشته ، و تجاهل مينمايد كه خدايا من توفيق ندارم . مثل اينكه واقعاً إنسان خيال مىكند كه ملئكهء مقرّب ( مانند جبرائيل و إسرافيل ) بايد از بالاى آسمان بيايند و زير بازوى إنسان را بگيرند و بلند كنند ؛ در حالى كه اينطور نيست . خدا به إنسان يك أمر مىكند ، اگر إنسان به دنبال اين أمر رفت ، مىشود توفيق ؛ و اگر نرفت خودش اين بدبختيها را به سر خود در آورده است .\r\nو أهل خبره هم كه أهل حلّ و عقدند ، تمام مردم از ته دلشان ، از درون و ضمير خودشان ، از معارف قلوبشان ، از علم وجدانى خودشان راه براى تشخيص آنها دارند . اگر به آنها مراجعه كنند به واقع مىرسند ؛ و اگر بر روى علم وجدانى خويش سرپوش گذاشتند و بر أساس آراء و أفكار عامّه رفتار كردند ، و بر طبق آن علم ظنّى و وجدانى و قلبى خود عمل نكردند ، و روى هوى و هوس و بدنبال گفتارهاى مردم ( كه مثلًا زيد از عَمرو بهتر است ) رفتند ، در اين صورت حقّ در پس پردهء استتار قرار گرفته ، و در اين وهله جدا كردن بين حقّ و باطل بواسطهء امور تصنّعيّه أبداً إمكان نخواهد داشت .\r\nأمّا اگر با همان بينش دل و تشخيص وجدان و معارف قلوب به دنبال حقّ رفتند ، آن أهل حلّ و عقدى كه حقيقةً در مقام ثبوت سزاوار براى اين مقام هستند به آنها معرّفى خواهند شد . و اگر به سراغ آنها نرفتند ، أفراد ديگرى خود را جا مىزنند .\r\nكما اينكه در طول بيش از هزار سال ، هزاران نفر خود را بنام إمام و بعنوان\r\n\r\n","description":"","footnote":"","page_name":" 216 ","page_number":230},
  {"content":"\r\n\r\nخلافت بر أريكهء إمارت و إمامت و ولايت جا زده‌اند . و اين بواسطهء أفرادى بنام أهل حلّ و عقد و تحت همين عنوان بود ؛ و مردم جاهل و أفراد عامى هم با همين شكل و سيما - چنان كه امروزه نيز در دنيا متداول است به دنبالشان رفتند .\r\nپس راه براى وصول به أهل حلّ و عقد همين إلهام و إدراكات عادى و ضرورى إنسان است ؛ و شناختن و رسيدن به آنان راه خاصّى جز اين طريق ندارد . فعليهذا آراء أكثريّت موصل به آنها نيست .\r\nكسانى كه در مجلس شورى به عنوان خبره و أهل حلّ و عقد جمع شده و به ولايت فقيه كمك ميكنند ، أفراد مستقلّى نيستند كه داراى نظر و فكر و قانون خاصّى باشند و در مقابل قانون ولىّ فقيه بتوانند قانون ديگرى جعل كنند ؛ و ولىّ فقيه ، خود را مجبور بداند كه بر طبق آراء آنها رأى بدهد ، يا اينكه تحت أمر آنان باشد ؛ و يا اينكه در بعضى موارد با آنها مماشات كند . تمام اينها غلط است .\r\nاصولًا در إسلام مجلسى به اين صورت و كيفيّت نيست ؛ بلكه آنچه در إسلام است مجلس أهل حلّ و عقد است ؛ و آن هم لازم نيست كه تعدادشان زياد بوده و به اصطلاح در حدّ نصاب مقرّر امروزى باشند . بلكه همين كه عدّه‌اى از أفراد خبره ، پخته ، متفكّر ، غيور و متديّن جمع شوند كافى است كه اين مجلس را إداره كنند .\r\n\r\nتفكيك قواى ثلاثه ، مبدأش از أرسطو است\r\nأصل تفكيك قُوا ( يعنى قواى ثلاثه كه قواى مقنّنه و قضائيّه و مجريه باشد ) از أرسطو بوده است . و علّتش هم اين بود كه او مىديد أفرادى كه در رأس كار مىباشند و حكومت و ولايت مردم در دست آنهاست ، پادشاهانى جائر و ستمكار هستند ؛ و بطور كلّى بر تمام امور مسلّط مىباشند ( هم در امور إجرائيّه و هم در امور قضائيّه و هم در امور سُنن و آدابى كه به مردم مىآموزند ) خودشان أمر مىكنند و خودشان در ميان مردم قانون جعل مىكنند ؛ و خلاصه ، فَعّالٌ لِما يَشآءُ وَ حاكِمٌ لِما يُريدُ فى جَميعِ شُئُونِهِمْ وَ ءَاثارِهِمْ هستند ؛ لذا أرسطو اين پيشنهاد را كرد تا در هر جائى كه حكومت به دست سلطان جائر\r\n\r\n","description":"","footnote":"","page_name":" 217 ","page_number":231},
  {"content":"\r\n\r\nاست - كه نوعاً در همه جا و هميشه چنين بوده و مىباشد - آن سلطان جائر و ظالم نتواند فعّال ما يشآء بوده و هر ظلم و ستمى كه ميخواهد إعمال كند .\r\nچون سلطنت و مقام و بالا گرفتن أمر و خود را در عالمى از تخيّل پندارى و ارتقاء اعتبارى ديدن ، شخصيّت اوّليّهء إنسان را عوض مىكند ؛ و إنسان پاك را بكلّى خراب و ضايع مىنمايد . بسيارى از پادشاهان در أوّل أمر إنسانهاى صالح و خوبى بودند ؛ و نيز بسيارى از حكّام أفراد شايسته‌اى بوده‌اند ؛ ولى هنگامى كه جوّ عوض مىشد ، آمريّت آنها را در يك فضاى موهوم اعتبارىِ شيطانى در مىآورد ، بطورى كه خودشان را صاحب نفوذ و قدرت و ولايت واقعيّه بر مردم مىديدند ؛ و در نتيجه آن صفات خوب و شايسته را از دست داده و تبديل به پادشاهان و حكّام جائر و ظالمى مىشدند . و اصولًا قاعدهء سلطنت و حكومت اين است .\r\nعلّت اينكه إسلام مىگويد : حكومت حتماً بايد به دست إمام معصوم باشد كه با چنين خصوصيّاتى از طرف پروردگار معيّن شده است ، و غير از اين هيچ راهى نيست ، همين است .\r\nآرى ، أرسطو براى اينكه ظلم و ستم حكّام را تعديل كند گفت : بايد اين سه قوّه را از يكديگر تفكيك نمود . يك قوّهء مقنّنه‌اى باشد كه در امور متداولهء در ميان مردم براى آنها بر طبق مصالح عموم تصميم گيرى كند .\r\nعدّهء ديگرى هم جداى از آنان در ميان مردم فصل خصومت كنند و نزاعها را مرتفع كنند .\r\nو يك عدّه هم در ميان مردم مجرى أحكام و مسائل باشند و حكم نظارت در إجراى مسائل مردم را داشته باشند .\r\nبه اين نحو ، اين سه قوّه را از هم جدا نمود تا به يكديگر مربوط نباشند ، به حيثى كه هر يك از آنها در ديگرى أثر داشته باشد ؛ و آنها هم هر كدام مستقلّ و در تحت نظر حاكم باشند و حاكم نتواند بر آنها سيطرهء كامل پيدا كند . و اگر هم أحياناً\r\n\r\n","description":"","footnote":"","page_name":" 218 ","page_number":232},
  {"content":"\r\n\r\nحاكم بر آنها سيطره‌اى پيدا كرد تسلّط جزئى باشد ، نه سيطرهء كلّى و استبداد محض كه تمام ملّت را به طرف شهوات خود كشيده ، و طعمهء خود گرداند .\r\nاين رأيى است كه در نيمهء قرن هجدهم ميلادى توسّط مونتِسكيو كه رُنسانس فرانسه را به وجود آورد ، تشريح و تدوين شد . و از آن به بعد هم ظاهراً اين سه قوّه در تمام دنيا تا آنجا كه به خاطر هست ( مگر در بعضى جاها كه در نظر نيامده است ) مورد قبول قرار گرفت .\r\nو البتّه باز هم استبداد عملًا از بين نرفت ، و نظر أرسطو تأمين نشد ؛ بلكه در هر جائى كه حاكمى روى كار آيد ، با اين سه قوّه به منازعه بر مىخيزد ؛ آنها را حذف مىكند و در تحت قدرت و نفوذ و حكم خود فرو مىبرد ؛ و خود از بالاى اين سه قوّه بر همهء أفراد ملّت حكومت مىكند .\r\nمنتسكيو آمد و اين سه قوّه را تدوين كرد ؛ و آن به صورت يك أمر متداول و معروفى بين جامعه‌ها در آمد .\r\n\r\nآية الله نائينى ، تفكيك قوا را بر فرض حكومت جائره پيشنهاد كرده است\r\nو حتّى مرحوم آية الله حاج ميرزا محمد حسين نائينى رضوان الله عليه ، در كتاب « تنبيهُ الامّةِ و تنزيهُ الملّة » اين رأى را پسنديده و بر مخترع و مبتكر آن آفرين گفته است ؛ وى اين فكر را ناشى از نبوغ او دانسته ، و معتقد است اين چنين فكرى جلوى ظلم و ستمهاى حكّام جور را مىگيرد و آنان را در حكومت تعديل مىكند . و بعد در جمله‌اى ( دنبال همين مطلب ) مىگويد : اين مطلب هم باعث سر شكستگى و غبطهء ما مسلمانها شده است ؛ و بايد در اينجا نيز اعتراف به سر شكستگى خود كنيم كه با وجود اين همه أحكام متقن و محكم و مستدلّ موجوده ، چرا نبايد به دنبال آن رفته و از اين أحكام دقيق تبعيّت كنيم ؟ ! تا اينكه خارجىها بيايند و قوانين را جعل و بر ما تحميل كنند و ما هم ناچار بايد آن قوانين را به عنوان قوانين متقنه بپذيريم ! « 1 »\r\n\r\n\r\n","description":"","footnote":"\r\n( 1 ) ما عين عبارت او را از طبع دوّم اين كتاب ، ص 59 ، كه به عنوان « حكومت از نظر إسلام » است در اينجا مىآوريم :\r\n","page_name":" 219 ","page_number":233},
  {"content":"\r\n\r\nالبتّه اين كلام مرحوم نائينى در كتاب « تنزيهُ الملّة » بر أساس استدلال بر صحّت و إتقان حكومت مشروطه بنا نهاده شده است ؛ زيرا اين كتاب به منظور تصحيح قوانين مشروطيّت نوشته شده ، و در آن سعى شده است كه قوانين آن را با أحكام إسلام تطبيق دهد . و أصل آن كتاب بر أساس حكومت جائرهء حكّام جور است ؛ بدين بيان : حال كه ما نمىتوانيم پادشاهى و سلطنت را براندازيم و ريشهء حكّام جائر و ظالم را از ميان جامعهء إسلامى برداريم ، ناچار بايستى در مرحلهء پائين‌تر به أقلّ ظلم اكتفا كنيم ؛ و أقلّ ظلم به اينست كه پادشاهى كه فعلًا بر مردم مسلّط است و بى دريغ بر خون و مال و جان مردم دست مىيازد و امتيازات به خارجيها مىدهد ، و هيچ موجودى در مقابل أمر و نهى او داراى أمر و نهى نيست ، لا أقلّ بيائيم و با اين تفكيك قوا حكومت او را قدرى تحديد و محدود به حدّش كنيم ؛ و او را از آن عنان گسيختگى بيرون بياوريم ؛ و در اين صورت ، هيچ راه چاره‌اى غير از اين نيست كه آن قواى ثلاثه را از هم جدا كنيم و مجلسى تشكيل دهيم تا مردم در آن جمع شوند و در امور خود با يكديگر مشورت كنند ، و بر أساس رأى أكثريّت حكم صادر كنند .\r\nقوّهء مجريه و قضائيّه هم بايد از يكديگر جدا باشند . و چون هر كدام از اين قوا ، استقلال داشته و از قواى ديگر جدا هستند و در تحت حكومت همان\r\n\r\n\r\n","description":"","footnote":"\r\nالحقّ جودت استنباط و حسن استخراج أوّل حكيمى كه به اين معانى برخورده ، و مسؤوله و شورويّه و مقيّده و مشروطه و محدوده بودن نحوهء سلطنت عادلهء ولايتيّه و ابتناء أساسش را بر آن دو أصل مبارك ( حرّيّت و مساوات ) و مسؤوليّت مترقّبهء بر آنها و متوقّف بودن حفظ مقوّماتش را به اين دو ركن مقوّم ، از آنچه بيان نموديم استفاده و استنباط نموده ، و بطور قانونيّت و بر وجه اطّراد و رسميّت هم بچنين تماميّت مرتّبش ساخت ، و إمكان إقامهء قوّهء مسدّده و رادعهء خارجيّه را بجاى قوّهء عاصمهء عصمت و لا أقلّ ملكهء تقوى و علم و عدالت از كيفيّت انبعاث إرادات نفسيّه از ملكات و إدراكات استخراج نمود ، و بوسيلهء تجزيهء قواى مملكت و قصر شغل متصدّيان به فقط قوّهء إجرائيّه تحت آراء قوّهء مسدّده و مسؤول آن و آنان هم مسؤول آحاد ملّت بودن وجود خارجيش داد ، زهى مايهء شرف و افتخارش ، و بسى موجب سربزيرى و غبطهء ما مردم است .\r\n","page_name":" 220 ","page_number":234},
  {"content":"\r\n\r\nحاكم ، نسبةً مستقلّ مىباشند ؛ بنابراين ، مردم مىتوانند نفس راحتى كشيده و تا حدودى به حقّ خود برسند ؛ و بدين صورت از آن ظلم و استبداد محض ، قدرى كاسته شود .\r\nأصل بناء اين رساله روى اين زمينه است ؛ و إلّا خود ايشان هم معترفند كه اين حكومت غلط است . و بطور كلّى حكومت جور - و لو بنحو موجبهء جزئيّه - با مذهب تشيّع سازگار نيست . و لذا كراراً و مراراً در اين كتاب مىفرمايد كه : با وجود حكومت إسلام و بالاخصّ حكومت شيعه ، زير بار ظلم رفتن و إمضاء كردن حكومت جائره در برابر حكومت فقيه عادل معنى ندارد ؛ و مكتب إسلام و تشيّع از أوّل اين مرام را إبطال مىكند .\r\nولى چه كنيم كه اكنون اينها آمده‌اند و حكومت را در دست گرفته‌اند ، و از بين بردن آنها براى ما غير ممكن است و در درجهء نازل ! ولى ما بعنوان : الضَّروراتُ تُقَدَّرُ بِقَدَرِها ، حكومتهاى جائرهء آنها را محدود به اين حدود مىكنيم .\r\nسخن ما اينست كه : گرچه مرحوم نائينى تجزيهء قوا را مىپسندند ، و ليكن بر أساس أصل مكتب ، تجزيهء قوا و استقلال آنها غلط است .\r\nدر مكتب إسلام ، حاكم كه أصل حكم از او تراوش مىكند ، بايد پاكترين ، پاكيزه‌ترين ، عاقل‌ترين ، متفكّرترين ، إسلام شناس‌ترين ، پيغمبر شناس‌ترين ، و مجرّدترين أفراد امّت باشد .\r\n\r\nكيفيت حكومت اسلامى\r\nحكم از ناحيهء او تنازل مىكند و به شكل مخروطى پائين مىآيد ؛ و هر چه پائين‌تر مىآيد دائرهء مخروط بزرگتر مىشود ، تا به سطح عامّهء مردم مىرسد . و همهء قواى سه گانه مندكّ در إراده و أمر اوست . قاضى بايد به رأى او نصب و به رأى او عزل شود . عزل و نصب قضاة و حكّام و أئمّهء جمعه بايد بدست او باشد . مشاورين ، وزراء ، حكّام و ولات را او بايد تعيين نموده و به شهرها بفرستد . و بر همهء آنان لازم است كه تمامى امورات خود را به او گزارش بدهند . و او در رأس\r\n\r\n","description":"","footnote":"","page_name":" 221 ","page_number":235},
  {"content":"\r\n\r\nاين مخروط بزرگ قرار دارد و تمام مسؤوليّتها هم به گردن اوست ! و اين مقامى است بسيار رفيع و جليل كه خداوند به دست چنين فردى سپرده است .\r\nو از طرفى هم تمام وزر و و بال و سنگينى گناه امّت به گردن اوست ! اگر فى الجمله تخطّيئى كند ، خداوند او را به چنان عذابى مبتلا مىسازد كه هزاران هزار نفر از أفراد عادى را به آن عذاب گرفتار نمىكند . زيرا كه اگر يك لحظه و يك چشم بر هم زدنِ او باطل باشد ، آن باطل گسترش پيدا مىكند و مخروطى شكل پائين مىآيد و تمام أفراد امّت را مىگيرد .\r\nأمّا اگر شخصى در گوشه‌اى از مملكت و در يكى از زاويه‌هاى اين مخروط اشتباهى كند ، آن گناه اختصاص به خود او دارد ، و ديگر آن اشتباه از پائين به بالا سرايت نمىكند .\r\nاين است مقام ولايت فقيه ، كه در روايات تا اين اندازه بر آن تأكيد شده است . و راه وصول به آن هم غير از أهل حلّ و عقد چيزى نيست . و اين إمامت و زعامت ، مقام بزرگى است كه نظام امّت به آن بستگى دارد .\r\n\r\nنهج البلاغهء : وَ الإمَامَةَ نِظَامًا لِلامَّةِ ، وَ الطَّاعَةَ تَعْظِيمًا لِلإمَامَةِ\r\nدر يكى از حِكمى كه أمير المؤمنين عليه السّلام در « نهج البلاغهء » بيان فرموده‌اند - طبق نسخهء ملّا فتح الله كاشانى و مطابق نسخهء شرح خوئى كه به قلم حاج ميرزا محمّد باقر كمره‌اى است - عبارت را اينطور بيان كرده است : وَ الإمَامَةَ نِظَامًا لِلامَّةِ وَ الطَّاعَةَ تَعظِيمًا لِلإمَامَةِ . « 1 »\r\n« خداوند إمامت را نظام براى امّت ، و إطاعت امتّ را تعظيم براى مقام إمامت قرار داده است . » يعنى براى اينكه امّت داراى نظام شود إمامت را جعل فرمود ؛ و اگر إمامت جعل نشده بود و مردم رئيس و إمامى نداشتند ( رئيس و إمامى كه مشخّصات او را خداوند بيان كرده و بر پيروى از او فرمان داده است )\r\n\r\n\r\n","description":"","footnote":"\r\n( 1 ) « نهج البلاغهء » بخش حِكَم ، حكمت 252 ؛ و از طبع مصر با تعليقهء شيخ محمّد عبده ، ج 2 ، ص 191 . و در ضبط ايشان با عبارت : وَ الامَانَاتِ نِظَامًا لِلُامَّةِ وَ الطَّاعَةَ تَعْظِيمًا لِلإمَامَة آمده است .\r\n","page_name":" 222 ","page_number":236},
  {"content":"\r\n\r\nنظام امّت از هم پاشيده مىشد . و بر امّت واجب كرد كه از إمام إطاعت كنند ، به جهت بزرگداشت و تعظيم مقام إمامت ؛ زيرا اگر مقام إمام معظّم شمرده نشود ، فائده‌اى از إمامت حاصل و عائد مردم نخواهد شد ؛ و نظام امّت كه به إمامت است بى بهره خواهد بود .\r\nدر جائى إمامت أثر خود را مىگذارد و مفهومش مصداق پيدا مىكند و جاى خود را باز مىكند ، و به نتيجه متحقّق و متمكّن مىگردد كه تمام أفراد امّت از او إطاعت كنند .\r\nاگر از إمام إطاعت كردند ، آن وقت إمامت نظام امّت را در دست مىگيرد و امّت را بر أساس آن نظام به مصالح حقيقيّهء خود و به كمال مطلوب مىرساند .\r\nروايتى كه از « نهج البلاغهء » نقل شد ، طبق نسخ معمولى است كه از « نهج البلاغهء » در دست است ؛ و تا جائى كه ما مراجعه كرديم ، شايد در همهء نُسخ وَ الامَانَاتِ نِظَامًا لِلامَّةِ مىباشد . أصل عبارت حضرت در صدر روايت اين است : فَرَضَ اللَهُ الإيمَانَ تَطْهِيرًا مِنَ الشِّرْكِ . . . و يك يك فلسفهء جعل و تقنين نماز و زكات و جهاد و غيرها را بيان مىكنند ، تا اينكه مىفرمايند : وَ الامَانَاتِ نِظَامًا لِلامَّةِ ؛ أمانتها را نظام براى امّت قرار داده ، و إطاعت و فرمانبردارى را هم تعظيم براى مقام إمامت شمرده است . اين در نسخ معمولى و متداول موجوده است كه در دسترس بود .\r\nيكروز مرحوم دانشمند گرانقدر : حاج سيّد جواد مصطفوى رحمة الله عليه كه كتاب « الكاشفُ عَن ألفاظِ نَهجِ البلاغهء » را نوشته‌اند - و الحقّ اين تأليف ، يكى از خدمتهاى بزرگ ايشان به « نهج البلاغهء » است و كتاب بسيار نفيسى است - به بنده فرمودند : در بعضى از نسخ خطّى « نهج البلاغهء » به جاى ( وَ الامَانَاتِ ) ، ( وَ الإمَامَةَ نِظَامًا لِلامَّةِ ) آمده است . و اين ، هم از نقطهء نظر طبع و سياق ، و هم از جهت معنى بهتر است .\r\nبعد هم كه ما به نسخ مختلف « نهج البلاغهء » مراجعه كرديم ، معلوم شد كه\r\n\r\n","description":"","footnote":"","page_name":" 223 ","page_number":237},
  {"content":"\r\n\r\nعلاوه بر همان نسخ خطّى كه ايشان فرمودند ، در « شرح نهج البلاغهء ملّا فتح الله » و در جلد بيست و يكم از « شرح نهج البلاغهء خوئى » هم به لفظ « وَ الإمَامَةَ » آمده است ؛ و اين هم صحيح است ؛ و سياق آن هم بسيار روشن است ؛ و مىخواهد بفرمايد : خداوند إمامت را نظام براى امّت قرار داده ؛ و إطاعت امّت را تعظيم براى مقام إمامت شمرده است .\r\n\r\nتفسير آيه : وَ اجْعَلْ لِي مِنْ لَدُنْكَ سُلْطاناً نَصِيراً\r\nأبو الفداء دِمشقى در جلد سوّم از تفسير خود ، كه معروف به « تفسير ابن كثير » است ، در تفسير آيه هشتاد از سورهء إسرآء :  وَ اجْعَلْ لِي مِنْ لَدُنْكَ سُلْطاناً نَصِيراً  ، روايتى را در معنى آيه از قتاده نقل مىكند .\r\nآيه اينست :  وَ قُلْ رَبِّ أَدْخِلْنِي مُدْخَلَ صِدْقٍ وَ أَخْرِجْنِي مُخْرَجَ صِدْقٍ وَ اجْعَلْ لِي مِنْ لَدُنْكَ سُلْطاناً نَصِيراً  « 1 »  . \r\n« بگو بار پروردگارا ! هميشه دخول مرا در همهء امور و پيش آمدها و حوادث دخول صدق ، و خروج مرا خروج صدق قرار بده ، تا در تمام كارهايم ( وروداً و خروجاً ) متحقّق به حقّ و صدق باشم ؛ و براى من از نزد خودت سلطانى قرار بده كه مرا يارى كند . » سلطان يعنى قدرت ( قدرت نفسانى ) يعنى قدرتى كه مرا يارى كند ؛ قدرت شايسته و قدرت توانائى به من بده كه بتوانم أوامر تو را إجرا كنم .\r\nتو به من مقام نبوّت داده‌اى ، ولى من ضعف دارم ؛ يار و ياورى ندارم ، حكومت ندارم ، شمشير ندارم ، كسى حرف مرا نمىپذيرد ، نبوّت من ضامن إجرا ندارد ؛ دائماً بايد در حال تبليغ باشم و پيوسته اين مردم مشرك بر عناد و تعدّى خود مىافزايند ؛ و آنچه من تبليغ كنم فائده‌اى ندارد و با مجرّد تبليغ كار تمام نمىشود ؛ بلكه اينها روز به روز بر شدّت و عصبيّت خود مىافزايند و أصلًا إسلام در دنيا پا نمىگيرد .\r\nپس حتماً بايد شمشيرى در دست و تازيانه و سَوطى در كار باشد تا بتوان\r\n\r\n\r\n","description":"","footnote":"\r\n( 1 ) آيه 80 ، از سورهء 17 : الإسرآء\r\n","page_name":" 224 ","page_number":238},
  {"content":"\r\n\r\nأفراد متمرّد و متجاوز را گوشمالى داد .\r\nآزادى براى شخص متمرّد و متجاوز ، مانع آزادى أفراد بى گناه و مظلوم مىباشد . و اين موجب مىشود كه أبوسفيانها و أفراد همداستان و هم مسلك آنها ، سلمانها و أبوذرها را در ميان بيابانها متوارى كنند ؛ خَبّاب بن أرَت‌ها را با بدن برهنه در ميان بيابانهاى پر ريگ و سنگستان داغ حجاز بخوابانند و آنها را شكنجه كنند ؛ و بدنهاى آنها را مجروح نمايند و بر روى زخمهاى آنها نمك بپاشند ! بطورى بدنهاى اينها عجيب بود كه بعد از چندين سال كه خبّاب بن أرَت را نزد عمر آوردند ، عمر از او خواست كه مواضع شكنجه را نشان دهد ؛ خبّاب بدنش را برهنه كرده ، پشت خود را نشان داد ؛ عمر از بلاهائى كه بر سر اينها آورده بودند مبهوت شد .\r\nحضرت تقاضا مىكند كه خدايا ، به من حكومتى بده تا بتوانم با آن حكومت ، اين دين و قانون تو را در ميان مردم إجرا كنم .\r\nابن كثير ، در تفسير اين آيه مىگويد كه قتاده گويد :\r\n\r\nروايت وارده از قتاده در تفسير : وَ اجْعَلْ لِي مِنْ لَدُنْكَ سُلْطاناً نَصِيراً\r\nإنَّ نَبىَّ اللَهِ صَلَّى اللَهُ عَلَيْهِ ( وَ ءَالِهِ ) وَ سَلَّمَ ، عَلِمَ أنْ لاطاقَةَ لَهُ بِهَذا الامْرِ إلّا بِسُلْطانٍ ؛ فَسَأَلَ سُلْطانًا نَصيرًا لِكِتابِ اللَهِ وَ لِحُدودِ اللَهِ وَ لِفَرآئِضِ اللَهِ وَ لإقامَةِ دينِ اللَهِ . فَإنَّ السُّلْطانَ رَحْمَةٌ مِنَ اللَهِ ؛ جَعَلَهُ بَينَ أظْهُرِ عِبادِهِ . وَ لَوْلا ذَلِكَ لَأَغارَ بَعْضُهُمْ عَلَى بَعْضٍ ، فَلا كَلَ شَديدُهُمْ ضَعيفَهُمْ .\r\nبدرستيكه پيغمبر خدا صلّى الله عليه و آله و سلّم دانست كه براى إجراى أمر نبوّت و إبلاغ رسالت خود ، طاقت ندارد مگر به سلطانى و قدرتى از طرف خداوند ، با حكومت و تشكيلاتى كه از طرف پروردگار به او عنايت شود ( سلطنت از سلطان ، به معنى قدرت است ، نه به معنى پادشاهى و سرافسرى ) .\r\n وَ اجْعَلْ لِي مِنْ لَدُنْكَ سُلْطاناً نَصِيراً  ، يعنى قُدْرَةً و ابَّهَةً . يعنى سلطانى كه مرا در اين راه نصرت و يارى كرده ، بتواند دين پروردگار را گسترش بدهد .\r\nپيغمبر مىدانست كه حتماً بايد از طرف خدا سلطنت و قدرتى برسد ؛\r\n\r\n","description":"","footnote":"","page_name":" 225 ","page_number":239},
  {"content":"\r\n\r\nلذا از خدا تقاضا كرد كه سلطان نصير ، يعنى سلطانى كه منصور باشد و شكست نخورد ؛ قدرتى كه عقب نشينى نكند ؛ يك إراده و اهتمام و ولايتى كه شاخص باشد و بر كفّار و متجاوزين غالب باشد ، عطا بفرمايد تا كتاب خدا را در خارج إجرا كند .\r\nاگر اين سلطان نباشد إجراء حدود إلهى ممكن نيست ؛ و پيغمبر اين سلطان را براى فرائض خدا ، و إقامهء دين خدا از او تقاضا كرد . چون قدرت إلهى ، و سلطانى كه از طرف پروردگار به إنسان إجازهء تشكيل حكومت بدهد ، رحمتى است از جانب خداوند كه اين سلطان را در ميان خلق نازل كرده ، تا پيغمبر با سلطان ، أحكام إلهى را كه حقّ است در ميان آنها إجرا كند . و اگر اينچنين نباشد ، بعضى از مردم بعضى ديگر را غارت مىكنند ؛ و أفراد قوىّ از ميان آنها ، أفراد ضعيف را لگدمال مىكنند ، و أغنياء ، فقراء را طعمهء خود مىنمايند .\r\nسپس مىگويد : و اختارَ ابنُ جَرير قَوْلَ الْحَسَنِ وَ قُتادَةِ وَ هُوَ الارْجَحُ ؛ لِانَّهُ لابُدَّ مَعَ الْحَقِّ مِنْ قَهْرٍ لِمَنْ عاداهُ وَ ناوَأَهُ .\r\nو ابن جرير قول حسن و قتاده را ( كه همين قول باشد ) اختيار كرده است ، و أرجح همان است ؛ براى اينكه بايد هميشه با حقّ يك قوّهء قاهره باشد ، تا آن أفرادى كه عداوت دارند و عليه حقّ قيام مىكنند و سركشى و تمرّد و سرسختى مىنمايند ، اين قوّهء قاهره ، عليه آنها أثر مثبت بگذارد .\r\nوَ لِهَذَا يَقُولُ تَعَالَى :  لَقَدْ أَرْسَلْنا رُسُلَنا بِالْبَيِّناتِ وَ أَنْزَلْنا مَعَهُمُ الْكِتابَ وَ الْمِيزانَ لِيَقُومَ النَّاسُ بِالْقِسْطِ وَ أَنْزَلْنَا الْحَدِيدَ فِيهِ بَأْسٌ شَدِيدٌ وَ مَنافِعُ لِلنَّاسِ وَ لِيَعْلَمَ اللَّهُ مَنْ يَنْصُرُهُ وَ رُسُلَهُ بِالْغَيْبِ إِنَّ اللَّهَ قَوِيٌّ عَزِيزٌ  « 1 »  . \r\nو براى همين است كه خداوند مىفرمايد : و به تحقيق ما پيغمبران خود را با بيّنه ( معجزات و براهين و حجج قطعيّه و أدلّهء ساطعه ) به سوى مردم فرستاديم ، و با آنها كتاب و ميزان نازل نموديم ؛ براى اينكه مردم قيام به قسط\r\n\r\n\r\n","description":"","footnote":"\r\n( 1 ) آيه 25 ، از سورهء 57 : الحديد\r\n","page_name":" 226 ","page_number":240},
  {"content":"\r\n\r\nكنند و در ميان خود به عدالت رفتار نمايند ؛ و بر يكديگر ظلم و جور و ستم روا ندارند و حقّ همديگر را نبرند ؛ به نواميس يكديگر تجاوز نكرده ، و به أموال هم تعدّى نكنند ؛ و خلاصه قيام معنوى و قيام مادّى به قسط و عدل - من جميع الجهات - در ميان مردم تحقّق پيدا كند ؛ و مردم در ميان خود بر أساس عدل و داد رفتار كنند .\r\nو بعد مىفرمايد : ما آهن را براى مردم فرو فرستاديم كه در آن ، بأس و شدّت و سختى است ؛ أمّا منافعى هم براى مردم دارد . و براى اينكه خداوند بداند و بشناسد و امتحان كند آنهائى را كه با اين آهن در سايهء پيغمبر به آن حضرت كمك مىكنند .\r\nيكى از فوائد نزول آهن ( يعنى إيجاد و إجازهء تصرّف در آن ) در ميان مردم اين است كه مردم به حقّ قيام كنند ؛ شمشير و نيزه و تير درست كرده در دست بگيرند و به كمك و يارى پيغمبران بشتابند ؛ و در زير پرچم آنها با معاندين كارزار نموده آنان را كشته ، و متجاوزين را از بين ببرند ؛ و غدّه‌هاى سرطانى را كه تمام جامعه را مبتلا به سرطان مىكند ، از بيخ و بُن بر كنند ! و اين فائدهء آهن است .\r\nو ما هيچ پيغمبرى را نفرستاديم إلّا اينكه براى او ربّيّونى فرستاديم . يعنى أفراد پاك و پاكيزه و إلهى ، و تربيت شدگان بدست او و مربّيان بشر ، كه اينان در ركاب او مجاهده كرده و با كفّار جنگ نمودند . اينها همه از فوائد آهن است .\r\nآهن ، يعنى حكومت ؛ يعنى ولايت فقيه . پس اگر خداوند پيغمبر بياورد و آهن نداشته باشد ، پيغمبرى را آورده است كه ضامن إجرا ندارد . مگر اينكه تشكيل حكومت دهد ؛ و حكومت يعنى آهن .\r\nسپس ابن كثير مىگويد :\r\nوَ فِى الْحَدِيثِ : إنَّ اللَهَ لَيَزَعُ بِالسُّلْطَانِ مَا لَا يَزَعُ بِالقُرْءَانِ ( وَزَعَ يَزَعُ وَ يَزِعَ وَزْعًا فُلانًا وَ بِفُلانٍ : كَفَّهُ وَ مَنَعَهُ ) أىْ لَيَمْنَعُ بِالسُّلْطَانِ عَنِ ارْتِكابِ الْفَواحِشِ وَ الآثامِ ما لا يَمْتَنِعُ كَثيرٌ مِنَ النّاسِ بِالْقُرْءَانِ وَ ما فيهِ مِنَ الوَعيدِ الاكيدِ وَ التَّهْديدِ\r\n\r\n","description":"","footnote":"","page_name":" 227 ","page_number":241},
  {"content":"\r\n\r\nالشَّديدِ ، وَ هَذا هُوَ الْواقِعُ . « 1 »\r\nو در حديث وارد است : خداوند بواسطهء قدرت حكومت و ولايت ، از ارتكاب فواحش و گناهان ، چنان از مردم جلوگيرى مىكند كه قرآن با وجود آنكه در او وعيدهاى أكيد و تهديدهاى شديد است ، به تنهائى نمىتواند مردم را از آنها باز بدارد .\r\nيعنى آنچه كه در قرآن وجود دارد ( از آيات جهنّم و عذاب و قيامت و نتيجهء أعمال ) تا هنگامى كه سلطان نباشد و آن آيات را در مردم إجرا نكند ، مردم خود به خود به آن درجهء از عقل و درايت نرسيده‌اند كه به قرآن روى بياورند و عمل كنند ، تا به حقيقت و واقعيّت برسند ؛ بلكه احتياج به سلطان است تا اينكه اگر كسى مخالفت كرد و جنايتى را مرتكب شد ، بر طبق آيات قرآنيّه او را تأديب نموده و حدّ إلهى را در آن مورد جارى نمايد .\r\nپس ضامن إجراء قرآن ولايت قرآن است . ضامن إجراء قرآن نبوّت قرآن است . ضامن إجراء قرآن إمامت قرآن است . آن حقيقت روح رسول الله صلّى الله عليه و آله كه سلطنت اوست ، و حقيقت روح أمير المؤمنين عليه السّلام ، و در هر زمانى حجّت آن عصر تا زمان إمام زمان ، عجَّل اللهُ فرجَه ، و ولايت فقيه در پرتو ولايت إمام زمان عليه السّلام ، اينها هستند كه مىتوانند قرآن را در ميان مردم إجرا كنند . و گر نه ، خود به خود مردم قرآن را به كنارى انداخته و به آن عمل نمىكنند ؛ و كثيرى از مردم ، به قرآن اعتناء ندارند .\r\nبلكه أكثريّت مردم ، اگر رادع و مانع و ترس و تهديد خارجىِ ولائى فقيه نباشد ، به قرآن إعتنائى نمىكنند . قرآن آن هنگامى در ميان مردم معزّز و محترم است كه ضامن إجرا داشته باشد ؛ و ضامن إجرايش ولىّ فقيه است ، كه در اين روايت از آن تعبير به سلطان شده است .\r\nاللَهُمَّ صَلِّ عَلَى مُحَمَّدٍ وَ ءَالِ مُحَمَّد\r\n\r\n\r\n","description":"","footnote":"\r\n( 1 ) « تفسير ابن كثير » طبع دار الفكر بيروت ، ج 4 ، ص 342 ، ذيل آيه 80 از سورهء إسرآء\r\n","page_name":" 228 ","page_number":242},
  {"content":"\r\n\r\n\r\nدرس سى و پنجم : وظيفه ولىّ فقيه إقامه عدل ، نماز ، زكات و حفظ حقوق خاصّه مسلمان و أهل ذمّه است\r\n\r\n","description":"","footnote":"","page_name":" 229 ","page_number":243},
  {"content":"\r\n . \r\n","description":"","footnote":"","page_name":" 230 ","page_number":244},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِمْ أجْمَعِينَ مِنَ الآنَ إلَى قِيَامِ يَوْمِ الدِّينِ\r\nوَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\nحكومتهاى عادله‌اى كه در ميان أقوام و ملل مختلف در جهان إقامه شده و مىشود ، بر أساس حفظ سُنن آن قوم و آن ملّت و نگهدارى طبيعى و مادّى آنهاست . يعنى بهترين حكومت در نزد آنان حكومتى است كه أمنيّت داخلى آنان را تأمين كند ، و مرزها را از دستبرد أجانب و دشمنانشان حفظ نمايد ، و براى عمران و آبادى و سلامت مزاج آن مردم تلاش كند ، و سنن و آدابى را كه آن ملّت دارند حفظ نمايد ؛ و در هيچيك از آن حكومتها از اين چهار أمر تخطّى نمىشود .\r\n\r\nوظائف حكومت اسلامى\r\nو أمّا حكومت إسلام كه بر عهدهء ولىّ فقيه است ، تنها عهده دار امور عمرانى و أمنيّت داخلى و مرزدارى و سنن و آداب اجتماعى و حفظ عادات محض نيست ؛ بلكه بر عهدهء حكومت إسلام است كه مردم را به نماز سوق بدهد ؛ يعنى إقامهء نماز نمايد . و إيتاء زكات كند ؛ يعنى زكَوات را جمع آورى نموده و به مستحقّين برساند . و أمر بمعروف كند ؛ يعنى آنچه را كه در نزد خدا و رسول خدا - طبق آيات قرآن - معروف و ممدوح شمرده مىشود ، مردم را به آنها وادار كند ؛ و از هر چه در قرآن كريم و سنّت رسول خدا ناپسند شمرده شده است مردم را باز دارد . اين از وظائف حكومت إسلام است ؛ و استقرار حكومت\r\n\r\n","description":"","footnote":"","page_name":" 231 ","page_number":245},
  {"content":"\r\n\r\nإسلامى ممكن نيست مگر اينكه حاكم به اين جهات اهتمام داشته و در صدد إيجاد اين معنى در ميان امّت مسلم باشد .\r\n\r\nآيه : الَّذِينَ إِنْ مَكَّنَّاهُمْ فِي الْأَرْضِ أَقامُوا الصَّلاةَ وَ آتَوُا الزَّكاةَ . . .\r\nدر سورهء حجّ آمده است :  الَّذِينَ إِنْ مَكَّنَّاهُمْ فِي الْأَرْضِ أَقامُوا الصَّلاةَ وَ آتَوُا الزَّكاةَ وَ أَمَرُوا بِالْمَعْرُوفِ وَ نَهَوْا عَنِ الْمُنْكَرِ وَ لِلَّهِ عاقِبَةُ الْأُمُورِ  « 1 »  . \r\nآن أفرادى كه لواداران حكومت إسلامند ، و به آنها إجازهء جنگ داده شده كه دفاع كنند و از حريم إسلام محافظت نمايند و حافظ بيضهء إسلام باشند ، كسانى هستند كه اگر ما آنها را در روى زمين متمكّن كنيم و قدرت ببخشيم ، آنها اين چهار أمر را انجام مىدهند :\r\nأوّل اينكه : إقامهء نماز كنند . نه اينكه تنها خودشان نماز بخوانند ؛ بلكه بايد نماز خواندن را در كشور إسلامى إقامه كنند . بايد مساجد را بنا كنند نه اينكه جلوى ساختن مساجد را بگيرند و بگويند : فقط مدرسه بسازيد !\r\nساختن مدرسه بجاى خود ، ولى پايگاه أوّل مسجد است . و بايد تمام أفراد جمعيّت را در مساجد جمع كنند ، و تمامى مساجد مملوّ از جمعيّت باشد . و بايد در هر محلّه‌اى مسجدهاى بزرگ ساخته شود و همهء أفراد بايد در مسجد شركت كنند ، و نمازهاى پنجگانه در مسجد إقامه شود . و لازم است شخص ولىّ فقيه در مسجد جامع براى تمام أفرادى كه در آنجا حضور پيدا مىكنند نماز جماعت بخواند . و اصولًا تشكيل ولايت فقيه بدون إقامهء نماز جماعت براى شخص ولىّ فقيه معنى ندارد .\r\nهمهء خلفائى كه بعد از پيغمبر آمدند ، يكى از ضرورىترين برنامهء آنها إقامهء صلوات در مواقع خود بوده است . حتّى خلفاء جور ، همين كه وقت نماز فرا مىرسيد ، از ضرورىترين كارها دست بر مىداشتند و به مسجد جامع مىرفتند و نماز مىخواندند و بر مىگشتند .\r\nپس اقامهء نماز در محيط و جامعهء إسلامى ، و مردم را به نماز و آداب آن\r\n\r\n\r\n","description":"","footnote":"\r\n( 1 ) آيه 41 ، از سورهء 22 : الحجّ\r\n","page_name":" 232 ","page_number":246},
  {"content":"\r\n\r\nوادار كردن ، از ضروريّات حكومت ولّى فقيه است .\r\nو ديگر اينكه :  آتُوا الزَّكاةَ *  ؛ زكات را جمع آورى كنند و به مردم مستحقّ : مساكين ، فقراء ، و أفرادى كه قرض دارند و نميتوانند آن را أدا كنند ،  لِلْفُقَراءِ وَ الْمَساكِينِ وَ الْعامِلِينَ عَلَيْها وَ الْمُؤَلَّفَةِ قُلُوبُهُمْ ، وَ فِي الرِّقابِ وَ الْغارِمِينَ  « 1 » ، و بطور كلّى ، آن أصناف ثمانيه‌اى كه در قرآن مجيد ذكر شده است ، برسانند .\r\n\r\nوظيفه ولىّ فقيه ، جهاد در راه خدا و أمر بمعروف و نهى از منكر است\r\nو همچنين : أمر بمعروف كنند ، بطورى كه در تمام سطح عمومى مملكت ، معروف رائج شود .\r\nو نيز : نهى از منكر كنند ؛ تا آنجا كه منكر و ناپسند از بين برود . اينها تمام ، جزء وظائف أصلى ولىّ فقيه است .\r\nاين آيه شريفه پس از اين سه آيه نازل شده است كه مىفرمايد :\r\n   إِنَّ اللَّهَ يُدافِعُ عَنِ الَّذِينَ آمَنُوا إِنَّ اللَّهَ لا يُحِبُّ كُلَّ خَوَّانٍ كَفُورٍ * أُذِنَ لِلَّذِينَ يُقاتَلُونَ بِأَنَّهُمْ ظُلِمُوا وَ إِنَّ اللَّهَ عَلى نَصْرِهِمْ لَقَدِيرٌ * الَّذِينَ أُخْرِجُوا مِنْ دِيارِهِمْ بِغَيْرِ حَقٍّ إِلَّا أَنْ يَقُولُوا رَبُّنَا اللَّهُ وَ لَوْ لا دَفْعُ اللَّهِ النَّاسَ بَعْضَهُمْ بِبَعْضٍ لَهُدِّمَتْ صَوامِعُ وَ بِيَعٌ وَ صَلَواتٌ وَ مَساجِدُ يُذْكَرُ فِيهَا اسْمُ اللَّهِ كَثِيراً وَ لَيَنْصُرَنَّ اللَّهُ مَنْ يَنْصُرُهُ إِنَّ اللَّهَ لَقَوِيٌّ عَزِيزٌ    « 2 »    .   \r\nخداوند حمايت و دفاع مىكند از حريم آن أفرادى كه إيمان آوردند ، نسبت به حيله و مكر دشمنان و تعدّى و تجاوز آنان به ايشان ، و هر كسى كه نسبت به آنها سوء نيّت و قصد خيانت دارد و بخواهد به اين حريم مقدّس عترت إلهى كه بر أساس تقوى و صدق و عصمت و عدالت و إيمان و إيقان بنا شده است ، تجاوز و تعدّى كند . و حقّاً خداوند هر شخص خيانتكار و كفور را دوست ندارد .\r\nبه آن أفرادى كه مشركين و كفّار با آنان جنگيده و آنها را مورد تعدّى\r\n\r\n\r\n","description":"","footnote":"\r\n( 1 ) قسمتى از آيه 60 ، از سورهء 9 : التّوبة\r\n( 2 ) آيات 38 إلى 40 ، از سورهء 22 : الحجّ\r\n","page_name":" 233 ","page_number":247},
  {"content":"\r\n\r\nو تهاجم قرار داده‌اند ( در مقابل ظلمى كه به آنها شده ) إذن داده شده است كه آنها هم دست به شمشير برده ، با مهاجمين كارزار كنند و از حقّ خود دفاع نمايند\r\n أُذِنَ لِلَّذِينَ يُقاتَلُونَ بِأَنَّهُمْ ظُلِمُوا  ، يعنى به سبب أنَّهُمْ صاروا مَظْلومينَ مَقْهورينَ ؛ بايد دست به قبضهء شمشير برده و از حقّ خويش دفاع نمايند ؛ و بايستى در مقابل كسانى كه خوّان و كفورند و نسبت به إسلام بى اعتنا مىباشند ، و به جنگ با مؤمنين برخاسته و آنان را مورد هتك و تجاوز قرار داده‌اند ، بايستند و با آنها مقابلهء به مثل نمايند . و نيز واجب و لازم است بر أساس تشكيل حكومت و استقرار ولايت ، محورى براى خود تشكيل داده و بر آن أساس ، حملات دفاعى و تهاجمى داشته باشند . و حقّاً هم خداوند بر يارى كردن اينان قدير و تواناست .\r\nاينها گرچه أفرادى قليل و اندك هستند ، به حدّى كه به اندك زمانى تمامى آنها به شمارش در مىآيند ، و ليكن چون بر حقّند و نيّت و إرادهء ايشان بر ثبات و واقعيّت تعلّق گرفته است ، خداوند هم همان إراده و نيّت را رشد داده و تقويت مىكند و آنان را به پيروزى مىرساند ؛ و او بر يارى كردن آنها تواناست .\r\nپس اين عدّه به مقتضاى إذن پروردگار بايد بروند و از حقّ خود دفاع كنند . زيرا اينها أفرادى هستند كه دشمنان ، آنانرا از خانه و آشيانه و شهر و ديار خود ، و از مكّه بدون هيچ جرمى و بدون هيچ حقّى خارج كردند . تنها جرم آنها اين بود كه مىگفتند :  رَبُّنَا اللَّهُ  . و بمناسبت اينكه خود را از عبادت آلههء متعدّده ، و از إطاعت أرباب دنيا و شرك به پروردگار ، و از إطاعت بزرگان سركش و متمرّد بيرون آورده ، و به إطاعت و عبوديّت حضرت پروردگار إقرار كردند ، مورد ظلم و قهر دشمنان واقع شدند . و اين بزرگترين جرم آنها بود كه آنها را از خانه و كاشانهء خود بيرون رانده و مجبور به هجرت در بيابانها كرده است تا اينكه آنان بنحو أقلّيّت به مدينه كوچ نمودند .\r\n\r\n","description":"","footnote":"","page_name":" 234 ","page_number":248},
  {"content":"\r\n\r\nو اين إذنى را كه ما به اين أفراد مىدهيم كه با آنها مقاتله كنند ، تنها براى حفظ جان آنها نيست ، بلكه براى حفظ ناموس إسلام ، براى حفظ شرف قرآن ، براى حفظ شرف مسجد و روح رسول الله است .\r\nزيرا اگر خدا إذن نميداد و بعضى از مردم با بعض ديگر ( يعنى مؤمنين با كفّار ) پيكار نمىنمودند ، تمام معابدى را كه در آنجا بعنوان توجّه به عالم معنى و روحانيّت ، به هر صورت و كيفيّتى كه وجود داشت ( خواه به صورت صومعه ، و يا به صورت كَنيسه و كليسا و دِيْر و كُنِشت ، و يا به صورت مساجدى كه نام خدا در آنها زياد برده مىشود ) همه را از بين مىبردند و خراب مىكردند ؛ و ديگر در عالم نه مسجدى باقى مىماند و نه كُنشتى وجود داشت . پس إذن مقاتله به حكومت إسلام به جهت برقرارى و حفظ مساجد است ؛ و حتماً خداوند يارى مىكند و تعهّد دارد بر نصرت كسى كه خدا را يارى كند . و خداوند قوىّ و عزيز است . يعنى هم صاحب قدرت مىباشد و هم داراى عزّت است ؛ و فتور و شكست و ثُلمه‌اى در او وارد نمىشود .\r\nو اين أفرادى كه به آنها إذن داده شده كه بروند و بر أساس حفظ بيضهء إسلام و حكومتى كه ولىّ فقيه آن را تشكيل داده است با ظالمين بجنگند ، آن كسانى هستند كه :  إِنْ مَكَّنَّاهُمْ فِي الْأَرْضِ أَقامُوا الصَّلاةَ  . اين آيه بعنوان تفسير و بيان آن أفراد آمده است ؛ و آنها را به اين چهار صفت ياد مىكند كه : اگر ايشان در روى زمين متمكّن شوند و حكومت را در دست بگيرند ، فقط به سراغ آبادانى و عمران ظاهرى كه جهت مشتركهء همهء ملل كفر و شرك و إسلام است نميروند ؛ زيرا اين جهت ، جهت مشتركه بوده و موجب مزيّت إسلام بر سائر أديان نيست . بلكه آنان معتقدند آنچه موجب مزيّت حكومت إسلام بر سائر أديان است ، كه إسلام را إسلام مىكند ، همين مسائل است كه : بايد ولىّ فقيه به إقامهء صلوة ، إيتاء زكات ، أمر بمعروف و نهى از منكر ، در تمام مملكت إسلام با تمام گسترش و وسعتش اهتمام داشته باشد .\r\n\r\n","description":"","footnote":"","page_name":" 235 ","page_number":249},
  {"content":"\r\n\r\nروايتى از أمير المؤمنين عليه السّلام وارد است كه علّت بعثت أنبياء ، بلكه علّت بعثت خصوص حضرت رسول أكرم صلّى الله عليه و آله و سلّم را بيان مىكند .\r\nبعثت رسول الله صلّى الله عليه و آله و سلّم ، فقط براى دعوت مردم به سوى خدا و بيرون رفتن از زير تعهّدات جاهلى و إطاعت از سركردگان و سركشان ظلم و جور و خارج شدن از إطاعت أرباب أنواعى بوده است كه در روى زمين مردم را استعباد و استثمار مىكردند ، و به عبوديّت خود دعوت مىنمودند . پيغمبر بر انگيخته شده است تا اينكه عنان مردم را كه در إطاعت بندگان مىباشند در دست گرفته و آنان را مطيع خدا گرداند ؛ با تمام لوازم و آثارى كه در دنبال دارد .\r\n\r\nخطبه أمير المؤمنين : إنَّ اللَهَ بَعَثَ مُحَمَّدًا صَلَّى اللَهُ عَلَيْهِ وَ ءَالِهِ بِالْحَقِّ لِيُخْرِجَ عِبَادَهُ مِنْ عِبَادَةِ عِبَادِهِ . . .\r\nاين فرمايش أمير المؤمنين عليه السّلام همان خطبه‌اى است كه آنحضرت در وقتى كه عازم صفّين بودند ، در ذى قار بيان فرمودند .\r\nأَمَّا بَعْدُ : فَإنَّ اللَهَ تَبارَكَ وَ تَعَالَى بَعَثَ مُحَمَّدًا صَلَّى اللَهُ عَلَيْهِ وَ ءَالِهِ بِالْحَقِّ لِيُخْرِجَ عِبَادَهُ مِنْ عِبَادَةِ عِبَادِهِ إلَى عِبَادَتِهِ ؛ وَ مِنْ عُهُودِ عِبَادِهِ إلَى عُهُودِهِ ؛ وِ مِنْ طَاعَةِ عِبَادِهِ إلَى طَاعَتِهِ ؛ وَ مِنْ وِلَايَةِ عِبَادِهِ إلَى وِلَايَتِهِ ؛ بَشِيرًا وَ نَذِيرًا وَ دَاعِيًا إلَى اللَهِ بِإذْنِهِ وَ سِرَاجًا مُنِيرًا « 1 » .\r\nخداوند تبارك و تعالى محمّد صلّى الله عليه و آله را بر انگيخت بحقّ ؛ لِيُخْرِجَ عِبَادَهُ مِنْ عِبَادَةِ عِبَادِهِ إلَى عِبَادَتِهِ . « لام » در اينجا براى تعليل است ؛ علّت بر انگيختگى محمّد صلّى الله عليه و آله بحقّ چيست ؟ براى اين است كه خداوند بندگان خود را از عبادت بندگانش بيرون بكشد و به عبادت خود داخل كند . هر كسى كه در مقابل غير حقّ سر فرود آورد ، او در مقابل شرك و بت‌پرستى و ثَنَويّت و وَثَنيّت تعظيم و كرنش نموده است . و هر كسى كه از\r\n\r\n\r\n","description":"","footnote":"\r\n( 1 ) « روضهء كافى » طبع حيدرى ، با تصحيح و تعليقهء آقاى على أكبر غفّارى ص 386 ، حديث 586\r\n","page_name":" 236 ","page_number":250},
  {"content":"\r\n\r\nشخص ديگر و بندهء ديگر و رئيسى ديگر و شاه حاكمى به غير حقّ إطاعت كند ، او قلب خود را متوجّه عالم اعتبار و پندار و شرك و دوئيّت و ظلم و ستم نموده است ؛ و  إِنَّ الشِّرْكَ لَظُلْمٌ عَظِيمٌ  « 1 »  . \r\nپس هر بنده‌اى كه يكى از بندگان خدا را عبادت كند و قلبش متوجّه او باشد ، از عالم توحيد خارج شده است . پيغمبر آمده است تا اينكه قلبها را از عبادت بندگان خدا بيرون بياورد و به عبادت خدا سوق بدهد ، و بگويد خدا را عبادت كنيد ( هم عبادت در مرحلهء طاعت و هم عبادت در مرحلهء عمل ) . و لذا بدنبالش مىفرمايد : وَ مِنْ عُهُودِ عِبَادِهِ إلَى عُهُودِهِ ؛ إنسانها را از پيمانهاى بندگان خارج كند و در عهد خدا وارد نمايد . يعنى از تمام تعهّدات و قرار دادهائى كه بندگان خدا با غير خدا مىبندند و بر أساس آن معاهدات ، خود را برده و غلام و كنيز آنان مىپندارند ، و آنها را آمر و مسيطر و خود را مأمور و ذليل و بيچاره مىدانند رها سازد ؛ و خدايان و خدايگان دروغين را از بين برده ، خداى حقيقى و واقعى را بجاى آنان قرار دهد .\r\nمگر در زمان طاغوت به شاه ستمگر و جبّار خدايگان نمىگفتند ؟ ! در محاكم نظامى كه تشكيل مىدادند ، عبارتى را كه با آن كار را شروع مىكردند اين بود : بنام خدايگان ، شاهنشاه آريامهر ! و عجيب اينست كه امروزه بعد از هزار و چهارصد سال با وجود تعليماتى اينچنين از پيغمبر أكرم صلّى الله عليه و آله و سلّم ، و دستوراتى از أمير المؤمنين عليه السّلام ، و اينهمه خطبه‌ها و فريادها ، باز هم سخن از خدايگان ، آريامهر است ! و اين خيلى عجيب است كه اگر پروردگار ، اين إنسان را قدرى رها كند دو مرتبه به همان عناوين فرعونيّت و نمروديّت و شيطانيّت باز مىگردد .\r\nهمين مسائل است كه بنحو أعلى و أتمّ در ميان مردم بروز و ظهور مىكند . در حالى كه اين بيچارگان و مسكينان كه دروازهء تمدّن بزرگ را براى ملّتها\r\n\r\n\r\n","description":"","footnote":"\r\n( 1 ) ذيل آيه 13 ، از سورهء 31 : لقمان\r\n","page_name":" 237 ","page_number":251},
  {"content":"\r\n\r\nگشودند ! خود و أربابانشان همه رفتند و به جهنّم سقوط كردند ، و مفاد آيه قرآن :  ضَعُفَ الطَّالِبُ وَ الْمَطْلُوبُ  « 1 » واضح و مشهود شد .\r\n\r\nإرسال پيغمبران براى خارج كردن ذمّه مردم است از زير بار يوغ متجاوزان\r\nتمام زحمات پيغمبر و زحمات أولياء خدا و زحمات مجاهدين فى سبيل الله ، و خطبه‌هاى أمير المؤمنين عليه السّلام براى اينست كه به إنسان بگويند : اى إنسان ! چرا خود را از إطاعت و از پيمان و ميثاقى كه بسته‌اى خارج نموده و در مقابل اين أفراد اعتبارى كه بر أصل توهّم ، خود را خدا مىدانند و آمر و ناهى مىپندارند و مملكتى را در زير قدمهاى خود تكان مىدهند ، سر تعظيم فرود مىآورى ؟ !\r\nبدان اينها همه بيچارگانى هستند ضعيف ، بدبخت و گرفتار ؛ نه اينكه در اين جهت مانند تو هستند ، بلكه هزار درجه از تو پائين ترند ؛ زيرا تو لا أقلّ در بعضى از أوقات توفيق گفتن يك يا الله را دارى ، ولى آن بيچارگان آنقدر قلبشان بسته است كه حتّى يك يا الله هم نمىتوانند بگويند ! بنابراين چرا إنسان از آنان پيروى كند ؟\r\nلِيُخْرِجَ عِبَادَهُ مِنْ عِبَادَةِ عِبَادِهِ إلَى عِبَادَتِهِ ؛ وَ مِنْ عُهُودِ عِبَادِهِ إلَى عُهُودِهِ ؛ وَ مِنْ طَاعَةِ عِبَادِهِ إلَى طَاعَتِهِ .\r\nخداوند پيغمبر را برانگيخت تا اينكه همهء بندگان خود را ( نه تنها كسانى كه در شهر مكّه و مدينه هستند ، بلكه در تمام دنيا هر كسى كه عنوان عبد بر او صادق است ؛ هر إنسانى كه در شرق و غرب عالم نام عبد بر او إطلاق مىشود و جزء عباد الله است ) از طاعت بندگان ديگر خارج كرده و در تحت طاعت خود داخل نمايد .\r\nوَ مِنْ وِلَايَةِ عِبَادِهِ إلَى وِلَايَتِهِ . و از ولايت ( يعنى از تحت نظر بودن ، و از سيطره و قدرت و نزديكى معنوى و هيمَنه و پاسدارى و صاحب اختيار و صاحب إراده بودن ) بندگانى مثل خودشان خارج كند و به آنان بگويد كه ولىّ\r\n\r\n\r\n","description":"","footnote":"\r\n( 1 ) ذيل آيه 73 ، از سورهء 22 : الحجّ\r\n","page_name":" 238 ","page_number":252},
  {"content":"\r\n\r\nإنسان فقط خداست .  هُنالِكَ الْوَلايَةُ لِلَّهِ  « 1 »  فَإِنَّ الْعِزَّةَ لِلَّهِ  « 2 »  اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ وَ الَّذِينَ كَفَرُوا أَوْلِياؤُهُمُ الطَّاغُوتُ  « 3 » أمّا كسانى كه كافر شدند أوليائشان طاغوت است و طاغوت هم پيوسته اينها را از نور به ظلمت مىبرد ؛ و لازمهء ظلمت ، عفونت و كثافت و پليدى و خباثت و تعفّن است ؛ أمّا لازمهء نور ، بهجت و فرح و سرور و بينش و بصيرت مىباشد .\r\nآن بندگانى كه از ظلمت به نور گرايش پيدا مىكنند و در تحت ولايت پروردگار در مىآيند ، داراى سعهء صدر و إرادهء قوىّ و صاحب نيّت و اختيار متين مىشوند ؛ به نحوى كه اگر تمام عالم زير و رو گردد ، قلب آنها متزلزل نمىشود .\r\nپس وظيفهء پيامبر آنست كه از مردمى آنچنان ، إنسانهائى اينچنين بسازد ! تشكيل حكومت پيغمبر و بعثت آنحضرت براى اينست كه همهء أفراد را به بندگى خدا بكشاند ؛ و از عبادت سائر بندگان به عبادت خدا ، و از عهود سائر بندگان به عهد خدا ، و از طاعت سائر بندگان به طاعت خدا ، و از ولايت سائر بندگان به ولايت خدا در آورد .\r\nوقتى وظيفهء پيغمبر اينچنين شد ، وظيفهء آن كسانى كه بعنوان رياست و إمارت و حكومت بر مسلمين مسلّطند و بر أساس ولايت پيغمبر قدم بر مىدارند ، أيضاً اينطور است .\r\nپس آنها نمىتوانند فقط به آبادانى ظاهرى اكتفا كنند و تنها مردم را از مشكلات زندگى خلاص نمايند ، تا اينكه آنها به يكديگر إيراد و إشكالى نداشته باشند و همهء أفراد مجتمع در يك سطح از آرامش فكرى زندگى كنند ؛ اين كافى نيست . ولىّ فقيه بايد اهتمام داشته باشد كه مردم را بسوى خدا دعوت كند . هم جماعتها و هم أفراد آنها را ؛ هم اجتماعات و تشكيلات مساجد و هم يك يك\r\n\r\n\r\n","description":"","footnote":"\r\n( 1 ) صدر آيه 44 ، از سورهء 18 : الكهف .\r\n( 2 ) قسمتى از آيه 139 ، از سورهء 4 : النّسآء .\r\n( 3 ) صدر آيه 257 ، از سورهء 2 : البقرة .\r\n","page_name":" 239 ","page_number":253},
  {"content":"\r\n\r\nأفراد را از باطن به جانب پروردگار سوق دهد ؛ و همهء آنها را أفرادى خدا شناس و متعهّد و هم پيمان با مواثيق إلهيّه قرار بدهد . و خلاصه مربّى يك يك از أفراد امّت به سوى خدا بوده باشد . و اين وظيفه‌اى است إلهىّ كه خداوند بر آنها معيّن كرده و مقرّر فرموده است .\r\nاين است معنى عدالتى كه در بسيارى از آيات قرآن آمده است كه : پيغمبر آمده تا اينكه در بين مردم به عدالت رفتار كند . عدالت يعنى حقّ هر كس را به او دادن ؛ و حقّ حيات يك فرد مسلمان اين است كه او به خداى خود راه پيدا كند ، و در أثر مرور زندگى راهش بسته نشود ؛ و نيز مشكلات و موانع پيشرفت و تكامل از جلوى پاى او برداشته شود . مُعِدّات و شرائط رسيدن به كمال فردى ( نه تنها در امور اجتماعى و سياسى ، بلكه در حركت فردى او هم بسوى خدا ) براى او آماده و مهيّا گردد تا اينكه به كمال مطلوب نائل آيد .\r\nپس ولىّ فقيه در صورتى از عهدهء ذمّهء همهء امّت بيرون مىآيد كه اين معنى را تأمين نمايد ؛ در غير اين صورت به جهت كوتاهى نمودن در برقرارى عدالت ، در پيشگاه خداوند گرفتار است\r\n\r\nمفاد آيه : وَ أُمِرْتُ لِأَعْدِلَ بَيْنَكُمُ\r\nدر آيه‌اى كه در بحث گذشته عرض شد خداوند مىفرمايد :  فَلِذلِكَ فَادْعُ وَ اسْتَقِمْ كَما أُمِرْتَ وَ لا تَتَّبِعْ أَهْواءَهُمْ وَ قُلْ آمَنْتُ بِما أَنْزَلَ اللَّهُ مِنْ كِتابٍ وَ أُمِرْتُ لِأَعْدِلَ بَيْنَكُمُ  « 1 » بگو من از طرف پروردگارم مأمورم كه در ميان شما به عدالت رفتار كنم .\r\nبه عدالت رفتار كردن معنيش اينست كه تمام أفراد مجتمع به حقّ خودشان برسند . بايد همهء مسلمانان به حقّ خود برسند . مسلمان ، يعنى شخصى كه إسلام آورده و به سوى مملكت إسلام هجرت كرده ، و در دائرهء حكومت و ولايت إسلام زندگى مىكند ؛ اين جزء أفراد كشور إسلام محسوب شده و بايد ولىّ فقيه با او بر أساس عدالت رفتار نمايد .\r\n\r\n\r\n","description":"","footnote":"\r\n( 1 ) صدر آيه 15 ، از سورهء 42 : الشّورى .\r\n","page_name":" 240 ","page_number":254},
  {"content":"\r\n\r\nامروزه در هيچيك از قوانينى كه بنام قانون حقوق بشر و أمثال اينها نوشته‌اند ، عنوان مذهب أصالت و پايگاهى ندارد ؛ بلكه نويسندگان آن قوانين ، حقوق را براى تمامى أفراد بشر بنحو يكسان قرار داده‌اند ؛ كه بر أساس آن ، هر كسى مىتواند با هر نژادى ازدواج كند ؛ و دارندهء هر مذهبى مىتواند با پيروان مذاهب ديگر ازدواج و نكاح كند ؛ و به هر يك از زنان ، همان حقّى داده شده است كه به مردان داده شده ، و از آنها همان را خواسته‌اند كه از مردان خواسته‌اند .\r\n\r\nدر حقوق ، عدالت مطلوب است ، نه تساوى در آن\r\nدر واقع نمىتوان اين را تساوى در حقوق ناميد ؛ زيرا اگر ما برأساس اين تساوى عمل كنيم در بعضى موارد ظلم محض است .\r\nمثلًا اگر به يك جوان پهلوان و يك پيرمرد فرتوت و يك طفل ده ساله ( بنحو تساوى ) أمر كنيم كه هر كدام از آنها يك وزنهء صد كيلوگرمى را از روى زمين بردارند ، در اينجا اين حكم به تساوى نسبت به آنان ظلم محض است . أمّا اگر به سه نفر جوانى كه از نظر قدرت يكسان ، يا متقارب به هم باشند اينچنين حكم شود ، اين حكم بر أساس عدل مىباشد .\r\nهمچنين حكم به تساوى حقوق در ميان أفرادى كه از نقطهء نظر حضور ذهن و تمكّن و استعداد مختلفند عين ظلم است . بنابراين ، آن كسانى كه مىگويند : مساوات در همه جا عين عدل است ، خود اين گفتار عين ظلم مىباشد ؛ زيرا عدل عبارتست از : دادن حقّ هر شخصى به او بر أساس استعداد و قدرت و ظرفيّت و سعهء وجودى آن شخص ؛ نه اينكه حكم را بنحو مساوى بر هر كس بار كردن .\r\nپس ، تساوى به اين معنى كه اينها ميگويند عين ظلم است ؛ و أصلًا در عالم طبيعت و تكوين همچنين تساوييى يافت نمىشود ( كه در ميان موجودات خارجى يك موجودى پيدا شود كه با سائر موجودات در حقوق از هر جهت مساوى باشد ) .\r\n\r\n","description":"","footnote":"","page_name":" 241 ","page_number":255},
  {"content":"\r\n\r\nطفل شيرخوارى كه بايستى فقط از شير نرم و ملايم مادر ، آن هم به صورت مكيدن از پستان ( چون دندان ندارد تا غذا بجود ) تغذيه نمايد ، اگر يك لقمه از غذاى شيرين و چرب در دهان او بگذارند ، بدون شكّ آن طفل فوراً خفه مىشود . يا شخصى كه بيمار است و در بيمارستان بسترى است و طبيب هم او را حتّى از خوردن غذاهاى عادى و معمولى منع كرده است ، اگر براى او يك غذاى مطبوعى درست كنند و به او بدهند ، فوراً مىميرد . أمّا آن غذاهاى سنگين براى يك جوان پهلوانى كه مىتواند از عهدهء هضم آن برآيد إشكال ندارد .\r\nبناءً عليهذا ، تساوى در خوردن غذا در همهء موارد ، و تساوى در أمر و نهى و تساوى در تحمّل مشكلات ، و نيز تساوى در فهم و علم نسبت به همهء موارد و مصاديق ظلم محض است . و أساساً اين مسأله ، وجداناً و عقلًا و شرعاً غير معقول مىباشد .\r\n\r\nدر حكومت إسلام ، حقّ مسلمان با حقّ أهل ذمّه متفاوت است\r\nدر نظام إسلامى ، آن عدّه از أفرادى كه به پيغمبر أكرم صلّى الله عليه و آله و سلّم إيمان آورده‌اند و قلباً به قرآن و إسلام اعتقاد تامّ پيدا نموده‌اند ، چون متعهّد شده‌اند كه بار سنگين دولت إسلام را بر دوش بكشند و در راه حفظ نظام جهاد و فداكارى نمايند ، داراى أحكام مخصوصى هستند ؛ زيرا آنان جزء پيكرهء حكومت إسلام مىباشند . از اينجهت إسلام براى آنان يك سلسله أحكام سنگين ترى خاصّ به خود آنها وضع نموده است .\r\nو أمّا غير مسلمين ( يهوديان و مسيحيان و مجوسيان ) كه أساساً رسول الله و دين إسلام و قرآن را قبول ندارند ، بلكه فقط براى گذران زندگى به كشور إسلامى پناهنده شده‌اند ، و بعنوان ذمّى و تحت لواء آن مذهبى كه أصل آن را قبول ندارند ، در آمده‌اند و داراى أحكام و قوانين مخصوص به خود مىباشند ، نمىشود همهء أحكام سياسى و اجتماعى ، بر آنها و أفراد مسلمان بطور يكسان بار شود .\r\n\r\n","description":"","footnote":"","page_name":" 242 ","page_number":256},
  {"content":"\r\n\r\nإسلام نظامى است كه بر أساس فكر و عمل پايه گذارى شده است ؛ و حكومت خود را بر اين أساس بنا مىكند . بنابراين ساكنين مملكت إسلامى به دو دستهء مختلف تقسيم مىشوند :\r\nدستهء أوّل : كسانى هستند كه به نظام إسلامى معتقد بوده و خود را براى هر گونه مجاهدات بدنى و مالى ، مادّى و نفسى ، در برابر استقلال اين نظام حاضر مىنمايند . اينان عبارتند از مسلمانانى كه بدين سرزمين هجرت نموده و جزء أفراد مملكت إسلامى محسوب شده‌اند ( بنابراين كسانى كه إسلام را برگزيده‌اند ، ولى از ممالك كفر به مملكت إسلام هجرت ننموده‌اند ، جزء أعضاء مملكت إسلام نيستند ) و آن عدّه از مردم مؤمن و متعهّدى كه در دار الإسلام زندگى مىكنند ( خواه در آنجا متولّد شده باشند ، خواه در كشور كفر به دنيا آمده و سپس به مقرّ حكومت إسلام هجرت كرده باشند ) اينها از جهت حقوق با سائر مسلمين مساويند و رابطهء وَلاء و بستگى در ميان آنها موجود مىباشد .\r\nإسلام تمام زحمات و مشكلات و مشقّات سنگين و عميق را براى استقرار و تحكيم نظام خود بر دوش اين دسته از سكنهء مسلمان قرار مىدهد ؛ زيرا ايشان هستند كه حقّانيّت نظام را قبول نموده و به آن اعتراف كرده و علماً و عملًا حاضر شده‌اند براى استقرار و حفظ آن تلاش كنند .\r\nلذا نظام إسلامى هم تمام جوانب قانون را در ميان آنها إجراء مىنمايد ؛ و بر آنها لازم مىكند كه از تمام دستورات دينى ، أخلاقى ، سياسى ، و مدنى آن إطاعت كنند و هر گونه فداكارى را در راه دولتش به كار برند ؛ و به آنها حقّ مىدهد كه در جميع شؤون ولائى و سياسى مردم كه بر أساس بستگى و تعهّدات واقعى است ، همچون مجلس شورى ، مديريّت‌هاى اجتماعى ، قضاوت ، حكومت ، و جهاد شركت جويند و همدوش با روش و سياست فكرى و سياسى حكومت إسلام ، با ولايت فقيه در برداشتن لواى إسلام و برقرار نمودن أحكام قرآن ، قدم به قدم پيش روند .\r\n\r\n","description":"","footnote":"","page_name":" 243 ","page_number":257},
  {"content":"\r\n\r\nدستهء دوّم : أهل ذمّه هستند ؛ همچون : كليميان و مسيحيان و زردشتيان كه داراى كتاب بوده و به خداوند معتقدند ، ولى نظام إسلام را قبول ندارند ؛ أمّا بودن زير پرچم و ولايت إسلام را پذيرفته‌اند و از قوانين آن إطاعت مىكنند ( خواه در كشور إسلام به دنيا آمده باشند ، خواه از خارج آمده و تقاضا نموده‌اند كه در ذمّهء إسلام و در پناه پرچم إسلام بسر برند ) .\r\nإسلام براى اين گروه از طائفهء غير مسلمان تعهّد مىكند كه جان و مال و ناموس و ديانت و فرهنگ و أدب آنها را حفظ كند ، و قوانين داخلى كشور را در ميان آنها إجراء نمايد ، و حقوقى هم براى آنان قائل گردد ، و آنها را در تمام شؤون تجارى و زراعى و صناعى و خدمات دولتى ، غير از پستهاى ولائى و رياست ، آزاد گذارد ، و همانند مسلمانان به آنها آزادى در تمدّن و فرهنگ بدهد .\r\nو نيز آنها را از تجارتهاى محرّمه و ممنوعهء شرعيّه ، كه بر مسلمانها حرام است ، منع مىكند . و همچنين آنانرا از تحمّل وظيفهء سنگين دفاع از حريم دولت و جهاد و مرزدارى معاف داشته و اين وظيفه را بر عهدهء مسلمانان قرار مىدهد .\r\nدر أحكام عبادى آنان را آزاد مىگذارد ، ولى حقّ بناكردن كليسا و كنشت به آنها نمىدهد . در هر يك از أحكام ديات و قصاص و جرائح و قتل و سائر موارد تعدّى و تجاوز ، در رابطهء با مسلمين ، حقوقى براى آنها متناسب با خود جعل نموده است .\r\nخون آنها را بدون قيمت و ارزش ندانسته و هدر ننموده است ؛ و بر أساس عقيدهء آنان به توحيد و عدم عقيدهء آنها به نبوّت و خاتميّت پيغمبر ، ديهء آنان را تقريباً به قدر عُشر دية مسلمان قرار داده است ؛ در حالتى كه أساساً براى مشركين ارزشى قائل نبوده و خون آنها را هدر شمرده است .\r\nبنابراين ، اختلاف بين اين دو طبقه از أفرادى كه در سرزمين إسلام زندگى مىكنند ، و تقسيم آنها به مسلم و ذمّى از ضروريّات است ؛ و إشكال كردن و\r\n\r\n","description":"","footnote":"","page_name":" 244 ","page_number":258},
  {"content":"\r\n\r\nخرده گرفتن بر اين اختلاف و تبعيض در حكم ، بين دو طبقه از ساكنين در جامعهء إسلامى ، ناجوانمردانه و حاكى از عدم إنصاف است ؛ زيرا كه در تمام دولتها و مرامها و مكتبهائى كه در عالم وجود دارد ، وقتى كه حكومتى بر قرار مىشود بكلّى مخالفين خود را از بين مىبرد .\r\nحتّى در دولتهاى ناسيوناليستى كه به اصطلاح با مردم بنحو آزادى عمل مىكنند ، گرچه در بَدو أمر به آنان وعده مىدهند كه از حقوق مساوى برخوردار خواهند بود و چنين و چنان و باغ سبزى نشان مىدهند ، أمّا همين كه بر أريكهء قدرت نشستند ، مخالفين را به هر عنوانى كه باشد از بين مىبرند . بلكه ديده نشده است كه حكومتى در دنيا بر قرار بشود و مخالفين خود را ( در عقيده و گرايش به آن مكتب و حزب ، نه مخالفين در حكومت و قيام و توطئه ) نابود نكند ؛ بلكه يا أصل وجود آنها را بكلّى معدوم كرده ، يا فكر آنها را نابود و خراب مىكند .\r\nداستان سياهپوستان آمريكا بسيار مشهود و مشهور است كه : با اينكه قانون تساوى آنها با سفيد پوستان در مجلس گذشته است ، ولى معذلك هنوز قضيّهء آنها حلّ نشده و حلّ شدنى هم نيست ؛ بلكه هر روز خونهاى تازه‌اى ريخته مىشود ، و روز به روز اين بيچاره‌ها در تحت مقهوريّت و ظلم و إسائهء أدب سفيد پوستان قرار مىگيرند .\r\n\r\nهيچ مكتبى در عالم ، چون إسلام ، حفظ حقوق أقليّت‌ها را ننموده است\r\nسيّد قطب در كتاب « العِدالةُ الاجتماعيّةُ فى الإسلام » مىگويد : كمونيستها در اردوگاه ، مسلمانان را يكسره نابود مىكنند ؛ بطورى كه أفراد آنجا در يك ربع قرن از چهل و دو ميليون به بيست و شش ميليون نفر كاهش يافته است . و آنها را از داشتن كوپن و امورى كه از أهمّ ضروريّات زندگى است محروم كرده‌اند ؛ و به آنها مىگويند : هر وقت غذا مىخواهيد از خدا بخواهيد ، در نزد دولت براى شما غذائى نيست .\r\nأمّا ببينيد إسلام با چه رويّه و چه دستور عظيمى از أهل كتاب حمايت\r\n\r\n","description":"","footnote":"","page_name":" 245 ","page_number":259},
  {"content":"\r\n\r\nمىكند ! زيرا به آنان مىگويد : از طرفى چون شما قائل به خدا هستيد همين قول به توحيد با ارزش است ؛ و بر اين أساس ما شما را مانند مشركين و مادّيّين و بت‌پرستها نمىدانيم ؛ بلكه به شما حقّ حيات ميدهيم و حتّى شما مىتوانيد در مملكت إسلام ، در ذمّه و در پناه إسلام زندگى كنيد .\r\nأمّا چون در آن كارهائى كه مسلمانها با جان و دل و از روى عقيده در راه برقرارى إسلام تلاش مىكنند ، شركت نمىكنيد ( زيرا مسلمان نيستيد و أصل نظام إسلام را قبول نداريد ) بنابراين ما توقّع آن خدمات را از شما نداريم ؛ و لهذا جنگ و مرزدارى و جهاد و سائر اين قبيل امور از شما برداشته شده است . أمّا از اينجهت كه شما در پناه حكومت إسلامى زندگى مىكنيد ، بايد جزيه بدهيد ! و جزيه هم صرف آبادانى مملكت و شهربانى و شهردارى و أمثال اينها مىشود ؛ و اين براى خود شما و جان و مال و ناموس شماست تا در پناه دولت إسلام حفظ شويد . إسلام نمىگذارد خانهء شما مورد سرقت واقع شود ؛ و اگر واقع شد دولت إسلامى سارق را گرفته و محاكمه مىكند و مال مسروقه را به شما برميگرداند . و حتّى اگر مسلمانى متاعى را از شما سرقت كند ، انگشت آن مسلمان را قطع مىكند ؛ و لو اينكه دزد مسلمان است و شما هم خارج از إسلاميد .\r\nإسلام با شما در تمام حقوق مدنى مدارا نموده ، و حتّى شما را در عبادات شخصى هم آزاد گذاشته است ، و شما با كمال راحتى زندگى ميكنيد ؛ أمّا شرابخوارى و قمار و خوردن گوشت خوك در مجالس جائز نبوده ، كليسا و كنيسه هم نمىتوانيد بسازيد ( چون أساس تشكيل حكومت إسلامى به جهت هدايت مردم بسوى توحيد است ، نه دعوت به سوى كانونهاى فساد و فحشاء و شرك و ثَنَويّت و وَثَنيّت و ضد إسلامى ) و ديهء خون شما هم از مسلمانها كمتر قرار داده شده است .\r\nآرى ، اگر كسى در ميان شما كسى را از خودتان بكشد ، همان قانونى كه\r\n\r\n","description":"","footnote":"","page_name":" 246 ","page_number":260},
  {"content":"\r\n\r\nدر ميان شما حكمفرماست حاكم خواهد بود ؛ أمّا اگر مسلمانى يكى از شما را بكشد ديهء آن خونى را كه بايد بدهد تقريباً يك دهم ديهء مسلمان قرار داده شده است . و اين بواسطهء عظمت إسلام است كه شما در پناه دولت آن زندگى مىكنيد !\r\nو ما خود در اين دورهء از تاريخ ديديم كه : در تمام جنگهائى كه بين مسلمين و كفّار واقع شده است ، يهود و نصارى و زردشتيهائى كه در ذمّهء إسلام بودند ، در كمال تشكّل و راحتى زندگى مىكردند ؛ و حتّى همهء مورّخين و مستشرقين هم معترفند كه : عملى كه حكومت إسلام و بيضهء إسلام با أقلّيّتها كرده است ، در هيچ حكومتى سابقه ندارد . در اين صورت اگر إنسان بخواهد آن أفراد يهودى يا كليمى يا زردشتى را هم كه در ذمّهء إسلام هستند در اين جهات با سائر أفراد مسلمان يكسان بداند ظلم است ، و ظلم هم قبيح و غلط است .\r\nاينكه مىگوئيم : آنها از أفراد اين مملكت هستند ، بدين معنى نيست كه آنها در اين حقوق هم با مسلمانها شريكند .\r\nشخص مسيحى و كليمى حقّ ندارد زن مسلمان بگيرد . و بايد هر شخصى كه در مملكت إسلام و در ذمّهء إسلام زندگى مىكند ، شناسنامه و كارت شناسائىاش مشخّص باشد كه مثلًا مسيحى است ؛ نه اينكه شناسنامهء او با سائر أفراد مسلمان يكسان باشد .\r\nممكن است يك شخص مسيحى اسم خودش را مثلًا إسمعيل يا إبراهيم يا بعضى از أسماء مشتركه ، يا شهرت مشتركهء با مسلمين بگذارد ، كه در اين صورت أصلًا شناخته نمىشود كه اين شخص مسلمان است يا غير مسلمان . در صورتى كه ممكن است با همين شناسنامه در إدارات دولتى وارد شود و حتّى پستهائى مانند نخست وزيرى را إشغال كند ؛ كما اينكه در زمان طاغوت اين مطالب واقع مىشد و چه كارها كه نكردند و كار را به كجاها كه نرساندند ! و همهء آنها بدين جهت بود كه مىگفتند : هر كس در مملكت ايران زندگى كند ، جزء\r\n\r\n","description":"","footnote":"","page_name":" 247 ","page_number":261},
  {"content":"\r\n\r\nأفراد اين كشور است . يعنى أصل ، بر مبناى زندگى كردن در اين نقطه است ؛ حالا مىخواهى يهودى باش يا مسلمان ! ميخواهى نصرانى باش يا مشرك ! هر چه مىخواهى باش ؛ أهل مملكت ايران كسى است كه داخل اين مرز زندگى كند . در حالى كه اين صد در صد خلاف نظر إسلام است .\r\n\r\nمرز إسلام عقيده است ، و خاك مسلمان محترم است\r\nإسلام ، مرز را عقيدهء إسلامى مىداند و بس ؛ ولى مىگويد : هر كس كه مسلمان باشد و بسوى كشور إسلام هجرت كرده و در آنجا زندگى كند جزء أفراد كشور إسلام است ؛ و أفرادى كه خارج از مملكت إسلامى باشند جزء كشور إسلام نيستند ، و لو مسلمان باشند ؛ أفرادى هم كه در داخل كشور إسلامى هستند و إسلام را نپذيرفته‌اند ، آنها در ذمّهء إسلامند و حقوقشان نيز با مسلمانها دو حقوق متفاوت است . آنها بايد كارت شناسائى و ورقهء هويّت داشته باشند تا اينكه مردم و دولت ، آنها را بشناسند ؛ و آنان بايد به دولت إسلامى جزيه بپردازند . إسلام هم در برابر آن ، بايستى به آنها كمك كرده و آنان را به إسلام دعوت نمايد و قلب آنها را به إسلام متمايل كند ، تا اينكه كم كم آنها هم مسلمان شوند .\r\nغالب أفرادى هم كه مسلمان شده‌اند بواسطهء همين تبليغات تدريجى مسلمانها و نگهدارى و مواظبت آنها در حكومت خود بوده است .\r\nإسلام ، مرز را فقط مرز إسلام و عقيدهء به آن مىداند . لهذا اين حدودى كه رؤساى غير متعهّد به إسلام براى كشورها معيّن كرده‌اند ، حدود و مرزهاى ناصحيح جعلى و اعتبارى است .\r\nمرز إسلام آنجائى است كه حكومت إسلام در آنجا بر قرار است ؛ و هر جا حكومت إسلام بر قرار است مرز إسلام است . آنوقت آن خاك هم به بركت آن حكومت محترم شمرده مىشود . بنابراين ، مرز إسلام همان عقيده است ؛ و يك نفر مسلمان در مغرب عالم با يك نفر مسلمان در مشرق عالم ، چون هم عقيده هستند در مرز مشترك إسلام قرار دارند ؛ و آن خاكى هم كه اين\r\n\r\n","description":"","footnote":"","page_name":" 248 ","page_number":262},
  {"content":"\r\n\r\nمسلمان در آن زندگى مىكند به بركت اين عقيده داراى احترام است .\r\nبر عهدهء ولىّ فقيه است كه مرزهاى خاكى كشور را هم حفظ كند و نگذارد حتّى يك وجب از آن را دُوَل متعدّى و متجاوز بگيرند . و دول متعدّى و متجاوز از يكى از اين دو صورت خارج نيستند :\r\nيا اينكه آنها دولتهاى مسلمانند ، كه در اين صورت حركت كردن و آمدن و خاك مسلمان را گرفتن ، و آنها را از خانه و زندگى بيرون كردن تعدّى است ، و بايد متعدّى را به جاى خود نشاند و لو اينكه آن شخص متعدّى مسلمان هم باشد ؛ زيرا بر مسلمان تعدّى جائز نيست . لهذا اگر متعدّى مسلمان باشد ، به مرز إسلام تجاوز كرده است و دفاعش از أهمّ ضروريّات است . « 1 »\r\nو يا اينكه آن دول متعدّى از كفّار هستند ، و در اين صورت نيز از ضروريّات إسلام است كه بايد در برابر آنها قيام كرده و آنان را از خاك مسلمانان بيرون راند .\r\nبنابراين ، آن كسانى كه مىگويند : مرز فقط مرز عقيده‌اى است و به مرز خاكى إسلام نبايد اعتنا كرد اشتباه مىكنند ؛ زيرا مرز خاكى هم به بركت عقيده محترم است و مسلمان اگر جان خود را بدهد نبايد حاضر شود خاك خود را بدهد . چون در خاك او پرچم إسلام در اهتزاز است ، و ورود كفر در خاك إسلام ورود در حريم إسلام و ورود در خانهء شخصى است .\r\nو اگر بگوئيم : فقط مرز اعتبار دارد و عقيده اعتبار ندارد ( كما اينكه امروزه\r\n\r\n\r\n","description":"","footnote":"\r\n( 1 ) صبح روز جمعه 16 رجب سنة 1405 هجريّهء قمريّه ، آقاى دكتر سيّد عبد الباقى مدرّس - فرزند بلا فصل مرحوم آية الله سيّد حسن مدرّس رضوان الله عليه - خودش از راديو ايران گفت كه : مرحوم مدرّس در آن چند سالى كه به خارج سفر كردند ، وقتى كه در عثمانى رفته بود ، به سلطان عثمانى گفته بود : ما از مرز خودمان دفاع مىكنيم از هر كس باشد ، خواه عمامه‌اى باشد ، يا كلاهى ، و يا شاپو به سر داشته باشد ؛ و او را با تير مىزنيم . آنوقت ميرويم به جنازهء او نگاه ميكنيم ؛ اگر مسلمان باشد ، بر او نماز ميخوانيم و او را دفن ميكنيم ( نقل از جُنگ خطّى حقير ، شمارهء 17 ، ص 63 .\r\n","page_name":" 249 ","page_number":263},
  {"content":"\r\n\r\nغالب دول عالم معتقد به همين حرفند كه : هر كسى كه در يك محدودهء خاكى زندگى مىكند أهل آن كشور محسوب مىشود ، حال هر عقيده‌اى ميخواهد داشته باشد ) اين هم غلط است و با مذاق و ممشاى إسلام در دو جهت متعاكس و متضادّ قرار دارد .\r\nإسلام مىگويد : عنوان خاك قيمت ندارد ؛ بلكه عقيده قيمت دارد كه به خاك - بالتّبع - ارزش مىبخشد . بنابراين فلسفه ، همهء آن أفرادى كه داخل در محدودهء حكومت إسلامى زندگى مىكنند ( از جهتى كه در آن خاك زندگى مىكنند ) اگر داراى حقوق معنوى و سياسى واحد و مساوى باشند ، ظلم است .\r\nمسلمانى كه إسلام را پذيرفته و با جان و مال و ناموس خود در راه إسلام فداكارى مىنمايد ، مرزدارى و جهاد مىكند و براى إعلاى كلمهء إسلام إيثار و از خود گذشتگى دارد ، و به إسلام و حكومت إسلامى عشق مىورزد و جاناً و مالًا در ارتقاء دولت إسلام مىكوشد ، نمىشود آن را با يك نفر از أقلّيّت كليمى يا مسيحى يا زرتشتى كه به هيچيك از اين مبانى معتقد نيست ، بلكه قلباً خواهان شكست إسلام است تا كليميّت و نصرانيّت و زرتشتيّت روى كار آيد ( و چه بسا در باطن هم كارهائى انجام بدهد ) من جميع الجهات داراى حكم و حقوق واحد به حساب آورد .\r\nعليهذا ، بر حاكم إسلام كه ولىّ فقيه است لازم است كه حدود مشخصّهء بين مسلمانان و أهل ذمّه را حفظ كند ، و طبق قانون قرآن و سنّت رسول خدا كه مفصّلًا در كتب فقهيّه آمده است ، حقّ هر كس از آنها را به ذو الحقّ بدهد . اختلاط و امتزاج در حقوق نشود ؛ و تساوى در حقوق هم ( به بيانى كه گذشت ) نباشد .\r\nوَ الْعَدْلُ إعْطآءُ كُلِّ ذى حَقٍّ حَقَّهُ ، لا إعْطآءُ الْحَقِّ الْواحِدِ الْمُساوى لِجَميعِ الافْرادِ عَلَى السَّواء .\r\nاللَهُمَّ صَلِّ عَلَى مُحَمَّدٍ وَ ءَالِ مُحَمَّد\r\n\r\n","description":"","footnote":"","page_name":" 250 ","page_number":264},
  {"content":"\r\n\r\n\r\nدرس سى و ششم : جهاد در هر زمان واجب كفائى است ، و بايد زير نظر ولايت فقيه انجام پذيرد\r\n\r\n","description":"","footnote":"","page_name":" 251 ","page_number":265},
  {"content":"\r\n . \r\n","description":"","footnote":"","page_name":" 252 ","page_number":266},
  {"content":"\r\n\r\nأعُوذُ بِاللَهِ مِنَ الشَّيْطَانِ الرَّجِيمِ\r\nبِسْمِ اللَّهِ الرَّحْمنِ الرَّحِيمِ\r\nوَ صَلَّى اللَهُ عَلَى سَيِّدِنَا مُحَمَّدٍ وَ ءَالِهِ الطَّيِّبِينَ الطَّاهِرِينَ\r\nوَ لَعْنَةُ اللَهِ عَلَى أعْدَآئِهِمْ أجْمَعِينَ مِنَ الآنَ إلَى قِيَامِ يَوْمِ الدِّينِ\r\nوَ لَا حَوْلَ وَ لَا قُوَّةَ إلَّا بِاللَهِ الْعَلِىِّ الْعَظِيمِ\r\nعرض شد : يكى از وظائف حكومت إسلام و ولايت فقيه ، إنشاء و إيجاد امورى است كه در شرع مقدّس إسلام روى آن تكيه شده ، و دين و مذهب بر أساس آنها استوار است ؛ زيرا حكومت و دولت إسلام و ولايت فقيه ، غير از سائر ولايات و حكومات مىباشد .\r\nمنظور أصلى آن حكومتها ، إيجاد تأمين داخلى و حفظ سرحدّات از دستبرد دشمنان آن قوم ، و إيجاد وسائل رفاهى براى عموم ، و تعليم و تربيت آنها بر سنّتهاى بومى و روشهائى است كه با آن خو گرفته و انس دارند . اينها غايت آمال و أهداف دُوَلى است كه در عالم تشكيل مىشوند .\r\nولى حكومت إسلام يك خصوصيّتى دارد و آن اينستكه : بايد حاكميّت إسلام در آن به إجرا درآيد ؛ بايد مردم را بر أساس دستوراتى كه در قرآن مجيد و سنّت رسول خدا صلّى الله عليه و آله و سلّم وارد شده است تمشّى بدهد ؛ و بر طبق همان آياتى كه ذكر شد و تفسيرش هم گذشت :  الَّذِينَ إِنْ مَكَّنَّاهُمْ فِي الْأَرْضِ أَقامُوا الصَّلاةَ وَ آتَوُا الزَّكاةَ  « 1 » . . . بايد در زمين نماز را بر پاى بدارد و\r\n\r\n\r\n","description":"","footnote":"\r\n( 1 ) صدر آيه 41 ، از سورهء 22 : الحجّ\r\n","page_name":" 253 ","page_number":267},
  {"content":"\r\n\r\nمردم را نماز خوان كند ؛ إقامهء نماز و إيتاء زكات كرده ، أمر به معروف و نهى از منكر بنمايد .\r\nيكى ديگر از وظائف ولايت فقيه ، مسائل اجتماعى است كه در تحت ولايت او مىباشد ؛ و آن مسائل اجتماعى بر أساس مكتب است . يعنى در حكومت إسلام ، حتماً بايد وزارتى براى أمر به معروف و نهى از منكر ، رسيدگى به كارهاى معروف و منكر و قبائح و فسادهائى كه در حكومت صورت مىگيرد ، و نيز براى تشويق مردم بر أصل عمل به معروف و تفحّص از أحوال آنها ، عَلَى أنحآئِه و أقسامِه وجود داشته باشد .\r\nو اين مسأله را حقير در نامه‌اى كه بر پيش نويس قانون أساسى خدمت رهبر كبير انقلاب نوشتم ، متذكّر شدم كه : بايد وزارتى به نام « أمر به معروف و نهى از منكر » تشكيل بشود تا اينكه به وظائف خود عمل نمايد « 1 » . و اكنون اين وزراتخانه به نام وزارت فرهنگ و إرشاد إسلامى تشكيل شده است ، و ليكن نه به آن صورتى كه متكفّل تمام أطراف و جوانب مسأله باشد ؛ و مُنكَر را من جميع الجهات شناخته و از آن نهى كند ، و معروف را من جميع الجهات در زير پوشش خود قرار داده و بدان أمر نمايد .\r\n\r\nدر منطقه إسلام ، بايد مصطلحات إسلامى را به كار برد\r\nوانگهى لفظ فرهنگ و إرشاد إسلامى ، مانند لفظ أمر به معروف و نهى از منكر نيست . در إسلام ، اصطلاح « أمر به معروف و نهى از منكر » آمده است و ما هم بايد بر همان أساس وزارتى تشكيل بدهيم كه نظر إسلام تأمين شود . فرهنگ و إرشاد ، دو عبارت مطلق و عامّ است و در هر مكتب و مذهبى استعمال مىشود ، حتّى در ميان يهوديها و زرتشتيها و كمونيستها ؛ أمّا أمر به معروف و نهى از منكر از مصطلحات إسلام است و نبايد از آن تجاوز كرد .\r\nلفظ را هم نبايد تغيير داد ؛ زيرا گرچه اسم ، وزارتخانهء إرشاد إسلامى\r\n\r\n\r\n","description":"","footnote":"\r\n( 1 ) اين نامه ، بعنوان ضميمة كتاب « وظيفهء فرد مسلمان در إحياى حكومت إسلام » بطبع رسيده است .\r\n","page_name":" 254 ","page_number":268},
  {"content":"\r\n\r\nاست و شامل إرشاد غير إسلامى نمىشود ، أمّا لفظ إرشاد يك معنى عامّى است . إرشاد يعنى راهنمائى و هدايت بسوى رشد و إرتقاء ؛ و اين كلمه‌اى است كه آن را ، هم مسلمان استعمال مىكند و مىپسندد و هم غير مسلمان . يهود و نصارى و بودائيها و سيكها و سوسياليست‌ها و غيرهم نيز مردم خود را به نحو خوبى إرشاد مىكنند ؛ أمّا أمر به معروف و نهى از منكر با اين لفظ در ميان ايشان نيست ؛ چرا كه معروف إسلام و منكر إسلام در ميان آنان وجود ندارد . اين لغت و اصطلاح ، و بالنّتيجه اين عنوان اختصاص به إسلام دارد .\r\nپس همان طورى كه ما در واقع دنبال حقيقت مىگرديم ، ظواهر و عبارات را هم نبايد تغيير داده و مصطلحات إسلامى را نبايد عوض كنيم .\r\nمثلًا در نامه‌ها طبق سنّت رسول خدا صلّى الله عليه و آله و سلّم و سيرهء أئمّهء أطهار بايد بِسْمِ اللَهِ الرَّحْمَنِ الرَّحيم بنويسيم . بسم الله الرّحمن الرّحيم از اختصاصات إسلام است و اين لفظ را يهود و نصارى استعمال نمىكنند . أمّا بِسْمِهِ تَعالَى اينچنين نيست ؛ و آن يك لفظ عامّ و مشتركى است بين مسلمان و غير مسلمان ، و همه بسمه تعالى مىگويند . بنابراين ، وقتى مسلمان بسمه تعالى مىگويد ، گرچه همان خداى وحدهُ لا شريك له را در نظر گرفته است ، ولى يك لفظى را آورده است كه سائر فِرَق هم در آن لفظ با او مشترك هستند . أمّا اين لفظ كجا و يكدنيا عظمت و جلال بسم الله الرّحمن الرّحيم كجا ؟ ! بنابراين ، در اينجا حتماً بايستى بسم الله الرّحمن الرّحيم استعمال كرد و آن عظمت و ابّهت صدر آيات قرآنى ، و عمق و أصالت رحمانيّت و رحيميّت خداوند را آشكارا نمود .\r\nبر همين أساس است كه قرآن مجيد هر سوره‌اى را كه مىخواهد ابتداء كند ، با بسم الله الرّحمن الرّحيم آغاز مىكند . همچنين در ابتداء هر كارى بايد إنسان بسم الله الرّحمن الرّحيم بگويد . در ابتداى نامه‌ها و سائر امور روزمرّه بايد إنسان اينطور رفتار كند . زيرا كه اگر اصطلاح را از دست بدهد ، به دنبال رفتن\r\n\r\n","description":"","footnote":"","page_name":" 255 ","page_number":269},
  {"content":"\r\n\r\nاصطلاح ، مصطلَح نيز از بين مىرود . با از بين رفتن اسم ، مسمّى از بين خواهد رفت .\r\nما بايد بگوئيم مسلمانها نماز مىخوانند نه اينكه نيايش مىكنند . نيايش يعنى دعا و توجّه به سوى خدا ؛ و هر عبادتى را كه أعمّ از نماز است نيايش مىنامند . يهود و نصارى و حتّى بعضى از فِرَق باطله هم براى خودشان نيايش دارند . ولى لفظ « صلوة » از اختصاصات إسلام است . « زكات » از اختصاصات إسلام است . ما بايد در لفظ هم تابع إسلام باشيم .\r\nمسألهء استعمال اصطلاحات يك مسألهء بسيار مهمّى است . بسيارى از همان ألفاظ أصيل كه در قرآن و سنّت آمده و در ميان ما رائج بوده است ، كم كم از بين رفته و ألفاظ و مصطلحات ديگرى جايگزين آنها گرديده است و بدنبال آن ، مسمَّيات و مصطلحات هم از بين رفته‌اند . و اين هم مسألهء بسيار ذى أهمّيّتى است كه بايد ولىّ فقيه آن را مدّ نظر داشته باشد .\r\nاز جملهء وظائف ولىّ فقيه ، إيجاد وزارت حجّ است . چون حجّ يكى از أركان إسلام مىباشد . و اين مطلب بديهى است كه ، نمىشود مردم يك مملكتى مسلمان باشند و وزارت حجّ نداشته باشند . وزارت حجّ بايد مستقلّ باشد ، نه در تحت وزارت كشور و يا وزارت أوقاف .\r\n\r\nجهاد تا روز قيامت ، در هر زمان واجب كفائى است\r\nيكى ديگر از وظائف ولىّ فقيه ، تشكيل وزارت جهاد است ؛ جهاد فى سبيل الله . يعنى وظيفهء حاكم اينست كه پيوسته مردمى را مجاهد فى سبيل الله تربيت كرده و آنها را به جهاد بفرستد . نه اينكه تنها تعليم و تربيت براى جهاد باشد ؛ بلكه بايد جهاد عملى و خارجى صورت بگيرد . زيرا جهاد از أركان إسلام است .\r\nآياتى كه در قرآن مجيد دربارهء جهاد آمده است إطلاق داشته و اختصاص به زمان پيغمبر ندارد ؛ بلكه زمان پيغمبر و همهء معصومين عليهم السّلام را شامل مىشود .\r\n\r\n","description":"","footnote":"","page_name":" 256 ","page_number":270},
  {"content":"\r\n\r\nو به إطلاق آيات ، جهاد در زمان فقيه عادل جامع الشّرائط كه حكومت بر او مستقرّ شده است واجب است ؛ و ترك جهاد موجب از بين رفتن و شكست إسلام مىباشد . و مقصود ما از جهاد كه اكنون دربارهء آن بحث مىكنيم دفاع نيست ؛ زيرا دفاع احتياجى به دليل شرعى ندارد . آياتى كه در قرآن مجيد يا در روايات أئمّه عليهم السّلام دربارهء دفاع آمده است ، إمضاء حكم عقلى و فطرى است ؛ كه هر كس بايد از حدود و شؤون خود دفاع نموده ، و دشمنى كه قصد تجاوز به حريم او دارد را از خود براند .\r\nجهاد يعنى حركت ابتدائى به سمت دشمن . يعنى بدون اينكه دشمن به آنها حمله ور شده باشد ، جماعتى تحت سرپرستى يك فرمانده به سوى دشمن حركت نمايند و آنان را به إسلام دعوت كنند ؛ و در صورت استنكاف ، با آنان بجنگند . آن جهادى كه در إسلام خيلى أهمّيّت دارد و بر روى آن تكيه شده ، و در مورد آن گفته شده است كه هر قطرهء خون مجاهد فى سبيل الله داراى مزايا و ارزشهاى كذائى است ، همين جهاد است ؛ كه مسلمين بوسيلهء آن ، كفّار را كه از توحيد و عقائد حقّه و نبوّت رسول الله و ولايت بهره‌اى ندارند ، و به شرك و بت‌پرستى و آداب جاهلىّ و سنن ملّى خود گرفتارند ، به إسلام باز مىگردانند و هم رنگ خود مىكنند ؛ و به آنها مىگويند : وجدان ما قبول نمىكند كه شما از اين سفرهء زيبا و غذاهاى لذيذ كه ما به استفادهء از آنها مشغوليم ( از توحيد و معارف و قرآن و عظمت إنسان و حقارت غير خدا و أربابان دنيا و مناجات و حجّ و سائر لذائذى كه از آنها متمتّع مىشويم ) بى بهره باشيد ! بلكه شما هم بايد بر سر همين سفره بيائيد . لهذا مسلمان خون خود را مىريزد ، براى هدايت غير .\r\nمقصود از جهاد ، جنگ كردن با كفّار است براى دعوت آنها به إسلام ؛ و اين جهاد هميشه بايد باشد و از مسائل مهمّ إسلام است . وقتى كه جهاد در ميان مسلمانها از بين برود ، توقّف و ركود صورت مىگيرد ؛ و ديگر إسلام از آن عظمت و عزّت و اقتدار خود مىافتد و سقوط مىكند .\r\n\r\n","description":"","footnote":"","page_name":" 257 ","page_number":271},
  {"content":"\r\n\r\nلذا بر عهدهء مجتهد است در زمانى كه حكومت براى او متحقّق شد ، و شأنيّت حكومت به مرحلهء فعليّت رسيد ، و مسلمين با او براى حكومت بيعت كردند و مقام ولايت إلهيّه بر وى مسلّم شد ، وزارتى را به منظور جهاد إيجاد كند .\r\n\r\nآيات قرآنيّه دالّه بر إطلاق وجوب جهاد\r\nآيات قرآن دلالت دارد بر إطلاق جهاد ، و جهاد در هر زمانى و نسبت به هر مؤمنى واجب است ( البتّه به نحو وجوب كفائى ، همان طورى كه خواهد آمد ) . و اين حكم در هر زمانى جارى است و اختصاص به زمانى دون زمانى ندارد ؛ مثل سائر أحكام . همانطورى كه نماز و روزه و زكات ، براى همهء مسلمانها و در هر زمانى واجب است و اختصاص به زمان معيّنى ندارد ، مسألهء جهاد نيز همينطور است  قاتِلُوا الَّذِينَ لا يُؤْمِنُونَ بِاللَّهِ وَ لا بِالْيَوْمِ الْآخِرِ وَ لا يُحَرِّمُونَ ما حَرَّمَ اللَّهُ وَ رَسُولُهُ وَ لا يَدِينُونَ دِينَ الْحَقِّ مِنَ الَّذِينَ أُوتُوا الْكِتابَ حَتَّى يُعْطُوا الْجِزْيَةَ عَنْ يَدٍ وَ هُمْ صاغِرُونَ .  « 1 »\r\n« به جنگ و كارزار بر خيزيد با آن كسانى كه به ايشان كتاب داده شده است ( أهل كتاب ) أمّا به خدا و به روز قيامت إيمان ندارند ؛ و آنچه را كه خدا و رسول خدا حرام شمرده‌اند ، حرام نمىشمارند ؛ و به دين حقّ متديّن و متعهّد نيستند . جهاد و كارزار كنيد تا اينكه با دستهاى خود از روى ذلّت و مسكنت جزيه بپردازند . »\r\n« صاغر » يعنى كوچك و پست . يعنى يا حاضر به پرداخت جزيه شده ، زير پرچم إسلام و در تحت حكومت إسلام بر دين خود باقى باشند ؛ و يا اينكه إسلام بياورند . پس اين آيه إطلاق دارد .\r\n وَ قاتِلُوهُمْ حَتَّى لا تَكُونَ فِتْنَةٌ وَ يَكُونَ الدِّينُ لِلَّهِ فَإِنِ انْتَهَوْا فَلا عُدْوانَ إِلَّا عَلَى الظَّالِمِينَ  « 2 »\r\n\r\n\r\n","description":"","footnote":"\r\n( 1 ) آيه 29 ، از سورهء 9 : التّوبة\r\n( 2 ) آيه 193 ، از سورهء 2 : البقرة .\r\n","page_name":" 258 ","page_number":272},
  {"content":"\r\n\r\n وَ قاتِلُوهُمْ حَتَّى لا تَكُونَ فِتْنَةٌ وَ يَكُونَ الدِّينُ كُلُّهُ لِلَّهِ فَإِنِ انْتَهَوْا فَإِنَّ اللَّهَ بِما يَعْمَلُونَ بَصِيرٌ  « 1 »  . \r\n« با أفراد مشرك و كافر كارزار كنيد تا وقتى كه ريشه و أساس فتنه در عالم منقطع گردد . يعنى تا هنگامى كه فتنه از ميان برخيزد و دين إسلام به تمام معنى الكلمه ( أمر و نهى و فرمان و تعهّد و ميثاق و سنّت و دأب و عادت ) همه‌اش براى خدا باشد ، و دين حقّ و دين پروردگار در عالم استقرار پيدا كند » .\r\n فَلْيُقاتِلْ فِي سَبِيلِ اللَّهِ الَّذِينَ يَشْرُونَ الْحَياةَ الدُّنْيا بِالْآخِرَةِ وَ مَنْ يُقاتِلْ فِي سَبِيلِ اللَّهِ فَيُقْتَلْ أَوْ يَغْلِبْ فَسَوْفَ نُؤْتِيهِ أَجْراً عَظِيماً .  « 2 »\r\n« حتماً در راه خدا بايد جنگ كنند آن كسانى كه دنيا را به آخرت مىفروشند ( يَشْرونَ أىْ يَبيعونَ . شِراء به معنى بيع است ؛ يعنى فروختن .  وَ شَرَوْهُ بِثَمَنٍ بَخْسٍ دَراهِمَ مَعْدُودَةٍ  « 3 » يعنى برادران يوسف ، يوسف را فروختند ؛ به خلاف اشْتَرَى كه به معنى خريدن است ) . بر آن كسانى كه دنيا را به آخرت مىفروشند ( آخرت را در برابر دنيا بدست آورده‌اند ) واجب است كه در راه خدا كارزار كنند .\r\nكسانى كه دنيا را به آخرت مىفروشند و دست از دنيا برداشته ، به دنبال آخرت مىروند ؛ و آن كسانى كه إيمان دارند و به پيغمبر گرويده‌اند ؛ أشخاصى هستند كه قلبشان متحقّق به حقّ است . اينها هستند كه آخرت را خريده و دنيا را فروخته‌اند ؛ و اينان هستند كه بايد در راه خدا كارزار نمايند . و هر كسى كه در راه خدا مقاتله كند ، خواه كشته شود و يا آنكه بر دشمن پيروز گردد ، در هر صورت ، ما در آينده أجر عظيمى به او عنايت خواهيم كرد » .\r\n أَمْ حَسِبْتُمْ أَنْ تَدْخُلُوا الْجَنَّةَ وَ لَمَّا يَعْلَمِ اللَّهُ الَّذِينَ جاهَدُوا مِنْكُمْ وَ يَعْلَمَ \r\n\r\n\r\n","description":"","footnote":"\r\n( 1 ) آيه 39 ، از سورهء 8 : الانفال\r\n( 2 ) آيه 74 ، از سورهء 4 : النّسآء\r\n( 3 ) آيه 20 ، از سورهء 12 : يوسف\r\n","page_name":" 259 ","page_number":273},
  {"content":"\r\n\r\n الصَّابِرِينَ .  « 1 »\r\n« آيا چنين گمان مىكنيد كه داخل بهشت مىشويد ، در حالى كه هنوز خداوند مقام آنهائى را از شما كه در راه خدا جهاد كرده‌اند ، و آنهائى را كه صبر نموده‌اند ، معلوم نگردانيده باشد ؟ ! »\r\n أَمْ حَسِبْتُمْ  استفهام إنكارى است . يعنى أبداً گمان نكنيد كسى كه مجاهده نكرده و صبر ندارد داخل بهشت شود . و بعد از ذكر سه آيه ديگر مىفرمايد :\r\n وَ كَأَيِّنْ مِنْ نَبِيٍّ قاتَلَ مَعَهُ رِبِّيُّونَ كَثِيرٌ فَما وَهَنُوا لِما أَصابَهُمْ فِي سَبِيلِ اللَّهِ وَ ما ضَعُفُوا وَ مَا اسْتَكانُوا وَ اللَّهُ يُحِبُّ الصَّابِرِينَ .  « 2 »\r\n« و چه بسيار از پيغمبران بودند كه أفراد مهذّب و تربيت يافتهء مكتب توحيد در ركاب آنان كارزار مىكردند و در مقابل آنچه كه در راه خدا به آنها إصابت مىكرد ، هيچ سستى نكرده و إظهار ضعف ننمودند ( هيچگاه إظهار شكست و تذلّل و انفعال نكرده ، بلكه پا برجا و ثابت قدم ، در معيّت با آن پيغمبران قتال كردند . ) و خداوند صابرين را دوست دارد . »\r\nاين آيه هم إطلاق دارد ؛ چون مىفرمايد : چه بسيار از پيغمبرانى كه چنين بودند . و از اينجا معلوم مىشود كلام بعضى كه گفته‌اند : جهاد فقط در إسلام است و در شرايع گذشته جهاد نبوده است و سائر أنبياء جهاد نكرده‌اند ، گفتار استوارى نيست . زيرا اين آيه مىفرمايد :  وَ كَأَيِّنْ مِنْ نَبِيٍّ  ؛ چه بسيار از پيغمبرانى كه با رِبّيّون ، و تربيت يافتگان دست خود از إلهيّون و خدا پرستان در راه خدا كارزارها كردند . فعليهذا در واقع اگر إنسان به ممشاى پيغمبران و أئمّه عليهم السّلام و منشأ آن مراجعه كند ، مىيابد كه : جهاد ، گذشته از آنكه يك أمر شرعى بوده ، يك أمر عقلى و فطرى است ؛ چرا كه إنسان نميتواند ببيند دشمنان دين در\r\n\r\n\r\n","description":"","footnote":"\r\n( 1 ) آيه 142 ، از سورهء 3 : ءَال عمران\r\n( 2 ) آيه 146 ، از سورهء 3 : ءَال عمران\r\n","page_name":" 260 ","page_number":274},
  {"content":"\r\n\r\nضلالت و گمراهى بسر ببرند و خودش از نعمت هدايت برخوردار باشد . پس جهاد يعنى همرنگى در إيمان و توحيد ؛ و اين يك سنّت حسنه‌اى براى پيغمبران بوده است ؛ و خداوند جهاد را بر پيغمبران واجب فرموده است .\r\n\r\nكلام شيخ ( ره ) در وجوب جهاد حدّأقلّ سالى يك بار\r\nشيخ الطّآئفة الحقّة : شيخ طوسى رحمة الله عليه در « مبسوط » در أوّل كتاب جهاد مىفرمايد : وَ عَلَى الإمامِ أنْ يَغْزُوَ بِنَفْسِهِ أوْ بِسَراياهُ ، فى كُلِّ سَنَةٍ دَفْعَةً حَتَّى لَا يَتَعَطَّلَ الْجِهادُ . « 1 »\r\n« بر إمام واجب است كه يا خود بشخصه به جنگ با كفّار و مشركين برود ، يا اينكه جماعات و سريّه‌هائى را بفرستد تا با آنان قتال نمايند . و بر عهدهء إمام است كه اين عمل را در هر سالى لا أقلّ يك بار انجام دهد تا اينكه جهاد تعطيل نشود . »\r\nتعطيل جهاد مانند تعطيل حجّ است . همانگونه كه هيچگاه نمىشود خانهء خدا از حاجّ خالى باشد ، همانطور نمىشود حكومت إسلام از جهاد تعطيل باشد .\r\n\r\nجهاد بدون إذن ولىّ فقيه حرام است\r\nهمچنين در صفحات بعد بدنبالهء مطلب ، پس از بيان بعضى از شرائط جهاد مىفرمايد :\r\nوَ إذَا اجْتَمَعَتِ الشُّروطُ الَّتى ذَكَرْناها فيمَنْ يَجِبُ عَلَيْهِ الْجِهادُ ، فَلا يَجِبُ عَلَيْهِ أنْ يُجاهِدَ إلّا بِأَنْ يَكونَ هُناكَ إمامٌ عادِلٌ أوْ مَنْ نَصَبَهُ الإمامُ لِلْجِهادِ ؛ ثُمَّ يَدْعوهُمْ إلَى الْجِهادِ فَيَجِبُ حينَئِذٍ عَلَى مَنْ ذَكَرْناهُ الْجِهادُ . وَ مَتَى لَمْ يَكُنِ الإمامُ وَ لا مَنْ نَصَبَهُ الإمامُ سَقَطَ الْوُجوبُ بَلْ لا يَحْسُنُ فِعْلُهُ أصْلا . اللَهُمَّ إلَّا أنْ يَدْهَمَ الْمُسْلِمينَ أمْرٌ يُخافُ مَعَهُ عَلَى بَيْضَةِ الإسْلامِ وَ يُخْشَى بَوارُهُ أوْ يُخافُ عَلَى قَوْمٍ مِنْهُمْ .\r\nمى فرمايد : « بعد از آنكه محقّق شد تمامى آن شروطى كه ما براى مجاهدين\r\n\r\n\r\n","description":"","footnote":"\r\n( 1 ) « المبسوط » ج 2 ، طبع مرتضوى ، ص 2\r\n","page_name":" 261 ","page_number":275},
  {"content":"\r\n\r\nذكر كرديم ( كه بايد بالغ و مذكّر و عاقل بوده ، و نيز سائر شرائط را واجد باشند ) جهاد بر آنان واجب نيست مگر اينكه در آنجا إمامى عادل باشد ، يا كسى كه إمام او را براى جهاد نصب كرده باشد و وى إنسان را به جهاد بخواند ؛ در اين صورت ، بر آن أفراد واجد شرائط واجب است جهاد كنند . و أمّا زمانى كه « إمام » يا « مَنْ نَصَبَهُ الإمام » نباشد ، در آنجا وجوب جهاد ساقط است ؛ بلكه أصلًا جهاد أمر پسنديده و ممدوحى نيست . مگر اينكه دشمنانى به مسلمين حمله كنند و آنها را محاصره نمايند ، به نحوى كه بيضه و حكومت مركزى إسلام در خطر بوده ، خوف از بين رفتن و احتمال شكست إسلام يا گروه خاصّى از مسلمين داده شود ، و از بَوار و نابودى و هلاكت آنان إنسان در بيم و هراس افتد ؛ كه در اين فرض أمر جهاد ، دفاع است و بر همهء مسلمين واجب است كه از إسلام دفاع نموده و دشمن را دفع نمايند . »\r\nيعنى در مسألهء دفاع ، موقعى كه خطرى متوجّه إسلام يا جماعت خاصّى از مسلمين است ، ديگر وجود إمام و ولىّ فقيه و حاكم و أمثال اينها لازم نيست ؛ بلكه بر خود مردم واجب است حركت كنند و از إسلام و مسلمين دفاع نمايند .\r\nأمّا در جائى كه حمله‌اى به إسلام نشده است و عنوان دفاعى هم در بين نيست ، بلكه جهاد ابتدائى است ، مردم نمىتوانند خودسرانه برخيزند و بروند و جهاد كنند ؛ زيرا جهاد احتياج به فرمانده دارد و فرمانده بايستى إمام عادل باشد كه همهء أفراد در تحت أمر و فرمان و ولايت او كار كنند .\r\nكشتن أفراد و لو اينكه كافر باشند بدست هر كس صحيح و جائز نيست . يعنى يكنفر مسلمان نمىتواند بطور خودسرانه برود و كافر يا مشركى را بكشد ؛ يا حتّى او را با سلاح جنگ به إسلام دعوت كند . اين حقّ ، حقّى است ولائى و حتماً بايد زير نظر ولىّ فقيهى انجام بگيرد كه وى بر تمام خصوصيّات فقه ( أحكام و مسائل و كيفيّت جهاد و كيفيّت أمان و كيفيّت إسارت و كيفيّت غنيمت ) مطّلع باشد .\r\n\r\n","description":"","footnote":"","page_name":" 262 ","page_number":276},
  {"content":"\r\n\r\nاين فقيه ، فردى است كه بايد إنسان كامل بوده و علاوه بر آن بايد حاكم و فرمانده هم باشد ؛ يعنى أهل خبرهء از مسلمين با وى بحكومت إسلام بيعت كرده باشند و در تحت ولايت و اتّصال معنوى و باطنى حضرت إمام عصر عجّل الله تعالَى فرجَه الشّريف در زمان غيبت بوده ، و جهادش به إذن و إجازه و إمضاء و إرشاد آنحضرت باشد . وى بايد بر مسائل نظامى و جنگ و صلح ، تسلّط داشته باشد كه كدام وقت جهاد كند و كدام وقت نكند ، يا با كدام يك از أفراد دشمن در كدام ناحيه از ثغور كشور إسلامى جهاد كند .\r\nبطور خلاصه ، جهاد يك أمر شخصى مثل نماز يا روزه نيست ، بلكه أمرى است اجتماعى و عمومى كه بايد در تحت ولايت ولىّ فقيه انجام پذيرد .\r\nشيخ قدَّس اللهُ نفْسه مطلب را إدامه مىدهد تا اينكه مىفرمايد :\r\nوَ الْجِهادُ مَعَ أَئِمَّةِ الْجَوْرِ أوْ مِنْ غَيْرِ إمامٍ أصْلا ، خَطآءٌ قَبيحٌ يَسْتَحِقُّ فاعِلُهُ بِهِ الذَّمَ وَ الْعِقابَ إنْ اصيبَ لَمْ يُؤْجَرْ وَ إنْ أصابَ كانَ مَأْثومًا .\r\n« جهاد در معيّت أئمّهء جور ( يعنى با حاكمان ظالم و كسانى كه خود را در مصدر ولايت نشانده‌اند و حال آنكه لايق مقام ولايت نيستند ) در ركاب آنها جهاد نمودن ، و يا بدون إذن إمام به نحو خودسرانه برخاستن و با سلاح براى إسلام آوردن غير مسلمانان قيام كردن ، كار خطا و قبيحى است . كسانى كه اين كار را بكنند مستحقّ مذمّت و عقاب هستند . اگر مصيبتى به آنها برسد ( زخمى بخورند يا كشته شوند ) أجرى ندارند ؛ و اگر هم كسى را بكشند و زخمى به ديگرى بزنند ، تازه خودشان گناهكارند . » خداوند آنها را مؤاخذه خواهد نمود كه چرا خودسرانه رفتى و او را كشتى در حالى كه دستورى نداشتى و در تحت ولايت إمام بحقّ يا ولىّ منصوب از ناحيهء او نبودى ! ؟\r\nوَ مَتَى جاهَدوا مَعَ عَدَمِ الإمَامِ وَ عَدَمِ مَنْ نَصَبَهُ فَظَفِروا وَ غَنِموا ، كانَتِ الْغَنيمَةُ كُلُّها لِلإمامِ خآصَّةً وَ لا يَسْتَحِقّونَ هُمْ مِنْها شَيْئًا أصْلا .\r\n« و هر گاه جماعتى از مسلمانها بدون إمام يا بدون إذن كسى كه إمام او را\r\n\r\n","description":"","footnote":"","page_name":" 263 ","page_number":277},
  {"content":"\r\n\r\nبراى جهاد نصب كرده باشد جهاد كنند ، اگر ظفر هم پيدا كنند و غنيمت هم بگيرند ، تمام غنائم از آنِ إمام خواهد بود و به آنها تعلّق نخواهد داشت . »\r\nبنابراين ، حكم إسلام اينست كه : كسى كه بدون إذن إمام جهاد كند ، هر غنيمتى را كه بدست آورد براى إمام خواهد بود ، و خود از آن غنيمت هيچ بهره‌اى ندارد .\r\n\r\nمرابطه در رتبه متأخرّ از جهاد است از 3 روز تا 40 روز\r\nوَ الْمُرابَطَةُ فيها فَضْلٌ كَثيرٌ وَ ثَوابٌ جَزيلٌ إذا كانَ هُناكَ إمامٌ ؛ وَحَدُّها ثَلاثَةُ أيّامٍ إلَى أرْبَعينَ يَوْمًا ؛ فَإنْ زادَ عَلَى ذَلِكَ كانَ جِهادًا .\r\n« مرابطه هم مانند جهاد ، فضل بسيار و ثواب جزيلى دارد در صورتى كه به إذن إمام عادل باشد . مقدار مرابطه سه روز تا چهل روز است ( يعنى اگر كسى به سرحدّات برود و مرزدارى كند ، آن هم از سه روز تا چهل روز ، او را مرابط گويند . ) أمّا اگر ماندن مرابط در سرحدّ و مرز از چهل روز گذشت و در ميان دشمن استقرار يافت ، حكمش حكم جهاد است . »\r\nيكى از دستورات إسلامى مرابَطه است . ولىّ فقيه بايد پيوسته مرابط داشته باشد . مُرابِط عبارتست از اينكه يك عدّه از لشكريان إسلام ، در خاك كفر نفوذ نموده و در آنجا استقرار پيدا كنند . بدينطريق ، هم سرحدّات را خوب نگهدارى نمايند كه دشمن از أطراف مملكت حمله نكند ، و هم اينكه كم كم در بلاد كفر نفوذ كنند . اين را مىگويند مرابطه .\r\nشيخ محمّد حسن صاحب « جواهر » رضوان الله عليه در كتاب جهاد « 1 » فرموده است : هُوَ ذِرْوَةُ سَنامِ الإسْلامِ وَ رابِعُ أرْكانِ الإيمانِ وَ بابٌ مِنْ أبْوابِ الْجَنَّةِ وَ أفْضَلُ الاشْيآء بَعْدَ الْفَرآئِض .\r\nاين عباراتى را كه شيخ محمّد حسن در « جواهر » نقل مىكند ، عين مفاد روايات است ؛ منتهى ايشان به عنوان روايت ذكر نكرده‌اند ، و ليكن آن متن را در مقام تعريف جهاد از روايات گرفته‌اند .\r\n\r\n\r\n","description":"","footnote":"\r\n( 1 ) « جواهر الكلام » طبع ششم ( آخوندى ) ج 21 ، ص 3\r\n","page_name":" 264 ","page_number":278},
  {"content":"\r\n\r\nذِرْوَة يا ذُرْوَة ، أعلى نقطه در جاهاى بلند را گويند . ذِرْوَةُ الْجَبَل يعنى قلّهء كوه .\r\nهُوَ ذِرْوَةُ سَنامِ الإسْلام . « اين ( جهاد ) بلندترين نقطهء برآمدگى و نشيمنگاه إسلام است . »\r\nسَنامُ الجَمَل يعنى آن چيزى كه بر روى شتر مىگذارند و بر آن سوار مىشوند . ذِرْوَةُ سَنامِ الإسْلام يعنى بالاترين نقطهء بلندى إسلام .\r\nوَ رابِعُ أرْكانِ الإيمان . « و چهارمين ستون از أركان إيمان مىباشد . » يعنى بدون آن سقف إيمان واژگون ميگردد .\r\nوَ بابٌ مِنْ أبْوابِ الْجَنَّةِ . « و يكى از درهاى بهشت است . »\r\nوَ أفْضَلُ الاشْيآء بَعْدَ الْفَرآئِضِ . « و با فضيلت‌ترين أشياء بعد از فرائض واجبه ( صلوة و صوم و حجّ و زكات و خمس ) ، جهاد فى سبيل الله است » .\r\nوَ سِياحَةُ امَّةِ مُحَمَّدٍ صَلَّى اللَهُ عَلَيْهِ وَ ءَالِهِ الَّتى قَدْ جَعَلَ اللَهُ عِزَّها بِسَنابِكِ خَيْلِها وَ مَراكِزِ رِماحِها .\r\nسياحت يعنى جهانگردى براى ديدن آثار صنع و آيات خداوند ؛ سياحت و گردش كردن امّت محمّد صلّى الله عليه و آله و سلّم در جهاد است .\r\nدر امّت‌هاى گذشته مردم سياحت داشتند . در قرآن مجيد آمده است :  التَّائِبُونَ الْعابِدُونَ الْحامِدُونَ السَّائِحُونَ  « 1 » يكى از عبادات مردم اين است كه در بيابانها و در كوهها تنها گردش كنند و در آثار پروردگار سير نموده و نظر نمايند و فكر كنند ، تا قلبشان باز شود . سياحت امّت پيغمبر را خداوند در جهاد قرار داده است . كدام جهاد ؟ كدام سياحت ؟ آن سياحتى كه خداوند ، عِزّ آن را به سُم اسبها ( يعنى همين سم‌هائى كه به زمين مىخورد ) بسته است .\r\nسَنابِك جمع سُنْبُك است ؛ يعنى سم سُتور . بِسَنابِكِ خَيْلِها يعنى : خداوند عزّ و شرف امّت محمّد صلّى الله عليه و آله را در سم اسبها قرار داده\r\n\r\n\r\n","description":"","footnote":"\r\n( 1 ) صدر آيه 112 ، از سورهء 9 : التّوبة .\r\n","page_name":" 265 ","page_number":279},
  {"content":"\r\n\r\nاست كه به زمين مىخورند ؛ آن اسبهائى كه به جهاد مىروند . وَ مَراكِزِ رِماحِها ؛ و مركزهاى نيزه‌ها ( رِماح جمع رُمْح است يعنى نيزه ) آنجائى كه نيزه را به زمين مىكوبند و در أطرافش مشغول جنگ مىشوند ؛ يا آنجائى كه رمح را به سينهء دشمن فرو مىبرند و با آن رَكْزِ رمح در سينهء دشمن ، دشمن به زمين مىافتد .\r\nاين عزّ إسلام است و عزّ امّت پيغمبر است كه خداوند در جهاد فى سبيله و فى سبيل رسوله قرار داده است . اين مسائل بسيار دقيق است .\r\nوَ فَوْقَ كُلِّ بِرٍّ بِرٌّ فَإذا قُتِلَ فى سَبيلِ اللَهِ فَلَيْسَ فَوْقَهُ بِرٌّ .\r\n« بالاتر از هر كار پسنديده و نيكو و مُستحسنى ، باز هم يك عمل بهتر و عاليتر و مستحسن ترى وجود دارد كه إنسان آن را انجام بدهد ؛ و أمّا زمانى كه مؤمن در راه خدا كشته شد ، ديگر بالاتر از شهادت در راه پروردگار كار نيك و مستحسنى وجود ندارد » .\r\n\r\nالْخَيْرُ كُلُّهُ فى السَّيْفِ وَ تَحْتَ ظِلِّ السَّيْفِ\r\nوَ الْخَيْرُ كُلُّهُ فى السَّيْفِ وَ تَحْتَ ظِلِّ السَّيْفِ . « خير ، كُلُّ الْخَير ، تمام خير و رشاد و صلاح و سعادت ، همه‌اش در شمشير است و در زير سايهء شمشير . »\r\nوَ لا يُقيمُ النّاسَ إلَّا السَّيْفُ . « مردم را بر پا نمىدارد ، راست قامت نمىكند مگر شمشير . »\r\nوَ السُّيوفُ مَقاليدُ الْجَنَّةِ وَ النّارِ . « شمشيرها كليدهاى بهشت و جهنّم هستند . »\r\nوَ لِلْجَنَّةِ بابٌ يُقالُ لَهُ بابُ الْمُجاهِدينَ ، يَمْضونَ إلَيْهِ فَإذًا هُوَ مَفْتوحٌ وَ هُمْ مُتَقَلِّدونَ سُيوفَهُمْ . « از براى بهشت درى است كه به آن باب مجاهدين گويند . مجاهدين بسوى آن در رهسپار مىشوند و بدانجا مىرسند و مىبينند آن درب باز است . همهء مجاهدين در حالى كه شمشيرهاى خود را حمايل كرده‌اند از آن در وارد بهشت مىشوند . »\r\nوَ مَنْ غَزا غَزْوَةً فى سَبيلِ اللَهِ فَما أصابَهُ قَطْرَةٌ مِنَ السَّمآء أوْ صُداعٌ إلّا كانَتْ لَهُ شَهَادَةٌ يَوْمَ الْقِيَمَةِ . « كسى كه در راه خدا جنگ كند ، اگر يك قطرهء باران\r\n\r\n","description":"","footnote":"","page_name":" 266 ","page_number":280},
  {"content":"\r\n\r\nبر او ببارد ، يا يك سر درد مختصرى عارض او شود ، براى او در روز قيامت شهادت محسوب خواهد شد . »\r\nوَ أنَّ الْمَلَآئِكَةَ تُصَلّى عَلَى الْمُتَقَلِّدِ بِسَيْفِهِ فى سَبيلِ اللَهِ حَتَّى يَضَعَهُ ؛ وَ مَنْ صَدَعَ رَأْسُهُ فى سَبيلِ اللَهِ غَفَرَ اللَهُ لَهُ ما كانَ قَبْلَ ذَلِكَ مِنْ ذَنْبٍ . « ملائكه پيوسته درود مىفرستند بر كسى كه در راه خدا شمشير خود را حمايل كرده است ؛ پيوسته مشغول صلوات و درود هستند تا زمانى كه از جهاد برگردد و شمشيرش را به كنارى بگذارد ( يعنى در تمام دوران آن مدّت ، ملئكه مشغول درود فرستادن مىباشند ) . كسى كه سرش در راه خدا درد مختصرى بگيرد ، خداوند بر او مىآمرزد تمام گناهانى را كه تا آن وقت انجام داده است » .\r\n\r\nآيات وارده در لزوم و عظمت جهاد فى سبيل الله\r\nمضافاً إلى قولِه تعالى :  إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ يُقاتِلُونَ فِي سَبِيلِ اللَّهِ فَيَقْتُلُونَ وَ يُقْتَلُونَ وَعْداً عَلَيْهِ حَقًّا فِي التَّوْراةِ وَ الْإِنْجِيلِ وَ الْقُرْآنِ وَ مَنْ أَوْفى بِعَهْدِهِ مِنَ اللَّهِ فَاسْتَبْشِرُوا بِبَيْعِكُمُ الَّذِي بايَعْتُمْ بِهِ وَ ذلِكَ هُوَ الْفَوْزُ الْعَظِيمُ  « 1 »  . \r\nو قوله تعالى :   لا يَسْتَوِي الْقاعِدُونَ مِنَ الْمُؤْمِنِينَ غَيْرُ أُولِي الضَّرَرِ وَ الْمُجاهِدُونَ فِي سَبِيلِ اللَّهِ بِأَمْوالِهِمْ وَ أَنْفُسِهِمْ فَضَّلَ اللَّهُ الْمُجاهِدِينَ بِأَمْوالِهِمْ وَ أَنْفُسِهِمْ عَلَى الْقاعِدِينَ دَرَجَةً وَ كُلًّا وَعَدَ اللَّهُ الْحُسْنى وَ فَضَّلَ اللَّهُ الْمُجاهِدِينَ عَلَى الْقاعِدِينَ أَجْراً عَظِيماً * دَرَجاتٍ مِنْهُ وَ مَغْفِرَةً وَ رَحْمَةً وَ كانَ اللَّهُ غَفُوراً رَحِيماً   « 2 »   .  \r\nآن كسانى كه اولى الضَّرر هستند و بواسطهء آسيب و گزندى كه به ايشان رسيده است نمىتوانند در راه خدا جهاد كنند ، تكليف از آنها ساقط است . و أمّا آن كسانى كه مؤمنند و ضررى به آنها نرسيده و متمكّن از جهاد هستند ( چون جهاد واجب كفائى بوده و واجب عينى بر يكايك أفراد نيست ) ايشان اگر به\r\n\r\n\r\n","description":"","footnote":"\r\n( 1 ) آيه 111 ، از سورهء 9 : التّوبة\r\n( 2 ) آيه 95 و 96 ، از سورهء 4 : النّسآء\r\n","page_name":" 267 ","page_number":281},
  {"content":"\r\n\r\nاختيار خود جهاد نكنند و قاعد باشند ( يعنى به أعمال ديگر مانند نماز و روزه و حجّ و سائر كارهاى خير مشغول شوند ) درجهء اين أفراد با مجاهدين فى سبيل الله بأموالهم و أنفسهم يكسان نخواهد بود . خداوند مجاهدين فى سبيل الله بأموالهم و أنفسهم را بر نشستگان فضيلت بخشيده و يك درجه آنها را بالاتر قرار داده است . و خداوند به همه وعدهء نيك داده است ( چه قاعدين ، چه مجاهدين ) أمّا :  فَضَّلَ اللَّهُ الْمُجاهِدِينَ عَلَى الْقاعِدِينَ أَجْراً عَظِيماً  ؛ مجاهدين را بر قاعدين به أجر بزرگى كه عبارتست از علوّ درجه و رحمت و مغفرتى از جانب پروردگار تفضيل و برترى داده است .\r\nاز اين آيه أوّلًا استفاده مىشود : أفرادى كه قاعدند ، كسانى هستند كه جهاد بر آنها واجب نيست . چرا كه اگر جهاد بر يك يك از آنها واجب باشد ، آنها بواسطهء قعود گناهكار خواهند بود و ديگر معنى ندارد بگوئيم : خداوند مجاهدين را بر آنان به درجه يا درجاتى فضيلت داده ، يا أجر عظيمى عنايت فرموده است .\r\nفضيلت معنى ندارد مگر آنجائى كه هم در مفضول فضيلتى باشد و هم در فاضل ، آن وقت فاضل نسبت به مفضول داراى فضيلتى است ؛ أمّا وقتى عمل ديگرى به كلّى از درجهء اعتبار ساقط باشد ، فضيلت بى مورد است .\r\nاز اينجا استفاده مىشود : وجوب جهاد وجوب كفائى است مگر در آن زمانى كه يَدْهَمُ الْمُسلِمينَ أمْرٌ ؛ كه در آن صورت به عنوان دفاع است ؛ و دفاع چه بسا وجوبش وجوب عينى مىشود . و اگر راهى براى خارج كردن كفّار با آن أفراد واجد شرائط نباشد ، حتّى بر پيرمرد و أعمى و زمينگير و مريض و طفل و زن هم واجب خواهد بود كه براى دفاع حركت كرده و دشمن را از سرزمين إسلامى بيرون كنند .\r\nو أمّا جهاد كه دعوت كفّار است ابتداءً به سوى إسلام ، واجب كفائى است و بر همهء أفراد واجب نيست . ولى در عين حال كسانى كه مجاهدند ، بر آن\r\n\r\n","description":"","footnote":"","page_name":" 268 ","page_number":282},
  {"content":"\r\n\r\nأشخاصى كه جهاد نمىكنند گرچه به كارهاى خير هم مشغول باشند - فضيلت داده شده‌اند .\r\nدر اين آيه ، سه فضيلت براى آنها به سه عبارت بيان شده است :\r\nأوّل :  فَضَّلَ اللَّهُ الْمُجاهِدِينَ بِأَمْوالِهِمْ وَ أَنْفُسِهِمْ عَلَى الْقاعِدِينَ دَرَجَة  .\r\nدوّم :  وَ كُلًّا وَعَدَ اللَّهُ الْحُسْنى  . هر دو را خداوند بواسطهء عمل نيكى كه انجام داده و مىدهند وعدهء نيك فرموده است .\r\nسوّم :  وَ فَضَّلَ اللَّهُ الْمُجاهِدِينَ عَلَى الْقاعِدِينَ أَجْراً عَظِيماً  . و ليكن به آن كسانى كه مجاهدند بر قاعدين أجر عظيمى عنايت فرموده ، كه عبارت است از :  دَرَجاتٍ مِنْهُ وَ مَغْفِرَةً وَ رَحْمَةً وَ كانَ اللَّهُ غَفُوراً رَحِيماً  . درجات و مغفرت و رحمتى كه شامل آنان مىگردد .\r\nصاحب « جواهر » رضوان الله عليه پس از ذكر اين آيات و إدامهء مطلب مىفرمايد « 1 » :\r\nنَعَمْ ، فَرْضُهُ عَلَى الْكِفايَةِ بِلا خِلافٍ أجِدُهُ فيهِ بَيْنَنا بَلْ وَ لابَيْنَ غَيْرِنا . . . إلَّا ما يُحْكَى عَنْ سَعيدِ بْنِ الْمُسَيِّبِ فَأوْجَبَهُ عَلَى الاعْيَانِ لِظاهِرِ قَوْلِهِ تَعالَى :  انْفِرُوا خِفافاً وَ ثِقالًا وَ جاهِدُوا بِأَمْوالِكُمْ وَ أَنْفُسِكُمْ فِي سَبِيلِ اللَّهِ  « 2 » ثُمَّ قالَ :  إِلَّا تَنْفِرُوا يُعَذِّبْكُمْ عَذاباً أَلِيماً  « 3 »  . \r\nوَ النَّبَوىِّ : مَنْ مَاتَ وَ لَمْ يَغْزُ وَ لَمْ يُحَدِّثْ نَفْسَهُ بِالْغَزْوِ مَاتَ عَلَى شُعْبَةٍ مِنَ النِّفَاقِ .\r\nسپس بدينگونه إشكال مىكند كه : من هر چه تفحّص كردم ، خلافى نديدم در اينكه جهاد وجوبش وجوب كفائى است ، و وجوب عينى براى فرد فرد أشخاص نيست . فقط سعيد بن مُسَيِّب آن را واجب عينى دانسته و سه دليل\r\n\r\n\r\n","description":"","footnote":"\r\n( 1 ) « جواهر الكلام » طبع ششم ( آخوندى ) ج 21 ، ص 9\r\n( 2 ) صدر آيه 41 ، از سورهء 9 : التّوبة .\r\n( 3 ) صدر آيه 39 ، از سورهء 9 : التّوبة\r\n","page_name":" 269 ","page_number":283},
  {"content":"\r\n\r\nآورده است\r\n. أوّل : آيه شريفهء :  انْفِرُوا خِفافاً وَ ثِقالًا  ؛ همه بايد حركت كنيد چه بارتان سبك باشد ، چه سنگين ! حركت براى شما آسان باشد يا مشكل ! و جهاد كنيد در راه خدا با أموال و جانهاى خود .\r\nدوّم : آيه شريفهء :  إِلَّا تَنْفِرُوا يُعَذِّبْكُمْ عَذاباً أَلِيماً  ؛ و اگر نَفْر و كوچ به سوى جهاد نكنيد ، خداوند عذاب دردناكى بر شما مىفرستد !\r\nسوّم : روايتى است از پيغمبر أكرم صلّى الله عليه و آله از طريق عامّه كه : مَنْ مَاتَ وَ لَمْ يَغْزُ . . . كسى كه بميرد و جنگ نكند و خيال جنگ را هم در نظرش نياورد ( حديث نفسِ جنگ هم نكند ) اين شخص بر شعبه‌اى از نفاق مرده است .\r\nاين روايت را أبو داود در « سُنَن » خود نقل مىكند ، و بسيارى از صِحاح أهل تسنّن هم اين روايت را نقل مىكنند .\r\nإشكال مرحوم صاحب « جواهر » اينست كه آيه :  انْفِرُوا خِفافاً وَ ثِقالًا  ، مربوط به غزوهء تبوك است . در غزوهء تبوك كه بدون شكّ بسيج عمومى بوده است ، پيغمبر إعلام كردند : أفرادى كه در مدينه هستند ، همه - غير از زنها و أفراد زمينگير و بعضى ديگر - بايد حركت كنند . و بديهى است كه آيه اختصاص به آن صورت خاصّ دارد و وجوبش براى همه و در همه حال نيست .\r\nو همچنين آيه‌اى كه مىفرمايد :  إِلَّا تَنْفِرُوا يُعَذِّبْكُمْ عَذاباً أَلِيماً  ، مربوط به همين جنگ است ؛ فلهذا آن سه نفر : كعب بن مالك و دو رفيقش كه نفْر نكردند ، مورد سخط خدا و پيغمبر واقع شدند . پيغمبر أكرم از آنها إعراض كرد و مؤمنين و مسلمين بعد از جنگ از آنها إعراض كردند و به آنها راه ندادند - داستان خيلى مفصّل است - تا اينكه آنها رفتند و گريه‌ها كردند و چهل روز گذشت تا توبهء آنها مورد قبول واقع شد . و آيه :  وَ عَلَى الثَّلاثَةِ الَّذِينَ خُلِّفُوا  « 1 » . . . راجع به آنهاست .\r\n\r\nإشكال صاحب « جواهر » بر وجوب عينى بودن جهاد\r\nإشكال مرحوم صاحب « جواهر » اينست كه : وقتى در قضيّهء شخصيّه‌اى\r\n\r\n\r\n","description":"","footnote":"\r\n( 1 ) صدر آيه 118 ، از سورهء 9 : التّوبة\r\n","page_name":" 270 ","page_number":284},
  {"content":"\r\n\r\nدليل بر وجوب عينى داشته باشيم ، اين موجب نمىشود كه در همه جا وجوب عينى باشد .\r\nو أمّا حديث نبوىّ : مَنْ مَاتَ وَ لَمْ يَغْزُ . . . أوّلًا ، راويش أبو هريره است و روايات أبو هريره قابل قبول نيست ؛ ثانياً ، شايد معنيش اين باشد كه : كسى كه بميرد و أصلًا عنوان جهاد را از إسلام إنكار كند و اين أصل از اصول إسلام را قبول نداشته باشد ، در اين صورت با نفاق از دنيا رفته است ؛ نه اينكه خودش فى حدّ نفسه جنگ نكند .\r\n\r\nروايات دالّه بر اينكه : مشروعيّت جهاد مشروط است به ولايت\r\nمطلب را إدامه ميدهد تا اينكه مىگويد :\r\nبِشَرْطِ وُجودِ الإمامِ عَلَيْهِ السَّلامِ وَ بَسْطِ يَدِهِ أوْ مَنْ نَصَبَهُ لِلْجِهادِ وَ لَوْ بِتَعْميمِ وِلايَتِهِ لَهُ وَ لِغَيْرِهِ فى قُطْرٍ مِنَ الاقْطارِ ؛ بَلْ أصْلُ مَشْروعيَّتِهِ مَشْرُوطٌ بِذَلِكَ فَضْلا عَنْ وُجوبِهِ .\r\nمى فرمايد : تمام اين تعاريفى كه از آيات و روايات براى جهاد نقل شده است و فضائلى كه براى مجاهدين بيان شده است ، در صورتى است كه إمام مبسوط اليد ، يا آن كسى كه إمام او را براى جهاد نصب كند وجود داشته باشد و وى إنسان را أمر به جهاد كند ، و لو اينكه نصب براى جهاد بواسطهء تعميم ولايت باشد .\r\nيعنى إمام معصوم عليه السّلام چنين شخصى را براى جهاد بخصوصه نصب نكرده باشد ، بلكه بواسطهء أدلّهء كلّيّهء ولايت فقيه به شخصى در خصوص مسألهء جهاد يا در سائر مسائل و از جمله جهاد ، ولايت داده باشد . و اگر ما به أدلّهء ولايت فقيه إثبات كرديم كه تمام شؤون و مناصب إمام براى فقيه هم هست ، در اين صورت يكى از شؤون هم جهاد است .\r\nپس با تعميم أدلّهء ولايت فقيه ، همان حكم جهادى كه در زمان خود إمام براى إمام عليه السّلام هست نسبت به فقيه نيز ثابت است ؛ خواه إمام در زمان حيات و زمان حضور باشد و فقيه در يك نقطهء نزديك و يا دور دست دنيا بوده و\r\n\r\n","description":"","footnote":"","page_name":" 271 ","page_number":285},
  {"content":"\r\n\r\nآنجا براى خود از طرف إمام نيابت داشته باشد ، يا در زمان غيبت باشد ؛ و أدلّهء ولايت فقيه به عموميّت خود شامل أمر او به جهاد مىشود .\r\nبنابر تعميم أدلّهء ولايت فقيه ، مىتوانيم إثبات وجوب جهاد و إطلاق آن را بكنيم . بلكه أصل مشروعيّت جهاد مشروط است به ولايت ، فضلًا عَن وُجوبِه . زيرا جهاد يك أمر شخصى و فردى نيست ، بلكه أمرى است كه احتياج به ولايت دارد و إنسان نمىتواند خودسرانه انجام بدهد . آن وليّى كه بر إنسان ولايت شرعيّه دارد ، در تحت ولايت او ، همهء اين امور صورت مىپذيرد .\r\nصاحب « جواهر » براى اين معنى چند خبر را شاهد مىآورد « 1 » .\r\nأوّل : خبر بشير دَهّان از حضرت صادق عليه السّلام است كه مىگويد : قُلْتُ لَهُ : إنِّى رَأَيْتُ فِى الْمَنَامِ أَنِّى قُلْتُ لَكَ : إنَّ الْقِتَالَ مَعَ غَيْرِ الإمَامِ الْمَفْرُوضِ طَاعَتُهُ حَرَامٌ مِثْلُ الْمَيْتَةِ وَ الدَّمِ وَ لَحْمِ الْخِنْزِيرِ ؟ فَقُلْتَ لِى : هُوَ كَذَلِكَ ! فَقَالَ أَبُو عَبْدِ اللَهِ عَلَيْهِ السَّلامُ : هُوَ كَذَلِكَ ! هُوَ كَذَلِكَ !\r\nبشير به حضرت إمام جعفر صادق عليه السّلام عرض مىكند : من در خواب شما را ديدم و به شما گفتم : آيا قِتال با غير إمامى كه طاعتش را خداوند بر ما فرض و واجب كرده است حرام است ، مثل خوردن گوشت ميته و خون و گوشت خنزير ؟ ! شما به من گفتيد : بله همينطور است ! و در عالم خواب تصديق كرديد .\r\nاين خواب را كه بشير براى حضرت نقل كرد ، حضرت فرمودند : بلى همينطور است ! همينطور است !\r\nدوّم : خبر عبد الله بن مُغيره است كه ميگويد : شنيدم محمّد بن عبد الله به حضرت رضا عليه السّلام گفت : حَدَّثَنِى أَبِى عَنْ أَهْلِ بَيْتِهِ عَنْ ءَابَآئِهِ عَلَيْهِمُ السَّلامُ أَنَّهُ قَالَ لَهُ بَعْضُهُمْ : إنَّ فِى بِلادِنَا مَوْضِعَ رِبَاطٍ يُقَالُ لَهُ قَزْوِينُ وَ عَدُوًّا يُقَالُ لَهُ الدَّيْلَمُ ؛ فَهَلْ مِنْ جِهَادٍ أَوْ هَلْ مِنْ رِبَاطٍ ؟ فَقَالَ : عَلَيْكُمْ بِهَذَا الْبَيْتِ فَحُجُّوهُ !\r\n\r\n\r\n","description":"","footnote":"\r\n( 1 ) صدر آيه 118 ، از سورهء 9 : التّوبة\r\n","page_name":" 272 ","page_number":286},
  {"content":"\r\n\r\nمحمّد بن عبد الله ( ظاهراً عبد الله پسر حضرت إمام جعفر صادق عليه السّلام است ؛ محمّد بن عبد الله بن جعفر ) به حضرت رضا عليه السّلام مىگويد : روايت كرد مرا پدرم از أهل بيت خود ، كه آنها از پدرانشان عليهم السّلام نقل مىكردند كه : به بعضى از أجداد ما چنين گفته‌اند كه در بلاد و شهرهاى ما موضع رباط و لشكرگاه است و قزوين ناميده مىشود و لشكر إسلام با دشمنان جنگ ميكنند ؛ و دشمنانى آنجا هستند به نام ديلم . آيا من مىتوانم بروم جهاد ، يا رباط و سرحدّدارى كنم ؟ ! حضرت فرمود : بر شما باد به خانهء خدا ، برويد و حجّ بجاى آوريد !\r\nفَأَعَادَ عَلَيْهِ الْحَدِيثَ . فَقَالَ : عَلَيْكُمْ بِهَذَا الْبَيْتِ فَحُجُّوهُ ! أَمَا يَرْضَى أَحَدُكُمْ أَنْ يَكُونَ فِى بَيْتِهِ يُنْقِقُ عَلَى عِيَالِهِ مِنْ طَوْلِهِ يَنْتَظِرُ أَمْرَنَا ؛ فَإنْ أَدْرَكَهُ كَانَ كَمَنْ شَهِدَ مَعَ رَسُولِ اللَهِ صَلَّى اللَهُ عَلَيْهِ وَ ءَالِهِ وَ سَلَّمَ بَدْرًا ؛ وَ إنْ مَاتَ مُنْتَظِرًا لِامْرِنَا كَانَ كَمَنْ كَانَ مَعَ قَآئِمِنَا صَلَوَاتُ اللَهِ عَلَيْهِ هَكَذَا فِى فُسْطَاطِهِ - وَ جَمَعَ بَيْنَ السَّبَّابَتَيْنِ - وَ لَا أَقُولُ هَكَذَا - وَ جَمَعَ بَيْنَ السَّبَّابَةِ وَ الْوُسْطَى - فَإنَّ هَذِهِ أَطْوَلُ مِنْ هَذِهِ ؟ ! فَقَالَ أَبُو الْحَسَنِ عَلَيْهِ السَّلامُ : صَدَقَ .\r\nمحمّد بن عبد الله مىگويد : بعد از اينكه سائل از حضرت شنيد : عَلَيْكُمْ بِهَذَا الْبَيْتِ فَحُجُّوهُ ! ( يعنى جهاد نكنيد ، بلكه حجّ انجام دهيد ؛ الآن وظيفهء شما حجّ است نه جهاد ) دو مرتبه اين حديث را از آباء خود براى حضرت إمام رضا عليه السّلام كه پدران مشترك آن دو بودند إعاده كرد ؛ باز حضرت فرمودند : عَلَيْكُمْ بِهَذَا الْبَيْتِ فَحُجُّوهُ ! بر شماست كه حجّ خانهء خدا را بجاى آوريد !\r\nآيا يكى از شما راضى مىشود كه در خانهء خود باشد و بر عيال خودش از سعه و مال خود إنفاق كند و انتظار أمر ما را داشته باشد ؛ و در صورت إدراك أمر ما مانند كسى باشد كه با پيامبر خدا در جنگ بدر شركت كرده باشد ؛ و اگر از دنيا با حال انتظار برود ، مانند كسى باشد كه با قائم ما ، در چادر آن حضرت حضور داشته باشد ؟ !\r\n\r\n","description":"","footnote":"","page_name":" 273 ","page_number":287},
  {"content":"\r\n\r\nدر اين هنگام آن بعض أجداد ، بين دو انگشت سبّابهء خود را جمع نمودند ( كه اينچنين هر دو مساوى هم مىباشند ) و فرمودند : نمىگويم اينچنين ! ( و جمع كرد بين انگشت سبّابه و وُسطى را ) كه در اين صورت يكى از ديگرى بلندتر است .\r\nآنگاه إمام رضا عليه السّلام فرمودند : راست گفت .\r\nاللَهُمَّ صَلِّ عَلَى مُحَمَّدٍ وَ ءَالِ مُحَمَّد\r\n\r\n","description":"","footnote":"","page_name":" 274 ","page_number":288},
  {"content":"\r\n . \r\n","description":"","footnote":"","page_name":" 275 ","page_number":289},
  {"content":"\r\n . \r\n","description":"","footnote":"","page_name":" 276 ","page_number":290},
  {"content":"\r\n . \r\n","description":"","footnote":"","page_name":" 277 ","page_number":291},
  {"content":"\r\n . \r\n\r\n","description":"","footnote":"","page_name":" 278 ","page_number":292}
  ]