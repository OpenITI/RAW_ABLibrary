[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" فهرست مطالب 1 ","page_number":1},
  {"content":"\r\n . \r\n","description":"","footnote":"","page_name":" فهرست مطالب 2 ","page_number":2},
  {"content":"\r\n\r\nصحيفه امام\r\nمجموعه آثار\r\nامام خمينى ( س )\r\n( بيانات ، پيام ها ، مصاحبه ها ، احكام ، اجازات شرعى و نامه ها )\r\n( جلد نوزدهم )\r\n( مرداد 1363 - اسفند 1364 )\r\n\r\n","description":"","footnote":"","page_name":" فهرست مطالب 3 ","page_number":3},
  {"content":"\r\n\r\nصدمين سال ميلاد امام خمينى ( س )\r\nهمزمان با گراميداشت يكصدمين سالگرد ميلاد امام خمينى ( س )\r\nرهبر كبير انقلاب اسلامى و بنيانگذار جمهورى اسلامى ايران\r\nصحيفه امام\r\nمجموعه آثار\r\nخمينى امام ( س )\r\n( جلد نوزدهم )\r\n( مرداد 1363 - اسفند 1364 )\r\n( بيانات ، پيام ها ، مصاحبه ها ، احكام ، اجازات شرعى و نامه ها )\r\nتدوين و تنظيم : مؤسسه تنظيم و نشر آثار امام خمينى ( س )\r\nنوبت چاپ : اول ، پاييز 1378\r\nقيمت : تك جلدى : 1450 تومان ، دوره 22 جلدى : 30000 تومان\r\nمراكز پخش : فروشگاه مركزى ، تقاطع خيابان انقلاب و حافظ / فروشگاه عروج ، خيابان انقلاب ، بين فروردين و فخر رازى\r\nحرم مطهر ، ضلع شمالى\r\nتلفن : 6701297 - 6706833 - 6404873 - فاكس : 6400915\r\n\r\n","description":"","footnote":"","page_name":" فهرست مطالب 4 ","page_number":4},
  {"content":"\r\n . \r\n","description":"","footnote":"","page_name":" فهرست مطالب 5 ","page_number":5},
  {"content":"\r\n . \r\n","description":"","footnote":"","page_name":" فهرست مطالب 6 ","page_number":6},
  {"content":"\r\n . \r\n","description":"","footnote":"","page_name":" فهرست مطالب 7 ","page_number":7},
  {"content":"\r\n . \r\n","description":"","footnote":"","page_name":" فهرست مطالب 8 ","page_number":8},
  {"content":"\r\n . \r\n","description":"","footnote":"","page_name":" فهرست مطالب 9 ","page_number":9},
  {"content":"\r\n . \r\n","description":"","footnote":"","page_name":" فهرست مطالب 10 ","page_number":10},
  {"content":"\r\n . \r\n","description":"","footnote":"","page_name":" فهرست مطالب 11 ","page_number":11},
  {"content":"\r\n . \r\n","description":"","footnote":"","page_name":" فهرست مطالب 12 ","page_number":12},
  {"content":"\r\n . \r\n","description":"","footnote":"","page_name":" فهرست مطالب 13 ","page_number":13},
  {"content":"\r\n . \r\n","description":"","footnote":"","page_name":" فهرست مطالب 14 ","page_number":14},
  {"content":"\r\n . \r\n","description":"","footnote":"","page_name":" فهرست مطالب 15 ","page_number":15},
  {"content":"\r\n . \r\n","description":"","footnote":"","page_name":" فهرست مطالب 16 ","page_number":16},
  {"content":"\r\n . \r\n","description":"","footnote":"","page_name":" فهرست مطالب 17 ","page_number":17},
  {"content":"\r\n . \r\n","description":"","footnote":"","page_name":" فهرست مطالب 18 ","page_number":18},
  {"content":"\r\n . \r\n","description":"","footnote":"","page_name":" فهرست مطالب 19 ","page_number":19},
  {"content":"\r\n\r\nيادآورى :\r\nبراى سهولت در دسترسى به مطالب مورد نظر ، مراجعه شود به جلد 22 صحيفهء امام كه شامل :\r\nنمايه هاى موضوعى ، نام اشخاص ، مكانها ، وقايع تاريخى ، آيات و روايات ، اشعار و فهرست تفصيلى مطالب دورهء 21 جلدى است .\r\n\r\n","description":"","footnote":"","page_name":" فهرست مطالب 20 ","page_number":20},
  {"content":"\r\n\r\n\r\nجلد نوزدهم\r\n\r\nپاسخ استفتاء [ رئيس كل بانك مركزى ( فروش پول رايج كشور توسط مسافران در خارج ) 
  ]\r\nزمان : 14 مرداد 1363 / 7 ذى القعدة 1404\r\nمكان : تهران ، جماران\r\nموضوع : فروش پول رايج كشور توسط مسافران در خارج كشور\r\nسؤال‌كننده : نوربخش ، محسن ( رئيس كل بانك مركزى )\r\n[ حضرت امام خمينى رهبر كبير انقلاب و بنيانگذار جمهورى اسلامى ايران\r\nاز قرار اطلاع عده‌اى از مسافرين ايرانى در خارج از كشور مبادرت به فروش پول رايج كشور مىكنند . با توجه به اينكه به همراه داشتن اسكناس بيش از مبلغ مقرر ، غير قانونى اعلام شده است ، و اين امر خلاف حيثيت و آبروى جمهورى اسلامى است ، مستدعى است نظر مبارك را در اين مورد اعلام فرماييد . 14 / 5 / 63 - محسن نوربخش 
  ] .\r\nبسمه تعالى\r\nتخلف از مقررات دولت خصوصاً در فرض مذكور جايز نيست .\r\nروح اللَّه الموسوي الخمينى\r\n\r\n","description":"","footnote":"","page_name":" 1 ","page_number":21},
  {"content":"\r\n\r\n\r\nسخنرانى [ در جمع اعضاى شوراى مديريت حوزهء قم ( مسئوليتهاى روحانيت و حوزه‌ها ) 
  ]\r\nزمان : ؟\r\nمكان : تهران ، جماران\r\nموضوع : بيان مسئوليتهاى خطير روحانيت و حوزه‌هاى علميه\r\nحضار : اعضاى شوراى مركزى مديريت حوزه علميه قم\r\nبسم اللَّه الرحمن الرحيم\r\n. . . فقه را تقويت كنيد ، مبادى فقه را تقويت كنيد و اين هم لازم است به اينكه آقايانى كه لايق اين كار هستند دعوت كنيد ، ازشان تقاضا كنيد ، كه لازم نيست يك حوزهء صد نفرى يا دويست نفرى باشد ، حوزه از دو نفر شروع بشود بعد درست بشود وقتى براى خدا شد دو نفر باشد ، ده نفر باشد ، صد نفر باشد ، اگر اين كار بشود كه هم حوزه علميه باشد كه جهات علمى خيلى درش قوى باشد ، و هم اخلاقى باشد كه جهات اخلاقى را القا بكند تمام اين مقاصدى كه حضرت عالى « 1 » داريد ان شاء اللَّه اميدوارم خداوند تأييد كند و محقق بشود .\r\nو باز هم عرض مىكنم مأيوس نباشيد ، اين حوزه آن قدر بالا و پايين رفته است تا حالا رسيده به اينجايى كه رسيده است كه ملاحظه مىفرماييد . البته با اين جمعيت نمىشود اين جمعيت را كنترل كرد ، اين شكى نيست كه نمىشود ، با زور هم نمىشود ، اين را بايد با نرمش ، با نصيحت ، با اخلاق ، با اين طور چيزها اين كارها را انجام بدهد . و من اميدوارم كه موفق بشويد امثال جنابعالى و ديگران كه اين كار را انجام بدهند و من چون ديگر خيلى در حضور آقايان هم نبايد زياد حرف بزنم از اين جهت معذرت مىخواهم . من از خداوند تعالى سلامت همه آقايان را مىخواهم .\r\nو اخيراً ، عرض مىكنم كه اين كشور مال شماست كشور اسلامى است ، اسلام است ، اسلام مال شماست يعنى آن چيزى كه سردمدار اسلام است روحانيت است . اين عددى\r\n\r\n\r\n","description":"","footnote":"\r\n( 1 ) - آقاى على مشكينى .\r\n","page_name":" 2 ","page_number":22},
  {"content":"\r\n\r\nكه الآن در اين اتاق كوچك نشستند و بزرگان اين حوزه‌ها هستند ، اينها مسئوليتشان خيلى زياد است . اينها بايد اين امانت خدا را كه دستشان الآن آمده است و مىتوانند كار بكنند اين امانت را حفظش بكنند به اينكه در هرجا هستند مردم را دعوت كنند به اينكه استقامت كنند مردم ، سستى يك وقت نشود . تا اينجا كه رسيده براى استقامتى بوده كه از ناحيه روحانيون و ملت بوده ، اين ملت را نگه داريد شما آقايان ، ائمهء جمعه از همه بيشتر مسئول اين امر هستند كه اين ملت را نگه دارند در اين حال ، انقلاب ما هم نگذاشته ، يعنى انقلابمان به ثمر نرسيده و بايد برسد ، و اميدواريم برسد . لكن بايد مردم را نگذاريد مأيوس كنند ، يك عده‌اى بيفتند هى آيهء يأس بخوانند ، مأيوس كنند مردم را . مردم را بايد قوى كنيد ، دلشان را قوى كنيد كه با دل قوى همين طور كه الآن جوانان ما به حمد اللَّه هستند و انسان وقتى آنها را نگاه مىكند حسرت مىبرد . خدا مىداند من وقتى كه اين جمعيت را مىبينم ، با آن گشاده رويى دارند طرف مرگ مىروند ، من ناراحت مىشوم از اينكه ما چرا اين طور هستيم . خدا ان شاء اللَّه كه اينها را حفظ كند براى شما ، و شما را حفظ كند براى آنها . و شما مردم را دعوت كنيد به اينكه استقامت كنند ، و باشند در صحنه ، كه ان شاء اللَّه با بودن آنها كارها تمام بشود . و اميد است كه به زودى هم تمام بشود .\r\nو الآن هم كه مىبينيد اوضاع تغيير كرده است و بسيار تغيير كرده است و به نفع شما دارد تغيير مىكند ، يعنى به نفع اسلام .\r\nو من اميدوارم كه همه شما موفق و مؤيد و سالم باشيد و ملتمس دعا از همه شما هستم من .\r\nو السلام عليكم و رحمة اللَّه\r\n\r\n","description":"","footnote":"","page_name":" 3 ","page_number":23},
  {"content":"\r\n\r\n\r\nنامه [ به آقاى مير حسين موسوى ( انتقال بخشى از اموال بنياد مستضعفان به مؤسسات ديگر ) 
  ]\r\nزمان : 15 مرداد 1363 / 8 ذى القعدة 1404\r\nمكان : تهران ، جماران\r\nموضوع : انتقال بخشى از اموال و داراييهاى بنياد مستضعفان به مؤسسات عام المنفعهء تبليغاتى\r\nمخاطب : موسوى ، مير حسين ( نخست وزير )\r\n[ بسمه تعالى . محضر مبارك حضرت امام امت - مد ظله العالى - رهبر و بنيانگذار جمهورى اسلامى ايران\r\nبعد از سلام و درود ، محترماً معروض مىدارد : توسط بنياد مستضعفان ليستى از اموال و داراييهاى پراكنده و نسبتاً كوچك بنياد تهيه گرديده است كه نگهدارى اين قبيل داراييها براى بنياد دشوار است و به نظر مقام محترم رياست جمهورى و رياست محترم مجلس و اين جانب به صلاح نزديكتر است ، براى سبك كردن بار بنياد مستضعفان ، اين قبيل اموال به مؤسسات عام المنفعه و خيريه و تبليغاتى كه براى اسلام كار مىكنند منتقل شود تا در راه اهداف اسلامى و كمك به مستضعفان به كار گرفته شود . در اين زمينه اسامى كميتهء امداد امام ، سازمان بهزيستى ، بنياد 15 خرداد ، اتحاديهء انجمنهاى اسلامى و امثال آن مطرح است ، نظر مبارك در مورد اين پيشنهاد چيست ؟\r\nمفيد است به اطلاع آن مقام معظم رسانده شود كه كارخانه‌هاى بزرگ و داراييهاى اساسى بنياد و نيز شركتهاى مصادره‌شدهء ساختمانى و زمينهاى شهرى در اين ليست نيامده است .\r\n11 / 5 / 63 - مير حسين موسوى 
  ] .\r\nبسمه تعالى\r\nآنچه مورد نظر آقايان قرار گرفته است ، مورد تصويب اين جانب است .\r\n15 / 5 / 63\r\nروح اللَّه الموسوي الخمينى\r\n\r\n","description":"","footnote":"","page_name":" 4 ","page_number":24},
  {"content":"\r\n\r\n\r\nاجازه نامه [ به آقاى محمد حسن رحيميان ، در امور حسبيه و شرعيه 
  ]\r\nزمان : 17 مرداد 1363 / 10 ذى القعدة 1404\r\nمكان : تهران ، جماران\r\nموضوع : اجازه در امور حسبيه و شرعيه\r\nمخاطب : رحيميان ، محمد حسن\r\nبسم اللَّه الرحمن الرحيم\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب حجت الاسلام آقاى حاج شيخ محمد حسن رحيميان - دامت افاضاته - از طرف اين جانب مجازند در تصدى امور حسبيه كه در زمان غيبت حضرت ولى عصر - عجل اللَّه تعالى فرجه الشريف - منوط به اذن فقيه جامع الشرايط مىباشد « فله التصدي لما ذكر مع مراعاة الاحتياط » ؛ و نيز مجازند در اخذ وجوه شرعيه و دستگردان و امهال و صرف ثلث از سهم مبارك امام - عليه السلام - را در مخارج خود و مصارف مقررهء ديگر ، و پرداخت نصف از سهم سادات را به سادات مستحق ، و ارسال ما بقى از سهمين را نزد اين جانب جهت صرف در اعلاى كلمهء طيبهء اسلام .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى و التمسك بعروة الاحتياط فى الدين و الدنيا ؛ و ارجو منه ان لا ينسانى من صالح دعواته » ؛ و السلام عليه و على اخواننا المؤمنين و رحمة اللَّه و بركاته .\r\nبه تاريخ دهم ذى قعده 1404\r\nروح اللَّه الموسوي الخمينى\r\n\r\n","description":"","footnote":"","page_name":" 5 ","page_number":25},
  {"content":"\r\n\r\n\r\nسخنرانى [ در جمع مقامات كشورى و لشكرى ( موانع تشكيل حكومت اسلامى توسط ائمه ) 
  ]\r\nزمان : صبح 18 مرداد 1363 / 11 ذى القعدة 1404\r\nمكان : تهران ، حسينيه جماران\r\nموضوع : موانع تشكيل حكومت اسلامى توسط ائمه ( ع )\r\nمناسبت : ميلاد حضرت امام رضا ( ع )\r\nحضار : خامنه‌اى ، سيد على ( رئيس جمهور ) - موسوى اردبيلى ، سيد عبد الكريم ( رئيس ديوان عالى كشور ) - موسوى ، مير حسين ( نخست وزير ) - مقامات كشورى و لشكرى\r\nبسم اللَّه الرحمن الرحيم\r\n\r\nاظهار تأسف در محروميت از بركات عظيم\r\nمتقابلًا اين عيد سعيد را بر همهء آقايان و همهء ملت بزرگ ايران و همهء مسلمانان جهان بلكه همهء مستضعفان تبريك عرض مىكنم ، و از خداى تبارك و تعالى مىخواهم كه به بركت اين عيد مبارك ، بركاتش را بر مسلمين بفرستد و مسلمين را بيدار كند و دست ستمكاران را از بلاد مسلمين كوتاه بفرمايد . من بسيارى از اوقات از دو امر متأسفم كه يكيش از ديگرى بيشتر تأسف دارد . يكى اينكه در تمام دوره از صدر اسلام ، نبوت ، تا آخر نگذاشتند كه يك حكومت دلخواه اسلام وجود پيدا بكند . زمان رسول اللَّه - صلى اللَّه عليه و آله و سلم - آن همه گرفتاريها و جنگها و آن مخالفتها بود و نشد كه حكومت به طور دلخواهى كه ايشان مىخواهند ، متحقق بشود . در زمان ساير ائمه - عليهم السلام - هم ، حتى زمان حضرت امير كه مواجه بود با آن جنگهاى داخلى و آن منافقهايى كه از كفار بدتر هستند و نگذاشتند حكومت شكل بگيرد به طورى كه دلخواه باشد . اگر گذاشته بودند ، مهلت داده بودند ، و لو در يك دوره كوتاهى حكومت تحقق پيدا كرده بود ، آن الگويى كه آنها به عالم نشان مىدادند ، براى بشر تا آخر يك درس بزرگى بود . و ما بايد متأسف باشيم براى اين امر كه محروم شديم از يك همچو بركت بزرگى .\r\nو امر دوم كه باز نگذاشتند و نشد كه ائمهء ما - عليهم السلام - آن طورى كه مىخواستند\r\n\r\n","description":"","footnote":"","page_name":" 6 ","page_number":26},
  {"content":"\r\n\r\nبروز بدهند حقايق را ، اين هم بسيار مورد تأسف است ، تأسف اين از تأسف او بالاتر است ، اين چه علمى بوده است كه نزديك وفات ، حضرت رسول - صلى اللَّه عليه و آله و سلم - بيخ گوشى به حضرت امير - عليه السلام - فرموده است و ايشان به حسب روايت - مىفرمايد - كه « هزار باب از علم - يا هزار علم ، هر كدام چه - براى من حاصل شد » . اين علم معمولى كه دست ما هست ، دست فقها هست ، دست فلاسفه هست ، دست عرفا هست ، اين نيست . او چه بوده است كه حضرت امير مىگويد كه من علم جم دارم ،\r\nهاهُنا عِلماً جَمّا ،\r\nلكن حَمَله « 1 » نيست ، اين علم فقه نبوده ، علم فقه را تعليم كرده‌اند ، هيچ در او قصورى نشده است ، اين فلسفه و اين چيزهايى كه دست ماهاست اينها هم نبوده است و اين مورد تأسف است كه مهلت ندادند به اينها ، نشد . در آن وقت حَمَله‌اى كه آنها مىخواستند نبود و آن علوم با خود آنها به ملأ اعلى رفت ، و ما بايد تا آخر دنيا تأسف از اين بخوريم كه از آن هيچ بهره نداريم ؛ و او بلااشكال از اين علوم رسمى كه دست بشر است و دست مسلمين است ، از اينها خارج است ، براى اينكه اينها حَمَله داشتند ، آن كه حَمَله نداشته است ، آنكه مورد تأسف خود ائمه - عليهم السلام - بوده است كه پيدا نكردند كسانى را كه به آنها تعليم بدهند آن علوم را ، و قرآن كه مخزن همه علوم است ، نشد كه آنها تفسير كنند ، و آن معارفى كه در قرآن هست آنها بيان كنند براى ما . اينها از تأسف‌هايى است كه ما بايد در گور ببريم . قرآن الآن در حجاب است ، مستور است اين قرآن . بعضى آيات قرآن است كه گرچه بشر يا فلاسفه يا عرفا تا يك حدودى در موردش صحبتها كردند ، لكن آن كه بايد باشد ، نشده است و نمىشود . قرآن هم براى « مَنْ خوطِبَ بِه » آمده است .\r\nانّما يَعرفُ القُرآنَ مَنْ خوطِبَ بِهِ « 2 »\r\nاگر مقصود معانى عرفيه بود ، كه مردم همه مىفهمند معانى عرفيه را ، آن چى بوده است ؟ و ما بايد تا آخر متأسف باشيم . حضرت رضا - سلام اللَّه عليه - كه با آن نيرنگ ايشان را بردند ، الزاماً بردند به آنجا و خواستند ايشان را چه بكنند ، معلوم بود كه از اول بنا بر اين نيست ، نگذاشتند كه اينها يك\r\n\r\n\r\n","description":"","footnote":"\r\n( 1 ) - حمل كنندگان\r\n( 2 ) - بحار الأنوار ، ج 24 ، ص 237 - 238 . هرآينه قرآن را كسى مىفهمد كه به او خطاب ( و نازل ) شده است .\r\n","page_name":" 7 ","page_number":27},
  {"content":"\r\n\r\nحكومتى به دستشان بيايد ، يك مجالى به دستشان بيايد كه لا اقل تعليمات را بكنند . براى حضرت صادق - عليه السلام - هم كه مجال بود براى اينكه علم فقه را بايد توسعه بدهند و بيان كنند و بعضى از مسائل البته غير فقهى هم بوده است ، لكن سرگرمى ايشان به آن علومى كه نمىشد كه معطل بماند و علم شريعت بود ، اين هم باز نگذاشتند ، نشد . حَمَله هم نداشتند ؛ حَمَله فقه بود ، اما حمله آن علوم نبود . بنا بر اين ، ما بايد در اين امور متأسف باشيم كه از قرآن دستمان كوتاه است . اين تفسيرهايى كه بر قرآن نوشته شده است از اول تا حالا ، اينها تفسير قرآن نيستند ، اينها البته يك ترجمه‌هايى ، يك بويى از قرآن بعضيشان دارند ، و الّا تفسير اين نيست . در هر صورت ،  إِنَّا لِلَّهِ وَ إِنَّا إِلَيْهِ راجِعُونَ  ، آن كه از دست ما رفت ، حكومت عدل الهى هم كه تحقق پيدا نكرد كه ما بفهميم بايد چه بكنيم .\r\n\r\nاتهامات و تبليغات مسموم عليه نظام اسلامى\r\nحالا هم كه خداى تبارك و تعالى توفيق به اين ملت داد و دست عنايتى به سر اينها كشيد ، مىبينيد كه با اين حكومت چه مىكنند . مجال نمىدهند كه عرضه بكنند دست‌اندركاران ما اسلام را . هر مطلبى كه در عالم واقع مىشود ، يك فسادى واقع مىشود ؛ « دست ايرانيها در آن هست و دست حكومت ايران در آن هست ! » آن تبليغات است ديگر . در بحر احمر يك چيزى واقع مىشود ، در كانال سوئز يك چيزى واقع مىشود ، اين ايرانيهايند كه اين كار را مىكنند ! البته اين تبليغات سوء يك جهت ، و لو بر خلاف هست ، لكن يك جهت حسن هم دارد ، و آن اين است كه دنيا مىفهمد كه يك قصه‌اى در ايران هست ؛ در شب و روز تبليغات بر ضد ايران و اسلام و اينها هست .\r\nاينكه اسلام را اين طور ، ايران را اين طور مىكوبند ، اينها به ايران خيلى كار ندارند ، به اسلام كار دارند . مىدانند كه اگر اين چيزى كه ايران مىخواهد تحقق پيدا بكند ، دست آنها از همهء منافعشان در همه جا كوتاه مىشود .\r\nشما ملاحظه مىكنيد امروز با همهء اين سختيها و گرفتاريهايى كه براى ايران پيش آمده است و يكدل و يكجهت دنيا بر خلاف اسلام هست ، و به اندازهء انگشتان دست ، ما در دنيا همراه نداريم ، مع ذلك ببينيد جلوهء اسلام تا كاخهاى كرملين هم كشيده شده\r\n\r\n","description":"","footnote":"","page_name":" 8 ","page_number":28},
  {"content":"\r\n\r\nاست ، تا كاخهاى سفيد هم كشيده شده است ، در امريكاى لاتين هم رفته است ، آفريقا هم رفته است ، مصر هم رفته است ، ملزم كرده آنها را به اينكه اظهار اسلام بكنند . ما مىدانيم كه آنها به اسلام اعتقاد ندارند ، بلكه مخالف‌اند ، لكن اين جلوه‌اى كه از ايران منعكس شد به خارج ، آنها هم كه به اسلام اعتقاد ندارند حالا مىگويند اسلام بايد باشد ، حدود اسلامى بايد باشد . اين ، بركتِ اين جلوه‌اى است كه از ايران شده است ، نه اينكه آنها مسلمان شده‌اند الآن . « ادّبَهُ الْعَصاء » ، حتى صدام هم مىگويد ، نماز مىخواند ، حالا نماز غلطى خواند . همه زاهد و عابد و مسلمان شده‌اند و اين ، يك مسأله است ، دست كم نبايد اين را گرفت . اين يك مسأله‌اى است كه به ما نويد مىدهد كه ان شاء اللَّه اين نور الهى توسعه پيدا مىكند ، و نصرت خداى تبارك و تعالى دنبال اينكه - شما - ملت ايران مىخواهد نصرت خدا را بكند ، دنبال اين نصرت خدا هست ، وعده كرده خدا ، لكن ما بايد فكر اين باشيم كه ما نصرت اسلام را بكنيم ، نصرت خدا را بكنيم . ما در فكر اين باشيم كه براى خدا كار بكنيم و نصرت دين خدا بكنيم . اگر ما اين كار را انجام داديم ، وعدهء خدا بلااشكال تحقق پيدا مىكند و نصرت او هم دنبال اين هست . خوب ! در اين جنجال عظيمِ دنيا بر ضدّ ما ، تكليف ما چى است ؟ اينكه من هميشه عرض مىكنم كه همهء آقايان در هر جا هستند ، چه علماى بلاد - بلاد ايران - و چه ائمهء جمعه و جماعات و چه مجلس محترم شوراى اسلامى و چه دولتمردان ، اينها همه دست به دست هم بدهند تا اينكه اين بار را بتوانند به مقصد برسانند ، براى اين است كه ، يك گِله‌هايى از هم دارند ، يك نقايصى مىبينند ، البته تذكرش خوب است ، اما هاى و هوى خوب نيست ، انتقامجويى خوب نيست . بايد ما در فكر اسلام باشيم . اگر در فكر خودمان هم هستيم ، اگر فكر منافع خودمان هم هستيم ، بايد فكر اسلام باشيم كه اسلام منافع ما را تأمين مىكند . اگر ما اهل دين هستيم كه بايد اسلام را با چنگ و دندان حفظ بكنيم ، و اگر اهل دنيا هستيم ، دنياى ما هم به اسلام بستگى دارد .\r\n\r\nتفاهم با دوستان ، مخاصمه با دشمنان\r\nامروز اگر چنانچه خداى نخواسته يك خللى وارد بشود در اين جمهورى اسلامى ،\r\n\r\n","description":"","footnote":"","page_name":" 9 ","page_number":29},
  {"content":"\r\n\r\nنمىدانيد كه با ما چه خواهند كرد ، و مىدانيد ان شاء اللَّه ، بايد هم بدانيد . بايد احساس خطر بكنيد براى جمهورى اسلامى و همه احساس خطر بكنيد . ما بين راه هستيم و نتوانستيم تا حالا آن كه مىخواهيم متحقق كنيم و تا همين مقدارى هم كه آمديم ، ملتها متوجه شدند به ما ، ملتها بيدار شدند و بيدارتر مىشوند . خود ما متوجه باشيم كه كارهايى انجام بدهيم و طريقه‌هايى را انتخاب كنيم كه به طور سلامت با هم برخورد كنيم . اگر هم اشكال داريم ، مثل اشكال طلبه‌هاى مدرسه با هم رفتار كنيم ، دوستند با هم . خوب ! آقايانى كه بسياريشان اهل مدرسه‌اند ، دوست‌اند ، رفيق‌اند ، برادرند ، سر يك مبحثى داد و قال هم با هم مىكنند ، بعد از اينكه مباحثه تمام شد ، با هم مىنشينند چاى مىخورند و دوستى مىكنند . شما با هم دشمنى نداريد . شما همه يك مقصد داريد و آن اين است كه به آن چيزى كه اسلام فرموده است برسيد . اميد است كه برسيد ان شاء اللَّه . وقتى مقصد واحد باشد و مقصود همه يك مطلب باشد و آن اسلام ، بايد فكر بكنيد كه اگر يك صحبتى بر خلاف باشد كه يك وقت خداى نخواسته به حيثيت جمهورى اسلامى صدمه بزند ، از آن جلوگيرى كنيد ، خودتان را بازداريد از او . در عين حالى كه در همه جا بايد مناقشه باشد ، لكن مناقشات طلبگى ، مناقشات علمى . در محضر علماى بزرگ هم مثل ميرزاى شيرازى كه دو تا درس - از قرارى كه براى من نقل كردند - دو تا درس ايشان مىگفتند و پنج ساعت هم طول مىكشيد ، همه داد و قالها بوده است ، اما مخاصمه نبوده ، مباحثه بوده . يك وقت مخاصمه هست ، اين طرف مىخواهد او را بكوبد ، آن طرف مىخواهد او را بكوبد ، اين ، نه راه اسلام است ، نه مقصد اسلامى مىتواند داشته باشد ، مقصد اسلامى نمىشود . يك وقت مباحثه است و مطلب را گفتن است و صحبت كردن ، اين البته بايد باشد . بايد معايب را گفت ، بايد دنبال مطلب رفت ، بايد نقايص را گفت ، لكن روى هم رفته ما بايد همه امور را بسنجيم ، يعنى ، وضع امروزى ما با دنيا و گرفتارى ما در دنيا و در كشور خودمان . با اين وضع ما بايد برخورد بكنيم ، يعنى ، با اين ديد كه مسائل را روى هم بريزيم و جنبه‌هاى مخالف و موافقش را با هم جمع بكنيم و درست تأمل بكنيم و تعمق بكنيم و آن وقت وارد كار بشويم .\r\n\r\n","description":"","footnote":"","page_name":" 10 ","page_number":30},
  {"content":"\r\n\r\n\r\nاحتراز نيروهاى مسلح از مناقشات سياسى\r\nاز چيزهايى كه من بايد هم عرض كنم اين است كه ، يك مطلبى كه وقتى واقع مىشود در بين دولتيها يا بين مجلسيها يا نطقهاى مجلسيها ، يك وقت اين است كه راديو اين را ذكر نمىكرد ، خود دربسته بود ، اين ، آن قدرها ضرر نداشت . اما حالا كه بنا بر اين است - و خوب هم هست - كه راديو مردم را در جريان بگذارد ، به مجرد اينكه يك اختلافى در مجلس پيدا مىشود ، منعكس مىشود در همهء ملت ، و آن كه خيلى خطرناك است ، اين است كه منعكس مىشود در سپاه ، در ارتش . ما كه مىخواستيم به - همهء دنيا كه دنبال اين هستند كه ارتششان از امور سياسى كنار باشد ، آنها يك چيزى مىفهمند كه مىگويند اين را - ما كه مىخواهيم كه سپاه و ارتش جند اللَّه باشند و دسته‌بندى نداشته باشند و جهات سياسى را كنار بگذارند ، براى اينكه اگر جهات سياسى و مناقشات سياسى در سپاه رفت و در ارتش رفت ، بايد فاتحهء اين سپاه و ارتش را ما بخوانيم . اين جهت را بايد آقايان متوجه باشند . مملكت از خودتان است ، مجلس از شماست ، دولت از شماست ، ارتش از شماست ، سپاه از شماست ، همه از شماست . شما بايد توجه بكنيد به اينكه مسائل شما منعكس مىشود در همهء كشور و همهء دنيا . يك كلمه‌اى كه يكى در اينجا مىگويد ، تعبيرش مىكنند در تبليغات دنيا و رسانه‌هاى گروهى دنيا ، تأويل مىكنند و شروع مىكنند به ايران حمله كردن . با اينكه مقصد آن گوينده اين نيست ، لكن آنها يك راهى پيدا مىكنند براى اينكه چه بكنند . در عين حالى كه دولت مىگويد كه اين مين گذاريها ، اين دزديهاى دريايى و دزديهاى هوايى به ما مربوط نيست و ما با آن مخالفيم و ما جايز نمىدانيم كه يك دسته مردم بيگناه را بردارند از يك طرف به يك طرف ديگر ببرند ، و آن قدر مورد خوف و ترس آنها بشوند ، در عين حال اين را يك كلمه‌اى نقل مىكنند ، مىگويند : لكن در راديوى ايران گفته است ، تعريف كرده از اينهايى كه ربوده‌اند چيز را . البته اين يك چيز غلطى است در راديو و بايد جلويش گرفته بشود جدّاً . راديو نبايد همين طور بىتوجه و بدون فهم يك مسائلى را بگويد و ايران را مفتضح كند . اگر يك كلمه يك وقتى اينها گفتند ، خوب ، ربطى به دولت ندارد . لكن راديو [ را 
  ] آنها حساب\r\n\r\n","description":"","footnote":"","page_name":" 11 ","page_number":31},
  {"content":"\r\n\r\nمىكنند كه مربوط به دولت است و سخنگوى دولت است . بايد اينها توجه به اين مسائل بكنند . و مع الأسف ، درست ، گردانندگان اينها نمىتوانند چيزها را بفهمند . چطور يك مطلبى كه بر خلاف عواطف دنياست ، بر خلاف اسلام است ، بر خلاف عقل است ، ما تأييد مىتوانيم بكنيم ؟ از يك جايى يك دسته‌اى را بر مىدارند مىروند به يك دستهء ديگر ، يا مين گذارى مىكنند در يك جايى ، مين گذارى كردن در يك جا ، معنايش اين است كه يك عده‌اى كه اصلًا گناهى ندارند ، آنها هم از بين بروند . چطور اسلام اجازهء اين را مىدهد ؟ چطور ايران اجازهء اين را مىدهد ؟ چطور جند اللَّه اجازه اين را مىدهد ؟\r\nچطور دولت ايران ، مجلس ايران اجازه اين را مىدهند ؟ لكن ببينيد كه ما در چه گرفتارى هستيم ، كه هر مطلبى كه واقع مىشود ، گردن ما مىگذارند . ما بايد خيلى توجه بكنيم .\r\nيعنى ، شما همهء آقايان پاسدار اسلام هستيد ، مجلس پاسدار اسلام است ، و دولت همين طور و ارتش همين طور و سپاه همين طور . براى سپاهيها جايز نيست كه وارد بشوند به دسته‌بندى ، و آن طرفدار آن يكى ، آن يكى طرفدار آن يكى . به شما چه ربط دارد كه در مجلس چه مىگذرد ؟ در امر انتخابات باز هم به من اطلاع دادند كه بين سپاهيها هم باز صحبت هست . خوب ! انتخابات در محل خودش دارد مىشود ، جريانى دارد ، به سپاه چه كار دارد كه آنها هم اختلاف پيدا كنند ؟ براى سپاه جايز نيست اين . براى ارتش جايز نيست اين . سپاهى را از آن تعهدى كه دارد ، از آن مطلبى كه به عهدهء اوست بازمىدارد و همين طور ارتش را . و ما در گفتارمان ، در كردارمان كه در محضر خداى تبارك و تعالى واقع است ، بايد فكر بكنيم كه اين مطلبى را كه ما امروز مىخواهيم بگوييم ، آيا در يك محيط سربسته است كه هر چه بخواهيم بگوييم ؟ يا در يك محيط سربازى است براى همهء دنيا ؟ وقتى مطلب اين طورى است كه ما يك كلمه‌اى كه بگوييم در همهء دنيا منتشر مىشود ، ما بايد فكر بكنيم كه اين مطلبى كه مىخواهيم بگوييم ، اين صحبتى كه مىخواهيم بكنيم ، آيا به صلاح كشورمان است ؟ به مجرد اينكه خلاف سليقه شماست ، خوب ! سليقهء شما اين نيست ، مطلب را مىگوييد ، با آرامش مىگوييد ، به جورى كه دولت را ، يا مجلس را يك وقت - خداى نخواسته - اسباب لكه‌دار شدن آنها نباشد ،\r\n\r\n","description":"","footnote":"","page_name":" 12 ","page_number":32},
  {"content":"\r\n\r\nاسباب تضعيف نباشد . اين يك مطلبى است همگانى و اين مطلب به عهدهء همه ما هست ،\r\nكُلُّكُمْ رَاعٍ وَ كُلُّكُمْ مَسْئُولٌ « 1 »\r\nهمه مسئول هستيم در اين مسائل . اينها از هر راهى كه دستشان برسد شروع مىكنند به تبليغات . صدام هر وقت كه مجال پيدا بكند ، بدبخت مىگويد : ما هر وقت بخواهيم ، جزيرهء خارك را با خاك يكسان مىكنيم . ما از روحيهء او متوجه هستيم كه اگر يك آن فرصت پيدا بكند و قدرت پيدا كند ، جزيرهء خارك كه هيچى ، تهران را هم از بين مىبرد . يك همچون موجود خبيثى است ، لكن نمىتواند . تودهنى خورده است او . الآن در عراق هم آشفته است كارش . قدرتهاى بزرگ هم معلوم نيست ديگر حالا صدام را همچو قبول داشته باشند . ولى آنها مىگويند ، و لو اينكه حالا در بين خودشان يك لافى زده باشند ، يك صحبتى كرده باشند ، رسانه‌هاى گروهى هم شروع مىكنند ؛ « پرزيدنت صدام حسين ديروز در بين مردم چى گفت . » ، به آنهايى كه فرار كرده بودند ، نشان شجاعت داد ، در بين آنها چه گفت ! اينها مسائلى است كه گفته مىشود .\r\nخوب ! آدم چه بكند ؟ لكن ما بايد توجه بكنيم ، ما بايد واقعاً متوجه به خدا باشيم ، ما بايد خودمان را در محضر خدا ببينيم در همه وقت . و خداى تبارك و تعالى حاضر و ناظر است بر اقوال ما ، بر قلوب ما ، بر همه چيز حاضر است و در محضر او واقع مىشود .\r\n\r\nدلخوشيهاى دروغين غرب باوران عافيت طلب\r\nو اين را من به اينهايى كه در خارج رفتند و آنهايى كه در جاهاى ديگر هستند و دل خودشان را خوش كردند ، مىگويم كه : اين جمهورى اسلامى را شما نمىشناسيد . هى مىگوييد ما اسلامشناسيم ، ما - نمىدانم - جامعه‌شناسيم ! شما ملت خودتان را نمىشناسيد ، اگر مىشناختيد به اين روز نمىافتاديد . اگر شما بشناسيد ملت ايران را ، مىدانيد كه الآن جمهورى اسلامى پايبند اشخاص نيست . هى ننشينيد بگوييد كه كيك در حال احتضار است و ديگر لال شده و - نمىدانم - چى شده ! اين دلخوشيها را به خودتان ندهيد . شما حالا دو سه سال است كه هى مىگوييد دو ماه ديگر اين جمهورى از بين\r\n\r\n\r\n","description":"","footnote":"\r\n( 1 ) - بحار الأنوار ، ج 72 ، ص 38 .\r\n","page_name":" 13 ","page_number":33},
  {"content":"\r\n\r\nمىرود . به حمد اللَّه جمهورى به قدرت خودش باقى است ، ارتش ما قدرتش باقى است ، سپاه پاسداران ما ، بسيج ما ، ژاندارمرى ما ، همه ، ملت ما ، يك ملت بيدارى است . يك ملتى است كه جوان را مىدهد ، و مادرهايى هستند كه جوانهايشان را مىدهند و باز هم مىآيند مثل شير غران مىگويند كه ما حاضريم باز . يك همچو ملتى را يك نفر برود يا باشد نمىشود . آن روز كه مركز حزب جمهورى را منفجر كردند و آن عزيزان را از بين بردند ، گفتند : يكى دو نفر ديگر از بين برود ، ديگر تمام شده است . آنها خيال مىكنند به يكى دوتا يا چهار تا پنج تا امثال ماها جمهورى اسلامى است . جمهورى اسلامى ، همهء افرادش الآن توجه به مسائل دارند . الآن در دهات هم انسان وقتى مىبيند كه يك صحبتى مىكنند ، آن دهاتى كه پشت خيش ايستاده و دارد كار مىكند ، صحبت مىكند ، باز يك صحبت سياسى و يك مسأله مىگويد . با يك همچو ملتى نمىشود كه شما خيال كنيد بنشينيد و هى فكر كنيد كه اگر كيَك مرد ، چه مىشود ؟ نه ! نخواهد شد . من اميدوارم كه ان شاء اللَّه ماها توجه به مسائل ، توجه به مصالح اسلامى داشته باشيم و روى مصالح عمومى اسلامى ، روى مصالحى كه ما الآن در كشورمان هست ، روى گرفتاريهايى كه ما الآن در كشور داريم ، با اين انگيزه ، آن وقت در هر جا صحبت مىخواهيم بكنيم ، بكنيم ، و هر مناقشه‌اى داريم مناقشه بكنيم ، لكن با اين توجه . من از خداى تبارك و تعالى سلامت و سعادت همهء آقايان را ، خصوصاً آقايانى كه دست اندر كار هستند ، مشغول خدمت هستند به اين كشور عزيز ، از خداى تبارك و تعالى سلامت همه را مىخواهم . و اميدوارم كه خداوند به همهء ما ، به همهء شما توفيق بدهد كه به اين ملت خدمت بكنيم . به اين ملت مظلومى كه در طول تاريخ مظلوم بوده است و ستمهايى كه از شاهنشاهى ديده است هيچ كس نديده از كسان ديگر ، حالا كه مىخواهند يك نفس راحت بكشند ، اميدوارم كه ما خدمتگزارشان باشيم و بتوانيم خدمت كنيم به آنها .\r\nو السلام عليكم و رحمة اللَّه\r\n\r\n","description":"","footnote":"","page_name":" 14 ","page_number":34},
  {"content":"\r\n\r\n\r\nاجازه نامه [ به آقاى محمد رضا اعتماديان ( دخالت اوقاف در امور موقوفات بدون متولّى ) 
  ]\r\nزمان : 21 مرداد 1363 / 14 ذى القعدة 1404\r\nمكان : تهران ، جماران\r\nموضوع : دخالت سازمان اوقاف در امور موقوفات بدون متولّى\r\nمخاطب : اعتماديان ، محمد رضا ( سرپرست ادارهء اوقاف )\r\n[ بسمه تعالى . محضر مقدس رهبر كبير انقلاب حضرت آيت اللَّه العظمى امام خمينى - مد ظله العالى\r\nاحتراماً ، با عنايت به مادهء 81 قانون مدنى كه مقرر مىدارد : « در اوقاف عامه كه متولى معين نداشته باشد ، ادارهء موقوفه طبق نظر ولى فقيه خواهد بود » دخالت سازمان اوقاف در امور موقوفات معروضه منوط به اجازهء حضرت عالى مىباشد . استدعا دارد در صورتى كه سازمان اوقاف را براى دخالت در امور اين قبيل موقوفات مجاز مىدانند نظر مبارك را امر به اعلام فرمايند .\r\n8 / 5 / 63 با تقديم احترام : محمد رضا اعتماديان ، معاون نخست وزير و سرپرست سازمان اوقاف 
  ] .\r\nبسمه تعالى\r\nطبق نظر نمايندگان اين جانب مانع ندارد عمل كردن .\r\n21 / 5 / 63\r\nروح اللَّه الموسوي الخمينى\r\n\r\n","description":"","footnote":"","page_name":" 15 ","page_number":35},
  {"content":"\r\n\r\n\r\nحكم [ انتصاب مسئولان دبيرخانهء مركزى ائمهء جمعه 
  ]\r\nزمان : 29 مرداد 1363 / 22 ذى القعدة 1404\r\nمكان : تهران ، جماران\r\nموضوع : انتصاب مسئولان دبيرخانهء مركزى ائمهء جمعه\r\nمخاطب : ابطحى - رسولى - توسلى - صانعى - عبايى - كشميرى و قاضى عسكر\r\nبسم اللَّه الرحمن الرحيم\r\nحجج اسلام ، آقايان : ابطحى ، رسولى ، توسلى ، صانعى ، عبايى ، كشميرى ، و قاضى عسكر « 1 » - ايّدهم اللَّه تعالى - را به عنوان مسئولين و اداره كنندگان دبيرخانهء مركزى ائمهء جمعه - ايّدهم اللَّه - منصوب نمودم ، تا با تأييدات خداوند تعالى و دعاى خير حضرت بقية اللَّه - ارواحنا فداه - و تدوين آيين نامه ، به امور گوناگون ائمهء محترم جمعه رسيدگى نمايند ؛ و گزارش امور را به شوراى محترم مركزى ائمهء جمعه و اين جانب بدهند .\r\nاميد است ائمهء محترم جمعه و مسئولين ، همكاريهاى مقتضى را با دبيرخانهء مذكور بنمايند . از خداوند تعالى توفيق همگان را براى خدمت به اسلام و كشور اسلامى [ خواهانم 
  ] . و السلام عليكم و رحمة اللَّه .\r\n29 مرداد 63 / 22 ذى القعدة 404\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - به ترتيب ، آقايان : سيد محمد ابطحى ، سيد هاشم رسولى محلاتى ، محمد رضا توسلى ، حسن صانعى ، محمد عبايى ، محمد جواد كشميرى ، سيد على قاضى عسكر\r\n","page_name":" 16 ","page_number":36},
  {"content":"\r\n\r\n\r\nحكم [ تعيين اعضاى هيأت مؤسس مكتب خواهران قم ( جامعة الزهراء « س » ) 
  ]\r\nزمان : 31 مرداد 1363 / 24 ذى القعدة 1404\r\nمكان : تهران ، جماران\r\nموضوع : تعيين اعضاى هيأت مؤسس مكتب خواهران ( قم ) - جامعة الزهراء ( س )\r\nمخاطب : مشكينى ، على - موسوى اردبيلى ، سيد عبد الكريم - جنتى ، احمد - فاضل ، محمد - شرعى ، محمد على - توسلى ، محمد رضا - صانعى ، حسن\r\nبسم اللَّه الرحمن الرحيم\r\nاز آنجا كه علوم مطلقاً ، خصوصاً علوم اسلامى ، اختصاص به قشرى دون قشرى ندارد ، و بانوان محترم ايران در طول انقلاب ثابت نمودند كه همدوش مردان مىتوانند حتى در فعاليتهاى اجتماعى و سياسى خدمتهاى ارزشمندى به اسلام و مسلمانان نمايند و در تربيت و تعليم جامعهء بزرگوار بانوان پيشتاز باشند ، و اكنون به حمد اللَّه تعالى مؤسسه‌اى در شهر مقدس قم ، شهر علم و جهاد ، براى تعليم و تربيت بانوان محترم در دست ساختمان است ، و اميد است با كوشش علماى اعلام و مدرسين حوزهء علميهء قم - دامت بركاتهم - اين مقصد اسلامى جامهء عمل پوشد و در رشد فكرى و شكوفا شدن دانش اسلامى بانوان قدم مؤثرى باشد ، لهذا حضرات حجج اسلام ، آقايان : حاج شيخ على مشكينى و موسوى اردبيلى و حاج شيخ احمد جنتى و حاج شيخ محمد فاضل و حاج شيخ محمد على شرعى و شيخ محمد رضا توسلى و حاج شيخ حسن صانعى - دامت افاضاتهم - را به عنوان هيأت مؤسس اين مكتب خواهران تعيين نمودم ، تا براى تعيين هيأت مديره و تنظيم اساسنامه و تعيين نام مكتب و ساير امور مؤسسه اقدامات مقتضى را بنمايند . اميد است با تأييد خداوند متعال و دعاى حضرت بقية اللَّه - ارواحنا لمقدمه الفداء - اين مؤسسه بتواند خدمت ارزنده‌اى به جامعهء بانوان مسلمان و انقلابى ايران بنمايد .\r\n31 مرداد 1363 / 24 ذى القعدة 1404\r\nروح اللَّه الموسوي الخمينى\r\n\r\n","description":"","footnote":"","page_name":" 17 ","page_number":37},
  {"content":"\r\n\r\n\r\nنامه [ به وزارت امور خارجه ( اعلام وصول هدايا و ارسال آنها براى كمك به جبهه ) 
  ]\r\nزمان : شهريور 1363 / ذى القعدة 1404\r\nمكان : تهران ، جماران\r\nموضوع : اهداى 31 فقره سكه ، جواهرات و اشياى عتيقه براى كمك به جبهه‌هاى جنگ تحميلى\r\nمخاطب : وزارت امور خارجه\r\n[ وزارت امور خارجه - ادارهء دفترى و بايگانى\r\nخواهشمند است دستور فرمايند محمولهء پيوست را كه شامل سكه‌ها و جواهرات ذيل مىباشد و از طرف يكى از برادران عراقى به عنوان هديه به امام خمينى ، رهبر كبير انقلاب اسلامى تحويل اين نمايندگى گرديده است به دفتر امام ارسال نمايند . لازم به يادآورى است كه سكه‌ها و جواهرات مزبور قديمى بوده و تعدادى از آنها مربوط به دويست سال پيش مىباشد كه در موزه مىتوان بهره‌بردارى نمود . به اميد پيروزى مستضعفين بر مستكبرين . سرپرست دفتر حفاظت منافع جمهورى اسلامى ايران - على سبز عليان 
  ]\r\n( در ادامهء نامه ، مشخصات 31 مورد قطعات اهدايى ، فهرست شده‌اند . )\r\nبسمه تعالى\r\nآنچه در ورقه مرقوم است به اين جانب و اصل شد و به جبهه داده شد . ان شاء اللَّه تعالى موفق باشيد .\r\nشهريور 63\r\nروح اللَّه الموسوي الخمينى\r\n\r\n","description":"","footnote":"","page_name":" 18 ","page_number":38},
  {"content":"\r\n\r\n\r\nاجازه نامه [ به آقاى سيد رضا برقعى ، در امور حسبيه و شرعيه 
  ]\r\nزمان : 3 شهريور 1363 / 27 ذى القعدة 1404\r\nمكان : تهران ، جماران\r\nموضوع : اجازه در امور حسبيه و شرعيه\r\nمخاطب : برقعى ، سيد رضا\r\nبسم اللَّه الرحمن الرحيم\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب حجت الاسلام آقاى حاج سيد رضا برقعى - دامت افاضاته - از طرف اين جانب مجازند در تصدى امور حسبيه و اخذ وجوه شرعيه و صرف آن در مخارج خودشان به نحو اقتصاد و صرف ثلث از سهم مبارك امام - عليه السلام - و نصف از سهم سادات را كه ما زاد بر مخارج خودشان مىباشد در ترويج شريعت مقدسه و موارد مقررهء شرعيه و ارسال ما بقى را نزد اين جانب جهت اعلاى كلمهء طيبهء اسلام .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى و التمسك بعروة الاحتياط فى امور الدين و الدنيا » ؛ و السلام عليه و على اخواننا المؤمنين و رحمة اللَّه و بركاته .\r\nبه تاريخ 27 شهر ذي قعدة الحرام 1404\r\nروح اللَّه الموسوي الخمينى\r\n\r\n","description":"","footnote":"","page_name":" 19 ","page_number":39},
  {"content":"\r\n\r\n\r\nپيام [ به مسلمانان جهان و حجاج در آستانهء عيد قربان ( فلسفهء حج و رسالت حجاج ) 
  ]\r\nزمان : 4 شهريور 1363 / 28 ذى القعدة 1404 « 1 » مكان : تهران ، جماران\r\nموضوع : فلسفهء حج و رسالت حجاج در كنگرهء عظيم عبادى - سياسى حج\r\nمناسبت : در آستانهء عيد سعيد قربان\r\nمخاطب : مسلمين ايران و جهان ؛ حجاج بيت اللَّه الحرام\r\nبسم اللَّه الرحمن الرحيم\r\nمبارك باد عيد سعيد بزرگ قربان بر مسلمانان جهان و بر ملت بزرگ مجاهد ايران كه با انقلاب كبير خود دست جهانخواران را از تجاوز به ميهن اسلامىشان قطع كردند ؛ و به خواست خداوند متعال و حمايت حضرت بقية اللَّه - ارواحنا لمقدمه الفداء - خود را از سلطهء ستمگران شرق و غرب آزاد ، و براى به ثمر رسيدن انقلاب بزرگ خويش با فداكاريهاى فوق طاقت به نهضت و جانبازى خود ادامه مىدهند ، تا ان شاء اللَّه مقصد اعلى ، كه اجراى احكام نورانى اسلام است ، در كشور پياده شود .\r\nعيد سعيد و مبارك در حقيقت آن روزى است كه با بيدارى مسلمين و تعهد علماى اسلام تمام مسلمانان جهان از تحت سلطهء ستمكاران و جهانخواران بيرون آيند . و اين مقصد بزرگ زمانى ميسر است كه ابعاد مختلفهء احكام اسلام را بتوانند به ملتهاى زير ستم ارائه دهند . و ملتها را با اسلام ناشناخته آشنا كنند ، و فرصتها را براى اين امر بزرگ سرنوشت‌ساز مغتنم شمرده و از دست ندهند . و چه فرصتى بالاتر و والاتر از كنگرهء عظيم حج كه خداوند متعال براى مسلمانان فراهم آورده است . و مع الأسف ابعاد مختلف اين فريضهء عظيم سرنوشت‌ساز به واسطهء انحرافهاى حكومتهاى جور در كشورهاى اسلامى و آخوندهاى فرومايهء دربارى و كج‌فهميهاى بعضى از معممين و مقدس‌نماها در تمام\r\n\r\n\r\n","description":"","footnote":"\r\n( 1 ) - در صحيفهء نور ( دورهء 22 جلدى ) ، ج 19 ، ص 41 ذيل تاريخ 7 / 6 / 63 درج گرديده كه به استناد تاريخ مندرج در دستخط امام خمينى ، تاريخ 4 شهريور 63 صحيح است .\r\n","page_name":" 20 ","page_number":40},
  {"content":"\r\n\r\nكشورهاى اسلامى در پردهء ابهام باقى مانده است . كج‌فهمانى كه حتى با تشكيل حكومت اسلامى مخالف ، و آن را از حكومت طاغوت بدتر مىدانند ! كج فكرانى كه فريضهء بزرگ حج را محدود به يك ظاهر بىمحتوا كرده ، و ذكر گرفتاريهاى مسلمانان و كشورهاى اسلامى را بر خلاف شرع و تا سرحد كفر مىشمارند . وابستگان به حكومتهاى جابر انحرافى كه فرياد مظلومانى را كه از گوشه و كنار جهان در اين مركزِ فرياد جمع گرديده‌اند . زندقه و بر خلاف اسلام وانمود مىكنند . بازيگرانى كه براى عقب نگه داشتن مسلمانان و بازكردن راه براى غارتگران و سلطه‌جويان ، اسلام را در كنج مساجد و معابد محصور نموده‌اند و اهتمام به امر مسلمين را بر خلاف اسلام و وظايف مسلمانان و علماى اسلام معرفى مىكنند . و مع الأسف دامنهء تبليغات گمراه‌كننده به قدرى بوده و هست كه دخالت در هر امر اجتماعى و سياسى را در جامعهء مسلمين بر خلاف وظايف روحانيون و علماى دين مىدانند ؛ و دخالت در سياست را گناهى نابخشودنى مىخوانند ؛ و فريضهء نماز جمعه را به يك صورت خشك مقصور كرده و تجاوز از اين حد را ضد اسلام مىدانند . و بايد گفت اسلام غريب و ناشناخته است ، و ملتهاى اسلامى منزوى و ناآشنا به حقايق اسلامند .\r\nاكنون بر علماى اسلام و نويسندگان و دانشمندان و هنرمندان و فيلسوفان و محققان و عارفان و روشنفكرانى كه از اين مسائل رنج مىبرند و به حال اسلام و مسلمين تأسف مىخورند ، در هر منطقه و داراى هر مذهب و مسلكى كه هستند ، لازم است براى جلوگيرى از اين خطر عظيم كه اسلام و مسلمين گرفتار آن هستند دامن همت به كمر زنند ، و با هر وسيلهء ممكن در مساجد و محافل و مجالس عمومى مسلمانان را هشدار دهند و از آنان غفلت‌زدايى نمايند ، و آنان را براى يك نهضت عمومى اسلامى مهيا كنند . و بايد بدانند كه اين امرى است ممكن و شدنى ، ولى محتاج به كوشش و فداكارى مىباشد . ملت ايران - أعزّهم اللَّه - راه عذرها را مسدود نموده ، و اثبات نمود كه در مقابل قدرتهاى بزرگ مىتوان ايستاد و حق انسانى خود را بازپس گرفت . و با اتكال به قدرت لا يزال حق تعالى ، كه وعدهء نصرت به شرط آنكه حق را يارى دهيم عنايت فرموده است ،\r\n\r\n","description":"","footnote":"","page_name":" 21 ","page_number":41},
  {"content":"\r\n\r\nهراس به خود راه ندهند كه  إِنْ تَنْصُرُوا اللَّهَ يَنْصُرْكُمْ وَ يُثَبِّتْ أَقْدامَكُمْ .  « 1 » و براى تحقق اهداف اسلامى ، كه در مقدمهء آن كوتاه كردن دست قدرتمندان منحرف و مخالف اسلام از كشورهاى اسلامى و رفع موانع داخلى و خارجى مىباشد ، همت گمارند ؛ و با احزاب و حكومتها و گروهها و اشخاصى كه با نهضتهاى اسلامى ، كه به حمد اللَّه تعالى در آستانهء رشد و شكل‌گيرى است ، مخالفند مقابله نموده ، و مبارزه با آنان را در سرتاسر جهان سرلوحهء برنامه‌هاى خود قرار دهند ؛ و مطمئن باشند كه با وعدهء صريح خداوند تعالى ، توفيق پيشرفت حاصل شود و مظلومان از دست ستمگران نجات يابند .\r\nاكنون كه در آستانهء فريضهء مباركهء حج هستيم ، لازم است توجهى به ابعاد عرفانى و روحانى و اجتماعى و سياسى و فرهنگى آن داشته باشيم . باشد كه اين امر راهگشايى براى قدمهاى مؤثر ديگر باشد . در اين موضوعات بسيارى از دوستان متعهد مطالبى گفته‌اند . اين جانب نيز اشاره‌اى گذرا تنها به بعض ابعاد آن مىكنم ؛ شايد تذكرى از آن حاصل شود . از آنجا كه در اين مناسك عجيب ، از اول « احرام » و « تلبيه » تا آخر مناسك ، اشاراتى عرفانى و روحانى است كه تفصيل آنها در اين مقال ميسر نيست ، اكتفا به بعض اشارات تلبيه‌ها مىكنم .\r\nلبيكهاى مكرر از كسانى حقيقت دارد كه نداى حق را به گوش جان شنيده و به دعوت اللَّه تعالى به اسم جامع « 2 » جواب مىدهند . مسأله ، مسئلهء حضور در محضر است و مشاهدهء جمال محبوب . گويى گوينده از خود در اين محضر بى خود شده و جواب دعوت را تكرار مىكند . و دنبالهء آن سلب شريك به معناى مطلق « 3 » آن مىنمايد ، كه اهل اللَّه مىدانند ، نه شريك در الوهيت فقط . گرچه سلب شريك در آن نيز شامل همهء مراتب ، تا فناى عالم در نظر اهل معرفت است ؛ و حاوى جميع فقرات « احتياطى » و « استحبابى »\r\n\r\n\r\n","description":"","footnote":"\r\n( 1 ) - بخشى از آيهء 7 سورهء محمد ( ص ) : « اگر خدا را يارى كنيد ، شما را يارى خواهد كرد و پايدارى خواهد بخشيد »\r\n( 2 ) - اسم جامع الهى ، « اللَّه » است كه در تلبيه ( لبيك گفتن حاجيان ) مكرر بر زبان جارى مىشود\r\n( 3 ) - همان گونه كه توحيد بر سه قسم است : توحيد ذاتى ، توحيد صفاتى و توحيد افعالى . در قبال هر يك از آنها شرك قرار دارد يعنى : شرك ذاتى ، شرك صفاتى و شرك افعالى . و منظور از شرك به معناى مطلق آن ، هر سه قسم شرك است .\r\n","page_name":" 22 ","page_number":42},
  {"content":"\r\n\r\nاست ، مثل « الحَمدُ لَكَ و النعمَة لك » و « حمد » را اختصاص مىدهد به ذات مقدس ، همچنين نعمت را ؛ و نفى شريك مىكند . و اين نزد اهل معرفت غايت توحيد است . و به اين معناست كه هر حمدى و هر نعمتى كه در جهان هستى تحقق يابد حمد خدا و نعمت خداست بدون شريك . و در هر موقف و مشعرى و وقوف و حركتى و سكون و عملى ، اين مطلب و مقصد اعلى جارى است . و خلاف آن ، « شرك » به معناى اعم است ، كه همهء ما كوردلان به آن مبتلا هستيم . بگذارم و بگذرم .\r\nو از همهء ابعاد آن مهجورتر و مورد غفلت‌تر ، بُعد سياسى اين مناسك عظيم است كه دست خيانتكاران براى مهجوريت آن بيشتر در كار بوده و هست و خواهد بود . و مسلمانان امروز و در اين عصر - كه عصر جنگل است - بيشتر از هر زمان موظف به اظهار آن و رفع ابهام از آن هستند ؛ زيرا بازيگران بين المللى با اغفال مسلمين و عقب نگه داشتن آنان از يك سو ، و عمال سودجوى آنان از سوى ديگر ، و غفلتزدگان نادان از طرفى ، و آخوندهاى دربارى يا كج فهم از سوى ديگر ، و متنسكان جاهل « 1 » از يك طرف ، دانسته يا ندانسته پشت در پشت هم ايستاده و در محو اين بُعد سرنوشت‌ساز و نجات دهندهء مظلومان در فعاليت هستند . و لازم است متعهدان و بيداران و دلسوزان براى غربت اسلام و مهجوريت اين بعد در احكام اسلام ، بويژه حج كه اين بعد در آن ظاهرتر و مؤثرتر است ، با قلم و بيان و گفتار و نوشتار به كوشش برخيزند ؛ خصوصاً در ايام مراسم حج ، كه پس از اين مراسم عظيم انسانها مىتوانند در شهر و ديار خود با توجه به اين بُعد عظيم مسلمانان و مظلومان جهان را بيدار ، و براى خروج مظلومان جهان از تحت فشارهاى روز افزون ستمگران مدعى حمايت از صلح به حركت وادارند . و پر واضح است كه اگر در اين كنگرهء عظيم جهانى ، كه همهء اقشار ملتهاى مظلوم اسلامى از هر مذهب و ملت و داراى هر زبان و مسلك و هر رنگ و قشر ، ولى با زىّ واحد و لباس مشابه ، دور از هر آلايش و آرايش ، اجتماع نموده‌اند مسائل اساسى اسلام و مسلمين و\r\n\r\n\r\n","description":"","footnote":"\r\n( 1 ) - زاهدان و عابدان نادان .\r\n","page_name":" 23 ","page_number":43},
  {"content":"\r\n\r\nمظلومان جهان از هر فرقه حل نشود و حكومتهاى مستكبر و زورگو سر جايشان ننشينند ، از اجتماعات كوچك منطقه‌اى و محلى كارى برنخواهد آمد و راه حل فراگيرى به دست نخواهيم آورد .\r\nبيت اللَّه الحرام ، اول بيتى است كه براى « ناس » بنا شده . « 1 » بيت همگانى است . هيچ شخصيتى و هيچ رژيمى و هيچ طايفه‌اى حق تقدم در آن را ندارد . اهل باديه و صحرانشينان و خانه به دوشان با عاكفان كعبه و شهرنشينان و دولتمردان در آن يكسانند « 2 » . اين بيت معظم براى ناس بنا شده ، و براى قيام ناس و نهضت همگانى ، و براى منافع مردمى . و چه نفعى بالاتر و والاتر از آنكه دست جباران جهان و ستمگران عالم از سلطه بر كشورهاى مظلوم كوتاه شود ، و مخازن عظيم كشورها براى مردم خود آن كشورها باشد . بيتى كه براى قيام تأسيس شده است ، آن هم قيام ناس و للناس ، پس بايد براى همين مقصد بزرگ در آن اجتماع نمود ، و منافع ناس را در همين مواقف شريف تأمين نمود ، و رمى شياطين بزرگ و كوچك را در همين مواقف انجام داد . مجرد كليد دارى بيت و سقايت « 3 » حُجاج و عمارت مسجد الحرام كافى نيست و مربوط به مقصد نيست . ساده بودن بيت و مسجد ، همچون زمان ابراهيم و صدر اسلام و به هم پيوستن مسلمين در آن مكان بىآلايش و وافدين « 4 » بىپيرايش هزاران مرتبه بالاتر است از تزئين كعبه و بناهاى مرتفع عظيم و غافل شدن از مقصد اصلى كه قيام ناس و شهود منافع ناس است .  أَ جَعَلْتُمْ سِقايَةَ الْحاجِّ وَ عِمارَةَ الْمَسْجِدِ الْحَرامِ كَمَنْ آمَنَ بِاللَّهِ وَ الْيَوْمِ الْآخِرِ وَ جاهَدَ فِي سَبِيلِ اللَّهِ لا يَسْتَوُونَ عِنْدَ اللَّهِ وَ اللَّهُ لا يَهْدِي الْقَوْمَ الظَّالِمِينَ .  « 5 » گويى آيهء شريفه در عصر ما نازل شده و گوياى حال ماست . در عصر حاضر سرگرمى به سقايت و معيشت حجاج و به عمارت و تزئين مسجد\r\n\r\n\r\n","description":"","footnote":"\r\n( 1 ) - اشاره به آيهء 96 سورهء آل عمران\r\n( 2 ) - اشاره به آيهء 25 سورهء حج\r\n( 3 ) - آب دهى و آبرسانى\r\n( 4 ) - فرستادگان\r\n( 5 ) - سورهء توبه ، آيهء 19 : « آيا آب دادن به حاجيان و عمران و آبادانى مسجد الحرام را قرار داديد مانند آن كسى كه به خدا و روز قيامت ايمان آورده و در راه خدا جهاد كرده است ! يكسان نيستند نزد خدا ، و خدا گروه ستمكاران را هدايت نكند » .\r\n","page_name":" 24 ","page_number":44},
  {"content":"\r\n\r\nالحرام ، و غفلت از ايمان به خدا و روز جزا و كناره‌گيرى از جهاد فى سبيل اللَّه را ظلم ، و كسانى كه چنين كنند را ظالم محسوب داشته است . ايمان به خداى تعالى و روز جزا انسانها را به جهاد فى سبيل اللَّه و قيام براى حق و عدل سوق مىدهد . و خداوند قومى را كه چنين نباشند هدايت نمىفرمايد ، كه اينان ظالمانند .\r\nخداى تعالى و رسول عظيم الشأن - صلى اللَّه عليه و آله - در روز حج بزرگ ندا دادند و فرياد سر دادند كه خدا و رسول برى هستند از مشركان :  وَ أَذانٌ مِنَ اللَّهِ وَ رَسُولِهِ إِلَى النَّاسِ يَوْمَ الْحَجِّ الْأَكْبَرِ أَنَّ اللَّهَ بَرِيءٌ مِنَ الْمُشْرِكِينَ وَ رَسُولُهُ  « 1 » در آن روز خط امريكا و آخوندهاى دربارىِ تأمين‌كنندهء منافع شيطان بزرگ نبودند كه فتوا دهند - العياذ باللَّه - خدا و رسول بر خلاف مناسك حج دستور داده و عمل مىكنند ، و بايد حج از اين مسائل به دور باشد . روزى كه ولى اللَّه الأعظم ، امام عصر - عجل اللَّه تعالى فرجه الشريف ظاهر شوند و در كعبه نداى عدالت سردهند و بر خلاف ظالمان و كافران فرياد كشند ، همين آخوندها هستند كه او را تكفير كنند و از ستمگران پشتيبانى نمايند . خداوند ان شاء اللَّه تعالى اسلام و مسلمين را از شرّ ستم‌پيشگان نگهدارى فرمايد .\r\nاينك تذكراتى هر چند تكرارى را به عرض برادران و خواهران مىرسانم ؛ اميد است ان شاء اللَّه تعالى به ديدهء عنايت توجه نمايند .\r\n1 - مراتب معنوى حج ، كه سرمايهء حيات جاودانه است و انسان را به افق توحيد و تنزيه نزديك مىنمايد ، حاصل نخواهد شد مگر آنكه دستورات عبادى حج به طور صحيح و شايسته و مو به مو عمل شود ، و حجاج محترم و روحانيون معظم كاروانها تمام همّ خود را صرف در تعليم و تعلم مناسك حج كنند . و بر مسئله‌دانان است كه از همراهان خود مواظبت كنند ، كه خداى نخواسته تخلف از دستورات نشود . و بُعد سياسى و اجتماعى آن حاصل نمىگردد ، مگر آنكه بُعد معنوى و الهى آن جامه عمل پوشد ، و لبيكهاى شما جواب دعوت حق تعالى باشد و خود را محْرم براى وصول به آستانهء محضر حق تعالى\r\n\r\n\r\n","description":"","footnote":"\r\n( 1 ) - بخشى از آيهء 3 سورهء توبه : « در روز حج بزرگ از جانب خدا و پيامبرش به مردم اعلام مىشود كه خدا و پيامبرش از مشركان بيزارند » .\r\n","page_name":" 25 ","page_number":45},
  {"content":"\r\n\r\nنماييد ، و لبيك گويان براى حق نفى شريك به همهء مراتب كنيد و از « خود » ، كه منشأ بزرگ شرك است ، به سوى او - جلّ و علا - هجرت نماييد . و اميد است براى جويندگان ، آن موتى كه دنبال هجرت است حاصل آيد ؛ و اجرى را كه « على اللَّه » است دريافت نمايند . و اگر جهات معنوى به فراموشى سپرده شود ، گمان نكنيد كه بتوان از چنگال شيطان نفس رهايى يابيد . و تا در بند خويشتن خويش و هواهاى نفسانى خود باشيد ، نمىتوانيد جهاد فى سبيل اللَّه و دفاع از حريم اللَّه نماييد . شما عزيزان قدرى به خود آييد و سلحشوران جمهورى اسلامى را كه پيروزيهاى خداپسندانه‌اى براى اسلام و كشور اسلامى كسب كرده‌اند ، و اكنون جمعى از شهداى زندهء آنان با شما در مناسك حج شريك هستند ، بنگريد ؛ و از تحول عظيمى كه موجب اين همه فداكارى در آنان شده است عبرت بگيريد . و مسلمانان بدانند تا يك درجه از اين تحولات در آنان حاصل نشود ، شيطان نفس اماره و شياطين خارج نخواهند گذاشت كه به فكر امت اسلامى و مظلومان جهان باشند . از خداوند تعالى توفيق همگان را خواهانم .\r\n2 - شما از كشور پيروزمندى كه سالها تحت فشار ستمشاهى دست‌وپا زده و با عنايت خداوند تعالى و دعاى خير بقية اللَّه - أرواحنا فداه - قيد و بندها را با تحمل مصيبات جانكاه گسيخته و هزاران شهيد و جانباز در راه مقصد تقديم اسلام نموده است عازم حج شده‌ايد . شما حامل پيام ملتى هستيد كه با انقلاب خود كشورى را كه مىرفت با شرق‌زدگى و از آن بيشتر غربزدگى در الحاد و فساد و فحشا غرق شود نجات داده ، و حكومت اسلامى را به جاى حكومت طاغوتى جايگزين نموده‌اند . همان مردمى كه تصميم دارند با صدور پيام انقلاب اسلامىشان نه تنها كشورهاى اسلامى ، كه مستضعفان جهان را به اسلام عزيز و حكومت عدل اسلامى آشنا سازند . شما نمايندگان مردمى هستيد كه انقلاب اسلامىشان ، با عمر كوتاه خود و گرفتاريهاى طاقت فرساى حاصل از رويارويى با دو ابرقدرت و مقابلهء دو بلوك شرق و غرب با آن و خرابكاريهاى تروريستهاى وابسته به دو جناح ستمگر ، تنها و تنها به بركت اسلام و نورانيت آن و مقاومت مردم توانسته است كشورهاى اسلامى را در شرق و غرب ارض و مظلومان جهان را در سراسر گيتى\r\n\r\n","description":"","footnote":"","page_name":" 26 ","page_number":46},
  {"content":"\r\n\r\nتكان داده و به اسلام جلب نمايد ؛ و توانسته است نداى اسلام را هر چند ضعيف به گوش جهانيان رسانده و نظر آنان را به خود جلب كند . شما حجاج محترم بيت اللَّه الحرام حامل پيام اين ملت و نمايندگان اين كشور هستيد . در اين صورت موقعيت شما بسيار حساس و وظيفهء شما سنگين است . يا ان شاء اللَّه ، چنانچه انتظار مىرود ، با رفتار شايسته و اخلاق اسلامى و انقلابى خود نظر همگان را جلب كرده و چهرهء انقلاب اسلامى را آن گونه كه هست به نمايش ملتهاى جهان مىگذاريد و توجه آنان را با برخوردهاى برادرانه و محبت‌آميز به انقلاب بزرگ ايران جلب مىنماييد و عملًا تبليغات فاسد مغرضانهء بوقهاى تبليغاتى را خنثى مىنماييد ، كه در اين صورت حج شما مقبول و اجر شما مضاعف خواهد بود . و يا خداى نخواسته بعضى از بيخبران بر خلاف آنچه ذكر شد عمل مىنمايند - كه اميد است ننمايند - كه در اين صورت در محضر خدا و خانهء او و قبلهء مسلمانان مرتكب گناهى عظيم شده و از صف حجاج بيت اللَّه الحرام و زائران قبر رسول خدا - صلى اللَّه عليه و آله - و ائمهء معصومين در بقيع خارج مىشوند ، و با كوله‌بارى از گناه به منازل خود بر مىگردند .\r\n3 - بسيار محتمل است كه عده‌اى از منحرفان و دشمنان انقلاب و اسلام براى بدنام كردن حجاج محترم و مشوّه نمودن چهرهء انقلاب ، بلكه اسلام ، در اين سفر شركت كنند و به صفوف حجاج محترم به پيوندند و دست به كارهاى ناشايسته و مخالف دستورات اسلام زنند ، و گاه باعث شوند كه بعض متدينين هم گول خورده و از آنها ، به توهّم آنكه تكليف انقلابى است ، تبعيت كنند و به دست مخالفان انقلاب ، كه با دقت در صدد يافتن نقاط ضعف و خرده‌گيرى از حجاج ايرانى مىباشند ، بهانه دهند ؛ مخالفانى كه همراه كاروانان و راهپيمايان و اجتماعات در مواقف شريفه مىباشند مطالب را صد چندان كرده و به رسانه‌هاى گروهى مخالف مخابره نموده ، و موجب تضعيف انقلاب مىشوند . در اين صورت ، بر تمام حجاج محترم ، خصوصاً رؤساى كاروانها و روحانيون محترم و اشخاص هوشيار ، لازم است تا با دقت بسيار مواظب حركات و سكنات و رفتار حجاج باشند ؛ و به مجرد رؤيت يك امر انحرافى طرف را نهى كنند . و اگر ديدند اصرار دارد و\r\n\r\n","description":"","footnote":"","page_name":" 27 ","page_number":47},
  {"content":"\r\n\r\nدر صدد فساد است ، به نحوى كه به ملايمت و موعظهء حسنه نزديكتر است از آن جلوگيرى نمايند ؛ و به ديگران هشدار دهند كه او را از صفوف خود خارج كنند . و متوجه باشند كه گاهى مفسدان مىخواهند جار و جنجال و تشنج ايجاد كنند . بايد از اين گونه امور احتراز نمايند .\r\n4 - مسلمانان حاضر در مواقف كريمه ، از هر ملت و مذهب كه هستند ، بايد به خوبى بدانند كه دشمن اصلى اسلام و قرآن كريم و پيامبر عظيم الشأن - صلى اللَّه عليه و آله و سلم - ابرقدرتها ، خصوصاً امريكا و وليدهء فاسدش اسرائيل است كه چشم طمع به كشورهاى اسلامى دوخته و براى چپاول مخازن عظيم زيرزمينى و روى زمينى اين كشورها از هيچ جنايت و توطئه‌اى دست بردار نيستند . و رمز موفقيت آنان در اين توطئهء شيطانى تفرقه انداختن بين مسلمانان ، به هر شكل كه بتوانند ، مىباشد . در مراسم حج ممكن است اشخاصى ، از قبيل ملّاهاى وابسته به خود ، را وادار كنند كه اختلاف بين شيعه و سنى ايجاد كنند ؛ و آن قدر به اين پديدهء شيطانى دامن‌زنند كه بعض ساده دلان باور كنند و موجب تفرقه و فساد شوند . برادران و خواهران هر دو فرقه بايد هوشيار باشند . و بدانند كه اين كوردلان جيره خوار با اسم اسلام و قرآن مجيد و سنت پيامبر مىخواهند اسلام و قرآن و سنت را از بين مسلمين برچينند ؛ يا لا اقل به انحراف كشانند . برادران و خواهران بايد بدانند كه امريكا و اسرائيل با اساس اسلام دشمنند ؛ چرا كه اسلام و كتاب و سنت را خار راه خود و مانع از چپاولگرىشان مىدانند ؛ چرا كه ايران با پيروى از همين كتاب و سنت بود كه در مقابل آنان بپاخاست و انقلاب نمود و پيروز شد . امروز توطئه بر ضد ايران و حكومت آن و حزب اللَّه در حقيقت توطئه براى محو اسلام و كتاب و سنت است .\r\nو ايران بهانه‌اى بيش نيست . اينان با ايران زمان شاه كه حكومتش جان نثار آنان بود و ايران را در همه چيز وابسته به آنان كرده و نقشهء اسلام‌زدايى را دنبال مىكرد بسيار موافق بودند . و با ايران امروز كه دستشان را از منابع و مخازن كشورمان قطع كرده و مستشاران و وابستگان به آنان را از كشور رانده است مخالفند . از طرف ديگر ، دشمن حقيقى آنها هم اسلام است . مگر آنكه اسلامى ساخته و پرداختهء بعضى حكومتها و آخوندهاى بدتر از\r\n\r\n","description":"","footnote":"","page_name":" 28 ","page_number":48},
  {"content":"\r\n\r\nآنان باشد كه با آن موافقند . و آن اسلام نيز حامى آنان و مدافع منافع آنان است . و از آن ديدگاه است كه فرياد مظلومانهء حجاج ايرانى را در مركز وحى و مهبط  أَذانٌ مِنَ اللَّهِ وَ رَسُولِهِ إِلَى النَّاسِ يَوْمَ الْحَجِّ الْأَكْبَرِ أَنَّ اللَّهَ بَرِيءٌ مِنَ الْمُشْرِكِينَ وَ رَسُولُهُ  در گلو خفه مىكنند و به كفر آنان فتوا مىدهند . پس ، در اين مقطع زمانى تكليف الهى حجاج است كه اگر مطلبى از گويندگان شنيدند كه بوى ايجاد اختلاف بين صفوف مسلمانان را مىدهد ، انكار كنند ؛ و برائت از كفار و سردمداران آنان را از وظايف خود در مواقف كريمه بدانند ؛ تا حج آنها حج ابراهيمى ابو الأنبيا صلوات اللَّه عليه - باشد و حج محمدى - صلى اللَّه على و آله و سلم . و الّا\r\nما أكْثَرَ الضَّجِيجَ وَ أَقَلَّ الحجِيجَ « 1 »\r\nدربارهء آنها صادق است .\r\n5 - به حجاج محترم ايرانى ، كه حامل پيام اسلام و قرآن كريمند و حامل پيام انقلاب اسلامى مىباشند ، سفارش كرده و مىكنم كه در آن مواقف شريفه - چه در مكهء معظمه و چه در مدينهء منوره - مدارا با مسلمين و مسالمت را ، حتى با مأمورين آنجا از دست ندهيد ؛ و در آن مراكز ، كه محل امن است ، به مقابله برنخيزيد و با همه با اخلاق انسانى - اسلامى برخورد كنيد ؛ و با نصيحت برادرانه و موعظهء حسنه ، همهء مسلمانان را از إعمال خشونت بازداريد ، و به دستور خداوند تعالى با جاهلان مدارا نماييد ؛ و با دقت متوجه حركات و سكنات خود و دوستانتان باشيد . و اگر مخالفان شما بر خلاف دستورات قرآن كريم با شما رفتار كردند ، مقابله به مثل نكنيد ، تا در پيشگاه خداوند تعالى آبرومند و مطيع باشيد . و بايد بدانيد كه انسان در اجتماعات بزرگ ، نظير راهپماييها ، تحت تأثير واقع مىشود و چه بسا كه از خود بى خود شود و از يك شعار و فرياد ، بىتوجه تبعيت كند ؛ و چه بسا كه در اجتماعات حج و راهپيماييها ، كه بايد با آرامش و مسالمت انجام گيرد ، يك و يا چند نفر منحرف جنجال‌انگيز شعارى دهند كه با موازين اسلامى وفق ندهد ، ولى با ظاهر شورانگيزشان در نفوس اثر گذارند و انحراف را تحميل نمايند . لازم است حجاج محترم ايرانى با دقت به اين مسائل توجه داشته باشند . و كسانى كه كارگردانان\r\n\r\n\r\n","description":"","footnote":"\r\n( 1 ) - « چه بسيارند ناله و فرياد كنندگان ، و چه اندكند حج‌گذاران » .\r\n","page_name":" 29 ","page_number":49},
  {"content":"\r\n\r\nراهپيماييهاى مسالمت‌آميز هستند ، تمام شعارها را با دقت تنظيم كنند . و قبل از شروع راهپيمايى ، عده‌اى كه متوجه جهات مختلف هستند و از مسائل سياسى و اجتماعى آگاهى دارند ، با مشورت از نمايندهء اين جانب ، جناب حجت الاسلام آقاى موسوى خوئينىها ، شعارهايى را تهيه نموده و مردم را توجيه نمايند ؛ و اعلام شود كه همه موظف به تبعيت از شعارهاى تنظيم شده هستند ، و به ديگر شعارها جواب ندهند . و بايد نظم و آرامش را حفظ نمايند .\r\n6 - ملت و دولت ايران ، در حالى كه از بسيارى از دولتهاى منطقه مخالفتهاى بى جا ديده است ، هر گز نمىخواهد از اخوت اسلامى چشم‌پوشى نموده و به اعمال قدرت دست زند . حكومتهاى منطقه در عوض آنكه همه دست در دست هم منطقه را از دست قدرتهاى بزرگ ، كه به آنها به چشم وابسته مىنگرند ، نجات دهند ، و نيز به جاى آنكه در مقابل كسانى كه ثروتهاى سرشار آنان ، خصوصاً نفت ، را به رايگان مىبرند بايستند ، و به جاى آنكه منطقه را از لوث وجود اسرائيل پاك كنند ، همهء كوشش خود را در معارضه با دولت و ملت ايران خلاصه كرده‌اند ! اينان با دشمن و متجاوز به ايران ، كه اگر فرصت پيدا كند به همهء منطقه تجاوز مىنمايد ، همدست شده و بر ضد ايران ، كه جرمى جز پياده كردن احكام اسلام ندارد ، همكاريهاى همه جانبه مىكنند . اينان بايد بدانند كه دولت ايران با قدرت عظيمى كه از عنايات خداوند تعالى و پشتيبانى ملت چهل و چند ميليونى سرچشمه مىگيرد قدرت مقابله به مثل را دارد . و اين به وضوح ثابت شده است كه امريكا و ديگر قدرتمندان در موارد گرفتارى دولتهاى وابسته ، تنها به اظهار پشتيبانى لفظى و احياناً به فروش سلاحهاى ابتدايى با قيمتهاى بالا اكتفا نموده ، و هر گز مشكلى از آنان را نمىگشايند . نمىتوانند بگشايند ، چرا كه تصادم قدرتها در جهان بيش از اين اجازهء دخالت آشكاراى آنان را نمىدهد . با تمام اين اوصاف ، ما هميشه دست برادرى خود را براى از بين بردن نفوذ ابرقدرتها به سوى كشورهاى اسلامى دراز كرده‌ايم . شما حكومتهاى منطقه ديديد كه صدام را امريكا و هم قطاران آن به چه بليه‌اى دچار كردند .\r\n\r\n","description":"","footnote":"","page_name":" 30 ","page_number":50},
  {"content":"\r\n\r\nدر حالى كه ايران در انقلاب و آشفتگى به سر مىبرد ، او را به نويد « سردارى قادسيه » « 1 » وادار كردند تا از زمين و دريا و هوا به كشور ما هجوم آورد . و خيانت بعضى از دست‌اندركاران آن وقت نيز فرصتى بيشتر به او داد . مع ذلك ، با همهء آشوبها و گرفتاريهايى كه نيروهاى سلحشور دريايى ، هوايى و زمينى با آن دست به گريبان بودند ، در كنار سپاه و بسيج و نيروهاى مردمى ، دشمن را كه مناطق وسيعى از كشور را غافلگيرانه مورد تجاوز قرار داده بود در همان محلها ميخكوب نمودند ؛ و پس از مدتى نه چندان زياد با همهء پشتيبانيهايى كه از اطراف به او مىشد آنها را از كشور خود راندند .\r\nو وضعيت امروز اين دشمن خدا را نيز مىبينيد و مىدانيد كه ديگر دولتهاى منطقه در مقايسه با صدام چندان مهم نيستند . صدام امروز در اين لجنزار مخوف براى يافتن راه نجات دست و پا مىزند ، و فريادش به جايى نمىرسد . ايران اگر او را يك انسان متعادل مىدانست ، اميد نجاتى براى او بود . ولى با روحيهء جنون‌آميزى كه از او آشكار است ، ملت ما اجازه نمىدهد كه جنايات نابخشنودنى او را ناديده بگيرند و او را براى ادامهء خيانت به حال خود گذارند . پس ، او را در حال اضطراب جانكاه و موت و حيات تا موقع مقتضى نگاه مىدارند .\r\nو اين جانب به شما دولتهاى منطقه هشدار مىدهم كه با مشورت با عقلا و تفكر در آيندهء خود ، بدون توجه به وعده‌هاى امريكا و دوستانش ، كه مىخواهند شما را گرفتار كنند و با تخيلات نابجا همچون صدام عفلقى شما را به دام مىاندازند تا خود را در منطقه هر چه بيشتر حاضر كنند و سرنوشت منطقه را به دست گيرند ، خود را از اين مهلكه كنار گيريد . و مطمئن باشيد كه دولتى چون دولت ايران ، كه متعهد به اسلام است و از فرامين الهى تخطى نمىكند ، اگر دست برادرى او را فشار دهيد هر گز ضرر نمىبينيد . و چه بهتر كه دولتهاى منطقه تمام نيروى خود را براى محو اسرائيل از جغرافيا تجهيز كنند .\r\nاسرائيل ، مفسدى كه فلسطينيان مظلوم را بدين روز انداخته و به لبنان قهرمان آن همه ظلم\r\n\r\n\r\n","description":"","footnote":"\r\n( 1 ) - صدام حسين خود را در جنگ تحميلى عليه ايران ، سردار قادسيه خواند . « قادسيه » نام مكانى است در نزديكى شهر نهاوند كه معروفترين نبرد ميان اسلام با لشكريان يزدگرد سوم ، پادشاه ساسانى در آنجا رخ داد و به همان نام مشهور شد كه سرانجام نبرد به پيروزى اعراب تمام شد .\r\n","page_name":" 31 ","page_number":51},
  {"content":"\r\n\r\nكرده و به كشورهاى منطقه تعدى و تجاوز نموده است . چه چيز بهتر از اينكه دولتهاى منطقه دست در دست هم نهند و منطقه را از شرّ اسرائيل و امريكاى طرفدارش نجات دهند . و من كراراً تذكر داده‌ام كه اسرائيل از نيل تا فرات را از خود مىداند ، و شما را غاصب سرزمينهاى خويش مىشمرد ، گرچه اكنون جرأت اظهار صريح آن را ندارد .\r\nچنانچه صدام ، برادر اسرائيل ، نيز براى سلطه بر منطقه تلاش مىكند . و بر فرض باطل با به قدرت رسيدن ، آرامش را از همه سلب مىنمايد .\r\nاين جانب نصيحت برادرانه به شما نمودم ؛ اكنون خود دانيد . و به دولتهاى نظير حكومت مصر هشدار مىدهم كه مبادا گول توطئهء امريكا را بخورد ، و به بهانهء مين گذارى در درياى سرخ و كانال سوئز ، كه سر و صداى آن را به قدرى بلند كرده‌اند كه انسان مطمئن مىشود كه چيزى جز توطئهء ابرقدرتها نيست ، دست به اعمال ماجراجويانه‌اى بزند . و همانطور كه همه مىدانند ، تا كنون اصل قضيه در پردهء ابهام است . از طرف ديگر ، آسيب ديدن چند كشتى و جنجال دولتهاى استعمارگرى چون امريكا و انگلستان و فرانسه خود نشان ، دهندهء نقشهء حضور بيشتر آنان در آن منطقه است . كه هر چه اين هياهوها دامنه‌دارتر مىشود ، انسان به پوچ بودن دعوى مطمئنتر مىگردد . و در هر صورت ، اگر مصر با دولت و ملتى مثل ايران كه براى بستن دست ستمكاران انقلاب نموده است بخواهد مقابله كند ، بايد بداند كه ملتهاى مسلمان و انقلابى جهان او را محكوم نموده و ساكت نخواهند نشست . صلاح حال امثال مصر آن است سرنوشت خود را به دست امريكا و دوستانش ندهد و خود را بىجهت وارد معركه نكند .\r\nو از خداوند تعالى پيروزى اسلام و خذلان كفر ، و بيدارى مسلمانان و تعهدشان را در پيشبرد مقاصد اسلامى خواستارم . و السلام عليكم و رحمة اللَّه و بركاته .\r\n4 شهريور 63 / 28 ذى القعدة 1404\r\nروح اللَّه الموسوي الخمينى\r\n\r\n","description":"","footnote":"","page_name":" 32 ","page_number":52},
  {"content":"\r\n\r\n\r\nسخنرانى [ در جمع اعضاى هيأت دولت ( اهميت مشاركت مردم در امور ) 
  ]\r\nزمان : صبح 4 شهريور 1363 / 28 ذى القعدة 1404\r\nمكان : تهران ، جماران\r\nموضوع : اهميت مشاركت مردم در امور\r\nمناسبت : هفته دولت\r\nحضار : خامنه‌اى ، سيد على ( رئيس جمهور ) - موسوى ، مير حسين ( نخست وزير ) - اعضاى دولت\r\nبسم اللَّه الرحمن الرحيم\r\n\r\nارائه گزارش عملكردها به مردم\r\nمن ، هم تبريك موفقيت آقايان در كسب اعتماد مجلس را عرض مىكنم و هم هفتهء دولت را . من بايد عرض كنم كه دولت ما دولتى است كه از بس حسن نيّت دارد ، مسائل خودش را ذكر نمىكند . از اوّل من مكرر اين را گفته‌ام كه شما كارهايى كه مىكنيد به مردم بگوييد . يك كارى شما در سيستان مىكنيد ، در آن ور كشور مطلع نمىشوند . اگر آنجا يك كارى بكنيد ، آن طرف كشور مطلع نمىشوند . شما بايد دائماً مسائلى را كه ، خدمتهايى را كه كرديد ، و من مىدانم خدمتهاى بسيار زياد و ارزنده‌اى بوده است اينها را ذكر كنيد براى مردم . مقدس مآبى نكنيد كه مبادا خداى نخواسته چه بشود . الآن دنيا بر ضدّ شما ، بر ضدّ حكومت شما ، بر ضدّ اسلام حقيقتاً مجهّز شده‌اند و مىخواهند كه يك چيزى پيدا كنند و عَلَم كنند و هر چى دلشان مىخواهد بگويند . يكى از امورى كه ممكن است گفته بشود اين است كه دولت براى مردم كارى نكرده . چنانچه ديديد كه بعضى افراد گفتند اين را كه دولت كارى براى مردم نكرده . خوب ! اين براى اين است كه البته بعضيشان سوء نيت دارند . لكن مردم بايد بفهمند كه دولت چه كرده است براى مردم . اين قاعده‌اش بود از اوّلى كه دولت تأسيس مىشود هر كارى كه انجام مىدهند براى مردم ذكر كنند كه مردم بفهمند كه چه كرده است دولت و چه كارهاى بزرگى كرده است دولت . و حالا كه مجال پيدا شده و « هفته دولت » است بايد بيشتر اين مطلب تعقيب بشود . و\r\n\r\n","description":"","footnote":"","page_name":" 33 ","page_number":53},
  {"content":"\r\n\r\nآقايان ، از دوسه نفرشان ، در يك روز مسائلى را كه دارند ، در وزارتخانه‌شان كه هستند و كارهايى را كه براى مردم انجام دادند ، كارهايى را كه جمهورى اسلامى براى مردم در اين چند سال با اين همه گرفتاريها كه دارند انجام داده‌اند ، اين بايد گفته بشود كه مردم بفهمند كه در اين چند سال با همهء گرفتاريها چه شده ، برايشان چه كرده است دولت . اين يك مطلبى بود كه بايد عرض كنم كه . ما قصور كرديم در آن و بايد جبران بكنيم .\r\n\r\nسپردن امور به مردم و نظارت دولت\r\nمطلب ديگر اين است - كه خوب شما هم مىدانيد - كه مردم اين دولت را و اين جمهورى را به پا كردند و آن هم ، نه همهء مردم ؛ اين مردم پابرهنه ، اين بازارى و اين متوسطين و اين محرومين . فشار روى اينها بوده است ، يعنى فشار انقلاب روى دوش اين محرومين بوده . اگر در خيابانها ، در تظاهراتى كه مردم كردند در زمان رژيم سابق و بعد از او در اوايل انقلاب ، اگر يك كسى بررسى كرده بود مىديد كه در بين اينها از آنهايى كه مرفه‌اند چند نفرند و محرومين چقدرند ؟ محرومين‌اند كه اين كار را كردند . بنا بر اين ، دولت شما دولت محرومين است ، يعنى ، بايد براى محرومين كار بكنيد . و از امورى كه لازم است عرض كنم ، اين است كه شما مىدانيد و ذكر هم كرديد كه دولت بدون پشتيبانى مردم نمىتواند كار انجام بدهد . يعنى آن دولتهايى مىتوانستند بدون پشتيبانى مردم انجام بدهند - كه كارشان را انجام بدهند - كه براى مردم نمىخواستند كار كنند ؛ آنها مىخواستند براى اربابهاى خودشان كار بكنند ، و روى آن مبنا مجهز براى آن جهت بودند . اما كارى به اين نداشتند كه حالا در بلوچستان چه مىگذرد ، در كرمان چه مىگذرد ، در جاهاى ديگر چه مىگذرد ؟ به آن كارى نداشتند . و شما كه مىخواهيد براى همه خدمت بكنيد ، براى چهل ميليون جمعيت ، يك دولت محدود نمىتواند كار بكند ، بايد چهل ميليون جمعيت را در صحنه نگه دارد . و نگهدارى به اين است كه شما بازار را مىخواهيد نگه داريد ، بازار را شريك كنيد در كارها ، بازار را كنار نگذاريد . يعنى ، كارهايى كه از بازار نمىآيد و معلوم است كه نمىتواند بازار انجام بدهد ، آن كارها را\r\n\r\n","description":"","footnote":"","page_name":" 34 ","page_number":54},
  {"content":"\r\n\r\nدولت انجام بدهد . كارهايى كه از بازار مىآيد ، جلويش را نگيريد ، يعنى ، مشروع هم نيست . آزادى مردم نبايد سلب بشود ، دولت بايد نظارت بكند . مثلًا ، در كالاهايى كه مىخواهند از خارج بياورند مردم را آزاد بگذارند ، آن قدرى را كه مىتوانند ؛ هم خود دولت بياورد ، هم مردم . لكن دولت نظارت كند در اينكه يك كالاهايى كه بر خلاف مصلحت جمهورى اسلامى است ، بر خلاف شرع است ، آنها را نياورند . اين نظارت است .\r\nهمچو نيست كه آزادشان كنيد كه فردا بازارها پر بشود از آن لوكسها و از آن بساطى كه در سابق بود . اما راجع به تجارت ، راجع به صنعت ، راجع به اينها اگر مردم را شريك خودتان نكنيد ، موفق نخواهيد شد . يعنى نمىشود يك جمعيت كثيرى را بدون شركت خود جمعيت ، بدون شركت ، مثل اين است كه ما بخواهيم كشاورزى را ما ، خود دولت بكند ، خوب ! دولت كه نمىتواند كشاورزى بكند . كشاورزى را دولت بايد تأييد بكند تا كشاورزها كشاورزى كنند . تجارت هم همين جور است . صنعت هم همين جور است .\r\nصنايعى كه مردم ازشان نمىآيد ، البته بايد دولت بكند . كارهايى را كه مردم نمىتوانند انجام بدهند ، دولت بايد انجام بدهد . كارهايى كه هم دولت مىتواند انجام بدهد و هم مردم مىتوانند انجام بدهند ، مردم را آزاد بگذاريد كه آنها بكنند ، خودتان هم بكنيد ، جلوى مردم را نگيريد . فقط يك نظارتى بكنيد كه مبادا انحراف پيدا بشود ، مبادا يك وقتى كالاهايى بياورند كه مخالف با اسلام است ، مخالف با صلاح جمهورى اسلامى است . اين يك مسأله‌اى است كه بسيار مهم است در نظر من . من كراراً هم گفتم ، آقايان هم وعده دادند ولى نمىدانم چقدر عمل شده ! در هر صورت اين هم از مسائلى است كه بسيار اهميت دارد و ما بايد توجه بكنيم .\r\n\r\nجلوگيرى از ايجاد نارضايتى در ادارات\r\nمسأله ديگرى كه عرض مىكنم اين است كه ، آقايانى كه الآن رأى اعتماد گرفتند از مجلس و احساس مىكنند كه مسئوليتشان زيادتر شده است براى اينكه ، خوب رأى دادند ، رأى بالايى مجلس دارد و من بايد از مجلس تشكر كنم راجع به اين - اينها بايد\r\n\r\n","description":"","footnote":"","page_name":" 35 ","page_number":55},
  {"content":"\r\n\r\nحالا فكر اين معنا باشند ، كه مردم را داشته باشند و يكى از راههايش اين است كه وزارتخانه‌ها و ادارات يك جورى باشد كه نارضايى ايجاد نكند . به نظر مىآيد كه اگر چنانچه در هر وزارتخانه‌اى از طرف آقاى رئيس جمهور يا فرض كنيد كه آقاى نخست وزير ، يك چند ، دوسه نفرى باشند براى اين معنا كه اگر چنانچه در آن اداره ، در آن وزارتخانه از خود اهالى وزارتخانه شكايت داشتند ، به اينها بگويند . اين اصل - نفس اين كار - مؤثر است در اين كه در وزارتخانه‌ها اگر بنا باشد يك كارى انجام بشود ، بر خلاف نشود . شما مىدانيد كه ما وارث - يك كسى هستيم - يك رژيمى هستيم كه سر تا پاى اداراتش ، الّا يك عده‌اى ، دنبال اين بودند كه منافع خودشان را حفظ كنند ، و دنبال اين بودند چه بكنند . از آنها ، هستند الآن در جمهورى اسلامى ، نمىتوانيم بگوييم نيستند ، همه جا هستند ، و ممكن است كه اينهايى كه هستند بخواهند مردم را ناراضى كنند . اصل خطش اين باشد كه مردم را ناراضى كنند ؛ چه بهتر اين است كه مردم را در ادارات ناراضى كنند . فرض كنيد يك نفر برود در يك اداره‌اى ، اين جا كارش را خوب انجام ندهند ، اين به او مراجعه كند ، آن به او مراجعه كند . من نمىگويم كه هست اين جور ، لكن متوجه باشيد كه مبادا يك همچو مسائلى واقع بشود . و بهتر اين است كه يك همچو عملى انجام بگيرد كه مردم هم توجه به اين داشته باشند كه يك مرجعى دارند كه اگر در اداره يك كسى - يك ضد انقلابى - بود ، خواست يك فضولىاى بكند ، يك مرجعى دارند كه به آن مرجع بروند مراجعه كنند . و هم ، خود اين عمل فى نفسه مؤثّر در اين است كه جلوگيرى كند از بعضى از امور . و بالاخره ما مردم را لازم داريم ، يعنى ، جمهورى اسلامى تا آخر مردم را مىخواهد . اين مردم‌اند كه اين جمهورى را به اين جا رساندند و اين مردم‌اند كه بايد اين جمهورى را راه ببرند تا آخر . و اين شما آقايان هستيد كه مردم را مىتوانيد ، وزارتخانه‌هايتان مىتواند ، اداراتتان مىتواند راضى نگه دارد و مىتواند - خداى نخواسته - اشخاصى در آن باشند كه ناراضى باشند ، و اين را با قاطعيّت عمل كنيد . التزام شما نداريد كه هر كس از سابق در اين اداره بوده ، حالا اگر چنانچه ضدّ انقلاب هم باشد ، بايد باشد . اين را بيرونش كنيد برود سراغ كارش ، اگر يك كسى است\r\n\r\n","description":"","footnote":"","page_name":" 36 ","page_number":56},
  {"content":"\r\n\r\nمىخواهد ضد انقلاب باشد . اما اگر كسانى هستند كه از روى نادانى - از چى - خوب ارشادشان كنيد ، توجيه‌شان كنيد كه كارها را انجام بدهند و مردم را ناراضى نكنند . در هر صورت ما بايد دنبال اين معنا باشيم كه مردم را نگه داريم ، و همين طورى كه آقايان مىگويند ؛ بدون پشتيبانى مردم نمىشود كاركرد . و پشتيبانى هم به اين نيست كه مردم اللَّه اكبر بگويند اين پشتيبانى نيست . پشتيبانى اين است كه همكارى كنند ، همكارى اين است كه در تجارت همكارى كنند ، شما مجال به آنها بدهيد همكارى كنند . وقتى اين مجال را شما داديد ، مردم كمك شما هستند . و اين طور نيست كه بازار ، مثلًا ، سر تا ته‌اش را - خداى نخواسته - يك اشخاص فاسد ، در يك بازار - البته پيدا مىشود - يك عده‌اى فاسد و يك عده‌اى سودجو هم پيدا مىشود ، معلوم است اين . اما مردم صحيح و مردم متدين و مردم كاردان زياد هست در بازار . عامّه بازار هم آن طور نيست كه خلافكار باشد . البته يك عده هم هستند . در چه جمعيتى است كه نيست اين چنين ؟ همهء جمعيتها اين طور . مثلًا يك عده فاسد هم درشان هست . بنا بر اين بايد ما مجال بدهيم به همهء اينها . همان طورى كه در كشاورزى شما عمل مىكنيد ، كه پشتيبانى مىكنيد و كشاورزى را آنها مىكنند ، شما پشتيبانى را مىكنيد ، در اين طور امور هم چيزهايى را كه مردم ازشان كار بر مىآيد ، معنى پشتيبانى اين است كه خود آنها عمل بكنند . اگر اين طور عمل بشود ، هم سرمايه‌هايى كه ممكن است نياورده باشند ، وارد مىشود در بازار و هم در بانكها و هم مردم كمك‌كار مىشوند و مطمئن مىشوند ، و هم اشخاصى كه خيال مىكنند كه جمهورى اسلامى نمىخواهد براى مردم كار كند ، مىفهمند كه كار مىكند و كمك مىكند ، و هم اشخاصى كه در خارج هستند و ضد انقلاب نيستند ، لكن بيخودى ترساندندشان ، يعنى ، تبليغات خارجى اين بيچاره‌ها را ترساندند كه اى مبادا برويد كه همچو كه از در وارد بشويد ، فوراً پاسدارها شما را مىگيرند و چه مىكنند ! خوب ، اين تبليغاتى است كه در دنيا دارد مىشود بر ضدّ ما . ما بايد يك كارى بكنيم . كه اين تبليغات را خنثى كنيم و با تبليغات ، ما زورمان به آنها نمىرسد ، براى اينكه ، ما يك تبليغات محدود داريم ، آنها يك تبليغات غير محدود دارند ، دنيا دست آنهاست و تبليغاتشان\r\n\r\n","description":"","footnote":"","page_name":" 37 ","page_number":57},
  {"content":"\r\n\r\nغير محدود است .\r\n\r\nپايان دورهء استيلاى ابرقدرتها\r\nو بايد هم اين معنا را ، ما به همهء دولتها ، به همه جا بگوييم كه ديگر خيال اين كه بخواهيد بياييد اينجا و دوباره يك كارى انجام بدهيد ، اين را از سرتان بيرون كنيد . يعنى ، دنيا ديگر اين را نمىتواند قبول كند . دنيا ديگر وضعش جورى شده است كه نمىتواند قبول كند كه همه بنده باشند و يك عده‌اى آقا باشند ، اين نمىشود . نمىشود كه امريكا و فرانسه و شوروى و يكى دوتا ديگر آقا باشند ، و همه ، فرض كنيد چندين ميليارد جمعيت دنبال آنها باشند و مطيع آنها باشند ، اين گذشت وقتش . بايد اينها خودشان را تصحيح بكنند و بفهمند كه مسأله گذشته است كه شماها بخواهيد ، كه خير ، باز هم مثل سابق باشيد .\r\nسابق يك جور ديگرى بود ، دنيا الآن جور ديگرى شده ، تحولات ديگرى شده و ايران هم اثبات كرد اين مطلب را كه مىشود در مقابل همه چيز ايستاد . و بايد آنها هم كه نشستند آنجا و فساد مىكنند و يك انفجارى مىكنند و يك ترقّه در مىكنند ، اينها بدانند كه اينها ديگر تأثيرى ندارد ، جز اينكه مردم متنفرتر مىشوند از آنها . هر چه هم بخواهند خودشان را تبرئه كنند ، مردم مىگويند شماييد براى اينكه وضعتان را جورى كرديد كه هر جا فسادى واقع بشود مىگويند اينها هستند ، منافقين هستند . - نمىدانم - سلطنت طلبها هستند ، اين طورى . چرا بايد وضعتان را اين جور بكنيد كه هر فسادى را به شما نسبت بدهند ؟ آن وقت هم بنشينيد آنجا ، بگوييد كه بله ، مردم با ما هستند و ما چطور هستيم و مردم چه بكنند و دستور بدهيد ! اينها حرفهاى بچه‌گانه‌اى است كه عمرتان را ضايع مىكنيد . و از ايران هم كه فرار كرديد و فرانسه هم كه طرفدار شما هستش . آنجا برويد بنشينيد . همان جا از فرانسه ارتزاق كنيد و از ساير جاها . البته اين حرفهايشان هم براى همان است و الّا همچو نيست كه اين قدر نادان باشند كه حالا ايران ، همه‌شان چشم به راه آنها هستند كه چرا نيامديد يا كاغذ فدايت شوم برايشان مىنويسند ! خود آنها مىدانند اينها را ، اما براى اين كه دل آنها را به دست بياورند از اين حرفها مىزنند و از اين طرحها مىدهند\r\n\r\n","description":"","footnote":"","page_name":" 38 ","page_number":58},
  {"content":"\r\n\r\nكه ارتزاق كنند . خوب ! اگر همين است خوب بكنند ، ارتزاقشان را بكنند و « اللّهم اشغلِ الظالمينَ بالظالمين « 1 » » ان شاء اللَّه . اميدوارم كه هم موفق و مؤيّد باشيد . و عمده اين است كه براى اين مستضعفينى كه به شما خدمت كردند ، خدمت بكنيد و خدمت هم به اين است كه آنها را - بازاريها را - در كار وادار كنيد ، شريك كنيد . كسانى كه مىتوانند صنعتهاى كوچك درست كنند ، صنعتهايشان را حفظ بكنيد و ساير كارها ، آنهايى كه البته دولت نمىتواند . آن كه دولت مىتواند و ديگران نمىتوانند ، آنها بايد بكنند . و من اميدوارم كه ان شاء اللَّه موفق و مؤيّد باشيد و سلامت .\r\nو السلام عليكم و رحمة اللَّه\r\n\r\n\r\n","description":"","footnote":"\r\n( 1 ) - خداوندا ستمكاران را با ستمكاران مشغول كن .\r\n","page_name":" 39 ","page_number":59},
  {"content":"\r\n\r\n\r\nپيام [ به رزمندگان ( تجليل و تكريم از رزمندگان ، جانبازان ، اسرا و شهيدان ) 
  ]\r\nزمان : 5 شهريور 1363 / 29 ذى القعدة 1404\r\nمكان : تهران ، جماران\r\nموضوع : تكريم و تجليل از رزمندگان اسلام و شهيدان جبهه‌هاى جنگ\r\nمخاطب : رزمندگان\r\nبسم اللَّه الرحمن الرحيم\r\nما را چه رسد كه با اين قلمهاى شكسته و بيانهاى نارسا در وصف شهيدان و جانبازان و مفقودان و اسيرانى كه در جهاد فى سبيل اللَّه جان خود را فدا كرده و يا سلامت خويش را از دست داده‌اند يا به دست دشمنان اسلام اسير شده‌اند مطلبى نوشته يا سخنى بگوييم .\r\nزبان و بيان ما عاجز از ترسيم مقام بلندپايهء عزيزانى است كه براى اعلاى كلمهء حق و دفاع از اسلام و كشور اسلامى جانبازى نموده‌اند .\r\nالفاظ و عباراتْ توان توصيف آنانى را كه از بيت مُظلم « 1 » طبيعت به سوى حق تعالى و رسول اعظمش هجرت نموده ، و به درگاه مقدسش بار يافته‌اند ، ندارد . از مجاهدينى كه سنگرهاى نبرد را تبديل به مساجد و ميدانهاى جهاد را با بانگ تكبير مهبط « 2 » ملائكة اللَّه نموده‌اند ، چگونه سخن توان گفت ؟ در اقدام شريف مادران بزرگوارى كه در دامنهاى مطهر خود چنين فرزندانى را براى اسلام تربيت كرده‌اند ، چه مىتوان نثار كرد ؟\r\nو براى اسيرانى كه در زندانهاى مخوف دشمن شجاعانه بر سر دشمنان بشريت فرياد مىكشند چگونه توان تعظّم نمود ؟\r\nپس با اعتراف به عجز ، براى شهيدان آرزوى رحمت خاص الهى و براى جانبازان ، اين شهيدان زنده ، سلامت و براى اسرا و مفقودين عزيز و دلير ، آرزوى بازگشت به ميهن و براى مادران و پدران و همسران و فرزندانشان ، اين نمونه‌هاى صبر و\r\n\r\n\r\n","description":"","footnote":"\r\n( 1 ) - تاريك\r\n( 2 ) - محل فرود ، محل نزول .\r\n","page_name":" 40 ","page_number":60},
  {"content":"\r\n\r\nمقاومت ، صبر و سعادت داريْن ، « 1 » و براى رزمندگان در جبهه‌هاى حق عليه باطل ، پيروزى درخواست مىنماييم .\r\nسلام و درود خداوند بر همگان و دعاى خير بقية اللَّه الأعظم - ارواحنا فداه شامل تمامى آنان باد . و السلام عليهم و رحمة اللَّه .\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - دو جهان : دنيا و آخرت\r\n","page_name":" 41 ","page_number":61},
  {"content":"\r\n\r\n\r\nسخنرانى [ در جمع فقها و حقوقدانان شوراى نگهبان ( حدود وظايف شوراى نگهبان ) 
  ]\r\nزمان : صبح 11 شهريور 1363 / 6 ذى الحجه 1404\r\nمكان : تهران ، جماران\r\nموضوع : حدود وظايف شوراى نگهبان\r\nحضار : فقها و حقوقدانان شوراى نگهبان\r\nبسم اللَّه الرحمن الرحيم\r\n\r\nمكلف بودن به آينده نگرى\r\nمن تذكراتى دارم كه بايد به شما آقايان عرض كنم . ما بايد آينده را در نظر بگيريم و اين گونه فكر نكنيم كه وضع فعليمان بگذرد ، آينده هر چه باشد ، باشد . ما مكلفيم تا علاوه بر اينكه وضع فعلى را حفظ كنيم ، نگهبان آيندهء نظام و اسلام باشيم . ما بايد پايه گذار خوب آينده باشيم . از موضوعاتى كه بايد در فكر آينده‌اش باشيم ، وضع روحانيت است ، وضع درسى روحانيت است . در مورد وضع درسى آنچه پرسيدم ، گفته‌اند خوب است . البته خوب داريم تا خوب ، يك موقعى خوب است كه صاحب جواهر و شيخ مرتضى تربيت مىشود ، و يك موقعى خوب است كه ماها به وجود مىآييم ، بين اين دو خيلى فاصله است . براى اينكه افرادى مثل صاحب جواهر تربيت شود بايد دسته بسيارى مُمَحَّض بر تحصيل شوند ، خود را مهيا كنند تا فقه را به صورت قديم تحصيل نمايند .\r\n\r\nنگرانى از تشريفات در حوزه‌ها\r\nمسأله ديگر ، مسأله تشريفات حوزه‌هاى روحانيت است كه دارد زياد مىشود . وقتى تشريفات زياد شد ، محتوا كنار مىرود . وقتى ساختمانها و ماشينها و دم و دستگاهها زياد شود ، موجب مىشود بنيه فقهى اسلام صدمه ببيند ، يعنى با اين بساطها نمىشود شيخ مرتضى و صاحب جواهر تحويل جامعه داد . اين موجب نگرانى است و واقعاً نمىدانم با اين وضع چه كنم . اين تشريفات اسباب آن مىشود كه روحانيت شكست بخورد . زندگى صاحب جواهر را با زندگى روحانيون امروز كه بسنجيم ، خوب مىفهميم كه چه ضربه‌اى\r\n\r\n","description":"","footnote":"","page_name":" 42 ","page_number":62},
  {"content":"\r\n\r\nبه دست خودمان به خودمان مىزنيم . يك قصه هم قصه بعضى ائمهء جمعه و بعضى از علماى بلاد است كه با دخالتهاى بىمورد خود در امور دولت ، اسباب اين مىشوند كه مردم از آنها كنار گيرند . اگر مردم از روحانيون كنار گيرند ، موجب مىشود كه روحانيون شكست بخورند ، و اگر روحانيون شكست بخورند ، جمهورى اسلامى شكست مىخورد . اين مطلب را بارها گفته‌ام كه روحانيون بايد وضعى ارشادى داشته باشند ، نه اينكه بخواهند حكومت كنند . كارى نبايد بكنيم كه مردم بگويند اينها دستشان به جايى نمىرسيد ، حالا كه رسيد ديديد اين طور شدند . استبداد دينى خود تهمتى است كه از كنارش نبايد گذشت . راديوها مرتب از آن سخن مىگويند و ما را به خودكامگى متهم مىكنند . روحانيون نبايد كارى كنند كه شاهد دست دشمن بدهند . دخالت ما بايد نهى از منكر و امر به معروف باشد ، و الّا به استاندار بگوييم تو بايد اين كار را بكنى ، و الّا بگوييم از اينجا برو ، اين اولًا تضعيف دولت است و از آن گذشته موجب مىشود كه مردم از روحانيون متنفر شوند . اين موضوعات را بايد كاملًا در نظر داشته باشيم .\r\n\r\nصيانت شوراى نگهبان در گِرو عملكرد اعضاى آن\r\nاما مسئلهء شما . من با نهاد شوراى نگهبان صد در صد موافقم و عقيده‌ام هست كه بايد قوى و هميشگى باشد ، ولى حفظ شورا مقدارى به دست خود شماست . برخورد شما بايد به صورتى باشد كه در آينده هم به اين شورا صدمه نخورد . شما نبايد فقط به فكر حالا باشيد و بگوييد آينده هر چه شد ، باشد . شياطين بتدريج كار مىكنند . امريكا براى پنجاه سال آينده خود نقشه دارد . شما بايد طورى فكر كنيد كه اين شورا براى هميشه محفوظ بماند . رفتار شما بايد به صورتى باشد كه انتزاع نشود كه شما در مقابل مجلس و دولت ايستاده‌ايد . اينكه شما يكى و مجلس يكى ، شما يكى و دولت يكى ، ضرر مىزند .\r\nشما روى مواضع اسلام قاطع بايستيد ، ولى به صورتى نباشد كه انتزاع شود شما در همه جا دخالت مىكنيد . صحبتهاى شما بايد به صورتى باشد كه همه فكر كنند در محدودهء قانونى خودتان عمل مىكنيد ، نه يك قدم زياد و نه يك قدم كم . در همان محل قانونى وقوف كنيد ، نه يك كلمه اين طرف و نه يك كلمه آن طرف . گاهى ملاحظه مىكنيد كه مصالح\r\n\r\n","description":"","footnote":"","page_name":" 43 ","page_number":63},
  {"content":"\r\n\r\nاسلامى اقتضا مىكند كه به عناوين ثانوى عمل كنيد . به آن عمل كنيد گاهى مىبينيد كه بايد نخست وزير در كارى دخالت كند كه اگر دخالت نكند به ضرر اسلام است ، به او اجازه دهيد عمل كند . ضرورت اقتضا مىكند كه نخست وزير فلان كار را انجام دهد كه از كس ديگرى بر نمىآيد . شما بايد سعى كنيد كه نگويند مىخواهيد در تمام كارها دخالت كنيد ، حتى در مسائل اجرايى . البته خود اين مسائل را مىدانيد و عمل مىكنيد ، ولى من تذكر مىدهم . شما بايد توجه داشته باشيد كه اگر مباحثات به مناقشات تبديل شود و جلوى يكديگر بايستيد ، اسباب اين مىشود كه شوراى نگهبان تضعيف شود و در آتيه از بين برود . و آن كسانى كه علمايى را كه قبلًا كار شوراى نگهبان را مىكردند ، كنار گذاشتند ، به اين خاطر بود ، كه كم كم آنها را مخالف خود احساس كردند و كنار گذاشتند و بتدريج اين شيطنت صورت گرفت . پس همه ما بايد بيدار باشيم .\r\n\r\nبه فكر مردم بودن و سخت‌گيرى نكردن\r\nمسأله ديگر رفتار نهادها با مردم است . بايد حركت ما به صورتى باشد كه مردم بفهمند كه اسلام براى درست كردن زندگانى دنيا و آخرت آمده ما است تا ملت احساس آرامش كند . اينكه آمده است : « الاسْلامُ يَجُبُّ ما قَبْلَهُ » « 1 » اين يك امر سياسى است . اسلام ديده است اگر بخواهد با كسانى كه تازه مسلمان شده‌اند سختگيرى كند ، هيچ كس به اسلام رو نمىآورد . « جُبّ ما قَبل » كرده است و از آنچه در قبل كرده‌اند گذشته است . در جايى ديدم كميته صنفى گفته است تمام اصنافى كه از چند سال قبل از انقلاب گرانفروشى كرده‌اند بايد بيايند و مجازات شوند . اين بر خلاف اسلام و رضاى خداست . ما بايد اين قدر سخت نگيريم و به فكر مردم باشيم . مردم ما خيلى زحمت كشيده‌اند . مردم عادى غير از طبقه مرفه هستند . مردم عادى ما اسلام را پياده كرده‌اند و تمام زحمات حكومت را متحمل مىشوند . پس ما بايد بسيار به فكر مردم باشيم و بر آنان سخت نگيريم كه از صحنه خارج شوند . البته فاسدين را رها نكنيم ، اما اينكه اين فرد با كى عكس انداخته\r\n\r\n\r\n","description":"","footnote":"\r\n( 1 ) - اسلام ما قبل خودش را مىپوشاند ( و ناديده مىگيرد ) .\r\n","page_name":" 44 ","page_number":64},
  {"content":"\r\n\r\nاست يا اسمش در كجاست و يا به استقبال چه كسى رفته است ، نبايد به اين سببها براى مردم ناراحتى درست كرد . در قرآن هم كارها بتدريج انجام گرفته است . ما چهل و چند ميليون هستيم كه اگر با هم باشيم ، مطمئناً نه شوروى و نه امريكا هيچ كارى نمىتوانند بكنند . پس بايد مردم را حفظ كرد . مجلس ، دولت ، شوراى نگهبان و بقيه بايد دست در دست يكديگر بگذاريم تا ايران و اين جمهورى را حفظ كنيم .\r\nو السلام عليكم و رحمة اللَّه\r\n\r\n","description":"","footnote":"","page_name":" 45 ","page_number":65},
  {"content":"\r\n\r\n\r\nاجازه نامه [ به آقاى مرتضى محمودى ( پرداخت شهريهء طلاب ورامين از سهم امام « ع » ) 
  ]\r\nزمان : 12 شهريور 1363 / 7 ذى الحجه 1404\r\nمكان : تهران ، جماران\r\nموضوع : پرداخت شهريهء طلاب\r\nمخاطب : محمودى ، سيد مرتضى\r\n[ بسم اللَّه الرحمن الرحيم . محضر مبارك رهبر عاليقدر ، مرجع بزرگوار حضرت آيت اللَّه العظمى امام خمينى - مد ظله الشريف . با تحيات وافره و استفسار از سلامت و اعتدال مزاج شريف به عرض مىرساند ، مدرسه علميه‌اى در شهر ورامين تأسيس شده است . تقاضا مىشود اجازه فرماييد شهريهء طلاب از سهم مبارك امام - عليه السلام - در محل داده شود . بقاى عمر و سلامت آن حضرت و پيروزى اسلام و نصرت مسلمين را از خداوند متعال مسألت و ملتمس دعا هستم . و السلام عليكم و رحمة اللَّه\r\nسيد مرتضى محمودى - 12 / 6 / 63 
  ] .\r\nبسمه تعالى\r\nچنانچه طلاب علوم دينيه در آنجا مشغول به تحصيل و ترويج شريعت مطهره هستند ، مجازيد به مصرف برسانيد . ان شاء اللَّه موفق باشيد .\r\nروح اللَّه الموسوي\r\n\r\n","description":"","footnote":"","page_name":" 46 ","page_number":66},
  {"content":"\r\n\r\n\r\nسخنرانى [ در جمع مردم و مسئولان در روز عيد قربان ( اعمال در منظر اهل دنيا و معرفت ) 
  ]\r\nزمان : صبح 15 شهريور 1363 / 10 ذى الحجه 1404\r\nمكان : تهران ، حسينيه جماران\r\nموضوع : ظاهر و باطن اعمال در منظر اهل دنيا و اهل معرفت\r\nمناسبت : عيد سعيد قربان\r\nحضار : مسئولين جمهورى اسلامى ، مقامات لشكرى و كشورى « 1 » و اقشار مختلف مردم\r\nبسم اللَّه الرحمن الرحيم\r\n\r\nتفاوت اعمال انبيا با مردم\r\nمن هم متقابلًا به همهء آقايان ، به همهء امت مسلمان دنيا و مستضعفين ، اين عيد سعيد را تبريك عرض مىكنم .\r\nو اميدوارم خداى تبارك و تعالى به بركت اين عيد و ساير اعياد شريفه ، ما را و همهء ملتهاى مسلمان را هدايت كند كه به راه مستقيم اسلام سير كنيم . و به مقاصد اسلامى فكر كنيم و بتوانيم بين مسلمين يك آشتى ، يك وحدتى ايجاد كنيم .\r\n\r\n\r\n","description":"","footnote":"\r\n( 1 ) - خامنه‌اى ، سيد على ( رئيس جمهور ) - هاشمى رفسنجانى ، اكبر ( رئيس مجلس شوراى اسلامى ) - موسوى اردبيلى ، سيد عبد الكريم ( رئيس ديوان عالى كشور ) - موسوى ، مير حسين ( نخست وزير ) - مهدوى كنى - فلسفى ، محمد تقى - اعضاى شوراي عالى قضايى - هيأت رئيسه مجلس شوراى اسلامى - اعضاى هيأت دولت - جامعه مدرسين حوزهء علميهء قم - سفرا و كارداران كشورهاى اسلامى مقيم ايران - رئيس ستاد مشترك ارتش - فرماندهان نيروى زمينى ، هوايى ، دريايى - اعضاى جامعه روحانيت مبارز - مسئولان شهربانى و ژاندارمرى - شوراي عالى سپاه پاسداران و بسيج مستضعفان - شوراى كميته‌هاى انقلاب اسلامى - رؤساى سازمان بازرسى كل كشور و ديوان عدالت ادارى - وعاظ تهران - اعضاى ستاد انقلاب فرهنگى - اعضاى مجلس اعلاى انقلاب اسلامى عراق - اعضاى جهاد دانشگاهى - مسئولان نهاد رياست جمهورى - صدا و سيما - ستاد تبليغات جنگ و خبرگزارى جمهورى اسلامى - جهاد سازندگى - بنياد شهيد - بنياد پانزده خرداد - بنياد مستضعفان - دادستانى ارتش - عقيدتى سياسى نيروهاى نظامى و انتظامى - دادگاه انتظامى قضات - شوراى سرپرستى زندانها - شوراى ائمهء جمعهء قم - دفتر تبليغات قم - دبيرخانهء ائمهء جمعه - ستاد برگزارى نماز جمعهء تهران - شوراى تبليغات اسلامى - حزب جمهورى اسلامى - استاندار و فرماندار و شهردار تهران - مسئولان بنياد مسكن - كميته امداد امام - دفتر مشاورت امام و شوراي عالى دفاع - سازمان اوقاف - كميته امور صنفى - مركز اسناد انقلاب - هواپيمايى جمهورى اسلامى - اتاق بازرگانى - دانشگاه آزاد - تربيت مدرس - جامعة الامام الصادق ( ع ) - مسئولان جرايد - خبرنگاران داخلى و خارجى .\r\n","page_name":" 47 ","page_number":67},
  {"content":"\r\n\r\nحضرت ابراهيم كه اين عيد منتسب به او هست و بنيانگذار ايثار است ، صورت عمل ، يك معناست و معنا و محتواى عمل ، يك باب ديگر . اينجا صورت عمل هم يك مشكلى است براى حلّش و يك امرى است كه فوق طاقت نوع بشر است . اما آن چيزى كه ابراهيم را ابراهيم مىكند ، مسئلهء اين صورت نيست ، مسأله آن سيرى است كه فرموده است و منتهى به اين مسائل شده است .\r\nابراهيم كه به حسب روايات شريفه ما ، در آن وقتى كه طرف آتش داشت مىرفت ، ملائكهء آسمان به او گفتند كه حاجت داريد ؟ گفت به شماها نه . آن يك باب ديگرى از معارف را داشته است . و ما صورت عمل را مىبينيم و از آن هم اعجاب مىكنيم و اعجاب‌آور هم هست . لكن آنهايى كه اهل معارف الهى هستند ، باطن اين صورت را ملاحظه مىكنند . اصل اعمال انبيا مطلقاً به حسب صورت ، با اعمال ما به حسب نوع موافق است . آنها نماز مىخوانند ما هم نماز مىخوانيم ، آنها روزه مىگيرند ما هم روزه مىگيريم ، آنها حج مىروند ما هم حج مىرويم ، آنها قربانى مىكنند ما هم قربانى مىكنيم ، وقوف مىكنند ما هم وقوف مىكنيم ، اين صورت را همه با هم مشتركيم . لكن - تفاوت - آن چيزى كه اعمال ما را با آنها متفاوت مىكند و اعمال انبيا را بعضيها با بعضى ديگر متفاوت مىكند ، آن مغز عمل است . آن چيزى است كه آنها از آن مبدأ الهام مىگيرند و اين اعمال را با الهام از آنجا عمل مىكنند .\r\nمسئلهء وحى و گرفتن وحى كه در انبيا هست - و آنها هم متفاوت هست - يكى از امور مهمى است كه انسان تصورش را نمىتواند بكند كه مسأله چى هست و از چى بوده است .\r\nواسطه ، جبرئيل است ، جبرئيل چه جور واسطه بوده است ؟ آيا پيغمبر نازل كرده است جبرئيل را و به ولايت او نازل شده است ؟ با جبرئيل نازل شده است و آن وحى را رسانده است ؟ مسائلى كه در آن صحبت است .\r\n\r\nمعناى عيد از نظر پيامبران\r\nمسئلهء قربانى فرزند يك باب است كه به حسب البته ديد نوع بشر ، مسئلهء مهمى است ،\r\n\r\n","description":"","footnote":"","page_name":" 48 ","page_number":68},
  {"content":"\r\n\r\nلكن آن چيزى كه مبدأ اين عمل مىشود ، آن چيزى كه مقابله ما بين پدر و پسر را در آن جا متحقق مىكند ، اين يك مسائل قلبى و روحى و معنوى است ، فوق اين مسائلى كه ماها مىفهميم . ما همين مىگوييم كه ايثار كرد ، قربانى كرد و واقعاً اين طور بوده است ، مهم هم هست . لكن آيا در نظر ابراهيم هم ايثار بوده است ؟ ابراهيم هم در نظرش اين بوده است كه حالا يك چيزى ، تحفه‌اى مىبرد پيش خدا ؟ اسماعيل هم - سلام اللَّه عليه - در نظرش بوده كه يك جانفشانى دارد مىكند براى خدا ؟ يا مسأله اين نيست . اين مسأله‌اى است كه تا نفسانيت انسان هست ، خوديت انسان هست ، ايثار اسمش هست . من ايثار مىكنم در راه خدا فرزندم را ، من ايثار مىكنم در راه خدا جان خودم را . اين ، براى ما مهم است و زياد مهم است ، براى ابراهيم نيست مسأله اين ، ايثار نيست . ابراهيم خودى نمىبيند تا ايثارى كرده باشد ، اسماعيل خودى نمىبيند تا ايثار كرده باشد . ايثار اين است كه من هستم و تو هستى و عمل من و براى تو و ايثار . اين ، در نظر بزرگان اهل معرفت و اولياى خدا شرك است ، در عين حالى كه در نظر ما كمال بزرگى است ، ايثار بزرگى است .\r\nعيد براى ما يك معنا دارد ، براى ابراهيم و براى پيغمبرها يك معناى ديگرى دارد ، ما هم عيد مىكنيم ، آنها هم عيد مىگيرند ، لكن آنهايى كه عيد مىگيرند عيد لقاست ، آنها عود مىكنند به آن جايى كه از آنجا ظاهر شدند و عيد مىگيرند براى اين امر ، البته بعد از ارجاع به - باز از آن معناى سير الهى - بعد از ارجاع اسمش عيد مىشود . و بعدهاى معنوىاش بسيار زياد است و دست ما از آن كوتاه است و بعدهاى سياسى و اجتماعيش هم زياد است و زياد بوده است و اميدواريم كه زياد بشود .\r\n\r\nجهاد اكبر\r\nاميدواريم كه مسلمانها به خود بيايند و از همين عباداتى كه خداى تبارك و تعالى براى آنها مقرّر فرموده است ، از همينها ، هم سير معنوى بكنند و هم برداشتهاى سياسى و هم عمل .\r\nاين طور نباشد كه نماز را ما همان جهت تقرب الى اللَّه آن را ملاحظه كنيم . البته آن\r\n\r\n","description":"","footnote":"","page_name":" 49 ","page_number":69},
  {"content":"\r\n\r\nبالاترين چيز است ، لكن بعد از اينكه انسان نمازگزار شد ايثارگر خواهد شد ، بعد از آن كه ايثارگر شد ، براى اسلام خدمت خواهد كرد . و حج كه در او جهات اجتماعى و سياسى بيشتر ظاهر است ، اين به حمد اللَّه امسال تا كنونش خوب برگزار شده است و اميدواريم كه از اين به بعدش هم خوب برگزار بشود و بعدها هم افزوده بشود مسلمين را بيدار بكنند اين حجاجى كه در بيت اللَّه الحرام هستند . گرچه مع الأسف بعضى از آخوندهاى بسيار نافهم يا بسيار موذى در همين مقطع از زمان شروع كردند به چيزهايى نوشتن و رساله‌هايى پخش كردند و نسبت به شيعه و نسبت به ائمهء شيعه و نسبت به طريقهء شيعه جسارت كردند و اين در يك همچو مقطعى كه عقلاى طرفين ، عقلاى مذاهب با هم جمع شدند و علماى مذاهب با هم جمع شدند و مىخواهند فكر بكنند براى مصالح اسلام ، در يك همچو مقطع يك همچو رساله‌هايى منتشر مىشود ، كأنّه خطر براى امريكا ديدند و واويلا بلند كردند .\r\nآن آخوند احمقى كه در يك همچو مقطع از زمان به بعض مقدسات شيعه جسارت مىكند ، درصدد اين است كه در مقابل او هم يك كسى پيدا بشود ، آن هم يك چيزى بگويد و موجب بشود كه بين مسلمين در يك همچو مقطع از زمانى كه دارد وحدت ايجاد مىكند ، اختلاف ايجاد بشود . واقعاً اسلام چه كند با اين طرز فكرها ، با اين طرز عملها ؟ اسلام چه كند با اين آخوندهايى كه خودشان را به صورت يك روحانى درآوردند و در بين مردم پخش هستند ؟ اين گرفتارى است كه در يك همچو موقعى كه مسلمين دارند فكر مىكنند ، او به عنوان اينكه من ديدم كه بعض از جوانها متمايل به اين اجتماع شدند ، متمايل به اين ايران شدند ، تكليف ديدم به اينكه بگويم اينها مشترك‌اند ، اينها مجوس‌اند اينها چطورند و به بعض مقدسات جسارت كردند . اين ، جز اينكه خدمت به استعمار است ، خدمت به قدرتهاى بزرگ است و كارشكنى براى اسلام و مسلمين است ؟ ما بايد فكر كنيم براى اين مسائل . مسلمانها بايد فكر كنند براى اين مسائل و اين اشخاصى كه اين طور در صدد شكستن وحدت مسلمين‌اند .\r\nو بالجمله من اميدوارم كه ايران با اين راهى كه به پيش گرفته است فقط ملاحظهء آن\r\n\r\n","description":"","footnote":"","page_name":" 50 ","page_number":70},
  {"content":"\r\n\r\nجهات صورى را نكند و ملاحظهء جهات معنوى را هم بكند . تمام مسائل براى معنويّات است . پيغمبرها هم كه آمدند و احكام را منتشر كردند براى اين است كه تزكيه ، بكنند :\r\nمردم را  يُزَكِّيهِمْ وَ يُعَلِّمُهُمُ الْكِتابَ  « 1 » . همه براى اين آمدند كه مردم را با مبدأ وحى آشنا كنند ، سير إلى اللَّه بدهند ، صراط مستقيم ، هدايت را به صراط مستقيم بكنند . و ما ايرانيها و مسلمانها علاوه بر اينكه جهاد در راه اسلام مىكنيم ، بايد از جهاد اكبر هم غافل نباشيم ، از جهاد به نفس هم غافل نباشيم كه مبدأ همهء امور است . و بايد اين اعياد را همان طورى كه عيد مىدانيم براى مسلمين ، و ذخر و شرف مىدانيم براى پيغمبر اكرم بايد ما خودمان مهيا بشويم كه براى پيغمبر اكرم ، ذخر « 2 » و شرف باشيم .\r\nطورى عمل بكنيم در مكه ، در مدينه ، در همه جا و با همهء مسلمين در هر جا ، طورى رفتار بكنيم كه اين اسباب شرافت اسلام بشود . اسباب اين بشود كه مردم بفهمند كه اسلام چه جور تربيت مىخواهد بكند ، از تربيت اسلامى مردم ملتفت بشوند كه اسلام آمده است براى چى . قرآن شريف آمده است براى چى .\r\n\r\nتوجه به خدا هدف اساسى انبيا\r\nتمام مسائلى كه هست ما مىخواهيم دست ظالمها را كوتاه كنيم ان شاء اللَّه و مىخواهيم كه قدرتها را سركوب كنيم و پايشان را از اين بلاد مسلمين كوتاه كنيم ان شاء اللَّه . همه اينها مقدّمهء اين است كه يك آرامشى در اين بلاد پيدا بشود و دنبال اين آرامش يك سير روحى پيدا بشود ، يك هدايت به سوى خدا پيدا بشود . آن چيزى كه اساس است سير الى اللَّه است ، توجه به خداست ، همهء عبادات براى اوست . همهء زحمات انبيا از آدم تا خاتم براى اين معنا هست كه سير الى اللَّه باشد . شكستن بت نفس كه بالاترين بتهاست دنبال او شكستن بتهاى ديگر .\r\nبه حمد اللَّه امسال در مكه با اين تظاهرات عظيم و با اين شعارهاى كوبنده يك مقدارى\r\n\r\n\r\n","description":"","footnote":"\r\n( 1 ) - سورهء جمعه ، آيهء 2\r\n( 2 ) - ذخيره ؛ اندوخته .\r\n","page_name":" 51 ","page_number":71},
  {"content":"\r\n\r\nاز صولت بتها شكسته شد و ان شاء اللَّه بعدها هم خواهد شد .\r\nو اميدواريم كه هر سال بر اين مسائل اضافه بشود و مسلمانها متصل بشوند به هم و همراه هم فرياد بكشند در جايى كه جاى فرياد است . و از خداى تبارك و تعالى مىخواهم كه همهء ما را بيدار كند و همهء مسلمين را بيدار كند ، و توجه آنها را به مصالح اسلام و به مصالح مسلمين بيشتر بكند . و اميدوارم كه دولتهاى منطقه هم به خود بيايند و از تبليغات سوئى كه اين آخوندها مىكنند ، خودشان را كنار بكشند ، و از تبليغات سوئى كه امريكا و عمال او مىكنند خودشان را كنار بكشند و با يك وحدت كلمه بروند تا اينكه اسلام را از دست اين خونخوارها نجات بدهند ، و بلاد مسلمين را از دست اين اشخاصى كه مىخواهند ببلعند همه بلاد مسلمين را ، نجات بدهند .\r\nخداى تبارك و تعالى به همه ما و به همه شما توفيق عنايت كند كه اين اعياد را با آشنايى به اسلام و احكام اسلام عيد بگيريم .\r\nو السلام عليكم و رحمة اللَّه\r\n\r\n","description":"","footnote":"","page_name":" 52 ","page_number":72},
  {"content":"\r\n\r\n\r\nپيام [ به خانوادهء مرحوم آشتيانى و علما ( تسليت رحلت آقاى محمد باقر آشتيانى ) 
  ]\r\nزمان : 16 شهريور 1363 / 11 ذى الحجه 1404\r\nمكان : تهران ، جماران\r\nموضوع : تسليت رحلت آقاى محمد باقر آشتيانى\r\nمخاطب : خانوادهء مرحوم آشتيانى - علماى اسلام\r\nبسم اللَّه الرحمن الرحيم\r\n إِنَّا لِلَّهِ وَ إِنَّا إِلَيْهِ راجِعُونَ \r\nخبر تأسف و تأثرآور رحلت عالِم متقى مهذب و فقيه ارزشمندِ متعهد ، حضرت حجت الاسلام و المسلمين ، مرحوم آقاى حاج ميرزا محمد باقر آشتيانى - رحمة اللَّه عليه - موجب نگرانى و تألم شد . اين جانب ايشان را از جوانى مىشناختم . و آنچه از ايشان دريافتم تقوا و صفاى باطن و اخلاق كريمانه و اشتغال به علم و عمل بود . خاندان محترم ايشان از اساتين « 1 » فقاهت و چهره‌هاى بارز بين علما و فقها بودند . و خدمتها به علم و حوزه‌هاى علميه نمودند « فجزاهم اللَّه عن الاسلام خيراً » .\r\nاين جانب فقدان اين بزرگوار را به حوزه‌هاى علميه و علماى معظم ، خصوصاً علماى اعلام تهران - دامت بركاتهم - و به خاندان و بستگان محترمشان تسليت عرض ، و از خداوند تعالى براى ايشان رحمت و غفران ، و براى بازماندگانشان صبر و سلامت ، و براى علماى اعلام سعادت و صحت ، و براى اسلام بزرگ قوّت و قدرت ، و براى مجاهدان در راه خدا پايدارى و استقامت ، و براى شهداى جبهه‌ها و غير جبهه‌ها علوّ مقام و عظمت ، و براى بازماندگانشان شكيبايى و كرامت ، و براى مفقودين و اسرا رجوع به اوطانشان با سرافرازى و شهامت ، خواستارم . و اميدوارم با دعاى خير حضرت بقية اللَّه - ارواحنا لمقدمه الفداء - اين كشور اسلامى از شرّ اجانب محفوظ باشد .\r\n11 ذى الحجه 1404\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - پايه‌ها ، اركان\r\n","page_name":" 53 ","page_number":73},
  {"content":"\r\n\r\n\r\nسخنرانى [ در جمع اعضاى كميتهء برگزارى هفته جنگ ( تحمل مصائب براى حفظ اسلام ) 
  ]\r\nزمان : صبح 18 شهريور 1363 / 13 ذى الحجه 1404\r\nمكان : تهران ، جماران\r\nموضوع : تحمل مصائب و گرفتاريها براى حفظ اسلام\r\nحضار : خرازى ، كمال ( سرپرست ستاد تبليغات جنگ ) و اعضاى كميته برگزارى هفته جنگ تحميلى\r\nبسم اللَّه الرحمن الرحيم\r\n\r\nالگو قرار دادن پيامبر در تحمل مشكلات\r\nمهم اين است كه انقلاب اسلامى ما انقلابى است كه به دست مردم صورت گرفته ، مردم انقلاب كرده‌اند و مردم بايد آن را به آخر برسانند . مردم قيام كرده‌اند ، شاه را بيرون كرده و رژيم او را سرنگون نموده و نظام اسلامى را كه به نفع مستضعفين است جايگزين آن كرده‌اند ؛ پس ، مردم بايد پاى كارى كه كرده‌اند بايستند . هر چه عمل بزرگ باشد ، دشمنش بيشتر و بزرگتر است .\r\nامروز كه تمام بوق‌هاى تبليغاتى بر ضد اسلام و ايران است ، بدين خاطر است كه ايران را به سازش و تسليم بكشند . انقلاب ما عظيم است و متكى به هيچ قدرتى نيست ، نه قدرت شرق و نه قدرت غرب . انقلاب‌هايى كه در دنيا مىشود ، به يكى از اين دو ابرقدرت متكى است ، ولى انقلاب مردم ما انقلابى است متكى به خود مردم ، پس مردم بايد از پيامدهاى انقلابشان گله نداشته باشند . امروز كشور ايران روى پاى خودش ايستاده است ، لذا زحمت‌ها و توطئه‌ها را هم بايد تحمل كند . مردم ما بايد دائماً پيغمبر اكرم را به ياد بياورند ، پيغمبر اكرم قيام كردند ، پايدارى كردند ، زحمت‌ها را متحمل شدند ، در مكه با آن همه زحمت مواجه شده و در محاصرهء « شعب » « 1 » آن همه رنج كشيدند ، و بعد در\r\n\r\n\r\n","description":"","footnote":"\r\n( 1 ) - شعب ابى طالب ، دره‌اى در نزديكى مكه كه پيامبر و يارانش به مدت سه سال در آنجا تحت محاصرهء كفار قريش بودند .\r\n","page_name":" 54 ","page_number":74},
  {"content":"\r\n\r\nمدينه تمام ايام زندگىشان را با رنج و زحمت تمام كردند ، و حضرت حتى در بستر بيمارى به جيش اسامه « 1 » دستور حركت دادند . ما هم تا آخر ، زحمت‌ها و رنج‌هاى توطئه ابرقدرت‌ها را بايد تحمل كنيم ، ما موظف هستيم تا امر الهى را انجام دهيم . پس ، از سختىها نبايد هراس داشته باشيم . آيا پيغمبر اكرم در مقابل سختىها عقب‌نشينى كردند ؟ آيا حاضر به تسليم و سازش شدند ؟ ما هم كه كار انبيا و پيغمبر اكرم را انجام مىدهيم بايد بايستيم ، بايد مقاومت كنيم تا اسلام استقرار پيدا كند و عدالت برقرار شود و دست ظالم‌ها كوتاه گردد . اين را بايد دنبال كرد . مردم زمان حضرت رسول و اصحاب او مقاومت كردند و از سختىها نهراسيدند تا پيروز شدند . ما هم وقتى وارد اين كار شديم و تصميم گرفتيم كه دست بدين عمل بزرگ بزنيم ، پيامدهايش را هم بايد پذيرا باشيم .\r\nبايد مردم توجه كنند كه كارى بزرگ انجام داده‌اند و دشمن هم براى شكست آنها از هيچ كوششى دريغ نمىكند . مردم بايد محكم و استوار براى آزادى و استقلال بايستند ، اگر ما دستمان را به سوى امريكا و يا شوروى دراز كنيم ، آسوده تا آخر زندگى مىكنيم ، ولى مردم ما كه اين را نمىخواهند ، پس بايد اين توطئه‌ها را كم و زياد تحمل كنند . اوايل جنگ ، فكر مىكردند ظرف چند روز كار تمام مىشود ، حال مىبينند خير ، جمهورى ما مستقر و ايستاده است . امروز دنيا به ايران چشم دوخته است ، چه دوست و چه دشمن ، كه ببينند ايران چه مىكند . در قديم كه ايران مطرح نبود ، شاه بود و نوكرى امريكا كه هر وقت مىخواست ، بگويد برو ! و هر وقت نمىخواست ، بگويد نرو ! ولى امروز چه ؟ امروز امريكا و شوروى به يك كارگر ساده ايران قدرت گفتن چنين حرف‌هايى را ندارند .\r\nامروز دنيا با چنين ملت شجاعى روبروست كه در مقابل تمام توطئه‌ها ايستاده و جلو رفته است و وظايفش را هم بهتر انجام مىدهد . اگر مىبينيد كه در اين جا هواپيما مىدزدند ، اولًا در امريكا و ساير نقاط هم اين دزدىها فراوان است . دزدى هواپيما كه كارى ندارد ، شخصى بلند مىشود با يك چاقو و يا گاهى فقط تشر مىزند و خلبان هم بايد از جان\r\n\r\n\r\n","description":"","footnote":"\r\n( 1 ) - بحار الأنوار ، ج 27 ، ص 324 .\r\n","page_name":" 55 ","page_number":75},
  {"content":"\r\n\r\nمسافران حفاظت كند و به احتمال اين كه نكند راست بگويد ، به حرف او گوش مىدهد .\r\nامروز دنيا ، دنياى آشوب و جنگ و انفجار و هواپيماربايى است ، و ايران از خيلى جاهاى دنيا آرامتر است . ممكن است بعضىها كه اين چيزها را نديده‌اند ، با خود بگويند خوب ! با قدرت‌ها بايد ساخت . ولى بايد بدانند كه سازش ، امروز نابودى تا آخر است ، دفن اسلام است تا آخر دنيا . مردم بايد محكم بايستند و از اسلام و كشور دفاع كنند و از توطئه‌ها به خود هراس راه ندهند كه اگر كمى عقب بنشينند ، بايد دست از اسلام بكشيم و تكليف ما بر خلاف اين است .\r\nمردم انقلاب كردند ، بايد پاى زحماتش هم بنشينند . مردم ، پيغمبران و پيغمبر اسلام را و ابراهيم را در نظر بگيرند ، ببينند كه با آنها چه مخالفت‌ها شد ، ولى دست از هدفشان نكشيدند . اگر ما مسلمانيم ، بايد دنباله روى آنها باشيم . دنباله روى از آنان كه فقط روزه و نماز و مسجد نيست . دنباله روى از آنان مبارزه براى حفظ اساس اسلام است . بايد براى حفظ اساس اسلام تا آخر ايستاد و پيشروى كرد .\r\nمردم در مورد جنگ تصميمشان را قوىتر كرده و در « هفتهء جنگ » به وظايفشان عمل نمايند . خداوند شما را تأييد كند . شما پيروزيد در دنيا و آخرت ، پيروزى شما نمونه است . پايدارى كنيد كه پيروزى شما بر دو ابرقدرت است . پيروزى بر يك قدرت با تأييد و پشتيبانى ابرقدرت ديگر ، كار مهمى نيست . شما بايد مقابل دو ابرقدرت بايستيد ، مردم بايد در مقابل دو ابرقدرت بايستند كه ايستاده‌اند و خواهند ايستاد و از هيچ چيز نمىترسند . صدام دست و پا مىزند ، اين شب‌ها شايد خوابش نبرد . او مرتب مىگويد كه اگر ايران حمله كند خارك را مىزنم . او اگر هر لحظه بتواند ، خارك را با خاك يكسان مىكند ، او قدرت ندارد . اميدوارم موفق و مؤيد باشيد و تبليغاتتان هميشه بر اساس صدق و صداقت باشد . كارهايتان را بر اساس صدق و صداقت و صفا انجام دهيد و هميشه مصالح ايران را در نظر بگيريد .\r\nو السلام عليكم و رحمة اللَّه\r\n\r\n","description":"","footnote":"","page_name":" 56 ","page_number":76},
  {"content":"\r\n\r\n\r\nاجازه نامه [ به آقاى سيد عيسى طباطبايى ، در امور حسبيه و شرعيه 
  ]\r\nزمان : 19 شهريور 1363 / 14 ذى الحجه 1404\r\nمكان : تهران ، جماران\r\nموضوع : اجازه در امور حسبيه و شرعيه\r\nمخاطب : طباطبايى ، سيد عيسى\r\nبسم اللَّه الرحمن الرحيم\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب ثقة الاسلام و المسلمين آقاى حاج سيد عيسى طباطبايى - دامت افاضاته - از طرف اين جانب مجازند در اخذ وجوه شرعيه و سهمين مباركين و صرف دو ثلث آن را در مخارج خودشان و ترويج شريعت مقدسه و ساير موارد منطبقه ، و ارسال ثلث ديگر را نزد اين جانب جهت اعلاى كلمهء طيبهء اسلام .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى و التمسك بعروة الاحتياط فى الدين و الدنيا » ؛ و السلام عليه و على اخواننا المؤمنين و رحمة اللَّه و بركاته .\r\nبه تاريخ 14 ذى حجة الحرام 1404\r\nروح اللَّه الموسوي الخمينى\r\n\r\n","description":"","footnote":"","page_name":" 57 ","page_number":77},
  {"content":"\r\n\r\n\r\nپيام [ تشكر به نايب رئيس دولت امارات ( تبريك عيد سعيد قربان ) 
  ]\r\nزمان : 20 شهريور 1363 / 15 ذى الحجه 1404\r\nمكان : تهران ، جماران\r\nموضوع : پاسخ تلگراف تبريك عيد سعيد قربان\r\nمخاطب : شيخ رشيد بن سعيد آل مكتوم ( نايب رئيس دولت امارات عربى متحده )\r\nبسم اللَّه الرحمن الرحيم\r\nجناب آقاى شيخ رشيد بن سعيد آل مكتوم ، نايب رئيس دولت امارات عربى متحده\r\nتلگراف تبريك آن جناب به مناسبت حلول عيد سعيد قربان و اصل و موجب تشكر گرديد . متقابلًا اين عيد بزرگ اسلامى را به جنابعالى و ملت برادر و مسلمان كشورتان تبريك گفته ، سعادت و عظمت عموم ملل اسلامى و اتحاد و همبستگى آنان را در مقابله با استكبار و كفر جهانى از خداى تعالى مسألت دارم . و السلام عليكم و رحمة اللَّه .\r\n15 ذى حجة الحرام 1404\r\nروح اللَّه الموسوي الخمينى\r\n\r\n","description":"","footnote":"","page_name":" 58 ","page_number":78},
  {"content":"\r\n\r\n\r\nپيام [ تشكر به امير قطر ( تبريك عيد سعيد قربان ) 
  ]\r\nزمان : 20 شهريور 1363 / 15 ذى الحجه 1404\r\nمكان : تهران ، جماران\r\nموضوع : پاسخ تلگراف تبريك عيد سعيد قربان\r\nمخاطب : شيخ خليفه بن حَمَد آل ثانى ( امير دولت قطر )\r\nبسم اللَّه الرحمن الرحيم\r\nحضرت آقاى شيخ خليفه بن حمد آل ثانى ، امير دولت قطر\r\nتلگراف تبريك آن جناب به مناسبت حلول عيد سعيد قربان و اصل و موجب تشكر گرديد . متقابلًا اين عيد بزرگ اسلامى را به جنابعالى و ملت مسلمان و برادر كشورتان تبريك گفته ، از خداى تعالى سعادت و عظمت اسلام و مسلمين را مسألت دارم . و السلام عليكم و رحمة اللَّه .\r\n15 ذى حجة الحرام 1404\r\nروح اللَّه الموسوي الخمينى\r\n\r\n","description":"","footnote":"","page_name":" 59 ","page_number":79},
  {"content":"\r\n\r\n\r\nپيام [ تشكر به رئيس جمهور گينه ( تبريك عيد سعيد قربان ) 
  ]\r\nزمان : 20 شهريور 1363 / 15 ذى الحجه 1404\r\nمكان : تهران ، جماران\r\nموضوع : پاسخ تلگراف تبريك حلول عيد سعيد قربان\r\nمخاطب : بريگار لانسانا كونته ( رئيس جمهور گينه )\r\nبسم اللَّه الرحمن الرحيم\r\nحضرت آقاى لانسانا كونته ، رئيس جمهورى كشور گينه\r\nتلگراف تبريك آن جناب به مناسبت حلول عيد سعيد قربان و اصل و موجب تشكر گرديد . متقابلًا اين عيد بزرگ اسلامى را به جنابعالى و ملت برادر و مسلمان كشورتان تبريك گفته ، عظمت اسلام و مسلمين را از خداى تعالى مسألت دارم . و السلام عليكم و رحمة اللَّه .\r\n15 ذى حجة الحرام 1404\r\nروح اللَّه الموسوي الخمينى\r\n\r\n","description":"","footnote":"","page_name":" 60 ","page_number":80},
  {"content":"\r\n\r\n\r\nپيام [ تشكر به رئيس جمهور مالديو ( تبريك عيد سعيد قربان ) 
  ]\r\nزمان : 20 شهريور 1363 / 15 ذى الحجه 1404\r\nمكان : تهران ، جماران\r\nموضوع : پاسخ تلگراف تبريك عيد سعيد قربان\r\nمخاطب : مأمون عبد القيوم ( رئيس جمهور مالديو )\r\nبسم اللَّه الرحمن الرحيم\r\nحضرت آقاى مأمون عبد القيوم ، رئيس جمهور كشور مالديو\r\nتلگراف تبريك آن جناب به مناسبت عيد سعيد اضحى و اصل و موجب تشكر گرديد . متقابلًا اين عيد بزرگ اسلامى را به جنابعالى و ملت مسلمان و برادر كشورتان تبريك گفته ، از خداى تعالى عظمت اسلام و مسلمين و اتحاد و همبستگى آنان را در برابر كفر و استكبار جهانى مسألت دارم . و السلام عليكم و رحمة اللَّه .\r\n15 ذى حجه 1404\r\nروح اللَّه الموسوي الخمينى\r\n\r\n","description":"","footnote":"","page_name":" 61 ","page_number":81},
  {"content":"\r\n\r\n\r\nنامه [ نامه خانم گلابى پورحسين ( مادر شهيد ) 
  ]\r\nزمان : 22 شهريور 1363 / 17 ذى الحجه 1404\r\nمكان : تهران ، جماران\r\nموضوع : پاسخ به نامهء مادر يك شهيد\r\nمخاطب : گلابى پورحسين ( مادر شهيد )\r\n[ محضر مبارك حضرت امام خمينى سلام عليك\r\nبا درود و سلام به رهبر كبير انقلاب اسلامى ايران و با درود و سلام به شهداى عزيز انقلاب ايران اين جانب گلابى پورحسين مادر شهيد و يك زن روستايى هستم . مدتها آرزو داشتم كه از نزديك آن امام بزرگوار را ملاقات نمايم ، موفق نشدم ؛ ولى اميدوارم كه شما را زيارت كنم . ضمناً يك هديهء ناقابل از دستبافت خودم حضور حضرت عالى تقديم كردم كه از آن استفاده نماييد . امام بزرگوار حال كه شما را زيارت نكردم اگر صلاح مىدانيد چند كلمه از دستخط حضرت عالى را مرقوم فرماييد تا با ديدن آن دستخط به آرزويم رسيده باشم . اميدوارم كه خداوند منان سايهء شما را بر سر ما و همهء مسلمين جهان مستدام بدارد ان شاء اللَّه . به اميد پيروزى هر چه زودتر رزمندگان و نابودى صدام و صداميان . بابل - ادارهء پست - امين كوچك زاده - 18 / 6 / 63 - گلابى پورحسين 
  ] .\r\nبسمه تعالى\r\nبانوى محترمه ، مرقوم شما و هديهء ارزشمندتان و اصل شد . اميد است خداوند تعالى شهيد عزيز شما را كه هديه بوده براى اسلام ، با شهداى كربلا محشور نمايد و به شما و ساير بازماندگان آن شهيد صبر و اجر عنايت فرمايد .\r\n17 ذى الحجه 1404\r\nروح اللَّه الموسوي الخمينى\r\n\r\n","description":"","footnote":"","page_name":" 62 ","page_number":82},
  {"content":"\r\n\r\n\r\nسخنرانى [ در جمع مسئولان استان خراسان ( ابعاد شخصيت حضرت على « ع » ) 
  ]\r\nزمان : صبح 23 شهريور 1363 / 18 ذى الحجه 1404\r\nمكان : تهران ، حسينيه جماران\r\nموضوع : ابعاد شخصيت حضرت امير ( ع )\r\nمناسبت : عيد غدير خم\r\nحضار : واعظ طبسى ، عباس ( نمايندهء امام و توليت آستان قدس رضوى ) ، استاندار و مسئولان نهادها و ارگانهاى استان خراسان ، مدرسان و طلاب حوزهء علميهء مشهد خدام و كاركنان آستان قدس رضوى\r\nبسم اللَّه الرحمن الرحيم\r\n\r\nعلى ( ع ) مظهر جميع اسماء و صفات الهى\r\nمتقابلًا اين عيد بزرگ را بر مهمانان عزيزى كه از محضر مقدس امام ثامن - سلام الله عليه - تشريف آوردند [ تبريك مىگويم 
  ] ، ما قدم‌هاى شما را بسيار گرامى مىداريم . شما از مركزى آمديد كه مركز نور است ، مركز علم الهى است ، مركزى است كه بايد همه در آن مركز آستان بوسى كنيد ، و بايد اظهار تأسف كنم كه دست ما كوتاه است ، و از شما آقايان ، روحانيون و ديگر قشرها مستدعى هستيم كه آن جا كه رفتيد عرض ارادت ما را برسانيد . امروز كه روز عيد غدير است و از بزرگترين اعياد مذهبى است ، اين عيد ، عيدى است كه مال مستضعفان است ، عيد محرومان است ، عيد مظلومان جهان است ، عيدى است كه خداى تبارك و تعالى به وسيله رسول اكرم - صلى اللَّه عليه و آله و سلم - براى اجراى مقاصد الهى و ادامه تبليغات و ادامه راه انبيا ، حضرت امير - سلام الله عليه - را منصوب فرمودند . بايد ما تأسف بخوريم از اين كه نگذاشتند دست‌هاى خائن ، براى جنگ‌هايى كه در زمان تصدى ايشان به امور بود ، آن جنگ‌ها و جنگ‌افروزها نگذاشتند كه چهره اين مرد بزرگ در ابعاد مختلفى كه دارد نمايان بشود . اين بزرگوار شخصيتى است كه داراى ابعاد بسيار است و مظهر اسم جمع الهى است كه داراى تمام اسماء و صفات است . تمام اسماء و صفات الهى در ظهور و در بروز در دنيا و در\r\n\r\n","description":"","footnote":"","page_name":" 63 ","page_number":83},
  {"content":"\r\n\r\nعالم ، با واسطهء رسول اكرم در اين شخصيت ظهور كرده است . و ابعادى كه از او مخفى است ، بيشتر از آن ابعادى است كه از او ظاهر است . همين ابعادى هم كه دست بشر به آن رسيده است و مىرسد ، در يك مردى ، در يك شخصيتى جمع شده است ، جهات متناقض ، جهات متضاد . انسانى كه در حال اين كه زاهد و بزرگترين زاهد است ، جنگجو و بزرگترين جنگجوست در دفاع از اسلام . اينها در افراد عادى جمع نمىشود ، آن كه زاهد است ، به حسب افراد عادى ، جنگجو نيست ، آن كه جنگجوست زاهد نيست . در عين حالى كه در معيشت آن طور زهد مىكردند و آن طور در خوراك و در آن طور چيزها به حد اقل قناعت مىكردند ، قدرت بازو داشتند ، آن قدرت بازو را ، و اين هم جزء امورى است كه جمعش ، جمع متضادين است . در عين حالى كه داراى علوم متعدده و داراى علوم معنويه و روحانيه و ساير علوم اسلامى است ، در عين حال مىبينيم كه در هر رشته‌اى ، مردمى كه اهل آن رشته‌اند او را از خودشان مىدانند ، پهلوان‌ها حضرت امير را از خودشان مىدانند ، فلاسفه حضرت امير را از خودشان مىدانند ، عرفا حضرت امير را از خودشان مىدانند ، فقها حضرت امير را از خودشان مىدانند ، هر قشرى كه اهل يك رشته است ، حضرت امير را از خودش مىداند . و حضرت امير از همه است ، داراى همهء اوصاف است و داراى همهء كمالات .\r\nبعضى كمالات حضرت كه شايد يك قدرى مخفى مانده باشد از ادعيهء حضرت معلوم مىشود . دعاى كميل يك دعاى عجيبى است ، بسيار عجيب . بعض فقرات دعاى كميل از بشر عادى نمىتواند صادر بشود .\r\nإِلهى وَ سَيِّدى وَ مَولاىَ و ربي صَبَرْتُ عَلى عَذابِكَ فَكَيْفَ اصْبِرُ عَلى فِراقِكَ « 1 »\r\nكى مىتواند اين طور بگويد ؟ كى اين طور عشق به جمال خدا دارد كه از جهنم نمىترسد لكن مىترسد كه وقتى در جهنم برود ، نازل شده از مقام خودش و به مرتبه‌اى برسد كه محروم بشود از عشق او ؟ از فراق ، حضرت امير مىنالد ، از فراق حضرتِ حق تعالى ناله مىزند . اين عشقى است كه در باطن قلب او گداخته شده هميشه ،\r\n\r\n\r\n","description":"","footnote":"\r\n( 1 ) - اى خداى من ، و آقاى من و مولا و پروردگارم ! گيرم كه صبر كنم بر عذابت ، اما چگونه بر فراق و دورى تو صبر كنم » . مفاتيح الجنان ، دعاى كميل .\r\n","page_name":" 64 ","page_number":84},
  {"content":"\r\n\r\nو تمام اعمالى كه از او صادر مىشود ، از اين عشق صادر مىشود ، از اين عشق به خدا صادر مىشود . ارزش اعمال روى اين عشق و محبتى است كه به حق تعالى هست ، روى اين فنا و توحيدى است كه در انسان هست ، و اين سبب شده است كه\r\nضَرْبَةُ عَليٍّ يَوْمَ الْخَنْدَق افْضَلُ مِنْ عِبادَةِ الثَّقَلَين . « 1 »\r\nفرضاً كه اين ضربت را كس ديگر از دفاع اسلام زده بود اما از روى اين عشق نبود ، كارش هم اسباب اين شده بود كه اسلام ترويج پيدا كند ، لكن چون مبدأ ، مبدأ عشقى نبود ، « افضل من عبادة ثقلين » نخواهد شد . انگيزه اعمال ، انگيزه روحانيت اوست نه صورت او . شمشير زدن ، يك دست پايين آوردن است و يك كافر را كشتن ، اين دست پايين آوردن و كافر را كشتن ، از خيلى اشخاص ممكن است صادر بشود ، لكن گاهى اصلًا اجر ندارد و اصلًا فضيلت ندارد و گاهى فضيلت دارد تا برسد به آن جايى كه\r\nافْضَلُ مِنْ عِبادَةِ الثَّقَلَيْن .\r\nاين روى آن عشق و توحيدى است كه در قلب او هست ، روى آن است كه دست ، دست او نيست ، چشم ، چشم او نيست ، يد اللَّه است ، عين اللَّه است . اينها را ما با لَقْلَقهء لسان « 2 » مىگوييم و نمىتوانيم تصورش را بكنيم ، البته تصديقش كرديم به اين كه اين طور است ، اما تصورش را نمىتوانيم بكنيم كه چه جور است وضعيت .\r\n\r\nشيعه على ( ع ) تابع مرام و شيوهء وى\r\nآنهايى كه شيعه اين مرد بزرگ هستند البته نمىتوانند مثل او باشند ، خود ايشان هم فرمود شما قدرت اين را نداريد ، حتى قدرت همين زهد ظاهريش را ، چه برسد به معنوياتش ، لكن نبايد ما گمان كنيم كه ما شيعه امير المؤمنين - سلام اللَّه عليه - هستيم . و خود او در دعاى كميل و ساير ادعيه‌هايش و در روشش آن طور خوف از خدا داشت ، و آن طور از عاقبت مىترسيد كه منعكس شده است اين در دعاى كميل و در حالات او و ما اصلًا دنبال اين مسائل نباشيم و بگوييم ما شيعه هستيم . آن طور بسط عدالت ، اگر موفق\r\n\r\n\r\n","description":"","footnote":"\r\n( 1 ) - « يك ضربهء شمشير على ( ع ) در روز ( جنگ ) خندق ، از عبادت انس و جن والاتر و برتر است » . بحار الأنوار ، ج 39 ، ص 1 - 2 ، ح 1\r\n( 2 ) - لقلقه ( به فتح هر دو لام ) : بانگ لك لك ، هر بانگ و آوازى كه توأم با حركت و اضطراب باشد ، در فارسى « لقلقه زبان » مىگويند ، يعنى بيهوده گويى .\r\n","page_name":" 65 ","page_number":85},
  {"content":"\r\n\r\nشده بود ، كرده بود كه الگو شده بود براى همهء حكومت‌هاى عالم ، نگذاشتند . ما بگوييم شيعه هستيم و خداى نخواسته ظلم بكنيم ، نمىشود اين . اگر در روايات فرموده‌اند كه پيروان على ، اهل سعادتند ، بايد ما ببينيم ما پيرو هستيم يا نيستيم ؟ ما به وظايفمان ، حتى به همان وظايف صورىمان عمل مىكنيم يا نمىكنيم ؟ ما در اين جمهورى اسلامى چه كرديم و چه مىخواهيم بكنيم ؟ و با ما چه كردند و چه خواهند كرد ؟ شما ملت عزيز با قدرت خودتان ، با ايمان خودتان ، با تحولى كه درتان واقع شد ، دست تبهكاران را در داخل و دست غارتگران را كه از خارج دراز شده بود قطع كرديد . شما يك حكومت طاغوتى را برداشتيد و به جاى او يك حكومت اسلامى گذاشتيد . شمايى كه اين كار را كرديد بايد دنبالش باشيد تا نگهش داريد ، نمىشود كه انسان يك كارى بكند و نيمه كاره رهايش كند . امروز كه اسلام و جمهورى اسلامى در دست شما و ما و همهء ملت ايران امانت است ، اگر چنانچه خلاف بكنيم ، خلاف مصالح جمهورى اسلامى بكنيم ، خلاف مصالح اسلام بكنيم ، به اين امانت خيانت كرديم ، و در پيشگاه مقدس حق تعالى مجرم و خائن هستيم . خيانت همه‌اش اين نيست كه منافقين مىكنند ، آنها هم يك قسمش است .\r\nخيانت آن نيست كه صدام مىكند ، آن هم يك قسمش است . آنهايى كه در داخل با اسم‌هاى مختلف ضربه مىخواهند بزنند به اسلام و با اسم امور مختلفه‌اى به حكومت اسلامى مىخواهند ضربه بزنند ، اينها هم خيانت كردند . گاهى خيانت اينها راه را باز مىكند براى اين كه آنهايى كه مثل صدام و منافقين هستند راهشان باز بشود و خيانت بالاتر را بكنند . ما كه مىگوييم كه مسلمان هستيم ، شيعه على بن ابى طالب هستيم ، بايد ببينيم كه شيوهء على بن ابي طالب چى بود . همين على بن ابي طالب كه رسول خدا او را به جاى خودش نصب كرد ، بيست و چند سال براى مصالح اسلامى موافقت كرد با اشخاصى كه به عقيده او غاصب مقام بودند ، براى اين كه مصالح اسلام اقتضا مىكرد . اگر حضرت آن وقت مىخواست معارضه بكند ، اسلام در خطر بود . مايى كه مىگوييم مسلمان هستيم ، بايد مصالح اسلام را در نظر بگيريم ، نه مصالح شخصى خودمان را . بايد ببينيم كه امروز ضربه زدن به مجلس شوراى اسلامى ، ضربه زدن به شوراى نگهبان ، ضربه زدن به\r\n\r\n","description":"","footnote":"","page_name":" 66 ","page_number":86},
  {"content":"\r\n\r\nرئيس جمهور ، ضربه زدن به دولت اسلامى ، اين مىسازد با شيعه بودن با على بن ابي طالب ؟ آن بيست و چند سال براى مصالح اسلامى موافقت كرد ، بچه‌هايش را به جنگ فرستاد .\r\n\r\nحمايت از دولت خدمتگزار\r\nامروز مصالح اسلامى اقتضا مىكند كه همه ما با هم باشيم ، هر روز يك نغمه‌اى بلند نكنيم براى تضعيف دولت ، براى تضعيف مجلس ، براى تضعيف شخصيت‌ها . من نصيحت مىكنم به دولت كه شما مردم را شريك كنيد در اين كار ، براى اين كه تنهايى نمىتوانيد بكنيد ، و نمىتواند هم . يك دفعه مىبينيم كه شياطين از اطراف به دولت حمله مىكنند كه معلوم شد تو خلاف شرع هميشه كردى . خداى تبارك و تعالى كه پيغمبرش را نصيحت مىكند كه   يا أَيُّهَا النَّبِيُّ اتَّقِ اللَّهَ   « 1 » به حسب آن طورى كه شما مىگوييد پيغمبر متقى نبوده تا خدا به او گفته   اتَّقِ اللَّهَ   ! خداى تبارك و تعالى كه به همهء مؤمنين مىفرمايد يا  أَيُّهَا الَّذِينَ آمَنُوا اتَّقُوا اللَّهَ  « 2 » معلوم مىشود اينها متقى نبودند كه خدا مىگويند اتقوا اللَّه اين شياطين چه مىگويند به اين ملت ما ؟ اينها سلطنت طلبند و مىخواهند سلطنت را در اين جا دوباره برگردانند ، يا بازى خورده‌اند از آنهايى كه مىخواهند اين كشور را دوباره به باد بدهند و تحت سلطهء امريكا قرار بدهند ؟ مىفهمند اينها چه مىكنند ؟ اينهايى كه هر كدام خودشان اگر حكومت يك محله باشند نمىتوانند اداره كنند آن جا را ، چطور به خودشان اجازه مىدهند كه يك دولتى كه در عين همهء گرفتارىهايى كه الآن دارد و از شرق و غرب به او فشار دارند مىآورند ، اين مملكت را دارد اداره مىكند و به خوبى هم اداره مىكند ، چطور اجازه مىدهند به خودشان كه نسبت به اين جسارت كنند و هر روز يك صورت درست كنند . خوب ، ما افراد را نمىشناسيم ، اما خداى تبارك و تعالى كه مىشناسد . ما افكار شما را نمىتوانيم بفهميم ، اما خدا كه مىداند . شمايى كه نمىتوانيد يك شهر را اداره كنيد ، اگر نانوايى يك شهر را به شما بدهند نمىتوانيد اداره‌اش كنيد ،\r\n\r\n\r\n","description":"","footnote":"\r\n( 1 ) - اشاره است به آيهء 1 سورهء احزاب : « اى پيغمبر ! هميشه خدا ترس و پرهيزكار باش »\r\n( 2 ) - سورهء حشر ، آيهء 18 : « اى اهل ايمان ، خدا ترس شويد » .\r\n","page_name":" 67 ","page_number":87},
  {"content":"\r\n\r\nچطور مىگوييد كه چرا دولت نمىدانم چه نكرده ، چه نكرده ؟ شما مىفهميد كه كار دولت چى هست و تا كنون چه كرده است ؟ شما مىدانيد كه كارهايى كه دولت در اين چند سال با همهء اين فشارها كرده ، عمقش از كارهايى كه در طول سلطنت فاسد پهلوى بوده است ، بسيار بيشتر است . چى مىگوييد به جان اين دولت ؟ دست برداريد ، از خدا بترسيد ، از غضب خدا بترسيد . شما خيال مىكنيد كه اگر دولت ساقط بشود ، شما روى كار مىآييد ؟ شما هيچ وقت نمىآييد روى كار . شما خيال مىكنيد به نفع اسلام اين حرف‌ها را مىزنيد ؟ شيطان در لباس شما ، در باطن شما اين حرف‌ها را مىزند و به ضرر اسلام دارد مىزند . دست برداريد از اين مسائل ، كمك كنيد به دولت ، كمك كنيد به اين دولتى كه دارد جان مىكند براى اسلام و براى كشور شما . چرا بايد هر روز نق بزنيد و هر روز هر جا فرصت پيدا مىكنيد يك چيزى بگوييد به ضد دولت ، يا يك چيزى را هم منتشر كنيد به ضد دولت ؟ اينها مسائلى است كه بايد توجه داده شود به ملت ما . بايد توجه كنند كسانى كه در بين ملت هستند ، علماى اعلام كه در هر جا هستند بايد تذكر بدهند به اينها ؛ بايد توجه بدهند به اينها كه شما با دست خودتان مىخواهيد خودتان را دفن كنيد .\r\nبترسيد از آن روزى كه خدا غضب كند به ما و ما را دوباره در همان جهنمى وارد كند كه در سابق بوديم . شما يادتان رفته است كه سرتاسر ايران چه خبر بود از فحشا ؟ شما نمىدانيد كه ما در تحت استعمار امريكا بوديم در اين چند سال آخر و قبلًا انگلستان ؟\r\nشما اين را نمىدانيد و يا مىدانيد و مىخواهيد دوباره او بشود ؟ يا حسد داريد و مىخواهيد كه و لو خودتان كشته بشويد اين جمهورى هم ، به هم بخورد ؟\r\nمن نصيحت مىكنم به شما ، من در يك همچو روز مباركى به شما يادآور مىشوم كه امام شما اين طور نبود ، امام شما مصالح اسلام را رويهم رفته ملاحظه مىكرد ، مصالح شخصى را ملاحظه نمىكرد ؛ آن روزى كه مصالح عمومى اقتضا مىكرد تبعيت مىكرد .\r\nآن روزى كه مصالح اسلام به اين بود كه خوارج را درو كند با شمشير ، مىكرد . مشكلات را شما در نظر بگيريد ؛ شياطينى كه از اطراف دنبال اين هستند كه يك چيزى پيدا كنند و در بوق‌ها بزرگش كنند در نظر بگيريد . چرا هر روز براى بوق‌هاى خارجى يك چيزى\r\n\r\n","description":"","footnote":"","page_name":" 68 ","page_number":88},
  {"content":"\r\n\r\nدرست مىكنيد و خوراكى درست مىكنيد كه آنها تبليغ بر ضد شما بكنند ؟ من تكليف مىدانم اين را كه عرض كنم و الّا نمىخواستم چيزى بگويم ، لكن ديدم كه يك تكليفى است كه دوباره يك شياطينى شروع كردند . يك حرفى من زدم ، كه فلانى اين را كه گفته معلوم شد دولت بر خلاف بوده . من گفتم دولت بر خلاف است ؟ من نصيحت كردم ، خدا هم نصيحت كرده پيغمبر را ، خدا هم نصيحت كرده مؤمنين را . هر روز كه اين ائمه جمعه به مردم مىگويند  اتَّقُوا اللَّهَ *  يعنى همه‌تان بىتقوا هستيد ؟ ! روز جمعه الآن در سرتاسر كشور از آداب نماز جمعه ، از واجبات نماز جمعه در يك [ خطبه 
  ] ، احتياط هم در ديگرى اين است كه مردم را امر به تقوا بكنند ، معنايش اين است كه خدا همه مردم را بىتقوا مىداند كه مىگويد امر كنيد به تقوا ؟ ! من كه مىگويم يك كارى را بكنيد ، نه اين است كه شما تا حالا تخلف كرديد و نبوديد و حالا بكنيد . خير ، بايد يك قدرى بيدار بشويد ، توجه كنيد ، نگذاريد يك وقت خدا به ما غضب بكند و شما را نشان بدهند به ملت كه اينهايند كه دارند اين كارها را مىكنند . اين كار را نكنيد ، توجه كنيد به مسائل . شما با شخصياتى كه دارند جانشان را فداى اسلام مىكنند و هر روز در معرض اينند كه كشته بشوند ، با اينها مخالفت نكنيد . كمك كنيد به هم ، با هم باشيد ، اگر با هم نباشيد شكست مىخوريد ، اگر شكست بخوريد اسلام شكست مىخورد . اگر خداى نخواسته ، در اين نهضتى كه شده است اسلام شكست بخورد ديگر سرش را تا سال‌هاى طولانى بلند نمىتواند بكند ، براى اين كه ابرقدرت‌ها فهميدند اسلام قدرت دارد . شما اين قدرت اسلام را حفظ كنيد . از خداى تبارك و تعالى عاجزانه تقاضا مىكنم كه ما را بيدار كند ، مسلمين را بيدار كند ، حكومت‌هايى كه در بلاد مسلمين هستند بيدارشان كند و ملت ما را پيروز كند و ارتش ما را پيروز كند و همه قواى مسلحهء ما را با سعادت و سلامت پيروز كند و به همه ملت توفيق و سلامت وافر عنايت كند و همهء ما خدمتگزار اسلام باشيم .\r\nو السلام عليكم و رحمة اللَّه\r\n\r\n","description":"","footnote":"","page_name":" 69 ","page_number":89},
  {"content":"\r\n\r\n\r\nپيام [ به رئيس جمهور الجزاير ( تبريك عيد سعيد قربان ) 
  ]\r\nزمان : 25 شهريور 1363 / 20 ذى الحجه 1404\r\nمكان : تهران ، جماران\r\nموضوع : پاسخ پيام تبريك عيد سعيد قربان\r\nمخاطب : شاذلى بن جديد ( رئيس جمهور الجزاير )\r\nبسم اللَّه الرحمن الرحيم\r\n20 ذى حجه 1404\r\nحضرت آقاى شاذلى بن جديد ، رئيس جمهور دمكراتيك خلق الجزاير\r\nپيام تبريك شما به مناسبت حلول عيد سعيد اضحى و اصل و موجب تشكر گرديد .\r\nمتقابلًا اين عيد بزرگ اسلامى را به جنابعالى و ملت برادر و مسلمان كشورتان تبريك گفته ، سعادت و عظمت عموم ملل اسلامى و پيروزى آنان را بر استكبار و كفر جهانى از خداى تعالى مسألت داريم . و السلام عليكم و رحمة اللَّه .\r\nروح اللَّه الموسوي الخمينى\r\n\r\n","description":"","footnote":"","page_name":" 70 ","page_number":90},
  {"content":"\r\n\r\n\r\nحكم [ انتصاب آقاى محمد رضا مهدوى كنى به سمت توليت مدرسهء مروى تهران 
  ]\r\nزمان : 26 شهريور 1363 / 21 ذى الحجه 1404\r\nمكان : تهران ، جماران\r\nموضوع : انتصاب متولى مدرسهء مروى و موقوفات آن\r\nمخاطب : مهدوى كنى ، محمد رضا\r\nبسم اللَّه الرحمن الرحيم\r\nخدمت جناب مستطاب حجت الاسلام آقاى حاج شيخ محمد رضا كنى - دامت افاضاته\r\nبا حسن تدبير و مديريت و وثاقت و امانت كه در جنابعالى محرز است ، مناسب ديدم براى تصدى امور مدرسهء مروى با تمام متعلقات آن از موقوفات و غيرها به جنابعالى زحمت دهم . لهذا جنابعالى را به سمت متولى مدرسهء مروى و موقوفات و كتابخانه و آنچه متعلق به آن است منصوب نمودم . اميد است خداوند تعالى به جنابعالى توفيق مرحمت فرمايد ، در تمشيت امور آنجا خصوصاً تقويت جنبه‌هاى علمى و تقوايى و تربيت فضلا و علما . ان شاء اللَّه تعالى علما و مدرسين تهران - دامت بركاتهم - كوشش نمايند در تعليم و تربيت طلاب محترم مدرسه و با رفت و آمد خودشان چنانچه سيرهء سلف صالح - رحمهم اللَّه - بود اين مدرسه را با علم و عمل روشنى بخشند .\r\nاز خداوند تعالى تأييد و توفيق جنابعالى را خواستار و اميد است با عنايات خاصهء بقية اللَّه - ارواحنا لمقدمه الفداء - در اين مقصد مهم شرعى كامياب باشيد . و السلام عليكم و رحمة اللَّه و بركاته .\r\n26 شهريور 63 / 21 ذى الحجة الحرام 1404\r\nروح اللَّه الموسوي الخمينى\r\n\r\n","description":"","footnote":"","page_name":" 71 ","page_number":91},
  {"content":"\r\n\r\n\r\nاجازه نامه [ به آقاى سيد محمد حسن نبوى دشتى ، در امور حسبيه و شرعيه 
  ]\r\nزمان : 26 شهريور 1363 / 21 ذى الحجه 1404\r\nمكان : تهران ، جماران\r\nموضوع : اجازه در امور حسبيه و شرعيه\r\nمخاطب : نبوى دشتى ، سيد محمد حسن\r\nبسم اللَّه الرحمن الرحيم\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب حجت الاسلام آقاى حاج سيد محمد حسن نبوى دشتى - دامت افاضاته - از طرف اين جانب مجازند در تصدى امور حسبيه و اخذ وجوه شرعيه و صرف ثلث از سهمين مباركين را در مصارف خود و موارد مقررهء ديگر و ارسال ما بقى را نزد اين جانب جهت صرف در اعلاى كلمهء طيبهء اسلام .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى و التمسك بعروة الاحتياط فى امور الدين و الدنيا ؛ و ان لا ينسانى من صالح دعواته » ؛ و السلام عليه و على اخواننا المؤمنين و رحمة اللَّه .\r\n21 ذى حجة الحرام 1404\r\nروح اللَّه الموسوي الخمينى\r\n\r\n","description":"","footnote":"","page_name":" 72 ","page_number":92},
  {"content":"\r\n\r\n\r\nپيام [ به آقاى عباس واعظ طبسى ( تعمير و بازسازى آرامگاه شهيد مدرس ) 
  ]\r\nزمان : 28 شهريور 1363 / 23 ذى الحجه 1404\r\nمكان : تهران ، جماران\r\nموضوع : تعمير و بازسازي آرامگاه شهيد مدرس\r\nمخاطب : واعظ طبسى ، عباس\r\nبسم اللَّه الرحمن الرحيم\r\nدر عصر شكوفايى انقلاب اسلامى ، بزرگداشت مجاهدى عظيم الشأن و متعهدى برومند و عالم بزرگوارى كه در دوران سياه اختناق رضا خانى مىزيست لازم مىباشد .\r\nزيرا در زمانى كه قلمها شكسته و زبانها بسته و گلوها فشرده بود ، او از اظهار حق و ابطال باطل دريغ نمىكرد . در آن روزگار ، در حقيقتْ حق حيات از ملت مظلوم ايران سلب شده بود ، و ميدان تاخت و تاز قلدرى هتاك در سطح كشور باز ، و دست مزدوران پليدش در سراسر ايران تا مرفق به خون عزيزان آزادهء وطن و علماى اعلام و طبقات مختلف آغشته بود . اين عالِم ضعيف الجثه ، با جسمى نحيف و روحى بزرگ و شاداب از ايمان و صفا و حقيقت و زبانى چون شمشير حيدر كرار ، رويارويشان ايستاد و فرياد كشيد و حق را گفت و جنايت را آشكار كرد ، و مجال را بر رضا خان كذايى تنگ و روزگارشان را سياه كرد .\r\nو عاقبت جان طاهر خود را در راه اسلام عزيز و ملت شريف نثار كرد . و به دست دژخيمان ستمشاهى در غربت به شهادت رسيد ، و به اجداد طاهرينش پيوست . در واقع شهيد بزرگ ما ، مرحوم مدرس ، كه القاب براى او كوتاه و كوچك است ، ستارهء درخشانى بود بر تارك كشورى كه از ظلم و جور رضا شاهى تاريك مىنمود . و تا كسى آن زمان را درك نكرده باشد ، ارزش اين شخصيت عاليمقام را نمىتواند درك كند . ملت ما مرهون خدمات و فداكاريهاى اوست .\r\nو اينك كه با سر بلندى از بين ما رفته است ، بر ماست كه ابعاد روحى و بينش سياسى و اعتقادى او را هر چه بهتر بشناسيم و بشناسانيم ؛ و با خدمت ناچيز خود مزار شريف\r\n\r\n","description":"","footnote":"","page_name":" 73 ","page_number":93},
  {"content":"\r\n\r\nدور افتادهء او را تعمير و احيا نماييم . مناسب ديدم كه اين خدمت را در اختيار جناب مستطاب حجت الاسلام آقاى حاج شيخ عباس واعظ طبسى ايّده اللَّه تعالى - قرار دهم .\r\nمردى خدمتگزار به اسلام و آستان قدس رضوى كه در مدت تصدى كوتاهش خدمات شايان تقديرى به آستان ملكوتى حضرت رضا - سلام اللَّه عليه و على آبائه - نموده است ، و پرده از چپاولگريهاى پنجاه سالهء رژيم ستمگر پهلوى برداشته است - جَزَاه اللَّهُ عن الاسلام خيراً - اميد است ايشان به وجهى مناسب با شخصيت آن بزرگوار اين خدمت را همچون خدمتهاى ارزشمند ديگرشان به اتمام برسانند ، و موجبات رضايت خداوند متعال و خشنودى حضرت رضا - سلام اللَّه عليه - و فرزند عزيزش حضرت بقية اللَّه - أرواحنا لمقدمه الفداء - را فراهم نمايد .\r\nاز خداوند متعال رحمت در جوار قدس خود براى آن بزرگمرد تاريخ ، و عظمت براى اسلام ، و سعادت براى ملت غيور ، و پيروزى براى مجاهدين اسلام بر سپاه ظلم و كفر ، و غفران براى شهداى در راه خدا ، خصوصاً شهداى جنگ تحميلى ، و صحت براى آسيب ديدگان و رهايى براى اسرا و مفقودين و صبر و اجر براى بازماندگان آنان را خواستارم . و السلام على عباد اللَّه الصالحين و رحمة اللَّه و بركاته .\r\nروح اللَّه الموسوي الخمينى\r\n\r\n","description":"","footnote":"","page_name":" 74 ","page_number":94},
  {"content":"\r\n\r\n\r\nنامه [ به هيأت مؤسس جامعة الزهراء قم ( تعيين تكليف مدارس بانوان ) 
  ]\r\nزمان : 29 شهريور 1363 / 24 ذى الحجه 1404\r\nمكان : تهران ، جماران\r\nموضوع : تعيين تكليف مدارس علوم دينيهء بانوان قم\r\nمخاطب : هيأت مؤسس جامعة الزهراء قم\r\n[ بسم اللَّه الرحمن الرحيم . محضر مبارك حضرت آيت اللَّه العظمى امام خمينى رهبر انقلاب و بنيانگذار جمهورى اسلامى ايران با تقديم سلام مدارس علوم دينيهء بانوان و مراكز متفرقه‌اى كه چنين هدفهايى را دنبال مىكنند در قم با برنامه‌هاى مختلف مشغول فعاليت مىباشند و امكان تأسيس چنين مؤسساتى هم در آينده مىباشد . بعد از دستور حضرت عالى در اين زمينه مبنى بر ايجاد و طرح و برنامه‌ريزى ، مراجعات متعددى از طرف برخى از اين واحدها شده است كه تا تمام كار ساختمانى مؤسسهء جامعة الزهراء تكليف چنين مدارس و مؤسساتى چيست ؟\r\nهيأت مؤسس تعيين شده از طرف حضرت عالى معتقد است كه مؤسسات و مدارس علوم دينيهء بانوان در قم با برنامه‌ريزى هماهنگ و واحد زير نظر مؤسسهء جامعة الزهراء اداره شود . چرا كه در غير اين صورت اشكالاتى پيش مىآيد كه در برخى موارد پيش آمده است . نظر مبارك را در اين زمينه خواستاريم . هيأت مؤسس جامعة الزهراء قم - 19 / 6 / 63 - 14 ذى الحجة الحرام 1404 
  ] .\r\nبسم اللَّه الرحمن الرحيم\r\nنظر اين جانب همان است كه مرقوم شده است . قبل از اتمام جامعة الزهراء تمام مدارس بانوان در قم با برنامهء واحد تحت نظر هيأت محترم مؤسسهء جامعة الزهراء به كار خود ادامه دهند كه مشكلاتى پيش نيايد و اختلاف سليقه‌ها موجب تشتت و تفرقه نشود . و پس از اتمام ، تمام بانوان محترم در آنجا به تحصيل خود ادامه مىدهند . ان شاء اللَّه تعالى موفق باشيد در اين خدمت به اسلام و كشور و بانوان محترم . و السلام عليكم و رحمة اللَّه و بركاته .\r\n24 ذى الحجة الحرام 1404 / 29 شهريور 1363\r\nروح اللَّه الموسوي الخمينى\r\n\r\n","description":"","footnote":"","page_name":" 75 ","page_number":95},
  {"content":"\r\n\r\n\r\nپاسخ استفتاء [ آقاى يوسف صانعى دربارهء حق سرپرستى اولاد 
  ]\r\nزمان : 1363 ه . ش . / 1404 ه . ق\r\nمكان : تهران ، جماران\r\nموضوع : حق سرپرستى اولاد ( حق الحضانة )\r\nسؤال‌كننده : صانعى ، يوسف ( دادستان كل انقلاب )\r\n[ بسمه تعالى . محضر مبارك حضرت آيت اللَّه العظمى الامام خمينى - دام ظله العالى\r\nبعد التحية و السلام . آيا اگر عمل به حق الحضانة مستلزم عسر و حرج فوق العاده نسبت به ديگرى باشد ، مثل اينكه گرفتن فرزند از مادر بعد از دو سال و رد به پدر باعث مشقت غير قابل تحمل براى او باشد كه اين مشقت اضافه بر اصل مشقت فراق است كه معمولًا متوجه مادر مىشود ، و يا عمل به حق الحضانة باعث فساد و انحراف اخلاقى و تربيتى باشد و كودك در معرض فساد قرار مىگيرد ، در اين صورت باز حق ثابت است . يا به حكم حرج و فساد ساقط مىشود ؟ و السلام عليكم و رحمة اللَّه و بركاته .\r\nدادستان كل كشور - يوسف صانعى 
  ] .\r\nبسمه تعالى\r\nدر صورت دوم كه كودك در معرض فساد دينى يا اخلاقى قرار مىگيرد ، پدر صلاحيت حضانت را ، ما دام كه چنين است ، ندارد . و در صورت اول كه مشقت غير قابل تحمل براى مادر است پدر نبايد فرزند را از مادر جدا كند .\r\nروح اللَّه الموسوي الخمينى\r\n\r\n","description":"","footnote":"","page_name":" 76 ","page_number":96},
  {"content":"\r\n\r\n\r\nپيام [ به رئيس دولت امارات عربى متحده ( تبريك سال جديد قمرى ) 
  ]\r\nزمان : 2 مهر 1363 / 28 ذى الحجه 1404\r\nمكان : تهران ، جماران\r\nموضوع : پاسخ پيام تبريك سال جديد هجرى قمرى\r\nمخاطب : شيخ زايد بن سلطان آل نهيان ( رئيس دولت امارات عربى متحده )\r\nبسم اللَّه الرحمن الرحيم\r\nحضرت آقاى شيخ زايد بن سلطان آل نهيان ، رئيس دولت امارات عربى متحده\r\nتلگراف تبريك شما به مناسبت حلول سال جديد هجرى و اصل و موجب تشكر گرديد .\r\nمتقابلًا حلول اين سال را به شما و ملت مسلمان و برادر كشورتان تبريك مىگويم . و از خداى متعال نجات ملل محروم و مستضعف جهان را از سلطهء مستكبران شرق و غرب و بخصوص امريكاى جهانخوار ، مسألت دارم . و السلام عليكم و رحمة اللَّه .\r\n28 ذى حجه 404\r\nروح اللَّه الموسوي الخمينى\r\n\r\n","description":"","footnote":"","page_name":" 77 ","page_number":97},
  {"content":"\r\n\r\n\r\nحكم [ عفو جمعى از زندانيان به رئيس ديوان عالى كشور 
  ]\r\nزمان : 5 مهر 1363 / 1 محرّم 1405\r\nمكان : تهران ، جماران\r\nموضوع : عفو و تخفيف مدت محكوميت زندانيان\r\nمخاطب : موسوى اردبيلى ، سيد عبد الكريم ( رئيس ديوان عالى كشور )\r\n[ بسمه تعالى . محضر مبارك حضرت آيت اللَّه العظمى امام خمينى - مد ظله العالى - رهبر كبير انقلاب و بنيانگذار جمهورى اسلامى ايران احتراماً ، به پيوست آمار يكصد نفر از محكومين دادگاههاى انقلاب اسلامى پنج شهر در اجراى مفاد بخشنامهء 15595 / 1 - 29 / 3 / 62 شوراي عالى قضايى استحقاق عفو و تخفيف مجازات دارند تقديم مىگردد .\r\nعبد الكريم موسوى اردبيلى ، رئيس ديوان عالى كشور 
  ] .\r\nبسمه تعالى\r\nموافقت مىشود . « 1 » - 5 مهر 63\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - به استناد وظايف و اختيارات رهبرى ، مندرج در اصل 110 قانون اساسى جمهورى اسلامى ايران\r\n","page_name":" 78 ","page_number":98},
  {"content":"\r\n\r\n\r\nپيام [ به مراجع و علما و خانوادهء آقاى شيرازى ( تسليت رحلت آقاى سيد عبد اللَّه شيرازى ) 
  ]\r\nزمان : 5 مهر 1363 / 1 محرّم 1405\r\nمكان : تهران ، جماران\r\nموضوع : تسليت رحلت آقاى شيرازى\r\nمخاطب : مراجع ، علما - خانوادهء آقاى شيرازى\r\nبسم اللَّه الرحمن الرحيم\r\n إِنَّا لِلَّهِ وَ إِنَّا إِلَيْهِ راجِعُونَ \r\nرحلت مرحوم آيت اللَّه ، آقاى حاج سيد عبد اللَّه شيرازى - قدس سرّه - موجب كمال تأثر است . وجود اين گونه شخصيتهاى علمى و دينى و متعهد به مجاهدت عليه سردمداران كفر و ستم سرمايه‌هايى براى حوزه‌هاى علمى و پشتوانه‌هايى براى كشورند ؛ و فقدان آنان ثُلمه‌اى بر اسلام و مسلمين است . اين جانب اين ضايعهء اسفناك را به محضر مقدس حضرت ولى اللَّه الأعظم - ارواحنا لمقدمه الفداء - و حضرات مراجع معظّم و علماى اعلام - دامت بركاتهم - و حوزه‌هاى علمى و بيت محترم و آقازادگان ايشان - ايّدهم اللَّه تعالى - تسليت عرض ، و براى بازماندگان محترمشان صبر جزيل و اجر جميل ، و براى آن بزرگوار رحمت واسعهء حق تعالى را خواستارم . و السلام على عباد اللَّه صالحين .\r\nغرهء محرّم الحرام 1405\r\nروح اللَّه الموسوي الخمينى\r\n\r\n","description":"","footnote":"","page_name":" 79 ","page_number":99},
  {"content":"\r\n\r\n\r\nحكم [ عفو جمعى از زندانيان به رئيس ديوان عالى كشور 
  ]\r\nزمان : مهر 1363 / محرّم 1405\r\nمكان : تهران ، جماران\r\nموضوع : عفو و تقليل محكوميت زندانيان\r\nمخاطب : محمدى گيلانى ، محمد - كريمى ، سيد جعفر - ابطحى ، سيد محمد - قاضى ، مهدى ( اعضاى هيأت عفو زندانيان )\r\n[ احتراماً ، به شرف عرض مبارك عالى مىرساند ، پيرو فرمان مبارك مورخ 19 / 3 / 62 در مورد رسيدگى به وضع زندانيان دادگاههاى انقلاب اسلامى با اعزام هيأتهايى به استانها و شهرهاى مختلف و رسيدگى به وضع آنان تصميمات ذيل نسبت به آزادى و تقليل مدت محكوميت آنان اتخاذ و از محضر انور عالى استدعاى تنفيذ را داريم .\r\nمحمد محمدى گيلانى - سيد جعفر كريمى - سيد محمد ابطحى - مهدى قاضى\r\n( در ادامهء اين نامه ليست اسامى 14 شهر همراه با تعداد موارد درخواست عفو و يا تقليل مدت محكوميت زندانيان به تفكيك شهرهاى مختلف ، جمعاً 1212 مورد ذكر شده است ) . 
  ] .\r\nبسمه تعالى\r\nموافقت مىشود . « 1 » روح اللَّه الموسوي الخمينى\r\n\r\n\r\n","description":"","footnote":"\r\n( 1 ) - به استناد وظايف و اختيارات رهبرى ، مندرج در اصل 110 قانون اساسى جمهورى اسلامى ايران\r\n","page_name":" 80 ","page_number":100},
  {"content":"\r\n\r\n\r\nپيام [ تشكر به رئيس جمهور اندونزى ( تبريك عيد سعيد قربان ) 
  ]\r\nزمان : 8 مهر 1363 / 4 محرّم 1405\r\nمكان : تهران ، جماران\r\nموضوع : پاسخ پيام تبريك عيد سعيد قربان\r\nمخاطب : سوهارتو ( رئيس جمهور اندونزى )\r\nبسم اللَّه الرحمن الرحيم\r\nحضرت آقاى سوهارتو ، رئيس جمهور كشور اندونزى\r\nپيام تبريك آن حضرت به مناسبت عيد سعيد قربان روز گذشته و اصل و موجب تشكر گرديد . متقابلًا اين عيد بزرگ اسلامى را به حضرت عالى و ملت برادر و مسلمان كشورتان تبريك گفته ، سعادت و عظمت همهء مسلمانان جهان را از خداى تعالى مسألت دارم .\r\nو السلام عليكم و رحمة اللَّه .\r\n4 محرّم الحرام 1405\r\nروح اللَّه الموسوي الخمينى\r\n\r\n","description":"","footnote":"","page_name":" 81 ","page_number":101},
  {"content":"\r\n\r\n\r\nپيام [ تشكر به رئيس جمهور مالديو ( تبريك سال جديد قمرى ) 
  ]\r\nزمان : 8 مهر 1363 / 4 محرّم 1405\r\nمكان : تهران ، جماران\r\nموضوع : پاسخ تلگراف تبريك آغاز سال جديد هجرى قمرى\r\nمخاطب : مأمون عبد القيوم ( رئيس جمهور مالديو )\r\nبسم اللَّه الرحمن الرحيم\r\nحضرت آقاى مأمون عبد القيوم ، رئيس جمهور كشور مالديو\r\nتلگراف تبريك آن حضرت به مناسبت حلول سال جديد هجرى و اصل و موجب تشكر گرديد . از خداى تعالى مىخواهم در اين سال جديد همهء مسلمانان جهان را از شرّ دشمنان اسلام نگهدارى كرده ، و عظمت و شوكت از دست رفتهء آنها را به ايشان بازگرداند . و السلام عليكم و رحمة اللَّه .\r\n4 محرّم الحرام 1405\r\nروح اللَّه الموسوي الخمينى\r\n\r\n","description":"","footnote":"","page_name":" 82 ","page_number":102},
  {"content":"\r\n\r\n\r\nاجازه نامه [ به آقاى سيد ابو الفضل تبريزى ، در امور حسبيه و شرعيه 
  ]\r\nزمان : 9 مهر 1363 / 5 محرّم 1405\r\nمكان : تهران ، جماران\r\nموضوع : اجازه در امور حسبيه و شرعيه\r\nمخاطب : تبريزى ، سيد ابو الفضل\r\nبسم اللَّه الرحمن الرحيم\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب حجت الاسلام آقاى حاج سيد ابو الفضل تبريزى - دامت افاضاته - از طرف اين جانب مجازند در تصدى امور حسبيه و ساير امورى كه تصدى آن در زمان غيبت حضرت ولى عصر - عجل اللَّه تعالى فرجه الشريف - منوط به اذن فقيه جامع الشرايط مىباشد ؛ و نيز مجازند در اخذ وجوه شرعيه و سهمين مباركين و صرف نصف از سهمين را در مخارج خود و ساير موارد مقرره ، و ارسال نصف ديگر را نزد اين جانب جهت صرف در اعلاى كلمهء طيبهء اسلام .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى و التمسك بعروة الاحتياط فى الدين و الدنيا » ؛ و السلام عليه و على اخواننا المؤمنين و رحمة اللَّه و بركاته .\r\nبه تاريخ پنجم محرّم الحرام 1405\r\nروح اللَّه الموسوي الخمينى\r\n\r\n","description":"","footnote":"","page_name":" 83 ","page_number":103},
  {"content":"\r\n\r\n\r\nحكم [ انتصاب آقاى سيد ابو الحسن موسوى همدانى به سمت امامت جمعهء همدان 
  ]\r\nزمان : 10 مهر 1363 / 6 محرّم 1405 « 1 » مكان : تهران ، جماران\r\nموضوع : انتصاب امام جمعهء همدان\r\nمخاطب : موسوى همدانى ، سيد ابو الحسن\r\nبسم اللَّه الرحمن الرحيم\r\nجناب حجت الاسلام آقاى حاج سيد ابو الحسن موسوى همدانى - دامت افاضاته\r\nطبق درخواست اهالى محترم همدان و تأييد دبيرخانهء ائمهء محترم جمعه - ايّدهم اللَّه تعالى - جنابعالى را به امامت جمعهء شهرستان همدان منصوب مىنمايم كه ان شاء اللَّه تعالى ضمن انجام اين فريضهء بزرگ الهى ، مردم را به وظايف خطير و حساسى كه در راه خدمت به اسلام عزيز و انقلاب خونبار ملت شريف ايران دارند آشنا ساخته و از اختلاف و تفرقه بر حذر داريد . از خداى تعالى موفقيت جنابعالى و اهالى محترم همدان را در انجام هر چه باشكوهتر اين نماز وحدتبخش مسألت دارم . و السلام عليكم و رحمة اللَّه .\r\nبه تاريخ ششم محرّم الحرام 1405\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - در صحيفهء نور ( دورهء 22 جلدى ) ، ج 19 ، ص 69 ، ذيل تاريخ 12 / 7 / 63 درج گرديده است كه به استناد تاريخ مندرج در نسخهء خطى ، تاريخ صحيح 10 / 7 / 63 مىباشد\r\n","page_name":" 84 ","page_number":104},
  {"content":"\r\n\r\n\r\nپيام [ تشكر به رئيس جمهور الجزاير ( تبريك سال جديد قمرى ) 
  ]\r\nزمان : 22 مهر 1363 / 18 محرّم 1405\r\nمكان : تهران ، جماران\r\nموضوع : پاسخ پيام تبريك آغاز سال هجرى قمرى\r\nمخاطب : شاذلى بن جديد ( رئيس جمهور الجزاير )\r\nبسم اللَّه الرحمن الرحيم\r\nحضرت آقاى شاذلى بن جديد ، رئيس جمهور دمكراتيك خلق الجزاير\r\nپيام تبريك آن جناب به مناسبت حلول سال جديد هجرى ديروز گذشته و اصل و موجب تشكر گرديد . اميد است دولتهاى اسلامى در اين سال جديد براى سر و سامان دادن به وضع ذلتبار مسلمانان چاره‌اى بيانديشند ، و در پناه وحدت و همبستگى و الهام از تعاليم عظمت‌بخش اسلام شرّ دشمنان را از سر خود كوتاه نمايند . و السلام عليكم و رحمة اللَّه .\r\nبه تاريخ 18 محرّم الحرام 405\r\nروح اللَّه الموسوي الخمينى\r\n\r\n","description":"","footnote":"","page_name":" 85 ","page_number":105},
  {"content":"\r\n\r\n\r\nاجازه نامه [ به آقاى عباس شيرازى ، در امور حسبيه و شرعيه 
  ]\r\nزمان : 29 مهر 1363 / 25 محرّم 1405\r\nمكان : تهران ، جماران\r\nموضوع : اجازه در امور حسبيه و شرعيه\r\nمخاطب : شيرازى ، عباس\r\nبسم اللَّه الرحمن الرحيم\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب حجت الاسلام آقاى حاج شيخ عباس شيرازى - دامت افاضاته - از طرف اين جانب مجازند در تصدى امور حسبيه و اخذ وجوه شرعيه و صرف نصف از سهمين مباركين را در ترويج شريعت مقدسه و سادات عظام - كثر اللَّه نسلهم الشريف - و ارسال نصف ديگر را نزد اين جانب جهت صرف در اعلاى كلمهء طيبهء اسلام .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى و التمسك بعروة الاحتياط فى امور الدين و الدنيا » ؛ و السلام عليه و على اخواننا المؤمنين و رحمة اللَّه و بركاته .\r\n25 محرّم الحرام 1405\r\nروح اللَّه الموسوي الخمينى\r\n\r\n","description":"","footnote":"","page_name":" 86 ","page_number":106},
  {"content":"\r\n\r\n\r\nحكم [ انتصاب آقاى قاسم على ظهيرنژاد به نمايندگى در شوراي عالى دفاع 
  ]\r\nزمان : 1 آبان 1363 / 27 محرّم 1405\r\nمكان : تهران ، جماران\r\nموضوع : انتصاب نماينده در شوراي عالى دفاع\r\nمخاطب : ظهيرنژاد ، قاسم على\r\nبسم اللَّه الرحمن الرحيم\r\nتيمسار سرتيپ ، قاسم على ظهيرنژاد - ايّده اللَّه تعالى\r\nبدين وسيله جنابعالى را به سِمت نمايندگى از طرف خود در شوراي عالى دفاع منصوب مىنمايم ان شاء اللَّه تعالى ضمن انجام وظايف محوله در اين شورا ، به قسمتهاى مختلف ارتش نيز رسيدگى و نظارت نماييد و گزارشهاى مستمر و لازم را به اين جانب ارائه نماييد . موفقيت جنابعالى را از خداوند متعال مسألت دارم .\r\nاول آبان 1363\r\nروح اللَّه الموسوي الخمينى\r\n\r\n","description":"","footnote":"","page_name":" 87 ","page_number":107},
  {"content":"\r\n\r\n\r\nحكم [ انتصاب آقاى اسماعيل سهرابى به سمت رياست ستاد مشترك ارتش 
  ]\r\nزمان : 3 آبان 1363 / 29 محرّم 1405\r\nمكان : تهران ، جماران\r\nموضوع : انتصاب رياست ستاد مشترك ارتش\r\nمخاطب : سهرابى ، اسماعيل\r\nبسم اللَّه الرحمن الرحيم\r\nسركار سرهنگ پيادهء ستاد ، اسماعيل سهرابى - ايّده اللَّه تعالى\r\nبا شايستگيهايى كه در ميدان نبرد عليه دشمنان اسلام و ايران از شما گزارش شده است و پايبندىتان به ديانت مقدس اسلام ، جنابعالى را به رياست ستاد مشترك ارتش جمهورى اسلامى ايران منصوب مىنمايم . توفيق شما را در خدمت به اسلام عزيز و ايران و نظام جمهورى اسلامى از خداوند متعال خواستارم و از زحمات صادقانه و تلاش پيگير تيمسار سرتيپ ظهير نژاد قدردانى مىنمايم .\r\n3 / 8 / 1363\r\nروح اللَّه الموسوي الخمينى\r\n\r\n","description":"","footnote":"","page_name":" 88 ","page_number":108},
  {"content":"\r\n\r\n\r\nحكم [ عفو جمعى از زندانيان به رئيس ديوان عالى كشور 
  ]\r\nزمان : 4 آبان 1363 / 1 صفر 1405\r\nمكان : تهران ، جماران\r\nموضوع : عفو زندانيان\r\nمخاطب : موسوى اردبيلى ، سيد عبد الكريم ( رئيس ديوان عالى كشور )\r\n[ بسمه تعالى . محضر مبارك حضرت آيت اللَّه العظمى امام خمينى - مد ظله العالى - رهبر كبير انقلاب و بنيانگذار جمهورى اسلامى ايران\r\nاحتراماً ، به پيوست آمار 144 نفر از محكومين دادگاههاى انقلاب اسلامى سه شهر كه در اجراى مفاد بخشنامهء 15595 / 1 - 29 / 3 / 62 شوراي عالى قضايى و 55 نفر از محكومين دادگاههاى عمومى و انقلاب كه از طريق ادارهء عفو و بخشودگى و اصل شده است و استحقاق عفو و تخفيف مجازات دارند تقديم مىگردد .\r\nرئيس ديوان عالى كشور ، عبد الكريم موسوى اردبيلى 
  ] .\r\nبسمه تعالى\r\nموافقت مىشود . « 1 » - 4 آبان 63\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - به استناد وظايف و اختيارات رهبرى ، مندرج در اصل 110 قانون اساسى جمهورى اسلامى ايران\r\n","page_name":" 89 ","page_number":109},
  {"content":"\r\n\r\n\r\nنامه [ به خانم فاطمه طباطبايى ( اهداى كتاب آداب الصلاة ) 
  ]\r\nزمان : 5 آبان 1363 / 2 صفر 1405\r\nمكان : تهران ، جماران\r\nموضوع : اهداى كتاب « آداب الصلاة » و نصايحى چند\r\nمخاطب : طباطبايى ، فاطمه « 1 » بسمه تعالى\r\n افسوس كه عمر در بطالت بگذشت * با بارِ گنه بدون طاعت بگذشت \r\n فردا كه به صحنهء مجازات روم * گويند كه هنگام ندامت بگذشت \r\nكتاب « آداب الصلاة » را كه به دختر عزيزم فاطى - كه خدايش از مُصلِّين قرار دهد - اعطا مىنمايم ، از تاريخ اتمام آن بيش از چهل سال مىگذرد . « 2 » و قبل از آن - به چند سال - كتاب « سرّ الصلاة » را تمام نمودم . و از آن سال‌ها تا كنون بيش از چهل سال مىگذرد « 3 » و من نه اسرار صلاة را دريافتم ، و نه به آداب آن پرداختم ، كه يافتن غير از بافتن است و ساختن جدا از پرداختن . و اين كتاب‌ها حجّتى است از مولا بر اين عبد بىمايه . و به خداى تعالى پناه مىبرم از آن كه مشمول آيهء شريفهء كمرشكن   لِمَ تَقُولُونَ ما لا تَفْعَلُونَ . كَبُرَ مَقْتاً عِنْدَ اللَّهِ أَنْ تَقُولُوا ما لا تَفْعَلُونَ   « 4 » باشم ، و پناهى جز رحمت واسعه‌اش ندارم .\r\nو تو اى دخترم ! اميد است كه توفيق به كار بستن آداب اين معراج بزرگ الهى را داشته باشى و به راهنمايى اين بُراق الهى از بيت مظلم نفس هجرت كنى الى اللَّه . و به خداى بزرگ پناه مىدهم تو را از آنكه مطالعهء اين اوراق بر تعلّقات نفسانيه‌ات نيفزايد و تو را چون نويسنده ملعبهء شيطان نكند .\r\n\r\n\r\n","description":"","footnote":"\r\n( 1 ) - همسر آقاى سيد احمد خمينى\r\n( 2 ) - تاريخ اتمام « آداب الصلاة » : 2 ربيع الثانى 1361 برابر با 30 فروردين 1321 است . آداب الصلاة : 318\r\n( 3 ) - تاريخ اتمام « سرّ الصلاة » : 21 ربيع الثانى 1358 برابر با 19 خرداد 1318 است . سرُّ الصّلاة : 117\r\n( 4 ) - سورهء صف ، آيهء 2 - 3 : « چرا چيزى به زبان مىگوييد كه در مقام عمل خلاف آن مىكنيد ؟ خدا را سخت به غضب مىآورد اين كه سخنى بگوييد و خلاف آن عمل كنيد » .\r\n","page_name":" 90 ","page_number":110},
  {"content":"\r\n\r\nدخترم ! هر چند در تو به حمد اللَّه لطافت روحى يافتم كه اميد آن است كه هدايت اللَّه شامل حالت شود و با عنايت او - جلّ و علا - از چاه عميق طبيعت خلاص شوى و به صراط مستقيم انسانيت راه يا بى ، لكن از كيد شيطان و نفس خطرناكتر از آن غافل مباش و به خداى بزرگ پناهنده شو\r\nانه رحيم بعباده . « 1 »\r\nدخترم ! اگر از مطالعهء اين اوراق خداى نخواسته نتيجه حاصل نشود مگر خودنمايى و مجلس آرايى و سر توى سرها آوردن ، بهتر است از مطالعهء آن صرف نظر بلكه احتراز كنى كه مبادا چون من گرفتار تأسف شوى . و اگر - ان شاء اللَّه - خود را مهيّا كنى كه از مطالبى كه از كتاب و سنّت و اخبار اهل بيت عصمت و افادات اهل معرفت اخذ شده است به جان استفاده كنى و استعداد و لطافت قريحه‌اى را كه خداوند عطا فرموده به كار اندازى ، بسم اللَّه ! اين گوى و اين ميدان .\r\nاميد است در اين معراج انسانى و معجون رحمانى « 2 » دل از غير خالى كنى و با آب حيات ، قلب را شستشو دهى و چهار تكبير زده ، خود را از خودى برهانى تا به دوست برسى  وَ مَنْ يَخْرُجْ مِنْ بَيْتِهِ مُهاجِراً إِلَى اللَّهِ وَ رَسُولِهِ ثُمَّ يُدْرِكْهُ الْمَوْتُ فَقَدْ وَقَعَ أَجْرُهُ عَلَى اللَّهِ .  « 3 » بارالها ! ما را مهاجر الى اللَّه و رسوله قرار ده و به فنا برسان ، و فاطى و احمد را توفيق خدمت عنايت كن و به سعادت برسان . و السلام .\r\n2 صفر المظفر 1405 - 5 / 8 / 1363\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - بدرستى كه او ( خداوند ) به بندگان خود ، مهربان است\r\n( 2 ) - نماز\r\n( 3 ) - سورهء نساء ، آيهء 100 : « و هرگاه كسى از منزلش براى هجرت به سوى خدا و رسول او بيرون آيد و در سفر مرگ وى در رسد ، پس اجر و ثواب او بر خداست »\r\n","page_name":" 91 ","page_number":111},
  {"content":"\r\n\r\n\r\nسخنرانى [ در جمع مسئولان وزارت امور خارجه ( حفظ استقلال در عين رابطه با كشورها ) 
  ]\r\nزمان : صبح 6 آبان 1363 / 3 صفر 1405\r\nمكان : تهران ، حسينيه جماران\r\nموضوع : لزوم رابطه با دولتها و ملتها\r\nحضار : ولايتى ، على اكبر ( وزير امور خارجه ) ، معاونان ، سفرا و كارداران جمهورى اسلامى ايران در قاره اروپا و امريكا\r\nبسم اللَّه الرحمن الرحيم\r\n\r\nلزوم بيدارى در مقابل توطئه‌ها و القائات شياطين\r\nمن از همهء آقايان تشكر مىكنم كه زحمت كشيده و به اين جا تشريف آورده‌ايد .\r\nان شاء اللَّه خداوند به همهء آقايان توفيق دهد كه به اسلام و به ملتى كه زير فشار اجانب و دولت‌هاى طاغوتى مقاومت مىكنند ، خدمت كنيد . ما بايد به شيطنت‌هايى كه از طرف ابرقدرت‌ها و وابستگان آنها انجام مىشود توجه كنيم و تحت تأثير واقع نشويم . و ملت ما بيدار باشد ، چون براى كشورى كه از اول بنايش بر اين بوده است كه مستقل باشد و تحت سلطهء ديگران نباشد و مستشار از خارج نياورد و خودش حكومت كند ، اين مسائل بوده است .\r\nما وقتى كه در پاريس بوديم ، يك نفر از امريكا به عنوان يك تاجر آمد كه بعداً معلوم شد تاجر نيست ، فاجر است و گفت : صلاح نيست كه به ايران برويد . يا دستهء ديگرى كه بعض از آنها مردمى صالح و بعض‌شان فضول بودند آمدند و گفتند كه : سلطنت و قانون اساسى را حفظ كنيد ، شاه سلطنت كند ، نه حكومت ، و از اين حرف‌ها مىزدند ، كه آنها هم اشتباه مىكردند . بعد هم كه شاه رفت ، راجع به بختيار همين مسأله را پيش آوردند ؛ كه بگذاريد بختيار و شوراى سلطنت باشد . بعد ديدند كه نشد ، راجع به تأخير آمدن ما شروع به فعاليت كردند كه حالا صلاح نيست و ممكن است چه بشود . بعد هم كه به ايران آمديم و مسائل اشتداد پيدا كرد ؛ مثلًا ، يكى از توطئه‌هاى آنان اين بود كه ، اين ارتش\r\n\r\n","description":"","footnote":"","page_name":" 92 ","page_number":112},
  {"content":"\r\n\r\nطاغوتى بايد منحل شود و خودمان يك ارتش على حده درست كنيم و معلوم بود كه مىخواهند شيطنت بكنند كه اين نقشه هم از بين رفت . و حالا شما مىبينيد كه ارتش متحول شده و به جز اشخاصى كه فاسد بوده و فرار كردند و يا معدوم شدند ، ديگران خدمت مىكنند ، كه اگر خداى نخواسته ، در آن وقت چنين مسأله‌اى پيش مىآمد ، ما مواجه با شكست مىشديم .\r\n\r\nلزوم رابطه با ملتها و دولتها\r\nو الآن از قرارى كه من شنيدم شيطنت ديگرى مىكنند و آن اين كه ؛ ما چرا با دولت‌ها رابطه داشته باشيم ؟ ما مىرويم به سراغ ملت‌ها و با دولت‌ها هيچ كارى نداريم ! كه اين هم نقشه‌اى است كه اخيراً تعقيب مىشود . ابرقدرت‌ها و امريكا خيال مىكردند كه ايران به واسطهء انقلابى كه كرده است و مىخواهد استقلال و آزادى را كه يك مسئلهء تازه و بر خلاف رويّهء همهء حكومت‌هاست به دست بياورد ، به ناچار منزوى خواهد شد ، وقتى كه منزوى شد زندگى نمىتواند بكند ، كه ديدند نشد و ايران روابطش با خارجىها زيادتر گرديد . حالا به اين مطلب افتادند كه ؛ ما چكار داريم به دولت‌ها ، اينها همه ظالم و كذا هستند و ما بايد با ملت‌ها روابط داشته باشيم . كه اين هم نقشهء تازه و مسئلهء بسيار خطرناك و شيطنت دقيقى است . ما بايد همان گونه كه در زمان صدر اسلام ، پيامبر سفير به اين طرف و آن طرف مىفرستاد كه روابط درست كند عمل كنيم ، و نمىتوانيم بنشينيم و بگوييم كه با دولت‌ها چكار داريم . اين بر خلاف عقل و بر خلاف شرع است ، و ما بايد همه با همه رابطه داشته باشيم ، منتها چند تا استثنا مىشود كه الآن هم با آنها رابطه نداريم .\r\nاما اين كه با هيچ دولتى نبايد رابطه داشته باشيم ، هيچ عقل و هيچ انسانى آن را نمىپذيرد ، چون معنايش شكست خوردن و فنا و مدفون شدن است تا آخر . و ما بايد با ملت‌ها و دولت‌ها رابطه پيدا كنيم ؛ آنها را كه مىتوانيم ارشاد كنيم ، با همين روابط ارشاد كنيم ، و از آنهايى كه نمىتوانيم ارشاد كنيم ، سيلى نخوريم . بنا بر اين ، من به شما سفارش مىكنم كه در هر جا و در هر كشورى كه هستيد رابطه‌تان را محكم كنيد و رفت و آمد داشته باشيد چون وقتى كه رئيس جمهور به چند مملكت مىرود و نخست وزير و آقاى دكتر ولايتى\r\n\r\n","description":"","footnote":"","page_name":" 93 ","page_number":113},
  {"content":"\r\n\r\nهم مىروند - و حق ايشان است - مىفهمند كه ايران با دنيا رابطه دارد .\r\n\r\nروابط با كشورها با حفظ استقلال\r\nالبته ما طرفدار همهء مظلومين در همه جا هستيم ، و ميل داريم كه مظلومين بر همهء ستمگران غلبه كنند . و آقايان توجه كنند كه روابط زمان سابق نباشد كه در زمان سابق روابط يك طرفه بود ؛ آقايى و نوكرى ، چه در زمان قاجار و چه زمان رضا خان و تا آخر . و شما ديديد كه از اول اين طور بود كه وقتى سفيرى از انگلستان يا امريكا مىآمد ، كسى جرأت نمىكرد حتى يك كلمه‌اى بر خلاف مصالح آنها بگويد . ولى ايران ، امروز اين طور نيست ، و ما هيچ كشورى مثل ايران سراغ نداريم كه اين طور ، دنيا و شرق و غرب به آن نظر داشته باشند ، و مستقل بوده و بگويد ما نه با امريكا كار داريم و نه با شوروى و ما خودمان هستيم . و اين كه با همهء دولت‌ها رابطه داشته باشيم يعنى ، رابطهء دوستانه ، نه روابط بين ارباب و رعيت ، و ما اين روابط را نمىخواهيم مادامى كه اين طور هست . و ما استقلال خودمان را مىخواهيم حفظ كنيم و در دنيا زندگى كنيم و اسلام را به پيش ببريم .\r\nاين روابط بايد هر روز محكمتر بشود ، و شما از اول بايد به آنها بفهمانيد اين معنا را كه ما نمىخواهيم روابطمان مثل روابط زمان شاه باشد ، بلكه ما روابط خاص اسلامى داريم كه اسلام نه ظالم بود و نه زير بار ظلم مىرفت ، و ما هم مىخواهيم اين طور باشيم كه نه ظلم كنيم ، نه زير بار ظلم برويم .\r\n\r\nمشروط بودن رابطه با امريكا\r\nو شما اين نكته را توجه داشته باشيد كه ؛ آن قدرتى كه شما را به استقلال و آزادى رساند ، قدرت خداى تعالى بود ، و تا وقتى كه اين عنايات الهى محفوظ باشد ، هيچ قدرتى نمىتواند كارى بكند . همانطور كه در اين جنگى كه عليه ما به راه انداخته و از همه جا به دشمن ما كمك مىكنند ، مع ذلك همهء ملت ما و جوانان ما و تمام كشور ما ايستاده‌اند ، و ما براى دفاع تا آخر ايستاده‌ايم ، و دامنهء تبليغات هم عليه ما مىدانيد از كجا تا كجاست . آن وقتى كه فرانسه آن هواپيماها را به عراق فرستاد ، چقدر تبليغ كردند كه كار تمام شد و صدام خارك را با خاك يكسان مىكند . آن مسأله تمام شد ، حال مسئلهء\r\n\r\n","description":"","footnote":"","page_name":" 94 ","page_number":114},
  {"content":"\r\n\r\nديگرى شروع كرده‌اند كه ؛ هليكوپترها و هواپيماهاى تازه‌اى آمده و همه جا را مىزند ، و فاصلهء بين خاك عراق تا خارك « 1 » سيصد كيلومتر است و اينها پانصد كيلومتر را مىزنند . ما مىدانيم ، اگر صدام يك روز هم قدرت اين را داشته باشد كه ايران و منافع ايران را به هم بزند ، اين كار را مىكند ، و اگر نمىزند نمىتواند . در عين حال ، راديوها مرتب مىگويند كه آنها مىتوانند همه جا را بزنند . اينها مىخواهند يك هياهو راه بيندازند تا با امريكا روابط داشته باشيم و ما دست از صدام برداريم . و ما تا آخر ايستاده‌ايم و با امريكا روابط ايجاد نخواهيم كرد ، مگر اين كه آدم بشود و از ظلم كردن دست بردارد و از آن طرف دنيا نيايد در لبنان ، و نخواهد دستش را به طرف خليج فارس دراز كند . مادامى كه امريكا اين طور است و آفريقاى جنوبى آن طور عمل مىكند « 2 » و اسرائيل هست ، ما با آنها نمىتوانيم زندگى بكنيم . اسرائيل آدم شدنى نيست . مع ذلك مىبينيد شياطين ، با اين كه ما از بيست سال قبل و در زمان شاه فرياد زديم و مسلمين را به ادراك خطر اسرائيل دعوت كرديم ، مىگويند : ايران با اسرائيل و امريكا رابطه دارد ! ما بايد فكر كنيم كه يك كشورى هستيم كه مىخواهيم خودمان زندگى كنيم و نمىخواهيم ديگران در كار ما دخالت داشته باشند . و مادامى كه روابط ما با خداى تبارك و تعالى محكم است ، كسى نمىتواند به ما آسيب برساند . و شما اين مطلب را حفظ كنيد . و سفارتخانه‌ها صورت اسلامى داشته باشد كه هر كس آن را مىبيند ، يك سفارتخانهء ممتاز باشد و مثل سابق نباشد . قلب‌هايتان را با خداى تبارك و تعالى آشنا كنيد . خدا پشتيبان شماست ؛  إِنْ تَنْصُرُوا اللَّهَ يَنْصُرْكُمْ وَ يُثَبِّتْ أَقْدامَكُمْ  « 3 » . ان شاء اللَّه خداوند به همهء شما توفيق دهد كه به اسلام و انقلاب خدمت كنيد .\r\nو السلام عليكم و رحمة اللَّه\r\n\r\n\r\n","description":"","footnote":"\r\n( 1 ) - جزيرهء خارك واقع در خليج فارس\r\n( 2 ) - اشاره است به رژيم آپارتايد ، و اعمال تبعيض نژادى در كشور آفريقاى جنوبى\r\n( 3 ) - سورهء محمد ، آيهء 7 : « اگر خدا را يارى كنيد ، او نيز شما را يارى خواهد كرد و شما را در مقابل سختيها ثابت قدم مىگرداند » .\r\n","page_name":" 95 ","page_number":115},
  {"content":"\r\n\r\n\r\nسخنرانى [ در جمع مسئولان وزارت راه و ترابرى ( استقلال ايران و تأثير آن در جهان ) 
  ]\r\nزمان : صبح 8 آبان 1363 / 5 صفر 1405\r\nمكان : تهران ، حسينيه جماران\r\nموضوع : استقلال ايران و تأثير آن در جهان\r\nحضار : نژاد حسينيان ، هادى ( وزير راه و ترابرى ) ، معاونان ، كاركنان صنعت حمل و نقل و خدمات هواپيمايى سراسر كشور ، خلبانان ، تكنيسينها ، مهندسان پرواز ، كاركنان شركت هواپيمايى آسمان ، سازمان هواپيمايى كشورى و سازمانها و نهادهاى خدمات هواپيمايى و كاركنان امور تربيتى خمينى شهر\r\nبسم اللَّه الرحمن الرحيم\r\n\r\nوابستگىها ، منشأ گرفتاريها\r\nاز برادران و خواهرانى كه زحمت كشيدند و تشريف آوردند در اين جا تشكر مىكنم و من دعاگوى همهء شماها هستم . ان شاء اللَّه خداوند همهء شما را موفق كند كه به اين كشورى كه در طول تاريخ تقريباً مورد ظلم بود ، حالا به دست خودتان افتاده است و خدمت مىكنيد . مسائلى را كه آقاى وزير « 1 » گفتند ، من جمله قضيّهء وابستگى هواپيما به خارج ، يك مسئلهء اختصاصى به هواپيما نبوده است . مىدانيد كه تمام گرفتارى ما و عدم پيشرفت كشورهاى اسلامى براى همين وابستگىهاى به خارج بوده است . هر جا و در هر ارگانى كه ملاحظه مىكنيد ، آنها دست داشتند ، و به واسطهء مأمورين بد ، مجلس بد ، سران بد - همهء اينها به واسطهء اين كه آنها مخالف بودند با ملت‌هاى ما و موافق بودند با وابستگى - همهء اينها وابسته به خارج شدند . در حقيقت ايران يك مستعمره‌اى بود كه به حسب ظاهر مستقل ، ولى به حسب واقع همه چيزش وابسته به غير بود . و امروز كه به حمد الله با همّت همهء قشرهاى كشور ، اين كشور به روى پاى خود ايستاده است و فعاليت در همهء قشرها شروع شده است ، شما مىبينيد كه در هر جا ، چه تفاوت‌ها حاصل شده است ؛ تمام\r\n\r\n\r\n","description":"","footnote":"\r\n( 1 ) - آقاى هادى نژاد حسينيان ، وزير راه و ترابرى .\r\n","page_name":" 96 ","page_number":116},
  {"content":"\r\n\r\nاينها براى اين است كه كشور به دست خود شما افتاده است ، استقلال فكرى داريد ، استقلال عمل داريد ، يا خودتان براى خودتان و براى كشور خودتان خدمت مىكنيد .\r\nاين مسائلى را كه آقاى وزير راه گفتند موجب بسيار تشكر است از پرسنل هواپيمايى و شما آقايان ، و مهم همين است كه شماها وابسته نيستيد الآن . اين كه اين قدر پيشرفت كرديد و آن طور كه گفتند در زمان سابق براى چهل هزار حاجى ، نمىتوانستند همه را حمل كنند و محتاج بودند به اين كه لا اقل نصف او را يا بيشتر او را ديگران ببرند ، براى همين بود كه خود فكرهاى ملت به كار نيفتاده بود . ديگران مىخواستند براى ما راهنمايى كنند و آنها هم بنايشان بر اين بود كه ما عقب باشيم ، بنايشان اين بود كه نگذارند ما ترقى بكنيم . مستشارهايى كه از امريكا يا از جاهاى ديگر اين جا مىآمد ، به صورت براى اين بود كه راهنمايى كنند و هدايت كنند ، در واقع براى اين بود كه نگذارند خود شما كار كنيد ، نگذارند فكر شما به كار بيفتد . امروز كه مىبينيد اين طور پيشرفت كرده است كه صد و پنجاه هزار يا بيشتر ، حجاج را شما در ظرف چند روز مىبريد و برمىگردانيد ، و ركورد را كه شكستيد در دنيا راجع به اين معنا ، براى اين است كه خودتان كار مىكنيد ، احساس مىكنيد كه كشور مال شماست . وقتى كه انسان ببيند كه يك آقا بالاسر دارد ، يك كس ديگرى دارد كه مىخواهد به او آقايى بفروشد ، به اسم اين كه آمدم خدمت كنم مىخواهد به خدمت بكشد ملت را ، دلسرد مىشود ملت . آنها از يك طرف نمىگذارند كه شما به يك مسائل اساسى برسيد ، خود شما هم از آن طرف مىبينيد كه خدمت براى تقريباً بيگانه است .\r\n\r\nخدمت و تلاش در رهايى از وابستگى\r\nما بايد شكر خدا را بكنيم كه خداوند به ما عنايت كرد ، مرحمت فرمود كه يك كشورى كه به تمام معنا وابسته بود به خارج و نمىگذاشتند افكار اينها به كار بيفتد ، نمىگذاشتند صنعتگرهاى اينها به كار خودشان ادامه بدهند ، امروز خداى تبارك و تعالى كشور را به دست خود شما سپرده است و خود شما به حمد الله مشغول خدمت هستيد ، و اين خدمت را اميدوارم كه صد چندان كنيد . بايد همين معنا را در نظر داشته باشيد ، امروز\r\n\r\n","description":"","footnote":"","page_name":" 97 ","page_number":117},
  {"content":"\r\n\r\nشماييد تنها تقريباً ، كشور شما امروز در بين همهء كشورها تنهاست . همه كشورها به ضد ما هستند ، الّا معدودى . لكن در عين حال كه همه بر ضد هستند ، چون خود كشور و خود اهالى مؤمن هستند ، معتقد هستند به اين كه بايد با عنايات خدا مسائل را حل كنند ، فكرها به كار افتاد و فعاليت‌ها شروع شد . و الآن ايران با آن زمانى كه آن همه هياهو مىكردند براى تمدن بزرگ ، حالاى ايران بسيار پيشرفته‌تر از آن وقت است . و مهم اين است كه ما الآن مستقل هستيم ، يعنى هيچ كشورى در دنيا نيست كه بتواند به يك سپور ما جسارت كند . شما الآن مستقلّيد و آقاى خودتان هستيد . و اسلام هم اين طور نيست كه طبقاتى باشد و بخواهد يك طبقه‌اى را حاكم كند ، يك طبقه‌اى را محكوم . اسلام خدمتگزار دارد و كسانى كه خدمت مىكنند ، ملت بايد با اين خدمتگزارها همراهى كند . و دولت ما يك دولت خدمتگزارى است ، مجلس ما يك مجلس خدمتگزارى است ، رئيس جمهور ما يك خدمتگزارى است نسبت به همهء كشور . و همان طورى كه اسلام مقرر فرموده است كه طبقات در كار نباشد . و  إِنَّ أَكْرَمَكُمْ عِنْدَ اللَّهِ أَتْقاكُمْ ،  « 1 » آنى كه تقوايش بيشتر است ، آنى كه ترسش از خدا بيشتر است ، آنى كه خدمت براى خدا مىكند ، او مقدم است . من اميدوارم كه شما كوشش كنيد كه وارد بشويد در اين جمعيت متّقين كه خداى تبارك و تعالى بفرمايد :  أَكْرَمَكُمْ عِنْدَ اللَّهِ أَتْقاكُمْ  و شما هم از آنها باشيد .\r\n\r\nلزوم پيشگيرى از حوادث اهانت‌آميز\r\nو يك نكته‌اى را كه مىخواهم عرض بكنم اين است كه شما مىبينيد كه دست‌هاى مختلفى در همه جا هست كه به شما و به كشور ما صدمه بزند . مىبينيد كه جايى كه دعوى مىكند كه محل تمدن بشر است ، و تمدن از آن جا به جاهاى ديگر رسيده است ؛ فرانسه ، امروز محل تروريست‌ها شده است . تروريست‌هايى كه خودشان اعتراف مىكنند كه ما كشتيم و ما منفجر كرديم . « 2 » يك كشورى كه ملتش آن طور بايد باشد ، دولتش آن طور است و پناهگاه شده است از براى كسانى كه فاسد هستند ، تروريست هستند و اشخاصى\r\n\r\n\r\n","description":"","footnote":"\r\n( 1 ) - سورهء حجرات ، آيهء 13 : « بزرگوارترين شما نزد خدا با تقواترين شما است »\r\n( 2 ) - اشاره است به گروهك تروريستى « منافقين » .\r\n","page_name":" 98 ","page_number":118},
  {"content":"\r\n\r\nهستند كه جنايتكارند و مع ذلك ادعاى چه مىكنند ، هواپيما دزدى را محكوم مىكنند ، و هواپيما دزدها اگر از ايران شد ، آنها را تشويق مىكنند . شما بايد توجه كنيد كه خود شما بايد به طورى باشيد و طورى حركت كنيد كه مورد تجاوز اينها واقع نشويد . و اگر چنانچه ملاحظه كرديد كه پاسدارها و دولت قرارداد كردند كه در هواپيما اشخاصى باشند يا از اشخاص تفتيش بشود ، اين موجب نگرانى نباشد . اين بايد موجب سرافرازى باشد ؛ براى اين كه ما نه از باب اين كه مىخواهيم به اشخاص اهانت كنيم ، ما مىخواهيم نگذاريم كه به شما اهانت بشود ، دولت مىخواهد نگذارد به شما اهانت بشود . هواپيما را از شما وقتى ربودند ، اين يك اهانتى است به اصل هواپيمايى . از اين جهت ، اگر فرض كنيد كه اشخاصى آمدند و تفتيش خواستند بكنند ، هيچ ناراحت نباشيد و آنها را تشويق كنيد . به اين معنا كه مبادا خداى نخواسته ، باز يك اشخاص ناسالمى پيدا بشود ، و باز هم يك همچو اميدى پيدا بشود كه موجب نگرانى خود شما آقايان باشد و موجب اهانت به شما باشد . من از خداى تبارك و تعالى خواستارم كه همهء شما را حفظ كند . و تشكر مىكنم از شما كه اين طور فعاليت مىكنيد و اين طور به پيش برديد ؛ قضيهء هواپيمايى را اين طور با خوبى و با عظمت داريد به پيش مىبريد ، و اميدوارم كه بيش از اين باشد .\r\nو السلام عليكم و رحمة اللَّه و بركاته\r\n\r\n","description":"","footnote":"","page_name":" 99 ","page_number":119},
  {"content":"\r\n\r\n\r\nاجازه نامه [ به آقاى سيد كمال الدين موسوى شيرازى ، در امور حسبيه و شرعيه 
  ]\r\nزمان : 13 آبان 1363 / 10 صفر 1405\r\nمكان : تهران ، جماران\r\nموضوع : اجازه در امور حسبيه و شرعيه\r\nمخاطب : موسوى شيرازى ، سيد كمال الدين\r\nبسم اللَّه الرحمن الرحيم\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب حجت الاسلام آقاى حاج سيد كمال الدين موسوى شيرازى - دامت افاضاته - از طرف اين جانب مجازند در تصدى امور حسبيه واخذ وجوه شرعيه و سهمين مباركين و صرف آن در اعاشهء خودشان به نحو اقتصاد و صرف ثلث از سهم مبارك امام - عليه السلام - و نصف از سهم سادات ، ما زاد بر مخارج خودشان را در موارد مقرره و ارسال ما بقى را نزد اين جانب جهت صرف در اعلاى كلمهء طيبهء اسلام .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى و التمسك بعروة الاحتياط فى امور الدين و الدنيا ؛ و ارجو منه ان لا ينسانى من صالح دعواته » ؛ و السلام عليه و على اخواننا المؤمنين و رحمة اللَّه و بركاته .\r\nبه تاريخ دهم صفر الخير 1405\r\nروح اللَّه الموسوي الخمينى\r\n\r\n","description":"","footnote":"","page_name":" 100 ","page_number":120},
  {"content":"\r\n\r\n\r\nبيانات [ در جمع مسئولان كميتهء امداد امام خمينى ( خدمت به مستضعفان ) 
  ]\r\nزمان : صبح 14 آبان 1363 / 11 صفر 1405\r\nمكان : تهران ، جماران\r\nموضوع : خدمت به مستضعفان بدون تشريفات ادارى\r\nحضار : مسئولان كميتهء امداد امام خمينى : كروبى ، مهدى - عسكر اولادى - شفيق - حيدرى و نيرى\r\nبسم اللَّه الرحمن الرحيم\r\n. . . كميتهء امداد بايد به صورت مستقل عمل كند تا بتواند به دور از تشريفات ادارى به مردم مستضعف خدمات بيشترى ارائه دهد .\r\n\r\n","description":"","footnote":"","page_name":" 101 ","page_number":121},
  {"content":"\r\n\r\n\r\nحكم [ انتصاب آقاى سيد محمد مدنى بروجنى به سمت نماينده ولى فقيه در بوشهر 
  ]\r\nزمان : 17 آبان 1363 / 14 صفر 1405 « 1 » مكان : تهران ، جماران\r\nموضوع : انتصاب نماينده در بوشهر\r\nمخاطب : مدنى بروجنى ، سيد محمد\r\nبسم اللَّه الرحمن الرحيم\r\n14 صفر الخير 405\r\nجناب حجت الاسلام آقاى حاج سيد محمد مدنى بروجنى - دامت افاضاته -\r\nبدين وسيله جنابعالى را به سِمت نمايندگى خود در استان بوشهر منصوب مىنمايم .\r\nكه ان شاء اللَّه تعالى در رفع مشكلات دينى اهالى محترم ، سعى كافى را مبذول داريد . از خداى متعال ادامهء توفيقات جنابعالى را مسألت دارم . و السلام عليكم و رحمة اللَّه .\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - در صحيفهء نور ( دورهء 22 جلدى ) ج 19 ، ص 78 ، ذيل تاريخ 24 / 8 / 63 درج گرديده كه به استناد تاريخ مندرج در نسخهء خطى تاريخ 17 / 8 / 63 صحيح است\r\n","page_name":" 102 ","page_number":122},
  {"content":"\r\n\r\n\r\nاجازه نامه [ به آقاى حسين نورى همدانى ، در امور حسبيه و شرعيه 
  ]\r\nزمان : 28 آبان 1363 / 25 صفر 1405\r\nمكان : تهران ، جماران\r\nموضوع : اجازه در امور حسبيه و شرعيه\r\nمخاطب : نورى همدانى ، حسين\r\nبسم اللَّه الرحمن الرحيم\r\nالحمد للَّه رب العالمين ، و الصلاة و السلام على محمد و آله الطاهرين ، و لعنه اللَّه على اعدائهم اجمعين .\r\nو بعد ، جناب حجت الاسلام آقاى حاج ميرزا حسين نورى همدانى - دامت افاضاته - از طرف اين جانب مجازند در تصدى امور حسبيه كه تصدى آن در زمان غيبت حضرت ولى عصر - عجل اللَّه تعالى فرجه الشريف - از مختصات فقيه جامع الشرايط مىباشد ؛ و نيز مجازند در اخذ وجوه شرعيه و سهمين مباركين ، و صرف نصف از سهمين را در موارد مقرره و اعلاى كلمهء طيبهء اسلام و ارسال نصف ديگر را نزد اين جانب جهت صرف در حوزه‌هاى مقدسهء علميه - صانها اللَّه تعالى عن الحدثان .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى و رعاية الاحتياط فى امور الدين و الدنيا » ؛ و السلام عليه و على اخواننا المؤمنين و رحمة اللَّه و بركاته .\r\nبه تاريخ 25 صفر الخير 1405\r\nروح اللَّه الموسوي الخمينى\r\n\r\n","description":"","footnote":"","page_name":" 103 ","page_number":123},
  {"content":"\r\n\r\n\r\nنامه [ به آقاى محسن رضايى ( موافقت با مسئول حفاظت اطلاعات پيشنهادى ) 
  ]\r\nزمان : 29 آبان 1363 / 26 صفر 1405\r\nمكان : تهران ، جماران\r\nموضوع : معرفى مسئول حفاظت اطلاعات سپاه پاسداران\r\nمخاطب : رضايى ، محسن ( فرمانده كل سپاه پاسداران انقلاب اسلامى )\r\n[ بسم اللَّه الرحمن الرحيم . محضر مبارك حضرت آيت اللَّه العظمى فرمانده كل قوا ، امام خمينى - مد ظله العالى\r\nبعد التحية و السلام . به موجب قانون مصوبهء مجلس شوراى اسلامى مسئول حفاظت اطلاعات بايد از بين افرادى كه مورد تأييد مقام معظم رهبرى است انتخاب و فرمانده كل سپاه ، حكم او را صادر نمايند . اسامى افرادى قبلًا تقديم شده ، اينك جناب حجت الاسلام آقاى على سعيدى را كه مدتها از طرف نمايندهء امام در سپاه در پرسنلى بوده و خدمات زيادى نموده معرفى ، در صورتى كه مورد تأييد باشند امر فرماييد فرماندهى سپاه ، حكم او را صادر نمايد .\r\nفضل اللَّه محلاتى « 1 » 
  ] .\r\nبسمه تعالى\r\nجناب آقاى رضايى ، با فرد مذكور موافقت مىشود .\r\n29 آبان 63\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - آقاى فضل اللَّه محلاتى ، نمايندهء امام در سپاه پاسداران انقلاب اسلامى\r\n","page_name":" 104 ","page_number":124},
  {"content":"\r\n\r\n\r\nپيام [ به بسيجيان ( تجليل از خدمات بسيجيان كشور ) 
  ]\r\nزمان : 30 آبان 1363 / 27 صفر 1405\r\nمكان : تهران ، جماران\r\nموضوع : تجليل از خدمات بسيجيان كشور\r\nمخاطب : بسيجيان\r\nبسم اللَّه الرحمن الرحيم\r\nبا تشكر و تقدير از اقدامات خداپسندانهء بسيج مستضعفين در راه هدف مقدس اسلام و استقلال كشور و آزادى ملت دربند و با تشكر از كوششهاى آنان در كوتاه كردن دست چپاولگران ، اميد است با تحصيل اخلاص در همهء امور ، چه تعليم و تعلم و تقويت فرهنگ اسلامى و آموزش كافى فنون مختلف نظامى ، و چه در راه بسيج توده‌هاى مظلوم و مستضعف جهان بر ضد استكبار جهانخوار تا قطع طمع آنان نه تنها از كشورهاى اسلامى كه از همهء ممالك تحت ستم جهان و چه در راه تقويت هر چه بيشتر بسيج براى حراست از اسلام بزرگ و ايران عزيز و با صبر و شكيبايى در اين مقاصد بزرگ ، اين خدمت گرانقدر را رنگ الهى داده و از عبادات بزرگ قرار دهند . از خداوند تعالى توفيق شما عزيزان را در اين مقصد بزرگ خواستارم . خدا پشت و پناهتان باد .\r\nبه تاريخ 30 آبان ماه 1363\r\nروح اللَّه الموسوي الخمينى\r\n\r\n","description":"","footnote":"","page_name":" 105 ","page_number":125},
  {"content":"\r\n\r\n\r\nنامه [ به آقاى خامنه‌اى ( موافقت با كمكهاى نقدى به ستاد مجروحان جنگ ) 
  ]\r\nزمان : 1363 ه . ش . / 1405 ه . ق\r\nمكان : تهران ، جماران\r\nموضوع : كمكهاى نقدى به ستاد پشتيبانى مجروحان جنگ - موافقت با ديدار اضطرارى آقاى هاشمى رفسنجانى\r\nمخاطب : خامنه‌اى ، سيد على ( رئيس جمهور و رياست شوراي عالى دفاع ) - هاشمى رفسنجانى ، اكبر ( رئيس مجلس شوراى اسلامى و نمايندهء امام در شوراي عالى دفاع )\r\n[ آقاى خامنه‌اى : « ستاد كمك و پشتيبانى مجروحين و مصدومين احتياج به كمك دارد . آيا از پولهاى مردم كه در رابطه با جبهه به من داده‌اند مىتوانم به آنها كمك كنم ؟ » انصارى « 1 » 
  ]\r\n[ پاسخ امام : 
  ]\r\nاينها مربوط به جنگ و جبهه است و مىتوانيد .\r\n[ پس از سلام با عرض معذرت ، آقاى هاشمى زنگ مىزنند چون آقاى حاج احمد آقا نيستند موضوعى است كه جنبهء فوتى و ضرورى دارد و فردا 30 : 11 دقيقه دير است ، اگر اجازه مىفرماييد ساعت 30 : 7 دقيقه صبح فردا خدمت برسم . انصارى 
  ] .\r\n[ پاسخ امام : 
  ] .\r\nمانع ندارد .\r\n\r\n\r\n","description":"","footnote":"\r\n( 1 ) - آقاى محمد على انصارى كرمانى . گزارش فوق پيام تلفنى از سوى آقاى خامنه‌اى بوده است كه توسط آقاى انصارى خدمت امام ارائه گرديده است .\r\n","page_name":" 106 ","page_number":126},
  {"content":"\r\n\r\n\r\nنامه [ به آقاى سيد احمد خمينى ( تأييد صداقت و امانتدارى ايشان ) 
  ]\r\nزمان : 3 آذر 1363 / 30 صفر 1405\r\nمكان : تهران ، جماران\r\nموضوع : تأييد صداقت و امانتدارى\r\nمخاطب : خمينى ، سيد احمد\r\n[ بسم اللَّه الرحمن الرحيم . از آنجا كه هميشه واسطه بين حضرت عالى و مسئولين و غير مسئولين در امور سياسى اين جانب مىباشد و از آنجا كه گاهى دستورات حضرت عالى با خطوط فكرى بعضى از دست‌اندركاران و يا گروهها و افراد عادى برخورد جدى دارد ، تحليلها و تفسيرها شروع مىگردد و بعضيها اين گونه تشكيك مىكنند كه مثلًا خبر واحد است و يا معلوم نيست و از اين قبيل . آيا چه قبل و چه بعد از انقلاب حتى كلمه‌اى بر آنچه فرموده بوديد اضافه و يا كم كرده‌ام ؟ و يا نعوذ باللَّه مطلبى را به حضرت عالى به دروغ نسبت داده‌ام ؟ و يا خداى نخواسته عمدى بر خلاف رضاى حضرت عالى كارى انجام داده‌ام ؟ ارادتمند ، احمد خمينى 
  ] .\r\nبسمه تعالى\r\nمن شهادت مىدهم كه احمد فرزند اين جانب از موقعى كه در مسائل روز وارد شده است و تماس با كارهاى اين جانب داشته است تا حال تحرير اين كلمات از او خلاف دستورات اين جانب مشاهده نكرده‌ام و در اعلاميه‌ها و امثال آنها تصرفى بدون رضاى من نكرده است و چيزى بر خلاف گفته‌هاى من به من نسبت نداده است و بالجمله خلافى از او مشاهده نكردم . لكن بايد احمد بداند كسانى خصوصاً مثل او كه در اين امور اجتماعى يا سياسى وارد مىشوند ، مصون از افترا و ضربه نيستند و بايد او حساب خود را با خداى قادر متعال درست كند و به ذات مقدسش اتكال نمايد و از بشر ضعيف هراس نداشته باشد كه مكايد بشرى چون خود بشر زودگذر و فانى است و همه به سوى او - جل و علا - خواهيم رفت و اكنون نيز در محضر مبارك او هستيم . و السلام على من اتبع الهدى . از خداوند تعالى توفيق خدمت به خلق براى همه دست‌اندركاران و براى منسوبان به خود خواستارم .\r\nتاريخ سلخ صفر 1405 - روح اللَّه الموسوي الخمينى\r\n\r\n","description":"","footnote":"","page_name":" 107 ","page_number":127},
  {"content":"\r\n\r\n\r\nپيام [ تشكر به رئيس جمهور مالديو ( تبريك ميلاد رسول اكرم « ص » ) 
  ]\r\nزمان : 17 آذر 1363 / 14 ربيع الاول 1405\r\nمكان : تهران ، جماران\r\nموضوع : پاسخ تلگراف تبريك ميلاد رسول اكرم ( ص )\r\nمخاطب : مأمون عبد القيوم ( رئيس جمهور مالديو )\r\nبسم اللَّه الرحمن الرحيم\r\nحضرت آقاى مأمون عبد القيوم ، رئيس جمهور كشور مالديو\r\nتلگراف تبريك آن حضرت به مناسبت ميلاد فرخندهء رسول گرامى اسلام - صلى اللَّه عليه و آله و سلم - و اصل و موجب تشكر گرديد . متقابلًا اين عيد بزرگ اسلامى را به آن جناب و ملت برادر و مسلمان كشورتان تبريك گفته ، عظمت و سعادت مسلمانان جهان را از خداى تعالى مسألت دارم . و السلام عليكم و رحمة اللَّه .\r\n14 ربيع الاول 1405\r\nروح اللَّه الموسوي الخمينى\r\n\r\n","description":"","footnote":"","page_name":" 108 ","page_number":128},
  {"content":"\r\n\r\n\r\nحكم [ عفو جمعى از زندانيان به مناسبت ميلاد رسول اكرم به رئيس ديوان عالى كشور 
  ]\r\nزمان : 18 آذر 1363 / 15 ربيع الاول 1405\r\nمكان : تهران ، جماران\r\nموضوع : عفو و تخفيف مجازات زندانيان\r\nمناسبت : در آستانهء ميلاد پيامبر اكرم ( ص )\r\nمخاطب : موسوى اردبيلى ، سيد عبد الكريم ( رئيس ديوان عالى كشور )\r\n[ بسمه تعالى . محضر مبارك حضرت آيت اللَّه العظمى امام خمينى ، رهبر كبير انقلاب و بنيانگذار جمهورى اسلامى ايران\r\nاحتراماً پيوست آمار 154 نفر از محكومين دادگاههاى انقلاب اسلامى هفت شهر در اجراى مفاد بخشنامهء 15595 / 1 - 29 / 3 / 62 شوراي عالى قضايى استحقاق عفو و تخفيف مجازات دارند ، تقديم مىگردد .\r\nعبد الكريم موسوى اردبيلى ، رئيس ديوان عالى كشور 
  ] .\r\nبسمه تعالى\r\nموافقت مىشود . « 1 » - 18 / 9 / 63\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - به استناد وظايف و اختيارات رهبرى ، مندرج در اصل 110 قانون اساسى جمهورى اسلامى ايران\r\n","page_name":" 109 ","page_number":129},
  {"content":"\r\n\r\n\r\nپيام [ به اعضاى ستاد انقلاب فرهنگى ( انتصاب اعضاى جديد ) 
  ]\r\nزمان : 19 آذر 1363 / 16 ربيع الاول 1405\r\nمكان : تهران ، جماران\r\nموضوع : انتصاب چند عضو جديد در ستاد انقلاب فرهنگى\r\nمخاطب : اعضاى ستاد انقلاب فرهنگى « 1 » بسم اللَّه الرحمن الرحيم\r\nاكنون كه با تأييدات خداوند متعال و عنايت و دعاى حضرت بقية اللَّه - روحى لمقدمه الفداء - دانشگاهها و مدارس عالى كشور كار خود را در سطح وسيعى شروع كرده‌اند و حركت سازندگى با تمام ابعادش در كشور اسلام رو به گسترش است و مغزهاى متعهد و متخصص به فعاليتهاى پر ارج خود ادامه مىدهند ، با اخراج كارشناسان خائن اجنبى و فرار كارشناسان غرب و شرق‌زده ، كه كشور را وابسته به خارج در تمام ابعاد نموده بودند ، نياز مبرم به متخصصان متعهد و اسلامشناسان متخصص و مغزهاى متفكر وطنخواه و نيروهاى فعال ماهر و اساتيد و مربيان و معلمان معتقد به اسلام و استقلال كشور در تمام كشور محسوس و در علوم دانشگاهى و فرهنگ مترقى محسوستر مىباشد . و ضرورت توسعه و اصلاح مراكز آموزشى و انقلاب فرهنگى به معناى واقعى هر روز روشنتر مىگردد و به حمد اللَّه ستاد انقلاب فرهنگى در مدت كوتاهى كه از عمرش گذشته خدمتهاى ارزنده و گامهاى مفيد و مؤثرى در اين امر حياتى برداشته ؛ و مورد تقدير و تشكر است . ولى خروج از فرهنگ بدآموز غربى و نفوذ و جايگزين شدن فرهنگ آموزندهء اسلامى - ملى و انقلاب فرهنگى در تمام زمينه‌ها در سطح كشور آن چنان محتاج تلاش و كوشش است كه براى تحقق آن ساليان دراز بايد زحمت كشيد و با نفوذ عميقِ\r\n\r\n\r\n","description":"","footnote":"\r\n( 1 ) - آقاى محمد على انصارى ( از اعضاى دفتر امام ) در رابطه با تنظيم خبر پيام امام خمينى طى يادداشتى خطاب به امام نوشته است : « پس از سلام ، آيا لازم است كه در خبر ، نام ستاد انقلاب فرهنگى به شوراي عالى انقلاب فرهنگى تغيير داده شود ؟ - انصارى » . امام خمينى در پاسخ مرقوم داشته‌اند : « لزومى ندارد ، ولى مانعى ندارد »\r\n","page_name":" 110 ","page_number":130},
  {"content":"\r\n\r\nريشه‌دار غرب مبارزه كرد . و ما مىدانيم كه اگر با دقت ريشه‌يابى كنيم ، آنچه بر ملت ما گذشته و اكنون مىگذرد حتى جنگ تحميلى ، سرچشمه از دانشگاه غربزده و متخصصان غير متعهد و وابسته گرفته است . مع هذا ، قشر متدين انقلابى اعم از اساتيد متعهد و معلمان وطنخواه اسلامى و دانشجويان انقلابى موظفند با هوشيارى بدون غفلت از اين مسئلهء مهم ، به دانشگاهها و مدارس و آنان كه هنوز خواب رژيم سابق را مىبينند و رويه‌هاى فرهنگ شرق را در سر مىپرورانند . اجازه ندهند كه خارج از دروس موظف خود به صحبتهاى انحرافى بپردازند . و در صورتى كه نصيحت بر آنان اثر نداشت به شوراي عالى انقلاب فرهنگى ، كه شكل گرفته است و انجام وظيفه مىكند ، اطلاع دهند و بايد بدانند با مسامحه در اين امر بتدريج در دانشگاهها و دبيرستانها خط انحرافى ، نفوذ خواهد كرد و در پيشگاه خداوند متعال مسئول هستند .\r\nاينك با تشكر از زحمات ستاد انقلاب فرهنگى براى هر چه بارورتر شدن انقلاب در سطح كشور تقويت اين نهاد را لازم ديدم . بدين جهت علاوه بر كليهء افراد ستاد فرهنگى و رؤساى محترم قوّه سه‌گانه ، حجج اسلام : آقاى خامنه‌اى ، آقاى اردبيلى و آقاى رفسنجانى و همچنين جناب حجت الاسلام آقاى مهدوى كنى و آقايان : سيد كاظم اكرمى ، وزير آموزش و پرورش ، و سيد رضا داورى و نصر اللَّه پورجوادى و محمد رضا هاشمى را به آنان اضافه نمودم .\r\nاميد است با فضل توفيق الهى موفق شوند امر خير را با كوشش و جديت به ثمر برسانند .\r\nاز تمامى دانشگاهيان و دانشجويان انتظار دارم حفظ حرمت اساتيد و مربيان دانشگاهها و دانشسراها و مدارس عالى را به بهترين وجه بنمايند ؛ چنانچه موظفند حفظ مقررات و قوانين را بنمايند . از خداوند تعالى توفيق همگان را خواستارم . و السلام عليكم .\r\nروح اللَّه الموسوي الخمينى\r\n\r\n","description":"","footnote":"","page_name":" 111 ","page_number":131},
  {"content":"\r\n\r\n\r\nسخنرانى [ در جمع مسئولان نظام اسلامى ( استمرار مبارزه تا رفع فتنه از عالم ) 
  ]\r\nزمان : صبح 20 آذر 1363 / 17 ربيع الاول 1405\r\nمكان : تهران ، حسينيه جماران\r\nموضوع : استمرار مبارزه تا رفع فتنه از عالم\r\nمناسبت : ميلاد حضرت رسول اكرم ( ص ) و ولادت امام جعفر صادق ( ع )\r\nحضار : خامنه‌اى ، سيد على ( رئيس جمهور ) - هاشمى رفسنجانى ، اكبر ( رئيس مجلس شوراى اسلامى ) - موسوى اردبيلى ، سيد عبد الكريم ( رئيس ديوان عالى كشور ) - موسوى ، مير حسين ( نخست وزير ) و مسئولان كشورى و لشكرى\r\nبسم اللَّه الرحمن الرحيم\r\n\r\nرحمت بودن قرآن و پيامبر اسلام براى بشر\r\nمن متقابلًا اين عيد بزرگ را كه بايد گفت هم عيد ، بزرگترين عيد اسلامى و هم بزرگترين عيد مذهبى است به همهء آقايان و به همهء ملت و به همهء ملل اسلامى و مستضعفين جهان تبريك عرض مىكنم . پيغمبر اكرم - صلى الله عليه و آله و سلم - كه ختم همهء پيامبران است و كامل ترين دين را عرضه كرده است بر بشر ، قرآن را كه به وسيلهء وحى بر او نازل شده است عرضه كرده است . قرآن يك كتابى است كه نمىشود در اطراف او با اين زبان‌هاى الكن صحبت كرد . قرآن يك سفرهء گسترده‌اى است از ازل تا ابد كه از او همهء قشرهاى بشر استفاده مىكنند و مىتوانند استفاده كنند . منتها هر قشرى كه يك مسلك خاصى دارد ، روى آن مسلك خاص تكيه مىكند ؛ فلاسفه روى مسائل فلسفى اسلام ، عرفا روى مسائل عرفانى اسلام ، فقها روى مسائل فقهى اسلام ، سياسيون روى مسائل سياسى و اجتماعى اسلام تكيه مىكنند ، لكن اسلام همه چيز است و قرآن همه چيز . قرآن يك رحمتى است براى همهء بشر و پيغمبر اسلام يك رحمتى است براى عالمين كه در همهء امور رحمت است .\r\n\r\nدعوت قرآن براى رفع فتنه از عالم\r\nجنگ‌هاى رسول اكرم ، رحمتش كمتر از نصايح ايشان نبوده است . اينهايى كه گمان\r\n\r\n","description":"","footnote":"","page_name":" 112 ","page_number":132},
  {"content":"\r\n\r\nمىكنند كه اسلام نگفته است « جنگ جنگ تا پيروزى » ، اگر مقصودشان اين است كه در قرآن اين عبارت نيست ، درست مىگويند ، و اگر مقصودشان اين است كه بالاتر از اين با زبان خدا نيست ، اشتباه مىكنند . قرآن مىفرمايد :  قاتِلُوهُمْ حَتَّى لا تَكُونَ فِتْنَةٌ ،  « 1 » همهء بشر را دعوت مىكند به مقاتله براى رفع فتنه ؛ يعنى « جنگ جنگ تا رفع فتنه در عالم » ، اين غير از آنى است كه ما مىگوييم ، ما يك جزء كوچكش را گرفته‌ايم ، براى اين كه خوب ! ما يك دايرهء خيلى كوچكى از اين دايرهء عظيم واقع هستيم و مىگوييم كه : « جنگ تا پيروزى » . مقصودمان هم پيروزى بر كفر صدامى است يا پيروزى بر ، فرض كنيد بالاتر از آنها . آنچه قرآن مىگويد اين نيست ، او مىگويد : « جنگ جنگ تا رفع فتنه از عالم » ؛ يعنى ، بايد كسانى كه تبعيت از قرآن مىكنند ، در نظر داشته باشند كه بايد تا آن جايى كه قدرت دارند ادامه به نبردشان بدهند تا اين كه فتنه از عالم برداشته بشود . اين ، يك رحمتى است براى عالم و يك رحمتى است براى هر ملتى ، در آن محيطى كه هست .\r\nرحمت بودن جنگهاى پيامبر براى عالم جنگ‌هاى پيغمبر ، رحمت بوده است بر عالم و رحمت بوده است حتّى بر كفارى كه با آنها جنگ مىكرده است . رحمت بر عالم است ، براى اين كه ، فتنه در عالم اگر نباشد ، همهء عالم در آسايش‌اند . اگر چنانچه آنهايى كه مستكبر هستند ، با جنگ سر جاى خودشان بنشينند ، اين رحمت است بر آن امتى كه آن مستكبر بر او غلبه كرده است . بر خود مستكبر رحمت است ، براى اين كه اساس عذاب الهى بر اعمال ماست .\r\nهر عملى كه از ما صادر مىشود ، در آن عالم يك صورت دارد ، رد بر انسان مىشود .\r\nاين طور نيست كه عذاب آخرت شبيه عذاب‌هاى دنيايى باشد كه مأمورين بيايند ، بكشندش و ببرندش ، و از باطن خود - ذات انسان - آتش طلوع مىكند . اساس جهنم ، انسان است ، و هر عملى كه از انسان صادر مىشود بر شدت و مدت عمل ، بر شدت و مدت عذاب مىافزايد . اگر يك كافرى را سر خود بگذارند تا آخر عمر فساد بكند ، آن\r\n\r\n\r\n","description":"","footnote":"\r\n( 1 ) - سورهء بقره ، آيهء 193 : « با كافران جهاد كنيد تا فتنه و فساد از روى زمين بر طرف شود » .\r\n","page_name":" 113 ","page_number":133},
  {"content":"\r\n\r\nشدت آن عذابى كه براى او پيدا مىكند ، بسيار بالاتر است از آن كسى كه جلويش را بگيرند و همين حال بكشندش . اگر يك نفر فاسد كه مشغول فساد است بگيرند و بكشند ، به صلاح خودش است ، براى اين كه اين اگر زنده بماند فساد زيادتر مىكند و فساد كه زيادتر كرد ، عمل چون ريشهء عذاب است ، عذابش در آن جا زيادتر مىشود . اين يك جراحى است براى اصلاح . حتى اصلاح آن كسى كه كشته مىشود ، يك كسى كه دارد يك زهر كشنده را به خيال اين كه يك شربت است ، مىخواهد بخورد . اگر چنانچه جلويش را شما بگيريد و با فشار و زور و كتك از دستش بگيريد ، يك رحمتى بر او كرديد و لو او خيال مىكند كه طعمهء او را از دستش گرفتيد و يك زحمتى برايش ايجاد كرديد ؛ لكن خير ، اين جور نيست . اگر امروز ، اين سران استكبارى بميرند ، براى خودشان بهتر است از اين كه ده سال ديگر بميرند . اگر امروز ، يك كسى كه فساد در ارض مىكند كشته بشود ، براى خودش رحمتى است ، به خيال اين كه به صورت يك تأديب ، نه اين است كه اين يك چيزى باشد كه بر خلاف رحمت باشد . پيغمبر ، رحمةٌ للعالمين است و تمام جنگ‌هايى كه او كرده است ، دعوت‌هايى كه او كرده است ، همه‌اش رحمت است .\r\nاين كه مىفرمايد كه :  قاتِلُوهُمْ حَتَّى لا تَكُونَ فِتْنَةٌ  بزرگترين رحمت است بر بشر . آنهايى كه خيال مىكنند كه اين آسايش دنيايى رحمت است و بودن در دنيا و خوردن و خوابيدن حيوانى رحمت است ، آنها مىگويند كه اسلام چون رحمت است ، نبايد حدود داشته باشد ، نبايد قصاص داشته باشد ، نبايد آدمكشى بكند . آنهايى كه ريشهء عذاب را مىدانند ، آنهايى كه معرفت دارند كه مسائل عذاب آخرت وضعش چى است ، آنها مىدانند كه حتى براى اين آدمى كه دستش را مىبرند براى اين كارى كه كرده است ، اين يك رحمتى است . رحمتش در آن طرف ظاهر مىشود . براى آن كسى كه فساد كن است ، اگر او را از بين ببرند يك رحمتى است بر او . اين طور نيست كه اين جنگ‌هاى پيغمبر مخالف با رحمةً للعالمين باشد ، مُؤَكِّدِ رحمةً للعالمين است .\r\nالْجَنَّةُ تَحْتَ ظِلالِ\r\n\r\n","description":"","footnote":"","page_name":" 114 ","page_number":134},
  {"content":"\r\n\r\nالسُّيُوفْ « 1 » ،\r\nممكن است يك معنايش هم اين باشد كه اشخاصى كه در اين جنگ‌ها هم كشته مىشوند ، باز هم به آن مرتبه از عذابى كه بايد برسند نمىرسند ، و ممكن است كه يك مرتبهء رحمتى براى آنها باشد .\r\n\r\nتوسعه معرفت ، هدف كتب الهى و انبياى عظام\r\nبنا بر اين ، قرآن و كتاب الهى يك سفرهء گسترده‌اى است كه همه از آن استفاده مىكنند ، منتها هر كس به وضعى استفاده مىكند و عمدهء نظر كتاب الهى و انبياى عظام بر توسعهء معرفت است . تمام كارهايى كه آنها مىكردند ، براى اين كه معرفت الله را به معناى واقعى توسعه بدهند ؛ جنگ‌ها براى اين است ، صلح‌ها براى اين است ، و عدالت اجتماعى ، غايتش براى اين است . اين طور نيست كه دنيا تحت نظر آنها بوده است كه مىخواستند فقط دنيا اصلاح بشود . همه را مىخواهند اصلاح بكنند . آن مذهبى كه جنگ درش نيست ، ناقص است اگر باشد . و من گمانم اين است كه حضرت عيسى - سلام اللَّه عليه - اگر به او مهلت مىدادند ، آن هم همين ترتيبى كه حضرت موسى - سلام اللَّه عليه - عمل مىكرد ، همان طورى كه حضرت نوح - سلام الله عليه - عمل مىكرد ، آن هم با كفار آن طور عمل مىكرد . اين اشخاصى كه گمان مىكنند كه حضرت عيسى اصلًا سر اين كارها را نداشته است و فقط يك ناصح بوده ، اينها به نبوت حضرت عيسى لطمه وارد مىكنند . اگر اين طور باشد ، معلوم مىشود كه يك واعظى بوده ، نه يك نبىاى بوده است . واعظ غير نبى است . نبى ، همه چيز دارد ؛ شمشير دارد ، نبى جنگ دارد ، نبى صلح دارد ؛ يعنى ، جنگ اساسش نيست ، براى اين كه اصلاح را در دنيا توسعه بدهد ، براى اين كه مردم را نجات بدهد جنگ مىكند . براى اين كه مردم را از شر خودشان نجات بدهد ، حدود را ، تعزيرات را وضع كرده است . براى اين كه هم تربيت بشود اين آدم و هم راحت بشود امت . اگر امروز ما جنگ مىكنيم و جوان‌هاى ما مىگويند : « جنگ\r\n\r\n\r\n","description":"","footnote":"\r\n( 1 ) - بهشت ، زير سايهء شمشيرهاست .\r\n","page_name":" 115 ","page_number":135},
  {"content":"\r\n\r\nتا پيروزى » ، اين طور نيست كه اينها يك امرى بر خلاف قرآن مىگويند . اين يك ذره‌اى است ، يك رشحه‌اى است از آنكه قرآن مىگويد . آنى كه قرآن مىگويد ، بيشتر از اين حرف‌هاست . اين كه ما مىگوييم ، به اندازهء حدود خودمان مىگوييم . ما چون امروز با - فرض كنيد كه - صدام يا با كسانى كه مؤيد صدام هستند جنگ داريم ، در اين محيط ناقص ، مىگوييم كه « جنگ جنگ تا پيروزى » .\r\n\r\nريشه قرآنى شعار « جنگ جنگ تا پيروزى »\r\nخداى تبارك و تعالى ، چون نظرش به اول و آخر است - تا آخر نظر دارد - مىگويد كه « جنگ تا رفع فتنه » . غايت ، رفع فتنه است ؛ يعنى ، اگر ما پيروز هم بشويم يك كمى فتنه را كم كرديم ، اگر ما به جاى ديگر هم پيروز بشويم ، باز يك جاى كمى پيروزى حاصل شده است . اگر همهء دنيا را هم ما فرض كنيد كه جنگ بكنيم و پيروز بشويم ، باز همهء دنياى عصر خودمان را پيروزى درست كرديم . و قرآن اين را نمىگويد ، قرآن مىگويد : « جنگ تا رفع فتنه » ؛ بايد رفع فتنه از عالم بشود . بنا بر اين غلطفهمى است از قرآن كه كسى خيال كند كه قرآن نگفته است « جنگ جنگ تا پيروزى » . قرآن گفته است ، بالاتر از اين را گفته ، اسلام هم گفته است و بالاتر از اين را گفته است . و رحمت است اين ، نه اين است كه نقمتى « 1 » بر مردم است ، يك رحمتى است بر تمام بشر ، كه خداى تبارك و تعالى مردم را دعوت به مقاتله كرده است ، نه اين كه خداى تبارك و تعالى مىخواهد زحمتى براى مردم ايجاد كند ؛ مىخواهد رحمت درست كند ، توسعهء رحمت مىخواهد عنايت كند .\r\nبنا بر اين ، نبايد از قرآن سوء استفاده كرد و آنهايى كه با رژيم ما مخالف هستند ، بگويند :\r\nاين مخالف قرآن است ؛ يا آخوندهاى دربارى بگويند : اين مخالف قرآن است ؛ يا آخوندهاى بدتر از آخوندهاى دربارى بگويند : اين مخالف قرآن است . خير ! اين موافق قرآن است . و اگر كسى بگويد كه : با فاسد جنگ نكنيد ، مخالف قرآن است ؛ اگر كسى بگويد : فتنه را با جنگ رفع نكنيد ، مخالف قرآن است . و ما به حمد الله ، جوان‌هايمان الآن\r\n\r\n\r\n","description":"","footnote":"\r\n( 1 ) - ضدّ رحمت .\r\n","page_name":" 116 ","page_number":136},
  {"content":"\r\n\r\nمشغول هستند و همان دستورى كه خداى تبارك و تعالى در قرآن داده است به اندازهء محيط خودشان ، به اندازه سعهء وجود خودشان را دارند انجام مىدهند ، و اميدواريم كه خداى تبارك و تعالى به آنها توفيق بدهد كه هر چه بيشتر اين امور را انجام بدهند .\r\n\r\nپايمال نمودن بشر به نام حقوق بشر\r\nو ديروز يا پريروز - كه مثل اين كه ديروز بوده است ، يا پريروز بوده است - كه روز حقوق بشر بوده ، حرف‌هايى زده‌اند . آنهايى كه بشر را پايمال مىكنند ، دم از حقوق بشر مىزنند ! آنهايى كه از آن ور دنيا آمده‌اند و اين ور دنيا را به آتش كشيده‌اند ، صحبت از حقوق بشر مىكنند . آنهايى كه قضيهء اختلاف نژادى مبدأ امرشان است ، حتى نژاد سفيد را هم قبول ندارند ، فقط يك نژاد و آن نژاد خودشان را قبول دارند ، آنها از وحدت نژاد صحبت مىكنند ، آنها از اين كه نبايد نژاد مختلف باشد . دنيا ، وضعش اين طور شده است كه ظالم بيشتر كانّه داد رحمت مىدهد از مظلوم . آن كسى كه مردم را پايمال دارد مىكند ، بيشتر از حقوق بشر صحبت مىكند . شما ببينيد كه در اين هواپيماربايى كه همهء دست‌اندركاران ايران محكوم كردند اين را ، و بعد هم به اين وضع خوب حل قضيه را كردند ، باز هم مىگويند كه خود اينها دخالت داشتند . اين دليل بر اين است كه اضطراب درشان پيدا شده ، مضطربند . كسانى كه مضطرب مىشوند در يك امرى ، دست و پايشان را گم مىكنند ، نمىدانند چىچى بگويند . اگر چنانچه اين هواپيماربايى از ايران شده بود و در يك جاى ديگر بود و اين طورى حل شده بود ، حالا مىديديد كه چه بساطى در دنيا درآمده بود ، و در تبليغات درآمد كه چه جور خوب درست شد ، چه جور خوب عمل شد ، چه جور شد ، چه جور شد . لكن وقتى كه ايران اين كار را كرده است ، اصلًا سكوت كردند در آن . گاهى يك چيزى مىگويند ، لكن رئيس امريكا مىگويد كه باز ما شواهدى بر اين كه احتمال اين را بدهيم ايران كرده است ، نمىدهيم . لكن از آن ور مىگويند كه - همان امريكايىها مىگويند - خود ايران دخالت داشتند در اين امر ؛ شواهد واضح است كه خود ايران دخالت داشته ! اين ، براى اين است كه مضطربند . جمهورى اسلامى و اين نهضت همگانى اسلامى ، اينها را مضطرب كرده كه نمىدانند چىچى بگويند ، هر وقتى\r\n\r\n","description":"","footnote":"","page_name":" 117 ","page_number":137},
  {"content":"\r\n\r\nيك چيزى مىگويند . و اين براى اين است كه ، اين يك قدرت اسلامى است كه يك جلوهء كمى كرده است و اينها را اين طور مضطرب كرده است ، و الّا چرا بايد اين طور فتنه بكنند و اين طور افترا بزنند ؟ دائماً مشغول افترا زدنند به جمهورى اسلامى . دائماً راجع به اين كه در جمهورى اسلامى حقوق بشر دارد از بين مىرود و جاهاى ديگر نه ! حقوق بشر سر جاى خودش هست . امريكا سر جاى خودش هست و رؤساى استكبار حفظ مىكنند حقوق بشر را ! فقط در ايران است كه حقوق بشر از بين مىرود ! اين براى اين است كه ، مضطرب‌اند اينها . از اسلام اضطراب دارند ، از اين كه اسلام پيشبرد بكند ، اينها مىترسند . از اين جهت ، اين طور مىگويند و اين موجب تقويت شما بشود .\r\n\r\nتبليغات منفى دشمن ، دليل بر عظمت نظام اسلامى\r\nهر چه آنها در بوق‌هايشان بر ضد شما صحبت كنند ، دليل بر قوّت شماست و دليل بر عظمت اسلام و عظمت جمهورى اسلامى است ، و اين بايد باعث تقويت ما بشود . آنها براى تضعيف ما اين طور بوق‌ها را به بار مىآورند و ما از اثر اين معنا - چون ريشه را مىدانيم كه چى هست - تقويت مىشويم . اگر ايران ، يك جايى بود كه سستى داشت و جمهورى اسلامى ديگر از بين مىخواست برود ، اين قدر سر و صدا نمىشد . چون مىبينند كه استقرار پيدا كرده است ، همه چيزش مستقر شده است و دارد پيش مىرود ، اينها دست و پايشان را گم كرده‌اند و شروع كرده‌اند به اين حرف‌ها زدن ، و اين موجب تقويت روحى شما و ملت ما بايد بشود و جنگنده‌هاى ما بشود .\r\nان شاء اللَّه خداوند تبارك و تعالى به بركت اين روز شريف كه هم ولادت مؤسس اسلام و مؤسس توحيد است - و توحيد به معناى اعلا - و هم ولادت ناشر احكام اسلام است ، به همهء مسلمين و به همهء مظلومان مبارك كند ، و خداوند همهء شما را مؤيد كند .\r\nو السلام عليكم و رحمة اللَّه\r\n\r\n","description":"","footnote":"","page_name":" 118 ","page_number":138},
  {"content":"\r\n\r\n\r\nنامه [ به آقاى سيد احمد خمينى ( اهداى كتاب آداب الصلاة ) 
  ]\r\nزمان : 25 آذر 1363 / 22 ربيع الاول 1405\r\nمكان : تهران ، جماران\r\nموضوع : اندرزهاى اخلاقى - اجتماعى ، و اهداى كتاب « آداب الصلاة »\r\nمخاطب : خمينى ، سيد احمد\r\nبسم اللَّه الرحمن الرحيم\r\nكتاب « آداب الصلاة » را كه خود از آن بهره‌اى نبردم جز تأسف بر قصور و تقصير بر ايام گذشته كه توانايى بر خودسازى داشتم ، و حسرت و ندامت در روزگار پيرى كه دستم تهى و بارم سنگين و را هم بس دراز و پايم لنگ و آواى رحيل در گوش است ، هديه كردم به فرزند عزيزم « احمد » كه از قدرت جوانى كامياب است ؛ شايد او - ان شاء اللَّه تعالى - از محتويات آن كه از كتاب كريم و سنّت شريف و افادات بزرگان فراهم شده است ، بهره‌مند شود و به معراج حقيقى از رهنمايى اهل معرفت راه يابد ، و دل از اين ظلمتكده بركَند ، و به مقصد اصلى انسانيت كه انبياى عظام و اولياى كرام - عليهم صلوات اللَّه و سلامه - و اهل اللَّه بر آن راه يافتند و ديگران را دعوت فرمودند ، توفيق يابد .\r\nپسرم ! خود را - كه به فطرت اللَّه تخمير شده‌اى - درياب و از گرداب ضلالت امواج سهمگين خودبينى و خودخواهى نجات ده و به سفينهء نوح كه پرتو ولايت اللَّه است ركوب كن كه\r\nمَنْ رَكِبَها نَجى وَ مَنْ تَخَلَّفَ عَنْها هَلَكَ . « 1 »\r\nفرزندم ، كوشش كن كه در صراط مستقيم كه صراط اللَّه است ، و لو لنگان لنگان حركت كنى و حركات و سكنات قلبى و قالبى را رنگ معنويت و الوهيت دهى و خدمت به خلق را براى آن كه خلق خدا هستند بنمايى . انبياى عظام و اولياى خاصّ خدا در عين حال كه مشابه ديگران اشتغال به كارها داشته‌اند ، هيچ گاه در دنيا وارد نبوده‌اند ؛ چون اشتغالشان\r\n\r\n\r\n","description":"","footnote":"\r\n( 1 ) - « هر كس كه بر آن ( كشتى ولايت ) سوار شد نجات يافت ، و هر كه از آن روى گردانيد هلاك شد » . مناقب ، ابن شهر آشوب ، ج 1 : ص 295 .\r\n","page_name":" 119 ","page_number":139},
  {"content":"\r\n\r\nبالحق و للحق بوده ، در عين حال از رسول ختمى - صلّى اللَّه عليه و آله و سلّم - روايت شده كه فرموده است :\r\nلَيُغانُ عَلى قَلبى و انّى لَأسْتَغْفِرُ اللَّهَ فى كُلِّ يَوْمٍ سَبْعينَ مَرَّة « 1 »\r\nشايد رؤيت حق در كثرت را ، كدورت حساب مىفرمود .\r\nپسرم ! خود را مهيا كن كه پس از من بر تو جفاها رود و نگرانىها كه از من دارند به حساب تو گذارند . اگر حساب خود را با خداى خود صاف كنى و پناه به ذكر اللَّه برى ، هراسى از خلق به خود راه مده كه حساب خلق زودگذر است و آنچه ازلى است ، حساب در پيشگاه حق است .\r\nفرزندم ! پس از من ممكن است پيشنهاد خدمتى بر تو شود ، در صورتى كه قصدت خدمت به جمهورى اسلامى و اسلام عزيز است رد مكن ؛ و اگر خداى نخواسته براى هواهاى نفسانى و ارضاى شهوات است ، از آن اجتناب كن كه مقامات دنيوى ارزش آن ندارد كه خود را در راه آنها تباه كنى .\r\nبارالها ! احمد و تبارش و متعلّقانش كه از بندگان تو و تبار رسول اكرمند ، اينان را در دنيا و آخرت سعادتمند فرما و دست شيطان رجيم را از آسيب به آنها كوتاه فرما .\r\nخداوندا ! ما ضعيف و ناتوانيم و عقب افتاده از قافلهء سالكان ، تو خود از ما دستگيرى فرما .\r\nرَبَّنا عامِلْنا بِفَضْلِكَ وَ لا تُعامِلْنا بِعَدْلِكَ . « 2 »\r\nو السلام على عباد اللَّه الصالحين .\r\n23 ربيع الاول 1405 « 3 » / 25 آذر 1363\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - « گاهى بر دلم غبارى مىنشيند و من هر روز هفتاد بار از خدا آمرزش مىخواهم » . بحار الأنوار 25 : 204\r\n( 2 ) - خداوندا ! با ما به فضلِ خودت رفتار نما و با ما به عدالت خود رفتار مكن\r\n( 3 ) - اختلاف تاريخ به علت اختلاف ماه‌هاى قمرى است\r\n","page_name":" 120 ","page_number":140},
  {"content":"\r\n\r\n\r\nبيانات [ در جمع اعضاى شوراي عالى قضايى ( لزوم استقلال قوهء قضاييه ) 
  ]\r\nزمان : صبح 2 دى 1363 / 29 ربيع الاول 1405\r\nمكان : تهران ، جماران\r\nموضوع : لزوم استقلال قوهء قضاييه\r\nحضار : اعضاى شوراي عالى قضايى : موسوى اردبيلى ، سيد عبد الكريم ( رئيس ديوان عالى كشور ) - صانعى ، يوسف ( دادستان كل كشور ) - مقتدايى - بجنوردى - مير محمدى\r\nبسم اللَّه الرحمن الرحيم\r\nمطلبى كه من بايد به عموم مردم و بخصوص آنهايى كه در كارهاى كشور و مملكت دست دارند تذكر دهم ، اين است كه قوهء قضاييه قوه‌اى است مستقل ، و معناى استقلالش اين است كه در صورتى كه حكمى از قضات صادر شد ، هيچ كس حتى مجتهد ، ديگر حق ندارد آن را نقض و يا در آن دخالت نمايد . و احدى حق دخالت در امر قضا را ندارد و دخالت كردن ، خلاف شرع و جلوگيرى از حكم قضات هم بر خلاف شرع است .\r\nو من به مردم عرض مىكنم كه افراد اين شورا را از سال‌هاى قبل مىشناسم و براى اين مقام صلاحيت دارند ، و اگر دستور و حكمى از آنها صادر شد ، هيچ فردى حق جَوّسازى ، نه در روزنامه‌ها و نه در نطق‌ها و نه در بين مردم را ندارد . تضعيف قوّهء قضاييه صلاح نيست و بايد قوّهء قضاييه را تقويت نمود .\r\nمن باز عرض مىكنم كه استقلال قضايى معنايش اين است كه اگر قاضى حكمى كرد ، احياناً رسيدگى به آن حكمْ مرجع دارد و غير از آن ، هيچ كس حق دخالت ندارد . من اميدوارم كه آقايان در قوّهء قضاييه موفق باشند كه به طور شايسته و با قدرت عمل كنند ، و اميدوارم ملت و مجلس و دولت هم پشتيبان آنان باشد كه خداى نخواسته صدمه‌اى به آن وارد نشود .\r\nو السلام عليكم و رحمة اللَّه و بركاته\r\n\r\n","description":"","footnote":"","page_name":" 121 ","page_number":141},
  {"content":"\r\n\r\n\r\nحكم [ عفو جمعى از زندانيان به رئيس ديوان عالى كشور 
  ]\r\nزمان : 5 دى 1363 / 3 ربيع الثانى 1405\r\nمكان : تهران ، جماران\r\nموضوع : عفو و تخفيف مجازات زندانيان\r\nمخاطب : موسوى اردبيلى ، سيد عبد الكريم ( رئيس ديوان عالى كشور )\r\n[ بسمه تعالى . محضر مبارك امام خمينى ، رهبر كبير انقلاب و بنيانگذار جمهورى اسلامى ايران\r\nتوقيراً به پيوست ليست 119 نفر محكومين دادگاههاى انقلاب اسلامى ايران كه طبق بخشنامهء شمارهء 15595 / 1 - 29 / 3 / 62 شوراي عالى قضايى مستحق عفو مطلق تشخيص و همچنين تعداد 118 نفر محكومين عادى دادگاههاى دادگسترى و دادگاههاى انقلاب اسلامى كه طى نامه‌هاى شمارهء 2378 / 8 - 30 / 9 / 62 و 2173 / الف / 8 - 30 / 9 / 62 از طريق ادارهء سجل كيفرى و عفو و بخشودگى پيشنهاد عفو و تخفيف آنان گرديده است به حضور مبارك تقديم مىگردد .\r\nعبد الكريم موسوى اردبيلى ، رئيس ديوان عالى كشور 
  ] .\r\nبسمه تعالى\r\nموافقت مىشود . « 1 » - 5 دى 63\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - به استناد وظايف و اختيارات رهبرى ، مندرج در اصل 110 قانون اساسى جمهورى اسلامى ايران\r\n","page_name":" 122 ","page_number":142},
  {"content":"\r\n\r\n\r\nحكم [ عفو جمعى از محبوسين به پيشنهاد هيأت عفو زندانيان 
  ]\r\nزمان : 8 دى 1363 / 6 ربيع الثانى 1405\r\nمكان : تهران ، جماران\r\nموضوع : عفو زندانيان\r\nمخاطب : محمدى گيلانى ، محمد - كريمى ، سيد جعفر - ابطحى ، سيد محمد - قاضى ، مهدى\r\n[ بسمه تعالى . محضر مبارك رهبر كبير انقلاب و بنيانگذار جمهورى اسلامى ايران حضرت امام خمينى - مد ظله العالى\r\nمحترماً به شرف عرض انور عالى مىرساند ، اين جانبان اعضاى هيأت بررسى وضع زندانيان بيش از يك سال است به دستور و امر آن زعيم بزرگ به وضع زندانيان كشور رسيدگى و با عنايات خاصهء پروردگار متعال و توجه امام امت به موفقيتهاى قابل توجهى نايل گرديده‌ايم و اميد است مورد قبول قرار گيرد . در اين مدت بارها احساس مىگرديد ضرورت دارد تصميم فورى در مورد بعضى از محكومان كه در ذيل معروض مىگردد اتخاذ گردد : 1 - عفو محكومانى كه مبتلا به امراض سخت و يا مسرى هستند . 2 - عفو محكومانى كه از مدت حبس آنان زمان كمى باقى مانده است . 3 - عفو محكومانى كه در تبعيد به سر مىبرند و يا تغيير محل تبعيد آنان . 4 - عفو محكومانى كه تحمل كيفر به مصلحت نباشد . چنانچه رهبر كبير انقلاب صلاح بدانند اجازه فرمايند اين جانبان با در نظر گرفتن جهات لازمه در مورد افراد مذكوره در فوق تصميم لازم اتخاذ نماييم . محمد محمدى گيلانى - سيد جعفر كريمى - سيد محمد ابطحى - مهدى قاضى 
  ] .\r\nبسمه تعالى\r\nموافقت مىشود . « 1 » - 8 دى 63\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - به استناد وظايف و اختيارات رهبرى ، مندرج در قانون اساسى جمهورى اسلامى ايران\r\n","page_name":" 123 ","page_number":143},
  {"content":"\r\n\r\n\r\nاجازه نامه [ به آقاى عبد الرسول حسنى بسطامى ، در امور حسبيه و شرعيه 
  ]\r\nزمان : 10 دى 1363 / 8 ربيع الثانى 1405\r\nمكان : تهران ، جماران\r\nموضوع : اجازه در امور حسبيه و شرعيه\r\nمخاطب : حسنى بسطامى ، عبد الرسول\r\nبسم اللَّه الرحمن الرحيم\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب ثقة الاسلام و المسلمين آقاى حاج شيخ عبد الرسول حسنى بسطامى - دامت توفيقاته - از طرف اين جانب مجازند در تصدى امور حسبيه و اخذ سهمين مباركين و صرف سهم مبارك امام - عليه السلام - را در مخارج خودشان به نحو اقتصاد و صرف ثلث از ما زاد و همچنين نصف از سهم سادات را در موارد مقرره ، و ارسال ما بقى را نزد اين جانب جهت صرف در اعلاى كلمهء طيبهء اسلام .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى » ؛ و السلام عليه و على اخواننا المؤمنين .\r\nبه تاريخ 8 ربيع الثانى 1405\r\nروح اللَّه الموسوي الخمينى\r\n\r\n","description":"","footnote":"","page_name":" 124 ","page_number":144},
  {"content":"\r\n\r\n\r\nحكم [ عفو جمعى از زندانيان به رئيس ديوان عالى كشور 
  ]\r\nزمان : 11 دى 1363 / 9 ربيع الثانى 1405\r\nمكان : تهران ، جماران\r\nموضوع : عفو زندانيان\r\nمخاطب : موسوى اردبيلى ، سيد عبد الكريم ( رئيس ديوان عالى كشور )\r\n[ بسمه تعالى . محضر مبارك حضرت آيت اللَّه العظمى امام خمينى - مد ظله العالى - رهبر كبير انقلاب و بنيانگذار جمهورى اسلامى ايران\r\nاحتراماً ، به پيوست آمار نهصد نفر از محكومين دادگاههاى انقلاب اسلامى دَه شهر در اجراى بخشنامهء 15595 / 1 - 29 / 3 / 62 شوراي عالى قضايى و 81 نفر از محكومين دادگاههاى عمومى و انقلاب كه از طريق ادارهء عفو و بخشودگى و سجل كيفرى و اصل و استحقاق عفو و تخفيف مجازات دارند تقديم مىگردد .\r\nعبد الكريم موسوى اردبيلى - رئيس ديوان عالى كشور 
  ] .\r\nبسمه تعالى\r\nموافقت مىشود . « 1 » - 11 / 10 / 63\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - به استناد وظايف و اختيارات رهبرى ، مندرج در اصل 110 قانون اساسى جمهورى اسلامى ايران\r\n","page_name":" 125 ","page_number":145},
  {"content":"\r\n\r\n\r\nاجازه نامه [ به آقاى محمد على رحمانى ، در امور حسبيه و شرعيه 
  ]\r\nزمان : 24 دى 1363 / 22 ربيع الثانى 1405\r\nمكان : تهران ، جماران\r\nموضوع : اجازه در امور حسبيه و شرعيه\r\nمخاطب : رحمانى ، محمد على\r\nبسم اللَّه الرحمن الرحيم\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب حجت الاسلام آقاى حاج شيخ محمد على رحمانى - دامت توفيقاته - از طرف اين جانب مجازند در تصدى امور حسبيه و اخذ وجوه شرعيه و صرف نصف آن را در مخارج خودشان و موارد مقررهء شرعيهء ديگر و ارسال نصف ديگر را نزد اين جانب جهت صرف در اعلاى كلمهء طيبهء اسلام .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى » ؛ و السلام عليه و على اخواننا المؤمنين و رحمة اللَّه و بركاته .\r\n22 ربيع الثانى 1405\r\nروح اللَّه الموسوي الخمينى\r\n\r\n","description":"","footnote":"","page_name":" 126 ","page_number":146},
  {"content":"\r\n\r\n\r\nاجازه نامه [ به آقاى مهدى امام جمارانى ( تصدى امور مربوط به ولى فقيه در اوقاف ) 
  ]\r\nزمان : 25 دى 1363 / 23 ربيع الثانى 1405\r\nمكان : تهران ، جماران\r\nموضوع : اجازه در تصدى امور مربوط به ولى فقيه در سازمان اوقاف\r\nمخاطب : امام جمارانى ، سيد مهدى\r\nبسمه تعالى\r\nجناب حجت الاسلام آقاى حاج مهدى امام جمارانى - دامت افاضاته - را ، با حفظ نمايندگى از طرف اين جانب ، اجازهء تصدى امورى كه مربوط به ولى فقيه هست را در آن سازمان دادم .\r\nروح اللَّه الموسوي الخمينى\r\n\r\n","description":"","footnote":"","page_name":" 127 ","page_number":147},
  {"content":"\r\n\r\n\r\nپيام [ به ملت ايران ( تسليت رحلت آقاى سيد احمد خوانسارى ) 
  ]\r\nزمان : 29 دى 1363 / 27 ربيع الثانى 1405\r\nمكان : تهران ، جماران\r\nموضوع : رحلت آقاى سيد احمد خوانسارى\r\nمخاطب : ملت ايران\r\nبسم اللَّه الرحمن الرحيم\r\n إِنَّا لِلَّهِ وَ إِنَّا إِلَيْهِ راجِعُونَ \r\nخبر رحلت مرحوم مغفور آيت اللَّه خوانسارى - رحمة اللَّه عليه - موجب تأسف و تأثر گرديد . اين عالِم جليل بزرگوار و مرجع معظم كه پيوسته در حوزه‌هاى علميه و مجامع متدينه مقام رفيع و بلندى داشت و عمر شريف خود را در راه تدريس و تربيت و علم و عمل به پايان رساند ، حق بزرگى بر حوزه‌ها دارد ؛ چه كه با رفتار و اعمال خود و تقوا و سيرهء خويش پيوسته در نفوس مستعده مؤثر و موجب تربيت بود . از خداوند تعالى براى ايشان رحمت و مغفرت و براى علماى اعلام و حوزه‌هاى علميه صبر و اجر خواستارم . و السلام على عباد اللَّه الصالحين .\r\nروح اللَّه الموسوي الخمينى\r\n\r\n","description":"","footnote":"","page_name":" 128 ","page_number":148},
  {"content":"\r\n\r\n\r\nپاسخ استفتاء [ دادستان كل كشور ( دريافت خمس از متهمان مشمول عفو ) 
  ]\r\nزمان : 8 بهمن 1363 / 6 جمادى الاول 1405\r\nمكان : تهران ، جماران\r\nموضوع : دريافت خمس و وجوه شرعى از متهمان مشمول عفو\r\nسؤال‌كننده : صانعى ، يوسف ( دادستان كل كشور )\r\n[ محضر مبارك حضرت آيت اللَّه العظمى الامام خمينى - دام ظله العالى\r\nمحترماً به عرض مىرساند ، پرونده‌هايى در دادگاههاى انقلاب اسلامى مستقر در چهار راه شهيد قدوسى مطرح است كه يا از جهت مجازات مشمول عفو حضرت عالى مىباشند و يا حسب مقررات مجازات كيفرى كه در مورد اموال آنان براى حكام محترم شرع محرز است كه آنها يك خمس از باب خمس ارباح مكاسب و بعضاً دو خمس از باب اختلاط حرام به حلال بدهكار مىباشند . آيا اجازه مىفرماييد كه دادگاههاى مذكور با موافقت دادستان آن دادگاه از آنها خمس گرفته و در حساب دادستانى كل در امور دادسراهاى انقلاب اسلامى واريز و صرف امورى كه نمىتوان از بودجهء عمومى استفاده نمود ، گردد . بديهى است چنانچه وجهى زياد آيد به حساب قطعى دولت واريز مىگردد .\r\n19 / 8 / 63 - يوسف صانعى - دادستان كل كشور 
  ] .\r\nبسمه تعالى\r\nبايد تمام امور مرقومه با تشخيص و صلاحديد جنابعالى كه دادستان كل كشور هستيد باشد و لازم است طريق احتياط ملحوظ شود و تا به دليل شرعى احراز موضوع نشود امرى انجام نگيرد .\r\n8 بهمن 63\r\nروح اللَّه الموسوي الخمينى\r\n\r\n","description":"","footnote":"","page_name":" 129 ","page_number":149},
  {"content":"\r\n\r\n\r\nاجازه نامه [ به آقاى سيد ضياء حسينى ، در امور حسبيه و شرعيه 
  ]\r\nزمان : 9 بهمن 1363 / 7 جمادى الاول 1405\r\nمكان : تهران ، جماران\r\nموضوع : اجازه در امور حسبيه و شرعيه\r\nمخاطب : حسينى ، سيد ضياء\r\nبسم اللَّه الرحمن الرحيم\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب سيد الاعلام و ثقة الاسلام آقاى آقا سيد ضياء حسينى - دامت توفيقاته - از طرف اين جانب مجازند در اخذ وجوه شرعيه و سهمين مباركين و صرف ثلث از سهم مبارك امام - عليه السلام - و نصف از سهم سادات را در مصارف خودشان و ساير موارد مقرره و ارسال ما بقى را نزد اين جانب جهت صرف در اعلاى كلمهء طيبهء اسلام .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى و التمسك بعروة الاحتياط فى امور الدين و الدنيا » ؛ و السلام عليه و على اخواننا المؤمنين و رحمة اللَّه .\r\n7 جمادى الاولى 1405\r\nروح اللَّه الموسوي الخمينى\r\n\r\n","description":"","footnote":"","page_name":" 130 ","page_number":150},
  {"content":"\r\n\r\n\r\nسخنرانى [ در جمع اعضاى مجلس خبرگان و ائمهء جمعهء كل كشور ( منشأ مفاسد عالم ) 
  ]\r\nزمان : صبح 14 بهمن 1363 / 12 جمادى الاول 1405\r\nمكان : تهران ، حسينيه جماران\r\nموضوع : خودبينى و خودخواهى ، منشأ مفاسد عالم\r\nمناسبت : دههء فجر انقلاب اسلامى\r\nحضار : خامنه‌اى ، سيد على ( رئيس جمهور ) - اعضاى مجلس خبرگان - ائمهء جمعهء سراسر كشور و ميهمانان خارجى شركت‌كننده در سومين كنفرانس انديشه اسلامى و گراميداشت دهه فجر\r\nبسم اللَّه الرحمن الرحيم\r\n\r\nخوف قدرتها از گسترش اسلام\r\nمن از آقايانى كه زحمت كشيدند و تشريف آوردند در اين جا ، چه آقايانى كه مربوط به مجلس خبرگان است ، و چه آقايانى كه از ائمهء جمعه كشور ما هستند ، و چه مهمانان عزيزى كه در اين دهه داريم ، من اميدوارم كه خداوند تبارك و تعالى همهء ما را هدايت كند به آن راهى كه خود مىخواهد . دردها را همه مىدانيد ، مىدانيد كه امروز اسلام مبتلاى به چه چيزهايى هست كه قدرت‌هاى بزرگ و دستگاه‌هاى مربوط به آنها و وابستگان به آنها فراهم مىآورند . آقايانى كه از خارج آمده‌اند ، بايد توجه كنند به اين كه آيا تطبيق مىدهد آن تبليغاتى كه در خارج به ضد جمهورى اسلامى و در حقيقت به ضد اسلام دارد انجام مىگيرد نسبت به ايران و نسبت به مردم ايران و حكومت ايران و روحانيون ايران ؟ آيا تطبيق مىكند يا نه ؟ اگر تطبيق مىكند ما را نصيحت كنند ، و اگر تطبيق نمىكند - كه نمىكند - آقايان تكليف شرعى دارند به اين كه هر يك در كشورهاى خودشان ، در حضور جمعيت‌هايى كه هستند ، مسائل را به آن طورى كه مشاهده كردند ، منعكس كنند . آنهايى كه اين مسائل را پيش آوردند ، ايران مورد نظرشان نيست . آنها خوف اين را دارند كه اسلام به آن طورى كه هست گسترش پيدا كند و همهء كشورهاى اسلامى را بگيرد ، و به همهء مستضعفين جهان پرتو بيفكند . آنها خوف اين را دارند ، و لهذا\r\n\r\n","description":"","footnote":"","page_name":" 131 ","page_number":151},
  {"content":"\r\n\r\nاز اسلام مىترسند ، و حقيقتاً حمله‌شان به اسلام است ، منتها به صورت اين كه ايران چطور است ؛ نمىتوانند بگويند كه اسلام چطور است ، مىگويند ايران چطور است . لكن واقع مطلب اين است كه اينها اسلام را نمىخواهند . اگر جمهورى اسلامى يك جمهورى دمكراتيك بود آنها حرفى نداشتند ، لكن جمهورى ، اسلامى است ، كه دستورات اسلام براى آنها در غارتگرىها و در زورگويىها ، مجال نمىخواهد بدهد .\r\n\r\nخودبينى منشأ تمام فسادهاى عالم\r\nما آن طورى را كه خيال مىكنيم ، قرآن كريم در قصهء آدم - كه بايد گفت يك قصّهء رمزى است ، لكن بسيار آموزنده - به ما يك دستوراتى داده است كه اگر به آن دستورات بشر عمل بكند ، حل همهء مشكلات مىشود . قبل از اين كه آدم را خلق بكند به ملائكه مىفرمايد كه مىخواهم يك همچو كارى بكنم . ملائكه جنبهء تقدس خودشان را نظر مىكنند و جنبهء فساد آدم را . از اين جهت ، مىگويند كه شما چرا خلق مىكنى يك جمعيتى را كه در زمين فساد كنند و سفك دماء « 1 » كنند ؟ ما تقديس تو را مىكنيم . خودشان را مىبينند در صورت تقدس و آدم را مىبينند در صورت فساد . جنبهء خوبى خودشان را و جنبهء بدى آدم را ملاحظه مىكنند . خداى تبارك و تعالى هم بهشان مىفرمايد كه شما نمىدانيد ، شما همان خودتان را مىبينيد ، خودبين هستيد و از آدم كمالات را نمىدانيد . و بعد هم قصه را تمام مىكند كه به آدم « اسما » را كه واقعش « اسماء اللَّه » است - همه چيز اسماء اللَّه است - تعليم مىكند ، و بعد مىگويد عرضه كنيد ! آنها مىبينند كه عاجزند . آنها ، خوب ! عقب‌نشينى مىكنند . بعد از اين كه خلق مىكند آدم را ، امر مىكند كه سجده كنند ، « ملائكة اللَّه » همه سجده مىكنند ، لكن ابليس نمىكند . نكتهء اين كه ابليس نمىكند ، اين است كه خودبين است . مىگويد :  خَلَقْتَنِي مِنْ نارٍ وَ خَلَقْتَهُ مِنْ طِينٍ  « 2 » ؛ من از آتش خلق شدم ، او از خاك خلق شده است ؛ او پست‌تر از من است ، من بالاتر از او\r\n\r\n\r\n","description":"","footnote":"\r\n( 1 ) - ريختن خونها\r\n( 2 ) - سورهء اعراف ، آيهء 12 : « مرا از آتش و او را از خاك آفريدى » .\r\n","page_name":" 132 ","page_number":152},
  {"content":"\r\n\r\nهستم . آن هم جنبهء خودبينى دارد ، و روى اين زمينه سجده نمىكند و مطرود مىشود .\r\nبعد هم خدا را تهديد مىكند ، بعد از اين كه انذار مىكند و مىگويد ، به من مهلت بدهيد .\r\nبعد از آن كه مهلت را مىگيرد و خاطر جمع مىشود ، آن وقت خدا را تهديد مىكند به اين كه ؛ به آن عزتت قسم ، به آن اسمى كه من را اغوا كردى قسم كه اينها را نمىگذارم كه اكثرشان به تو توجه كنند . از بين يدشان مىآيم ، از خلفشان مىآيم ، از يمين‌شان مىآيم ، از شمال‌شان مىآيم .  وَ لا تَجِدُ أَكْثَرَهُمْ شاكِرِينَ  « 1 » خدا هم جواب را مىدهد .\r\nما از اين جا مىفهميم كه قضيهء خودبينى ، ارث شيطان است ، از صدر عالم اين قضيه بوده است . وقتى هم كه وسوسه مىكند به آدم ، باز آدم را اغوا مىكند به اين كه تو را مىخواهند اين جا كَانَّهُ حبس كنند . تو اگر حرف من را بشنوى ، بيشتر از اينها دارى . آدم هم به آن جنبهء ديگرى از او قبول مىكند . اين يك تعليم عمومى است كه از قبل از خلقت آدم تا حالا بايد براى ما عبرت باشد ؛ بدانيم كه ارث شيطان ، خودبينى است . تمام فسادهايى كه در عالم واقع مىشود ، چه فسادها از افراد و چه فسادها از حكومت‌ها و چه در اجتماع ، تمام فسادها زير سر همين ارث شيطان است . و تمام مفسده‌هايى كه در عالم پيدا مىشود ، از اين بيمارى خودبينى است . چه در كنج خانه كسى نشسته باشد و به عبادت مشغول باشد ، اگر خودبينى بكند ، ارث شيطان را دارد ، و چه در جامعه باشد و با مردم تماس داشته باشد ، اين هم اگر فسادى از آن حاصل بشود ، از خودخواهى و خودبينى خودش است ، و چه حكومت‌هايى كه در عالم حكومت مىكنند ؛ از اولى كه حكومت در دنيا تأسيس شده است تا حالا ، هر فسادى واقع شده از اين خصيصه است .\r\n\r\nمقدم بودن تزكيه و تهذيب بر همه امور\r\nدردها دوا نمىشود ، الّا با اين كه اين خصيصهء شيطانى از بين برود . كسى بخواهد درد خودش را شخصاً دوا كند ، بايد اين خصيصه را از بين ببرد ؛ بايد رياضت بكشد و خودش را بزرگ حساب نكند ؛ نگويد من عالمم ، نگويد من خودم مقدس هستم - چنانچه\r\n\r\n\r\n","description":"","footnote":"\r\n( 1 ) - سورهء اعراف ، آيهء 17 : « بيشتر آنان را شكرگزار نمىيابى » .\r\n","page_name":" 133 ","page_number":153},
  {"content":"\r\n\r\nملائكه مىگفتند - نگويد من ثروتمندم ، نگويد من زاهدم ، نگويد من عارفم ، نگويد من موحدم . در هر يك از اينها ، و لو آن علم اعلايى كه علم فلسفه يا عرفان است ، اگر اين خصيصهء شيطانى باشد ، حجاب است ؛ « الْعِلْمُ حِجابُ الاكْبَر » « 1 » . و اگر كسى بخواهد معالجه كند خودش را ، بايد اين خصيصه را به آن توجه بكند و بسيار مشكل است معارضه با اين خصيصه . اگر بخواهد كسى تهذيب بشود ، با علم تهذيب نمىشود ؛ علم انسان را تهذيب نمىكند . گاهى علم ، انسان را به جهنم مىفرستد ؛ گاهى علم توحيد انسان را به جهنم مىفرستد ؛ گاهى علمِ عرفان انسان را به جهنم مىرساند ؛ گاهى علم فقه انسان را به جهنم مىفرستد ؛ گاهى علم اخلاق انسان را به جهنم مىفرستد . با علم درست نمىشود . تزكيه مىخواهد -  يُزَكِّيهِمْ  « 2 » - تزكيه مقدم است بر همه چيز . طلبه‌اى كه در مدرسه درس مىخواند ، همدوش با درس ، همقدم با درس تزكيه لازم دارد . امام جمعه‌اى كه مىخواهد هدايت كند مردم را ، بايد تزكيه خودش را كند تا بتواند هدايت كند . دولتى كه بخواهد مردم را وادار به كار خوب بكند بايد تزكيه بكند خودش را . عارفى كه بخواهد مردم را به معارف الهيّه دعوت كند ، تا خودش را تزكيه نكند اين قدرت را ندارد . فيلسوفى كه بخواهد توحيد را به مردم بياموزد ، تا اين خصيصهء شيطانى در او هست ، اين عمل را نمىتواند انجام بدهد ؛ يعنى ، زبان ، زبان شيطان است و توحيد مىگويد و دل ، دل شيطان است كه توحيد را دريافت كرده است ، و قلب ، قلب شيطان است كه فقه را آموخته و فقه را تعليم مىكند . تا اين خصيصه هست ، تمام امور لنگ است در اشخاصى كه بخواهند خودشان را تهذيب كنند ، يا اشخاصى كه بخواهند جامعه را تهذيب كنند .\r\n\r\nتهذيب جامعه ، وظيفهء علما و دانشمندان مهذب\r\nبر عهدهء كى است كه جامعه را تهذيب كند ؟ بر عهدهء علما ، بر عهدهء دانشمندان ، بر عهدهء انديشمندان ، بر عهدهء ائمهء جمعه ، بر عهدهء مدرسين ، بر عهدهء علماى بلاد . همه بايد بكنند ، اما آن كه خودش را به اين زىّ درآورده و خودش را به صورت معلم ، استاد ،\r\n\r\n\r\n","description":"","footnote":"\r\n( 1 ) - « علم بزرگترين حجاب است »\r\n( 2 ) - اشاره است به آيهء 2 سورهء جمعه .\r\n","page_name":" 134 ","page_number":154},
  {"content":"\r\n\r\nمدرس ، فقيه ، دانشمند و امثال اينها نمايش مىدهد ، اين اگر بخواهد تهذيب كند جامعه را ، اول از خودش بايد شروع كند ، و بعداً تكليف دارد كه جامعهء خودش را تهذيب كند .\r\nاگر خودش تهذيب نشود نمىتواند جامعه را تهذيب كند . كسى كه خودش فاسد است ، نمىتواند كلامش را يك طورى ادا كند كه مردم صحيح بشوند ، تأثير ندارد . آن وقتى كلام تأثير دارد كه از قلب مهذّب و پاك بيرون بيايد ، اگر چنانچه از قلب ناپاك بيرون بيايد و از قلب شيطانى بيرون بيايد ، به زبان شيطانى گفته بشود ، اين تأثير نمىتواند بكند در قلب اشخاص . و اگر چنانچه قلب ، قلب رحمانى شد ، الهى شد ، توجّه به خدا كرد ، از خدا همه چيز را خواست ، همه چيز را به دست او دانست ، او مىتواند كه مردم را تهذيب كند .\r\nو اين به عهدهء علماى بلاد است در هر جا هستند ، انديشمندان بلاد است در هر جا هستند ، مدرسين است ، خبرگان است ، هر جا هر كس هست . اين تكليف ، ابتداءً متوجه به اينهاست و همهء مردم تكليف دارند ، لكن اينها خودشان را در اين معرض قرار دادند . اگر بخواهيد جامعه را تهذيب كنيد كه اين جامعه ، يك جاى دنيا اگر اسم از اسلام برد ، مخالفت با آن نكنند بايد تهذيب‌شان كنيد ، بايد آشنايشان كنيد به مسائل .\r\n\r\nتلاش براى بيدارى و آگاهى بخشى به ملتها\r\nآقايانى كه از خارج آمدند و در ايران مدتى ماندند ، اى كاش در اين جبهه‌ها مىرفتند ، جوان‌هاى ما را مىديدند و جنايت‌هايى كه بر اين امت اسلامى شده است مىديدند . كاش مىرفتند در اين زندان‌ها ، زندانىها را مىديدند و مىرفتند زندانىهاى آن جا را هم مىديدند كه قضيه چى است . آن وقت مىرفتند به بلاد خودشان و مسائل را آن طورى كه هست [ بيان كنند 
  ] . ما هيچ توقع نداريم كه يك كلمه‌اى خلاف گفته بشود ، ما توقّعمان اين است كه اين آقايان كه آمده‌اند اين جا اين طور نباشد كه يك اجتماعى باشد و يك صحبت‌هايى باشد و يك قطعنامه‌هايى باشد و تمام شد و رفت ، هر كس وقتى رفت سر جاى خودش ، مشغول كارهاى خودش بشود . اگر ائمهء جمعه اجتماع كردند در يك مركزى ، يا ائمهء جمعه خارج را خواستند و اجتماع كردند ، اين جور نباشد كه چند تا نطق باشد و چند تا صحبت باشد و حرف‌هاى خوب هم خيلى بزنند و قطعنامه هم بعد\r\n\r\n","description":"","footnote":"","page_name":" 135 ","page_number":155},
  {"content":"\r\n\r\nدرست كنند و يك جايى را محكوم كنند و يك جايى را هدايت كنند و درش را ببندند و بروند منزلشان بنشينند ؛ اين ، انسان را ناكام مىكند . بايد آن كسى كه بخواهد يك جامعه را تهذيب كند ، يك ملت را تهذيب كند ، يك جمعيت كوچك را تهذيب كند ، دنبال كند مسائل را . وقتى كه در اين جا يك اجتماعى شد براى انديشمندان ، يك اجتماعى شد براى مهمانان ، اجتماعى شد براى ائمهء محترم جمعهء بلاد و ساير بلاد خارج ، اينها بعد نقشهء اين را داشته باشند كه وقتى رفتيم به محل خودمان ، چه بكنيم ، اگر شما صد تا اعلاميه صادر كنيد و صد تا نطق بكنيد و صدتا محكوم بكنيد ، بعدش دنبالش را نگيريد ، اين تمام مىشود ؛ يك صحبتى كرديد ، يك زحمتى كشيديد ، نتيجه‌اى هم نبرديد . اما اگر بنا باشد كه هر كدام در هر محلى هستيد ، دنبال كنيد مسأله را ، مفاسدى را كه ديديد واقع شده است بگوييد به مردم ، مفاسدى را كه قدرت‌هاى بزرگ بر بشريت دارند مىكنند ، بگوييد به مردم ، مسائلى را كه انگل‌هاى قدرت‌هاى بزرگ دارند به مسلمين مىكنند ، بگوييد به مردم ، آنچه كه در ايران ديديد ، از بد و خوب هر دو را بگوييد به مردم تا آنها بيدار بشوند . ملت ايران همين طور نخوابيد شب و صبح پا شود ، بيدار شده باشد . ملت ايران علمايش سال‌هاى طولانى زحمت كشيدند ، در همان اختناق‌ها زحمت كشيدند ، در همان كتك‌خوردن‌ها زحمت كشيدند ، در همان حبس‌ها كه رفتند زحمت كشيدند .\r\nزحمت كشيدند ، به مردم گفتند ، جنايات را گفتند ، هر جا رفتند گفتند ، مردم هم دلشان آگاه شد و وقتى آگاه شد ، البته خوب را مىخواهند مردم . فطرت اين است كه وقتى خيرى را ديد ، بخواهد . شما خير و شرّ را به مردم بگوييد ، تا مردم به فطرت خودشان از شرّ گريزان بشوند و به خير توجه كنند . اين طور نباشد كه تشريف آورديد و صحبت كرديد و احسنت هم شنيديد و درش را ببنديد و برويد در بلادتان بخوابيد . نه ! اين درست نمىشود ، اين بدتر مىكند مطلب را ، براى اين كه ، دشمن‌هاى شما مىفهمند كه خبرى نيست ، حرف است ، عملى نيست ، صحبت است ، قطعنامه است نه عمل . دنبال قطعنامه عمل مىخواهد ، همانطور كه در ايران بود . در ايران عمل كردند ؛ جوان‌هاى ما كشته دادند ، فداكارى كردند و الآن دارند مىكنند . شما برويد ببينيد اين سنگرها را ، ببينيد\r\n\r\n","description":"","footnote":"","page_name":" 136 ","page_number":156},
  {"content":"\r\n\r\nمساجد است اين سنگرها . اين سنگرها مراكز عرفان است ، مراكز توحيد است و در اين مراكز كه شب آن طور مشغول هستند ، روز هم آن طور فداكارى مىكنند . اين ، براى اين است كه روى اين جمعيت ، مدت‌هاى زياد چندين سال - بيست سال تقريباً - كار شده است ؛ علماى بلاد كار كرده‌اند ، فضلا كار كرده‌اند ، اينها را بيدار كرده‌اند ، متحول كردند .\r\nاگر نبودند اينها ؛ اين جوان‌هايى كه از دست ما گرفته بودند ، از دست اسلام گرفته بودند و در مراكز فحشا برده بودند آنها را ؛ اگر نبود اين نهضتى كه در ايران شد ؛ اين نهضت اسلامى و انقلاب اسلامى كه در ايران شد ، خدا مىداند كه آنها بنا داشتند چه بكنند .\r\n\r\nتهمتها و تبليغات منفى دشمنان عليه نظام اسلامى\r\nو اين امرى كه در ايران هست ، همه جا هست ؛ ما در ايران شاهدش هستيم ، شما هم در بلاد خودتان الآن شاهدش هستيد ، ببينيد كه الآن از احكام اسلام آن جا چه خبر است و اين جا چى است ؟ اينهايى كه هميشه تكذيب از ايران ، و هر راديويى را شما باز كنيد از ايران تكذيب مىكند ، از اختناق ايران ، از جنايات ايران ، از زندان‌هاى ايران ، از شكنجه‌هاى ايران ، از كشتار بدون محاكمه ، از اينها صحبت مىكنند . خوب ! شما ببينيد در خارج ، تحقيق كنيد الآن اين مطلب را ، شما آمديد درها باز است ، براى تحقيق برويد ، ببينيد . شما كوچه و بازار را داريد مىبينيد ، در كوچه و بازار مردم را دارند با چه تهديد مىكنند و اذيت مىكنند ؟ در نماز جمعه‌اى كه شما رفتيد ، كسى ايستاده بود با تفنگ مردم را تهديد مىكرد كه برويد نماز جمعه ؟ خوب ! اينهاست كه به ما مىگويند . اگر شما در خارج از ايران ، در بلاد خودتان ، ديديد كه مفاسد زياد است ، بدانيد كه اينها از اين مىترسند كه آن جا برگردد حال مفسده به حال مصلحت ، به حال اسلام . اينها مىخواهند جلوى اين را بگيرند ، يك سدى درست كنند ، جلوى اين موجى كه پيدا شده است بگيرند و نگذارند كه صداى ايران برسد به كشورهاى ديگر . و اين هم يك اشتباهى است كه آنها مىكنند . هر چه اين بوق‌ها بلندتر بشود ايران قوىتر مىشود . هر چه اينها ايران را متهم كنند به اين كه فساد دارد مىكند ، نمىدانم استبداد هست ، فاشيستى است - امثال اين عبارات - و هر ترورى در عالم واقع مىشود دست ايران در كار است ، اينها تقويت\r\n\r\n","description":"","footnote":"","page_name":" 137 ","page_number":157},
  {"content":"\r\n\r\nمىكند ايران را . وقتى ملت‌ها ديدند كه امريكا دور قصر خودش و دور كاخ سفيد ، سد ايجاد مىكند كه مبادا از ايران بروند آن جا را منفجر كنند ، مردم قدرت ايران را مىفهمند ، مىفهمند كه اسلام همچو قدرتى دارد . يك دروغى آنها مىگويند به خيال اين كه ما را تضعيف كنند ، آنها دروغ مىگويند . ايران مخالف با همهء اين مسائل است .\r\nايران حجت دارد ، دليل دارد . ما با قرآن داريم پيش مىرويم ، با نهج البلاغه داريم پيش مىرويم . ما محتاج نيستيم به اين كه ترور كنيم ، آنهايى كه مخالف ما هستند الآن دارند ترور مىكنند ، الآن هم در ايران مشغولند ، منتها نمىتوانند ، فرض كنيد يك بقالى را مىزنند ، خوب ! اين ترور كور .\r\n\r\nاصلاح جامعه در پرتو مبارزه با فساد\r\nآنهايى كه مخالف با ترور هستند ، مركز ترور هستند . امريكايى كه اين قدر از انساندوستى صحبت مىكند و رئيس جمهورش آن طور از انساندوستى ، انساندوست است امريكا ! امريكايى كه دنيا را به آتش كشيده است ، امريكايى كه بشر را دارد به فنا مىرساند ، اينها انساندوست‌اند ؟ و اسلام اين طور نيست ؟ ! و ايران اسلامى اين طور نيست ؟ برادران ، وقتى كه مىرويد بيرون ، مسائل را بگوييد . ننشينيد ديگر در خانه تا اين كه آنها برايش هجوم كنند ، شما هجمه كنيد آنها عقب مىنشينند . شما ننشينيد در خانه و هى ترس اين كه مبادا چه بشود . خوب ! همين چيزى بود كه در ايران بود و قدرت ايران از اكثر اين بلادى كه هستند زيادتر بود ، لكن ايران علمايش رويش كار كردند ، مردم را بيدار كردند ، به مردم مصلحت را گفتند ، اسلام را گفتند به مردم ، مردم هم اسلام را به ذات مىخواهند ، مسلمانند . شما اسلام را به مردم بگوييد شما احكام اسلام را ، نرويد سراغ احكام فقط نماز و روزه ، آنها را هم بايد بگوييد ، اما احكام اسلام كه منحصر در اين نيست . شما سورهء برائت را براى مردم چرا نمىخوانيد ؟ شما آيات قتال را چرا نمىخوانيد ؟ هى آيات رحمت را مىخوانيد ! آن قتال هم رحمت است براى اين كه مىخواهد آدم درست كند . آدم گاهى درست نمىشود مرض گاهى صحيح نمىشود ، الّا\r\n\r\n","description":"","footnote":"","page_name":" 138 ","page_number":158},
  {"content":"\r\n\r\nبِالْكَىّ ؛ « 1 » بايد ببرند ، داغ كنند تا درست بشود جامعه . بايد آنهايى كه فاسد هستند ، از آن بيرون ريخته بشوند ؛ جنبهء رحمت است همه‌اش . منتها آقايان ، بعضىها خيال مىكنند كه همان رحمت اين است كه به آن مهلت بدهند تا بكشد آدم‌ها را . اين رحمت است ؟ از حبس‌ها بيرونشان كنيد تا بريزند مردم را بكشند ، اين رحمت است ؟ شما روى قرآن عمل كنيد . قرآن با اشخاصى كه مسلمند و معتقدند و ايمان به خدا دارند ، به برادرى رفتار مىكند . با اشخاصى كه بر خلاف اين هستند آنها را مىگويد بكشيد ، بزنيد ، حبس كنيد ؛  أَشِدَّاءُ عَلَى الْكُفَّارِ  . شما همان طرفش را گرفتيد ، زمين هم مىخوريد . ما ، اگر بنا باشد اسلام را به يك طرفش قبول داشته باشيم ، همان جنبهء باصطلاح شما رحمت ، من همهء جنبه‌هايش را رحمت مىدانم ، اما آنكه شما خيال مىكنيد كه آن جنبه‌اش رحمت است كه دزدها را بيرونشان كنيم ، مفسدها را بيرون كنيم ، آدمكش‌ها را بيرون كنيم ، دست برداريد از اين طور رحمت‌هايى كه شما توهّم مىكنيد . اينها رحمت نيست ، اينها مخالف خداست ، مخالفت با خداست . شما آقايان ، بايد بگوييد مسائل را ، در بلاد خودتان كه رفتيد ، مسائلى كه خدا فرموده است ، بگوييد .  أَشِدَّاءُ عَلَى الْكُفَّارِ رُحَماءُ بَيْنَهُمْ ؛  « 2 » اين را بايد به مردم حالى كنيد كه معنىاش چى است . ما بايد چه بكنيم با آنها ؟ آنهايى كه هَجمه كردند به همهء بلاد اسلامى و دارند همه چيز بلاد اسلامى را از بين مىبرند .\r\n\r\nسيرهء ائمهء اطهار ( ع ) در مبارزه با ظلم و مفاسد\r\nاز آن ور آخوندهاى درباريشان تبليغ مىكنند و افساد مىكنند و بر ضد اسلام حرف‌ها مىزنند ، تفرقه مىاندازند بين مسلمين ؛ از آن طرف هم ، آنها به جان مردم افتاده‌اند و همه چيزشان را دارند مىبرند . و ما هم كنار بنشينيم ، تماشا كنيم ؛ ما تماشاچى هستيم ! ما چه كارى به اين كارها داريم ! ما مىرويم نمازمان را مىخوانيم و روزه‌مان را مىگيريم و تمام شد ! تكليف همين است ؟ ! امير المؤمنين همين بود ؟ سيد الشهدا ، اگر اين فكر را مىكرد كه نمىرفت به كربلا ، با يك عدد معدودى . اين فكر را نمىكرد ، اين فكر\r\n\r\n\r\n","description":"","footnote":"\r\n( 1 ) - « آخر الدواء الكي » آخرين راه درمان ، داغ كردن است\r\n( 2 ) - سورهء فتح ، آيهء 29 : « بر كافران ، بسيار قويدل و سخت و با يكديگر بسيار مهربانند » .\r\n","page_name":" 139 ","page_number":159},
  {"content":"\r\n\r\nغلط ما در ذهن او نبود . امير المؤمنين ، اگر بنا بود كه خير ، هى مسامحه كند شمشير نمىكشيد هفتصد نفر را يك دفعه بكشد ، تا آخر آن اشخاصى كه قيام كرده بودند به ضدش ، تا آخر ، ضد اسلام بود ديگر ، تا آخرشان را كشت و چند نفر ديگر فرار كردند ، بعد هم آمدند آن فساد را كردند ، فرارىهايشان آن فساد را كردند . شما بدانيد كه از حبس‌هاى ما ، همين اشخاصى هستند كه مفسدند . ما اشخاصى كه مفسد نيستند ، يك آن هم ميل نداريم باشند . اگر از اينها هر چه بيرون برود هر يكشان بيرون بروند آدم مىكشند ، آدم نشده‌اند اينها . ما تا كى بايد خواب باشيم ؟ ما تا كى ساده‌انديش باشيم ؟\r\nشما آقايان چرا ساده‌انديشى مىكنيد ؟ در بلاد خودتان كه مىرويد ، بگوييد به مردم ، بگوييد به دنيا ، كه با دنيا دارند چه مىكنند اين قدرتمندها ، اينها با ضعفا دارند چه مىكنند . اينها ، اتيوپى كه آن همه بيچاره‌ها دارند رنج مىبرند ، مىميرند از گرسنگى ، گندم‌هايشان را مىريزند تو دريا ، خرج سلاح‌هايى مىكنند كه همهء عالم را از بين ببرند .\r\nاينها انساندوست‌اند ! اينها با اين صورت انساندوستى مىخواهند همهء ما را پايمال كنند ، اينها با اين مجامع حقوق بشر مىخواهند حقوق بشر را از بين ببرند .\r\n\r\nمنطق انبيا در برخورد با كفار و مؤمنين\r\nمن اميدوارم كه خداوند به ما مرحمت كند و ما را بيدار كند ، ما را بر احكام اسلام به همهء جوامعش ، به همهء مطالبش ، به همهء اطرافش بيدار كند و متوجه كند . خيال نكنيد كه اسلام فقط اين تكه است ؛ نماز و روزه است فقط ، نيست اين طور ، اگر اين طور بود پيغمبر هم مىنشست توى مسجدش و نماز مىخواند . چرا از اول عمرش تا آخر زحمت كشيد ، جنگ كرد ، زد و خورد كرد ، شكست خورد ، شكست داد تا مسائل را آن قدرى كه مىتوانست عمل كرد . امير المؤمنين هم همين طور ، ديگران هم همين طور ، صلحا هم همين طورند ، اشخاص بيدار اين طورند . اين طور نيست كه بنشينند توى مسجد و كار به اين كارها نداشته باشند . بنشينند توى خانه‌هايشان و كار به كسى نداشته باشند ؛ بىطرف باشند ؛ كارى ما به اين كارها نداريم ! اگر اين منطق انبيا بود كه موسى نمىرفت سراغ فرعون . اگر منطق انبيا اين بود كه ابراهيم نمىرفت هجمه كند بر آنها ، پيغمبر اين كار را\r\n\r\n","description":"","footnote":"","page_name":" 140 ","page_number":160},
  {"content":"\r\n\r\nنمىكرد . منطق انبيا اين نيست . منطق انبيا اين است كه « اشداء » بايد باشند بر كفار و بر كسانى كه بر ضد بشريت هستند ، بين خودشان هم رحيم باشند . و آن شدّت هم رحمت است بر آنها . خداوند همهء ما را بيدار كند و به همهء [ ما 
  ] و به همه شما ان شاء الله سلامتى و نصرت عنايت كند . اين بشر مظلوم را از گرفتارىهايى كه از دست اين قدرت‌هاى بزرگ دارند مىكشند ، نجات بدهد و دين و دنياى همهء ما را حفظ كند .\r\nو السلام عليكم و رحمة اللَّه\r\n\r\n","description":"","footnote":"","page_name":" 141 ","page_number":161},
  {"content":"\r\n\r\n\r\nاجازه نامه [ به آقاى سيد صفدر حسين ، در امور حسبيه و شرعيه 
  ]\r\nزمان : 15 بهمن 1363 / 13 جمادى الاول 1405\r\nمكان : تهران ، جماران\r\nموضوع : اجازه در امور حسبيه و شرعيه\r\nمخاطب : حسين ، سيد صفدر\r\nبسم اللَّه الرحمن الرحيم\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب حجت الاسلام آقاى حاج سيد صفدر حسين - دامت افاضاته - از طرف اين جانب مجازند در تصدى امور حسبيه و اخذ وجوه شرعيه و صرف نصف از سهمين مباركين را در موارد مقرره ، و ارسال نصف ديگر را نزد اين جانب جهت صرف در اعلاى كلمهء طيبهء اسلام .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى و التمسك بعروة الاحتياط فى امور الدين و الدنيا ؛ و أرجو منه أن لا ينسانى من صالح دعواته » ؛ و السلام عليه و على اخواننا المؤمنين و رحمة اللَّه و بركاته .\r\nبه تاريخ 13 جمادى الاول 1405\r\nروح اللَّه الموسوي الخمينى\r\n\r\n","description":"","footnote":"","page_name":" 142 ","page_number":162},
  {"content":"\r\n\r\n\r\nاجازه نامه [ به آقاى سيد كرامت على نجفى ، در امور حسبيه و شرعيه 
  ]\r\nزمان : 15 بهمن 1363 / 13 جمادى الاول 1405\r\nمكان : تهران ، جماران\r\nموضوع : اجازه در امور حسبيه و شرعيه\r\nمخاطب : نجفى ، سيد كرامت على\r\nبسم اللَّه الرحمن الرحيم\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب حجت الاسلام آقاى حاج سيد كرامت على نجفى - دامت افاضاته - از طرف اين جانب مجازند در تصدى امور حسبيه و اخذ وجوه شرعيه و صرف نصف از سهمين مباركين را در موارد مقررهء شرعيه و ارسال نصف ديگر را نزد اين جانب جهت صرف در اعلاى كلمهء طيبهء اسلام .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى و التمسك بعروة الاحتياط فى امور الدين و الدنيا » ؛ و السلام عليه و على اخواننا المؤمنين و رحمة اللَّه و بركاته .\r\nبه تاريخ 13 جمادى الاولى 1405\r\nروح اللَّه الموسوي الخمينى\r\n\r\n","description":"","footnote":"","page_name":" 143 ","page_number":163},
  {"content":"\r\n\r\n\r\nپيام [ به خانواده‌هاى شهدا و ملت ايران ( تجليل از شهيدان ) 
  ]\r\nزمان : 18 بهمن 1363 / 16 جمادى الاول 1405\r\nمكان : تهران ، جماران\r\nموضوع : تجليل از شهيدان\r\nمخاطب : خانواده‌هاى معظم شهدا و ملت ايران\r\nبسم اللَّه الرحمن الرحيم\r\nدرود و رحمت خداوند متعال بر شهداى ارجمند و جانبازان عزيز ، اين مهاجران الى اللَّه و رسوله كه بالاترين سرمايه‌اى كه خداوند به آنها امانت داده در راه پر ارزش والاترين ايده در طبق اخلاص گذاشته و تقديم محضر مقدسش كردند ، و ارزشمندترين نظام را تا سرحد جان و توان پاسدارى كردند و دشمنان خدا را از ميهن اسلامى بيرون راندند . كدام هجرت به سوى خدا و رسول بالاتر و والاتر از اين هجرت است و كدام فداكارى ارزشمندتر از اين فداكارى و جانبازى است . و چه كس و چه شخصيت مىتواند ارزش اين سرمايهء آميخته با معنويت و اخلاص را ارزيابى كند و عوض و اجر دهد ، جز صاحب اصلى آن و مشترى والاى آن ، كه فرموده :  فَقَدْ وَقَعَ أَجْرُهُ عَلَى اللَّهِ  « 1 » اى شهداى بزرگ واى شهداى زندهء عزيز ، اگر نبود مجاهدات شما و برادران و خواهران بزرگوار شما در جبهه‌ها و پشت جبهه‌ها ، كه با اخلاص خود عنايات خاص خداوند قادر را جلب نموديد ، كدام قدرت و كدام ابزار جنگى مىتوانست جمهورى اسلامى و كشور عزيز شما را از اين درياى مواج متلاطم ، كه شرق و غرب و وابستگان به آنان دست به دست هم و بازو به بازوى يكديگر داده و در پى غرق آن كوشيدند و مىكوشند ، نجات دهد . اين كوردلان از خدا بى خبر و عارى از معنويات نمىدانستند كه اين كشتى نوح است\r\n\r\n\r\n","description":"","footnote":"\r\n( 1 ) - بخشى از آيهء 100 سورهء نساء : «  وَ مَنْ يَخْرُجْ مِنْ بَيْتِهِ مُهاجِراً إِلَى اللَّهِ وَ رَسُولِهِ ثُمَّ يُدْرِكْهُ الْمَوْتُ فَقَدْ وَقَعَ أَجْرُهُ عَلَى اللَّهِ  » كسى كه از خانهء خود به قصد هجرت به سوى خدا و پيامبرش خارج شود و آن گاه مرگش فرا رسد ، هر آينه اجر او بر خداوند است .\r\n","page_name":" 144 ","page_number":164},
  {"content":"\r\n\r\nكه خدايش كشتيبان و پشتيبان است . اينان با ابزار و سازوبرگ مادى به جنگ ايمان و معنويت و كشور صاحب الزمان - ارواحنا لمقدمه الفداء - آمده‌اند ؛ و اكنون نيز پس از سالها تجربه به خود نيامده‌اند و به حركات مذبوحانه ادامه مىدهند . ولى چه باك از موج بحر آن را كه باشد نوح كشتيبان .\r\nخداوندا ! ما هيچيم هيچ ! و هر چه هست از تو و به سوى تو است . ما به قدرت مطلق تو اميدواريم و از تو استمداد مىكنيم . اگر تو با مايى شكست و پيروزى را به پشيزى نمىشناسيم . تو خود يار اين ملت و اين جوانان مخلص باش ؛ و رحمت خود را بر اين شهيدان جاويد نثار فرما . و جانبازان ، اين شهيدان زنده را شفا و اخلاص و اجر عنايت نما ؛ و به بازماندگان آنان و خاندان و پرستاران اينان صبر و جزاى خير مرحمت فرما و اسرا و مفقودين ما را صحت و استقامت و نجات بده ؛ و رزمندگان عظيم الشأن ، اين پشتوانه‌هاى جمهورى اسلامى را پيروزى و قدرت و شجاعت بيشتر لطف فرما و به ملت شريف ايران هر چه بيشتر استقامت و مقاومت و صبر و بردبارى در راه پيشبرد مقاصد اسلام عنايت فرما و بين ملتهاى اسلامى توحيد كلمه ايجاد فرما و دولتهاى اسلامى را از خواب گران بيدار نما و عظمت اسلام را به اوج خود برسان و دست ستمكاران و مفسدان و ماجراجويان را از اسلام و جمهورى اسلامى ايران قطع فرما و طمع طمعكاران را به ناكامى برسان و كيْد آنان را به خودشان برگردان و صلوات بىپايان خود را به انبياى معظم ، بويژه اشرف و خاتم آنان - صلى اللَّه عليه و آله و عليهم - نثار فرما و درود بىپايان به ائمهء معصومين - سيّما خاتمهم و غائبهم بقية اللَّه - عليهم السلام - بفرست ؛ و ما را از شرّ شيطان و نفس اماره نجات مرحمت فرما .\r\nتاريخ بهمن 63\r\nروح اللَّه الموسوي الخمينى\r\n\r\n","description":"","footnote":"","page_name":" 145 ","page_number":165},
  {"content":"\r\n\r\n\r\nپيام [ به ملت ايران در سالگرد پيروزى انقلاب ( جنگ - دانشگاه - رسانه‌هاى گروهى ) 
  ]\r\nزمان : 22 بهمن 1363 / 20 جمادى الاول 1405\r\nمكان : تهران ، جماران\r\nموضوع : پيام به مناسبت 22 بهمن و سالگرد پيروزى انقلاب اسلامى دربارهء جنگ ، دانشگاهها ، وظايف قواى سه‌گانه ، رسانه‌هاى گروهى و تشكر از ملت\r\nمخاطب : ملت ايران\r\nبسم اللَّه الرحمن الرحيم\r\n« وَ لَا حَولَ وَ لَا قُوةَ إِلَّا بِاللَّهِ العَلِىِّ العَظيمِ »\r\nبا حول و قوهء خداوند متعال و عنايات و رحمت خاصش كه از اول انقلاب شامل حال اين ملت شجاع انقلابى و در عين حال مظلوم در طول تاريخ بوده و اميد است با ادعيهء خاصهء ولى اللَّه الأعظم - ارواحنا فداه - اين نعمت بزرگ مستدام باشد ، يك سال ديگر از انقلاب متكى به خداوند تعالى با سرافرازى و بلند قامتى گذشت ؛ و بيست و دوم بهمن 63 - يوم اللَّه - با همهء نشيب و فرازها فرا رسيد و توطئه‌هاى روزافزون جهانخواران و انگلهاى متكى به آنان كه در اين سال به اوج خود رسيد و هر يك براى سركوب و انزواى يك رژيم كافى بود ، با دست تواناى خداوند قادر يكى پس از ديگرى خنثى شد ؛ و به حمد اللَّه تعالى اين مولود نوپاى ابراهيمى - محمدى - صلى اللَّه عليهما و آلهما - به رشد و قدرت و شهرت خود ادامه داده به پيش مىرود و انعكاس جهانى آن ملتهاى دربند را در سراسر جهان به خود آورده و مظلومان را بر ستمگران شورانده است و اميد است آفتاب درخشان اسلام بر جهانيان نور افشاند ، و مقدمات ظهور منجى بشريت را فراهم آورد ،  وَ ما ذلِكَ عَلَى اللَّهِ بِعَزِيزٍ .  « 1 » در طول اين مدت از ابعاد مختلفه براى شكستن روحيهء مقاوم ملت و قواى مسلحهء ايران و تقويت روحيهء نظام نيمه جان عفلقى فعاليتهاى گسترده‌اى از سوى قدرتهاى\r\n\r\n\r\n","description":"","footnote":"\r\n( 1 ) - سورهء ابراهيم ، آيهء 20 : « و آن ( امر ) بر خداوند گران و دشوار نيست » .\r\n","page_name":" 146 ","page_number":166},
  {"content":"\r\n\r\nشيطانى مستقيماً و به وسيلهء عمال فاسد سرسپرده و يا جاهل بىارادهء آنان در جريان بود و اكنون نيز به قوّت خود باقى است بلكه روزافزون است . اينان از هيچ وسيله‌اى گرچه مفتضح و واضح الفساد دريغ نكردند . از ترور كور اشخاص بيگناه كوچه و بازار تا انفجارهاى منجر به قتل خردسالان و كهنسالان . از دزدى منازل و مغازه‌ها تا ربودن هواپيماها و زجر يا قتل اشخاص و مسافران عادى . با آنكه چندين سال است تجربه كرده‌اند كه هيچ يك از اينها در ارادهء ملت بزرگ ايران كه براى احياى احكام اسلام عزيز و خداى بزرگ بپاخاسته‌اند ، تأثيرى ندارد و به حمد اللَّه تعالى هر سال بر قوّت اراده و قدرت نظامى و انسجام قشرهاى مختلف افزوده مىشود و در ضعف روحى و بدبختى و دريوزگى مخالفان بويژه صداميان افزوده مىشود ، در رسانه‌هاى گروهىشان در سراسر جهان از هيچ افترا و تهمت و دروغ‌سازى ابا ندارند . آنان كه با خيال خام خود به هواى قادسيه افتاده بودند و آلت دست قدرتهاى شيطانى شده و خود را در سراشيبى هلاكت و فلاكت قرار دادند ، امروز از خوف و هراس قدرت اسلام و قواى مسلح متكى به خداى تبارك و تعالى خواب از چشمانشان و قرار از روحشان رخت بر بسته است و براى ادامهء چند روز تبهكارى و خيانت به هر درى مىزنند و به هر حشيشى متشبث مىشوند .\r\nجهانخواران كه با نامهاى پر زرق و برق و شعارهاى طرفدارى از حقوق بشر و صلح دوستى و آرامش جهان و طرفدارى از توده‌هاى كارگر و كشاورز به جان جهانيان مظلوم افتاده و فساد و ترور و قتل و غارت را در صحنهء گيتى روزافزون مىكنند و از بيدارى مظلومان و ستمديدگان جهان در طول تاريخ خطر را از نزديك مىبينند ، به فكر اغفال آنان افتاده‌اند . و رفت و آمدها براى برچيدن سلاحهاى مخرب كه جهان را تهديد مىكند جز شعارى بيش نتواند بود . كدام عاقل است كه باور كند اينان از اين گونه مسائل صرف نظر نمايند و به حال بشريت رحم كنند ! بعيد نيست كه امريكا از اين ملاقاتها و مذاكره‌ها دو مقصود داشته باشد : يكى اغفال جهانيان و جلب نظر آنان ، و به خاموشى كشاندن شعله‌هايى كه در دل مظلومان جهان بر ضد منافع نامشروع اين ابرمتجاوز افروخته شده و رو به افزايش است . و ديگر اغفال شوروى و همدستان و همداستانانش تا برترى\r\n\r\n","description":"","footnote":"","page_name":" 147 ","page_number":167},
  {"content":"\r\n\r\nاتمى خود را حفظ كند . بايد مظلومان جهان بيدار و هوشيار باشند و از اين توطئه‌ها و حيله‌ها گول نخورند ؛ و به فعاليت خود در راه رسيدن به آزادى و خروج از قيد و بندهاى استعمارى و استثمارى ادامه دهند . و بدانند كه اينان با شعار طرفدارى از حقوق بشر بزرگترين پايمال كنندگان حقوق انسانها هستند و در رسيدن به اهداف ظالمانهء خود هيچ گاه غفلت نمىكنند و از هيچ جنايتى دريغ ندارند .\r\nامروز كه نسيم بيدارى در سراسر جهان وزيدن گرفته و توطئه‌هاى فريباگر ستمكاران تا حدودى فاش شده است ، وقت آن است كه دلسوختگان واقعى مظلومان از هر قوم و قبيله و در هر مرز و بوم با قلم و بيان و انديشه و فكر از جنايات ستمگران در طول تاريخ سياه آنان پرده بردارند و پرونده‌هاى تجاوز آنان را به ساكنين اين سياره ارائه دهند . و علما و دانشمندان سراسر جهان بويژه علما و متفكران اسلام بزرگ يكدل و يك جهت در راه نجات بشريت از تحت سلطهء ظالمانهء اين اقليت حيله باز و توطئه‌گر كه با دسيسه‌ها و جنجالها سلطهء ظالمانهء خود را بر جهانيان گسترده‌اند ، بپاخيزند و با بيان و قلم و عمل خود خوف و هراس كاذبى را كه بر مظلومان سايه افكنده است بزدايند ؛ و اين كتابهايى را كه اخيراً با دست استعمار كه از آستين كثيف اين بردگان شيطان منتشر شده و دامن به اختلاف بين طوايف مسلمين مىزنند نابود كند و ريشهء خلاف كه سرچشمهء همهء گرفتارى مظلومان و مسلمانان است را بركند ؛ و يكدل و يك سو بر اين رسانه‌هاى گروهى كه در بيشتر ساعات شب و روز به فتنه‌انگيزى و نفاق افكنى و دروغ‌پردازى و شايعه‌سازى عمر خود را مىگذرانند پرخاش كنند و بر سرچشمهء تروريزم كه از كاخ سفيد مىجوشد بشورند . چرا كه با ريشه‌يابى معلوم مىشود اساس آنچه كه تفنگداران و سربازان امريكا را در بيروت و ديگر جاها با انفجارهاى محيط به هلاكت رسانده و مىرساند همان كاخهاى ستم بويژه كاخ سفيد است . اينان توقع دارند كه دستهاى ستم خود را از مراكز قدرت در سراسر جهان بر سرنوشت بشريت بكوبند و مظلومان ستمديده دست آنها را بفشارند و از آنها با پايكوبى و دست افشانى استقبال كنند ! اين انفجارها و از اين قبيل مسائل از توده‌هاى مظلوم جهان عكس العمل ستمها و تجاوزهاى طاقتفرساى شماست ؛\r\n\r\n","description":"","footnote":"","page_name":" 148 ","page_number":168},
  {"content":"\r\n\r\nو اجتناب ناپذير است ، مگر آنكه در كارهاى ظالمانهء خود تجديد نظر كنند . ايران در هيچ يك از اين انفجارها دخالت نداشته است ؛ و مسئولين جمهورى اسلامى اين مطلب را بارها تذكر داده‌اند .\r\nاكنون تذكراتى و لو تكرارى مىدهم :  فَإِنَّ الذِّكْرى تَنْفَعُ الْمُؤْمِنِينَ .  « 1 » 1 - امروز جنگ اصلىترين مسئلهء كشور است . ملت عزيز بايد توجه داشته باشد كه در كشورى زندگى مىكند كه بيش از چهار سال است كه در جنگ به سر مىبرد و شهداى بزرگ تقديم اسلام و انقلاب نموده است و اكثر نارساييها به مناسبت تحميل جنگ از طرف ابرقدرتها بر ماست . امروز اسلام در مقابل تمامى كفر است و با كوچكترين درنگ در اين امر حياتى چنان ضربه‌اى خواهيم خورد كه جبرانش به اين زوديها ميسر نمىشود .\r\nبايد شور و شوق دفاع از ميهن اسلامى و اسلام را در تمامى قلبها زنده نگه داشت . امروز قواى محترم مسلح كه حافظ حدود و ثغور كشور هستند و حافظ نظم در داخل ، از شهرها و روستاها گرفته تا راههاى مواصلاتى بين آنها و از دفاع از كشور در جبهه‌ها تا دفاع از مظلومان و بالاخره قواى نظامى و انتظامى و مردمى كه تشكر و قدردانى از آنان در قدرت قلم قاصر نيست ، وظيفه‌هاى مهم و مشكلى دارد . و به حمد اللَّه تعالى با تحولى كه با عنايات خاصهء حق تعالى و دعاى صالحان بويژه عبد صالح - روحى فداه - كه براى قاطبهء ملت بويژه جوانان عزيز حاصل شده ، اميد واثق است كه كشور اسلامى را از آسيب متجاوزان قدرتمند و منحرفان سرسپرده نگهدارى و پاسدارى نمايند . عزيزانى كه در جبهه‌ها در دفاع از اسلام و كشور اسلامى سر از پا نمىشناسند و جهات معنوى و عرفانى آنان را و عمق ارزش آن را جز خداى تعالى كسى نمىداند و راهى براى امثال نويسنده بر آن نيست ، بايد هر چه بيشتر به نصرت حق تعالى اعتماد كنند ؛ كه قدرتهاى امكانى در مقابل نصر الهى ناچيز است . عزيزان من ، شما پيروز و منصوريد چه در راه حق تعالى به نصرت ظاهرى برسيد و چه شهيد و معلول و اسير شويد . حق تعالى با شماست و دست تواناى\r\n\r\n\r\n","description":"","footnote":"\r\n( 1 ) - بخشى از آيهء 55 سورهء ذاريات : « بدرستى كه تذكر و يادآورى به مؤمنان سود رساند » .\r\n","page_name":" 149 ","page_number":169},
  {"content":"\r\n\r\nبقية اللَّه كه يد اللَّه است دستگير شما . آن كس كه براى خدا و عزت اسلام و نجات محرومان قيام كند چه باك از حوادث دهر دارد . شما پيروان رسول اللَّه هستيد كه در راه دين خدا چه رنجهاى طاقتفرسا كشيده و چه زحمتها متحمل گرديده‌اند . در مكه با آن همه فشارها و تهمتها و اهانتها ؛ و در مدينه با آن همه جنگها و دفاعهاى خردكننده . ولى آن حضرت و ياران وفادارش چون كوهى استوار ايستاده و براى اسلام و مسلمانان خدمت مىكردند . و شيعهء امير المؤمنين و فرزندان آن بزرگوار هستيد كه در راه خداوند هر رنج و تعبى را استقبال كردند . برادران عزيزم از ياوه گوييها و تهمتها و برچسبهاى دشمنان خدا و اسلام و ميهن اسلامى نهراسيد كه هر چه حجم دروغ‌پردازيها ، كه از عقده‌هاى دل و رنجهاى شكست سياسى و نظامى برمىخيزد افزون باشد ، دليل عجز و يأس آنهاست كه بايد بر حجم سكونت خاطر و طمأنينهء قلب و فعاليتهاى شما افزوده شود . آنان كه به خيال خود براى ايران دل مىسوزانند و به ادعاى واهى براى ملت ايران غمناكند ، ايرانى را مىخواهند كه مستشاران امريكا گردانندگان آن باشند . ايرانِ وابسته و دلبسته به اجنبى را مىخواهند . ايران زمان پهلوى را كه غرق فساد اخلاقى و بر باد ده شرف انسانى بود را مىخواهند . ايرانى را كه سرپرستش مظلومان را غارت كند و جيب آنان را پر كند و سرمايه‌هايش در خدمت طبقات مرفه و بالانشين باشد ، و مستمندان و كوخ‌نشينان در فقر و محروميت بسوزند و هيچ كس به فكر آنان نباشد . و بالاخره ايرانى را مىخواهند كه به اصطلاح شخص اولش در مقابل رئيس جمهور امريكا چون دريوزگان ، گردن كج كند تا مظلومان را پايمال كند . آن روز ايران را مستقل و زنده مىدانند ، و امروز كه به بركت اسلام جوانان و كودكان و پيران و خردسالان از هر طبقه بيدار و متحول شدند و همهء قيد و بندهاى استعمارى و استثمارى را بريدند و با مشت گره كرده امريكا و اذناب او را از كشور راندند ايران را مرده و وابسته مىدانند ! و شما ملت عظيم الشأن هستيد كه بايد چون كوه سر به فلك كشيده در مقابل همهء مشكلات بايستيد و خداوند تعالى با شماست .\r\nاينك به تمام متصديان امور و دست‌اندركاران كشور هشدار مىدهم كه قدر اين جوانان حزب اللهى را بدانيد ، و از آنان قدردانى كنيد و آنان را تشويق نماييد و در آغوش\r\n\r\n","description":"","footnote":"","page_name":" 150 ","page_number":170},
  {"content":"\r\n\r\nمحبت خود حفظ كنيد . اينان بودند كه ايران را نجات دادند ؛ و از اين پس همينها هستند كه انقلاب را پاسدارى مىكنند ، و همينها هستند كه با صرف هزينه‌اى كم در ظرف مدت كوتاهى با روشن‌بينى خاص خويش كارهاى تعجب‌آورى نمودند كه گمان نمىشد در ايران بتوان انجام داد . اين مغزهاى متعهد بايد تشويق شوند تا شكوفا گردند . مسئولين صاحبان اصلى انقلاب را با بهانه‌هاى بىاساس پس نزنند تا به جاى آنان كسانى را كه وارثان رژيم گذشته و وابستگان فكرى آنان هستند جايگزين كنند . البته بايد از متخصصان متعهد يا لا اقل غير معاند استفاده شود ، لكن نه به قيمت كنار گذاشتن صاحبان اصلى انقلاب . چشمها و گوشها را باز كنيد كه دشمنان حيله بازان كاركشته هستند و ممكن است از ساده دلى شما استفاده كنند و مراكز حساس را كم كم به دست گيرند و انقلاب را به سوى غرب يا شرق بغلتانند . خداوند همهء مسلمانان را از شرّ مخالفان اسلام و غارتگران كشورهاى اسلامى حفظ بفرمايد .\r\n2 - پس از جنگ ، از مدارس علمى و دانشگاهها ، كه در حقيقت قلب تپنده و نبض زنندهء ملت هستند ، شروع مىكنيم . مىدانيم كه اين دو مركز در حقيقت دو شاخه‌اند از يك شجرهء طيبه و دو بازو از يك مقام انسان روحانى ؛ كه اگر به صلاح گرايند و تعهد روحانى خود را حفظ كنند و دست در دست هم در صف واحد و در خدمت به حق و خلق قيام كنند ملت را به كمال خود در دو بعد معنوى و مادى مىرسانند و آزادى و استقلال را در كشور حفظ مىكنند و چون سدى محكم و صفى و بنيانى مرصوص در مقابل تهاجم اجانب و نفوذ فساد ايستاده و ملت و كشور را با قامتى راست و پرچمى افراشته به سوى ترقى و تعالى سوق مىدهند . و خداى نخواسته اگر در هر يك از وظايف الهى و ملى خود انحراف پيدا كنند ، به سر ملت آن مىآورند كه دانشگاه وابسته در رژيم وابسته آورد ، كه اكنون نيز كشور و ملت اسلامى ما از گرفتاريهاى آن خارج نشده . و شك نيست كه گرفتارى امروز ما در بعد اقتصادى و فرهنگى و اجتماعى بلكه در جنگ تحميلى و شرارت وابستگان به دو قطب سلطه جو از آثار شوم دانشگاههاى مبتلا به غرب و شرق‌زدگان ضد اسلامى و ضد ملى است .\r\n\r\n","description":"","footnote":"","page_name":" 151 ","page_number":171},
  {"content":"\r\n\r\nهجوم مغولانهء رضا خان به حوزه‌هاى اسلامى و شعائر مذهبى ، كه اشخاصى كه آن روز سياه را درك كرده‌اند و به عيان ديده‌اند مىدانند و با وصف و بيان نتوان آن را منعكس كرد و هجوم بدتر از مغول غربزدگان و شرق‌زدگان به دانشگاهها و مراكز آموزشى نوباوگان و جوانان كه به كشور و مصالح ملت آن كرد كه ملت و كشور را تا آستانهء سقوط كشانيد ، بىانگيزه نبود . كوشش بيش از حد تربيت‌شدگان در مكاتب غرب و شرق و نيز مدعيان « مليگرايى » در ايجاد عداوت بين دو قشر بسيار مؤثر روحانى و دانشگاهى بىجهت نبود . مأموريت رضا خان براى محو آثار شريعت در سراسر ايران با فشار و اختناق و قلدرى ، و خلف خطرناكتر از خودش در محو همان آثار به شكل نوين آن بود ؛ كه با تأييد خداوند متعال و ادعيهء حضرت ولى اللَّه الأعظم - ارواحنا لمقدمه الفداء - كوشش و جديت و جانبازى زن و مرد و كوچك و بزرگ اين ملت از شرّ حكومت طاغوتى وابسته به امريكا و از شرّ غربزدگان و شرق‌زدگان تا حدى رهانيده شد و با برقرارى حكومت اسلامى ، اين غرب و شرق‌زدگان پشت به آن كردند و رو به قبلهء خود غرب و شرق نمودند و با قلم و قدم بر ضد حكومت اسلامى با شكلهاى مختلف به جديت و هياهو برخاستند . اين الهام گيرندگان از شرق و غرب اكثراً با اصل اسلام مخالفند ؛ و استقلال و آزادى را كه اسلام بياورد نمىخواهند و بعضى نيز با كوتاه شدن دست امريكا مخالفند . منظور از طول كلام آن است كه ملت عزيز عموماً و متعهدان و متخصصان خصوصاً و دولتمردان بالأخص به اين دستگاههاى آدم‌ساز و پشتوانهء ارزشمند اهميت ويژه‌اى دهند و با جان و دل در تقويت و تهذيب آن بكوشند . و حوزه‌هاى معظمهء علميه و اساتيد محترم در كنار تعليم قرآن و فقه و مقدماتش ، تهذيب اخلاق و معارف اسلامى را كه اساس است با عنايات خاص مورد توجه قرار دهند كه اذَا صَلَحَ العالِم صَلَحَ العالَم ، و إذَا فَسَدَ فَسَد . « 1 » 3 - قواى محترم سه‌گانه ، كه حكومت اسلام و رژيم جمهورى اسلامى هستند ، مورد\r\n\r\n\r\n","description":"","footnote":"\r\n( 1 ) - آن گاه كه عالِم صالح شد ، جهان صالح مىشود ؛ و هرگاه فاسد گرديد ، جهان فاسد مىشود .\r\n","page_name":" 152 ","page_number":172},
  {"content":"\r\n\r\nتوجه همگان بايد باشند و هر يك را وظايفى الهى است .\r\nالف - اعضاى مجلس محترم شوراى اسلامى به حمد اللَّه تعالى در دورهء دوم نيز اشخاص محترمى هستند كه با تعهد و جديت خود مىتوانند خط مشى دولت را هر چه بهتر تعيين كنند . البته شك نيست كه عده‌اى از آقايان ، كه شك در خدمتگزارىشان نسبت به اسلام عزيز و كشور نيست در امور عظيم كشور و گرفتاريهاى بسيار پيچيده وارد نبوده يا كمتر وارد باشند و خود نيز توجه دارند كه در مسائل بسيار مشكل يك دولت در حال انقلاب و كشورِ مورد هجوم قدرتهاى بزرگ و كوچك و كارشكنيهاى مغرضان و مفسدان چپ و راست كه محتاج به كارشناسان متخصص در رشته‌هاى مختلف است ، نمىتوان به طور سطحى نظر داد و بدون توجه به تمام مسائل سياسى و اجتماعى و انعكاسات داخلى و خارجى آن با سليقهء شخصى اظهار نظر كرد و چه بسا چنين نظرهايى و لو از چند نفر معدود در سرنوشت امت تأثير منفى گذارد و از اين جهت لازم است در كميسيونها بويژه كميسيونهاى مهم ، چند نفر از متخصصان متعهد كه مسائل را روى هم مىسنجند و به مشكلاتِ سخت نظام آگاهى دارند دعوت شود و با مشورت آنان رسيدگى به امور گردد . و چون مسئلهء اسلام و حكومت الهى در كار است ، مسامحه در اين امور چه بسا خللى وارد آورد كه جبران آن مشكل يا غير ممكن شود و مسئوليت آن در پيشگاه خداوند بزرگ عظيم باشد . مسئلهء حفظ نظام جمهورى اسلامى در اين عصر و با وضعى كه در دنيا مشاهده مىشود و با اين نشانه‌گيريهايى كه از چپ و راست و دور و نزديك نسبت به اين مولود شريف مىشود ، از اهمّ واجبات عقلى و شرعى است كه هيچ چيز به آن مزاحمت نمىكند ؛ و از امورى است كه احتمال خلل در آن عقلًا منجز است .\r\nحضرات وكلاى محترم كه به حمد اللَّه به جمهورى اسلامى تعهد دارند ، در نطقهاى قبل از دستور و در مباحثات در حال دستور با كمال دقت مواظب جملات خود و كيفيت اداى آن باشند ، كه خداى نخواسته به مسلمانى بلكه انسانى توهين نشود و شخصيتى ساقط نگردد و كسى مظلوم واقع نشود . البته انتقاد سالم و سازنده بدون اغراض شخصيه و خداى نخواسته انتقامجويى لازم است و مفيد و موجب رشد و تعالى است . و هر كس در\r\n\r\n","description":"","footnote":"","page_name":" 153 ","page_number":173},
  {"content":"\r\n\r\nنزد وجدان خود تشخيص رفتار و گفتار و نوشتار خود را مىدهد و همه چيز در محضر مقدس حق تعالى واقع مىشود . حجم عظيم كارهاى قوهء قضاييه و عظيمتر قوهء مجريه را در پيش خود مجسم فرماييد و خود را به جاى مسئولين در هر يك از محاكم قضايى و امور اجرايى قرار دهيد تا معلوم شود امر و نهى و اشكال و انتقاد آسان است ، لكن عمل و حل صد در صد با اين همه گرفتاريهاى در حال انقلاب از عهدهء هيچ كس بر نمىآيد .\r\nاعضاى محترم مجلس انقلابهاى تاريخ را در نظر بگيرند ، با انقلاب اسلامى ايران مقايسه نمايند ، تا عظمت اعجازآساى اين انقلاب و حجم فعاليتهاى شايستهء قواى سه‌گانه را بهتر توجه كنند . شوروى امروز هم پس از انقلاب به اصطلاح توده‌اىاش در كشاورزى نتوانسته است خودكفا باشد و اگر امريكا راه ارزاق را به روى آنان ببندد شايد به زانو در بيايد . شما انفجارات ، ترورها ، اعتصابات ، و سرقتها و شرارتها را در سطح دنيا حتى در كشورهايى كه از نظر صورى پيشرفت كرده‌اند مثل انگلستان و فرانسه و حتى امريكا را در نظر بگيريد و با انصاف حكم كنيد . افرادى كه با چند شكواييه از چند يا چندين نفر گمان مىكنند مردم ناراضى هستند ، در اشتباهند . زيرا امروز دامنهء اعتصابات و تظاهرات عظيم در سطح دنيا مانند اعتصاب چندين ماههء انگلستان ، اين مهد به اصطلاح تمدن و سياست و قدرت ، كارها را فلج نموده و تظاهرات و مخالفتهاى بسيارى در فرانسه و ساير كشورهاى به اصطلاح متمدن صورت مىگيرد . و يا مخالفتهاى احزاب با دولتهايى مثل هند و پاكستان به صورت گسترده‌اى به چشم مىخورد . ولى به حمد اللَّه در ايران كه مبتلا به مخالفت كشورهاى كوچك و بزرگ است ، كارگران عزيز و متعهد ما همچنان به كار و تلاش و سازندگى ادامه مىدهند و هر گونه توطئه‌اى را قبل از وقوع در نطفه خفه مىسازند و اجازه نمىدهند كه دستهاى استكبار كارخانجات را به اعتصاب بكشانند .\r\nآقايان دست‌اندركاران در هر مقام و هر شغل هستيد با قدرت روحى و قوت ايمان و اتكا به خداوند متعال - جَلّت قُدرته - و اعتماد به ادعيهء حضرت بقية اللَّه - روحى له الفداء - براى حفظ نظام الهى جمهورى اسلامى به پيش رويد و از تبليغات و هياهوهاى رسانه‌هاى گروهى كه گاه كاهى را كوه مىكنند نهراسيد كه خداوند تبارك و تعالى با شماست وَ كَفَى\r\n\r\n","description":"","footnote":"","page_name":" 154 ","page_number":174},
  {"content":"\r\n\r\nبِهِ وَكيلًا . « 1 » و اما شوراى محترم نگهبان ، كه حافظ احكام مقدس اسلام و قانون اساسى هستند ، مورد تأييد اين جانب مىباشند . و وظيفهء آنان بسيار مقدس و مهم است . و بايد با قاطعيت به وظايف خود عمل نمايند . البته توجه به اهميت حفظ نظام جمهورى دارند كه با آن هيچ حكم و امرى مزاحمت نمىكند و براى حفظ آن از هيچ كوششى نبايد مضايقه كرد و معلوم است آقايان با تعهدى كه دارند تحت تأثير هيچ جوّى واقع نمىشوند . ان شاء اللَّه مؤيد باشند .\r\nب - قوهء محترم قضاييه از آنجا كه با اعراض و اموال مردم سر و كار دارد ، حائز اهميت فراوان است و جمهورى اسلامى وارث به اصطلاح يك دادگسترى و قضاوت عارى از احكام اسلام و متكى به قضاوت اجنبى ، با آن شرايط بسيار سنگين و مهمى كه براى قضات و قضاوت در شرع اسلام اعتبار شده است گرديد ؛ كه تغيير و تحول در آن ، و لو به طور ابتدايى ، از مشكلات عظيم بود . و چون حوزه‌هاى علميه ، كه بايد قاضى جامع الشرايط تحويل دهند ، از همهء امور بويژه قضاوت به طور مأيوسانه بر كنار بودند ، همت علماى اعلام و فقهاى بزرگ مصروف به كتب عبادى فقه و بعضى كتب معاملات گرديد و از تحويل صدها قاضى ، قاضى جامع الشرايط ، عاجز بودند . ناچار براى كوتاه كردن دست قضات بىاعتنا به احكام اسلام و احياناً ضد اسلام از اعراض و نفوس ملت و معطل نماندن قضاوت كه موجب هرج و مرج و هجوم به اعراض و اموال مىگرديد ، عده‌اى از فضلاى متدين كه مسائل قضا را و لو تقليداً مىدانستند مجاز در امر قضاوت شدند و از حوزه‌ها خواسته شد كه در تربيت قضات عنايت بيشترى كنند كه اين امر مهم حياتى به وجه شايسته و لو در دراز مدت تحقق يابد . و با جديت شوراى محترم قضايى تا كنون پيشرفتهاى چشمگيرى شده است لكن كافى نيست . و لهذا از حوزه‌هاى علميه تقاضا مىشود كه در اين امر اهتمام بسيار نمايند كه اين واجب مهم كفايى به حد كفايت\r\n\r\n\r\n","description":"","footnote":"\r\n( 1 ) - اشاره به آيهء 132 سورهء نساء : «  وَ لِلَّهِ ما فِي السَّماواتِ وَ ما فِي الْأَرْضِ وَ كَفى بِاللَّهِ وَكِيلًا  » آنچه در آسمانها و زمين است از آن خداست و خدا به تنهايى نگهبانى خلق را كافى است .\r\n","page_name":" 155 ","page_number":175},
  {"content":"\r\n\r\nبرسد . و از شوراى محترم قضايى تقاضا مىشود كه در انتخاب قضات ، چه آنان كه به حد صلاحيت رسيده‌اند و چه آنان كه به طور مجاز مشغول مىشوند ، حد اعلاى دقت را بفرمايند . چنانچه لازم است اشراف بر كيفيت اعمال قضات محترم تا حد امكان داشته باشند و اگر خلافى اشتباهاً شده باشد جبران نمايند و اگر احياناً خداى نخواسته به طور عمد بوده ، با قاطعيت و شدت عمل با آنان رفتار نمايند و نگذارند اشخاص نفوذى غير متعهد اين دستگاه مقدس اسلامى را آلوده نمايند . و دربارهء زندانيان عنايت خاص داشته باشند كه نه از مستحق حدود و تعزيرات شرعيه از مجازات الهيه بدون مجوز شرعيه صرف نظر كنند و نه خداى نخواسته غير مستحقى مظلوم واقع شود . نه ساده‌انديشى كنند كه منحرفين و مفسدين رها شده و به فساد خود ادامه دهند و نه كسانى كه چنين نيستند حتى يك روز دربند باشند . قاضى پس از شرايط معتبرهء شرعيه بايد در اجراى موازين قضايى سخت و صُلب « 1 » باشد . نه تحت تأثير عواطف و جوسازيهاى بى مورد واقع شود و از اجراى احكام خدا سر پيچد و نه با جوسازيهاى منحرفان و انتقامجويان ، بر خلاف موازين الهى از رحمت بر بندگان خدا دريغ كند كه هر دو طرف افراط و تفريط بر خلاف عدل الهى است و آقايان شوراى قضايى و قضات محترم در سراسر كشور بايد احراز كرده باشند كه در هر صورت از تبليغات باطل و تهمتها و افتراها در امان نيستند . بنا بر اين ، اعتنا به اين امور و خداى نخواسته خروج از اعتدال و عدالت الهى و صراط مستقيم انحراف است و اجتناب از آن ، وظيفهء الهى است .\r\nج قوهء محترمهء مجريه ، كه مسئوليت آن بسيار زياد و حجم عملش عظيم مىباشد و در صورت صحت و شايستگى عمل و خلوص نيت و دلسوختگى براى كشور و ملت تحت رنج و ستم در طول تاريخ و خدمت به همهء ملت بويژه طبقات محروم و ضعيف كه در حقيقت سنگينى بار انقلاب از زمان ستمشاهى تا زمان پيروزى و تا امروز به عهدهء آنان است و همه مرهون آنان هستيم ، كار ارزشمندى است كه بُعد معنوى آن را جز خداوند\r\n\r\n\r\n","description":"","footnote":"\r\n( 1 ) - سخت ، شديد ، درشت و قوى .\r\n","page_name":" 156 ","page_number":176},
  {"content":"\r\n\r\nتبارك و تعالى كسى نمىتواند به سنجش درآورد و در صورت تصدى براى آرمانهاى شيطانى و اطاعت از نفس امّارهء بالسوء و عمل براى سود خود و لو به زيان كشور اسلامى و ملت مظلوم ، عواقب دنيا و آخرت آن را كسى جز ذات بارى تعالى نمىتواند پيش‌بينى كند .\r\nو هان ! اى متصديان و دولتمردان از ردهء به اصطلاح بالا تا پايين ، به هوش باشيد كه در دوراهى سعادت و شقاوت قرار داريد . طريق اعوجاجى ، شيطان است و طريق مستقيم « اللَّه » تبارك و تعالى . توجه كنيد و بسيار توجه كه همه و همه در محضر مبارك حق هستيد و اعمال قلبيه و قالبيه و خاطرات روحيه و لغزشهاى عمليه همه در حضور اوست . اگر به واسطهء سوء مديريت و ضعف فكر و عمل شما به اسلام و مسلمين ضررى و خللى واقع شود و خود مىدانيد و به تصدى ادامه مىدهيد ، مرتكب گناه عظيمى و كبيرهء مهلكى شده‌ايد كه عذاب بزرگ دامنگيرتان خواهد شد . هر يك در هر مقام احساس ضعف در خود مىكند ، چه ضعف مديريت و چه ضعف اراده از مقاومت در راه هواهاى نفسانى ، بدون جوسازى ، دلاورانه و با سرافرازى نزد صالحان از مقام خود استعفا كند كه اين عمل صالح و عبادت است . و هر كس خود را مدير و مدبّر و خدمتگزار براى خلق خدا مىداند كناره‌گيرى او در اين زمان پشت به خلق و خداى خلق است ، مگر آنكه خدمتگزارى بهتر يا همطراز او جايگزين او معرفى شود . دولت بدون گزينش اشخاص متعهد و متخصص در رشته‌هاى مختلفه موفق نخواهد شد و دولتمردان در گزينش همكاران به كاردانى و تعهد آنان و بهتر خدمت كردن آنها به كشور و در منافع ملت بودن آنان تكيه كنند تا در پيش حق تعالى و ملت رو سفيد باشند و در امور موفق باشند ، نه بر دوستى و آشنايى و حرف شنوى بىتفكر و تأمل كه اين رويّه موجب ناكامى در خدمت به كشور است . دوست خوب براى دست اندر كاران آن است كه در پيشرفت امور محوله به آنان مؤثر باشد و در خدمت ملت باشد ، نه در خدمت آنان ، هر كه و هر چه خواهد بود .\r\nدولتمردان از دانشمندان و متخصصان متعهد استمداد كنند تا راز موفقيت را به دست آورند . دولتمردان با رويّه و فكر واحد براى رسيدن به آنچه صلاح اسلام و كشور است\r\n\r\n","description":"","footnote":"","page_name":" 157 ","page_number":177},
  {"content":"\r\n\r\nبه پيش روند . و اين سياست صحيح اسلامى است . و خداى نخواسته در سياست بازيهاى گروهى وارد نشوند كه با ناكامى مواجه مىشوند . دولت چنانچه كراراً تذكر داده‌ام بىشركت ملت و توسعهء بخشهاى خصوصى جوشيده از طبقات محرومِ مردم و همكارى با طبقات مختلف مردم با شكست مواجه خواهد شد . كشاندن امور به سوى مالكيت دولت و كنار گذاشتن ملت ، بيمارى مهلكى است كه بايد از آن احتراز شود و در اين موضوع گزارشهاى مختلفى مىرسد و هيأت دولت موظف است اين امر را به طور همگانى گزارش دهد و كيفيت عمل را در اختيار عموم گذارد و اين امر را جدى تلقى كند . و تذكر اين نكته مهم است كه دخالت دادن كسانى كه در امور تجارت واردند ، از بازاريان محروميت كشيده و درد اسلام و انقلاب چشيده تا متخصصان وارد و مسلمان و متعهد از امور ضرورى است . دولت و اين دوستان بايد دقيقاً توجه كنند كه آزادىِ بخش خصوصى به صورتى باشد تا هر چه بهتر بشود به نفع مردم محروم و مستضعف كاركرد ؛ نه چون گذشته تعدادى از خدا بىخبر در تمام امور تجارى و مالى مردم سلطه پيدا كنند .\r\nباز هم موضوع مهم خدمت به محرومان و دورافتادگان را تذكر مىدهم . با آنكه مىدانم در اين سالهاى محدود با گرفتاريهاى بيشمار عظيمى كه كشور و دولت خدمتگزار با آنها مواجه بود ، حجم خدمتهايى كه به روستاييان در تمام زمينه‌ها شده است چشمگير و اعجاب‌آور است و دولت حقاً و انصافاً در اين امر توفيق بسيار داشته است كه با مقايسه با كارهاى در طول رژيمهاى سابق مىتوان يافت ، لكن باز كافى نيست و حق محرومان به آن نحو كه دلخواه است ادا نشده ؛ البته نه از باب قصور [ و 
  ] تقصير ، بلكه از جهت حجم احتياجات و گسترش فوق العادهء آن . و اشكال تراشان اگر معاند باشند حرفى نيست و اگر متعهد باشند و دلسوز بايد گفت دستى از دور بر آتش دارند . اميد است دولت با تمام توان خدمت خود را تعقيب و از خداوند تعالى توفيق خدمت طلب كند و تمام اين امور مرهون آن است كه دولت يكپارچه و بدون اختلاف درونى و با تعهد اوقات خود را صرف در مسائل مهم كليدى كه مشكل‌گشاى امور باشد نمايد ؛ و در امور مهمه نيز مهمترين را بيشتر و سريعتر مورد توجه قرار دهد . و وزراى محترم هر يك با چشم\r\n\r\n","description":"","footnote":"","page_name":" 158 ","page_number":178},
  {"content":"\r\n\r\nبرادرى ايمانى به هم بنگرند و در مشكلات پشتيبان هم باشند . و ملت عزيز پشتيبان دولت و ساير ارگانها باشند ، كه بدون پشتيبانى همه جانبه توقع پيشرفت از دولت بيموقع است . و با اتكال به خداوند تعالى ، كه در مشكلات بزرگ عنايتهاى غيبى را فرموده ، بدانند كه تا ملت و دولت به تعهد خود در نصرت به دين خدا و به بندگان او پابرجا باشند ، نصرت خدا ادامه دارد :  إِنْ تَنْصُرُوا اللَّهَ يَنْصُرْكُمْ وَ يُثَبِّتْ أَقْدامَكُمْ .  « 1 » 4 - رسانه‌هاى گروهى ، بويژه صدا و سيما ، اين مراكز آموزش و پرورش عمومى مىتوانند خدمتهاى گرانمايه‌اى را به فرهنگ اسلام و ايران نمايند . بنگاههايى كه شب و روز ، ملت در سراسر كشور با آنها تماس سمعى و بصرى دارند ، چه مطبوعات در مقالات و نوشتارهاى خود و چه صدا و سيما در برنامه‌ها و نمايشنامه‌ها و انعكاس هنرها و انتخاب فيلمها و هنرهاى آموزنده بايد همت گمارند و بيشتر كار كنند ؛ و از گردانندگان و هنرمندان متعهد بخواهند تا در راه تربيت صحيح و تهذيب جامعه وضعيت تمام قشرها را در نظر گرفته ، و راه و روش زندگى شرافتمندانه و آزادمنشانه را با هنرها و نمايشنامه‌ها به ملت بياموزند ، و از هنرهاى بدآموز و مبتذل جلوگيرى كنند . ملت عزيز در طول پنجاه سال سياه اخير گرفتار مجلات و روزنامه‌هاى تخريب‌كننده و فاسدكنندهء نسل جوان و از آنها بدتر سينماها و راديو - تلويزيون بود كه با برنامه‌هاى خود ملت را به حد وافر در آغوش غرب و غربزده‌ها غلتانيد و ضررهاى رسانه‌هاى گروهى از خرابيهاى توپ و تانكها و سلاحهاى مخرب بالاتر و بدتر است چه كه ضررهاى سلاحها گذراست ، و ضررهاى فرهنگى باقى و به نسلهاى بعد انتقال پيدا مىكند . چنانچه ديديد و مىبينيد . و اگر نبود لطف خاص خداوند منّان و تحول برق‌آساى ملت در سراسر كشور ، نمىدانيم سرانجام اسلام و كشور به كجا كشيده مىشد . امروز نيز كه از تفالهء آن رژيم فاسد عددى باقى مانده است اگر به طور قاطع با آنان برخورد نشود ، خطر و لو در دراز مدت كشور را تهديد مىكند و سهل انگارى در اين امور ساده‌انديشى است . و بر متعهدان است كه\r\n\r\n\r\n","description":"","footnote":"\r\n( 1 ) - بخشى از آيهء 7 سورهء محمد ( ص ) : « اگر خدا را يارى كنيد ، او شما را يارى و گامهايتان را استوار مىكند . »\r\n","page_name":" 159 ","page_number":179},
  {"content":"\r\n\r\nكوشش كنند و از انحرافات ، گرچه جزئى باشد جلوگيرى نمايند و بايد عرض كنم كه اخبار راديو - تلويزيون ناقص است و محتاج به عنايت بيشتر .\r\n5 - با تشكر فراوان از ملت بسيار عزيز كه در سالهاى طولانى قبل از انقلاب و در حال پر هيجان انقلاب و پس از پيروزى تا امروز با همهء فداكاريها و جانبازيها و سختيها و فشارها در صحنه حاضر و از اسلام بزرگ و ميهن عزيز دفاع نموده و در جبهه‌ها و پشت جبهه‌ها چون سدى آهنين ايستاده‌اند تقاضا دارم كه بسيار بيدار و هوشيار و مراقب باشند كه در اين صفوف فشردهء الهى شياطين رخنه نكنند و تخم نفاق و اختلاف نيفشانند كه اين دست پروردگان غرب و شرق و اين وارثان رژيم ستمشاهى و اين محروم‌شدگان از دسترنج ملت و ذخاير كشور در كمينند و در صدد اختلاف افكنى و با قلم و زبان خود از هيچ افترا و تهمت در راه شكست جمهورى اسلامى و رسيدن به مطامع كثيف خويش فروگذار نمىكنند و با شايعه افكنيها و دغلبازيها و دروغ‌پردازيها مىخواهند در وحدت شما كه وحدت الهى است خلل ايجاد كنند و از ساده دلى بعضيها استفاده كنند . هان ! اى ملت عزيز ، كه پرچم پر افتخار اسلام را به اهتزاز درآورده و سكوت مظلومان را در مقابل ستمگران و قلدران شكسته و متحول به فرياد و پرخاش كرديد و نداى « اللَّه اكبر » اسلام را با امواج فرستندگان غيبى به اقصى بلاد جهان رسانديد ، به هوش باشيد و به عهد خود به پيشگاه مقدس خداوند پابرجا باشيد كه شكست اسلام خداى نكرده در ايران دفن معنويات و احكام مقدس اسلام است . به هوش باشيد كه موريانه‌هاى موذى ، اين ايادى استكبار جهانى درصدد رخنه كردن در صفوف شما هستند . دستهاى وحدت را به هم دهيد و بازو به بازوى هم يكدل و يك جهت اين هديهء الهى را ، كه پس از قرون متمادى به شما عطا فرموده قدردانى و حفظ كنيد و از نقصها و كمبودها كه لازمهء هر انقلابى است و در انقلاب شما به بركت اسلامى و مردمى بودن از همه كمتر است ، به خود سستى راه ندهيد ، كه با خواست خداوند منّان با پيروزى شما همه چيز اصلاح مىشود .\r\nبارالها ، از الطاف بيكران تو شكرگزاريم ؛ گرچه شكر ما و همهء موجودات در مقابل نعمتهاى بىانتهاى تو ناچيز است . خداوندا ، اگر عنايات تو نبود ما قدمى به سوى پيروزى\r\n\r\n","description":"","footnote":"","page_name":" 160 ","page_number":180},
  {"content":"\r\n\r\nنمىتوانستيم برداريم . هر چه هست از توست و همهء قدرتها شيران عَلم هستند . « 1 » ما كور دلان را از خودخواهى و خودبينى حفظ و اسلام عزيز را تو خود قوّت و عظمت ده و مسلمين بويژه علما و دانشمندان و دولتمردان را به وظايف خود آگاهى مرحمت فرما و اتحاد بين مسلمين را به دست تواناى خود ايجاد فرما و به ملت متعهد شجاع ايران هر چه بيشتر قدرت و استقامت عنايت فرما و به نيروهاى مسلح اسلام در جبهه‌ها و پشت جبهه‌ها پيروزى كامل عنايت فرما و به شهداى اسلام بويژه شهداى جنگ تحميلى رحمت و تقرب به درگاه خود مرحمت و به آسيب ديدگان عزيز صحت و عافيت و اجر شهدا عنايت كن و به اسرا و مفقودين صبر و رهايى نصيب فرما و به بازماندگان شهدا و نزديكان آسيب ديدگان و مفقودين بردبارى و اجر مرحمت فرما .\r\nصلوات و سلام بر پيامبران عِظام - سيّما أفضلهم و خاتمهم - و سلام و تحيت بر امامان معصوم ، بويژه مولانا ، بقية اللَّه - ارواحنا فداه . و السلام على عباد اللَّه الصالحين .\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - اشارت است به شعر معروف مولانا :\r\n « ما همه شيريم ، شيران عَلم * حمله‌مان از باد باشد دم به دم » \r\n","page_name":" 161 ","page_number":181},
  {"content":"\r\n\r\n\r\nپيام [ تشكر به رئيس جمهور خلق چين ( تبريك سالگرد پيروزى انقلاب ) 
  ]\r\nزمان : 27 بهمن 1363 / 25 جمادى الاول 1405\r\nمكان : تهران ، جماران\r\nموضوع : پاسخ پيام تبريك سالگرد پيروزى انقلاب\r\nمخاطب : لى شيان نيان ( رئيس جمهور خلق چين )\r\nبسم اللَّه الرحمن الرحيم\r\nحضرت آقاى لى شيان نيان ، رئيس جمهورى خلق چين\r\nپيام تبريك آن جناب به مناسبت سالگرد پيروزى انقلاب اسلامى و اصل و موجب تشكر گرديد . اميد است ديگر محرومان جهان و ملل تحت ستم نيز با الهام‌گيرى از اين انقلاب اصيل اسلامى بتوانند خود را از زير بار سلطهء استعمار گران و بخصوص امريكاى جهانخوار ، نجات دهند .\r\nبه تاريخ 27 بهمن ماه 1363\r\nروح اللَّه الموسوي الخمينى\r\n\r\n","description":"","footnote":"","page_name":" 162 ","page_number":182},
  {"content":"\r\n\r\n\r\nپاسخ استفتاء [ دادستان كل كشور دربارهء حق اللَّه و حق الناس 
  ]\r\nزمان : 27 بهمن 1363 / 25 جمادى الاول 1405\r\nمكان : تهران ، جماران\r\nموضوع : حق اللَّه و حق الناس\r\nسؤال‌كننده : صانعى ، يوسف ( دادستان كل كشور )\r\n[ بسمه تعالى . محضر مبارك حضرت آيت اللَّه العظمى الامام خمينى - دام ظله على رؤوس المسلمين\r\nبعد التحية ، تقاضا مىشود به سؤال ذيل پاسخ مرقوم فرماييد :\r\nآيا حبس « مُمسك در قتل » « 1 » مانند « قصاص » ، « حق الناس » است مربوط به اولياى دم « 2 » تا با گذشت از بين برود ( كه مستفاد از ظاهر تعليل ، بلكه اشعار و حدثِ سياق روايات ، مؤيّد به « فحوى » و « اولويت » مىباشد ) يا « حدّ » است و « حق اللَّه » ؟ دادستان كل كشور ، يوسف صانعى - 24 / 11 / 63 
  ] .\r\nبسمه تعالى\r\nبا گذشت آنان رها مىشود و حق الناس است .\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - در اصطلاح فقه به كسى گويند كه با قاتل همكارى كرده و مقتول را نگه داشته و از فرار و يا دفاع بازداشته است\r\n( 2 ) - صاحبان خون . در اصطلاح فقهى آن دسته از بستگان مقتول را گويند كه با درخواست آنان ، قصاص قاتل جارى و با گذشت آنان بخشيده مىشود\r\n","page_name":" 163 ","page_number":183},
  {"content":"\r\n\r\n\r\nبيانات [ در جمع مسئولين ژاندارمرى ( حفظ عنايت الهى در خدمتگزارى به مردم ) 
  ]\r\nزمان : صبح 28 بهمن 1363 / 26 جمادى الاول 1405\r\nمكان : تهران ، جماران\r\nموضوع : حفظ عنايت الهى در خدمتگزارى به مردم\r\nحضار : سهرابى ( فرمانده ژاندارمرى ) ، آشتيانى ( سرپرست عقيدتى - سياسى و نمايندهء امام در ژاندارمرى ) و معاونان ژاندارمرى\r\nبسم اللَّه الرحمن الرحيم\r\n« من بيشتر از هفتاد سال اين مسائل را ديده‌ام كه اگر نبود عنايات خاص خداوند ، نمىدانم كار اين كشور به كجا مىانجاميد . و الحمد لله خداوند عنايت فرمود كه اين ملت و همهء قشرها متحول شدند ، و اين تحول مخصوص ژاندارمرى نيست » .\r\n« وقتى كه بنا بود از امريكا كارشناس و مستشار بيايد ، معلوم است كه آنها در اين مملكت براى خودشان كار مىكردند ، لذا نگذاشتند كه اين جوانان ترقى نموده و جلو بروند . ولى الآن كشور در دست شماست و كسى نيست كه به شما زورگويى كند ، و اينكه مىبينيد دشمنان اسلام آن قدر داد مىزنند به خاطر اين است كه از اسلام و استقلال و آزادى شما آتش گرفته‌اند . به خودتان سستى راه ندهيد و به پيش برويد » .\r\n« شرط مهم اين است كه ما اين عنايت خدا و آن دعاى خاص ولىّ عصر - روحى فداه - را حفظ كنيم كه حفظ آن خدمت به بندگان خداست . ارتش و پاسداران و ژاندارمرى و تمامى افراد حكومت بايد خدمتگزار مردم باشند ، همانطور كه روحانيون خدمتگزار بوده و هستند ، و در زمان سابق در مقابل هر مشكلى صبر كردند و اسلام را به مردم عرضه نمودند .\r\nاسلام امروز امانتى در دست ماست و اگر خللى در آن وارد شود علاوه بر آن كه آخرت ما از بين رفته است ، دنياى ما هم بر باد مىرود . قدر روحانيون را بايد بدانيد .\r\nروحانيون نيز از شما قدردانى مىكنند . اميدوارم همه با هم باشيم و به مردم خدمت كنيم »\r\n\r\n","description":"","footnote":"","page_name":" 164 ","page_number":184},
  {"content":"\r\n\r\n\r\nاجازه نامه [ به آقاى سيد كاظم دهدشتى ، در امور حسبيه و شرعيه 
  ]\r\nزمان : 29 بهمن 1363 / 27 جمادى الاول 1405\r\nمكان : تهران ، جماران\r\nموضوع : اجازه در امور حسبيّه و شرعيه\r\nمخاطب : دهدشتى ، سيد كاظم\r\nبسم اللَّه الرحمن الرحيم\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب حجت الاسلام آقاى حاج سيد محمد كاظم دهدشتى - دامت افاضاته - از طرف اين جانب وكيل و مأذونند در امور حسبيّه ، و آنچه در زمان غيبت حضرت ولى عصر - عجل اللَّه تعالى فرجه الشريف - مختص به فقيه جامع الشرايط مىباشد ؛ و نيز وكيل و مجازند در اخذ وجوه شرعيه از قبيل زكوات و مظالم عباد و صدقات و صرف آنها در موارد مقررهء شرعيه و اخذ سهمين مباركين و صرف آن در اعاشهء خودشان به نحو اقتصاد ، و در ما زاد آن مجازند نصف از سهمين مباركين را در محل و در مصارف معيّنه صرف نموده ، و ما بقى را جهت اعلاى كلمهء طيبهء اسلام نزد اين جانب ارسال دارند .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى و التمسك بعروة الاحتياط فى امور الدين و الدنيا » ؛ و السلام عليه و على اخواننا المؤمنين و رحمة اللَّه و بركاته .\r\nبه تاريخ 27 ج 1 1405\r\nروح اللَّه الموسوي الخمينى\r\n\r\n","description":"","footnote":"","page_name":" 165 ","page_number":185},
  {"content":"\r\n\r\n\r\nپيام [ تشكر به رئيس جمهور ليبى ( تبريك سالگرد پيروزى انقلاب ) 
  ]\r\nزمان : 1 اسفند 1363 / 29 جمادى الاول 1405\r\nمكان : تهران ، جماران\r\nموضوع : پاسخ پيام تبريك به مناسبت سالگرد پيروزى انقلاب اسلامى\r\nمخاطب : معمّر قذافى ( رئيس جمهور ليبى )\r\nبسم اللَّه الرحمن الرحيم\r\nحضرت آقاى سرهنگ معمّر القذافى ، رهبر انقلاب جماهير عربى ليبى\r\nپيام تبريك آن حضرت به مناسبت سالگرد انقلاب اسلامى ايران و اصل و موجب تشكر گرديد . اميد است با كمك و نصرت الهى ساير ملل محروم و تحت سلطهء جهان و بخصوص مسلمانان تحت ستم و مظلوم نيز با الهام‌گيرى از مكتب حياتبخش اسلام بتوانند خود را از سلطهء استعمارگران شرق و غرب نجات داده ، و در آيندهء نزديك شاهد برقرارى حكومت جهانى اسلام باشيم . و السلام عليكم و رحمة اللَّه .\r\n29 جمادى الاولى 1405\r\nروح اللَّه الموسوي الخمينى\r\n\r\n","description":"","footnote":"","page_name":" 166 ","page_number":186},
  {"content":"\r\n\r\n\r\nپيام [ تشكر به رئيس جمهور الجزاير ( تبريك سالگرد پيروزى انقلاب ) 
  ]\r\nزمان : 1 اسفند 1363 / 29 جمادى الاول 1405\r\nمكان : تهران ، جماران\r\nموضوع : پاسخ پيام تبريك سالگرد پيروزى انقلاب اسلامى\r\nمخاطب : شاذلى بن جديد ( رئيس جمهور الجزاير )\r\nبسم اللَّه الرحمن الرحيم\r\nحضرت آقاى شاذلى بن جديد ، رئيس جمهور دموكراتيك خلق الجزاير\r\nپيام تبريك آن جناب به مناسبت سالگرد انقلاب اسلامى ايران و اصل و موجب تشكر گرديد . از خداى تعالى نجات همهء ملل محروم و مستضعف جهان ، و بخصوص مسلمانانى كه تحت سلطه و استعمار جهانخواران شرق و غرب مىباشند ، مسألت دارم .\r\nو السلام عليكم و رحمة اللَّه .\r\n29 جمادى الاولى 1405\r\nروح اللَّه الموسوي الخمينى\r\n\r\n","description":"","footnote":"","page_name":" 167 ","page_number":187},
  {"content":"\r\n\r\n\r\nپيام [ تشكر به رئيس جمهور مالديو ( تبريك سالگرد پيروزى انقلاب ) 
  ]\r\nزمان : 1 اسفند 1363 / 29 جمادى الاول 1405\r\nمكان : تهران ، جماران\r\nموضوع : پاسخ پيام تبريك سالگرد پيروزى انقلاب اسلامى\r\nمخاطب : مأمون عبد القيوم ( رئيس جمهور مالديو )\r\nبسم اللَّه الرحمن الرحيم\r\nحضرت آقاى مأمون عبد القيوم ، رئيس جمهورى كشور مالديو\r\nپيام تبريك آن جناب به مناسبت سالگرد انقلاب اسلامى و قيام پيروزمندانهء ملت شريف و بزرگ مسلمان ايران و اصل و موجب تشكر گرديد . اميد است ساير ملل دربند و تحت ستم جهان نيز با الهام‌گيرى از مكتب حياتبخش اسلام بر ضد استعمارگران قيام كرده و خود را از سلطهء استعمار نجات بخشند . و السلام عليكم .\r\n29 جمادى الاولى 1405\r\nروح اللَّه الموسوي الخمينى\r\n\r\n","description":"","footnote":"","page_name":" 168 ","page_number":188},
  {"content":"\r\n\r\n\r\nپيام [ تشكر به رئيس جمهور مجارستان ( تبريك سالگرد پيروزى انقلاب ) 
  ]\r\nزمان : 1 اسفند 1363 / 29 جمادى الاول 1405\r\nمكان : تهران ، جماران\r\nموضوع : پاسخ پيام تبريك سالگرد پيروزى انقلاب اسلامى\r\nمخاطب : پال لوسونيز ( صدر شوراى رياست جمهورى مجارستان )\r\nبسم اللَّه الرحمن الرحيم\r\nحضرت آقاى پال لوسونيز ، صدر شوراى رياست جمهورى مردم مجارستان\r\nپيام تبريك آن جناب به مناسبت سالگرد انقلاب اسلامى ملت شريف و مسلمان ايران و اصل و موجب تشكر گرديد . از خداى تعالى نجات همهء ملل محروم و مستضعف جهان را از سلطهء استعمارگران و ستمگران مسألت دارم .\r\n29 ج 1 1405\r\nروح اللَّه الموسوي الخمينى\r\n\r\n","description":"","footnote":"","page_name":" 169 ","page_number":189},
  {"content":"\r\n\r\n\r\nپيام [ تشكر به رئيس جمهور و نخست وزير ويتنام ( تبريك سالگرد پيروزى انقلاب ) 
  ]\r\nزمان : 1 اسفند 1363 / 29 جمادى الاول 1405\r\nمكان : تهران ، جماران\r\nموضوع : پاسخ پيام تبريك سالگرد پيروزى انقلاب اسلامى\r\nمخاطب : ترونگ چين ( رئيس جمهور ويتنام ) - فام و ان دونگ ( رئيس شوراى وزيران ويتنام )\r\nبسم اللَّه الرحمن الرحيم\r\n29 جمادى الاولى 1405\r\nحضرت آقاى ترونگ چين ، رئيس شوراى دولتى جمهورى سوسياليستى ويتنام و جناب آقاى فام و ان دونگ ، رئيس شوراى وزيران جمهورى سوسياليستى ويتنام\r\nپيام تبريك شما به مناسبت سالگرد جمهورى اسلامى و انقلاب اسلامى ملت شريف و بزرگ ايران و اصل و موجب تشكر گرديد . اميد است ساير ملل محروم و دربند جهان نيز با اتكا به خداى يكتا بر ضد استعمارگران و جهانخواران قيام كرده و رهايى يابند .\r\nروح اللَّه الموسوي الخمينى\r\n\r\n","description":"","footnote":"","page_name":" 170 ","page_number":190},
  {"content":"\r\n\r\n\r\nنامه [ به رئيس شوراي عالى انقلاب فرهنگى دربارهء اجراى مصوبات آن شورا 
  ]\r\nزمان : 6 اسفند 1363 / 4 جمادى الثانى 1405\r\nمكان : تهران ، جماران\r\nموضوع : مصوبات شوراي عالى انقلاب فرهنگى\r\nمخاطب : خامنه‌اى ، سيد على ( رئيس جمهور و رئيس شوراي عالى انقلاب فرهنگى )\r\n[ بسم اللَّه الرحمن الرحيم . محضر مبارك رهبر انقلاب حضرت آيت اللَّه العظمى امام خمينى - مد ظله العالى\r\nشوراي عالى انقلاب فرهنگى « 1 » براى تأمين اهداف و دستوراتى كه در حكم حضرت عالى بدان تصريح شده ، ناچار است ضوابط و قواعدى وضع كند . همكارى و دخالت قوهء قضاييه در موارد لزوم ، منوط به آن است كه مصوبات اين شورا داراى اعتبارى در حد قانون باشد . مستدعى است نظر شريف در اين باره را ابلاغ فرمايند . سيد على خامنه‌اى 
  ] .\r\nبسمه تعالى\r\nضوابط و قواعدى را كه شوراى محترم عالى انقلاب فرهنگى وضع مىنمايند بايد ترتيب آثار داده شود .\r\n6 اسفند 63\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - قبلًا اين شورا با نام « ستاد انقلاب فرهنگى » كه اعضاى آن از سوى امام خمينى انتخاب شده‌اند مشغول انجام وظيفه بود . وظايف شورا در احكام صادره از سوى امام خمينى مشخص گرديده است كه در سير تاريخى خود در همين مجموعه درج شده‌اند .\r\n","page_name":" 171 ","page_number":191},
  {"content":"\r\n\r\n\r\nسخنرانى [ در جمع فرماندهان ارتش و سپاه ( سالگرد عمليات پيروزمند خيبر ) 
  ]\r\nزمان : صبح 6 اسفند 1363 / 4 جمادى الثانى 1405\r\nمكان : تهران ، حسينيه جماران\r\nموضوع : تجليل و تقدير از فداكاريهاى رزمندگان اسلام\r\nمناسبت : سالگرد عمليات پيروزمند خيبر\r\nحضار : محلاتى ، فضل اللَّه ( نماينده امام در سپاه پاسداران ) ، رضايى ، محسن ( فرمانده سپاه پاسداران ) ، صياد شيرازى ، على ( فرمانده نيروى زمينى ارتش ) ، فرماندهان ارتش و سپاه در جبهه ، پرسنل ارتش و اعضاى سپاه پاسداران انقلاب اسلامى\r\nبسم اللَّه الرحمن الرحيم\r\n\r\nپيروزى در گرو يارى خداوند\r\nاول اين مطلب را به شما بگويم كه وقتى شماها را مىبينم خوشحال مىشوم . شما چهره‌هايى هستيد كه آبرو به اسلام و كشور داديد . با اطمينان قلب حركت كنيد و مطمئن باشيد كه مركز قدرت كه خداى تعالى است نسبت به شما عنايت دارد . قدرتهاى ديگر پوشالى هستند ، قدرت خداست كه باقى است ، و خداست كه وعده كرده است اگر نصرت دهيد او را ، او شما را پيروز مىكند « 1 » و شكى نيست كه اكنون شما حق تعالى و كشور اسلامى و اسلام را نصرت مىكنيد . و آن روزى كه انقلاب شروع شد ما هيچ نداشتيم ، پيروزى ما با دست خالى به دست آمد و به حمد اللَّه تا بدين جا رسيده‌ايم كه امروز مورد توجه تمام قدرتهاى بزرگ هستيم ، و تمام قدرت‌ها در اين فكرند كه با اين انقلاب چگونه برخورد كنند . مطمئن باشيد از قدرت‌ها كارى ساخته نيست ، هيچ نگرانى به خودتان راه ندهيد . شما جنود خدا هستيد و پيروزيد . آنهايى كه در ابتدا ، حركت خودشان را شروع كردند ، با طمأنينهء قلبى شروع كردند و از هيچ نترسيدند . قدرتهاى بزرگ از آن جهتى كه در شما هست كه آن ايمان به خداست ، خبر ندارند ، لذا دائم\r\n\r\n\r\n","description":"","footnote":"\r\n( 1 ) - اشاره است به آيهء 7 سورهء محمد ( ص ) .\r\n","page_name":" 172 ","page_number":192},
  {"content":"\r\n\r\nمىگويند : « ما داراى موشك هستيم » . آنها داراى موشك هستند ولى ايمان ندارند . شما ايمان داريد ، قلبهايتان با مبدأ نور و قدرت پيوند خورده است ، پيوندى ناگسستنى ، اما آنها اين را نمىفهمند . شما مورد نظر امام زمان هستيد ، و از آنجا كه ايمان و قدرت و امام زمان را داريد ، همه چيز داريد . پشتوانهء شما الهى است ، بايد اين پشتوانه را حفظ كنيد ، و وقتى ما چنين تكيه گاهى داريم ، از هيچ چيز نمىترسيم .\r\n\r\nامانت بودن اسلام و جمهورى اسلامى\r\nالآن جمهورى اسلامى ؛ يعنى اسلام ، و اين امانتى است بزرگ كه بايد از آن حفاظت كنيد . مطمئن باشيد كه پيروزيد و مورد توجه حق تعالى . پيروزى آن است كه مورد توجه حق تعالى باشيد ، نه اين كه كشورى را بگيريد . اسلام در دست ما امانت است و ما موظفيم تا اين امانت را حفظ كنيم . امروز شما در عبادت هستيد ، مراكز شما عبادت است و همانطور كه اشخاص حول كعبه مىگردند و عبادت مىكنند ، شما هم در سنگرهايتان عبادت مىكنيد . و ما دفاع از حق تعالى و اسلام مىكنيم و حق تعالى و اسلام شكست خوردنى نيست . من هر شب به شما دعا مىكنم . ان شاء اللَّه موفق باشيد . خداوند شما را در كنف حمايت خودش حفظ كند و توفيق دهد تا به مردم خدمت كنيد . سرافراز باشيد ان شاء اللَّه .\r\nو السلام عليكم و رحمة اللَّه\r\n\r\n","description":"","footnote":"","page_name":" 173 ","page_number":193},
  {"content":"\r\n\r\n\r\nحكم [ انتصاب آقاى غلام رضا رضوانى به سمت امام جماعت مسجد سيد عزيز اللَّه تهران 
  ]\r\nزمان : 7 اسفند 1363 / 5 جمادى الثانى 1405\r\nمكان : تهران ، جماران\r\nموضوع : انتصاب امام جماعت مسجد سيد عزيز اللَّه ( تهران )\r\nمخاطب : رضوانى ، غلام رضا\r\nبسم اللَّه الرحمن الرحيم\r\nاز آنجا كه پس از رحلت تأسف‌انگيز حضرت آيت اللَّه مرحوم آقاى خوانسارى « 1 » - رضوان اللَّه عليه - جمعى از مؤمنين از اين جانب خواسته‌اند كه براى امامت مسجد سيد عزيز اللَّه « 2 » يك نفر شخص داراى صلاحيت معرفى نمايم ، لذا جناب مستطاب حجت الاسلام آقاى حاج شيخ غلام رضا رضوانى - دامت افاضاته - را كه سالهاى طولانى با ايشان نزديك بودم و ايشان را به علم و تقوا و صلاح و سداد موصوف مىدانم ، براى اين امر شريف معرفى مىنمايم . و ايشان وكيل اين جانب مىباشند و مؤمنين مىتوانند در امور شرعيه به ايشان مراجعه نمايند . اميد است ان شاء اللَّه تعالى با عنايت خداوند تعالى و تأييد حضرت بقية اللَّه - ارواحنا لمقدمه الفداء - در اين امر شريف به نحو شايسته موفق و مؤيد باشند . و السلام على عباد اللَّه الصالحين .\r\n5 جمادى الآخر 1405\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - آقاى سيد احمد خوانسارى\r\n( 2 ) - از مساجد معروف و با سابقهء تهران واقع در بازار بزرگ اين شهر\r\n","page_name":" 174 ","page_number":194},
  {"content":"\r\n\r\n\r\nنامه [ به وزير سپاه پاسداران ( موافقت با انتقال سهم بنياد مستضعفان به سپاه ) 
  ]\r\nزمان : 8 اسفند 1363 / 6 جمادى الثانى 1405\r\nمكان : تهران ، جماران\r\nموضوع : انتقال سهم بنياد مستضعفان در گروه پزشكى برزويه به وزارت سپاه پاسداران\r\nمخاطب : رفيق دوست ، محسن ( وزير سپاه پاسداران انقلاب اسلامى )\r\n[ محضر مبارك حضرت آيت اللَّه العظمى امام خمينى بنيانگذار جمهورى اسلامى ايران و فرمانده معظم كلّ قوا\r\nبا آرزوى طول عمر و سلامتى آن امام عظيم الشأن . چنانچه خاطر شريفتان باشد سال قبل پس از عمليات خيبر به حضورتان رسيدم و گزارش جنگ را عرض نموده و از مشكلات بيماران و مصدومان شيميايى مطالبى ارائه نمودم و درخواست كردم كه جهت جلوگيرى از تكرار مصايب مجروحين جنگ ، حضرت امام سهم بنياد مستضعفان در گروه پزشكى برزويه را به سپاه مرحمت فرمايند كه موافقت فرموديد و توسط جناب آقاى حاج سيد احمد آقا « 1 » به جناب آقاى نخست وزير ابلاغ شد و ايشان هم موضوع را به سرپرست آن زمانِ بنياد - آقاى طباطبايى - « 2 » ابلاغ كردند . . . پس از تغيير سرپرست بنياد ، برادر مظاهرى « 3 » مسئول جديد ، موضوع را موكول به حكم حضرت عالى كرده‌اند كه استدعا دارد اوامر مقتضى صادر فرماييد . محسن رفيق دوست 
  ] .\r\nبسمه تعالى\r\nبا انتقال سهم مستضعفان چنانچه مذكور است به وزارت سپاه موافقت دارم .\r\n8 اسفند 63\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - آقاى سيد احمد خمينى\r\n( 2 ) - آقاى سيد مهدى طباطبايى\r\n( 3 ) - آقاى طهماسب مظاهرى\r\n","page_name":" 175 ","page_number":195},
  {"content":"\r\n\r\n\r\nپيام [ به ملت عراق ( تسليت شهادت جمعى از منسوبين بيت آقاى حكيم ) 
  ]\r\nزمان : 18 اسفند 1363 / 16 جمادى الثانى 1405\r\nمكان : تهران ، جماران\r\nموضوع : شهادت ده نفر از علما و روحانيون بيت آقاى حكيم و شهادت بيگناهان در انفجارهاى لبنان\r\nمخاطب : ملت عراق - اعضاى بيت آقاى حكيم و ملت لبنان\r\nبسم اللَّه الرحمن الرحيم\r\n إِنَّا لِلَّهِ وَ إِنَّا إِلَيْهِ راجِعُونَ \r\nفاجعهء بزرگ شهادت ده نفر از علما و سادات محترم بيت معظم مرحوم آيت اللَّه حكيم - رضوان اللَّه عليه - به دست جنايتكار رژيم عفلقى عراق « 1 » موجب كمال تأسف و تأثر گرديد و برگى بر جنايات صدام پليد كه به هيچ اصلى از اصول انسانيت پايبند نيست ، افزود . ما از اين جنايتكار كه با اعمال خود روى مغول را سفيد نموده توقع غير از اين نحو تبهكاريها نداريم . از مرد خونخوارى كه هر روز دستش تا مرفق به خون بيگناهان در عراق و ايران فرو رفته است جز اين انتظارى نيست . تعجب ندارد كه اين حزب بىفرهنگ ، هر روز شهرهاى ايران را بر روى ساكنين عرب و فارس بيگناه ، از زن و مرد و كودك و پير و جوان فرو ريزد . تعجب نيست كه اينان زندانيان بيگناه را چه عراقى و چه ايرانى در شكنجه‌گاههاى خود بر خلاف مقررات ملل آزاد شكنجه نمايند .\r\nاين گونه اعمال ، خوى شيطان صفتان و درندگان منحرف است . تعجب از مدعيان دروغين طرفداران حقوق بشر است كه اين جنايت‌پيشگان را در اطراف جهان براى اين اعمال\r\n\r\n\r\n","description":"","footnote":"\r\n( 1 ) - در روز 18 اسفند 1363 خبر تكان دهندهء كشتار ده تن از علماى بزرگوار حوزهء علميهء نجف كه عموماً از منسوبين بيت شريف آقاى سيد محسن حكيم ( از مراجع بزرگ شيعه ) بودند ، منتشر گرديد . شهداى اين اقدام جنايتكارانهء رژيم صدام عبارتند از حضرات آيات : سيد عبد المجيد حكيم ، عبد الهادى حكيم ، سيد حسن حكيم ، سيد حسين حكيم ، سيد محمد رضا حكيم ، سيد محمد حكيم ، سيد عبد الصاحب حكيم ، سيد ضياء الدين حكيم ، سيد بهاء الدين حكيم و سيد محمد على حكيم .\r\n","page_name":" 176 ","page_number":196},
  {"content":"\r\n\r\nتشويق مىكنند و به آنان كمكهاى تسليحاتى و تبليغاتى مىكنند . تعجب از سازمانهاى عريض و طويل بين المللى است كه گاه با گفتار و گاه با سكوت خود از اينان پشتيبانى مىكنند . بايد ملتهاى مظلوم چشم اميدى به اينان نداشته و بدانند كه آنها جز در خدمت زورگويان و قدرتمندان نيستند و ابرقدرتها جز در پى مطامع خود نمىباشند . اين ملتهاى مستضعف هستند كه بايد در مقابل ظالمان و جنايتكاران قيام كنند و با اتكا به خداى تعالى از هيچ قدرتى نهراسند و دست ستمكاران را قطع نمايند . ملت شريف عراق لازم است به ملت ايران و لبنان و فلسطين بپيوندد كه خواب را از چشم عفلقيها و صهيونيستها و هواداران آنان بريده و جهان را در چشم آنان تيره و تار نموده‌اند . قواى مسلح قدرتمند ايران آن چنان سيلى به روى سياه صدام زده است كه جنون‌آميز دست و پاى خود را گم كرده و به هر جنايتى دست مىزند و نسل و حرث را به آتش مىكشد .\r\nان شاء اللَّه تعالى در موقع مقتضى سيلى نهايى را خواهد خورد و كشور عزيز عراق و ايران از شرّ او نجات خواهد يافت .\r\nاين جانب به ملت عراق و بيت معظم مرحوم آيت اللَّه حكيم - رحمة اللَّه عليه - و فرزند شجاع او ، حجت الاسلام سيد محمد باقر حكيم ، اين مصيبت جانسوز و ساير مصيبتهاى وارده به ملت شريف عراق را تسليت عرض مىكنم . چنانچه مصيبتهاى وارده به ملت مسلمان لبنان را خصوصاً مصيبتهاى انفجارهاى اخير را كه موجب شهادت و جراحت جمع كثيرى از برادران و خواهران عزيز ما گرديد ، به ملت لبنان خصوصاً علماى اعلام تسليت مىگويم و از خداوند تبارك و تعالى براى همهء شهداى در راه حق خصوصاً شهداى اخير عراق و لبنان طلب رحمت مىنمايم .\r\nاخيراً بايد متذكر شد كه اين كوردلان كه جز امور مادى و شهوات حيوانى از همه چيز غافلند ، ملت شريف ما را نشناخته و گمان مىكنند با شهادت فرزندان عزيز ما مىتوانند آنان را از راهى كه انتخاب نموده‌اند كه آن جز اسلام عزيز نيست ، منصرف يا سست نمايند .\r\nملت بزرگ ايران در اين چند سال كه از جنايات شرق و غرب رنج مىبرد و عزيزان\r\n\r\n","description":"","footnote":"","page_name":" 177 ","page_number":197},
  {"content":"\r\n\r\nخود را از دست داده و مىدهد در هر انفجارى منفجرتر و در هر حملهء ددمنشانه‌اى شجاعانه‌تر راه خود را در پيش داشته و جلو مىرود . اينان نديده‌اند كه مادران و پدران شجاع ايران فرزندان و نور چشمان خود را از زير خروارها خاك بيرون مىكشند و فرياد « جنگ ، جنگ تا پيروزى » سر مىدهند و از دست‌اندركاران مقابله به مثل و از سلحشوران جبهه‌ها ادامهء جنگ را طلب مىكنند . درود خدا بر اين ملت شجاع و مؤمن كه جان مىدهد و تن به سازش و تسليم نمىدهد .\r\nاين جانب براى شهداى اين چند روز ايران كه به دست جنايتكاران بعثى عراق صورت گرفت ، رحمت و براى آسيب ديدگان شفا و سلامت ، و براى بازماندگان و اقرباى آنان مقاومت و صبر و اجر ، و براى رزمندگان اسلام پيروزى و پايمردى را خواستارم .\r\nصلوات و سلام بر جميع انبيا و خصوصاً سيدهم و خاتمهم ، و بر جميع اوصيا - عليهم السلام - و بويژه خاتم الاوصيا - روحى فداه - و درود بر عباد اللَّه الصالحين .\r\n18 اسفند 63 / 16 جمادى الثانى 1405\r\nروح اللَّه الموسوي الخمينى\r\n\r\n","description":"","footnote":"","page_name":" 178 ","page_number":198},
  {"content":"\r\n\r\n\r\nسخنرانى [ در جمع مسئولان وزارت اطلاعات ( عدم وابستگى حزبى در اين وزارت ) 
  ]\r\nزمان : صبح 19 اسفند 1363 / 17 جمادى الثانى 1405\r\nمكان : تهران ، جماران\r\nموضوع : اصل استقلال و عدم وابستگى گروهى و حزبى در وزارت اطلاعات\r\nحضار : رىشهرى ( وزير اطلاعات ) ، معاونان ، مديران و سرپرستان كل وزارتخانه در تهران و شهرستانها\r\nبسم اللَّه الرحمن الرحيم\r\n\r\nوابسته نبودن افراد اطلاعات به احزاب و گروهها\r\nاز افتخارات جمهورى اسلامى اين است كه افراد متدين و متعهد و شخصيتهاى روحانى در چنين وزارتخانه‌اى هستند . آقاى « رىشهرى » را همه مىشناسيم كه شغل ايشان شغل ديگرى است ، ولى خدمت به اسلام كه از همه چيز لازمتر است ، موجب شده است كه ايشان از كار اصليشان دست بردارند و به اين كار حساس مشغول باشند . من از شما آقايان كه ان شاء اللَّه همه متعهد هستيد تشكر مىكنم .\r\nقضيهء اطلاعات از امور بسيار مهم و حساسى است كه با همه چيز مردم سر و كار دارد .\r\nشما بايد خداوند را حاضر و ناظر بدانيد . انسان ممكن است چيزى را از چشم همه مخفى كند ، ولى همه چيز ما در نزد خدا حفظ مىشود و اعمال ما را به خود ما بر مىگرداند . شما بايد خيلى مواظبت كنيد . البته همه بايد مواظبت كنند ، ولى از آنجا كه شما كار حساسى در دستتان است بايد مواظبت بيشترى داشته باشيد . بايد به قلبتان برسانيد كه هر كارى انجام مىدهيد در محضر خدا هستيد .\r\nمطلب ديگرى كه اهميت دارد اين است كه تمام كسانى كه در اين وزارتخانه هستند بايد در هيچ گروه و حزبى نباشند . وابستگى به گروهها ، وابستگى فكرى و عملى مىآورد و اين با كار شما منافات دارد . بايد همهء شما بيطرفِ بيطرف باشيد ؛ دشمنى ، دوستى ، آشنايى و غريبى در كار نباشد . اين كار خطرش بسيار است ، آن طرف هم چون اسلام\r\n\r\n","description":"","footnote":"","page_name":" 179 ","page_number":199},
  {"content":"\r\n\r\nاست اجرش زياد است . بايد فكر كنيد كه اگر امروز مطلبى را مخفى كرديد ، فردا چه مىكنيد . عالم - چه براى آن كه عالم را مىخورد و چه براى درويش - مىگذرد ، بايد به فكر فردا بود . مبادا كسى پيدا شود و از روى اغراض و گرايشها عمل كند كه اين كار هم براى خودش خطرناك است و هم براى مردم . در مرحله اول ، خطر براى خود انسان دارد ، ولى انسان غافل است . داخل شدن در گروهى طبعاً يك نوع گرايش به آن گروه به وجود مىآورد كه با كارهايى كه شما مىخواهيد انجام دهيد ، منافات دارد .\r\n\r\nمستقل ، منزه و متقى بودن افراد اطلاعات\r\nبايد افراد اطلاعات مستقل ، منزه و متقى باشند . من اميدوارم كه شما همين طور باشيد و دوستانتان را موعظه كنيد كه مبادا تندروى كنند . مبادا به خاطر تندانديشى ، يك بيچاره‌اى بى جهت گرفتار شود . در مورد زندانيانى كه اسامى آنها به آقاى رىشهرى داده مىشود ، زودتر اقدام كنيد كه بى خود كسى در زندان نماند . ولى دقت در امور براى شما لازم است ، چرا كه با امثال منافقين و گروههاى ديگر سر و كار داريد ، بايد دقت كنيد .\r\nامروز ملت ما احتياج به اطلاعات دارد ، هر كس خوبتر است بايد در اين امر شركت كند .\r\nاسلام ما را موظف مىكند در اين امر دخالت كنيم ، كنار رفتن و كنج خانه نشستن و دعا كردن فايده‌اى ندارد . بايد به انبيا اقتدا كنيم . بناى انبيا و اهل بيت - عليهم السلام - اين نبوده است كه از مردم كناره‌گيرى كنند ؛ آنان با مردم بودند و هر وقت دستشان مىرسيد ، حكومت را مىگرفتند . هيچ وسوسه نكنيد كه وسوسه كار شيطان است . انسان در هر موردى بايد روى موازين شرعى عمل كند و كار صواب انجام دهد . از خداوند متعال توفيق و سعادت و سلامت شما را خواستارم . اميدوارم حضرت ولى عصر پشتيبان شما باشد .\r\nو السلام عليكم و رحمة اللَّه\r\n\r\n","description":"","footnote":"","page_name":" 180 ","page_number":200},
  {"content":"\r\n\r\n\r\nپيام [ به ملت ايران و حوزهء علميهء اصفهان ( تسليت رحلت آقاى حسين خادمى ) 
  ]\r\nزمان : 20 اسفند 1363 / 18 جمادى الثانى 1405\r\nمكان : تهران ، جماران\r\nموضوع : تسليت به مناسبت رحلت آقاى حسين خادمى\r\nمخاطب : ملت ايران و حوزه علميه اصفهان\r\nبسم اللَّه الرحمن الرحيم\r\n إِنَّا لِلَّهِ وَ إِنَّا إِلَيْهِ راجِعُونَ \r\nرحلت تأسف‌انگيز عالم عادل متعهد خدمتگزار به اسلام و مسلمين ، حضرت حجت الاسلام و المسلمين ، آقاى حاج آقا حسين خادمى - رحمة اللَّه عليه - موجب تأثر و تأسف گرديد . اين عالم متقى به حق خادم صادق شريعت و حافظ حدود اسلام و سرمشق تقوا و علم و عمل براى ديگران بود . و فقدان و رحلتش ثُلمه‌اى بر اسلام و حوزه‌هاى علميه بود . امثال اين شخصيتها كه يادگار سلف صالح و نمونه‌هايى از بزرگان علم و تقوا بودند ذخيره‌هايى بوده و هستند كه ما بايد با جان و دل قدرشان را بدانيم و در حيات و مماتشان پيروى از سيرهء حسنهء آنان كنيم . اين جانب اين ضايعه را به ولى عصر بقية اللَّه - ارواحنا له الفداء - و به ملت شريف ايران ، بويژه علماى اعلام و حوزه‌هاى مقدسهء علميه و اهالى محترم اصفهان ، تسليت عرض مىكنم ؛ و براى خاندان محترمشان پس از تسليت ، صبر و اجر مسألت مىكنم . خداوند اين عالم جليل و ميهمان عزيز را در جوار رحمت خود مشمول عنايات خاصهء خود فرمايد . و السلام على عباد اللَّه الصالحين و رحمة اللَّه و بركاته .\r\nروح اللَّه الموسوي الخمينى\r\n\r\n","description":"","footnote":"","page_name":" 181 ","page_number":201},
  {"content":"\r\n\r\n\r\nبيانات [ در جمع مسئولان كميتهء امداد و معتمدان بازار ( تفاهم بين بازار و دولت ) 
  ]\r\nزمان : صبح 21 اسفند 1363 / 19 جمادى الثانى 1405\r\nمكان : تهران ، جماران\r\nموضوع : لزوم تفاهم بين بازار و دولت و پشتيبانى از يكديگر\r\nحضار : عسكر اولادى ، حبيب اللَّه ( سرپرست كميته امداد امام خمينى ) ، مسئولان كميته امداد و معتمدان بازار\r\nبسم اللَّه الرحمن الرحيم\r\n« آنچه بارها گفته‌ام اين است كه همهء شما پشتيبان يكديگر باشيد ، دولت پشتيبان بازار و بازار پشتيبان دولت . ما بايد اين انقلاب را چون امانتى نگه داريم و همه مىدانيم از آنجا كه مىخواهيم اسلام را به دنيا عرضه كنيم ، همه با ما مخالف هستند . »\r\n[ امام خمينى ضمن اشاره به حملات رژيم عراق به شهرهاى بىدفاع ميهن اسلامى فرمودند : 
  ] « امروز كه عراق به شهرهاى بىدفاع ما حمله مىكند ، رسماً منافقين براى رژيم عراق جاسوسى مىكنند ، و اين جاسوسى را هم اعلام مىنمايند . آيا يك ايرانى براى دشمن ايران جاسوسى مىكند ؟ !\r\n[ امام خمينى خطاب به حاضران فرمودند : 
  ] « من شما را مىشناسم و شما افراد خوب و سالمى هستيد . بايد در جهت تفاهم و دوستى گام برداريد ، و از آن جهت كه حسن نيت داريد ، ان شاء اللَّه مشكلاتتان حل مىشود وقتى همه خدمتگزار باشند ، تمامى مسائل حل مىشود . »\r\n\r\n","description":"","footnote":"","page_name":" 182 ","page_number":202},
  {"content":"\r\n\r\n\r\nسخنرانى [ در جمع بانوان جامعة الزهراء ( ميلاد حضرت زهرا ( س ) و روز زن ) 
  ]\r\nزمان : صبح 22 اسفند 1363 / 20 جمادى الثانى 1405\r\nمكان : تهران ، حسينيه جماران\r\nموضوع : الگوى زن مسلمان ، عرصه فعاليت بانوان\r\nمناسبت : ميلاد دخت پيامبر اكرم حضرت فاطمه زهرا ( ع ) - روز زن\r\nحضار : دستغيب ، گوهر الشريعه و خواهران و بانوان جامعة الزهراء قم ، دانشگاه الزهراى تهران ، جمعيت زنان مسلمان ، انجمنهاى اسلامى بيمارستانها و كارخانجات و معلمان و محصلان مدرسه شهيد مطهرى و ستاد كمك‌رسانى به جبهه‌ها و خواهران فرهنگى\r\nبسم اللَّه الرحمن الرحيم\r\n\r\nفعاليت بانوان در عرصه‌هاى مختلف\r\nبه حمد اللَّه اين روز مبارك كه روز معظَّم زن است ، خانمها و بانوان ايران قدمهاى بزرگى در راه اسلام و در راه نجات خودشان از قيدهايى كه بسته بودند به دست و پاى آنها ، نجات يافتند . و من اين روز مبارك را به همهء بانوان و خصوصاً حاضرين تبريك عرض مىكنم . و اميدوارم كه همان طورى كه شما خانمها در همهء امورى كه مربوط به پيشرفت اسلام در قبل از اين انقلاب و در زمان انقلاب و بعد از انقلاب داشتيد ، به همين نحو خداوند توفيق بدهد به شما كه با تعهد باقى باشيد و خدمت كنيد به اين كشورى كه در زير ستم ستمكاران پايمال شده بود ؛ حقوق شما پايمال شده بود و حقوق همه . ماها را مىخواستند كه از [ نقشهء 
  ] جغرافيا خارج كنند ، و مىخواستند كه جوانهاى ما را به فسادها بكشند ، و خانمهاى ما را بر خلاف آن مشىاى كه بايد بكنند ، بكشانند . خداى تبارك و تعالى به همهء ما منت گذاشت و توفيق داد كه تا كنون در اين راه موفق بوديم و موفق شديم .\r\nو ما بسيارى از موفقيتها را مرهون خدمت‌هاى شما بانوان مىدانيم . شما هستيد كه علاوه بر آنكه خودتان فعاليت مىكنيد ، فعاليت را در مردها مضاعف « 1 » مىكنيد . و شما بوديد\r\n\r\n\r\n","description":"","footnote":"\r\n( 1 ) - دو برابر .\r\n","page_name":" 183 ","page_number":203},
  {"content":"\r\n\r\nكه در زمان طاغوت تحت رنج و شكنجهء روحى واقع شديد و به حمد اللَّه با قدرت خودتان و تعهد خودتان آن قدرت شيطانى غرا [ را 
  ] از صفحهء روزگار بيرون كرديد و نگذاشتيد كه آن خيالهايى كه آنها در سر خودشان و در خاطر خودشان پخته بودند ، آن خيالها به نتيجه برسد . و خدا مىداند كه اگر نبود اين نهضت ، و نبود كوشش ملت ايران از زن و مرد و جوان و پير و بزرگ و كوچك ، اين ملت همه چيزش را از دست داده بود و مىداد . و شما به حمد اللَّه زحمت كشيديد ، رنج برديد و در همه مراحل پايدارى كرديد ، و بانوان ايران در همه جا فعاليت كردند ، چه فعاليتهاى فرهنگى و چه فعاليتهاى اقتصادى ، كه قشر كثيرى از آنها در كشاورزى دخالت دارند ، و قشر كثيرى از آنها در صنعت دخالت دارند و قشر كثيرى در فرهنگ و ادب و علم و هنر . و همهء اينها پيش خداى تبارك و تعالى مشكور است ، و شماها مورد عنايت حق تعالى ان شاء اللَّه هستيد ، و مادامى كه به اين تعهد باقى باشيد ، خداى تبارك و تعالى شما را نصرت مىكند .\r\n\r\nاقتدا نمودن بانوان به فاطمه زهرا ( س )\r\nكوشش كنيد در تهذيب اخلاق و در وادار كردن دوستانتان به تهذيب اخلاق . كوشش كنيد كه در مقابل آن جناياتى كه بر شما وارد شد عكس العمل نشان بدهيد ، در حفظ همهء حيثياتى كه حيثيت بزرگ زن است ، آن طورى كه زن فريد « 1 » ، حضرت زهرا سلام اللَّه عليها - بود . همه بايد به او اقتدا كنيد و كنيم و همه بايد دستورمان را از اسلام به وسيلهء او و فرزندان او بگيريم ، و همان طورى كه او بوده است ، باشيد . و در علم و تقوا كوشش كنيد كه عِلم به هيچ كس انحصار ندارد ، علم مال همه است ، تقوا مال همه است . و كوشش براى رسيدن به علم و تقوا وظيفهء همهء ماست و همهء شماست .\r\n\r\nحجاب اسلامى حافظ ارزشهاى زن\r\nو من اميدوارم كه دستگاهها با شما كمك كنند و آن چيزى كه احتياج به آن داريد در هر امرى از امور و در فرهنگتان و در تعليم و تعلمتان وسيله را براى شما به طور شايسته\r\n\r\n\r\n","description":"","footnote":"\r\n( 1 ) - يگانه ، بىهمتا .\r\n","page_name":" 184 ","page_number":204},
  {"content":"\r\n\r\nفراهم كنند . و اميدواريم كه شما در همه چيز موفق و مؤيّد باشيد ، و همان طورى كه بانوان ايران جانشان را ، جوانانشان را ، وقتشان را وقف اسلام كردند و اسلام را به اينجا رساندند . و اميدواريم كه از اين به بعد هم از اين بالاتر بشود ، و مطمئن باشيد كه تا شماها در صحنه هستيد و شماها متعهد به اسلام هستيد و جوان مىدهيد و جوان تربيت مىكنيد ، اين اسلام به پيش برود ، و ان شاء اللَّه با خوبى و خوشى و قطع دست اعداى دين از اين كشور و همهء كشورهاى اسلامى . و من اميدوارم كه خانمهاى مسلمين در هر جا هستند اقتدا كنند به شما عزيزان كه كوشش داريد براى اينكه ارزش زن را هر چه بيشتر بالا ببريد ، و آن ظلمى كه به شما در آن زمان شد ، با كوشش خودتان از او جبران كنيد .\r\nخداوند همهء شما را توفيق بدهد ، و ما و شما را براى اسلام و براى خدمت اسلام موفق كند ، و دين و دنياى شما را حفظ كند . و البته بايد توجه داشته باشيد كه حجابى كه اسلام قرار داده است ، براى حفظ آن ارزشهاى شماست . هر چه را كه خدا دستور فرموده است - چه براى زن و چه براى مرد - براى اين است كه ، آن ارزشهاى واقعى كه اينها دارند و ممكن است به واسطهء وسوسه‌هاى شيطانى يا دستهاى فاسد استعمار و عمال استعمار پايمال مىشدند اينها ، اين ارزشها زنده بشود . و خداوند به همهء ما توفيق بدهد كه خدمت كنيم به اين ملت و اسلام .\r\nو السلام عليكم و رحمة اللَّه و بركاته\r\n\r\n","description":"","footnote":"","page_name":" 185 ","page_number":205},
  {"content":"\r\n\r\n\r\nحكم [ عفو جمعى از زندانيان به رئيس ديوان عالى كشور 
  ]\r\nزمان : 23 اسفند 1363 / 21 جمادى الثانى 1405\r\nمكان : تهران ، جماران\r\nموضوع : عفو محكومان\r\nمخاطب : رئيس ديوان عالى كشور\r\n[ بسمه تعالى . محضر مبارك حضرت آيت اللَّه العظمى امام خمينى - مد ظله العالى - رهبر كبير انقلاب و بنيانگذار جمهورى اسلامى ايران\r\nاحتراماً ، به پيوست آمار 619 نفر از محكومين جرايم عمومى ( غير گروهكها ) دادگاههاى انقلاب اسلامىِ ده شهر در اجراى مفاد بخشنامهء شمارهء 15595 / 1 - 29 / 3 / 63 شوراي عالى قضايى و چهارده نفر از محكومين دادگاههاى عمومى كه از طريق ادارهء عفو و بخشودگى و اصل و استحقاق عفو و تخفيف مجازات دارند تقديم مىگردد .\r\nعبد الكريم موسوى اردبيلى - رئيس ديوان عالى كشور 
  ] .\r\nبسمه تعالى\r\nموافقت مىشود .\r\n23 / 12 / 63\r\nروح اللَّه الموسوي الخمينى\r\n\r\n","description":"","footnote":"","page_name":" 186 ","page_number":206},
  {"content":"\r\n\r\n\r\nنامه [ به شوراي عالى انقلاب فرهنگى ( رسيدگى جدى به گزينش اساتيد و دانشجويان ) 
  ]\r\nزمان : 26 اسفند 1363 / 24 جمادى الثانى 1405\r\nمكان : تهران ، جماران\r\nموضوع : رسيدگى جدى به گزينش اساتيد و دانشجويان دانشگاهها\r\nمخاطب : شوراي عالى انقلاب فرهنگى\r\nبسمه تعالى\r\nشوراي عالى انقلاب فرهنگى\r\nآنچه در اين گزارش مذكور است موجب كمال نگرانى است . ما نبايد امور دانشگاهها را يك مطلب عادى فرض كنيم ، كه دانشگاهها ممكن است همه چيز انقلاب را به هم بزنند . لذا لازم است در اين مسائل رسيدگى جدى شود . خصوصاً راجع به گزينش اساتيد و دانشجويان ، مقرر داريد مسائل را با كمال دقت پيگيرى نمايند كه مبادا خداى نخواسته دانشگاه مركز تاخت و تاز مخالفين نظام جمهورى اسلامى شود . « 1 » - 26 اسفند 63\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - اعضاى هيأت مركزى گزينش وزارت فرهنگ و آموزش عالى و هيأت مركزى گزينش ستاد و شوراى مركزى پذيرش دانشگاهها ( آقايان : محفوظى ، فرهادى ، ادريسيان ، رهبر ، مظفرى ، زاهدى ، موسوى نژاد ) طى نامه‌اى در مورخ 16 / 12 / 63 به محضر امام خمينى اظهار داشتند : « . . . حضرت عالى در پيام حياتبخش 22 بهمن بعد از مسئلهء جنگ تحميلى اهميت دانشگاهها را ابلاغ فرموديد . ولى با كمال تأسف مشاهده مىگردد كه روند كنونى دانشگاهها و مراكز آموزش عالى به گونه‌اى است كه ما را هر چه بيشتر به افكار غربزدگان و شرق‌زدگان و بازماندگان فرهنگ طاغوت وابسته‌تر مىسازد . . . » در پايان اين نامه آمده است : « . . . مسائلى همچون حذف نيروهاى متعهد و مسلمان دانشگاهى در همهء سطوح از صحنهء فعاليتهاى آموزشى - فرهنگى نيز آشكارا تحقق پذيرفته و در نتيجهء اين حذف ، فساد و فحشا و غربزدگى به طور واضح روزبه روز اوج مىگيرد . همانطور كه در ابتداى مطالب عرض شد اين جانبان آيندهء امور فرهنگى و دانشگاهى كشور را در خطر جدى دانسته و اين امر را ناشى از ضعف و عدم توجه مسئولين وزارت مربوطه و دست‌اندركاران امور دانشگاهى مىداند و لذا بر حسب وظيفهء شرعى مصدع اوقات شريف جنابعالى گرديديم . اميد است كه امام بزرگوارمان مطالب معروضه را از جايگاه صداقت و خلوص فرزندان خود پذيرفته و همچون گذشته ما را ارشاد فرمايند »\r\n","page_name":" 187 ","page_number":207},
  {"content":"\r\n\r\n\r\nبيانات [ در جمع هيأت سرپرستى زندانيان ( لزوم رعايت احتياط در مورد زندانيان ) 
  ]\r\nزمان : صبح 26 اسفند 1363 / 24 جمادى الثانى 1405\r\nمكان : تهران ، جماران\r\nموضوع : لزوم رعايت احتياط در مورد زندانيان\r\nحضار : هيأت سرپرستى و عفو زندانيان\r\nبسم اللَّه الرحمن الرحيم\r\nهيچگاه در ذهن من خطور نكرده و نمىكند كه شما خداى ناكرده ذره‌اى خلاف واقع عمل كرده باشيد . من به شما علاقه دارم و همگى شما را مىشناسم و همه شما مورد تأييد من هستيد . ولى مطلبى را كه من بايد تذكر دهم اين است كه همهء ما بايد احتياط را به طور كلى مراعات كنيم . هم شما و هم من هيچ كدام نمىخواهيم كه حتى يك نفر بيگناه در زندان بماند ، ولى اين اسباب آن نشود كه كسانى كه گنهكارند به سزاى اعمالشان نرسند . ديديد كه منافقين در دانشگاه چه كردند . همه مىگويند آنهايى كه آدم كشته‌اند بايد مجازات شوند . البته من هر وقت هر حرفى را ميزنم هر كس بر طبق سليقهء خود از آن برداشت مىكند . هر كس هر چه مىخواهد بگويد ، شما به كارتان ادامه دهيد . من از دوران اواخر طلبگىام شما را مىشناسم و بشما اطمينان دارم .\r\nكار شما خدمتى است بزرگ . سعى كنيد هيچ كس بى خود در زندان نماند . خداوند شما را تأييد نمايد و موفق كند .\r\n\r\n","description":"","footnote":"","page_name":" 188 ","page_number":208},
  {"content":"\r\n\r\n\r\nسخنرانى [ در جمع مسئولان وزارت آموزش و پرورش ( رابطهء تعليم و تهذيب ) 
  ]\r\nزمان : صبح 28 اسفند 1363 / 26 جمادى الثانى 1405\r\nمكان : تهران ، حسينيه جماران\r\nموضوع : رابطه تعليم و تهذيب\r\nحضار : اكرمى ( وزير آموزش و پرورش ) ، معاونان اين وزارتخانه و مسئول نهضت سوادآموزى\r\nبسم اللَّه الرحمن الرحيم\r\n\r\nمقدم بودن تزكيه بر دانش\r\nاين كه گفتيد دانش‌آموزان ، هم به جبهه مىروند و هم مشغول تحصيل هستند ، مورد تشكر است . من به همهء آنان دعا مىكنم . همه بايد در جنگ وارد باشيم ، ولى مسأله مهم در آموزش و پرورش با هم است ، و الّا آموزشِ تنها فايده‌اى ندارد و گاهى هم مضر است . مقدار صدمه‌اى كه ايران از متفكرين و متجددين فرنگ رفته خورده است ، از هيچ كس نخورده است ، و اين براى آن بود كه ، آنها آموزش داشتند ولى تهذيب و پرورش نداشتند . اساس كه تهذيب بود ، درست نشده بود و هم آنان بودند كه بچه‌هاى ما را از ابتدا تا دانشگاه طورى تربيت مىكردند كه براى ملت و كشور مضر باشند و براى ديگران نافع .\r\nبايد توجه كنيد كه دورهء مدارس مهمتر از دانشگاه است ، چرا كه رشد عقلى بچه‌ها در اين دوره شكل مىگيرد . بايد سعى كنيم تا كسانى كه فرزندان ما را فاسد بار مىآورند ، به مدارس و دانشگاهها وارد نشوند و در اين امر مسامحه نبايد كرد . ممكن است الآن كارى نتوانند بكنند ، ولى تا ده سال ديگر كارشان را انجام مىدهند . ما با آنان كه با اسلام دشمن‌اند مخالفيم و در مقابلشان مىايستيم ، ولى با كسانى كه با اسلام دشمنى ندارند و دنبال كار خودشان هستند كارى نداريم . مسأله ما اسلام و كشور اسلامى است . ما براى اسلام اين همه جوان داده‌ايم ، لذا بايد نگذاريم خون آنان هدر رود . ما دانشمندى كه براى بشريت مضر است را مىخواهيم چه كنيم ؟ امروز دنيا در آتش دانشِ دانشمندانِ\r\n\r\n","description":"","footnote":"","page_name":" 189 ","page_number":209},
  {"content":"\r\n\r\nمضر مىسوزد . اين سلاحهاى مخرب و بمب و موشكها را همين دانشمندان ساخته‌اند .\r\nلذا دانش بايد همراه با تزكيه باشد ، اصلًا تزكيه مقدم بر دانش است .\r\n\r\nمسئوليت خطير معلمان در تربيت دانش‌آموزان\r\nهمهء معلمين در فكر اين باشند كه خودشان را تهذيب كنند ، بايد خود را مهذب كنند تا حرفشان در ديگران اثر كند . معلمين و همهء كسانى كه در شغل معلمى به سر مىبرند بايد بدانند كه شغلشان بسيار مهم است ؛ بايد توجه كنند كه بچه‌ها را از ابتدا خوب بار بياورند ، كه دانشگاه دير است . معلمين بايد احساس كنند كه پيش خدا مسئولند ، اگر بچه‌ها بد تربيت شوند اينها هم مسئولند ، اگر در اين مورد من و شما هم سكوت كنيم مسئوليم .\r\nاميدوارم مردم در ساختن مدارس كه براى فرزندان خودشان است سعى لازم را بنمايند . كمك به مدارس ، كمك به خودشان و به فرزندانشان و به اين كشور و ملت است .\r\nبايد كشور را آباد كنيم . اميدوارم آن اندازه كه مردم مىتوانند كمك كنند و فكر نكنند كه بايد حتماً رقم كمك آنها درشت باشد . در امر ساختن مدارس ، با رقمهاى ريز هم مىشود شركت كرد ، البته رقم درشت هم به جاى خود . به همه معلمين و بچه‌ها سلام مرا برسانيد . و همين طور سر كلاسها به آنها بگوييد كه خودتان را براى آينده ، خوب درست كنيد .\r\nو السلام عليكم و رحمة اللَّه\r\n\r\n","description":"","footnote":"","page_name":" 190 ","page_number":210},
  {"content":"\r\n\r\n\r\nحكم [ به آقاى يوسف صانعى ( واگذارى ادارهء دار التبليغ اسلامى به دفتر تبليغات قم ) 
  ]\r\nزمان : 29 اسفند 1363 / 27 جمادى الثانى 1405\r\nمكان : تهران ، جماران\r\nموضوع : واگذارى ادارهء دار التبليغ اسلامى قم به دفتر تبليغات اسلامى قم\r\nمخاطب : صانعى ، يوسف\r\n[ بسمه تعالى . سرپرستى محترم دفتر تبليغات اسلامى قم\r\nبا توجه به اينكه آقاى شريعتمدارى ديگر صلاحيت ادارهء دار التبليغ اسلامى قم و انتشارات و چاپخانه و كتابخانه و متعلقات آنها اعم از ساختمانها و خوابگاه و غيره را ندارند و نمىتوانند دربارهء آنها سرپرستى كنند و از آنجا كه همهء آنها طبق اعترافات خودش از وجوه شرعيه و زكوات و عطاياى مردم و از بيت المال مسلمين تهيه شده است با كسب اجازه كه از محضر مبارك ولى فقيه و مرجع بزرگوار و امام امت آيت اللَّه العظمى امام خمينى - مد ظله العالى - شد ايشان اجازه فرمودند كه دفتر تبليغات اسلامى قم تمامى موارد فوق الذكر را به نحو احسن اداره نمايند . اميد است كه با اعمال مديريت صحيح و دقت كامل در حفظ بيت المال كما هو حقه بهره‌بردارى به نحو اتَم و اكمل در مصالح اسلام و مسلمين و ترويج شريعت مقدس اسلام و مكتب جعفرى - عليه السلام - و تربيت طلاب علوم دينى و مروجين و مبلغين مذهبى انجام گيرد و همواره مورد توجه حضرت بقية اللَّه - ارواحنا فداه باشد . از اين تاريخ مىتوانيد با صورت جلسهء كامل همهء موارد فوق و كليهء وسايل موجود را از دادستان محترم انقلاب اسلامى قم تحويل بگيرند . و السلام عليكم و رحمة اللَّه .\r\nدادستان كل انقلاب اسلامى ايران - سيد حسين موسوى تبريزى - 8 / 2 / 61 
  ] .\r\nبسمه تعالى\r\nجناب آقاى صانعى دادستان ، به محتواى اين ورقه عمل نماييد .\r\n29 اسفند 63\r\nروح اللَّه الموسوي الخمينى\r\n\r\n","description":"","footnote":"","page_name":" 191 ","page_number":211},
  {"content":"\r\n\r\n\r\nپاسخ استفتاء [ رئيس كل بانك مركزى ( پرداخت جايزه به سپرده گذاران ) 
  ]\r\nزمان : 29 اسفند 1363 / 27 جمادى الثانى 1405\r\nمكان : تهران ، جماران\r\nموضوع : پرداخت جايزه به سپرده گذاران بانك\r\nسؤال‌كننده : نوربخش ، محسن ( رئيس كل بانك مركزى )\r\n[ بسمه تعالى . محضر مبارك حضرت آيت اللَّه العظمى امام خمينى ، رهبر كبير انقلاب و بنيانگذار جمهورى اسلامى ايران ، سلام عليكم .\r\nهمانطور كه خاطر عالى مستحضر است قانون عمليات بانكى بدون ربا از ابتداى سال 1363 در كليهء بانكهاى كشور به مرحلهء اجرا درآمد . بر اساس اين قانون ، كليهء تسهيلات جديد اعتبارى بانكها در قالب عقود اسلامى پرداخت گرديده و سپرده‌هاى مردم نيز تحت عناوين ذيل نزد بانكها توزيع شده است :\r\nالف - سپرده‌هاى قرض الحسنه ( جارى و پس‌انداز ) .\r\nب - سپردهء سرمايه گذارى مدت‌دار كه بانك در به كار گرفتن آنها وكيل مىباشد و در عقود اسلامى مندرج در قانون عمليات بانكى بدون ربا مورد استفاده قرار مىگيرد . سپرده‌هاى مذكور بر دو نوعند :\r\n1 - سپرده‌هاى سرمايه گذارى كوتاه مدت كه به صورت دفترچه نگهدارى مىشود با حد اقل دو هزار ريال كه براى بار اول حد اقل سه ماه نزد بانك بايد باقى بماند .\r\n2 - سپرده‌هاى سرمايه گذارى بلند مدت كه در مقابل ورقهء سپرده ، نظير برگ سپردهء ثابت قديم از طرف بانكها با حد اقل پنجاه هزار ريال براى حد اقل يك سال از تاريخ توزيع پذيرفته مىشود .\r\nبه منظور پاسخ به استقبال قابل ملاحظهء مردم از نظام جديد و تشويق و ترغيب بيشتر آنان به سپرده گذارى و در واقع مشاركت فعال سپرده گذاران به اجراى قانون عمليات بانكى بدون ربا و تحقق اهداف مندرج در آن ، مجمع عمومى بانكها در تاريخ بيستم اسفند ماه سال جارى با حضور جناب آقاى نخست وزير تشكيل و تصويب نمود كه بانكها بتوانند اضافه بر سود متعلقه حاصل از عمليات و معاملات خود مبلغى به سپرده گذاران به عنوان جايزه پرداخت نمايند .\r\n\r\n","description":"","footnote":"","page_name":" 192 ","page_number":212},
  {"content":"\r\n\r\nبا توجه به اينكه اين مبلغ در قرارداد فيما بين شرط نشده و بانك از محل منابع خود صرفاً به منظور پاسخگويى به حسن استقبال مردم به آنان پرداخت مىنمايد ، استدعا دارد نظر مبارك را از جهت شرعى اعلام فرماييد .\r\nمحسن نوربخش « 1 » 
  ] .\r\nبسمه تعالى\r\nدر فرض مذكور از جهت شرعى اشكال ندارد .\r\n29 / 12 / 63\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - آقاى محسن نوربخش ، رئيس كل بانك مركزى جمهورى اسلامى ايران\r\n","page_name":" 193 ","page_number":213},
  {"content":"\r\n\r\n\r\nپيام راديو - تلويزيونى [ به ملت ايران و مسلمانان جهان ( تقدير از استقامت ملت ) 
  ]\r\nزمان : 1 فروردين 1364 / 28 جمادى الثانى 1405 « 1 » مكان : تهران ، جماران\r\nموضوع : تقدير از روحيهء استقامت و شهادت طلبى ملت\r\nمناسبت : حلول سال جديد و عيد نوروز\r\nمخاطب : ملت ايران و مسلمانان جهان\r\nبسم اللَّه الرحمن الرحيم\r\n\r\nجلوه‌هايى از استقامت ملت\r\nحلول سال جديد را به همهء مسلمين جهان خصوصاً ملت قهرمان ايران و قشرهاى مختلف ملتمان ، و آن كسانى كه در جبهه‌ها دارند براى اسلام خدمت مىكنند ، كسانى كه در پشت جبهه‌ها خدمت مىكنند و خانوادهء شهدا و خود معلولين و وابستگانشان و به همه تبريك عرض مىكنم . ان شاء اللَّه اين سال ، سال مباركى باشد براى مسلمين جهان و خداى تبارك و تعالى مقدر بفرمايد كه دست اين ابرقدرتها و كسانى كه به آنها مرتبط هستند قطع بشود و مردم دنيا با آرامش زندگى كنند .\r\nهمهء گرفتاريهاى جهان مال اين قدرتهاى بزرگى است كه ادعا مىكنند كه ما براى صلح اين كارها را ميكنيم . اين همه جنايت مىكنند ، اين همه كشورها را به خون مىكشند و ادعا مىكنند كه ما نمىتوانيم ببينيم كه حقوق بشر از بين مىرود . اينها ادعايى است كه آنها مىكنند كه هيچ واقعيت ندارد ، بلكه خلافش واقعيت دارد و مسلمين در غفلت هستند ، مستضعفين جهان غفلت دارند . اين بارقه‌اى كه در ايران پيدا شد اگر چنانچه ملت‌هاى ساير كشورهاى مسلمين به اينجا ملحق بشوند و همه با هم دست به هم بدهند و در مقابل اين همه جناياتى كه به بشر و بشريت مىشود ، بايستند كارها اصلاح مىشود ، لكن مع الأسف نشده است اين كار و نمىدانم كه چه خواهد شد . و من اميدوارم كه\r\n\r\n\r\n","description":"","footnote":"\r\n( 1 ) - در صحيفهء نور ( دورهء 22 جلدى ) ذيل تاريخ 29 / 12 / 1363 درج شده است .\r\n","page_name":" 194 ","page_number":214},
  {"content":"\r\n\r\nخداى تبارك و تعالى به ما قدرت استقامت بدهد ، امروز استقامت لازم است . پيغمبر اكرم - صلى اللَّه عليه و آله و سلم - نگران بود راجع به اين كه آيا ملتش استقامت مىكنند يا نه ؟ تا آن حد كه در روايت است كه فرموده كه\r\nشيَّبَتْنى سُورَةُ هُود « 1 »\r\nبراى اين آيه‌اى كه آمده است كه  فَاسْتَقِمْ كَما أُمِرْتَ وَ مَنْ تابَ مَعَكَ  « 2 » در عين حال كه اين آيه در سورهء ديگرى هم - سورهء شورى هم - آمده لكن آن ذيل را ندارد ، سورهء هود كه اين ذيل را دارد فرموده است . اين به نظر مىرسد كه نگران بوده است از اين كه ملتش و امتش مبادا خداى نخواسته استقامت نكند . بايد ملت ايران ، دولت ايران ، ارتش ايران ، سپاه پاسداران ايران ، همه قشرهاى ايران توجه كنند كه استقامت در مقابل ظلم ، در مقابل اين قدرتهاى بزرگ از امورى است كه امر شده است ، استقامت در مقابل دشمن است ، امر شده است كه استقامت بكنيد و اگر استقامت بكنيد پيروز هستيد . به حمد اللَّه ايران به اين صفت ، بسيارى از قشرها به اين صفت متصفند و من فراموش نمىكنم قصهء روز جمعه را كه آن طور با شكوه ، با نورانيت ، با استقامت گذشت . آن طور مردم با طمأنينه ، با آن صداهايى كه مىآمد ، با آن رگبارهايى « 3 » كه مىآمد ، من ملاحظه مىكردم ، نگاه مىكردم ، مخصوصاً نگاه مىكردم ببينم در بين مردم چه وضعى هست ، نديدم حتى يك نفر را كه يك تزلزلى درش پيدا باشد . و آن وقت امام جمعه آن طور با آن طنين قوى صحبت كرد ، « 4 » مردم آن طور گوش كردند ، آن طور فرياد زدند كه ما براى شهادت آمديم . يكى از اينهايى كه\r\n\r\n\r\n","description":"","footnote":"\r\n( 1 ) - علم اليقين ، فيض كاشانى ، ج 2 ، ص 971\r\n( 2 ) - بخشى از آيهء 112 سورهء هود : « آن گونه كه امر شده‌اى استقامت و پايدارى كن همراه كسانى كه با تو رجوع كردند »\r\n( 3 ) - اشاره به شليك پدافند هوايى تهران بعد از صداى انفجار نماز جمعهء تهران به گمان حضور هواپيماهاى دشمن در منطقه هوايى تهران است\r\n( 4 ) - روز جمعه 24 اسفند 1363 عوامل استكبار ، بمب دست سازى را كه به شكل فرش كوچك به محل نماز جمعهء تهران آورده بودند ، در ساعت 23 : 12 دقيقه در ميان انبوه جمعيت نمازگزار در هنگام استماع خطبه‌ها منفجر كردند كه تعدادى از نمازگذاران جمعه شهيد و مجروح شدند و بعد از اين حادثه مردم يكپارچه شعار « حسين ، حسين شعار ماست - شهادت افتخار ماست » ، « مرگ بر امريكا » ، « جنگ جنگ تا پيروزى » را سر دادند و على رغم اين حادثه ، امام جمعهء تهران آقاى خامنه‌اى با صلابت و قدرت قرائت خطبه‌هاى خود را ادامه دادند .\r\n","page_name":" 195 ","page_number":215},
  {"content":"\r\n\r\nشهيد شده است - يا اينكه چند نفر ، يكى - دو نفر ازشان - به من گفتند كه اين وصيت هم كرده است ، همين كه من مىروم براى شهادت ، وصيت كرده و از همانهايى است كه در همين جا شهيد شده . با يك همچو ملتى كسى نمىتواند مقابله كند . ملتى كه اين طور است ؛ آن روزى كه اعلام مىكنند كه مىخواهيم بمباران كنيم نماز جمعه را ، بيايند و بيشتر بيايند ، حتى آنهايى كه نمىآمدند براى نماز ، [ از 
  ] قرارى كه براى من نقل كرده‌اند ، آنهايى كه براى نماز جمعه هم نمىآمدند هفته‌هاى ديگر ، اين هفته آمده‌اند ؛ اين يك همچو ملتى است . يك همچو ملتى را نمىتواند كسى به واسطهء بمباران كردن يك جايى ، به واسطهء شرارتهايى كه دارد مىشود ، اين را منصرفش كند از اينكه دارد . . . . ملت ما ، در مقابل چىچى منصرف بشود . اسلام است و امانت خدا به دست ما ؛ اسلامى است كه - از صدر اسلام - با زحمت و با مشقت ، اين اسلام تولد پيدا كرده است و هر چه جلو رفته است باز مشقت درش بوده .\r\n\r\nتلاش براى كسب رضاى الهى\r\nپيغمبر اسلام - صلى اللَّه عليه و آله و سلم - از اوّلى كه دعوت كرده است تا آن وقتى كه در رختخوابِ رفتن از اين عالم بوده است و لقاء اللَّه بوده است ، در حال جنگ بوده . حتى آن وقتى هم كه در بستر خوابيده است باز براى جنگ بسيج كرده است و آن همه مشقت‌هايى كه ايشان ديدند ؛ از قريب و از غير قريب ديدند و بعد از آن هم همين طور ؛ مسلمين ديده‌اند ؛ ائمه ما ديده‌اند ؛ امير المؤمنين ديده است . خوب ! آنها براى اسلام چون بوده ، به ذائقه‌شان شيرين بوده . ما بايد كوشش كنيم كه ذائقه‌مان را يك همچو ذائقه‌اى قرار بدهيم كه براى ما هر چيز شيرين باشد . رضاى به قضاى خدا ، معنايش همين است كه يكوقت تسليم است ، آدم تسليم مىشود ، خوب ، ما سِلْميم . يكوقت رضاست به آنچه او مىكند ، اين ديگر فرق نمىكند بين اينكه آن كسى كه راضى است ، فرق نمىكند بين اين كه از او بلا برسد يا اين كه از او نعمت برسد ، همه را نعمت مىداند . مىگويد از آن است ، از محبوب من است . اگر محبوب انسان همين محبوبهاى ظاهرى هم اگر چنانچه فرض كنيد\r\n\r\n","description":"","footnote":"","page_name":" 196 ","page_number":216},
  {"content":"\r\n\r\nكه يك چيزى كه ناگوار است بگويد ، در ذائقهء كسى كه دوست دارد ، خوش مىآيد . اگر ما برسيم به اين معنا ، و اميدواريم كه با جديت برسيم به اين معنا كه خوشمان بيايد از اين معانى . الآن ما مىبينيم كه اين جوانهاى ما كه دارند مىروند در جبهه‌ها ، براى شهادت مىروند ، اينها همينند . اينها براى اينكه در ذائقه‌شان خوش آمده است اين معنا ؛ اين را از خدا مىدانند ؛ چون از خدا مىدانند از اين جهت سخت برايشان نيست . ما بايد خودمان را جورى تربيت كنيم كه راضى باشيم به آنچه خداى تبارك و تعالى به ما اعطا مىكند .\r\nآنچه مىدهد بلا باشد خوب است و واقعش هم اين طور است ، براى اينكه خداى تبارك و تعالى بندگانش را مىخواهد . گاهى وقتها « بلا » براى انسان نعمت است ، گاهى وقتها نعمت « بلا » ست . خداى تبارك و تعالى مىخواهد مردم را تربيت كند . كسانى كه به او متوجه مىشوند تربيتش گاهى به اين است كه فشار برشان وارد بياورد ؛ گاهى به اين است كه نعمت برشان بدهد . آن وقتى كه فشار وارد مىآيد روحها پرواز مىكنند به عالم ديگر ، آن در فشارهاست كه اين طور مىشود .\r\n\r\nبىاعتنايى به زخارف دنيا ، خصلت عاشقان شهادت\r\nبنا بر اين ، يك ملتى ما مىخواهيم و خودشان ، خود ملت ما هم به حمد اللَّه اين طور است كه فشارها برايشان اشكالى ندارد . اگر ما ، اگر اسلام ، مسلمين مثل ساير قشرهاى عالَم بودند كه براى مال و منال و منصب و اين طور چيزها مىرفتند دنبال كار و بالاخره براى شكم و براى شهوت مىرفتند ، اگر چنانچه كسر مىآمد بايد ناراحت بشوند . اما ملتى كه براى شهادت مىرود ، ملتى كه زن و مردش عاشق شهادت هستند و فرياد شهيد شدن مىزنند ، يك همچو ملتى ديگر از اينكه فلان چيز كم است ، فلان چيز زياد است ، اين نمىنالد . اقتصادش چطور است ، اين مال آنهايى است كه وابسته به اقتصاد هستند ، دل به اقتصاد دادند . آنهايى كه دل به خدا دادند ، آنها اين طور نيستند كه دنبال اين باشند كه فلان چيز فراوان باشد ؛ فلان چيز كم باشد ، زياد باشد ، نرخش كم باشد ، نرخش زياد باشد .\r\nاينها كه در نظر اينكه شهيد مىخواهد بشود ، اين چيزها نيست . آن كه دارد براى شهادت\r\n\r\n","description":"","footnote":"","page_name":" 197 ","page_number":217},
  {"content":"\r\n\r\nمىرود به او بگويى كه مثلًا مالت را دزد برده است ، او اصلًا اعتنا به اين حرف ندارد . به او بگويى كه قيمت [ اجناس 
  ] گران است ، او كه نرفته براى اينكه غنيمتى بياورد . غنيمتى كه او مىخواهد بياورد آن غنيمتى است كه هيچ زوال ندارد . آن چيزى است كه هيچ شكست ندارد . آن كارى است كه از دست هيچ كس بر نمىآيد جز از دست خداى تبارك و تعالى و ملت ما دارد اين كار را مىكند و من اميدوارم كه همه اين طور بشويم .\r\nالبته من كه مىگويم ، نيستم آن طور ، اما ديگران را ميل دارم بشوند اين طور و خودم هم ميل دارم بشوم ، بايد همه بشويم .\r\n\r\nحمايت از صدام در راستاى مخالفت با اسلام\r\nو ان شاء اللَّه اميدواريم كه اين سال جديد براى ما يك سال خوبى باشد . و تذكر اين معنا را من لازم مىدانم كه ما هم هيچ ميل نداريم كه حتى آنهايى كه با ما دشمنند صدمه ببينند . اگر در مقابل ما نايستند ، اگر با اسلام مخالفت نكنند ، مسْلم باشند ، با اسلام مخالفت نكنند ، ما هيچ صدمه‌اى نمىخواهيم ببينند . ما الآن ميل نداريم كه آن جاهايى را كه مراكز اقتصاد آنهاست ، مراكز جمعيت عراق است ، ابداً ميل نداريم كه يك صدمهء ضعيفى هم ببينند . صدام نكند اين كارها را ، دولت هم نمىكند اين كار را . لكن وقتى او مىكند ديگر از دست ما خارج است . ملت وضعش يكجورى است كه از دست ما ، از دست دولت هم خارج است . بنا بر اين اين طور نيست كه ما در نظر داشته باشيم جنگ بكنيم . از اول جنگ نكرديم ، جنگ نمىخواستيم ، از حالا هم نمىخواهيم ، بعدها هم نمىخواهيم ، اما صلحى كه از جنگ بدتر است هم نمىخواهيم . ما مىخواهيم كه دنيا اين آدم فاسدى كه اين همه فساد كرده است ، باز نرود دنبالش و برايش دست بزند . الآن دنيا متوجه اين است كه اين را زير بغلش را بگيرد ، نگه‌اش دارد . براى چى نگه دارد ؟ براى به هم زدن همهء اوضاع ، براى اينكه اسلام نباشد . همهء دردشان اين است كه نبادا اسلام بيايد ؛ و اسلام موافق با اين طور بد كاريها نيست ، با اين طور عياشيها نيست ، با اين طور فجايع نيست ، با اين طور زورگوييها نيست . چون اينها مىترسند از اين ، و صدام هم مقابل اسلام ايستاده است ، از اين جهت آنها هم زير بغلش را نگه داشته‌اند كه نبادا يكوقت چه بشود . لكن خداى\r\n\r\n","description":"","footnote":"","page_name":" 198 ","page_number":218},
  {"content":"\r\n\r\nتبارك و تعالى اگر اراده فرموده باشد تمام اين كيْدها به خودشان بر مىگردد . تكليف ما اين است كه در مقابل ظلم بايستيم و اين كسى كه تعدى به ما كرده است ، تو دهنى به او بزنيم و تا اين قضيه را دنيا قبول نكند اين جنگ هست و جنگ هم از طرف آنها هست ، از طرف ما نيست . زدن اين طور مراكز هم از طرف آنهاست . شما مىآييد نماز جمعه را مىزنيد . نماز جمعه را كه مىزنيد خيال مىكنيد ملت ما عقب مىنشيند ! مىبينيد كه در نماز جمعه چه كردند . اين يك مطلبى است گفتنى ، تاريخى ، تا كسى نبيند آنجا را ، آن منظره را نبيند ، باورش نمىآيد كه زن بچه‌اش تو بغلش است ، مرد بچه‌اش پهلويش است هيچ حركت نكند ، اين همه فشار ، هيچ حركت نكند ، از آن ور انفجار ، آن نامردها ، از آن طرف هم آن طور رگبارى كه ملاحظه كرديد همه . مع ذلك همه هم با طمأنينه نشسته‌اند سر جاى خودشان و هيچ ابداً حركتى نمىكنند . و ملت ، يك همچو ملت است .\r\nملت اين طورى ديگر دنبال اين نيست كه گوشتش ارزان است يا گران است ، دنبال اين نيست كه كم است يا زياد است . اين دنبال اين است كه اسلام را بزرگ كند . همان طورى كه پيغمبر اكرم هم بوده ، پيغمبر اكرم هم اين طور بوده ، دنبال اين بوده كه اسلام تقويت بشود ، حالا خودم كشته شدم ، بچه‌ام كشته شد ، از بين رفتند ، سيد الشهدا ؛ بچه‌هايم اسير شدند . . . . خوب ! مىبينيد كه در روايات هست كه هر چه به ظهر عاشورا نزديك مىشد ، حضرت سيد الشهدا صورتش شكفته‌تر مىشد . براى چى ؟ براى اينكه مىديد كه دارد مىرود پيش خدا . او نظر به « او » داشت ، نه نظر به اينها داشت . نظر به اينها - هر كدام كه مربوط به خدا باشد - به عنوان مربوط به خدا ، و الّا نه اينكه به اين نظر داشت كه پسر دارد ، اولاد دارد ، اين حرفها نبود در كار .\r\nبنا بر اين ، ما بايد استقامت كنيم و آن چيزى كه نگرانى پيغمبر هست كه نبادا ملتش استقامت نكنند و اين امر خدا را اطاعت نكنند ، بايد ما كارى بكنيم كه اين نگرانى نگذاريم در حق ما ثابت بشود . و من از خداى تبارك و تعالى مىخواهم كه همهء اين قشرهاى ملت را از مجروحين ، مصدومين ، شهدا و خانواده‌هاى اينها و مفقودين ما و اسراى ما ، همه اينها را هم سالم نگه دارد و شهداى ما را بيامرزد و در جوار خودش نعمت\r\n\r\n","description":"","footnote":"","page_name":" 199 ","page_number":219},
  {"content":"\r\n\r\nعنايت كند و اينهاى ديگر هم سالم نگه دارد و به پيروزى برسند و ان شاء اللَّه اسراى ما و مفقودين ما هم به وطن خودشان برگردند و ملت ما هم با قدرت و قوّت پيش برود و هيچ از اين نوع چيزها باك نداشته باشد . چيزى است كه بر ملت - بر ملت بيدار - ثابت شده است كه مىخواهى بيدار باشى ، مىخواهى مستقل باشى ، بايد جورش را بكشى ! مىخواهى ذليل باشى ؟ برو پيوند كن با امريكا ، همهء اين حرفها تمام مىشود ، جنگ هيچ نمىشود ؛ پيوند كن با شوروى ، باز هم نمىشود ! اما چى ؟ اين است كه يك ملت عقب ماندهء توسرىخوردهء ضعيف و تا آخر . اما وقتى بخواهى ، يك ملتى بخواهد سر بلند باشد ، بخواهد ارزش داشته باشد ، اين ديگر نبايد فكر اين باشد كه ما حالا اين ارزشى كه داريم ، ببينيم به اندازهء اين هست كه ماستمان گران باشد ! يا دوغمان چه باشد ! اگر اين طور است ، كه ما از حالا هم رفتيم . اما مىبينيم اين جور نيستند ، ملت ما الحمد للَّه اين طور نيست . و اميدوارم كه قويتر بشوند و شادمان بشوند در اين سال جديد و خداى تبارك و تعالى به همه قدرت عنايت كند و سلامت عنايت كند و همهء ما را بيدار كند و در استقامت به ما كمك كند ، ان شاء اللَّه .\r\nو السلام عليكم و رحمة اللَّه\r\n\r\n","description":"","footnote":"","page_name":" 200 ","page_number":220},
  {"content":"\r\n\r\n\r\nسخنرانى [ در جمع مسئولان نظام اسلامى ( توجه به بُعد معنوى در طاعات الهى ) 
  ]\r\nزمان : قبل از ظهر 1 فروردين 1364 / 28 جمادى الثانى 1405\r\nمكان : تهران ، حسينيهء جماران\r\nموضوع : لحاظ بُعد معنوى اعمال در اوامر و طاعات الهى\r\nمناسبت : عيد نوروز\r\nحضار : خامنه‌اى ، سيد على ( رئيس جمهور ) ، هاشمى رفسنجانى ، اكبر ( رئيس مجلس شوراى اسلامى ) ، موسوى اردبيلى ، سيد عبد الكريم ( رئيس ديوان عالى كشور ) ، موسوى ، مير حسين ( نخست وزير ) و مقامات لشكرى و كشورى\r\nبسم اللَّه الرحمن الرحيم\r\n\r\nلحاظ نمودن بُعد معنوى پيروزيها\r\nمن سال جديد را به همهء مسلمين جهان ، مستضعفان جهان و به ملت شريف خودمان و به آقايان و به همهء كسانى كه در جبهه‌ها مشغول خدمت هستند ، يا در پشت جبهه‌ها و تمام كسانى كه در اين انقلاب دخالت داشتند و فداكارى كردند ، شهيد شدند ، مفقود شدند ، اسير شدند ، به همهء اينها تبريك عرض مىكنم و اميدوارم كه اين سال جديد يك سال خوشى براى ملت ما و براى ملت‌هاى تحت ستم دنيا باشد .\r\nتمام اين پيروزىها و عدم پيروزىها و سلطنت‌ها و ابرقدرتىها و همه ، گذراست . ما اين جا نشستيم ، بلااشكال در صد سال ديگر از ما خبرى نيست ، گذشته است ، رفته است ، پيروز بشويم رفته است ، شكست بخوريم رفته است ، قدرت داشته باشيم رفته است ، نداشته باشيم گذشته است . آن كه باقى است ، آن است كه در پيش خودمان است . آنچه باقى مىماند ، ما و چيزهايى كه حمل مىكنيم به عالم ديگر است . ما بايد فكر اين معنا باشيم كه خدمت بكنيم ؛ خدمتى كه براى ما سرمايه باشد براى آن جهان . زدن و پيروز شدن و فتح كردن و همهء اينها اگر آن بُعد معنوىاش نباشد ، همه‌اش شكست است ، بلكه آنهايى كه بيشتر در نظر مردم پيروزند ، شكسته‌ترند . اين قدرت‌هاى بزرگى كه در عالم بوده است و هست و خواهد بود ، اينها اگر آن بُعدى كه آنها را به سعادت مىرساند\r\n\r\n","description":"","footnote":"","page_name":" 201 ","page_number":221},
  {"content":"\r\n\r\nنداشته باشند ، تمامش شكست است . چند روز خورد و خواب و جنايت و خيانت و بعدش تمام ، اين جا بسته مىشود و درِ آن عالم باز مىشود ، صحيفهء ما باز مىشود . همهء اين عالم شهادت مىدهند براى ما ، همه حاضرند . ما بايد كه فكرى بكنيم كه نصرت كنيم خدا را ؛  إِنْ تَنْصُرُوا اللَّهَ يَنْصُرْكُمْ  . جنگ نيست ، انزوا هم نيست پيشرفت نيست ، شكست هم نيست . نصرت يك معنايى است كه در خود انسان بايد متحقق بشود . ما اگر چنانچه در همهء جبهه‌ها پيروز بشويم ، لكن به عنوان نصرت خدا نباشد ، براى نصرت خودمان باشد ، بخواهيم كه خودمان يك جايى را بگيريم ، ما نصرت خدا را نكرديم و خدا هم آن وعده‌اى را كه داده‌اند ، عمل نمىكنند ، اگر عمل كنند يك عنايت خاصى است ، ربطى به ما ندارد . آنى كه وعده كرده است كه  إِنْ تَنْصُرُوا اللَّهَ يَنْصُرْكُمْ وَ يُثَبِّتْ أَقْدامَكُمْ  « 1 » ، آن اين است كه شما جبههء نصرت را بازكنيد ، خدا هم باز مىكند . شما براى خدا كار كنيد . براى خدا پيش برويد ، براى خدا زحمت بكشيد ، براى خدا همهء كارها را انجام بدهيد . آن كه در جبهه هست براى خدا بايد جبهه باشد . آن كه پشت جبهه است براى نصرت خدا باشد .\r\nاين كسى كه متصدى امور لشكر است براى خدا متصدى باشد . آن كه متصدى امور كشور است براى نصرت خدا باشد . آن كه در مجلس است براى خدا در مجلس باشد ، براى نصرت خدا باشد . و بالاخره اگر همه در نصرت خدا باشيم ، خدا به وعدهء خودش بىاشكال عمل مىكند . اگر نقصى باشد در ماست . اگر ما به خيال خودمان پيروزى داريم پيدا مىكنيم ، لكن نصرت خدا نباشد ، يعنى براى او نباشد براى پيشرفت مقاصد الهى نباشد ، مقاصد الهى مقصود اين است كه براى مظلومان ، براى مستمندان ، براى پيشرفت احكام اسلام ، براى دفع ظلم از مظلومان ، براى قطع يد ستمگران ، همهء اينها براى خدا ، خدا فرموده است ، ما عمل مىكنيم . اگر فرموده بود كه برويد در منزلتان بنشينيد ، آن وقت ما براى خدا مىرفتيم منزل مىنشستيم . وقتى مىفرمايد كه قتال كنيد .  قاتِلُوهُمْ  « 2 » براى خدا ،\r\n\r\n\r\n","description":"","footnote":"\r\n( 1 ) - سورهء محمد ( ص ) ، آيهء 7 : « اگر خدا را يارى كنيد ، خدا هم شما را يارى كرده و قدمهايتان را استوار مىكند »\r\n( 2 ) - سورهء بقره ، آيهء 193 : «  وَ قاتِلُوهُمْ حَتَّى لا تَكُونَ فِتْنَةٌ وَ يَكُونَ الدِّينُ لِلَّهِ  » با كافران جهاد كنيد تا فتنه و فساد از روى زمين بر طرف شود و همهء دين ، از آنِ خدا باشد .\r\n","page_name":" 202 ","page_number":222},
  {"content":"\r\n\r\nبراى اطاعت اوست . وقتى براى اطاعت اوست ، نصرت و شكستش هيچ فرقى با هم ندارد ، براى اين كه ، اين وجههء الهىاش همه‌اش نصرت است . آن چيزى كه مربوط به معنويات است و مربوط به يك جهان ديگر است و براى ما ، مايهء دست است ، براى ما سرمايه است ، وقتى در دست ما باشد ، چه شكست بخوريم و چه پيروز بشويم ، هيچ فرقى با هم ندارد ، و اگر اين معنا نباشد باز هم فرقى ندارد ، بلكه پيروزىها شكستش بيشتر است .\r\n\r\nناراحت نشدن از سخن مردم در اطاعت الهى\r\nبايد ما جديت كنيم كه اين معنا را درست بكنيم . دنبال اين باشيم كه اگر چنانچه متصدى امر دولتيم ، دولتى باشيم كه براى خدا كار بكنيم . و براى خدا كار كردن ، اين است كه ببينيم خدا چى فرموده است ، چى گفته است ، ما بايد بكنيم .\r\nفرموده است كه به مستمندان بايد برسيد ، به ضعفا بايد برسيد ، به مردم فقير بايد برسيد ، براى همه بايد تهيه كنيد . وقتى كه بنا شد ما براى اين جهت خدمت كرديم ، اين نصرت خداست . نصرت خدا ، نصرت بندگان خداست نصرت دين خداست . وقتى ما نصرت كرديم بندگان خدا را براى خدا ، براى اين كه اينها « عيال اللَّه » هستند . ما اگر چنانچه در جبهه‌ها هم پيروز نشويم ، اين جا پيروزيم . و اگر اين طور نشد ، شكست خورديم از همين حالا ، در اوج پيروزى در شكست هستيم و در حضيض شكست ، پيروز هستيم . ميزان ، اين است و ما بايد اين را در نظر بگيريم . در هيچ پيروزى به مقدار خارج از متعارف كه مربوط به خدا نباشد ، غرور و خوشحالى پيدا نكنيم و در هيچ شكستى سرشكستگى نداريم ، براى اين كه ، ما نمىخواستيم خودمان يك چيزى بشويم كه سرشكستگى پيدا كنيم ، ما مىخواستيم اطاعت امر خدا را بكنيم . خدا فرموده است :\r\nبرويد دست ظالم را قطع كنيد . ما مىرويم ، آن قدرى كه قدرت داريم ، دست ظالم را ، بتوانيم قطع مىكنيم ؛ نتوانستيم ، كار خودمان را انجام داده‌ايم . به ما فرموده است كه « قاتلوهم » ، يا خداوند تعزيرشان مىكند به دست شما . ما مقاتله مىكنيم ، اطاعت است ؛\r\n\r\n","description":"","footnote":"","page_name":" 203 ","page_number":223},
  {"content":"\r\n\r\nيعنى سربسته و دربسته در اختيار او بايد باشيم ، اطاعت بكنيم ، دنبال هر چى مىرويم اطاعت بكنيم . اگر موعظه مىكنيم براى اطاعت خدا باشد و اگر موعظه مىشنويم هم براى اطاعت خدا باشد . اگر جنگ مىكنيم براى خدا باشد ، اطاعت خدا باشد و اگر صلح مىكنيم ، اطاعت خدا . هر جا فرموده آن كار را بكنيد ، آن كار را مىكنيم . هرجا فرموده اين كار را بكنيد ، اين كار را مىكنيم . اگر اين طور شديم كه از خودمان يك چيزى را مايه نگذاشتيم ، هر چه هست از اوست ، چيزى هم نداريم كه مايه بگذاريم ، خيال مىكنيم چيزى داريم ، هر چى هست از اوست . هر چى ما خيال مىكنيم داريم ، نه ! از اوست پيش ما ، امانت است . اين امانت هم يك وقتى رد مىشود به خودش . اگر هم داشته باشيم به خيال خودمان ، از ما نيست ، اشتباه مىكنيم . همهء عذاب‌هايى كه در آن عالم هست براى نفهمى آدم است . خيال مىكند خودش چيزى است ، چون خيال مىكند خودش چيزى است ، مىخواهد به همه تفوق پيدا كند . چون براى خودش هست ، مىخواهد همه چيز را براى خودش تحصيل بكند ، و اين است كه انسان را به شقاوت مىرساند . و سعيد اين است كه همه چيز را براى « او » بخواهد و براى او خواستن ، يعنى براى بندگان خدا ، براى احكام خدا . ما اگر چنانچه در اين جنگى كه برمان تحميل شده است ، دفاع مىكنيم و دفاع كرديم و بيرون كرديم اين اشخاص جنگجوى مفسد را ، براى اين است كه خدا فرموده است : دفاع بايد بكنيد . دفاع هست ، ما دفاع مىكنيم . اگر هم فرموده بود كه نه ، برويد جنگ بكنيد ، مىرفتيم جنگ مىكرديم . حالا چون فرموده دفاع است ، ما دفاع مىكنيم .\r\nمادامى كه آنها مشغول اين كارهاى مفسده‌جويى هستند ، ما هم بايد دفاع كنيم ؛ يعنى ، ما اطاعت امر خدا مىكنيم ، هر كس هم هر چى مىخواهد بگويد . اگر براى خدا شد ، از حرف‌هاى مردم هيچ ناراحت نمىشويم ؛ حرف را همه مىزنند ، حرف زده مىشود .\r\nشما بايستيد شب و روز را اطاعت خدا بكنيد ، برايتان يك چيزى مىگويند ، برويد براى جنگ و همه كار بكنيد براى خدا ، برايتان يك چيزى مىگويند . مأمون نيستيد از زبان مردم ، همان طورى كه پيغمبر اكرم مأمون نبود ، براى او آن همه مىگفتند ، براى امير المؤمنين هم آن همه مىگفتند . لكن آنها براى اين كه ، كارشان براى خدا بود از اين كه\r\n\r\n","description":"","footnote":"","page_name":" 204 ","page_number":224},
  {"content":"\r\n\r\nبگويند فرض كنيد كه ؛ « مگر امير المؤمنين نماز هم مىخواند ؟ مگر على نماز هم مىخواند كه تو مسجد كشتندش ؟ » او از اين ناراحت نمىشود . اگر ناراحت بشود ، براى اين كه چرا يك آدمى اين طور است ، نه چرا براى من مىگويد . انبيا ، ناراحت اگر مىشدند براى اين بود كه چرا بايد بندگان - اين مردمى كه آمدند در اين جا و بنده هستند - خودشان را مستقل بدانند و براى خودشان كار بكند و فساد بكنند ، براى اين دلسوزى مىكردند . و احتمال من مىدهم كه\r\nما اوُذِىَ نبىٌ مِثْلَ ما اوذيتْ « 1 »\r\nهم ، اين معنا باشد . من احتمال مىدهم كه آن معرفتى كه رسول خدا داشت ، ديگران نداشتند ، مقاماتشان هر چه بود ، به اندازهء ايشان نبود . و هر چه مقامات بيشتر است راجع به معصيت‌هايى كه در عالم مىشود ، بيشتر اذيت مىشود . اگر بشنود كه در آن سر دنيا يك كسى يك كسى را اذيت كرده اين ناراحت بشود ، نه از باب اين كه شهر خودم است ، نه از باب اين كه مملكت خودم است ، اقرباى خودم است ، از باب اين كه يك مظلوم در دنيا واقع شده . و لهذا مىبينيد كه حضرت امير آن طور مىفرمايد كه وقتى كه آن چيز را از پاى يك ذمّى بيرون آوردند ، مىفرمايد مرگ براى انسان چطور است « 2 » . از « ظلم ، بما أنَّهُ ظلْمٌ » « 3 » بدش مىآيد ، نه از ظلمِ به خودم ، از خوبى به آن طورى كه خوب است خوشش مىآيد . هر كس هم به هر كس خوبى كند ، از باب اين كه خوبى است خوشش مىآيد . هر كس هم به هر كس ظلم كند ، از باب اين كه ظلم است ناراحت مىشود . اين معنى ، اين است كه يك انسانى بداند كه چى هست و كجا هست و كجا مىرود . همهء اين بساط برچيده مىشود ، لكن صحف ما برچيده نمىشود ، هست ، آن طرف است . پرده را الآن هم اگر بردارند ، ما خودمان مىبينيم كه چه كرديم ، چى هست ، ديگران هم مىبينند ، اگر ستاريت خدا نباشد .\r\n\r\nمعصيت خداوند در كارشكنى و ضربه به وحدت\r\nما دنبال اين باشيم كه اطاعت خدا بكنيم . خدا فرموده است كه شماها بايد با هم باشيد ،\r\n\r\n\r\n","description":"","footnote":"\r\n( 1 ) - « هيچ پيامبرى آن چنان كه من آزار ديدم ، آزار نديد . » مناقب ابن شهر آشوب ، ج 3 ، ص 247\r\n( 2 ) - نهج البلاغه ، خطبه 27\r\n( 3 ) - ظلم از آن جهت كه ظلم است .\r\n","page_name":" 205 ","page_number":225},
  {"content":"\r\n\r\nاتحاد داشته باشيد ، وحدت . اگر كسى يك كلمه بگويد كه به اين وحدت صدمه بزند ، اين معصيت كار كه هست هيچ ، خائن كه هست هيچ ، معصيت يك معصيتى است كه ممكن است كه يك كشورى را به هم بزند . اگر كارشكنى براى اين وحدت بشود ، اين وحدتى كه الآن در بين ملت ما موجود است ، بين دولت و ملت ما موجود است ، اگر يك نفر خدشه بكند بر اين ، بخواهد به هم بزند اين وحدت را ، اين معصيت خدا را كرده است و در حضور خدا ، معصيت خدا را كرده است و علاوه بر اين جنايت بر جمهورى اسلام كرده . اگر اين معنا در ذهن انسان باشد كه خدا فرموده است كه با هم باشيد ، تنازع با هم نداشته باشيد ، خدا فرموده است كه وحدت داشته باشيد ، و ما براى خدا وحدت مىخواهيم داشته باشيم ، اين وحدت را كسى نمىتواند به هم بزند ، اين وحدت الهى است ، اين « يد اللَّه » است . « يد اللَّه » فوق همه « أيدى « 1 » » است ، اين را كسى نمىتواند به هم بزند . اما اگر براى خودم هى مىخواهم بكشم ، اگر هم مىگويم وحدت پيدا كنيد كه خودم به نوايى برسم ، اين مال شيطان است ، هيچ اثرى ندارد ، يعنى اثر سوء دارد براى انسان .\r\nما بايد دنبال تحكيم وحدت خودمان باشيم . ملت و دولت‌مان خيال نكند كه او دولت است و آن ملت . همه مال يك كاروان هستيم كه رو به آن عالم مىرويم و بايد اطاعت خدا بكنيم و با هم بايد باشيم . اگر اين طور باشد ، پيروزى هيچ اشكال ندارد ، كه نصيبتان مىشود و اين پيروزىاى است كه خدا مىدهد ، اين نصرتى است كه خدا مىدهد ، او را ما با جان و دل قبول مىكنيم چون هديهء خداست . و اگر خداى نخواسته ، اين طور نباشد و ما با زور شمشير فرض كنيد و با زور تفنگ پيروز بشويم و پيروزى را از خودمان بدانيم ، اين پيروزى نيست ، اين شكست است ، حالا شما خيال مىكنيد پيروزى است اما اگر پرده برداشته بشود ، مىبينيد يك شكست بزرگ است . بايد با هم باشيد . براى اطاعت خدا كه فرموده است كه بايد با هم باشيد ، وحدت بايد داشته باشيد ، اختلاف نبايد داشته باشيد . ما\r\n\r\n\r\n","description":"","footnote":"\r\n( 1 ) - جمع يد : دست .\r\n","page_name":" 206 ","page_number":226},
  {"content":"\r\n\r\nبايد وحدت داشته باشيم ، يعنى حفظ كنيم وحدت را . وحدت هست ، لكن ادامه مىخواهد . ادامه بايد بدهيم ما اين وحدت را و او اين است كه به حرف كسانى كه خداى نخواسته مىخواهند تفرقه بيندازند ، به حرف آنها گوش ندهيم اصلش . البته در هر جايى هستند اشخاصى كه بخواهند كه فساد بكنند ، لكن وقتى يك ملتى براى خدا وحدت را مىخواهد ايجاد كند و واحد باشد با ديگران ، اين ديگر گوشش به حرف اين كسى كه فساد مىخواهد بكند ، بدهكار نيست . گوش آن آدمى بدهكار است كه در او يك سستى هست در اين جهت . در جهت معنويت و الهيت وقتى كه يك سستى باشد ، آن وقت آن چيزهايى كه گفته مىشود ، در انسان تأثير مىكند . تأثيرش هم كم كم زياد مىشود ، يك وقتى انسان هم مىشود از آن ورى . اما اگر اين جهت را محكم كرديم ما كه ما براى خدا ، از خدا هستيم و براى خدا بايد عمل بكنيم و به خدا مراجعه مىكنيم ،  إِنَّا لِلَّهِ وَ إِنَّا إِلَيْهِ راجِعُونَ  « 1 » ما از اوييم ، به او برمىگرديم ، او فرستاده ، برمىگرديم ، اگر ما اين را تحكيم كنيم در قلبمان كه ما از او هستيم ، و هر چه او گفته است بايد بكنيم . گفته است كه با هم بايد باشيد كه اگر با هم باشيد كسى نمىتواند شما را چه بكند ، ما هم با هم بايد باشيم براى اطاعت خدا .\r\n\r\nاسلام خواهى ملت ايران منشأ دشمنىها\r\nاين نصرت خداست ، اين نصرتى است كه تخلف ندارد از نصرت‌هايى كه خدا مىكند ، ما او را نصرت مىكنيم ، ما بندهء ضعيف ، نصرت بندگان خدا را براى او مىكنيم و او به واسطهء عنايات زيادش اين را نصرت خودش حساب كرده است ، با اين كه غنى از همه عالم است . نصرت ضعفا را ، نصرت مظلومين را نصرت خودش حساب كرده است و گفته است :  إِنْ تَنْصُرُوا اللَّهَ  و الّا نصرت خدا يعنى چه ؟ ما كى هستيم كه نصرت خدا را بكنيم ؟\r\nعالم كى هست ؟ همه موجودات عالم هيچند . نصرتى كه ما بكنيم از دين خدا ، نصرتى كه بكنيم از بندگان خدا ، خدا به عنايت خودش اين را نصرت خودش حساب كرده ،\r\n\r\n\r\n","description":"","footnote":"\r\n( 1 ) - سورهء بقره ، آيهء 156 : « ما همه از خداييم و به سوى او بازمىگرديم » .\r\n","page_name":" 207 ","page_number":227},
  {"content":"\r\n\r\nفرموده‌اند :  إِنْ تَنْصُرُوا اللَّهَ  ، ما مىدانيم كه خدا محتاج به نصرت ما نيست ، لكن نصرت بندگان خدا را مىكنيم ، نصرت دين خدا را مىكنيم و خدا به عنايت خودش قبول كرده است كه اين نصرت من است . و ما شك نداريم كه خدا - غنى مطلق - كه گفته است كه نصرت من را بكنيد و نصرتتان مىكنيم ، اگر ما ضعفا ، نصرت او را كرديم ، او نصرت ما را مىكند ؛ اين مسئلهء عقلى است . او فرموده است كه بايد با هم باشيد ، اگر ما دنبال اين معنا باشيم كه اطاعت اين امر خدا را بكنيم ، هر كس هر حرفى بزند به گوش ما فرو نمىرود ، هر شايعه‌اى درست بكنند ، شايعه‌ها همه خنثى مىشود ، هر دروغپردازى كه بكنند - تبليغاتى كه در خارج دارد مىشود و در هرجا - همه‌اش خنثى خواهد شد ، براى اين كه ، ما اين پايه را محكم كرديم كه ما براى خدا وحدت داريم . ما وحدتمان براى اين نيست كه خودمان به جايى برسيم يك كارى بكنيم . خدا فرموده وحدت داشته باشيد ، براى او وحدت داريم و اين وحدت كه براى خداست ، هر كيدى در مقابلش خنثى است . براى اين كه اين كيد ، كيد با خداست ، اين دشمنى ، دشمنى با خداست . وقتى ما براى خدا اين كار را كرديم ، كسى اگر مخالفت كند ، مخالفت با خدا كرده است . چون ما براى او مىكنيم ، آنها هم براى اين كه ما براى خدا مىكنيم دارند [ دشمنى 
  ] مىكنند . الآن دشمنىها براى اين است كه ما براى اسلام داريم كار مىكنيم ، و الّا ما چيزى نيستيم كه آنها مىبينند كه اسلام اگر چنانچه دامنه‌اش توسعه پيدا بكند ، دامنهء نفاق برچيده مىشود ، دامنهء كفر برچيده مىشود ، همهء اين چيزها از بين مىرود ، قدرت‌ها فلج مىشوند . اينها ديدند كه يك موج كوچكى در اين جا پيدا شده ، لكن الآن در شرق و غرب از آن حرف است ، صحبت است ، اينها از اين صحبت مىترسند . الآن ايران در همه جا مطرح است ، آنها از اين مطرح شدن مىترسند . ايران هم براى خودش ، براى اين بيست ميليون نيست ، براى اين چهل ميليون ، پنجاه ميليون نيست ، پيشتر هم بوديم . ايران براى اين است كه مردم يك تحول الهى پيدا كرده‌اند ، و اين تحول الهى اسباب اين شد كه با هم شدند و قدرت بزرگى را - مثل قدرت شيطانى رژيم سابق - در هم شكستند ، و مقابل همهء قدرت‌ها هم ايستاده‌اند ؛ مردانه ايستاده‌اند ، مشتشان را هم محكم نگه داشته‌اند ، مىگويند ما نه\r\n\r\n","description":"","footnote":"","page_name":" 208 ","page_number":228},
  {"content":"\r\n\r\nشرق را مىخواهيم ، نه غرب را مىخواهيم . اگر شرق با ما بسازد و نخواهد به ما آن طمطراق شرقيت خودش را نشان بدهد ، ما اهل جنگ نيستيم ، اگر غرب هم همين طور باشد ما نيستيم . هر يك از اينها بخواهند تعدى بكنند ما تا آخر نفرمان مىايستيم مقابلش .\r\n\r\nنصرت الهى\r\nاگر چنانچه اين معنا در قلب ما واقع شده باشد كه نصرت كشور اسلامى ، نصرت خداست و نصرت بندگان خدا ، نصرت خداست ، نصرت مظلومان ، نصرت خداست ، اين معنا اگر در قلب ما محكم بشود ، از هيچ چيز نبايد بترسيم . و ان شاء اللَّه نمىترسيم و هيچ كس هم به ما نمىتواند كه غلبه كند و در همه جا هم پيروز هستيم . در همهء جبهه‌ها ؛ در جبهه‌هاى جنگ ، در جبهه‌هاى صلح ، در جبهه‌هاى - عرض مىكنم كه - بيمارستان ، در همه جا پيروز هستيم . و من اميدوارم كه خداى تبارك و تعالى به ما توفيق بدهد كه ما بتوانيم به اين مقصدى كه مقصد انبياست برسيم . و ما ان شاء اللَّه با هم باشيم و اين قافله را با هم به منزل برسانيم و اين امانت را به صاحب امانت رد كنيم .\r\nو السلام عليكم و رحمة اللَّه\r\n\r\n","description":"","footnote":"","page_name":" 209 ","page_number":229},
  {"content":"\r\n\r\n\r\nبيانات [ خطاب به وزير سپاه پاسداران ( تلاش براى خودكفايى ) 
  ]\r\nزمان : صبح 8 فروردين 1364 / 6 رجب 1405\r\nمكان : تهران ، جماران\r\nموضوع : تلاش براى خودكفايى\r\nمخاطب : رفيق دوست ، محسن ( وزير سپاه پاسداران )\r\nبسم اللَّه الرحمن الرحيم\r\nبايد همهء مغزها به كار بيفتند تا خودمان هر چيزى را كه احتياج داريم بسازيم . خدا با شماست و اين بزرگترين پشتوانه است .\r\n\r\n","description":"","footnote":"","page_name":" 210 ","page_number":230},
  {"content":"\r\n\r\n\r\nپاسخ استفتاء [ دادستان كل كشور ( اجازهء فروش اموال غايبين ) 
  ]\r\nزمان : 9 فروردين 1364 / 7 رجب 1405\r\nمكان : تهران ، جماران\r\nموضوع : فروش اموال غايبين به قيمت عادلانه مشروط به رعايت حقوق مالكين و استرداد حقوق آنان در صورت مراجعه\r\nسؤال‌كننده : صانعى ، يوسف ( دادستان كل كشور )\r\n[ بسمه تعالى . محضر مبارك حضرت آيت اللَّه العظمى الامام خمينى - دام ظله العالى\r\nبعد التحية و السلام ، لازم است به عرض برسانم كه اموال زيادى از غير منقول از قبيل خانه و كارخانه و شركت و باغها و زمينهاى زراعتى و مغازه و پاساژ و امثال اينها بلكه از منقول مربوط به افرادى است كه در خارج كشور زندگى مىكنند و به عللى تا به حال شخصاً مراجعه ننموده تا وضع اموال آنها روشن گردد ، و بر حسب رويّهء متخذه از طرف دادستانهاى انقلاب و به خاطر شرايط خاص انقلاب و اصل كلى اينكه دادستان كل ، حافظ اموال غايبين و حافظ حقوق جامعه است از ارگانها و نهادهاى مختلف ( بنياد مستضعفان ، بنياد شهيد و غيره ) نسبت به اموال سؤال مىشود كه نمونهء آن به شمارهء 10 / 124503 - 13 / 12 / 63 پيوست مىباشد . آيا اجازه مىفرماييد كه در مواقع لزوم براى حفظ حقوق غايبين و حقوق بيت المال در حكومت اسلامى آن اموال به قيمت عادلهء روز به ارگانها و نهادها فروخته شود ، لكن با شرط الزام خريدار به فروش به قيمت زمان مراجعه يا مراجعهء مالك در زمان معين يا خير ؟ « 1 » ناگفته نماند كه حل مسأله از نظر مقررات جاريه مشكل بلكه غير ممكن خواهد بود .\r\nدادستان كل كشور - يوسف صانعى 27 / 12 / 63 
  ] .\r\nبسمه تعالى\r\nدر صورتى كه حفظ مال غايب مبتنى بر اين امر كه مرقوم شده است باشد ، يا براى او اصلح باشد ، در فرض مذكور و مشروط مذكور مجازيد .\r\n9 / 1 / 64\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - تعدادى از صاحبان املاك و مستغلات ، پس از بازگشت به كشور ، املاك و اموال خود را بر اساس احكام دادگاهها تحويل گرفتند\r\n","page_name":" 211 ","page_number":231},
  {"content":"\r\n\r\n\r\nپيام [ تشكر به رئيس جمهور مجارستان ( تبريك عيد نوروز ) 
  ]\r\nزمان : 10 فروردين 1364 / 8 رجب 1405\r\nمكان : تهران ، جماران\r\nموضوع : پاسخ پيام تبريك به مناسبت عيد نوروز\r\nمخاطب : پال لوسونيز ( رئيس جمهور مجارستان )\r\nبسم اللَّه الرحمن الرحيم\r\nحضرت آقاى پال لوسونيز ، رئيس شوراى رياست جمهورى مردم مجارستان\r\nپيام تبريك آن حضرت به مناسبت حلول نوروز و اصل و موجب تشكر گرديد . از خداى تعالى نجات همهء محرومان و مستضعفان جهان را در اين سال جديد مسألت مىنمايم .\r\n10 فروردين ماه 64\r\nروح اللَّه الموسوي الخمينى\r\n\r\n","description":"","footnote":"","page_name":" 212 ","page_number":232},
  {"content":"\r\n\r\n\r\nسخنرانى [ در جمع پرسنل ارتش و سپاه ( دفاع در مقابل متجاوز ) 
  ]\r\nزمان : صبح 15 فروردين 1364 / 13 رجب 1405\r\nمكان : تهران ، حسينيه جماران\r\nموضوع : تجليل از شخصيت على ( ع ) - دفاع از كشور اسلامى در مقابل متجاوز\r\nمناسبت : ميلاد حضرت على ( ع )\r\nحضار : محلاتى ، فضل اللَّه ( نماينده امام در سپاه پاسداران ) ، رحمانى ( فرمانده بسيج مستضعفان ) ، اهالى جنوب تهران ، اعضاى سپاه پاسداران ، پرسنل ارتش و ايتام\r\nبسم اللَّه الرحمن الرحيم\r\n\r\nكمالات حضرت على ( ع )\r\nاين روز مبارك را به همهء آقايان حضار و به ملت بزرگوار ايران و به همهء مسلمين جهان تبريك عرض مىكنم . اميدوارم خداوند به بركت اين روز مبارك ، بركاتش را بر همهء مسلمين ، خصوصاً به ملت شريف ايران نازل بفرمايد .\r\nمولود امروز ، وصف كردنى نيست ، آنچه كه وصف كنند از او ، دون شأن اوست و آنچه شعرا و عرفا و فلاسفه و ديگران دربارهء او گفته‌اند ، شمه‌اى از آن چيزى است كه او هست . غالباً مسائلى كه درك مىكرده‌اند و مىكنند راجع به مولا على بن ابى طالب ، عرضه مىداريم . آن چيزهايى را كه ما نمىتوانيم درك كنيم و دست عرفا و فلاسفه و ديگران از آن كوتاه هست ، آن چيز قابل ذكر نيست . انسان تا نشناسد ، نمىتواند بگويد و آن مقدارى هم كه در دسترس ماست ، آن قدر زياد است كه گفتن او محتاج به زمانهاى طولانى است . و لهذا ما بايد در پيشگاه مبارك ايشان عذرخواهى كنيم و عذر تقصير بخواهيم كه ما قاصريم و نمىتوانيم بيان كمال شما را بكنيم .\r\n\r\nاطاعت الهى و حفظ اسلام اساس جنگهاى على ( ع )\r\nآن چيزى كه موجب تأسف است اين است كه نگذاشتند حضرت امير - سلام اللَّه عليه - آن طور كه بايد و دلخواه اسلام است ، جلوه پيدا كند . در مدت كوتاه خلافت\r\n\r\n","description":"","footnote":"","page_name":" 213 ","page_number":233},
  {"content":"\r\n\r\nظاهرى ايشان ، سه تا جنگ پيش آمد كه از خود مسلمين بود . اين منحرفين كه ايران را متهم مىكنند به اينكه چرا با مسلمين شما جنگ مىكنيد ، علاوه بر اينكه ما حزب بعث را مُسلِم نمىدانيم ، بلكه ضد اسلام مىدانيم و مردم عراق مبتلاى به او هستند و مردم ايران هم همين طور ، و جنگ با مسلم نيست گرچه از مسلمين او سپر قرار مىدهد و مىآورد در جبهه‌ها ، لكن جنگ با مسلم نيست . علاوه بر اين ما فرض مىكنيم كه مسلم باشد ، شماها صدام را از اصحاب رسول اللَّه مُسلمتر مىدانيد ؟ اين معممين اهل سنت بعضيشان - درباريهاى اينها - صدام و امثال صدام را از مقدسهاى نهروان « 1 » بالاتر مىدانند ؟ آنهايى كه جبينشان پينه داشت و نماز شب هم مىخواندند . حضرت امير سه جنگى « 2 » را كه كرده است با اصحاب پيغمبر ، با نزديكان پيغمبر ، با مقدسهاى حقه باز كرده است و اين براى مصلحت اسلام بوده است . گرچه من مىدانم كه در بعض دلها اشكال به حضرت امير هم هست ، بعضى اشخاص به حضرت امير هم اشكال دارند ، و لو جرأت نمىكنند بگويند كه « چرا با مسلمانها جنگ كرده است ! » لكن حضرت امير تابع اسلام است ، اسلام بگويد با مسلمين جنگ كن ، جنگ مىكند ؛ بگويد با كفار جنگ كن ، جنگ مىكند ، وقتى بنا شد يك طايفه‌اى از مسلمين ، اينها توطئه كردند براى اينكه اسلامى كه مىخواهد متولد بشود ، اين را از بين ببرند و يك دستهء ديگر هم اغفال كردند دنبال اين معنا ، تكليف حضرت امير - سلام اللَّه عليه - است كه شمشير را بكشد و در سه جنگ با مسلمين [ يعنى 
  ] كسانى كه اظهار اسلام مىكردند و فرياد اسلام مىكشيدند و همه‌شان هم از صدام مسلمانتر بودند ، شمشير را بكشد و در سه جنگ با مسلمانها جنگ بكند براى اطاعت امر خدا و براى حفظ اساس اسلام .\r\nآن روزى كه اساس اسلام و اساس ديانت اسلام بستگى دارد به جنگ كردن با كسانى كه اظهار اسلام مىكنند يا واقعاً هم مسلمان هستند ، وقتى بنا بر اين شد ، شمشير را بايد\r\n\r\n\r\n","description":"","footnote":"\r\n( 1 ) - اشاره است به « خوارج »\r\n( 2 ) - اشاره است به جنگ حضرت على ( ع ) با طلحه و زبير ( جنگ جَمَل ) ، جنگ با معاويه ( جنگ صفين ) و جنگ با خوارج ( جنگ نهروان ) .\r\n","page_name":" 214 ","page_number":234},
  {"content":"\r\n\r\nبكشند مسلمين و با آنها جنگ بكنند . اين كوردلهايى كه براى طرفدارى از قدرتهاى بزرگ و براى طرفدارى از سلطنت طلبها و منافقين و امثال اينها به ايران و رزمندگان ايران و علماى اسلام در ايران اشكال مىكنند ، اينها اشكالشان را ببرند در صدر اسلام طرح كنند ، ببينند كه بايد چه بگويند ! امير المؤمنين را قبول ندارند ؟ قبول دارند . در آنجا ببينند چه واقعه‌اى اتفاق افتاد و براى چه اتفاق افتاد ، انگيزه چى بود ؟ آنها مىخواستند برگردانند اسلام را به همان مسائل زمان جاهليت ، و لو در صورت اسلام . تكليف امير المؤمنين در اين وقت چى بود ؟ جز اين بود كه عمل كرد ؟\r\n\r\nدفاع از كشور اسلام وظيفهء شرعى مردم\r\nما اعتقادمان اين است كه صدام مىخواهد اسلام را برگرداند به كفر و الحاد . ما اعتقادمان اين است كه امريكا از اسلام ترسيده است و مىخواهد اسلام را به هم بزند ، تصريح هم مىكند . ما اين كسانى كه با دولت اسلامى ايران معارضه مىكنند ، اعتقادمان اين است كه اينها با اسلام دارند معارضه مىكنند . ما روى اين اعتقاد با اينها تا آخر بايد مبارزه كنيم براى اينكه اسلام همچه تكليفى براى ما معين كرده است . كسى كه همه موافقينش عبارتند از اشخاصى كه منحرفين هستند از اسلام ؛ امريكايش منحرف ، ديگرانش منحرف ، كسى كه اين طور است و در مملكت خودش با مسلمين آن طور عمل مىكند و با مسلمين ما هم اين طور عمل مىكند ، اين كس را جز اينكه با او به مبارزه برخيزيم ، راهى نداريم . و ما تا آخر دنبال اين مطلب هستيم و خواهيم بود و به حرفهاى مفت آنهايى كه انحراف دارند ؛ انحراف عقلى دارند ، انحراف فكرى دارند ، به حرفهاى آنها اعتنايى نمىكنيم ، ما تكليف را ملاحظه مىكنيم . علماى اسلام الآن در ايران - علماى بزرگ ايران - همه‌شان موافق با اين مسأله هستند و مؤمنين هم همين طورند و بازاريها و كشاورزها و ديگران ، اهل ادارات ، همهء اينها ، اينها خُلَّص از مؤمنين هستند كه با اين امر موافق هستند . و از آن طرف اگر خداى نخواسته ، در اين جنگ امريكا پيروز بشود و صدام را پيروز بكند ، اسلام يك سيلىاى مىخورد كه تا آخر ، تا زمانهاى طولانى ،\r\n\r\n","description":"","footnote":"","page_name":" 215 ","page_number":235},
  {"content":"\r\n\r\nنمىتواند سرش را بلند كند . وقتى ما در يك همچه مقامى واقع هستيم و يك همچه تكليفى را احراز كرديم ، بر همه ما لازم است و واجب شرعى است كه از اسلام دفاع كنيم . علاوه بر همه اينها مسأله ، مسأله اين نيست كه ما جنگ مىكنيم ، ما دفاع مىكنيم .\r\nكسى كه به ما حمله كرده و اين طور ويرانگرى كرده است در كشورمان ، ما لازم است دفاع كنيم . دفاع را احدى از مسلمين نيست كه ، احدى از علماى اسلام نيست كه بگويد دفاع در اسلام نيست . دفاع هيچ احتياج به يك ولىاى ندارد ، هيچ احتياج به يك امامى ندارد . تمام مسلمين اگر يك وقت بنا شد برشان هجمه بشود ، خودشان بايد دفاع كنند ، مستقل‌اند در اين امر . و كشور ايران مستقلًا ، و لو اينكه ولى فقيه هم نگويد ، و لو اين كه علما هم نگويند - با اينكه مىگويند آنها هم - مردم مكلف شرعى هستند به اينكه دفاع كنند و حكم عقلشان اين است كه از كشور خودشان ، از ناموس خودشان ، از مال خودشان دفاع كنند . و شما مىدانيد كه اگر خداى نخواسته ، اين حزب بعث مهلت پيدا بكند و مهلت به او داده بشود ، اين با كشور عراق چه مىكند ، و با كشور ما چه مىكند . و ما تا آخر ايستاده‌ايم . ما دنبال اسلام هستيم . دنبال احكام اسلام ، و حكم اسلام اين است امروز .\r\n\r\nنهراسيدن مدافعان اسلام از شهادت\r\nما از خداى تبارك و تعالى توفيق همهء مسلمين را خواستاريم كه در مقابل اين عَلَم كفر قيام كنند ، و يك كسى كه با تمام قواعد بين المللى مخالفت مىكند ، صاف مىگويد كه « ما ساعت چند حمله مىكنيم ، حملهء موشكى مىكنيم به شهرهاى ايران ، به شهرهاى مسكونى ايران » صريح مىگويد ، لكن هيچ كشورى او را محكوم نمىكند . و ما صريح مىگوييم كه ما ابداً نظر نداريم به اينكه به يك كشورى تعدى بكنيم . ما از خودمان دفاع داريم مىكنيم و همهء تبليغات بر ضد ماست . اين براى اين است كه قضيه ، قضيه اسلام و كفر است ، نه قضيهء ايران و عراق است . قضيه اين است كه از اسلام اينها بد مىبينند ، اسلام نمىگذارد كه آنها به منافع نامشروع خودشان برسند و آنها كه اسلام نمىگذارد به منافع نامشروعشان برسند ، آنها قيام بر ضد اسلام مىكنند يا وادار مىكنند . قيام بر ضد اسلام\r\n\r\n","description":"","footnote":"","page_name":" 216 ","page_number":236},
  {"content":"\r\n\r\nاست ، لكن بايد بدانند كه با يك كشورى كه وضعش اين طور است ، يك كشورى كه وضع روحى مسلمانانش ، جوانانش ، مشايخش ، بچه‌هايش اين طور است ، با اين كشور نمىتوانند معارضه بكنند . آنهايى كه در رأس واقع هستند و در رأس جنايات واقع هستند ، آنها عاقلترند از اينكه خودشان را مبتلا كنند به يك امرى . بعضى وقتها مبتلا كردند و سيلى خوردند ، حالا ديگر مبتلا نمىكنند خودشان را به اين امر . اينها وادار مىكنند اين و آن را به اينكه شيطنت بكنند و اين شيطانها هم بدانند كه ديگر نمىتوانند كارى انجام بدهند يك كشورى كه همه بيدار و همه مستعد براى شهادت هستند ، اينها را از چه مىترسانند ؟ كسى كه مىگويد « من شهادت را مىخواهم ، دعا كنيد كه من شهيد بشوم » شما او را از قتل مىترسانيد ؟ شما او را از موشك مىترسانيد ؟ يك كسى كه بعد از موشك خوردن مىايستد و مىگويد « جنگ ، جنگ تا پيروزى » شما او را از جنگ مىترسانيد ؟ اين وضع ، وضعى است كه خدا پيش آورده است ، چيزى را كه خدا پيش آورده ، با او معارضه نمىشود كرد . و من از خداى تبارك و تعالى خواستارم كه همهء ما را با استقامت و با پشتكار حفظ كند ، تا اين كه ما با اين مقابله كنيم و با هر كس كه بخواهد با ما مقابله كند ، قدرت مقابله داشته باشيم .\r\nو السلام عليكم و رحمة اللَّه\r\n\r\n","description":"","footnote":"","page_name":" 217 ","page_number":237},
  {"content":"\r\n\r\n\r\nحكم [ عفو جمعى از زندانيان به رئيس ديوان عالى كشور 
  ]\r\nزمان : 18 فروردين 1364 / 16 رجب 1405\r\nمكان : تهران ، جماران\r\nموضوع : عفو زندانيان\r\nمخاطب : موسوى اردبيلى ، سيد عبد الكريم ( رئيس ديوان عالى كشور )\r\n[ بسمه تعالى . محضر مبارك حضرت آيت اللَّه العظمى امام خمينى - مد ظله العالى - رهبر كبير انقلاب و بنيانگذار جمهورى اسلامى ايران\r\nاحتراماً ، پيوست آمار 531 نفر از محكومين جرايم عمومى ( غير گروهكها ) دادگاههاى انقلاب اسلامى دَه شهر در اجراى مفاد بخشنامه شماره 15595 / 1 - 29 / 3 / 62 شوراي عالى قضايى و 35 نفر از محكومين جرايم عمومى دادگاههاى انقلاب و عمومى كه از طريق ادارهء عفو و بخشودگى و اصل و استحقاق عفو و تخفيف مجازات دارند تقديم مىگردد .\r\nعبد الكريم موسوى اردبيلى - رئيس ديوان عالى كشور 
  ] .\r\nبسمه تعالى\r\nموافقت مىشود .\r\n18 / 1 / 64\r\nروح اللَّه الموسوي الخمينى\r\n\r\n","description":"","footnote":"","page_name":" 218 ","page_number":238},
  {"content":"\r\n\r\n\r\nپيام [ تشكر به رئيس جمهور بلغارستان ( تبريك عيد نوروز ) 
  ]\r\nزمان : 21 فروردين 1364 / 19 رجب 1405\r\nمكان : تهران ، جماران\r\nموضوع : پاسخ تلگراف تبريك به مناسبت عيد نوروز\r\nمخاطب : تئودور ژيكف ( رئيس جمهور بلغارستان )\r\nبسم اللَّه الرحمن الرحيم\r\n21 فروردين 64\r\nحضرت آقاى تئودور ژيكف ، رئيس شوراى دولت جمهورى مردم بلغارستان\r\nتلگراف تبريك جنابعالى به مناسبت حلول سال جديد شمسى و اصل و موجب تشكر گرديد . اميد است در اين سال ملل محروم و مستضعف جهان در سايهء وحدت و همبستگى خود بتوانند از سلطهء جهانخواران و بخصوص امريكاى جنايتكار ، نجات يابند .\r\nروح اللَّه الموسوي الخمينى\r\n\r\n","description":"","footnote":"","page_name":" 219 ","page_number":239},
  {"content":"\r\n\r\n\r\nسخنرانى [ در جمع مسئولان بسيج مستضعفان ( تجليل و تقدير از خدمات بسيج ) 
  ]\r\nزمان : صبح 25 فروردين 1364 / 23 رجب 1405\r\nمكان : تهران ، جماران\r\nموضوع : تجليل و تقدير از خدمات بسيج و لزوم آمادگى جوانان براى دفاع از كشور\r\nحضار : رحمانى ( سرپرست ) ، اعضاى شورا و مسئولان بسيج مستضعفان\r\nبسم اللَّه الرحمن الرحيم\r\n\r\nحضور جوانان براى دفاع از اسلام\r\nآن چيزى كه وظيفهء ، من است اينكه به شما دعا كنم و خصوصاً از جنابعالى كه اين زحمت را قبول كرده‌ايد ، تشكر كنم .\r\nقضيهء بسيج همان مسأله‌اى است كه در صدر اسلام بوده است . وقتى جنگ مىشد ، طوايف مختلف مىآمدند و به جنگ مىرفتند و اين مسئلهء جديدى نيست و در اسلام سابقه داشته است . و چون مقصد ما اسلام است ، بايد هر جوانى يك نيرو باشد براى دفاع از اسلام . و همهء مردم و هر كس در هر شغلى كه هست مهيا باشد براى جلوگيرى از كفر و الحاد و هجوم بيگانگان .\r\nمن در اين مدتى كه از بسيج مسائلى شنيده‌ام ، به خوبى شنيده‌ام و فعاليت شما بسيار خوب بوده است و اميدوارم بهتر شود . البته مشكلات در هر امرى هست كه بايد رفع شود و آن چيزى كه براى ما بسيار مهم است اينكه جوانهاى ما در سراسر كشور احساس كرده‌اند كه خودشان بايد از هر خطرى كه پيش مىآيد جلوگيرى كنند و دنبال اين نباشند كه از خارج يا جاى ديگر به آنها خدمت شود . و امتياز ايران از جاهاى ديگر در همين است كه تا كنون نه از جهت مادى دستش را پيش ديگران دراز كرده و نه از جهات ديگر ، و خودش روى پاى خودش ايستاده و با تكيه بر خدا و خود ، دفاع مىكند و حق هم همين است . چون كسى كه از خارج مىآيد ، نمىآيد كه بجنگد ، چنان كه مىبينيم براى صدام از اردن و كجا و كجا افراد مىآيند ، ولى آن افراد بىعرضه‌ترند از آنهايى كه در داخل\r\n\r\n","description":"","footnote":"","page_name":" 220 ","page_number":240},
  {"content":"\r\n\r\nعراق هستند و حاضر نيستند براى صدام جانشان را بدهند . اما در كشور ما وقتى مسأله ، مسئلهء اسلام و فداكارى در راه اسلام است ، مردم همه حاضرند ، چون مردم ما مىدانند در صدر اسلام خود پيغمبر و ائمه آن طور فداكارى كردند و مسلمين صدر اسلام با آن كه عددشان كم بود آن گونه فعاليت كرده و جنگ كردند . و كشور ما به حمد اللَّه به حسب نوع و اكثريت غالب افراد اين احساس را دارند كه براى اسلام و كشورشان خدمت كنند .\r\n\r\nغرور و خودخواهى در امور مبدأ شكست انسان\r\nو شما آقايان مخصوصاً روحانيون ، هر چه مىتوانيد مردم و جوانان را تهذيب كنيد و متوجه سازيد كه وقتى براى اسلام كار مىكنيم بايد به طور مهذب باشد كه اگر خداى نخواسته ، كارها با خودخواهى و غرور همراه شد ، مبدأ شكست انسان است . بايد اتكال به خدا باشد و خدمت براى خدا ؛ خدمتى كه در هر جا انجام شد عبادت باشد ، كما اينكه افرادى كه در بسيج و ساير جاها براى خدا خدمت مىكنند ، همه در حال عبادت هستند و بسيج يك امر بسيار مهم و خوبى است .\r\nاميدوارم با جديت شما و كسانى كه در اين مراكز هستند ، اين امر به پيش رود ، و ايران كشورى شود كه در عين حال كه هر كس مشغول كار خودش مىباشد ، مستعد براى اين باشد كه هر روزى اعلام شد ، همه براى دفاع حاضر بشوند ، و يك چنين كشورى آسيب نخواهد ديد . ان شاء اللَّه خداوند شما را موفق و مؤيد بدارد و من به شما دعا مىكنم .\r\n\r\n","description":"","footnote":"","page_name":" 221 ","page_number":241},
  {"content":"\r\n\r\n\r\nسخنرانى [ در جمع وزير فرهنگ و آموزش عالى و معاونان ( رهايى از وابستگى فرهنگى ) 
  ]\r\nزمان : صبح 27 فروردين 1364 / 25 رجب 1405\r\nمكان : تهران ، جماران\r\nموضوع : اصلاح دانشگاه و تلاش براى رهايى از وابستگى فرهنگى\r\nحضار : فاضل ، ايرج ( وزير فرهنگ و آموزش عالى ) و معاونان\r\nبسم اللَّه الرحمن الرحيم\r\n\r\nلزوم اصلاح و اسلامى نمودن دانشگاه\r\nاز شما آقايان كه قدمهاى مثبتى برداشته‌ايد تشكر مىكنم . اميدوارم احساس كرده باشيد كه همهء دردهاى ايران از دانشگاه شروع شده است . دانشگاه ، تلخيهايى داشت كه به اين زوديها رفع نمىشود . جديت و فداكارى لازم دارد تا دانشگاه ، دانشگاه بشود .\r\nدانشگاهى كه حق نداشت از مصالح ايران و اسلام صحبت كند ، دانشگاهى كه نماز خواندن در آن عيب بود ، دانشگاهى كه تمام گرفتاريهاى ما منشأش در آن بود ، دانشگاه نبود . شما بايد كوشش كنيد و دانشگاه را اصلاح كنيد ، و احساس كنيد كه اسلام است كه مىتواند دانشگاه را اصلاح كند . و اصلاح دانشگاه زمانى آسان است كه فرزندانمان را از دورهء دانش‌آموزى زير نظر بگيريم ، كه اگر فرزندانمان در كودكى درست تربيت شدند ، دانشگاه زحمتش كمتر مىشود .\r\n\r\nخودباورى دانشگاهيان در استقلال كشور\r\nاميدوارم با كوشش اساتيد و معلمين ، وضع به صورتى درآيد كه فردى كه دورهء درسىاش تمام شد ، فردى متعهد بار آمده باشد ، فردى كه بداند بايد براى كشورش خدمت كند و كارى به رضايت كشورهاى بيگانه نداشته باشد . شما مىدانيد بيشتر كسانى كه در دانشگاه بزرگ شده‌اند در عين حال كه بعضى از آنان نماز هم مىخوانند ولى معتقدند ايران بايد زير نظر كشورهاى بيگانه باشد . مىگويند ايران نمىتواند خودش را اداره كند . آيا ايرانى كه با تمام فشارها خودش را حفظ كرده و انقلابش را به كشورهاى\r\n\r\n","description":"","footnote":"","page_name":" 222 ","page_number":242},
  {"content":"\r\n\r\nديگر صادر و ملتهاى ديگر را بيدار نموده است ، نمىتواند خودش را اداره كند ؟ چرا ! بايد كارى كنيد كه دانشگاههايمان روش توده‌هاى مردم را داشته باشد كه اگر ملتى چيزى را خواست ، خلافش را نمىتوان بر آن تحميل كرد . شما ملاحظه كنيد توده‌هاى ميليونى ما چگونه منقلب شده‌اند و به اين معنا توجه كرده‌اند كه بايد در مقابل قدرتها بايستند . دانشگاه بايد مركز رشد چنين امرى باشد كه متأسفانه نبوده است .\r\nاميدوارم با زحمت شما آقايان و شوراي عالى انقلاب فرهنگى ، دانشگاهى پيدا كنيم كه دانشگاه مردم باشد ، نه دانشگاه خارج . ما بايد طورى جوانانمان را تربيت كنيم كه مسلمانان ديگر كشورها بفهمند كه تربيت در اينجا مفيد است . و اين را بدانيد كه اگر دانشگاه درست كار كرد و خود را به دنيا عرضه نمود و مردم دنيا فهميدند كه دانشگاه ايران براى خودش كار مىكند ، نه براى خارج ، قهراً مسلمانان ديگر كشورها به اينجا خواهند آمد .\r\n\r\nاصلاح كشور در گرو اصلاح دانشگاه\r\nدانش تنها فايده ندارد ، بلكه دانش و تعهد باهم‌اند كه مىتوانند انسان را به جايى برسانند كه محتاج ديگران نباشد و پيش خدا آبرومند باشد . البته اين كار مشكلات و ناگواريهايى دارد ، هر كس بخواهد كار مثبتى انجام دهد ، اين طور نيست كه همه از آن كار خوششان بيايد و آن را بپسندند . ممكن است كار حقى هم در ذايقهء دسته‌اى تلخ بيايد ، ولى كسى كه دنبال حق مىرود و براى رضاى خدا كار مىكند نبايد به فكر اين باشد كه به او چه گفته‌اند ، يا چه مىگويند ؛ بايد خدا را در نظر بگيرد و براى خدا كار كند . هر كس هر چى مىخواهد بگويد ، كار خوب هم مخالف دارد . شما فكر اين باشيد كه كارتان خوب و پيش خدا آبرومند باشد ، وقتى در اين فكر بوديد خدا هم شما را همراهى مىكند و مشكلاتتان را اصلاح مىنمايد ، كه اگر دانشگاه اصلاح شد ، كشور اصلاح مىشود . من به شما دعا مىكنم كه خدا شما را تأييد و موفق كند .\r\nو السلام عليكم و رحمة اللَّه\r\n\r\n","description":"","footnote":"","page_name":" 223 ","page_number":243},
  {"content":"\r\n\r\n\r\nسخنرانى [ در جمع مسئولان نظام ( وظيفهء بشر ، نزديك شدن به آرمانهاى وحى ) 
  ]\r\nزمان : صبح 29 فروردين 1364 / 27 رجب 1405\r\nمكان : تهران ، حسينيه جماران\r\nموضوع : وظيفه بشر ، نزديك شدن به آرمانهاى وحى\r\nمناسبت : سالروز بعثت پيامبر اكرم ( ص ) و روز ارتش\r\nحضار : خامنه‌اى ، سيد على ( رئيس جمهور ) ، هاشمى رفسنجانى ، اكبر ( رئيس مجلس شوراى اسلامى ) ، موسوى اردبيلى ، سيد عبد الكريم ( رئيس ديوان عالى كشور ) ، موسوى ، مير حسين ( نخست وزير ) و اعضاى هيأت دولت ، شوراى نگهبان ، شوراي عالى قضايى ، مسئولان و مقامات لشكرى و كشورى ، روحانيون ، نمايندگان مجلس شوراى اسلامى ، و سفرا و كارداران كشورهاى اسلامى در تهران\r\nبسم اللَّه الرحمن الرحيم\r\n\r\nايجاد معرفت ، آرمان اصلى وحى\r\nاين عيد بزرگ را به همهء آقايان حضار و ملتمان و به همهء مسلمين جهان و مستضعفان تبريك عرض مىكنم . و از خداوند تبارك و تعالى خواستارم كه ما را قدردان اين روز مبارك قرار بدهد . البته در اين عيد ، « روز ارتش » هم قرار داده شده است كه « آقاى خامنه‌اى » از حقش بيرون آمدند . مسأله بعثت بعض از ابعادش براى احدى غير از خود رسول اكرم حقيقتش حاصل نشده است . مسأله چه بوده است ؟ اين فشارى كه از روح بزرگ به ايشان وارد شده ، اين چه صنف فشارى بوده است و چه حالى دست داده است در اين باب ؟ و كيفيت نزول وحى و نازل شدن روح اعظم براى رسول خدا وضعيتش چه بوده است ، دست ما كوتاه از آن است . و ما يك چيزى از دور ، از خيلى دور مىشنويم و ادراكش را نمىتوانيم بكنيم و اعتراف به عجز هم خودش يك مسأله‌اى است . ما بعد از اينكه دستمان از آن قلهء حقيقت وحى كوتاه است ، بايد كوشش كنيم كه تا اندازه كه وسع ما هست ، ما ضعفا هست ، به اين مطلب نزديك بشويم . و آن مقصدى كه انبيا عموماً داشتند و رسول خدا صلى اللَّه عليه و آله و سلم - خصوصاً داشتند ، به آن\r\n\r\n","description":"","footnote":"","page_name":" 224 ","page_number":244},
  {"content":"\r\n\r\nمقصد نزديك بشويم . اين وظيفه‌اى است از براى بشر كه نزديك بشود به آرمانهاى وحى ، حالا كه نمىتواند ماهيت وحى را ادراك كند ، به آرمانهاى وحى نزديك بشود .\r\nاين هم كمال بسيار زيادى است ، اگر بتوانيم . آرمان اصلى وحى اين بوده است كه براى بشر معرفت ايجاد كند ؛ معرفت به حق تعالى ، در رأس همهء امور اين معناست .\r\n\r\nتعليم و تزكيه راه وصول به حقايق هستى\r\nاگر تزكيه گفته شده است و دنبالش تعليم گفته شده است ، براى اين است كه ، نفوس تا تزكيه نشوند نمىتوانند برسند . گوش انسان يك چيزى مىشنود ، گاهى هم عقل انسان ادراك مىكند ، برهان هم بر آن اقامه مىكند ، مسائل عرفانى را هم در كنارش مىگنجاند .\r\nلكن آنى كه دل بايد بيابد ، آن كار مشكل است كه چطور بيابد . ما چطور آرمانهاى توحيدى را ، آرمانهاى عرفانى را كه انبيا براى آن مبعوث شده بودند ، ما چطور آنها را بيابيم و در قلب ما وارد بشود ، بعد هم در شهود ما وارد بشود . اين مسأله‌اى است كه محتاج به رياضات است بعد از تعليم و تعلم ، محتاج به تزكيه است و همدوش تزكيه ، تعلم و حكمت . و دنبال او ، آن مسائلى كه براى نفوس مستعده پيش مىآيد ، و اين يك تحولى در نفوس ايجاد مىكند كه اشيا را آن طور كه هستند ، اگر برسد به آن مقام ادراك مىكند .\r\nالَّلهُمَّ أَرِنِى الْاشياءَ كَما هِيَ ، « 1 »\r\nاين چيزى است كه بزرگان و انبيا خواستند . ما نمىتوانيم اشيا را « كما هى » بشناسيم ، معنىاش اين نيست كه ما ماهيّات اشيا را نمىتوانيم بشناسيم ، آن امر سهلى است . معنايش اين است كه موجودات را آن طور كه هستند ، آن طور كه موجودات ربط با مبدأ دارند ، آن كه خواستند ارائه اين معناست كه نسبت اشيا به حق چى است ؟ ربط حادث به قديم چى است ؟ كلياتش را فلسفه مىگويد ، بعض مراتبش را هم اهل عرفان بيان مىكنند . لكن رسيدن به اينكه اين چه ربطى است ، چه رابطه‌اى است ؟ اينكه  هُوَ مَعَكُمْ أَيْنَ ما كُنْتُمْ  ، « 2 »  نَحْنُ أَقْرَبُ إِلَيْهِ مِنْكُمْ  « 3 » اين يعنى چه ؟ چه جورى است اين وضع ؟ يعنى پهلوى\r\n\r\n\r\n","description":"","footnote":"\r\n( 1 ) - عوالى اللآلي ، ج 4 ، ص 132 ، ح 228 . « خدايا ! اشيا را آن گونه كه هستند به من بِنَما »\r\n( 2 ) - سورهء حديد ، آيهء 4 ؛ « او با شماست هر كجا كه باشيد »\r\n( 3 ) - سورهء واقعه ، آيهء 85 : « ما از شما به او نزديكتريم » .\r\n","page_name":" 225 ","page_number":245},
  {"content":"\r\n\r\nهميم ؟ نزديك به ما ، به اين معناست كه ما دو نفر نزديك به هميم يا مسأله ديگرى است ؟\r\nاينها مسائلى است كه دست ما از آن تقريباً كوتاه است ، لكن ما بايد توجه به وظايف داشته باشيم . وقتى ما دستمان به قله نرسيد ، لا اقل رو به آن قله برويم ، راه را شروع كنيم ، بيراهه نرويم ، كنار نرويم . و راه را اگر شروع كرديم و اخلاص همراه او بود ، تزكيه همراه او بود ، دستگيرى مىشود ، خداى تبارك و تعالى دستگيرى مىكند و با عنايت او ممكن است كه بعض مراتب حاصل بشود . و ما اميدواريم كه خداى تبارك و تعالى در اين روز عنايت كند به ما و به ملت ما و همان طورى كه جوانهاى ما را متحول كرد و آن نحو متحول كرد كه همه مىبينيد و ما آرزوى آن تحول را داريم ، همه ما را متحول كند . و همه آنهايى كه راهرو اين راه هستند ، عنايت بهشان بكند .\r\n\r\nتهديد ، تطميع و ايجاد نفاق در مبارزه با متجاوز\r\nمن قاصرم از اينكه راجع به تحولاتى كه حاصل شده براى جوانهاى ما ، حاصل شده است براى ملت ما ، بتوانم بگويم كه چه جور حاصل شده است ، چه تحول بزرگى است ، اين چه روحى است كه اينها پيدا كرده‌اند ، چطور شده است كه يك دفعه اين جهش پيدا شد . سالها زحمت مىخواهد تا به آستانهء اين امر برسد ، چه شد كه اينها اين طور سريع راه را طى كردند ؟ اين جز اينكه انسان بگويد يك عنايت خاصى است از خداى تبارك و تعالى كه خدا اين عنايت را به اينها كرده است . آنها فداكارى مىكنند و او عنايت مىكند .\r\nو من اميدوارم كه ان شاء اللَّه اين تحول براى همه و همه حاصل بشود .\r\nآن چيزى كه من امروز مىخواستم عرض كنم ، اين است كه تحولاتى كه در دنيا شده است بسياريش را شما يعنى آن كه در ايران شده است ديديد ، بعض تحولات ديگرى هم شده است . اخيراً انسان مىبيند كه - قبلًا هم گاهى بود ، اما حالا زيادتر شده است - يك تحولى شده است كه تحول انسانشناسى و اسلامشناسى ! پيشترها اگر يادتان باشد كارتر ادعا مىكرد كه ايران اسلام را نمىداند . حالا دارند همه ادعا مىكنند ! مقامات امريكايى هم همين مطلب را مىگويند كه اينها اسلام را درست نمىدانند ! قبلًا بگين هم اين حرف\r\n\r\n","description":"","footnote":"","page_name":" 226 ","page_number":246},
  {"content":"\r\n\r\nرا مىزد ! حالا داخل و خارج هم اين حرفها را مىزنند ! من نمىدانم كى اينها مىخواهند « عروة الوثقى « 1 » » را حاشيه كنند ؟ و نكته اينكه اخيراً يك حركت خاصى پيدا شده است ، سابق بود اما به اين شدت نبود ، سابق حركاتى بود اما اخيراً در داخل و خارج يك حركت خاصى پيدا شده و همه حركت به اينكه بياييم ما صلح كنيم . اين نكته چى است ؟ اين طرفدارهاى امريكا در هر جا كه هستند يك دفعه همصدا ، از مصر گرفته تا سودان گرفته تا همه جا يكصدا دارند مىگويند كه بياييد صلح كنيم ، ديگر نمىشود . مگر ما مىخواستيم چى بشود كه نمىشود ؟ يك دسته‌شان از راه اينكه ديگر نبايد اين چيزها پيش بيايد چه و فلان و يك دسته‌شان هم مىترسانند ما را از اينكه حالا ديگر صدام تانكهايش زياد شده است ، اسلحه‌هايش زياد شده است ؛ راست است اينها ، زياد شده و من قبلًا گفتم كه اين يك خوشحالى است براى ما ؛ براى اينكه جوانهاى ما آنها را از آنها مىگيرند براى خودشان . يك دسته زيادى اين طورند كه ما راهى مىترسانند كه ديگر حالا چه شده ، ديگر حالا ول كنيد . آنهايى كه از اول مىگفتند اين حرفها را كم بودند ، اخيراً يك دفعه انسان مىبيند كه از داخل و خارج يكصدا ، اين از كجا پيدا شده كه يكصدا در داخل و خارج مىكنند كه يا به صورت خيرخواهى يا به صورت ارعاب يا با طرح نفاق ، كه با نفاق كار را انجام بدهند . اين نفاق اين طور نيست كه منحصر به اين ملاهاى دربارى باشد كه رساله مىنويسند و كتاب مىنويسند ؛ اين نفاق و ايجاد نفاق راجع به آنهايى هم كه در خارج و داخل مردم را مأيوس مىخواهند بكنند ، اين نفاق آن هم هست ، ايجاد نفاق مىكنند ديگر . مأيوس كردن معنايش اين است كه اين جوانهايى كه الآن دارند جانفشانى مىكنند و با قدرت پيش مىروند و قدرتشان عالمگير شده است الآن ، انعكاسش در عالم پيدا شده است ، اينها حالا به ياد اين افتاده‌اند كه بترسانند اينها را . اين جوانهاى ما چى مىخواهند كه اينها آنها را مىخواهند از او بترسانند كه بهش نمىرسيد ؟ اين جوانهايى كه مىآيند التماس مىكنند كه دعا كن من شهيد بشوم ، اين چه مىخواهد از خدا كه شما\r\n\r\n\r\n","description":"","footnote":"\r\n( 1 ) - كتابى است مشهور و مشتمل بر مسائل فقهى ، تأليف فقيه متبحّر آقاى سيد محمد كاظم طباطبايى يزدى كه از آغاز تأليف تا كنون ، مجتهدين و مراجع شيعه بر اين كتاب حواشى متعددى نوشته‌اند .\r\n","page_name":" 227 ","page_number":247},
  {"content":"\r\n\r\nاو را مىترسانيد كه حالا ول كنيد براى اينكه چه مىشود ؟ مگر غير از اين است كه اينها شهادت مىخواهند ؟\r\n\r\nمأيوس نشدن ملت ايران در مبارزه با متجاوز\r\nاصلاح كنند خودشان را اشخاص . اين شيوخ اطراف خليج و نمىدانم آنهايى كه در مصر هستند و آنهايى كه در سودان هستند و آنهايى كه در جاهاى ديگر هستند و آنهايى كه در پاريس هستند و هرجا و داخل و همه جا ، يك قدرى فكر بكنند ، اصلاح كنند خودشان را . بفهمند به اينكه يك ملت اين طورى را نمىشود ترساندش ، يك ملت اين طورى را نمىشود مأيوسش كرد . ممكن است يك عده‌اى را مأيوس كنند ، آنها آن عده اى هستند كه مرفه هستند ، از اول وارد كارى هم نبودند . اگر براى آنها مىگوييد آنها از اول وارد كار نبودند ، خوب ! يك عده‌اى هستند ، در همه جا يك عده بيتفاوت ، يك عدهء مخالف هميشه هست . اما آنهايى كه انقلاب مال آنهاست ، با دست آنها اين انقلاب پيدا شده است ، و هيچ يك از اينها دخالت در اين امر نداشتند . بله ، يك دسته‌اى از اول كارشكنى مىكردند ، دخالت در انقلاب هيچ يك از اينها نداشتند ، من وارد بودم ، مىديدم كه اشخاصى چى هستند . اينها مىخواهند كى را بترسانند ؟ مىخواهند كى را مأيوس كنند ؟ مىخواهند آن اشخاصى كه از اول مخالف با ما بودند مأيوس كنند ؟ آنها از اول مخالف بودند و حالا هم هستند و خواهند بود . مىخواهند اين جوانى كه براى شهادت دارد مىرود توى ميدان ، اين را مأيوسش كنند ؟ اين نمىشود . اين يك تحولى درش پيدا شده است كه نمىشود . مىخواهند ارتش ما را مأيوس كنند ؟ ارتش ما الآن يك تحولى پيدا كرده است كه به اين حرفها مأيوس نمىشود . ملت و عموم ملت به استثناى اين يك عدهء بدبخت كه در خارج و داخل نشسته‌اند و نغمه سرايى مىكنند يا عزادارى مىكنند ، اينها مىخواهند كى را مأيوس كنند ؟ اينها چه كارى مىخواهند بكنند ؟ يك دفعه انسان مىبيند كه يك صدا از مصر بلند مىشود ، از سودان بلند مىشود ، نمىدانم از اردن بلند مىشود ، از عراق بلند مىشود ، از امريكا بلند مىشود ، از فرانسه\r\n\r\n","description":"","footnote":"","page_name":" 228 ","page_number":248},
  {"content":"\r\n\r\nبلند مىشود ، از ايران هم بلند مىشود ، يك صداست ، انسان مىفهمد يك حلقوم است دارد اين حرفها را مىزند . اينهايى كه اهل خود ايران هستند و رفتند بيرون ، اينها با ملت خوب هستند ؟ صلاح ملت را مىبينند ؟ آن كه با عراق مىسازد ، صلاح ملت را مىبيند ؟\r\nآن كه با امريكا دوست است ، صلاح ملت ما را مىخواهد ؟ خوب ! ما مىدانيم اين جورى نيست اينها اصلاح كنند خودشان را . آن كه مىتواند ، خودش را اصلاح كند ، اين قدر خباثت به خرج ندهد ، اصلاح كند خودش را ، يك قدر توجه كند به مسائل ، توجه كند به حقايق اسلام ، ببيند كه پيغمبر در وقتى كه مبعوث شد - يك نفر آدم ، مخالفش همه - با پافشارى و استقامت كارش را راه انداخت . ملت ما كه نمىترسند . شما چند نفر نشسته‌ايد آنجا مىترسيد ، هى القاى ترس مىكنيد ، القاى رعب مىكنيد . كسانى كه هيچ دخالت در هيچ چيز نداشتند ، كسانى كه آن روزى كه انقلاب پيروز شد دنبال اين بودند كه براى خلاف انقلاب اسلحه جمع كنند ، براى شكست انقلاب ، آنهايى كه نشسته‌اند و روابطشان را با امريكا محكم كرده‌اند - و از اول بود و حالا هم هست و خواهد بود - اينها توجه به اين ندارند كه با اين اراجيفى كه اينها دارند اين ملت تغيير نمىكند .\r\n\r\nپاسخگويى به فرياد استغاثه مسلمين\r\nما عالمگيرى نمىخواهيم بكنيم كه شما ما را مىترسانيد كه نمىشود عالم را گرفت . ما مىخواهيم به درد مسلمانها برسيم ، توانستيم به دردشان برسيم ، توانستيم ؛ نتوانستيم ، اجرش را داريم . ما مىخواهيم به درد ملت عراق برسيم . اين ملت عراق مظلوم كه دارد خرد مىشود زير پاى اين ظالم و ظالمها ، ما مىخواهيم به درد اينها برسيم . مسلمان نبايد به درد مسلمان برسد ؟ اسلام حدود دارد ؟ ما درد اينها را مىخواهيم ببينيم چى است .\r\nاينها فرياد « يا للمسلمين » دارند مىزنند ، ما جواب بايد بدهيم . ملت عراق دارد خرد مىشود زير پاى اين خبيث . ما پيش خدا جواب بايد بدهيم . ما دفاع داريم مىكنيم از حق اسلام ، ما دفاع داريم مىكنيم از حق مسلمين . ما جنگ نمىخواهيم بكنيم ، از اول هم\r\n\r\n","description":"","footnote":"","page_name":" 229 ","page_number":249},
  {"content":"\r\n\r\nجنگ نداشتيم ، ما بادى « 1 » جنگ نبوديم ، ما بعد از اينكه به همان حمله كردند ، دفاع كرديم ، حالا هم در حال دفاع هستيم . دفاع معنايش اين نيست كه تا آن گفت كه « يا اللَّه ! دستت را بده من با هم صلح بكنيم » ، ما رها كنيم ، اين حرف غلطى است . مايى كه مىدانيم ماهيت يك حيوان درنده چى است ، ما به واسطه اينكه او مىگويد كه بياييد صلح كنيم ، بياييم صلح كنيم ، چه جور ، با چى صلح كنيم ؟ با كى صلح كنيم ؟ ملت عراق صلح كنند ، ما صلح مىكنيم ملت عراق بگويند كه « كارى نداريد با ما صدام را مىخواهيم » . اما واقعيت ملت عراق را ببينيد ، چه خبر است در عراق .\r\nعراقى كه مىبيند كه عائلهء يك انسان بزرگ را ، يك روحانى بزرگ را آن طور مىكشند و هر روز دارند مردم شريف عراق را آن طور مىكشند ، اين عراق فريادش به « يا للمسلمين » بلند نيست ؟ شما مسلمانها نبايد از اين مردم بيدفاع ، دفاع بكنيد ؟ شما اسلامشناسان نبايد دفاع از حق مسلمين بكنيد ؟ ديوار دور اسلام مىكشيد ؟ ما در اقصى بلاد دنيا اگر يك كسى به همان بگويد كه « يا للمسلمين » ، ما موظفيم كه به درد آنها برسيم ، هر قدرى مىتوانيم . ما نمىگوييم كه ما مىتوانيم همه جا چه بكنيم . ما آن قدرى كه مىتوانيم دفاع از حق مسلمين مىكنيم . مسلمين معنايش نيست ايرانى ، مسلمين . كسى كه يك مسلمى فرياد زد كه به داد ما برسيد و نرود سراغش ، فكر او نباشد ، اين مسلم نيست ، اين انحراف است ، ملتفت نيستيد شماها ، اين انحراف است از اسلام ، اين بىتوجهى است به مقاصد اسلام . اسلام براى ايران نيامده ، اسلام براى عالم آمده . بعثت ، بعثت براى همه است و همه بايد تابع باشند .\r\n\r\nمنطق اسلام در دفاع از حقوق مسلمين\r\nو من اميدوارم كه خداى تبارك و تعالى ما را بيدار كند و افراد ملت ما را بيدار كند .\r\nآنهايى كه در خواب هستند ، آنهايى كه باز هم خواب مىبينند ، آنهايى كه خواب امريكا را مىبينند خدا بيدارشان كند ، توجه بهشان بدهد كه يك ملت ضعيف را ، يك ملتى كه\r\n\r\n\r\n","description":"","footnote":"\r\n( 1 ) - شروع‌كننده .\r\n","page_name":" 230 ","page_number":250},
  {"content":"\r\n\r\nحالا مىخواهد بيرون بيايد از اين ضعف ، حالا مىخواهد قدرت خودش را به عالم نشان بدهد كه ما زير بار نمىرويم ، همين قدر ، ما نمىخواهيم كه برويم جايى را بگيريم ، ما زير بار نمىرويم . ما دفاع از اسلام مىكنيم . صدام پا روى اسلام گذاشته ، ما از او دفاع مىخواهيم بكنيم ؟ ! دفاع از اسلام مىخواهيم بكنيم ! صدام يك حكم از احكام اسلام را قبول ندارد ، يك حكم از احكام اسلام را قبول ندارد . ما دفاع مىخواهيم بكنيم .\r\nصدام دارد ظلم مىكند به ملت خودش ، به ملتى كه مسلمان هستند و از ما مىخواهند كه ما هم از آنها دفاع بكنيم ، ما دفاع مىخواهيم بكنيم از آنها . ما هجمه نداريم ، ما الآن هم در حال دفاع هستيم . شما مىگوييد كه ما با يك كسى كه خرد كرده است مسلمين را و به اسلام هيچ اعتقاد ندارد و هر روز زورش برسد اسلام را زير پا مىمالد و منهدم مىكند ، ما با او بنشينيم و دست دوستى بدهيم و بعد هم بگوييم كه « سَلَّمَكُمُ اللَّه » « 1 » ! اين چه منطقى است ؟ منطق اسلام اين است ؟ ! شما اسلامشناسها اين را منطق اسلام مىدانيد ؟ ! خداوند اصلاحتان كند ان شاء اللَّه . من اميدوارم كه ملت ما توجه پيدا بكند كه امروز شياطين با صورتهاى مختلف از خارج و داخل ، با صورتهاى مختلف افتاده‌اند براى تضعيف روحيهء شما . و خدا با شماست ، خدا قدرت دارد كه همه چيز را اصلاح كند و درست كند و او با شماست . و ما پافشارى تا آخر ، داريم و جوانهاى ما و ارتش ما و سپاه ما و بسيج ما و همه و همهء ايران - به استثناى يك عدهء معدودى كه خداوند اصلاحشان كند - همه در اين متفق‌اند كه بايد ما در صحنه باشيم ، دفاع كنيم از حقوق مسلمين . خداوند همهء شما را ان شاء اللَّه از فيض اين روز مبارك بهره‌مند كند و همه ما را تابع اين وجود مقدس كند .\r\nو السلام عليكم و رحمة اللَّه\r\n\r\n\r\n","description":"","footnote":"\r\n( 1 ) - خدا شما را سلامت بدارد .\r\n","page_name":" 231 ","page_number":251},
  {"content":"\r\n\r\n\r\nوكالتنامه [ به آقاى حيدر على جلالى خمينى ( بخشش زمين موروثى در خمين به فقرا ) 
  ]\r\nزمان : 1 ارديبهشت 1364 / 30 رجب 1405\r\nمكان : تهران ، جماران\r\nموضوع : وكالت براى بخشش زمين موروثى در خمين به فقرا\r\nمخاطب : جلالى خمينى ، حيدر على « 1 » [ بسمه تعالى . محضر مكرم حضرت آيت اللَّه العظمى ، رهبر كبير انقلاب اسلامى ، حضرت امام خمينى - مد ظله العالى\r\nپس از سلام ، زمينهايى كه در خمين متعلق به حضرت عالى مىباشد خانه در او ساخته نشده . چنانچه رهنمود و دستورى هست بيان فرماييد . الأحقر ، جلالى خمينى 
  ] .\r\nبسمه تعالى\r\nجناب حجت الاسلام آقاى جلالى - دامت افاضاته\r\nجنابعالى وكيل هستيد زمينهاى متعلق به اين جانب را ، هر چند ناقابل است ، هرطور صلاح مىدانيد تقسيم كنيد بين فقرا و تمليك آنان نماييد ، چه ساختمان شده باشد يا نشده باشد .\r\n30 رجب 1405 / 1 ارديبهشت 64\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - نمايندهء امام خمينى در خمين و امام جمعهء اين شهر\r\n","page_name":" 232 ","page_number":252},
  {"content":"\r\n\r\n\r\nاجازه نامه [ به آقاى محمد كاظم موسوندى كاظمى ، در امور حسبيه و شرعيه 
  ]\r\nزمان : 1 ارديبهشت 1364 / 30 رجب 1405\r\nمكان : تهران ، جماران\r\nموضوع : اجازه در امور حسبيّه و شرعيه\r\nمخاطب : موسوندى كاظمى ، محمد كاظم\r\nبسم اللَّه الرحمن الرحيم\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب ثقة الاسلام آقاى آقا شيخ محمد كاظم موسوندى كاظمى - دامت توفيقاته - از طرف اين جانب مجازند در تصدى امور حسبيّه و اخذ وجوه شرعيه و صرف نصف از سهمين مباركين را در مخارج خود و موارد مقررهء ديگر كه سهم سادات را به سادات مستحق بپردازند و سهم مبارك امام - عليه السلام - را در مخارج خود و موارد مقررهء ديگر صرف كنند .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى و التمسك بعروة الاحتياط فى امور الدين و الدنيا » ؛ و السلام عليه و على اخواننا المؤمنين و رحمة اللَّه .\r\nبه تاريخ سىام رجب الخير 1405\r\nروح اللَّه الموسوي الخمينى\r\n\r\n","description":"","footnote":"","page_name":" 233 ","page_number":253},
  {"content":"\r\n\r\n\r\nسخنرانى [ در جمع فرماندهان و پرسنل سپاه در روز پاسدار ( عوامل شكست و پيروزى ) 
  ]\r\nزمان : صبح 4 ارديبهشت 1364 / 3 شعبان 1405\r\nمكان : تهران ، حسينيه جماران\r\nموضوع : پاسدارى از دين حق - تبيين عوامل شكست و پيروزى\r\nمناسبت : ميلاد امام حسين ( ع ) و روز پاسدار\r\nحضار : محلاتى ( نماينده امام در سپاه پاسداران ) ، رفيق دوست ، محسن ( وزير سپاه پاسداران ) ، رضايى ، محسن ( فرمانده سپاه پاسداران ) ، سهرابى ( رئيس ستاد مشترك ) ، رحمانى ( مسئول بسيج ) ، سالك ( قائم مقام كميته‌هاى انقلاب اسلامى ) ، اعضاى شوراي عالى سپاه و فرماندهان سپاه در سراسر كشور ، اعضاى بسيج و كميته‌هاى انقلاب اسلامى ، نيروى زمينى و هوايى و دريايى ، ستاد مشترك ، شهربانى ، ژاندارمرى ، وزارت سپاه و مسئولان دفاتر نمايندگى امام در سپاه\r\nبسم اللَّه الرحمن الرحيم\r\n\r\nانبيا و اوليا پاسداران دين حق\r\nاميدوارم كه اين عيد بزرگ به همهء شما و به همهء ملت و به همهء مسلمين و مستضعفان جهان مبارك باشد . خداوند اين مولود شريف را كه منشأ همهء خيرات در طول تاريخ است ، از ما راضى كند . البته من مختصرى با آقايان صحبت دارم و او اين است كه ، انبيا از اول تا به آخر و اوليا و اوصيا از اول تاريخ تا آخر ، اينها همه پاسدار اسلام بودند و پاسدار دين حق . در همهء دوره‌ها ، دين حق همان اسلام و تسليم در بارگاه حق تعالى است . آنها نه اينكه فقط تبليغات لفظى كردند براى پاسدارى ، بلكه مهم ، تبليغات عملى آنها بوده است ؛ يعنى ، اعمال آنها در طول تاريخ سرمشق ما و همهء اهل تاريخ تا ابد بايد باشد . وقتى كه سيرهء انبيا را ملاحظه مىكنيم ، مىبينيم كه در راه اين پاسدارى همه چيز را دادند . در طول تاريخ ، زحمتها را متحمل شده‌اند و چنانچه ، در يك وقتى همان وضعى كه براى حضرت سيد الشهدا پيش مىآمد ، براى هر يك از اولياى خدا پيش مىآمد ، همين فداكارى را مىكردند ، منتها دوره‌ها مختلف بود و وضعيتها مختلف . مقصد ، حفظ اسلام\r\n\r\n","description":"","footnote":"","page_name":" 234 ","page_number":254},
  {"content":"\r\n\r\nو حفظ احكام خدا و نشر معرفت و توحيد و به عبارت ديگر آدمسازى ، اصلًا انبيا براى آدم ساختن آمده‌اند . انبيا آمده‌اند كه آدمى كه شيطان قسم خورده است كه او را اغوا « 1 » كند ، اينها از كيد اين شيطان او را نجات بدهند و به صراط مستقيم انسانيت او را دعوت كنند ، و خودشان هم عملًا نشان بدهند كه راه چى است ، چطور بايد در مقابل شيطانها ايستاد ، چه شيطانهاى انسى و چه شيطانهاى غير انسى . با رياضات در مقابل شيطانهاى غير انسى و با اعمال صالحه و جديت در راه پيشبرد مقاصد در مقابل انسانهاى شيطانى .\r\n\r\nايستادگى ستمديدگان تاريخ در مقابل شياطين\r\nو من گمان نمىكنم كه دنيا تا كنون به مثل اين دوره‌اى كه ما در آن زندگى مىكنيم ، شيطان داشته است . بوده است البته شيطان در همه وقت ، شيطانهاى انسى در همه طول تاريخ بوده است ، اما هر چه دنيا پيشرفت كرده است ، شيطانها هم در كارهاى شيطانيشان پيشرفت كرده‌اند . امروز كه به اصطلاح عصر تمدن و ترقى و عصر پيشرفت است ، عصر شيطانهاست . شما در سرتاسر دنيا اگر چنانچه ملاحظه كنيد ، دنيا در دست شياطين است ، استثنايش بسيار كم است . اينها با آن حيله‌هاى شيطانى و با آن ابزار شيطانى كه دارند ، همه جا را قبضه كرده‌اند و در مقام پيشرفت هم هستند و هر روز يك توطئه‌هايى انجام مىدهند . در مقابل يك همچه توطئه عظيم و يك همچه شيطانهاى تعليم ديده و شيطانهاى عصر تمدن ، بايد انسانها قيام كنند . بايد انسانها همان طورى كه انبياى عظام و اولياى خدا قيام كردند و جانفشانى كردند ، بايد در اين عصر هم همهء شما ، همهء ما ، همهء روحانيون ، همهء ملتها ، همهء ستمديده‌هاى تاريخ بايد قد علم كنند و جلوى اين شياطين بايستند . اگر سستى بشود ، شياطين همهء عالم را مىبلعند .\r\nآنها با اسم صلح دوستى ، جنگ افروز اول جهانند ؛ آنها با اسم حقوق بشر ، بالاترين كسانى هستند كه حقوق بشر را پايمال مىكنند ؛ آنها در عين ادعاى خيرخواهى ، آنچه را براى ديگران مىخواهند جز شر نيست ، براى خودشان هر چه هست مىخواهند و\r\n\r\n\r\n","description":"","footnote":"\r\n( 1 ) - فريب دادن .\r\n","page_name":" 235 ","page_number":255},
  {"content":"\r\n\r\nديگران را پايمال مىكنند .\r\n\r\nاحساس خطر دشمنان از قدرت اسلام\r\nدر يك همچو عصرى كه دنيا پر است از اشرار و دنيا پر است از ستمكاران ، در ايران يك همچو تحولى پيدا شد به عنايت خداى تبارك و تعالى . يك همچو عنايتى از جانب خداى تبارك و تعالى شد كه اين ملت را متحولش كرد از آن وضعى كه سابق داشت به اين وضعى كه حالا دارد . شما بدانيد ، هر چه تبليغات دنيا و شياطين دنيا بر ضد شما مىگويند ، دليل بر قدرت شماست . اگر شما يك ملت قدرتمند نبوديد به تبع اسلام و به تبع پاسداران حقيقى اسلام ، اينها با شما كار نداشتند . اين همه تبليغاتى كه شما الآن در دنيا مىبينيد كه هر وقت يك راديوى خارجى را باز بكنيد مىبينيد كه راجع به ايران يك تبليغ سوئى دارد - و لو با صورتهاى مختلف - اين براى اين است كه ، فهميدند اينجا قدرت است ، احساس خطر كردند از شما جوانها ، احساس خطر كردند از شما قواى مسلحه . اين احساس خطر است كه راه افتادند اين ور ، آن ور ، همه جا دنبال اين‌اند كه يك فكرى بكنند كه اين را خاموشش كنند . اين آتشى كه به نظر آنها آتش است - و رحمت است و آنها به نظرشان آتش است - اين آتش را مىخواهند خاموش كنند با هر حيله . شما مىبينيد كه امروز از كشورهاى مختلف قريب چهار صد ، يا از سيصد تا چهارصد آخوند جمع شده است در بغداد ، اينها همه براى اين است كه ، اينها جمع شدند براى اينكه - اين آخوندها چون جيره خوار مستكبرين هستند - نبادا اين استكبار بشكند و آنها به تبع آنها بشكنند .\r\n\r\nقدرت الهى پشتوانهء حركت انبيا و مؤمنان\r\nاين همه تبليغاتى كه بر ضد شما جوانها مىشود ، بر ضد اسلام حقيقتاً مىشود ، اينها همه براى اين است كه احساس يك قدرت كردند اينجا و اين قدرت از من و شما نيست .\r\nاين را بايد ما احساس كنيم . اين قدرت از منشأ قدرت است . آن قدرتى هم كه انبيا داشتند ، از انبيا نبود . بشر از اول تا آخرش هيچ است ، آنچه هست قدرت خداست . هر حركتى كه شما مىكنيد با قدرت خدا حركت مىكنيد ؛ هر تفنگى كه مىاندازيد با قدرت خداست ؛\r\n\r\n","description":"","footnote":"","page_name":" 236 ","page_number":256},
  {"content":"\r\n\r\nدست شما به قدرت خداست كه به ماشه مىرود و فكر شما با قدرت خداست كه مىرود و كارها را انجام مىدهد و كارهاى نظامى و غير نظامى را ؛ قدرت مال اوست و همه بايد از او باشيم ، « إنا للَّه » ؛ همه چيز از او ، « الحمد لِلّه » ، هر حمدى مال اوست . شما يا ما خيال مىكنيم كه الآن ايران يك قدرتى دارد ، لكن اين قدرت خداست در اينجا ظاهر شده است . شما قدر اين را بدانيد كه بفهميد كه با قدرت خدا داريد سير مىكنيد ؛ با قدرت خدا و به تبع خاصان خدا كه در رأسش انبيا هستند ، با اين مرام سير مىكنيد و با ايدهء تحكيم احكام اسلام و رفع ظلم از مظلومين ، شما با همين وضع ، با همين ايده حركت كرديد . آن وقتى كه هيچ نداشتيد ، آن وقتى كه همهء قوا دست رژيم بود ، آن وقتى كه همهء قدرت‌ها مىخواستند او را نگهش دارند ، شما جوانها ريختيد در خيابانها و كارى كرديد كه نتوانست حتى قدرت امريكا اين رژيم را نگه دارد . با همهء قوا دنبال اين بودند كه نگهش دارند ، به همهء حيله‌ها متشبث شدند براى نگهدارى او ، لكن قدرت شما نگذاشت اين كار بشود و اين قدرت براى اين است كه ، از اول شما دنبال اين نبوديد كه « من » ، دنبال اين بوديد كه « اسلام » ، دنبال اين بوديد كه « كشور اسلامى » .\r\n\r\nاختلاف و منيّت مبدأ شكست در مقابل دشمن\r\nاگر بنا باشد كه يك وقت خداى نخواسته ، ارتش بگويد « من » ، سپاه هم بگويد « من » ، بسيج هم بگويد « من » ، آن روز است كه فاتحهء همه‌تان خوانده شده است . آن روز است كه شما خداى نخواسته ، دست از اين انسجامتان كه همه يكى هستيد ، « يد واحد » هستيد براى حفظ كشورتان و حفظ اسلام ، تا آن وقت كه « يك » هستيد ، اين « يك » را كسى نمىتواند بشكند . آن وقتى كه متفرق شديد ، صدها ميليون آدمى كه هر كدام على حده فكر مىكنند ، هر كدام براى خودشان مىخواهند يك كارى بكنند ، اينها به يك شاهى نمىارزند . وقتى يك عدهء كمى باشند كه اينها با هم باشند و براى خودشان نه ، براى مقصدشان ، براى كشورشان ، براى اسلامشان ، اگر بنا شد همه و لو جمعيت كم به اين مقصد حركت كردند ، اينها به مقصد مىرسند ، جمعيت\r\n\r\n","description":"","footnote":"","page_name":" 237 ","page_number":257},
  {"content":"\r\n\r\nايران نسبت به دنيا يك چيزى نيست - چهل و پنج ميليون ، چهل ميليون يك همچو چيزى است - در مقابل جمعيتهاى دنيا كه « چين » اش يك ميليارد جمعيت دارد ، هندوستانش هشتصد ميليون جمعيت دارد يا بيشتر ، ما چيزى نيستيم ، اما ، براى اينكه ، شما از « من » دست برداشتيد و مىگوييد « ما براى خدا » ، شما نمىگوييد كه ارتش بايد « نشان » بگيرد ، نمىگوييد كه بايد سپاه « نشان » بگيرد ، نمىگوييد بايد بسيج يا كميته يا شهربانى يا شهردارى از اينها بگيرد ، شما مىگوييد كه ما « نشان » از خدا مىخواهيم و ما همه يك هستيم ، اگر اين معنا در بين شما حفظ شد ، شما تا آخر محفوظيد ، هيچ كس نمىتواند به شما صدمه‌اى وارد كند . اين قدرتهاى بزرگ هم اين معنا را مىدانند كه الآن ايران وضعش طورى است كه نمىشود آنها به هيچ وسيله‌اى او را شكست بدهند ، نه به وسيلهء كودتا ، نه به وسيلهء چيزهاى ديگر ، نه به وسيلهء حملهء نظامى . آنها از اين راه پيش آمدند كه رخنه كنند در بين شما و شما را از هم جدا كنند و لو اينكه طولانى باشد ، مدتش طولانى باشد . آنها سَرشان صبر است و صبر زياد دارند و از حالا يك بذرى مىكارند ، پنجاه سال ديگر بردارند . شما از حالا اگر يك وقت متوجه شديد كه يك بذرى اينها كِشتند كه و لو در پنجاه سال ديگر مىخواهند از آن استفاده كنند ، بايد اين را ، اين بذر را فاسدش كنيد و زير پا بماليدش . اگر شما ديديد كه يك وقت زمزمهء اين معنا پيدا شد كه ارتش بايد ارتشىاش را حفظ كند ، آن هم بگويد سپاه بايد سپاهىاش را حفظ كند ، آن هم بايد بگويد چه ، اگر بخواهيد جدا از هم باشيد ، دو فكر ، دو مقصد ، اگر يك وقت خداى نخواسته ، زمزمهء اين پيدا شد در بين شما ، از اول خفه كنيد اين را ، نگذاريد . شماهايى كه سران سپاه هستيد توجه به اين معنا بكنيد ، و آنهايى كه سران ارتش هستند و همين طور ساير جاها ، اين معنا را بايد نصب العين خودتان قرار بدهيد كه ما تا با هم هستيم ، مسلمين تا « يد واحده » هستند و همين مسلمين كم جمعيت و پشتوانهء بزرگ الهى ، اينها اگر با هم شدند ، اين ملت اگر با هم شد ، هيچ قدرتى نمىتواند او را بشكند .\r\n\r\nاقتدار و پيروزى در سايهء حفظ وحدت\r\nهمه فكر اين معنا باشيد ، دنبال اين باشيد كه دائماً درصدد اين باشيد كه اخوت خودتان\r\n\r\n","description":"","footnote":"","page_name":" 238 ","page_number":258},
  {"content":"\r\n\r\nرا حفظ كنيد . بين خودتان اخوت ايجاد كنيد ، روحانيون در فكر اين باشند كه همه با هم اخوت داشته باشند و ملت را داشته باشند و حفظ كنند . ملت هم بايد فكر اين معنا باشند كه همه با هم با روحانيون و غير آن ، همه با هم باشند . مادامى كه اين وضع از براى شما باشد ، شما پيروزيد . اگر يك روزى خداى نخواسته ، اين رمز پيروزى را از شما گرفتند ، ديگر براى شما چيزى باقى نمىماند . محتاج به اينكه خيلى قدرت اعمال بشود ندارد ، يك كودتاى كوچكى از يك منافقى ، از يك چيزى ، كار را تمام مىكند . بايد شما در فكر اين باشيد كه اسلام را شما در دنيا نيرومند كرديد ، و اين همه صدايى كه در دنيا حالا بلند شده است دنبال اينكه « ما اسلام را مىخواهيم » ، اين يك اشعه‌اى است كه از ايران به آنجا افتاده است ، سابقاً يك همچو حرفهايى نبود . از اينجا اين شعاع در همه جا افتاده است و اين شعاع كار خودش را در همه جا خواهد كرد . شما اين مبدأ را نگه داريد ، اين مركز را حفظ كنيد و خودتان را حفظ كنيد ، و اين شياطينى كه از جن و انس بر همهء ما مىخواهند سلطه پيدا كنند ، دست رد بهشان بزنيد تا خداى تبارك و تعالى عناياتش را بر شما دو چندان كند - بلكه صد چندان كند - و شما پيروز باشيد و مظلومين را هم به پيروزى برسانيد .\r\nمن از همهء شما جوانهاى عزيزم و از همهء كسانى كه در راه اسلام دارند فداكارى مىكنند ، در راه اسلام دارند جانبازى مىكنند ، همه چيز خودشان را گذاشتند براى اسلام ، من تشكر مىكنم و تشكر من چيزى نيست ، خداى تبارك و تعالى تشكر مىكند .\r\nو السلام عليكم و رحمة اللَّه\r\n\r\n","description":"","footnote":"","page_name":" 239 ","page_number":259},
  {"content":"\r\n\r\n\r\nحكم [ عفو جمعى از زندانيان به رئيس ديوان عالى كشور 
  ]\r\nزمان : 7 ارديبهشت 1364 / 6 شعبان 1405\r\nمكان : تهران ، جماران\r\nموضوع : عفو زندانيان\r\nمخاطب : موسوى اردبيلى ، سيد عبد الكريم ( رئيس ديوان عالى كشور )\r\n[ بسمه تعالى . محضر مبارك حضرت آيت اللَّه العظمى امام خمينى - مد ظله العالى - رهبر كبير انقلاب و بنيانگذار جمهورى اسلامى ايران\r\nاحتراماً به پيوست آمار 423 نفر از محكومين جرايم عمومى ( غير گروهكها ) دادگاههاى انقلاب اسلامى شش شهر در اجراى مفاد بخشنامهء شمارهء 15595 / 1 - 29 / 3 / 62 شوراي عالى قضايى و 43 نفر از محكومين دادگاههاى عمومى و انقلاب كه از طريق ادارهء عفو و بخشودگى و اصل و استحقاق عفو و تخفيف مجازات دارند تقديم مىگردد . عبد الكريم موسوى اردبيلى - رئيس ديوان عالى كشور 
  ] .\r\nبسمه تعالى\r\nموافقت مىشود .\r\n7 / 2 / 64\r\nروح اللَّه الموسوي الخمينى\r\n\r\n","description":"","footnote":"","page_name":" 240 ","page_number":260},
  {"content":"\r\n\r\n\r\nاجازه نامه [ به آقاى محمد فلاح زاده ، در امور حسبيه و شرعيه 
  ]\r\nزمان : 8 ارديبهشت 1364 / 7 شعبان 1405\r\nمكان : تهران ، جماران\r\nموضوع : اجازه در امور حسبيّه و شرعيه\r\nمخاطب : فلاح زاده ، محمد\r\nبسم اللَّه الرحمن الرحيم\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب ثقة الاسلام و المسلمين آقاى آقا شيخ محمد فلاح زاده - دامت توفيقاته - از طرف اين جانب مجازند در تصدى امور حسبيّه و اخذ وجوه شرعيه و سهمين مباركين و دستگردان و امهال و صرف سهم مبارك امام - عليه السلام - را در مخارج خودشان به نحو اقتصاد و ثلث از ما زاد را در موارد مقرره ؛ و نيز مجازند نصف از سهم سادات را در محل به سادات مستحق بپردازند ، و ما زاد از سهمين را جهت اعلاى كلمهء طيبهء اسلام نزد اين جانب .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى و التمسك بعروة الاحتياط فى امور الدين و الدنيا » ؛ و السلام عليه و على اخواننا المؤمنين و رحمة اللَّه .\r\nهفتم شعبان 405\r\nروح اللَّه الموسوي الخمينى\r\n\r\n","description":"","footnote":"","page_name":" 241 ","page_number":261},
  {"content":"\r\n\r\n\r\nپاسخ استفتاء [ دادستان كل كشور ( پرداخت ديهء نقدى ) 
  ]\r\nزمان : 9 ارديبهشت 1364 / 8 شعبان 1405\r\nمكان : تهران ، جماران\r\nموضوع : استفتاء در مورد پرداخت ديهء نقدى\r\nسؤال‌كننده : صانعى ، يوسف ( دادستان كل كشور )\r\n[ 2592 / 1 / 3 مورخ 9 / 2 / 1364 محضر مبارك آيت اللَّه العظمى الامام خمينى - دام ظله العالى على رؤوس المسلمين . بعد التحية ، لطفاً به سؤال ذيل پاسخ مرقوم فرماييد :\r\nآيا مقدار دينارى « 1 » كه در موارد زياد از جراحتها تعيين شده ، داراى خصوصيت است كه حتماً بايد « جانى » « 2 » دينار بپردازد ، يا مانند شتر كه فتوا بر عدم موضوعيت آن داده‌ايد ، « 3 » موضوعيت ندارد و به نسبت مقدار دينار در ديه اخذ مىشود ؟\r\n6 / 2 / 64 - دادستان كل كشور - يوسف صانعى 
  ] .\r\nبسمه تعالى\r\nموضوعيت ندارد و مىتواند قيمت عادلهء آن را بدهد .\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - دينار : سكهء طلاى رايج در قديم بوده است\r\n( 2 ) - جنايت‌كننده ؛ كسى كه محكوم به پرداخت ديه گرديده است\r\n( 3 ) - در برخى از موارد كه مرتكب جنايت بر طبق احكام فقهى محكوم به پرداخت ديه مىباشد ، شتر به عنوان ديه در نظر گرفته شده است كه فتواى امام خمينى بر عدم موضوعيت شتر و كفايت پرداخت وجه آن به نرخ عادلهء روز مىباشد\r\n","page_name":" 242 ","page_number":262},
  {"content":"\r\n\r\n\r\nاجازه نامه [ به آقاى سيد محمود هاشمى شاهرودى ، در امور حسبيه و شرعيه 
  ]\r\nزمان : 10 ارديبهشت 1364 / 9 شعبان 1405\r\nمكان : تهران ، جماران\r\nموضوع : اجازه در امور حسبيّه و شرعيه\r\nمخاطب : هاشمى شاهرودى ، سيد محمود ( رئيس مجلس اعلاى انقلاب اسلامى عراق )\r\n[ بسمه تعالى . محضر شريف استاد عزيز ، رهبر كبير انقلاب اسلامى حضرت آيت اللَّه العظمى امام خمينى - روحى فداه . پس از عرض سلام و افتخار دستبوسى آن جان جانان و استاد بزرگوار ، گاهى اوقات اتفاق مىافتد مقدارى وجوه شرعيه از بلاد عربى به اين جانب مىرسد ، چنانچه لطف فرموده اجازه دهيد اين قبيل وجوهات را صرف در امور اسلامى و كمك به برادران عراقى مستمند و يا مخارج طلاب و مبلغين عراقى بنماييم مزيد منت است . خداوند متعال ، وجود عزيز آن اميد مستضعفان جهان و نايب به حق انبيا و معصومين را از هر گزندى مصون و محفوظ بدارد ، و تا ظهور حضرت بقية اللَّه الاعظم عمر شريف آن سرور را مستدام و پايدار گرداند . و السلام عليكم و رحمة اللَّه و بركاته . مخلص شما - سيد محمود هاشمى - 10 / 2 / 64 
  ] .\r\nبسمه تعالى\r\nمجازيد به ترتيبى كه مرقوم داشته‌ايد عمل نماييد . ان شاء اللَّه موفق باشيد .\r\nروح اللَّه الموسوي الخمينى\r\n\r\n","description":"","footnote":"","page_name":" 243 ","page_number":263},
  {"content":"\r\n\r\n\r\nاجازه نامه [ به آقاى سيد محمد زكى السويج ، در امور حسبيه و شرعيه 
  ]\r\nزمان : 11 ارديبهشت 1364 / 10 شعبان 1405\r\nمكان : تهران ، جماران\r\nموضوع : اجازه در امور حسبيّه و شرعيه\r\nمخاطب : السويج ، سيد محمد زكى\r\nبسم اللَّه الرحمن الرحيم\r\n10 شعبان 1405\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب سيد الاعلام و ثقة الاسلام آقاى حاج سيد محمد زكى السويج - دامت توفيقاته - از طرف اين جانب مجازند در تصدى امور حسبيّه و اخذ وجوه شرعيه مانند زكوات و مظالم عباد و صرف آن در موارد مقرره ؛ و نيز مجازند در اخذ سهمين مباركين و صرف نصف آن را در مخارج خودشان و ساير موارد مقرره ، و ارسال نصف ديگر را نزد اين جانب جهت اعلاى كلمهء طيبهء اسلام .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى و التمسك بعروة الاحتياط فى امور الدين و الدنيا » ؛ و السلام عليه و على اخواننا المؤمنين و رحمة اللَّه و بركاته .\r\nروح اللَّه الموسوي الخمينى\r\n\r\n","description":"","footnote":"","page_name":" 244 ","page_number":264},
  {"content":"\r\n\r\n\r\nحكم [ عفو جمعى از زندانيان به رئيس ديوان عالى كشور 
  ]\r\nزمان : 15 ارديبهشت 1364 / 14 شعبان 1405\r\nمكان : تهران ، جماران\r\nموضوع : عفو زندانيان\r\nمخاطب : موسوى اردبيلى ، سيد عبد الكريم ( رئيس ديوان عالى كشور )\r\n[ بسمه تعالى . محضر مبارك حضرت آيت اللَّه العظمى امام خمينى - مد ظله العالى - رهبر كبير انقلاب و بنيانگذار جمهورى اسلامى ايران\r\nاحتراماً به پيوست آمار 981 نفر از محكومين جرايم عمومى ( غير گروهكها ) دادگاههاى انقلاب اسلامى يازده شهر در اجراى مفاد بخشنامه شماره 15595 / 1 - 29 / 3 / 62 شوراي عالى قضايى كه استحقاق عفو و تخفيف مجازات دارند تقديم مىگردد .\r\nعبد الكريم موسوى اردبيلى - رئيس ديوان عالى كشور 
  ] .\r\nبسمه تعالى\r\nموافقت مىشود .\r\n15 / 2 / 64\r\nروح اللَّه الموسوي الخمينى\r\n\r\n","description":"","footnote":"","page_name":" 245 ","page_number":265},
  {"content":"\r\n\r\n\r\nسخنرانى [ در جمع علما و روحانيون شيعه و سنى ( ميلاد حضرت مهدى « عج » ) 
  ]\r\nزمان : صبح 16 ارديبهشت 1364 / 15 شعبان 1405\r\nمكان : تهران ، حسينيه جماران\r\nموضوع : رسالت و وظايف روحانيون\r\nمناسبت : سالروز ميلاد حضرت مهدى ( عج )\r\nحضار : مهدوى كنى ، روحانيون و طلاب حوزه علميه قم ، روحانيون تهران ، آذربايجان شرقى و غربى و خراسان ، روحانيون اهل تسنن تركمن صحرا ، سيستان و بلوچستان روحانيون و ائمهء جمعه مراكز استان و شهرستان از استان فارس ، يزد ، اصفهان و طلاب غير ايرانى مقيم قم\r\nبسم اللَّه الرحمن الرحيم\r\n\r\nكسب رضايت الهى در انجام وظيفه\r\nتبريك اين عيد بزرگ و اين روز عزيز را به خدمت همهء آقايان ، به همهء ملت و ملتهاى اسلامى و مستضعفان جهان عرض مىكنم . و من اميدوارم كه ان شاء اللَّه برسد روزى كه آن وعدهء مسلم خدا تحقق پيدا كند و مستضعفان مالك ارض بشوند . اين مطلب وعدهء خداست و تخلف ندارد « 1 » ، منتها آيا ما درك كنيم يا نكنيم ، آن به دست خداست . ممكن است در يك برههء كمى وسايل فراهم بشود و چشم ما روشن بشود به جمال ايشان . « 2 » اين چيزى كه ما در اين وقت ، در اين عصر وظيفه داريم ، اين مهم است . همه انتظار داريم وجود مبارك ايشان را ، لكن با انتظار تنها نمىشود ، بلكه با وضعى كه بسيارى دارند ، انتظار نيست . ما بايد ملاحظهء وظيفهء فعلى شرعى - الهى خودمان را بكنيم و باكى از هيچ امرى از امور نداشته باشيم . كسى كه براى رضاى خدا ان شاء اللَّه مشغول انجام وظيفه است ، توقع اين را نداشته باشد كه مورد قبول همه است ، هيچ امرى مورد قبول همه نيست . كار انبيا هم مورد قبول همه نبوده است ، لكن انبيا به وظايفشان عمل\r\n\r\n\r\n","description":"","footnote":"\r\n( 1 ) - اشاره است به آيهء 5 ، سورهء قصص\r\n( 2 ) - مهدى موعود ( عج ) .\r\n","page_name":" 246 ","page_number":266},
  {"content":"\r\n\r\nكردند و قصور در آن كارى كه به آنها محول شده بود نكردند ، گرچه مردم اكثراً گوش ندادند به حرف انبيا . ما هم آن چيزى كه وظيفه‌مان هست عمل مىكنيم و بايد بكنيم ، گرچه بسيارى از اين عمل ناراضى باشند يا بسيارى هم كارشكنى بكنند .\r\n\r\nمسئوليت خطير روحانيون و معذور نبودن آنان\r\nعمده روحانيونند ؛ اين قشرى كه بيشتر از همه تكليف بر او متوجه هست روحانيون هستند . و امروز به حمد اللَّه علماى محترم از بسيارى از بلاد و خطباى محترم و ساير قشرهاى اهل علم در اين جا تشريف دارند و يك مجلس نورانى است كه بايد ما با هم در اين مجلس نورانى صحبتى كه مفيد است و براى جامعهء اسلامى و براى مسلمين مفيد باشد عرض كنيم ، گرچه مكرر عرض شده است . شايد از همهء قشرها ، قشر روحانى مسئوليتش بيشتر باشد ؛ براى اين كه ، هر كس بيشتر نزديك به اسلام است بيشتر مورد مسئوليت است . انبيا از همه كس مسئوليت‌شان زيادتر بوده است . آنها در عين حالى كه مسئوليت‌شان از همه بيشتر بود ، به آن امرى كه وظيفه داشتند عمل كردند و هيچ قصورى نكردند . علماى هر ناحيه مسئوليت‌شان از ساير طوايف بيشتر است ، اينها عذر ندارند ، ممكن است كه بسيارى از مردم عذر داشته باشند ؛ يا عذر اينكه نمىدانستيم يا عذر اين كه نمىتوانستيم كه هيچ كارى بكنيم . روحانيون الآن در ايران هيچ عذرى ندارند ، براى اينكه ، راه را مىدانند و مىتوانند هم كار بكنند . اگر خداى نخواسته ، در بين روحانيون كسى از اشخاصى پيدا بشود كه بر خلاف عمل مىكند ، اين يا از باب اين است كه با اصل مبناى اسلامى مخالف است يا نمىفهمد كه اين اسلام در اينجا وضعش چطور است .\r\nيك دسته‌اى هستند كه مىگويند كه زمان رژيم سابق بهتر از حالا بود . لا بد عقيده‌شان اين است كه اين همه مشروبفروشيها كه در سرتاسر ايران بود ، بهتر بود باشد و جمهورى اسلامى نباشد ! اين همه مراكز فساد ، فحشا در سرتاسر ايران باشد ، لكن جمهورى اسلامى نباشد ! اين نمىشود الّا اينكه يا به كلى از همهء مسائل عارى و برى هستند ، يا يك عقده‌هايى دارند كه در عين حالى كه مىدانند مسأله اين نيست ، لكن اين طور اظهار\r\n\r\n","description":"","footnote":"","page_name":" 247 ","page_number":267},
  {"content":"\r\n\r\nمىكنند ؛ اينها يك اقليتى هستند كه نبايد ملت به آنها گوش بكند . اكثريت قاطع روحانيت و اهل علم ، اينها متعهد به جمهورى اسلامى هستند و مىفهمند جمهورى اسلامى در ايران چه كرده است ، مىفهمند كه مقايسهء اين با زمان شاه چه جور است و تعهد دارند به اينكه كار را پيش ببرند و قدمهاى بلندترى بردارند و اين نمىشود الّا اينكه يك جهاتى ملاحظه بشود . يكى اينكه بين خود روحانيون هر چه بيشتر اخوت بيشتر بشود ، هر چه بيشتر وحدت بيشتر بشود . آن چيزى كه شما را پيروز كرد و آن رژيم سابق را كنار زد و يك رژيم اسلامى را به جاى او نشاند ، آن اين بود كه همه با هم بودند ، در آن وقت خلافى توى كار نبود ، براى اينكه همه مىدانستند كه رژيم بد است ، همه از او درد كشيده بودند ، رنج كشيده بودند . و اگر چنانچه بعد از پيروزى ، خداى نخواسته كسانى بخواهند اخلال بكنند و در بين شما يك خلافى ايجاد بكنند ، بدانيد كه اين يك دستى است كه از امريكا دراز شده است ، تا اينجا هم آمده است . بايد بيدار باشيد ، بايد هوشيار باشيد كه نبايد ما دشمن را خوار و ضعيف بشماريم . ما بايد هر روز هوشيار و بيدار باشيم كه اين دشمنانى كه هستند ، يا براى اصل اسلام و يا براى جمهورى اسلامى اينها مشغول كارند و اخيراً هم فعاليتشان بيشتر شده است . شما بايد اجتماعتان را حفظ كنيد .\r\nروحانيون بايد اخوت روحانيتيشان را حفظ بكنند .\r\n\r\nمسئوليت روحانيون در حفظ هويت صنفى خويش\r\nعلاوه بر اينكه اخوت اسلامى بين همهء قشرها بايد باشد ، روحانيون يك تكليف فوق اينها دارند . اگر يك روحانى پايش را كج بگذارد مىگويند « روحانيين اين طورند » ، نمىگويند فلان آدم ، اگر يك بقالى كمفروشى كند مىگويند « آن بقال كمفروشى كرده » نمىگويند « بقالها كم فروش‌اند » ؛ اين از تبليغاتى است كه شده است . اگر يك روحانى خداى نخواسته ، يك خطايى بكند ، اين طور الآن وضع شده است كه مىگويند روحانيون اين جورىاند ، مسئوليت ، يك مسئوليت بزرگى است كه يكى اگر پايش را غلط بگذارد اين طور نيست كه پاى خودش حساب بشود ، پاى روحانيت اسلام حساب\r\n\r\n","description":"","footnote":"","page_name":" 248 ","page_number":268},
  {"content":"\r\n\r\nمىشود ، شكست روحانيت اسلام است . اين فرق دارد با آن كه اگر خطايى بكند مىگويند كه اين آدم خطا كرده است ، نمىگويند كه اين صنف خطاكار است . از اين جهت هر خطايى كه از ما و شما آقايان خداى نخواسته ، تحقق پيدا بكند علاوه بر آن مسئوليت شخصى كه داريد ، يك مسئوليت انسانى ، مسئوليت اجتماعى ، مسئوليت صنفى اين را هم براى اينكه پاى همه حساب مىشود ؛ بنا بر اين ، حساب نكنيد خودتان را يك آدم عادى . حتى طلبه در مدرسه ، خودش را حساب نكند كه « خوب ، من مثل ساير مردم يك طلبهء عادى هستم ، اگر يك خلافى بكنم پاى خودم حساب مىشود » . حتى آن طلبه اى كه در مدرسه دارد درس مىخواند ، آن هم وقتى كه يك خطايى بكند پاى خودش حساب نمىشود ، پاى ديگران هم حساب مىكنند . مسئوليت بسيار بزرگ است ، و اين نمىشود الّا اينكه تهذيب در خود انسان و وحدت با همهء رفقا ، با همهء دوستان با همهء اشخاص ، همهء قشرها . در بين روحانيون ، ائمهء جمعه بيشتر از ديگران مسئول‌اند .\r\nسر و كارشان الآن ائمهء جمعه با مردم بيشتر است تا سر و كار ساير روحانيون . ائمه جمعه بايد خيلى مواظب باشند كه خداى نخواسته اگر در يك جايى يك چيزى اتفاق افتاد و چه شد ، با جهت روحانى ، جهت پدرى حل كنند . اگر خداى نخواسته ، يك وقت بنا باشد كه يك اعمال قدرت بخواهد بكند ، براى اينكه امام جمعه است ، اين پاى خودش حساب نمىشود ، پاى روحانيت حساب مىشود ، پاى اسلام حساب مىشود . از اين جهت ، آنها وظيفه‌شان خيلى خطير است و بايد خيلى ملاحظه بكنند .\r\n\r\nخودخواهى و قدرت طلبى منشأ فسادهاى عالم\r\nقدرت طلبى در هر كه باشد ، اين اسباب اين مىشود كه زمين بخورد . قدرت طلبى از هر كه باشد از شيطان است ؛ مىخواهد رئيس جمهور امريكا قدرت طلبى كند يا يك طلبه‌اى در مدرسه بخواهد قدرت طلبى بكند يا يك امام جمعه‌اى در مركزى كه دارد .\r\nاگر وضع اين باشد كه قدرت طلبى در كار بيايد و كار اينكه من اين طور بايد باشم ، بشود ، بداند كه اين از شيطان است . شيطان اين تزريق را از ابتدا كرده است و ما را هم از اين راه ،\r\n\r\n","description":"","footnote":"","page_name":" 249 ","page_number":269},
  {"content":"\r\n\r\nبيشتر از جاهاى ديگر مىتواند بازى بدهد ، كه تو فلانى هستى ، تو چه هستى ، ديگران چىاند ، از اين معانى . هيچ فرقى ما بين آن آدمى كه به حسب ظاهر قدرتمند دنياست و دارد باز هم دنبال قدرت مىگردد ، با آن آدم زاهدى كه توى يك صومعه نشسته است ، در اين جهت فرق نيست كه اگر هر دوشان بگويند : من اين طور ، اين زاهد بگويد : من اين زاهد هستم ، من چه ، يا آن بگويد ، من قدرتمند هستم ، هر دويش از شيطان است ، بلكه اين فسادش بيشتر از آن است . خودخواهى هميشه اسباب اين است كه انسان را به فساد بكشد . تمام فسادهايى كه در عالم پيدا مىشود ، از خودخواهى پيدا مىشود ، از حب جاه ، از حب قدرت ، از حب مال ، از امثال اينهاست و همه‌اش برمىگردد به حب نفس و اين « بُت » از همه بزرگتر است و شكستنش هم از همه مشكل‌تر است . تعقيب كنيد كه اگر نمىتوانيد به تمام معنا بشكنيد - كه مىتوانيد ان شاء اللَّه - مشغول باشيد به شكستن دست و پاى يك همچو بتى . اگر رهايش كنيد شما را به هلاكت مىكشاند . اين طور نيست كه ما را رها كند ، ما يك معصيتى بكنيم ما را رها كند ، يك كار ديگرى بكنيم زيادتر ما را رها كند . درجه به درجه پيش مىبرد تا آن جايى كه دين انسان را از دست انسان مىگيرد . اين يك مسئلهء طبيعى است كه شغل شيطان هم همين است ، هم شيطان باطنى انسان ، هم آن شيطانى كه اينها هم به او بستگى دارند .\r\n\r\nحفظ قداست خطبه‌هاى نماز جمعه\r\nائمهء جمعه ، ائمهء جماعت ، روحانيون محترم ، اينها بايد توجه به اين معنا داشته باشند كه اينها پدر هستند از براى ملت . اينها با مردم بايد سمت پدرى داشته باشند ، اينها با مردم بايد رفتارشان رفتار پدرانه باشد . بين خودشان برادر باشند ، رفتار ، رفتار برادرى باشد .\r\nاجتماع داشته باشند ، در هر شهرى با هم در هر هفته يك روز ، دو روز با هم مجتمع باشند ، مسائل خودشان را بگويند . اگر يك خيالى دارند ، اگر يك كارى دارند او را بگويند ، حل كنند بين خودشان و هيچ وقت يك مسأله‌اى را به خطبه‌هاى نماز جمعه نكشانند ، چه اشكال داشته باشند به فلان استاندار ، فلان حاكم يا فلان وزارتخانه و چه\r\n\r\n","description":"","footnote":"","page_name":" 250 ","page_number":270},
  {"content":"\r\n\r\nاشكال داشته باشند به فلان آدم يا فلان شخص . اين جاى خطبهء نماز جمعه ، جاى دعوت به حق است و دعوت به تقوا و مصالح مسلمين را در او گفتن ، و تعرض به اين خرده‌ريزىها ، اينها از شأن ائمهء جمعه خارج است ؛ پرهيز كنند از اين معنا .\r\n\r\nلزوم ساده زيست بودن روحانيون\r\nو يكى از امور مهم هم اين است كه روحانيون بايد ساده زندگى كنند . آن چيزى كه روحانيت را پيش برده تا حالا و حفظ كرده است ، اين است كه ساده زندگى كردند .\r\nآنهايى كه منشأ آثار بزرگ بودند ، در زندگى ساده زندگى كردند . آنهايى كه در بين مردم موجّه بودند كه حرف آنها را مىشنيدند ، آنهايى ساده زندگى كردند . شايد آقايان كمىشان يادشان باشد ، در آن وقتى كه ما اوايلى كه آمديم قم ، كه در آن جا چه اشخاصى بودند ، شخص اول قم در جهت زهد و تقوا و اينها مرحوم آشيخ ابو القاسم قمى « 1 » ، مرحوم آشيخ مهدى « 2 » و عدهء ديگرى ، و شخص نافذ آن جا و متقى ، مرحوم آميرزا سيد محمد برقعى « 3 » و مرحوم آميرزا محمد ارباب « 4 » ؛ همه اينها را من منزل‌هايشان رفتم . آن كه رياست صورى مردم را داشت و رياست معنوى هم داشت ، با آن كه زاهد بود ، در زندگى مشابه بودند . مرحوم آشيخ ابو القاسم ؛ من گمان ندارم هيچ طلبه‌اى مثل او بود ، زندگىاش يك زندگىاى بود كه مثل ساير طلبه‌ها ، اگر كمتر نبود ، بهتر نبود ، كمتر هم بود . مرحوم آميرزا محمد ارباب كه من رفتم مكرر منزلشان ، يك منزلى داشت دوسه تا اتاق داشت خيلى ساده ، بسيار ساده . مرحوم آشيخ مهدى همين طور ، سايرين هم همين طور ، عده هم زياد بودند آن وقت . وقتى انسان در آن محيط واقع مىشد كه اينها را مىديد ، همين ديدن اينها براى انسان يك درسى بود ، وضع زندگى آنها براى انسان ،\r\n\r\n\r\n","description":"","footnote":"\r\n( 1 ) - آقاى شيخ ابو القاسم قمى ، از علماى بزرگ قم در اوايل تأسيس حوزهء علميّه قم كه به سال 1352 ه . ق . در گذشته است\r\n( 2 ) - آقاى شيخ مهدى حِكَمى ، از علماى مهم قم و صاحب كرامات اخلاقيّه در اوايل تأسيس حوزهء علميهء قم\r\n( 3 ) - آقاى مير سيد محمد برقعى ، از علماى مبرّز قم كه فرزند ارشد مجتهد بزرگ قم يعنى مرحوم سيد عبد اللَّه برقعى بود\r\n( 4 ) - آقاى ميرزا محمد ارباب قمى ، از علماى بزرگ و محدثين عاليمقام كه در اوايل تأسيس حوزهء علميهء قم دار فانى را وداع گفتند . وى جدِّ آقاى شهاب الدين اشراقى ( داماد امام خمينى ) است .\r\n","page_name":" 251 ","page_number":271},
  {"content":"\r\n\r\nيك وضعى بود ، درس بود براى انسان ، عبرت بود . هر چه برويد سراغ اينكه يك قدم برداريد براى اينكه خانه‌تان بهتر باشد ، از معنويت‌تان به همين مقدار ، از ارزش‌تان به همين مقدار كاسته مىشود . ارزش انسان به خانه نيست ، به باغ نيست ، به اتومبيل نيست .\r\nاگر ارزش انسان به اينها بود ، انبيا بايد همين كار را بكنند . انبيا سيره‌شان را ديديد چه جور بوده . ارزش انسان به اين نيست كه انسان يك هياهو داشته باشد ، يك اتومبيل كذا داشته باشد ، يك رفت و آمد زياد داشته باشد . ارزش روحانيت به اين نيست كه يك بساطى داشته باشد و يك دفترى و يك دستكى داشته باشد . فكر كنيد ارزش انسان را به دست بياوريد ، ارزش روحانيت را از دست ندهيد . در كيفيتِ تحصيلِ علوم هم هر چه برويد سراغ تجملات - و ان شاء اللَّه نمىرويد - از علومتان كاسته مىشود . آنهايى كه اين كتاب‌هاى قطور را نوشتند و پر ارزش را ، زندگىشان يك زندگى طلبگى بوده ، مثل شيخ انصارى و مثل امثال اينها ؛ يك زندگى طلبگى بوده . آنها توانستند اسلام را در همهء جهات حفظ كنند و فقه را به پيش ببرند و مسائل دينى را افزايش بدهند - يعنى فروع را - و آن كتاب‌هاى ارزشمند را عرضه كنند به مردم . براى اينكه ، آنها ارزش را به اين نمىدانستند كه من خانه‌ام بايد چه جور باشد ، حالا سه تا اتاق داريم كم است ، چهار تا . شما خيال مىكنيد كه اگر ده تا اتاق هم باشد كافى براى شما هست ؟ خير ، اگر همهء اين دنيا را به يك كسى بدهند ، كافى نيست ، مىگويد : بايد برويم جاى ديگر . اين فطرت انسان است ، فطرت خداخواهى است .\r\nاين يكى از فطرت‌هايى است كه هر كس هر چه بيابد ، آن گم‌شدهء خودش را نيافته ، آن گم شده يك چيز ديگرى است و لهذا آن كه دنبال قدرت مىرود ، قدرت مطلق مىخواهد ، « قدرت مطلق خداست » . آن كه دنبال علم مىرود ، علم مطلق مىخواهد ، « علم مطلق علم خداست » . هر كه دنبال هر كمالى برود يا هر چيزى برود ، آن كمال مطلقش را مىخواهد و همه خدا را مىخواهند ، خودشان نمىدانند . عذاب‌هايى كه به ما مىشود براى حجاب‌هايى كه در ما هست . آن كه حجاب‌ها را پاره كرده است ، ارزش‌ها را مىفهمد و رسيده به آن جايى كه بايد بفهمد .\r\n\r\n","description":"","footnote":"","page_name":" 252 ","page_number":272},
  {"content":"\r\n\r\n\r\nدعوت به حق همراه با عمل به آن\r\nمناجات « شعبانيه » را خوانديد ؟ بخوانيد آقا ! مناجات شعبانيه از مناجات‌هايى است كه اگر انسان دنبالش برود و فكر در او بكند ، انسان را به يك جايى مىرساند . آن كسى كه اين مناجات را گفته و همهء ائمه هم به حسب روايت مىخواندند ، اينها ، آنهايى بودند كه وارسته از همه چيز بودند ، مع ذلك آن طور مناجات مىكردند ، براى اينكه خودبين نبودند . هر چه بودند اين طور نبوده كه خودش را ببيند كه ، حالا من امام صادق‌ام ديگر ، نه ، امام صادق مثل آن آدمى كه در معصيت غرق است مناجات مىكند ، براى اينكه مىبيند خودش هيچ نيست و هر چه هست نقص است و هر چه هست از اوست . هر چه كمال است از اوست ، خودش چيزى ندارد . هيچ يك چيزى ندارند ، انبيا هم هيچى نداشتند . همه هيچ‌اند و اوست فقط ، همه هم دنبال او هستند ، همهء فطرت‌ها دنبال او هستند ، منتها چون ما محجوبيم ، نمىفهميم كه ما دنبال او هستيم ؛ آنهايى كه مىفهمند ، آنها وارسته مىشوند و مىروند سراغ همان معنا . اين كمال انقطاعى كه خواستند ، اين كمال انقطاع همين است كه از همهء اين چيزهايى كه هستش ، اصلش به كنار باشند .  إِنَّهُ كانَ ظَلُوماً جَهُولًا  را كه در آيهء شريفه وارد شده است كه  عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ  بعد مىگويد :  إِنَّهُ كانَ ظَلُوماً جَهُولًا ،  « 1 » بعضى مىگويند كه « ظلوماً جهولًا » بالاترين وصفى است كه خدا براى انسان كرده ؛ « ظلوماً » كه همهء بت‌ها را شكسته و همه چيز را شكسته ؛ « جهولًا » براى اينكه به هيچ چيز توجه ندارد و هيچ چيز را متوجه به آن نيست ، غافل از همه است . ما نمىتوانيم اين طور باشيم ، ما امانتدار هم نمىتوانيم باشيم ، لكن مىتوانيم در آن راه باشيم . شما آقايانى كه مىخواهيد مردم را دعوت كنيد به آخرت ، دعوت كنيد به صفات كذا ، بايد قدم اول را خودتان برداريد تا دعوت‌تان دعوت حق باشد ، و الّا دعوت حق است ، دعوت كن شيطان است ، از زبان شيطان دعوت مىكند انسان . آن هم\r\n\r\n\r\n","description":"","footnote":"\r\n( 1 ) - سورهء احزاب ، آيهء 72 : «  إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها وَ أَشْفَقْنَ مِنْها وَ حَمَلَهَا الْإِنْسانُ إِنَّهُ كانَ ظَلُوماً جَهُولًا  . » ما بر آسمانها و زمين و كوهها ، امانت را عرضه داشتيم ، همه از تحمّل آن امتناع ورزيده و انديشه كردند تا انسان آن را پذيرفت و انسان هم بسيار ستمكار و نادان بود .\r\n","page_name":" 253 ","page_number":273},
  {"content":"\r\n\r\nكه درس توحيد مىگويد ، آن هم همين طور است كه اگر چنانچه در او آن منيّت باشد ، زبان ، زبان شيطان است و درس توحيد را به زبان شيطان مىگويد . شما آقايانى كه مىخواهيد برويد در جاهاى ديگر و تربيت كنيد مردم را ، ملتفت باشيد كه يك وقت خداى نخواسته ، خودتان آلوده نباشيد و آنها را دعوت كنيد .\r\n\r\nقدرتهاى دنيا منشأ گرفتارى ملت ايران\r\nما امروز مبتلا هستيم به دنيا و قدرت‌هاى دنيا ، در هيچ وقت ايران اين قدر ابتلا نداشته است ، براى اينكه ايران يك گاو شيرده بوده است و پستان‌هايش را هم رها كرده بوده است كه از او مىدوشيدند ، اين آرامش بوده ! آن آرامشى كه در زمان سابق بود ، اين آرامش بود كه يك گاو شيردهى پستان‌هايش را در دست ديگران قرار بدهد و هيچ حرف نزند . وقتى ايران همهء مخازنشان را تحويل مىدهد به غير ، ديگر چرا او را نگهش ندارند ؟ چرا آرام نگهش ندارند ؟ آرامش است ، اما چه آرامشى ، آرامشى كه يك حيوانى دارد در مقابل يك انسان ، امروز ، آن نيست ديگر . امروز براى اينكه اين انسان مىخواهد ارزش انسانىاش را به دست بياورد ، همه با او مخالفند . شرق با او مخالف است ، غرب هم با او مخالف است و منطقه هم مخالف ؛ داخل هم آنهايى كه توجه ندارند ، يا آنهايى كه عناد دارند آنها هم مخالف . شما راه خودتان را به پيش بگيريد ، وحدت خودتان را حفظ بكنيد ، خودتان را با جامعه ، با مردم تطبيق بدهيد ؛ به اين معنا كه آنها را هم هدايت كنيد و آنها را داشته باشيد . اين ملت است كه شما را از آن قيد و بندها آزاد كرد ، و امروز هيچ قيد و بندى از هيچ كشورى در گردن شما نيست ، هيچ تعهدى نداريد به ديگران .\r\n\r\nمحرومان حاميان اسلام و انقلاب\r\nامروز كشورى كه غير متعهد است ، ايران است . يك كشور ديگر پيدا نمىكنيد كه غير متعهد به معناى واقعىاش باشد و اين به بركت اين زاغه‌نشينان ، اين قشر محروم توده بوده است . آن كه اين همه جوان را داد اين قشر محروم است . بيايند بشمرند ، چند نفر از\r\n\r\n","description":"","footnote":"","page_name":" 254 ","page_number":274},
  {"content":"\r\n\r\nآن مرفه‌ها ، چند نفر از آنهايى كه حالا نشستند و بدگويى مىكنند براى جمهورى اسلام ، از آنها چند نفر رفتند به جبهه ؟ آنها چند تا شهيد دادند ؟ اگر يكى پيدا كرديد ! مگر آن يكى از آنها منفصل شده باشد ، ممكن است ، ممكن است كه يك نفر از آن خانهء مرفه‌اش منفصل شده باشد و حزب اللَّه شده باشد او برود ، اما اين كم است . هر چه شهيد است مىبينيد كه مال اين قشر محروم است . محروم هم اين طور نيست كه فقط زاغه‌نشين محروم باشد ، بازارىاش محروم است ، كارگرش محروم است ، كشاورزش محروم است و همهء اين قشرها محرومند و از همين‌هاست . آنى كه الآن در جبهه دارد خدمت مىكند ، از همين قشر است . آنى كه آن قدر زحمت دارد مىكشد براى حفظ كشورش و براى حفظ اسلام ، همين قشر هستند ، اينها آقاى ما هستند ، اينها به ما منت دارند ، با اينها با كمال تواضع رفتار كنيد .\r\n\r\nتبليغات براى ايجاد اختلاف و ضربه به اسلام\r\nامروز ايران از همه وقت‌ها مبتلاتر است ؛ يعنى همه با او مخالفند . تبليغات دنيا ؛ سرتاسر تبليغات راه افتاده است براى اينكه اسلام را زمين بزنند ؛ « صلح بكنيد ! » . اين بر خلاف نظام انسانى است ، بر خلاف نظام اسلامى است ، بر خلاف ايدهء انبياست كه با مفسد ، با كسى كه فساد به راه مىاندازد و هر روز مفسده‌اش را داريد مىبينيد و به طبع مفسد است و مخالف همهء چيزهاى انبيا هست ، صلح بكنيد . اين مخالف قرآن است ، مخالف عقل است ، مخالف اسلام است ، مخالف ارزش انسانى است . اينهايى كه از اطراف دارند مىآيندايران و مىآيند به تهران ، و كفن‌پوش و غير كفن‌پوش ، و فرياد مىكنند ما جنگ مىخواهيم ، اينها از اين ملت نيستند ؟ ملت همين است كه مىگويد ما بايد صلح بكنيم ؟ كدام ملت مىگويد ما صلح بكنيم ، جز آن مرفه‌ها و آنهايى كه اسباب عيش‌شان فراهم نيست ، يا آنهايى كه متوجه نيستند . حملِ به صحتش ، اين است كه يك دسته‌اى متوجه نيستند .\r\nبنا بر اين ، امروزى كه همه با ما مخالفند ، ما خودمان بايد با هم باشيم . نمىگويم نيستيم\r\n\r\n","description":"","footnote":"","page_name":" 255 ","page_number":275},
  {"content":"\r\n\r\nكه الآن ، اول شب گوش كنيم ، ببينيم مىگويد : « خوب ، كى گفته است كه مردم با هم مخالفند . چه ، معلوم شد يك قضيه‌اى در كار است » . خوب ! مىگويند اينها را . من در عين حالى كه مىگويم شما با هم هستيد ، مىگويم بيشتر باشيد ، مىگويم اين را نگهش داريد . امروز همه با ما مخالفند ، ما خودمان بايد حفظ كنيم وحدتمان را ؛ هر چه آنها خلاف كنند ما وحدتمان بايد قوىتر باشد ؛ هر چه تبليغات آنها زياد بشود ما بايد وحدتمان زيادتر بشود . آنها همه تبليغات را براى اين مىكنند كه اختلاف ايجاد كنند .\r\nآنها ايادىشان در همه جا راه افتاده است براى اينكه ، در ايران خلاف ايجاد كنند ، از غير ايران هم از هيچ جا نمىترسند ، براى غير ايران هم از هيچ جا تبليغ نمىكنند . شما ديديد كه در انگلستان چندين ماه - قريب يك سال - اعتصاب بود ، حرفى نبود ، انگلستان است ديگر ، اعتصاب است . اگر چهار نفر آدم در يك جايى فرض كنيد اعتصاب بكند ، آن تا آخر هر روز گفته مىشود كه در ايران اعتصاب است ! چه شده ! چند نفر آن جاست ! اين چند نفر هم نمىگويند ، مىگويند « كارخانه‌ها از كار افتاد » . براى اينكه اينها تمام دلخوشىشان به « روز كارگر » بود ، من مواظب بودم . اينها روز كارگر را خيال مىكردند كه الآن اين كارگرها براى آنها سينه مىزنند . روز كارگر آمد و گذشت و كارگرهاى عزيز ما بيشتر از سابق در صحنه بودند و فرياد هم مىزدند كه ما مىخواهيم خدمت كنيم . مگر براى من خدمت مىكنند كه اگر من بد شدم خدمت نكنند ؟ براى خدا دارند كار مىكنند ، براى كشور خودشان دارند كار مىكنند اين كشورى كه همه چيزش را ديگران مىدادند ، حالا مشغولند ، خودشان دارند اصلاح مىكنند ، دارند كار مىكنند ، همه چيز را دنبالش هستند كه بسازند و مىتوانند . وقتى بنا شد كه همه براى يك مقصد و آن مقصد ، مقصد الهى است ، نه مقصد دنيايى كه چون من حالا به آن نرسيدم پس ول كنم . مقصد الهى است ، خدا هست ، قيامت هست و ما مسئوليم . مقصد الهى است ، يك مقصد الهى را كه با اين چيزها نمىشود به همش زد . فرض كنيد كه چهار نفر هم يك جايى بنشينند با هم يك صحبتى بكنند و بگويند « مردم هم اين طور مىگويند » ، اما اين مسأله اين طور نيست ، خوب است همهء ما بيدار بشويم و خدا همه را بيدار كند .\r\n\r\n","description":"","footnote":"","page_name":" 256 ","page_number":276},
  {"content":"\r\n\r\n\r\nخدمات نظام جمهورى اسلامى به اسلام\r\nو من اميدوارم كه در اين ماه مبارك رمضان كه ماه خداست ، همه موفق بشويد به اينكه دعا كنيد براى اسلام . در رأس ادعيه‌تان دعاى براى اسلام باشد ؛ در رأس ادعيه‌تان دعاى براى جمهورى اسلامى و بقاى جمهورى اسلامى باشد . خدمت‌هايى كه جمهورى اسلامى در اين چهار - پنج سال به اسلام كرده است ، در طول تاريخ - غير از زمان انبيا - نكرده كسى ، آن قدر خدمتى كه اين كرده . هر كس ببيند ، هر كس مخالف اين حرف است بيايد صورت شمارى كند ، ريز بدهد . زمانِ آن جا چه خبر بود ، زمان قاجار چه خبر بود ؟\r\nقاجار آرامترينشان بود ، زمان قاجار چه خبر بود ، حالا چه خبر است ؟ ديگر زمان پهلوى را كه همه مىدانيد چه خبر بود . اين كمال بىانصافى است كه يك كسى بگويد « آن وقت هم مثل حالا ، حالا بدتر از او » . يا كمال بىاطلاعى ، لجاجت ، انسان لجاج ، وقتى لجاجت پيدا مىكند نمىداند خودش هم چه مىكند . مىگويند كه يك دسته‌اى از اهل جهنم كه در عذاب بودند يك وقت ديدند آرام شد - در روايت است ظاهراً - گفتند چه شد ؟ گفتند « پيغمبر عبور مىكند » گفتند « درها را ببنديد نبينيم » . آن كسى كه جهنمى هست اين طورى است ، « درها را ببنديد » با اينكه آرام شده است ، با اينكه عذاب را برداشتند . عذاب باشد ، لكن پيغمبر نباشد ! فساد باشد ، لكن جمهورى اسلامى نباشد ! در خيابان‌ها آن مفسده‌هاى علنى باشد ، لكن جمهورى اسلامى نباشد ! اينها يك دردى است كه دواى او پيش حضرت عزرائيل « 1 » - سلام اللَّه عليه - است .\r\nو خداوند همهء اين دردها را شفا بدهد . و اميدوارم كه همهء ما موفق بشويم به عمل كردن به رضاى خدا . و خداوند اين اسلام را ، جمهورى اسلامى را نگه دارد . و ما را موفق كند كه به لقاى جمال مبارك امام زمان - سلام اللَّه عليه - موفق بشويم .\r\nو السلام عليكم و رحمة اللَّه\r\n\r\n\r\n","description":"","footnote":"\r\n( 1 ) - يكى از چهار فرشتهء بزرگ كه مأمور به گرفتن جانها مىباشد .\r\n","page_name":" 257 ","page_number":277},
  {"content":"\r\n\r\n\r\nنامه [ به آقاى سيد محمد على قريشى ( رسيدگى به اختلاف دو تن از اهالى خمين ) 
  ]\r\nزمان : 17 ارديبهشت 1364 / 16 شعبان 1405\r\nمكان : تهران ، جماران\r\nموضوع : رسيدگى و اصلاح اختلاف\r\nمخاطب : قريشى ، سيد محمد على\r\n[ در رابطه با اختلاف فى ما بين دو تن از اهالى خمين ( خانم شمس و آقاى مجتهدى ) در مورد تعيين سهميهء موروثى از ملكى واقع در اين شهر ، در تاريخ 17 / 2 / 1364 طى يادداشتى از سوى خانم شمس ، از محضر امام خمينى درخواست رسيدگى شده است . معظمٌ له موضوع رسيدگى و اصلاح فى ما بين را به يكى از روحانيون خمين و نمايندهء اين شهر در مجلس شوراى اسلامى محول فرموده‌اند . 
  ] .\r\nبسمه تعالى\r\nجناب ثقة الاسلام آقاى قريشى\r\nمقتضى است كه در شكايت مخدره حاجيه خانم ، شما با طرف مذاكره كنيد ، و به اين طور كه ايشان مىخواهند اصلاح كنيد ، و در صورتى كه محتاج به دادگاه است اختيار با خود حاجيه خانم است .\r\nروح اللَّه الموسوي الخمينى\r\n\r\n","description":"","footnote":"","page_name":" 258 ","page_number":278},
  {"content":"\r\n\r\n\r\nنامه [ به رئيس سازمان تبليغات ( اجازهء تأمين مالى سازمان از اموال مصادره‌اى ) 
  ]\r\nزمان : 22 ارديبهشت 1364 / 21 شعبان 1405\r\nمكان : تهران ، جماران\r\nموضوع : تأمين هزينهء مالى سازمان تبليغات اسلامى از محل اموال مصادره‌اى\r\nمخاطب : جنتى ، احمد ( رئيس سازمان تبليغات اسلامى )\r\n[ بسم اللَّه الرحمن الرحيم . محضر مقدس رهبر عظيم الشأن انقلاب اسلامى ، آيت اللَّه العظمى حضرت امام خمينى - مد ظله العالى\r\nبا عرض سلام در مورد كسر بودجه و بحران مالى سازمان تبليغات اسلامى و درخواست كمك از طريق اموال مصادره‌اى با جناب آقاى صانعى ، دادستان محترم كل كشور صحبت شد و نظر مبارك حضرت عالى كه وسيلهء جناب آقاى رسولى ابلاغ شده بود به اطلاعشان رسيد . فرمودند حسب قانون اموال مصادره‌اى به تبصرهء 82 داده مىشود . لكن اموالى كه مربوط به رژيم منحوس پهلوى و عمال و وابستگان آنها بوده و بر اساس حكم حكومتى حضرت امام مصادره شده چون امرش با معظمٌ له است و در آن حكم مقرر فرموده‌اند به نفع مستضعفين مصادره شود ، اگر اجازه فرمايند مىتوانيم از آن اموال نياز سازمان را رفع كرده در جهت رفع استضعاف فكرى و نشر معارف و احكام مقدسهء اسلام از آنها استفاده كنيم . اميد است اين مشكل ما هم مانند ساير مشكلات مهم مملكتى به دست مبارك حضرت عالى حل شود . و السلام عليكم و رحمة اللَّه و بركاته .\r\n21 / 2 / 64 - احمد جنتى 
  ] .\r\nبسمه تعالى\r\nمجازند از آن اموال براى اين امر مهم به مقدار رفع ضرورت سازمان تبليغات اسلامى به اين سازمان تحويل دهند .\r\n22 / 2 / 64\r\nروح اللَّه الموسوي الخمينى\r\n\r\n","description":"","footnote":"","page_name":" 259 ","page_number":279},
  {"content":"\r\n\r\n\r\nاجازه نامه [ به آقاى محمد رضا نورى شاهرودى ، در امور حسبيه و شرعيه 
  ]\r\nزمان : 22 ارديبهشت 1364 / 21 شعبان 1405\r\nمكان : تهران ، جماران\r\nموضوع : اجازه در امور حسبيّه و شرعيه\r\nمخاطب : نورى شاهرودى ، محمد رضا\r\nبسم اللَّه الرحمن الرحيم\r\n21 شعبان 1405\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب عماد الاعلام و ثقة الاسلام آقاى حاج شيخ محمد رضا نورى شاهرودى - دامت توفيقاته - از طرف اين جانب مجازند در تصدى امور حسبيّه و اخذ وجوه شرعيه از قبيل زكوات و مظالم عباد و صرف آن در موارد مقرره ؛ و همچنين مجازند در اخذ سهمين مباركين و صرف سهم مبارك امام - عليه السلام - را در مخارج خودشان به نحو اقتصاد و صرف ثلث از ما زاد و نصف از سهم سادات را در موارد مقررهء شرعيه و ارسال ما بقى را نزد اين جانب جهت صرف در اعلاى كلمهء طيبهء اسلام .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى و التمسك بعروة الاحتياط فى امور الدين و الدنيا » ؛ و السلام عليه و على اخواننا المؤمنين و رحمة اللَّه و بركاته .\r\nروح اللَّه الموسوي الخمينى\r\n\r\n","description":"","footnote":"","page_name":" 260 ","page_number":280},
  {"content":"\r\n\r\n\r\nپيام [ تشكر به نايب رئيس دولت امارات ( تبريك حلول ماه مبارك رمضان ) 
  ]\r\nزمان : 23 ارديبهشت 1364 / 22 شعبان 1405\r\nمكان : تهران ، جماران\r\nموضوع : پاسخ پيام تبريك فرا رسيدن ماه مبارك رمضان\r\nمخاطب : شيخ رشيد بن سعيد آل مكتوم ( نايب رئيس دولت امارات عربى متحده )\r\nبسم اللَّه الرحمن الرحيم\r\nجناب آقاى شيخ رشيد بن سعيد آل مكتوم ، نايب رئيس و نخست وزير دولت امارات متحدهء عربى\r\nتلگراف تبريك آن جناب به مناسبت حلول ماه مبارك رمضان و اصل و موجب تشكر گرديد . متقابلًا حلول اين ماه بزرگ را تبريك گفته ، اميد است مسلمانان جهان با الهام‌گيرى از تعاليم عاليهء اسلام و استمداد از درگاه مقدس الهى بتوانند بر مشكلات و گرفتاريها ، و بخصوص دفع شرّ اجانب و اشرار از كشورهاى اسلامى ، فايق آمده و عظمت از دست رفتهء خود را بازيابند . و السلام عليكم .\r\n22 شعبان 1405\r\nروح اللَّه الموسوي الخمينى\r\n\r\n","description":"","footnote":"","page_name":" 261 ","page_number":281},
  {"content":"\r\n\r\n\r\nحكم [ عفو جمعى از زندانيان به رئيس ديوان عالى كشور 
  ]\r\nزمان : 25 ارديبهشت 1364 / 24 شعبان 1405\r\nمكان : تهران ، جماران\r\nموضوع : موافقت با شرايط پيشنهادى عفو زندانيان\r\nمخاطب : موسوى اردبيلى ، سيد عبد الكريم ( رئيس ديوان عالى كشور )\r\n[ رئيس ديوان عالى كشور طى نامه‌اى در ارديبهشت 1364 به محضر امام خمينى ، با بيان ضوابط و شرايط پيشنهادى قوهء قضاييه براى عفو محكومين دادگاههاى عمومى و انقلاب و استثنا مواردى بدين شرح :\r\n1 - اختلاس از پانصد هزار ريال و ارتشا از پنجاه هزار ريال به بالا و تصرف غير قانونى در اموال عمومى و غارت بيت المال ؛\r\n2 - سرقتهاى مسلحانه ، راهزنى در راههاى و شوارع ، سرقتهاى داراى كيفيت مشدده ، موضوع مواد 222 - 223 - 225 قانون مجازات عمومى ؛\r\n3 - خيانت در امانت و كلاهبردارى كه محكوميت بيش از يك سال باشند ؛\r\n4 - منافى عفت به عنف ؛\r\n5 - جرايم موضوع قانون تشديد مجازات ربايندگان اشخاص ، مصوب سال 1345 و جرايم تشديد مجازات رانندگان متخلف ، مصوب سال 1335 و مادهء 153 قانون تعزيرات ؛\r\n6 - وارد كنندگان ، سازندگان ، موزعين رده بالا كه در باندهاى قاچاق فعاليت دارند ؛\r\n7 - احتكار ؛\r\n8 - هواپيماربايى ؛\r\n9 - جرايم گروهكهاى ضد انقلاب ( محاربين و مفسدين ) و افراد مؤثر ضاله و جواسيس . »\r\nخواستار اعلام نظر امام خمينى گرديده است كه مورد موافقت ايشان قرار گرفته است : 
  ] .\r\nبسمه تعالى\r\nموافقت مىشود .\r\n25 / 2 / 64\r\nروح اللَّه الموسوي الخمينى\r\n\r\n","description":"","footnote":"","page_name":" 262 ","page_number":282},
  {"content":"\r\n\r\n\r\nحكم [ انتصاب آقاى محمد عبايى خراسانى به سمت نماينده امام در دفتر تبليغات قم 
  ]\r\nزمان : 25 ارديبهشت 1364 / 24 شعبان 1405\r\nمكان : تهران ، جماران\r\nموضوع : انتصاب نماينده در دفتر تبليغات اسلامى قم\r\nمخاطب : عبايى خراسانى ، محمد\r\nبسم اللَّه الرحمن الرحيم\r\nجناب حجت الاسلام آقاى حاج شيخ محمد عبايى - دامت افاضاته\r\nاز آنجا كه از اين جانب خواسته شد نماينده‌اى در دفتر تبليغات اسلامى نصب نمايم جنابعالى را به سِمت نمايندهء خويش در آن دفتر انتخاب نمودم . لازم است يادآور شوم كه به طورى كه گزارش رسيده است تا كنون دفتر مذكور خدمتهاى شايان تقديرى به اسلام و جمهورى اسلامى و حوزه‌هاى محترم علميه نموده است كه بايد از آن تشكر نمود . اميد است با عنايات بارى تعالى و ادعيهء حضرت ولى اللَّه اعظم - ارواحنا فداه - توفيق هر چه بيشتر در اين امر ارزشمند پيدا نموده و در ادامهء خدمت كوشا باشيد . اميد است مدرسين و فضلا [ ى 
  ] محترم و طلاب عزيز با همكارى و هميارى بيشتر و بهتر با آن دفتر محترم ملت عزيز كشور را به وظايف دينى و سياسى اسلامى خود آشناتر فرمايند .\r\nو السلام عليكم و على عباد اللَّه الصالحين .\r\n25 / 2 / 64 / 24 شعبان المعظم 1405\r\nروح اللَّه الموسوي الخمينى\r\n\r\n","description":"","footnote":"","page_name":" 263 ","page_number":283},
  {"content":"\r\n\r\n\r\nيادنامه [ به خانم فاطمه طباطبايى ( پاسخ به درخواست اشعار و تذكرات اخلاقى ) 
  ]\r\nزمان : 30 ارديبهشت 1364 / 29 شعبان 1405\r\nمكان : تهران ، جماران\r\nموضوع : يادنامهء امام دربارهء اشعارشان و تذكرات اخلاقى\r\nمخاطب : طباطبايى ، فاطمه\r\nبسمه تعالى\r\nعاقبت ، اصرار مكرر فاطى « 1 » غلبه كرد ، و من از اين چاه خشكيده براى خاطر او چند دَلوى آب گل‌آلود كشيدم . من نه شاعر بوده و نه هستم ؛ و نه دعوى آن دارم . اكنون كه به سن كهولت رسيده و اگر فى المثل چيزى داشته‌ام ته كشيده ، و با دفترى سياه و كوله‌بارى از گناه به درگاه او - جلّ و علا - به اميد بخشش و رحمت رو آوردم ، اعتراف دارم كه نقطهء سفيدى در نامهء عمل ندارم ؛ چون حسنات تخيلى و طاعات صورىام سيئاتى است كه از حد خودپرستى و خودخواهى فراتر نرفته و حجابهاى ظلمانى و وساوس شيطانى بوده ؛  ظُلُماتٌ بَعْضُها فَوْقَ بَعْضٍ ،  « 2 » كه بايد از آنها بيش از معاصى استغفار كنم ، و از خود و عمل خود مأيوسم ، لكن از فضل خداى متعال و رحمت او - جل و علا - مأيوس نيستم و به رحمت و نعمت واسعهء او اميد بستم .\r\nو تو اى دخترم به خود آى ، و از خود سفر كن ؛ يا لا اقل به خيال سفر باش . و بدان آنچه شنيديم از طبلى ميان تهى بوده ؛ و آنچه گفتيم لقلقهء لسان . خداوند به رحمت خود تو را يارى دهد كه چون نويسنده ، عمر را صرف لا يعنى « 3 » نكنى .\r\nتاريخ 29 شعبان 1405\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - همسر آقاى سيد احمد خمينى\r\n( 2 ) - بخشى از آيهء 40 سورهء نور : « تاريكيها برخى از آن ، بالاى برخى است »\r\n( 3 ) - بيهوده\r\n","page_name":" 264 ","page_number":284},
  {"content":"\r\n\r\n\r\nحكم [ به نخست وزير ( تأمين هزينه جامعة الزهراء توسط بنياد مستضعفان ) 
  ]\r\nزمان : 30 ارديبهشت 1364 / 29 شعبان 1405\r\nمكان : تهران ، جماران\r\nموضوع : موافقت با تأمين هزينهء مكتب جامعة الزهراى قم توسط بنياد مستضعفان\r\nمخاطب : موسوى اردبيلى ، سيد عبد الكريم\r\n[ آقاى سيد عبد الكريم موسوى اردبيلى ، عضو هيأت امناى « جامعة الزهراء » ، مدرسهء علميهء خواهران در قم ، طى نامه‌اى به محضر امام خمينى ، به تاريخ 28 / 2 / 1362 ، اعلام داشت :\r\n« . . . احتراماً ، دربارهء مكتب جامعة الزهراى قم به استحضار مىرساند ، پس از دستور حضرت عالى هيأت مؤسس و مديره تشكيل گرديدند و تشريفات قانونى ثبتى به انجام رسيد هيأت مديره مشغول تهيهء مقدمات افتتاح جامعة الزهراء مىباشند . فعلًا از نظر بودجه نياز به تأمين اعتبار دارد . . . » ايشان در ادامهء نامه ، درخواست نموده‌اند اجازه داده شود از محل امكانات در اختيار بنياد مستضعفان جهت تأمين نيازهاى جامعة الزهراء استفاده شود . امام خمينى در پاسخ مرقوم فرموده‌اند : 
  ] .\r\nبسمه تعالى\r\nجناب آقاى نخست وزير ، بنياد مستضعفان كليهء مخارج جامعة الزهراى قم را تأمين نمايد .\r\n30 ارديبهشت 64\r\nروح اللَّه الموسوي الخمينى\r\n\r\n","description":"","footnote":"","page_name":" 265 ","page_number":285},
  {"content":"\r\n\r\n\r\nحكم [ و موافقت با ابقاى هيأت مديرهء مؤسسهء علميه و خيريهء ولى عصر 
  ]\r\nزمان : 31 ارديبهشت 1364 / 30 شعبان 1405\r\nمكان : تهران ، جماران\r\nموضوع : موافقت با ادامهء ادارهء مؤسسهء علميه و خيريهء حضرت ولى عصر ( عج ) توسط هيأت مديرهء قبلى\r\nمخاطب : اعضاى هيأت مديرهء مؤسسهء علميه و خيريهء حضرت ولى عصر ( عج )\r\n[ تاريخ 2 / 11 / 1363 شمارهء 2 / 1 - حضور مبارك رهبر عاليقدر حضرت مستطاب آيت اللَّه العظمى امام خمينى - دامت بركاته\r\n. . . مدرسهء علميهء حضرت ولى عصر - عجل اللَّه تعالى فرجه الشريف - ( خوانسار ) كه به نام مؤسسهء علميه و خيريهء حضرت ولى عصر خوانسار وسيلهء مرحوم حضرت آيت اللَّه العظمى آقاى حاج سيد احمد خوانسارى - رضوان اللَّه تعالى عليه - تأسيس و اساسنامهء آن در دفتر ثبت شركتهاى غير انتفاعى تهران به ثبت رسيده است و مرحوم آيت اللَّه خوانسارى در زمان حيات خود طى وكالتنامهء رسمى تصدى كليهء امور مدرسه را به حضرت حجت الاسلام و المسلمين جناب آقاى حاج سيد محمد على ابن الرضا واگذار نموده بودند ، اين جانبان نيز از طرف معظمٌ له به عنوان هيأت مديره ، افتخار خدمتگزارى را داشتيم . فعلًا با فوت آن حضرت لازم شد مراتب به استحضار عالى برسد تا هرطور مقتضى بدانيد و امر فرماييد اطاعت شود - ادام اللَّه ظلكم عالى على رءوس الانام . صدر ابن الرضا - حسن شفيعى - على شفيعى - ابراهيم خوانسارى - على مهديان ( و دو امضاى ناخوانا )\r\nمراتب مذكوره مورد تأييد است و طبق اساسنامه يك يا چند نفر از مراجع معظم فقيه بايد در ادارهء مدرسه نظارت داشته باشند و به عنوان مؤسسين دخالت مقتضى بكنند . مهدوى كنى - 26 / 2 / 64 
  ] .\r\nبسمه تعالى\r\nبه همان گونه كه مرحوم آيت اللَّه خوانسارى تعيين كرده بودند جناب ايشان از طرف اين جانب نيز در ادارهء امور مدرسه و مؤسسهء مزبور وكيل هستند . ادامهء توفيقات آقايان محترم را از خداى تعالى مسألت دارم . و السلام عليكم و رحمة اللَّه .\r\n30 شعبان 1405 - روح اللَّه الموسوي الخمينى\r\n\r\n","description":"","footnote":"","page_name":" 266 ","page_number":286},
  {"content":"\r\n\r\n\r\nپيام [ به ملت ايران ( تجليل از شهداى قيام 15 خرداد ) 
  ]\r\nزمان : 1 خرداد 1364 / 1 رمضان 1405\r\nمكان : تهران ، جماران\r\nموضوع : تجليل از شهداى قيام 15 خرداد\r\nمخاطب : ملت ايران\r\nبسم اللَّه الرحمن الرحيم\r\nقيام 15 خرداد « 1 » اسطورهء قدرت ستمشاهى را در هم شكست و افسانه‌ها و افسونها را باطل كرد . شهادت جوانان رشيد و زنان و مردان در آن روز سدّ عظيم قدرت شيطانى را از بنيان سست نمود . خون سلحشوران كوخ‌نشين ، كاخهاى ستم را در هم كوبيد . ملت عظيم الشأن ايران با قيام و نثار خون فرزندان عزيز خويش ، راه قيام را براى نسلهاى آينده گشود و ناشدنيها را شدنى كرد .\r\nخداوند تعالى اين ملت را پايدار ، و شهيدانشان را ، خصوصاً شهيدان 15 خرداد ، اين بنيانگذاران انقلاب اسلامى ايران را ، در جوار رحمت خود قرار دهد ؛ و به بازماندگان آنان صبر و اجر عنايت فرمايد ؛ و به معلولان عزيز قدرت مقاومت بيشتر عطا فرمايد .\r\n1 / 3 / 64\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - قيام 15 خرداد 1342 در پى دستگيرى امام خمينى پس از سخنرانى كوبندهء ايشان عليه رژيم شاه در روز عاشورا در مدرسهء فيضيهء قم ، در شهر قم ، تهران ، ورامين و برخى از شهرهاى ديگر ايران به وقوع پيوست . ابعاد و گستردگى قيام به حدى بود كه رژيم شاه ناگزير از فراخوان تانكها و نيروهاى زرهى و بسيج ارتش براى در هم كوبيدن قيام و كشتار مردم شد . اين قيام سرآغاز نهضت همه جانبهء امام خمينى عليه رژيم شاه و جنايتهاى امريكا در ايران و مبدأ تاريخ انقلاب اسلامى شد\r\n","page_name":" 267 ","page_number":287},
  {"content":"\r\n\r\n\r\nپيام [ تشكر به رئيس جمهور مالديو ( تبريك حلول ماه مبارك رمضان ) 
  ]\r\nزمان : 2 خرداد 1364 / 2 رمضان 1405\r\nمكان : تهران ، جماران\r\nموضوع : پاسخ تلگراف تبريك فرا رسيدن ماه مبارك رمضان\r\nمخاطب : مأمون عبد القيوم ( رئيس جمهور مالديو )\r\nبسم اللَّه الرحمن الرحيم\r\n2 رمضان 1405\r\nحضرت آقاى مأمون عبد القيوم ، رئيس جمهورى كشور مالديو\r\nتلگراف تبريك آن جناب به مناسبت حلول ماه مبارك رمضان و اصل و موجب تشكر گرديد . متقابلًا حلول اين ماه بزرگ الهى را تبريك گفته ، و اميد است ملل اسلامى جهان در اين ماه در پرتو تعاليم انسان‌ساز اسلام و عبادات خود دست متجاوزين را از كشورهاى خود كوتاه كرده و عظمت از دست رفتهء خود را بازيابند . و السلام عليكم .\r\nروح اللَّه الموسوي الخمينى\r\n\r\n","description":"","footnote":"","page_name":" 268 ","page_number":288},
  {"content":"\r\n\r\n\r\nحكم [ نظارت بر انتخابات شوراي عالى قضايى به آقاى محمد على صدوقى 
  ]\r\nزمان : 5 خرداد 1364 / 5 رمضان 1405\r\nمكان : تهران ، جماران\r\nموضوع : تعيين نماينده در ستاد نظارت بر انتخاب سه نفر عضو شوراي عالى قضايى\r\nمخاطب : صدوقى ، محمد على\r\nبسم اللَّه الرحمن الرحيم\r\nجناب حجت الاسلام شيخ محمد على صدوقى - دامت افاضاته\r\nجنابعالى به نمايندگى از طرف اين جانب در ستاد نظارت بر انتخاب سه نفر عضو شوراي عالى قضايى تعيين مىشويد تا بر جريان اين انتخاب بر طبق مقررات نظارت نماييد .\r\nان شاء اللَّه موفق باشيد .\r\nروح اللَّه الموسوي الخمينى\r\n\r\n","description":"","footnote":"","page_name":" 269 ","page_number":289},
  {"content":"\r\n\r\n\r\nحكم [ عفو جمعى از زندانيان به رئيس ديوان عالى كشور 
  ]\r\nزمان : 6 خرداد 1364 / 6 رمضان 1405\r\nمكان : تهران ، جماران\r\nموضوع : عفو زندانيان\r\nمخاطب : موسوى اردبيلى ، سيد عبد الكريم ( رئيس ديوان عالى كشور )\r\n[ بسمه تعالى . محضر مبارك حضرت آيت اللَّه العظمى امام خمينى - مد ظله العالى - رهبر كبير انقلاب و بنيانگذار جمهورى اسلامى ايران\r\nاحتراماً به پيوست آمار 226 نفر از محكومين عمومى ( غير گروهكها ) دادگاههاى انقلاب اسلامى هفت شهر در اجراى مفاد بخشنامه شمارهء 15595 / 1 - 29 / 3 / 62 شوراي عالى قضايى و 92 نفر از محكومين جرايم عمومى دادگاههاى انقلاب و عمومى كه از طريق ادارهء عفو و بخشودگى و اصل و استحقاق عفو و تخفيف مجازات دارند تقديم مىگردد .\r\nعبد الكريم موسوى اردبيلى - رئيس ديوان عالى كشور 
  ] .\r\nبسمه تعالى\r\nموافقت مىشود .\r\n6 / 3 / 64\r\nروح اللَّه الموسوي الخمينى\r\n\r\n","description":"","footnote":"","page_name":" 270 ","page_number":290},
  {"content":"\r\n\r\n\r\nحكم [ ابقاى آقاى يوسف صانعى در سمت دادستان كل كشور و مخالفت با استعفاى ايشان 
  ]\r\nزمان : 11 خرداد 1364 / 11 رمضان 1405\r\nمكان : تهران ، جماران\r\nموضوع : عدم موافقت با استعفا\r\nمخاطب : صانعى ، يوسف\r\n[ بسمه تعالى . آقاى صانعى ، دادستان كل كشور ، طى نامه‌اى به تاريخ 21 / 2 / 1364 به تشريح دلايل استعفاى خود از اين سِمت پرداخته و خواستار موافقت امام خمينى با پذيرش استعفا شده است .\r\nايشان دلايل كناره‌گيرى را چهار محور ذكر كرده‌اند : ضعف نيروى جسمى به خاطر پنج سال كار مداوم در دادستانى كل ؛ عدم پذيرش و تحمل نظارت بر حُسن اجراى قانون از ناحيهء گروهها و باندها ؛ داشتن افكار و مبانى در مسائل اسلامى كه بنا به نظر برخى از آقايان ، آراى « شاذ » محسوب شده و مقاومت مىشود ؛ كم لطفى برخى از مقامات و جامعه در مورد پشتيبانى از دادستانى . و تأكيد بر علت اول كه مبناى تصميم‌گيرى بوده است . امام خمينى در پاسخ مرقوم فرموده‌اند : 
  ] .\r\nبسمه تعالى\r\nدر شرايط فعلى موافقت نمىشود . به كار خودتان ادامه دهيد .\r\n11 / 3 / 64\r\nروح اللَّه الموسوي الخمينى\r\n\r\n","description":"","footnote":"","page_name":" 271 ","page_number":291},
  {"content":"\r\n\r\n\r\nنامه [ به نخست وزير ( موافقت با پرداخت اعتبار به صندوق تعاون صنفى ) 
  ]\r\nزمان : 14 خرداد 1364 / 14 رمضان 1405\r\nمكان : تهران ، جماران\r\nموضوع : موافقت با استمرار پرداخت وام به محرومين از محل اعتبار در اختيار صندوق تعاون صنفى\r\nمخاطب : موسوى ، مير حسين ( نخست وزير )\r\n[ صندوق تعاون صنفى ( به نمايندگى آقايان : فضل اللَّه محلاتى ، حبيب اللَّه عسكر اولادى و محسن لبانى ) طى نامهء شمارهء 19 / 64 - مورخ 12 / 3 / 64 اعلام كرده كه اعتبارى به منظور پرداخت وام به اصناف ضعيف و نيازمندان از سوى بنياد مستضعفان در اختيار اين صندوق قرار گرفته است و تقاضا نموده اين مبلغ كما كان به عنوان سرمايه در اختيار صندوق باقى بماند . موضوع از سوى آقاى خامنه‌اى ( رئيس جمهور وقت ) ، آقاى هاشمى رفسنجانى ( رئيس مجلس شوراى اسلامى ) و آقاى سيد احمد خمينى مورد تأييد قرار گرفته است . امام خمينى با اين پيشنهاد به شرح زير موافقت فرمودند : 
  ] .\r\nبسمه تعالى\r\nجناب آقاى نخست وزير\r\nبا پيشنهاد مذكور موافقت مىشود ، شما اقدام نماييد .\r\n14 / 3 / 64\r\nروح اللَّه الموسوي الخمينى\r\n\r\n","description":"","footnote":"","page_name":" 272 ","page_number":292},
  {"content":"\r\n\r\n\r\nاجازه نامه [ به آقاى سيد كاظم صدر السادات دزفولى ، در نقل اخبار و اخذ وجوهات 
  ]\r\nزمان : 14 خرداد 1364 / 14 رمضان 1405\r\nمكان : تهران ، جماران\r\nموضوع : اجازه در امور شرعيه و نقل حديث\r\nمخاطب : صدر السادات دزفولى ، سيد كاظم\r\n[ بسم اللَّه الرحمن الرحيم . الحمد للَّه رب العالمين ، و صلى اللَّه على خير خلقه و اشرف بريته محمد و آله الطيبين الطاهرين ، و لعنة اللَّه على اعدائهم اجمعين الى يوم الدين .\r\nو بعد ، جناب مستطاب مروّج الاحكام عماد الاعلام آقاى آقا سيد كاظم صدر السادات دزفولى - دامت تأييداته - از طرف اين جانب مجاز و مأذونند در نقل اخبار و احاديث از كتب معتبرهء علماى اماميه - رضوان اللَّه عليهم اجمعين - و مجازند در اخذ وجوه شرعيه و حقوق الهيه ، حتى سهم شريف امام - عليه افضل الصلاة و السلام - به مقدار كفايت معاش روحانى ، و ان شاء اللَّه در هر حال مراعات تقوا و احتياط را خواهند نمود . و السلام عليه و على كافّة اخواننا المؤمنين و رحمة اللَّه و بركاته . 4 شهر شوال المكرم 1381 - محمود الحسينى الشاهرودى . 
  ] .\r\nبسمه تعالى\r\nهمانطور كه مرقوم شده است مجاز مىباشند .\r\n14 شهر رمضان 1405\r\nروح اللَّه الموسوي الخمينى\r\n\r\n","description":"","footnote":"","page_name":" 273 ","page_number":293},
  {"content":"\r\n\r\n\r\nنامه [ به آقاى منتظرى ( بررسى صلاحيت كانديداهاى شوراي عالى قضايى ) 
  ]\r\nزمان : 16 خرداد 1364 / 16 رمضان 1405\r\nمكان : تهران ، جماران\r\nموضوع : مأموريت بررسى صلاحيت علمى كانديداهاى شوراي عالى قضايى\r\nمخاطب : منتظرى ، حسينعلى\r\n[ بسم اللَّه الرحمن الرحيم . محضر مبارك رهبر كبير انقلاب و بنيانگذار جمهورى اسلامى ايران ، حضرت آيت اللَّه العظمى امام خمينى - دام ظله العالى\r\nهمانطور كه استحضار داريد دومين دورهء انتخابات شوراي عالى قضايى براى انتخاب سه عضو شوراى مزبور در جريان است و عده‌اى به عنوان داوطلب عضويت در شوراى نامبرده معرفى شده‌اند ؛ چون طبق بندهاى دو و سه مادهء دو لايحهء قانونى راجع به انتخاب سه نفر از قضات كشور براى عضويت در شوراي عالى قضايى ، انتخاب‌شوندگان بايد داراى دو شرط : « اجتهاد در فقه » به طورى كه بتوانند در حد يك فقيه صاحب فتوا ، احكام فقهى را از كتاب و سنت و ادلهء ديگر استنباط كنند ، و « عدالت و تقواى دينى » كه نشانهء آن التزام عملى به انجام واجبات و پرهيز از محرمات اسلامى است ، باشند ؛ و طبق بند چهار مادهء سه قانون مزبور احراز و تأييد وجود دو شرط مزبور در داوطلبان با امام امت است ، به پيوست اسامى كانديداها ارسال ، مستدعى است كسانى را كه اجتهاد و عدالتشان مورد تأييد حضرت عالى است به هيأت نظارت بر انتخابات معرفى فرماييد . 14 / 3 / 1364 - هيأت نظارت بر دومين دورهء انتخابات شوراي عالى قضايى : نمايندهء امام ، محمد على صدوقى - نمايندهء ديوان عالى كشور ، حسين شايگان - نمايندهء شوراي عالى قضايى ، حسين مهرپور 
  ] .\r\nبسمه تعالى\r\nحضرت حجت الاسلام و المسلمين آقاى منتظرى - دامت بركاته - در اين باره تحقيق نمايند و نظر دهند .\r\n16 / 3 / 64\r\nروح اللَّه الموسوي الخمينى\r\n\r\n","description":"","footnote":"","page_name":" 274 ","page_number":294},
  {"content":"\r\n\r\n\r\nنامه [ به دبيرخانهء مركزى ائمهء جمعه ( حل اختلافات در اروميه ) 
  ]\r\nزمان : 17 خرداد 1364 / 17 رمضان 1405\r\nمكان : تهران ، جماران\r\nموضوع : مأموريت رسيدگى حل اختلافات در اروميه\r\nمخاطب : دبيرخانهء مركزى ائمهء جمعه\r\n[ بسمه تعالى . . . . با ابلاغ سلام و تحيات ، به عرض عالى مىرسانيم : از مدتها قبل اختلافات موجود در شهرستان اروميه ، موجبات رنجش خاطر بسيارى از مسئولين كشور و مقامات روحانى جمهورى اسلامى را فراهم ساخته و شكواييه‌هايى نيز در همين رابطه به دبيرخانهء مركزى ائمهء جمعه و اصل مىگرديد ، كه اين دبيرخانه در جهت حل آن در دو مرحله اقداماتى انجام داده كه گزارش اجمالى اوضاع اروميه و اقدامات انجام شده ، از قرار ذيل است :\r\n( در ادامهء اين گزارش ، موارد اقدامات انجام شده توسط دبيرخانه مركزى ائمهء جمعه در هفت بند به تفصيل ذكر گرديده و در پايان آمده است : )\r\nلازم به تذكر است كه اقدام در بعضى از موارد ياد شده طبق اظهار آقايان به دنبال خواسته‌هاى مردم از روحانيت منطقه و خصوصاً ائمهء محترم جمعه ، صورت گرفته كه متأسفانه ترتيب اثر ندادن به آن منجر به عكس العمل از ناحيهء مردم و دادن شعار در تشييع جنازه‌ها و مجالس و مساجد عليه آقاى استاندار شده است ، در ضمن اخيراً طومار مفصلى كه توسط ائمهء محترم جمعه ، و روحانيون در رابطه با آقاى استاندار به اين دبيرخانه رسيده بود توسط حجت الاسلام آقاى حاج سيد احمد آقا خدمت حضرت عالى ارسال شد ، حال ضمن پوزش از تصديع اوقات آن امام بزرگوار مراتب جهت اطلاع ، تقديم حضورتان مىگردد . به اميد پيروزى رزمندگان عزيزمان در جبهه‌هاى نبرد حق عليه باطل و انسجام و وحدت هر چه بيشتر ميان اقشار مختلف مردم . و السلام . دبيرخانهء مركزى ائمهء جمعه 
  ] .\r\nبسمه تعالى\r\nبه تشخيص دبيرخانهء ائمهء جمعه فوراً بايد عمل شود .\r\n17 / 3 / 64\r\nروح اللَّه الموسوي الخمينى\r\n\r\n","description":"","footnote":"","page_name":" 275 ","page_number":295},
  {"content":"\r\n\r\n\r\nاجازه نامه [ به آقاى محمد حسن حجتى ، در امور حسبيه و شرعيه 
  ]\r\nزمان : 19 خرداد 1364 / 19 رمضان 1405\r\nمكان : تهران ، جماران\r\nموضوع : اجازه در امور حسبيّه و شرعيه\r\nمخاطب : حجتى ، محمد حسن\r\nبسم اللَّه الرحمن الرحيم\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب ثقة الاسلام و المسلمين آقاى حاج شيخ محمد حسن حجتى - دامت افاضاته - از طرف اين جانب مجازند در تصدى امور حسبيّه و اخذ وجوه شرعيه و صرف زكوات و كفّارات و مظالم عباد را در موارد مقرره و صرف سهم مبارك امام - عليه السلام - را در مخارج خودشان به نحو اقتصاد و ثلث از ما زاد را نيز مجازند در ترويج شريعت مقدسه به مصرف برسانند ، و مجازند نصف از سهم سادات را نيز به سادات مستحق بپردازند ، و دو ثلث باقيمانده از سهم مبارك امام - عليه السلام - و نصف سهم سادات را نيز جهت صرف در اعلاى كلمهء طيبهء اسلام و حوزه‌هاى مقدسهء علميه نزد اين جانب ارسال دارند .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى » ؛ و السلام عليه و على اخواننا المؤمنين و رحمة اللَّه .\r\nبه تاريخ نوزدهم رمضان المبارك 1405\r\nروح اللَّه الموسوي الخمينى\r\n\r\n","description":"","footnote":"","page_name":" 276 ","page_number":296},
  {"content":"\r\n\r\n\r\nحكم [ انتصاب آقاى حسين زرندى به سمت امامت جمعهء كرمانشاه 
  ]\r\nزمان : 22 خرداد 1364 / 22 رمضان 1405\r\nمكان : تهران ، جماران\r\nموضوع : انتصاب امام جمعهء باختران ( كرمانشاه )\r\nمخاطب : زرندى ، حسين\r\nبسم اللَّه الرحمن الرحيم\r\nجناب حجت الاسلام آقاى حاج شيخ حسين زرندى - دامت افاضاته\r\nبه دنبال كسالت ممتد جناب حجت الاسلام آقاى موحدى كرمانى « 1 » - دامت توفيقه العالى - كه منجر به استعفاى ايشان از امامت جمعهء باختران گرديد ، ضمن تقدير از زحماتى كه ايشان در اين مدت در انجام اين وظيفهء مقدس متحمل شدند ، اينك بدين وسيله جنابعالى را به سمت امام جمعهء باختران و نمايندهء خويش در آن استان منصوب مىنمايم كه ان شاء اللَّه تعالى ضمن انجام اين فريضهء الهى مردم را به وظايف خطير و حساسى كه بخصوص در اين برههء تاريخى انقلاب اسلامى دارند آشنا ساخته و به استقامت و پايدارى و وحدت و يكپارچگى در برابر توطئه‌هاى دشمنان اسلام دعوت نماييد .\r\nبديهى است حضرات محترم علماى اعلام و روحانيون عظام و اهالى مقاوم و متدين باختران و نهادها و ارگانهاى دولتى همكاريهاى لازمه را در برگزارى هر چه باشكوهتر اين نماز وحدت‌بخش با جنابعالى داشته ، و اميد است با همكارى آنان وظايف محوله را به نحو احسن انجام دهيد . از خداى تعالى موفقيت همگان را مسألت دارم . و السلام عليكم و رحمة اللَّه .\r\n22 رمضان 1405\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - آقاى محمد على موحدى كرمانى\r\n","page_name":" 277 ","page_number":297},
  {"content":"\r\n\r\n\r\nحكم [ اجراى مصوبات مجلس در محاكم ، به رئيس ديوان عالى كشور 
  ]\r\nزمان : 22 خرداد 1364 / 22 رمضان 1405\r\nمكان : تهران ، جماران\r\nموضوع : قانون مصوب مجلس دربارهء قوهء قضاييه\r\nمخاطب : موسوى اردبيلى ، سيد عبد الكريم ( رئيس ديوان عالى كشور )\r\n[ محضر مبارك حضرت آيت اللَّه العظمى امام خمينى ، رهبر كبير انقلاب و بنيانگذار جمهورى اسلامى ايران - دام ظله و عمره\r\nدر تاريخ 10 / 8 / 63 توسط سه نفر از آقايان كه بر حسب دستور مورخ 16 / 1 / 63 حضرت عالى توسط آقاى نخست وزير تعيين گرديدند ، مصاديقى براى حكم حكومتى آن جناب مورخ 12 / 12 / 57 تعيين گرديد . و در محاكم مخصوص اين احكام عمل مىشد ، و در تاريخ 25 / 6 / 63 قانونى در مجلس تصويب و به قوهء قضاييه ابلاغ شده كه محاكم طبق قانون عمل كنند . چون در چندين مورد نوشتهء آن آقايان با قانون مصوب مجلس تنافى و تعارض دارد ، در محاكم ايجاد اشكال مىشود . اجازه بفرماييد در موارد تنافى به قانون مصوب مجلس عمل شود .\r\nعبد الكريم موسوى اردبيلى 
  ] .\r\nبسمه تعالى\r\nموافقت مىشود .\r\n22 / 3 / 64\r\nروح اللَّه الموسوي الخمينى\r\n\r\n","description":"","footnote":"","page_name":" 278 ","page_number":298},
  {"content":"\r\n\r\n\r\nحكم [ اجراى مصوبات مجلس در محاكم ، به رئيس ديوان عالى كشور 
  ]\r\nزمان : 25 خرداد 1364 / 25 رمضان 1405\r\nمكان : تهران ، جماران\r\nموضوع : عفو و تخفيف مجازات زندانيان\r\nمخاطب : موسوى اردبيلى ، سيد عبد الكريم ( رئيس ديوان عالى كشور )\r\n[ بسمه تعالى . محضر مبارك حضرت آيت اللَّه العظمى امام خمينى - مد ظله العالى - رهبر كبير انقلاب و بنيانگذار جمهورى اسلامى ايران\r\nاحتراماً ، به پيوست آمار هزار و يك نفر از محكومين جرايم عمومى ( غير گروهكها ) دادگاههاى انقلاب اسلامى و عمومى شش شهر در اجراى مفاد بخشنامهء شمارهء 15595 / 1 - 29 / 3 / 1362 - شوراي عالى قضايى استحقاق عفو و تخفيف مجازات دارند تقديم مىگردد .\r\nعبد الكريم موسوى اردبيلى ، رئيس ديوان عالى كشور - 22 / 3 / 64 
  ] .\r\nبسمه تعالى\r\nموافقت مىشود . « 1 » - 25 / 3 / 64\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - به استناد وظايف و اختيارات رهبرى ، مندرج در اصل 110 قانون اساسى جمهورى اسلامى ايران\r\n","page_name":" 279 ","page_number":299},
  {"content":"\r\n\r\n\r\nحكم [ به نخست وزير ( بررسى گزارش هيأت مديرهء گروه پزشكى برزويه ) 
  ]\r\nزمان : 26 خرداد 1364 / 26 رمضان 1405\r\nمكان : تهران ، جماران\r\nموضوع : مأموريت رسيدگى به گزارش هيأت مديرهء گروه پزشكى برزويه\r\nمخاطب : موسوى ، مير حسين ( نخست وزير )\r\n[ هفت تن از اعضاى هيأت مديرهء گروه پزشكى برزويه ، طى گزارشى به تاريخ 18 / 3 / 1364 به محضر امام خمينى ضمن تشريح فعاليتهاى « شركت سهامى خاص گروه پزشكى برزويه » خواستار احقاق حق و جلوگيرى از تضييع حقوق سهامداران شخصى در اين شركت شده‌اند . امام خمينى در پاسخ مرقوم فرموده‌اند : 
  ] .\r\nبسمه تعالى\r\nجناب آقاى نخست وزير\r\nآنچه كه من سابقاً گفته‌ام « 1 » از باب ولايت فقيه نيست . شما موظف هستيد نگذاريد حق هيچ كس در اين موضوع از بين برود .\r\n26 / 3 / 64\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - وزير سپاه پاسداران انقلاب اسلامى در اسفند ماه سال 1363 طى گزارشى به امام خمينى خواستار واگذارى سهام متعلق به بنياد مستضعفان در گروه پزشكى برزويه به سپاه جهت تكميل امكانات پزشكى گروه و مداواى مجروحين جنگ تحميلى با استفاده از اين امكانات گرديده بود . امام خمينى در تاريخ 8 / 12 / 1363 با اين پيشنهاد موافقت نموده‌اند\r\n","page_name":" 280 ","page_number":300},
  {"content":"\r\n\r\n\r\nپيام [ تشكر به رئيس دولت امارات عربى متحده ( تبريك عيد سعيد فطر ) 
  ]\r\nزمان : 27 خرداد 1364 / 27 رمضان 1405\r\nمكان : تهران ، جماران\r\nموضوع : پاسخ تلگراف تبريك عيد سعيد فطر\r\nمخاطب : شيخ زائد بن سلطان آل نهيان ( رئيس دولت امارات عربى متحده )\r\nبسم اللَّه الرحمن الرحيم\r\nحضرت آقاى شيخ زائد بن سلطان آل نهيان ، رئيس دولت امارات عربى متحده\r\nتلگراف تبريك جنابعالى به مناسبت حلول عيد سعيد فطر و اصل و موجب تشكر گرديد . متقابلًا اين عيد بزرگ اسلامى را به آن جناب و ملت مسلمان كشورتان تبريك گفته و اميد است عموم ملل اسلامى با الهام‌گيرى از تعاليم عاليهء اسلام توطئه‌هاى دشمنان خود را نقش بر آب كرده و عظمت خود را بازيابند . و السلام عليكم و رحمة اللَّه .\r\n27 رمضان 1405\r\nروح اللَّه الموسوي الخمينى\r\n\r\n","description":"","footnote":"","page_name":" 281 ","page_number":301},
  {"content":"\r\n\r\n\r\nنامه [ به آقاى مصطفى معين ( طرح مشكلات دانشگاهها در شوراى عالى انقلاب فرهنگى ) 
  ]\r\nزمان : 28 خرداد 1364 / 28 رمضان 1405\r\nمكان : تهران ، جماران\r\nموضوع : رسيدگى به مشكلات دانشگاهها توسط شوراي عالى انقلاب فرهنگى\r\nمخاطب : معين ، مصطفى ( وزير فرهنگ و آموزش عالى )\r\n[ آقاى مصطفى معين ، وزير فرهنگ و آموزش عالى در نامه‌اى به تاريخ 10 / 2 / 64 به محضر امام خمينى ضمن اشاره به وضع نامطلوب دانشگاهها و وجود انحرافهاى اخلاقى و سياسى بين تعدادى از دانشجويان و حاكميت جو مدرك گرايى و تخصص‌زدگى افراطى و در نتيجه حذف نيروهاى متعهد و حزب اللهى از معظمٌ له چاره‌جويى كرده است . امام خمينى رسيدگى به موارد عنوان شده را به شوراى انقلاب فرهنگى ارجاع فرمودند . پاسخ امام بدين شرح است : 
  ] .\r\nبسمه تعالى\r\nاين مسائل را در شوراي عالى انقلاب فرهنگى طرح نماييد البته شورا به آنها رسيدگى مىنمايد .\r\n28 / 3 / 64\r\nروح اللَّه الموسوي الخمينى\r\n\r\n","description":"","footnote":"","page_name":" 282 ","page_number":302},
  {"content":"\r\n\r\n\r\nپيام [ تشكر به نايب رئيس دولت امارات ( تبريك عيد سعيد فطر ) 
  ]\r\nزمان : 30 خرداد 1364 / 1 شوال 1405\r\nمكان : تهران ، جماران\r\nموضوع : پاسخ تلگراف تبريك عيد سعيد فطر\r\nمخاطب : رشيد بن سعيد آل مكتوم ( نايب رئيس و نخست وزير دولت امارات عربى متحده )\r\nبسم اللَّه الرحمن الرحيم\r\nجناب آقاى رشيد بن سعيد آل مكتوم ، نايب رئيس و نخست وزير دولت امارات متحدهء عربى\r\nتلگراف تبريك جنابعالى به مناسبت حلول عيد سعيد فطر و اصل و موجب تشكر گرديد . متقابلًا اين عيد بزرگ اسلامى را به شما و ملت مسلمان كشورتان تبريك گفته ، از خداى تعالى عظمت اسلام و مسلمين و نابودى دشمنان اسلام را مسألت دارم . و السلام عليكم و رحمة اللَّه .\r\nاول شوال 1405\r\nروح اللَّه الموسوي الخمينى\r\n\r\n","description":"","footnote":"","page_name":" 283 ","page_number":303},
  {"content":"\r\n\r\n\r\nسخنرانى [ در جمع مسئولان نظام در روز عيد سعيد فطر ( هدف بعثت انبيا ) 
  ]\r\nزمان : صبح 30 خرداد 1364 / 1 شوال 1405\r\nمكان : تهران ، حسينيه جماران\r\nموضوع : بسط توحيد و شناخت عالم ، هدف بعثت انبيا - استقامت و پايدارى ملت ايران\r\nمناسبت : عيد سعيد فطر\r\nحضار : خامنه‌اى ، سيد على ( رئيس جمهور ) - موسوى اردبيلى ، سيد عبد الكريم ( رئيس ديوان عالى كشور ) - موسوى ، مير حسين ( نخست وزير ) - اعضاى شوراى نگهبان قانون اساسى - هيأت رئيسه و نمايندگان مجلس شوراى اسلامى - هيأت دولت - اعضاى شوراي عالى قضايى - روحانيون - مقامات كشورى و لشكرى - مسئولان نهادهاى انقلاب اسلامى و ارگانهاى دولتى - سفرا و كارداران كشورهاى اسلامى در تهران - خانواده شهيد مصطفى چمران\r\nبسم اللَّه الرحمن الرحيم\r\n\r\nبسط توحيد و ارائهء حقايق عالم ، هدف بعثت انبيا\r\nمن اميدوارم كه اين عيد پر بركت به همهء ملتهاى اسلامى و به همهء مستضعفان جهان ، خصوصاً ملت بزرگ ايران ، بركت خداوند عنايت كند و مبارك باشد . و اميدوارم كه دست تواناى حضرت ولى امر ، پشتيبان اين ملت عزيز باشد . آنچه كه انبيا براى او مبعوث شده بودند و تمام كارهاى ديگر ، مقدمهء اوست ، بسط توحيد و شناخت مردم از عالم است كه چطور است ؛ ارائهء عالم به آن طورى كه هست ، نه به آن طورى كه ما ادراك مىكنيم . و دنبال اين بودند كه همهء تهذيبها ، تعليمها و همهء كوششها در اين باشد كه مردم را از اين ظلمتكده‌هايى كه همهء عالم ظلمت است ، نجات بدهند و به نور برسانند . غير حق تعالى نور نيست ، همه ظلمت‌اند و اگر چنانچه ، ما از اين حجابهاى ظلمانى بيرون برويم و همين طور اگر موفق بشويم از حجابهاى نورانى هم بيرون برويم و همه حجابها را خرق « 1 » كنيم ، آن وقت حق را به همهء صفات و اسمائش مشاهده مىكنيم و غير او كسى\r\n\r\n\r\n","description":"","footnote":"\r\n( 1 ) - شكافتن ، پاره كردن .\r\n","page_name":" 284 ","page_number":304},
  {"content":"\r\n\r\nنيست ، سراب است . البته به آن معناى كاملش ، نادرى از اولياى خدا به تبع انبيا موفق شدند و ديگران مراتب پايينتر را ، تا برسد به ما كه هيچ .\r\n\r\nنزول قرآن پس از رسيدن پيامبر به حقيقت قرآن\r\nماه مبارك رمضان كه ماه مبارك است ممكن است براى اين باشد كه ماهى است كه ولى اعظم ؛ يعنى رسول خدا و اصل شده است و بعد از وصول ، ملائكه را و قرآن را نازل كرده است . به قدرت او ملائكه نازل مىشوند ؛ به قدرت ولى اعظم است كه قرآن نازل مىشود و ملائك نازل مىشوند . ولىّ اعظم ، به حقيقت قرآن مىرسد در ماه مبارك و شب قدر ، و پس از رسيدن ، متنزل مىكند به وسيلهء ملائكه - كه همه تابع او هستند - قرآن شريف را ، تا به حدى كه براى مردم بگويد . قرآن در حد ما نيست ، در حد بشر نيست .\r\nقرآن سرّى است بين حق و ولىّ اللَّه اعظم كه رسول خداست ، به تبع او نازل مىشود تا مىرسد به اينجايى كه به صورت حروف و كتاب در مىآيد كه ما هم از آن استفادهء ناقص مىكنيم . و اگر سرّ « ليلة القدر » و سرّ « نزول ملائكه » در شبهاى قدر - كه الآن هم براى ولىّ اللَّه اعظم حضرت صاحب - سلام اللَّه عليه - اين معنا امتداد دارد - سرّ اينها را ما بدانيم ، همهء مشكلات ما آسان مىشود . تمام مشكلاتى كه ما داريم براى اين است كه ، ما محجوبيم از اينكه واقعيت را آن طور كه هست و نظام هستى را به آن طورى كه تنظيم شده است ، مشاهده كنيم . ما گمان مىكنيم كه حياتِ در اينجا چيزى است و نبودن در اينجا نقصى است ، در صورتى كه حيات در اينجا نازلهء آن حقيقتى است كه از عالم غيب آمده است و موت - اگر چنانچه موت انسانى باشد - رجوع به همان مرتبه‌اى است كه در اول بوده است ، و البته مراتب مختلف و شئون مختلف است . و ما اميدواريم كه از فيض ماه مبارك و فيض عيد ماه مبارك - كه عيد وصال است - ما هم حظّى ببريم كه بتوانيم در اين مشكلاتى كه بر ما وارد مىشود ، سرفراز بيرون بياييم ، تمام چيزهايى كه انبيا آوردند ، مقصود آنها به ذات نبوده است ؛ تشكيل حكومت مقصود به ذات نيست براى انبيا . دعوتها هر چه مىشود مقدمه است براى اينكه انسان را بيدار كنند ، انسان را بفهمانند به\r\n\r\n","description":"","footnote":"","page_name":" 285 ","page_number":305},
  {"content":"\r\n\r\n« او » ، ارائه بدهند به « او » كه چه بوده است و چه هست و چه خواهد بود و عالم چه جور است وضعش با ذات مقدس حق تعالى . و ما دستمان از اين مسائل كوتاه است و اميدواريم كه به بركت اولياى خدا ، ما هم يك آشنايى ضعيفى پيدا بكنيم و بعض از حجب ، از پيش چشم ما برداشته بشود . خداى تبارك و تعالى كه مىفرمايد كه :  اللَّهُ نُورُ السَّماواتِ وَ الْأَرْضِ  « 1 » و  هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ ،  « 2 » اين را ما با قلبمان ، با وجودمان ادراك كنيم ، نه ادراك علمى ، مشاهده ، ادراك علمىاش آسان است ، لكن رسيدن به آنجايى كه انسان دريابد اين مسائل را ، اين كار مشكلى است و محتاج به مجاهدت ، و انبيا و اوليا با مجاهدات خودشان به اين مسائل رسيده‌اند .\r\n\r\nادعيهء ائمه ( ع ) راهگشاى انسان به مدارج الهيه\r\nادعيه‌اى كه از ائمه - عليهم السلام - وارد شده است - كه به تعبير بعضى « 3 » قرآن صاعد است - اين ادعيه به قدرى معارف الهيه در آن هست كه انسان متحير مىماند ، آن قدر معارف در ادعيه هست . مسائلى كه - ائمه عليهم السلام - براى نوع مردم گفته‌اند به طور مسأله گويى به طور تعيين وظايف ، آنها يك باب است كه روى همان عرف عام صحبت شده است ؛ وقتى كه رسيدند به مناجاتها و ادعيه ، مسائل فرق كرده است . آنجا ديگر زبان عامهء مردم نيست ، البته در آن همه چيز هست ، لكن آن معارفى كه در ادعيه و مناجاتهاى ائمه - عليهم السلام - هست ، آنها يك زبان ديگرى است غير زبان معمولى و غير زبان ذكر احكام الهيه . و مطالعهء اين ادعيه راهگشايى است براى انسان و رسيدن به بعض مدارج الهيه . و من اميدوارم كه همان طورى كه اين كشور ما و اين ملت عزيز ، در همه چيز متحول شده است ، در اين معانى هم متحول بشود .\r\n\r\nتحول درونى ملت ايران به واسطهء اسلام\r\nو اميدوارم كه تحول همان طورى كه در ميدانهاى جنگ و در تظاهرات ، در اين ايام\r\n\r\n\r\n","description":"","footnote":"\r\n( 1 ) - سورهء نور ، آيهء 35 : « خداوند نور آسمانها و زمين است »\r\n( 2 ) - سورهء حديد ، آيهء 3 : « او اول و پايان و پيدا و نهان است »\r\n( 3 ) - آقاى ميرزا محمد على شاه‌آبادى ، استاد امام خمينى .\r\n","page_name":" 286 ","page_number":306},
  {"content":"\r\n\r\nپيدا شد كه تظاهرات به طورى بود كه سابقه نداشت ، و اين از هنر اسلام است و هنر ملت ايران . هنر اسلام ؛ كه بعد از اين همه فشارها و بعد از اين همه ارعابها و بعد از اين همه تهديدها و بعد از آن همه تبليغات ، بعد از چندين سال زحمت و جور ، زحمت و اذيت يك دفعه تمام ايران در يك روز براى يك دعوت يك فرد - فرد عزيز - اين طور در خيابانها ريختند . اين از طرفى هنر اسلام است ، اسلام اين طور مردم را متحول كرده است كه ترس را از دلها برده است و جانها را الهى كرده است و روحها را روحانى كرده است كه بچه‌هاى كوچكشان را مىآورند كفن مىپوشانند و مىگويند براى شهادت آمديم .\r\nاين در تاريخ دنيا هيچ سابقه ندارد ؛ تمام تاريخ دنيا را شما بگرديد اين را پيدا نمىكنيد كه با اين وضع ، با اين كيفيت ، با اين ارعاب و ترساندنهاى مردم و با اين بمباران كردن مناطق - حتى تهران - اين طور مردم بريزند بيرون كه نتواند ديگر كسى بگويد كه مردم جنگ نمىخواهند ! مردم جنگ نمىخواهند ، اما دفاع دارند . اين « جنگ جنگ تا پيروزى » كه مردم مىگويند . اين جنگ دفاعى است . و الّا ابتداءً كه اگر اين مسائل نبود ، ايران به هيچ جا نظر نداشت ، الآن هم ندارد .\r\n\r\nراهپيمايى روز قدس ، ضربه به ابرقدرتها\r\nتجربه‌هايى كه كردند خارجيها ، آنهايى كه بىاطلاع بودند از اسلام ، آنهايى كه بىاطلاع بودند از قدرت اسلام و هنر اسلام ، آنها در حجاب بودند و نمىدانستند - حالا هم هستند - لكن يك پرده‌اى برداشته شد از اين حجاب . الآن سرتا ته دنيا همهء ابرقدرتها مىدانند قضيه چى هست . همهء اين تبليغات هم كه دارند مىكنند ، همه براى اين است كه ، مىدانند قضيه چه قضيهء بزرگى بوده است و بايد چه جورى با آن مقابله كرد ، ابتدايش با اينكه سكوت كنند . اين سكوت نه اين است كه ندانند ، آنهايى كه بايد بدانند مىدانند ، سرانى كه در دنيا هستند ، ابرقدرتها ، آنها مىدانند ، خبرگزاريهايى كه اينجا دارند ، مسائل را آن طورى كه هست اطلاع مىدهند ، لكن يك وضع ديگرى هم براى تبليغاتى درست مىكنند ، نه اينكه ندانند ، مسائل را مىدانند . مىدانند كه بعد از اين همه تبليغاتى كه\r\n\r\n","description":"","footnote":"","page_name":" 287 ","page_number":307},
  {"content":"\r\n\r\nكردند ، اين همه تهديداتى كه كردند ، حتى كاخ سفيد تهديد كرد ايران را ، ملت ايران همهء اين تهديدات را توى خيابانها گذاشت و از رويش عبور كرد . آنها مىفهمند قضيه را ، و الآن در فكر اين‌اند كه از چه راه ديگر پيش بيايند . اينها خيال مىكردند كه اختلاف مىتوانند ايجاد كنند در ايران ، هى دامن‌زدند به اينكه هى اختلاف است ، هى اختلاف است ، سران با هم اختلاف دارند ، مردم ديگر خسته شدند رو به اختلاف رفتند ، خيال مىكردند با دعوت به اختلاف ، مردم اختلاف پيدا مىكنند . يك وقت چشمهاى بسته‌شان را باز كردند و ديدند كه ايران يكپارچه قيام كرد . يك دفعه از خواب بيدار شدند كه چه بود قضيه ، الآن متحيرند كه چه بود قضيه و بايد چه كرد . اختلافى كه آنها خيال مىكردند ، ما كه مىدانستيم نيست قضيه چيزى ، لكن آنها مىخواستند با همين كلمه ، اختلاف درست كنند . تبليغ به « اختلاف » ، خيال مىكردند اختلاف درست مىكند . تبليغ به اينكه « مردم ديگر خسته شدند از جنگ » ، اين خستگى ايجاد مىكند ؟ روز قدس يك دفعه سيلى زد به صورت همه‌شان و تحليل عملىاى كه ملت ايران كرد ، تمام تحليلهاى آنها را نقش به آب كرد . اين هنر اسلام است از يك طرف و هنر ملت ايران است از طرف ديگر . در روز قدس كه همه شاهد بوديد و سفرايى هم كه گفتند امروز هستند اينجا ، آنها هم شاهد بودند . روز قدس يك مطلبى نبود كه در مخيلهء امثال كارتر و امثال رؤساى جمهور امريكا - چه حالا و چه سابق - وارد بشود . آنها خيال مىكردند كه - از بس به آنها اشتباهى فهمانده بودند - خيال مىكردند كه ايران ديگر خسته شده است ، « اين قدر به مردم فشار آمده ، خانه‌ها بر رويشان خراب شده است ، آواره شده‌اند ، اينها ديگر از ميدان در رفته‌اند ، بنا بر اين ، مىشود زود قضايا را ختم كرد » ، يك دفعه چشم باز كردند و ايران را ديدند كه يكپارچه قيام است و يكپارچه جنگ خواهى ؛ يعنى مدافع .\r\n\r\nاتكاى ملت ايران به قدرت عظيم الهى\r\nما نمىتوانيم از ملت ايران تشكر كنيم ، ما خودمان يك نقطهء ضعيفى هستيم در بين اين درياى بزرگ ؛ يك قطره هستيم در بين اين درياى بزرگ . ما مىگوييم كه خدا از شما\r\n\r\n","description":"","footnote":"","page_name":" 288 ","page_number":308},
  {"content":"\r\n\r\nتشكر مىكند . ما كه تشكر مىكنيم ، براى اين است كه ، تشكر خدا را كرده باشيم ، شكر شما ، شكر خداست . شما به مردم ، به دنيا ثابت كرديد - و لو در گوش يك افرادى نگذاشتند برسد ، لكن موجش بالاخره مىرسد - شما به دنيا ثابت كرديد كه ايران زير بار هيچ ظلمى نمىرود ، و ايران با هيچ تهديدى از ميدان بيرون نمىرود ، و ايران متكى به يك قدرت عظيم است و آن قدرت خدا . كسى كه متكى به قدرت خداست ، كسى كه ايمان در قلب او هست ، كسى كه علم به معاد دارد و خدا را مىشناسد و قضاى الهى را مىداند ، اين از اين معانى از ميدان در نمىرود . فكر ديگرى بكنند ؛ آنهايى كه نشسته بودند و براى خودشان خيالبافى مىكردند كه دو ماه ديگر ، سه ماه ديگر ، يك سال ديگر ، دو سال ديگر ، يك فكر ديگرى بكنند ، اين فكر درست از كار درنيامد . ابرقدرتها هم يك فكر ديگرى بكنند و بهتر اين است كه دست از اين كارها بردارند . بهتر اين است كه اين عامل خبيث « 1 » خودشان را كه اين طور رسوايى به بار آورد براى ابرقدرتها ، دست از پشتيبانى اين بردارند . اين بدبخت را بازى دادند و بعد معلوم شد كه مسأله اين جور نبود . الآن هم اين دست و پاها هيچ اثرى ندارد . اينها خيال مىكردند كه حالا ديگر چند تا بمب بيندازند به شهرهاى ايران ، ايران از ميدان در مىرود . اينها هزاران بمب انداختند ، بمباران كردند ، همهء مناطق طرفهاى مرز را بمباران كردند و شهرهاى بزرگ ما را هم بمباران كردند . و روز قدس آن طور جمعيت و فرياد بود كه به گفتهء بعض از مخبرين ؛ « صداى توپ‌ها را مردم ديگر نمىشنيدند ، صداى بمبها را ديگر مردم نمىشنيدند » ، فرياد مردم غلبه كرده بود . اين فرياد از قلب مؤمن است و اين فريادى كه از قلب مؤمن است بر همه چيز غلبه مىكند ؛ بر كاخ سفيد هم غلبه مىكند و غلبه كرده است .\r\nو موج اين ايمان در سرتاسر دنيا از زير بار اين ظلمهايى كه در طول تاريخ بر آن شده است ، از زير اين بار دارد در مىآيد . همه جا نغمه اين است كه ظلم نه . دست تواناى ملتها ، ابرقدرتها را به جاى خودشان نشانده و مىنشاند .\r\n\r\n\r\n","description":"","footnote":"\r\n( 1 ) - صدام حسين ، رئيس رژيم بعثى عراق .\r\n","page_name":" 289 ","page_number":309},
  {"content":"\r\n\r\n\r\nبيدارى ملتهاى مستضعف جهان\r\nملتهاى مستضعف در هر جاى جهان رو به بيدارى هستند ، نمىپذيرند امروز ديگر آن حرفهايى كه سابق گفته مىشد . آن ارعابهايى كه مىكردند و كشتيهايى كه مىآوردند در اطراف خليج فارس و امثال اينها ، يا كارهاى ديگرى كه مىكردند ، تمام اينها كهنه شده است ، ديگر پيش مردم ارزش ندارد . ملتى كه بيرون آمده روز جمعه و مىگويد كه « ما براى شهادت آمديم » ، آنها را از مردن نترسانيد ، اين شهادت است . شما هر چه مىتوانيد بترسانيد ، اين است كه ؛ « ما خانه‌هاى شما را خراب مىكنيم ، خود شما را هم مىكشيم » ، آنها جلو آمدند ، مىگويند ما براى اين آمديم ، چطور اينها را مىترسانيد ؟ اين كار احمقانه است ؛ اين كارى كه اخيراً صدام كرد و مخالف همهء قواعد دنيا و قواعد الهى بود و همهء دنيا او را تشويق كردند و يكى پيدا نشد بگويد چرا ، اين كار احمقانه را تكرار نكند ، ديديد كه اگر تكرار بشود بدتر از اول مىشود . ملت ، هر چه تا كنون شما كرديد و هر چه جنايت كرديد ، ديديد كه محكمتر شد . از اين به بعد هم اگر چنانچه سر عقل نياييد و باز شرارت بكنيد اين ملت آن وقت هم از حالا هم بالاتر مىشود . ان شاء اللَّه خداوند به همهء ملت ، ملتهاى اسلامى ، قدرت ايمان عنايت كند ، و قدرت ايمان ملت ما را روزافزون كند .\r\nو اميدوارم كه اين شرارتها ، از آن دست بردارند تا ملتها به كار خودشان مشغول بشوند . و ما ، هم از شرارتهاى آنها ناراحت هستيم و هم از مقابله به مثل ، از هر دو ناراحت هستيم .\r\nو من اميدوارم كه قطع بشود اين امور . و خداوند ان شاء اللَّه شما را موفق كند و از بركات اين عيد سعيد و اين ماه مبارك كه گذشت ، شمّه‌اى به ما و به شما عنايت بفرمايد .\r\nو السلام عليكم و رحمة اللَّه\r\n\r\n","description":"","footnote":"","page_name":" 290 ","page_number":310},
  {"content":"\r\n\r\n\r\nپيام [ تشكر به رئيس جمهور مالديو ( تبريك عيد سعيد فطر ) 
  ]\r\nزمان : 31 خرداد 1364 / 2 شوال 1405\r\nمكان : تهران ، جماران\r\nموضوع : پاسخ تلگراف تبريك عيد سعيد فطر\r\nمخاطب : مأمون عبد القيوم ( رئيس جمهور مالديو )\r\nبسم اللَّه الرحمن الرحيم\r\nحضرت آقاى مأمون عبد القيوم ، رئيس جمهورى كشور مالديو\r\nتلگراف تبريك آن جناب به مناسبت حلول عيد سعيد فطر و اصل و موجب تشكر گرديد . متقابلًا اين عيد سعيد را به جنابعالى و ملت مسلمان كشورتان تبريك گفته ، عظمت و سربلندى همهء مسلمانان جهان و نابودى دشمنان اسلام را از خداى تعالى مسألت دارم . و السلام عليكم و رحمة اللَّه .\r\n2 شوال المكرم 1405\r\nروح اللَّه الموسوي الخمينى\r\n\r\n","description":"","footnote":"","page_name":" 291 ","page_number":311},
  {"content":"\r\n\r\n\r\nنامه [ به فرزند يكى از شهدا ( تكريم و نصيحت به فرزندان شهدا ) 
  ]\r\nزمان : تير 1364 / شوال 1405\r\nمكان : تهران ، جماران\r\nموضوع : پاسخ نامهء فرزند شهيد ؛ تكريم و نصيحت به فرزندان شهدا\r\nمخاطب : فرزند شهيد\r\n[ بسم اللَّه الرحمن الرحيم\r\nرهبر عزيز و بزرگوار خوبمان ، سلام\r\nان شاء اللَّه حال شما خوب باشد كه اگر حال شما خوب باشد و سرحال باشيد ، ما هم خوشحال خواهيم بود . دو سال است كه بنياد شهيد براى ما فرزندان شهدا ، اسرا و مفقودين اردوى سراسرى مىگذارد و در اردوى هر ساله آرزوى ديدار با شما را داريم ؛ اما نتوانسته‌ايم . امسال كه براى سومين بار براى اردو مىرويم از شما كه به جاى پدرمان هستيد ، مىخواهيم كه براى ما پيامى بدهيد و ما را چند نصيحت بكنى كه ما پس از پدرمان چه كارهايى بايد انجام بدهيم و در جامعه چه بكنيم .\r\nخدا حافظ شما . ان شاء اللَّه بتوانيم روزى با شما ديدن كنيم .\r\nخدايا ، خدايا ، تا انقلاب مهدى خمينى را نگهدار .\r\nيك فرزند شهيد كه از جانب همهء شركت كنندگان اين آرزو را دارد . 
  ] .\r\nبسمه تعالى\r\nفرزند بسيار عزيزم\r\nنامهء محبت‌آميز شما ، كه از جانب خود و ديگر فرزندان عزيز شهدا ، مفقودين ، اسرا و جانبازان بود ، موجب خرسندى شد . اميد است شما عزيزان خردسال كه يادگار فداكاران در راه خداوند تعالى و اسلام عزيز هستيد ، چون پدران بزرگوار خويش خود را براى دفاع از اسلام بزرگ و ميهن عزيز مهيا سازيد ؛ و با فرا گرفتن علم و ادب و كوشش در راه به دست آوردن كمال انسانى و اخلاق اسلامى براى اسلام عزيز و كشور خودتان فرزندان شايسته‌اى باشيد .\r\n\r\n","description":"","footnote":"","page_name":" 292 ","page_number":312},
  {"content":"\r\n\r\nشماها با از دست دادن عزيزان خود ، فرزندان اسلام و پيامبر عظيم الشأن هستيد .\r\nان شاء اللَّه تعالى در پناه خداوند عالَم موفق شويد با كسان خود ، خصوصاً مادران داغديده ، به خوبى رفتار نماييد از خداوند منّان سلامت براى شما ، و رحمت براى شهيدان ، سلامت و رهايى براى اسرا و مفقودين شما خواستارم . و السلام عليكم .\r\nشوال 1405\r\nروح اللَّه الموسوي الخمينى\r\n\r\n","description":"","footnote":"","page_name":" 293 ","page_number":313},
  {"content":"\r\n\r\n\r\nنامه [ به آقاى فضل اللَّه محلاتى ( لزوم رعايت احترام نمايندهء امام در سپاه ) 
  ]\r\nزمان : 3 تير 1364 / 5 شوال 1405\r\nمكان : تهران ، جماران\r\nموضوع : لزوم رعايت احترام نمايندهء امام خمينى در سپاه پاسداران\r\nمخاطب : محلاتى ، فضل اللَّه\r\nبسمه تعالى\r\nجناب حجت الاسلام آقاى محلاتى - دامت افاضاته\r\nآقاى شمخانى كه به گفتهء جنابعالى و بعض ديگر كه با ايشان آشنا هستند شخص صالح و متعهدى هستند در نامه‌اى كه نوشته‌اند از آنچه واقع شده اظهار تأسف كرده و پوزش خواسته‌اند . ان شاء اللَّه تعالى جنابعالى آنچه كه گذشته است ناديده گرفته و با ايشان و ساير برادران سپاهى چون گذشته برادرانه رفتار نماييد . فرزندان عزيز سپاهى بايد توجه داشته باشند كه جناب آقاى محلاتى نمايندهء محترم اين جانب شخصى مجاهد ، صالح و امتحان داده هستند و حفظ احترام ايشان و توجه به رهنمايى ايشان لازم است . از خداوند تعالى توفيق همگان را در خدمت به اسلام و جمهورى اسلامى خواهانم . و السلام عليكم و رحمة اللَّه .\r\n3 / 4 / 64\r\nروح اللَّه موسوى الخمينى\r\n\r\n","description":"","footnote":"","page_name":" 294 ","page_number":314},
  {"content":"\r\n\r\n\r\nنامه [ به آقاى فضل اللَّه محلاتى ( تأييد نمايندگى ايشان - برخورد با گروهگرايى در سپاه ) 
  ]\r\nزمان : ؟\r\nمكان : تهران ، جماران\r\nموضوع : تأييد نمايندگى رهبرى در سپاه پاسداران و چگونگى برخورد با گروهگرايى در سپاه\r\nمخاطب : محلاتى ، فضل اللَّه ( نمايندهء امام در سپاه پاسداران انقلاب اسلامى )\r\n[ محضر مبارك رهبر كبير انقلاب امام امت حضرت آيت اللَّه العظمى خمينى - مد ظله . با عرض ادب و اخلاص ، مستدعى است به چند سؤال ذيل جواب مرحمت فرماييد :\r\n1 - آيا حكم قبلى اين جانب در ارتباط با نمايندگى امام در سپاه به قوّت خود باقى است ؟ 
  ] .\r\nجواب :\r\nبسمه تعالى\r\nبه قوّت خود باقى است .\r\n[ 2 - مسئول پيگيرى و رسيدگى به مسئلهء گروهگرايى در سپاه كه در فرمان حضرت عالى به نيروهاى مسلح صادر گرديده ، كيست ؟ 
  ] .\r\nجواب :\r\nبسمه تعالى\r\nيكى شما و ديگر شوراى سپاه با تشخيص اكثريت ؛ و لازم است در اين امر كه با سرنوشت سپاه سر و كار دارد با قاطعيت و بدون ملاحظه از احدى انجام گيرد .\r\nروح اللَّه الموسوي الخمينى\r\n\r\n","description":"","footnote":"","page_name":" 295 ","page_number":315},
  {"content":"\r\n\r\n\r\nاجازه نامه [ به آقاى ابو القاسم وافى يزدى ، در امور حسبيه و شرعيه 
  ]\r\nزمان : 4 تير 1364 / 6 شوال 1405\r\nمكان : تهران ، جماران\r\nموضوع : اجازه در امور حسبيّه و شرعيه\r\nمخاطب : وافى يزدى ، ابو القاسم\r\nبسم اللَّه الرحمن الرحيم\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب حجت الاسلام آقاى حاج شيخ ابو القاسم وافى يزدى - دامت افاضاته - از طرف اين جانب مجازند در تصدى امور حسبيّه كه تصدى آن در زمان غيبت حضرت ولى عصر - عجل اللَّه تعالى فرجه الشريف - از مختصات ولى فقيه جامع الشرايط مىباشد ؛ و نيز مجازند در اخذ وجوه شرعيه و دستگردان و امهال به مقدار متعارف و صرف سهم مبارك امام - عليه السلام - را در مخارج خودشان به نحو اقتصاد و ثلث ما زاد از مخارج و نصف سهم سادات و وجوه شرعيهء ديگر را مىتوانند در موارد مقررهء شرعيه به مصرف برسانند .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى و مراعاة الاحتياط فى امور الدين و الدنيا » ؛ و السلام عليه و على اخواننا المؤمنين و رحمة اللَّه و بركاته .\r\nبه تاريخ 6 شوال 1405\r\nروح اللَّه الموسوي الخمينى\r\n\r\n","description":"","footnote":"","page_name":" 296 ","page_number":316},
  {"content":"\r\n\r\n\r\nنامه [ به نخست وزير ( رسيدگى به اختلاف صندوق تعاون صنفى و بانك مركزى ) 
  ]\r\nزمان : 5 تير 1364 / 7 شوال 1405\r\nمكان : تهران ، جماران\r\nموضوع : مأموريت رسيدگى به اختلاف صندوق تعاون صنفى و بانك مركزى\r\nمخاطب : موسوى ، مير حسين ( نخست وزير )\r\n[ به دنبال ارسال نامهء صندوق تعاون صنفى به محضر امام خمينى ، آقاى محسن نوربخش ( رئيس كل بانك مركزى ) و آقاى طهماسب مظاهرى ( معاون نخست وزير و سرپرست بنياد مستضعفان ) نامه‌اى به حضور امام ارسال نمودند . در اين نامه تأكيد شده است كه صندوق تعاون صنفى مبلغى وام از بانك مركزى دريافت داشته و مقرر بوده كه در مدت شش ماه مسترد شود و مسئلهء پرداخت اين مبلغ توسط بنياد مستضعفان موضوعيت ندارد . در اين نامه با اشاره به اينكه بيش از هشتاد درصد از اين مبلغ به مصرف رسيده است و در عين حال قرار بوده وام دريافتى در مهلت معينى مسترد شود ، از امام خمينى كسب تكليف شده است . با توجه به مغايرت نامهء صندوق تعاون صنفى و نامهء اخير ، امام خمينى آقاى موسوى ( نخست وزير ) را مسئول حل موضوع كرده‌اند : 
  ] .\r\nبسمه تعالى\r\nجناب آقاى نخست وزير\r\nگزارش قبلى با اين گزارش مخالف است . جنابعالى طرفين را بخواهيد و مسأله را حل كنيد .\r\n5 تير ماه 64\r\nروح اللَّه الموسوي الخمينى\r\n\r\n","description":"","footnote":"","page_name":" 297 ","page_number":317},
  {"content":"\r\n\r\n\r\nحكم [ انتصاب آقاى ملك زادگان به سمت فرمانده نيروى دريايى ارتش 
  ]\r\nزمان : 6 تير 1364 / 8 شوال 1405\r\nمكان : تهران ، جماران\r\nموضوع : انتصاب فرمانده جديد نيروى دريايى\r\nمخاطب : خامنه‌اى ، سيد على ( رئيس جمهور و رئيس شوراي عالى دفاع )\r\n[ بسم اللَّه الرحمن الرحيم . مقام معظم رهبر انقلاب و فرمانده كل نيروهاى مسلح ، حضرت امام خمينى - مد ظله العالى\r\nبا اظهار قدردانى از خدمات سركار ناخدا يكم اسفنديار حسينى در طول تصدى فرماندهى نيروى دريايى ، شوراي عالى دفاع در اجراى مفاد اصل يكصد و دهم قانون اساسى ، قبول استعفاى وى و انتصاب سركار ناخدا يكم فرماندهى محمد حسين ملك زادگان به فرماندهى نيروى دريايى جمهورى اسلامى ايران را به آن حضرت پيشنهاد مىكند . سيد على خامنه‌اى ، رئيس جمهور و رئيس شوراي عالى دفاع 
  ] .\r\nبسمه تعالى\r\nضمن قبول استعفاى سركار ناخدا يكم حسينى و با تقدير از زحماتشان ، با انتصاب سركار ناخدا يكم محمد حسين ملك زادگان به فرماندهى نيروى دريايى جمهورى اسلامى ايران موافقت مىشود .\r\n6 تير 64\r\nروح اللَّه الموسوي الخمينى\r\n\r\n","description":"","footnote":"","page_name":" 298 ","page_number":318},
  {"content":"\r\n\r\n\r\nحكم [ به آقاى حسن صانعى ( استفاده از اموال مصادره‌اى جهت كمك به محرومين ) 
  ]\r\nزمان : 8 تير 1364 / 10 شوال 1405\r\nمكان : تهران ، جماران\r\nموضوع : اجازهء استفاده از اموال مصادره‌اى محاكم انقلاب اسلامى براى رفع نياز محرومين\r\nمخاطب : صانعى ، حسن ( سرپرست بنياد 15 خرداد )\r\n[ بسمه تعالى . محضر مقدس رهبر بزرگ انقلاب و بنيانگذار جمهورى اسلامى ايران ، حضرت آيت اللَّه العظمى امام خمينى - مد ظله العالى\r\nبا تقديم سلام معروض مىدارد :\r\nبا توجه به گستردگى بنياد 15 خرداد و ضرورت تأسيس شعب در ساير بلاد و روستاهاى دور افتاده و با توجه به محدوديت سرمايهء اين نهاد و اينكه از بودجهء عمومى كشور هيچ گونه اعتبارى را دريافت نمىكند ، خواهشمند است به منظور دستيابى به اهداف عاليهء اين نهاد مقدس كه قصد دارد كليهء خانواده‌هاى محترم شهدا ، جانبازان انقلاب اسلامى و مستضعفين جامعه را زير پوشش خدماتى خود قرار دهد ، اجازه فرماييد محاكم انقلاب اسلامى بتوانند به مقدار ضرورت از اموال مصادره‌اى كه بر اساس حكم حكومتى امر آن با مقام معظم رهبرى است ( اموال مربوط به رژيم منحوس پهلوى و عمال و وابستگان آنها ) و مقرر فرموده‌ايد كه در جهت منافع مستضعفين به كار گرفته شود ، در اختيار اين نهاد قرار دهند . اين امر منوط به اجازهء حضرت عالى است .\r\nاميد است اين بنياد نيز مانند گذشته مشمول عنايات و مراحم آن جناب قرار گيرد تا از اين رهگذر همهء فرزندان عزيز و بازماندگان شهدا ، جانبازان و مستضعفان كشور از مراحم پدرانهء آن رهبر دلسوز بهره‌مند گردند . و السلام عليكم و رحمة اللَّه و بركاته .\r\n29 / 3 / 64 - سرپرست بنياد 15 خرداد - حسن صانعى 
  ] .\r\nبسمه تعالى\r\nمجازند از آن اموال براى بنياد 15 خرداد به مقدار رفع ضرورت با موازين شرعى\r\n\r\n","description":"","footnote":"","page_name":" 299 ","page_number":319},
  {"content":"\r\n\r\nتحويل دهند .\r\n8 / 4 / 64\r\nروح اللَّه الموسوي الخمينى\r\n[ ضمناً امام خمينى در ذيل درخواست سرپرست بنياد 15 خرداد ، خطاب به دادستان كل كشور مرقوم فرموده‌اند : 
  ] .\r\nبسمه تعالى\r\nجناب حجت الاسلام آقاى يوسف صانعى ، دادستان كل كشور - ايّده اللَّه تعالى\r\nاقدام لازم را كه در جهت شرعى و قانونى اشكال ندارد انجام دهيد .\r\n6 تير 64\r\nروح اللَّه الموسوي الخمينى\r\n\r\n","description":"","footnote":"","page_name":" 300 ","page_number":320},
  {"content":"\r\n\r\n\r\nنامه [ به آقاى منتظرى ( تأييد كانديداهاى عضويت در شوراى عالى قضايى ) 
  ]\r\nزمان : 8 تير 1364 / 10 شوال 1405\r\nمكان : تهران ، جماران\r\nموضوع : تأييد كانديداهاى عضويت در شوراي عالى قضايى\r\nمخاطب : منتظرى ، حسينعلى\r\n[ بسمه تعالى . محضر مبارك آيت اللَّه العظمى امام خمينى - مد ظله العالى\r\nپس از سلام ، پيرو احالهء تشخيص صلاحيت كانديداهاى عضويت در شوراي عالى قضايى از طرف حضرت عالى به اين جانب ، هيأتى از حضرات علما و مدرسين محترم تعيين و پس از تحقيق و بررسى لازم از طرف آقايان ، اسامى واجدين شرايط براى عضويت در شوراي عالى قضايى احراز و در ورقهء ضميمه به حضرت عالى معرفى مىگردند - ادام اللَّه ظلكم الشريف . 7 / 4 / 1364 - حسينعلى منتظرى 
  ] .\r\nبسمه تعالى\r\nبا اسامى مورد تأييد جنابعالى موافقت مىشود و مورد تأييد است .\r\n8 / 4 / 64\r\nروح اللَّه الموسوي الخمينى\r\n\r\n","description":"","footnote":"","page_name":" 301 ","page_number":321},
  {"content":"\r\n\r\n\r\nسخنرانى [ در جمع اعضاى جامعهء مدرسين حوزهء علميهء قم ( حفظ وحدت روحانيون ) 
  ]\r\nزمان : صبح 9 تير 1364 / 11 شوال 1405\r\nمكان : تهران ، جماران\r\nموضوع : حفظ وحدت و مسئوليت خطير روحانيون\r\nحضار : جامعهء مدرسين حوزهء علميهء قم\r\nبسم اللَّه الرحمن الرحيم\r\n\r\nتأثيرناپذيرى ملت ايران از تبليغات دشمن\r\nهمهء شما آقايان جزء اعلام و بزرگان هستيد ، اما مسائلى كه مىفرماييد ، من بايد از شما رهنمود بگيرم و حساب اين نيست كه من به شما رهنمود بدهم . عقيدهء من بر اين است كه ما بايد مشكلات كشور را روى هم حساب كنيم و همه مىدانيم كه هيچ كشورى مثل ايران مبتلا به قدرتها نيست و شما اگر چند دولت را استثنا كنيد ، بقيه يا مستقيم يا غير مستقيم با ما مخالف‌اند ، چون يك دولت اسلامى كه با طرز تفكر خودشان موافق باشد ، در ايران به وجود نيامده است و دستشان از ايران كوتاه شده است . از اين جهت ، با هر وسيله‌اى مشغول مىباشند تا صدمه‌اى به ايران بزنند . و مخالفت آنها با اسلام است ، منتها مستقيماً نمىگويند ما با اسلام مخالفيم ، مىگويند : « با اينها كه ارتجاعى هستند مخالفيم ، با آخوندهايى كه حكومت ايران را قبضه كرده‌اند ، مخالفيم » . در عين حال مىبينيد آن همه تبليغاتى كه عليه ما شده و مىشود و خواهد شد ، در مردم تأثير چندانى نكرده است . اگر تأثير كرده بود ، آثارش پيدا مىشد ، در حالى كه روز قدس نمونه بود و مىبينيد كه مردم اين گونه در صحنه حاضرند . مسلم ، آنها كه منافعشان را از دست داده‌اند ، آنها كه دستشان از حكومت كوتاه شده و آنها كه مىخواستند سلطنت را برگردانند و نشد ، با ما مخالف‌اند ، چه در داخل و چه در خارج .\r\n\r\nاجتناب ناپذير بودن بعضى خلافها در حكومت\r\nدر شرايط فعلى ، ما بايد وحدتمان را حفظ كنيم تا تمام كارها درست شود . البته در\r\n\r\n","description":"","footnote":"","page_name":" 302 ","page_number":322},
  {"content":"\r\n\r\nيك كشورى كه تازه مىخواهد احكام اسلام را پياده كند و داراى چهل ميليون جمعيت و با آن وسعت است ، نمىشود يك دفعه كارها درست بشود و هيچ خلافى واقع نگردد ، در زمان خود پيامبر و حضرت امير هم خلاف واقع مىشد . بايد جهات مثبت را نگاه كرد ، نه جهات منفى را . و ما نبايد توقع داشته باشيم كه صبح كنيم در حالى كه همه چيز سر جاى خودش باشد . در زمان حضرت صاحب - سلام اللَّه عليه - هم كه ايشان با تمام قدرت مىخواهند عدل را اجرا نمايند ، با اين ترتيب نمىشود كه هيچ كس حتى خلاف پنهانى هم نكند . و بالاخره همانها هم كه مخالف هستند حضرت صاحب را شهيد مىكنند . « 1 » و در روايات ، قريب به اين معنا دارد كه بعضى فقهاى عصر با ايشان مخالفت مىكنند . پس اين طور نيست كه خلاف فلان قاضى يا فلان فرماندار و اصولًا بعضى جهات منفى ، خطرى باشد . در زمان حضرت امير هم قاضىاش و فرماندارش خلاف مىكرده است ، اين اجتناب ناپذير است .\r\nالآن اسلام در دست ماست و روحانيون از همه بيشتر مسئوليت دارند ، زيرا مردم دنبال آنها حركت مىكنند . در اين شرايط وقتى كه شما مشكلات و فعاليتها را روى هم حساب كنيد ، خواهيد ديد كه در كنار اين مشكلات و فعاليتها كسى تقصير ندارد و نمىخواهد اسلام و احكام اسلام را از بين ببرد . گرفتارى زياد است ، گرفتارى جنگ ، گرفتارى خرابيها ، گرفتارى آوارگان از همهء اطراف . و بالاخره كارهايى كه در اين مدت براى فقرا و مستضعفين انجام شده است قابل مقايسه با سابق نيست . البته شكى نيست كه خلاف هم هست ، ولى اين طور نيست كه با اين خلافها ما لطمهء اساسى ببينيم ، بلكه از اينكه ما اختلاف داشته باشيم لطمه مىبينيم .\r\n\r\nلزوم تحمل آراى اجتهادى مجتهدان\r\nاگر بنا باشد دولت نتواند كارى انجام بدهد و مجلس نتواند كارى انجام بدهد ، ما لطمه ديده و كارها زمين مىماند . اين طور نيست كه يكى بهتر از اينها پيدا بشود كه بهتر بتواند\r\n\r\n\r\n","description":"","footnote":"\r\n( 1 ) - بحار الأنوار ، ج 52 ، ص 345 ، ح 91 و ص 389 ، ح 207 .\r\n","page_name":" 303 ","page_number":323},
  {"content":"\r\n\r\nاداره كند . هر كدام از اينها در جاى خودشان آن قدرى كه زحمت كشيده‌اند ، با اخلاص بوده است . و آنها كه مشغول كارند انسانهاى مخلصى هستند ، البته ممكن است داخل آنها افراد بدى هم باشند .\r\nمسئلهء ديگر اينكه ممكن است برداشتهاى اشخاص با ما مخالف باشد و ما باب اجتهاد را نمىتوانيم ببنديم . هميشه اجتهاد بوده ، هست و خواهد بود ، و حال آنكه مسائلى كه امروز پيش آمده است با مسائل سابق خيلى فرق مىكند . و برداشتها از احكام اسلام مختلف است . ما نبايد بر سر برداشتها دعوا بكنيم . و حاصل اينكه شما جامعهء مدرسين محترم ، بايد دنبال اين باشيد كه اگر كسى نزد شما آمد و كارشكنى كرد ، تحت تأثير واقع نشويد ، و ملاحظه كنيد كه مشكلات چيست . و اگر بخواهيم به حرف يك دسته كه مثلًا در مجلس هستند بگوييم اين دولت نه ، اين رئيس مجلس يا اين نخست وزير يا اين رئيس جمهور نه ، چه خواهد شد ؟ و اصولًا ما افرادى را داريم كه از عالم غيب بيايند و كارها را آن طورى كه مطابق ميل ماست ، صد در صد انجام بدهند ؟ ! اين در تمام دنيا پيدا نمىشود . و وضع ما جورى است كه اگر بخواهيم آن را به هم زنيم صدمه مىخوريم ، يعنى جمهورى اسلامى صدمه مىخورد . من عقيده‌ام بر اين است كه هيچ كدام از افرادى كه آنها را مىشناسم نمىخواهند كار خلافى انجام بدهند ، منتها گاهى تشخيص ناقص است . و شما آقايان پشتيبانى و هدايت كنيد ، چرا كه پشتيبانى شما مؤثر است . و ما بايد موارد مثبت را رو به اثبات بيشتر و موارد منفى را كم كنيم . اگر خداى نخواسته ، بين جامعهء مدرسين با دولت يا جامعه با مجلس يا مجلس با دولت اختلاف پيدا بشود ، شكست مىخوريم . اما اگر همه با هم باشيم ، همانطور كه تا به حال بوده‌ايم ، و شما در تبليغات و وعاظ در منابر و علما در مساجد مردم را دعوت به وحدت كنند ، اين جمهورى باقى مىماند و امور بتدريج درست مىشود . ما هم ميل داريم كه احكام اسلام صد در صد اجرا شود ، ولى اين طور نيست كه كسى قدرت داشته باشد و نكند . بايد قدرت دولت و حجم كار آنها را ببينيم چقدر است ، و بسنجيم كه اگر من جاى او باشم چه مىتوانم بكنم ، اگر نخست وزير را برداريم ، جنابعالى را نخست وزير بكنيم چقدر مىتوانيد كار بكنيد ؟\r\n\r\n","description":"","footnote":"","page_name":" 304 ","page_number":324},
  {"content":"\r\n\r\nحساب كار را با حساب قدرت بايد بسنجيد و مسائل را بايد دوستانه حل نمود . اين نظرى است كه من از اول داشته و دارم و بعد از اين هم خواهم داشت .\r\n\r\nخيرخواه باشيم نه انتقامجو\r\nبنا بر اين ، اميدوارم همانطور كه شما آقايان با انقلاب بوده‌ايد ، انقلاب را برپا كرده‌ايد ، همين طور به پيش برويد و نصيحت كنيد . مسئلهء نصيحت يك مسأله است ، انتقامگيرى مسئلهء ديگر . براى مردم و دولت و مسئولين و مجلس بايد ناصح بود ، نه مقابله كرد . زيرا اگر شما با من و من با شما مقابله كنيم ، غير از اينكه ديگران سوء استفاده كنند چيزى به دست نمىآيد . شما ببينيد خارجيها يك كلمه را مىگيرند و چيزى از توى آن بيرون مىآورند كه بر ما غلبه كنند ، مثلًا مىگويند : « ايرانىها ادعا مىكنند ما با گروگانگيرى مخالفيم ، اما چون اينها ضد امريكا هستند اين حرف معنا ندارد » . و ديديد كه امريكا در همين قضيهء گروگانگيرى كه گرفتار شده است چقدر به اين طرف و آن طرف متوسل شده است . از اول هياهو به راه انداختند كه ما دخالت نظامى مىكنيم ، بعداً رئيس جمهور امريكا به التماس و گدايى و دريوزگى افتاده است و به اين طرف و آن طرف مىزند كه مسأله را حل كند ولى نتوانست . و عده‌اى از آن طرف ايستاده و مىگويند : « بايد به شرايط ما عمل شود » و ما بايد خيلى مواظب باشيم ؛ غير از اينكه ما را از داخل بپوسانند كار ديگرى نمىتوانند بكنند .\r\nمطلب ديگرى كه كراراً عرض كرده‌ام ، مسئلهء تدريس و فقه است كه هر چه مىتوانيد آن را تقويت كنيد . اسلام با فقه و احكام فقه باقى مانده است ، بايد عده‌اى كارها را انجام داده و عده‌اى هم مشغول بحث و درس بشوند . خداوند همهء شما را حفظ و سلامت فرمايد .\r\nو السلام عليكم و رحمة اللَّه\r\n\r\n","description":"","footnote":"","page_name":" 305 ","page_number":325},
  {"content":"\r\n\r\n\r\nحكم [ به آقاى احمد جنتى ( حل اختلافات بين علماى شيراز ) 
  ]\r\nزمان : 10 تير 1364 / 12 شوال 1405\r\nمكان : تهران ، جماران\r\nموضوع : مأموريت رسيدگى و حل اختلاف بين علماى شيراز\r\nمخاطب : جنتى ، احمد\r\nبسم اللَّه الرحمن الرحيم\r\nجناب حجت الاسلام آقاى جنتى - دامت افاضاته\r\nاز قرار معلوم نِقار و اختلافى بين بعض علماى اعلام شيراز واقع شده است كه موجب نگرانى است ؛ خصوصاً در استانى چون فارس و شهرى مقاوم چون شيراز ، مركز علمايى بزرگ و مردمى مبارز و مقاوم كه سهمى بسزا در پيشرفت انقلاب و تحقق جمهورى اسلامى داشته و دارند و چه بسا كه خداى نخواسته عواملى از مخالفين اسلام و علماى اعلام در بين صفوف متعهدين و جند اللَّه نفوذ نموده و موجب اختلاف و مشاجره شده‌اند تا به آرمانهاى شيطانى خود برسند ؛ و از حسن ظن آقايان سوء استفاده نموده‌اند . لهذا از جنابعالى ، پس از تقدير از زحماتتان در طول انقلاب ، تقاضا مىكنم كه سفرى به شيراز نموده و با حضرات آقايان حجج اسلام ، آقايان دستغيب - دامت افاضاتهم - و جناب حجت الاسلام آقاى حائرى ، امام جمعهء محترم ، ملاقات و حساسيت موقع را گوشزد نماييد ، كه مبادا مخالفين ايجاد اختلاف نموده و استفاده‌هاى نامشروع نمايند .\r\nدر ضمن از آقايان نمايندگان شيراز خواسته‌ام در اين امر با جنابعالى همراهى و كمك نمايند . اين جانب با علاقه‌اى كه به مرحوم مجاهد عاليقدر ، شهيد معظم آقاى دستغيب دارم و به خانوادهء محترم ايشان علاقه‌مندم ، به حكم وظيفه از بيت ايشان تقاضا دارم همانطور كه سيرهء مرحوم شهيد دستغيب بود ، در رفع اين گونه غائله‌ها تلاش نمايند . و از جناب آقاى حائرى نيز مىخواهم با همراهى آقايان در رفع حادثه كوشش نمايند .\r\nان شاء اللَّه تعالى همگى با موفقيت مراجعت نماييد . و السلام عليكم و رحمة اللَّه .\r\n12 شوال المكرم 1405 - روح اللَّه الموسوي الخمينى\r\n\r\n","description":"","footnote":"","page_name":" 306 ","page_number":326},
  {"content":"\r\n\r\n\r\nحكم [ عفو جمعى از زندانيان به پيشنهاد اعضاى هيأت عفو 
  ]\r\nزمان : 11 تير 1364 / 13 شوال 1405\r\nمكان : تهران ، جماران\r\nموضوع : عفو و تخفيف مجازات زندانيان\r\nمخاطب : محمدى گيلانى ، محمد - كريمى ، سيد جعفر - ابطحى ، سيد محمد - قاضى ، مهدى ( اعضاى هيأت عفو زندانيان )\r\n[ بسمه تعالى\r\nمحضر مبارك رهبر كبير انقلاب و بنيانگذار جمهورى اسلامى ايران ، امام خمينى - مدّ ظلّه العالى\r\nاحتراماً به شرف عرض عالى مىرساند پيرو فرمان مبارك مورخ 19 / 3 / 62 در رابطه با رسيدگى به وضع زندانيان دادگاههاى عمومى و انقلاب اسلامى با هيئتهايى به زندانها و رسيدگى دقيق به وضع آنها تصميمات ذيل نسبت به تقليل و آزادى اتخاذ و از محضر مبارك درخواست تنفيذ آن را مىنمايد .\r\nنام شهر - استدعاى آزادى - استدعاى تقليل مدت محكوميت\r\nتهران - 141 نفر - 40 نفر\r\nرشت - 1 نفر - -\r\nرودسر - 1 نفر - - .\r\nمحمد محمدى گيلانى - سيد جعفر كريمى - سيد محمد ابطحى - مهدى قاضى 
  ] .\r\nبسمه تعالى\r\nموافقت مىشود « 1 » .\r\n11 / 4 / 64\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - به استناد وظايف و اختيارات رهبرى ، مندرج در اصل 110 قانون اساسى جمهورى اسلامى ايران\r\n","page_name":" 307 ","page_number":327},
  {"content":"\r\n\r\n\r\nاجازه نامه [ به آقاى رسول رضايى ، در اخذ و صرف وجوه شرعيه 
  ]\r\nزمان : 15 تير 1364 / 17 شوال 1405\r\nمكان : تهران ، جماران\r\nموضوع : اجازه در امور حسبيّه و شرعيه\r\nمخاطب : رضايى ، رسول\r\nبسم اللَّه الرحمن الرحيم\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب عماد الاعلام و ثقة الاسلام آقاى حاج شيخ رسول رضايى - دامت توفيقاته - از طرف اين جانب مجازند در اخذ وجوه شرعيه از قبيل زكوات و كفّارات و مظالم عباد ، و صرف آن در موارد مقررهء شرعيه ؛ و نيز مجازند در اخذ سهمين مباركين و صرف سهم مبارك امام - عليه السلام - را در مخارج خودشان به نحو اقتصاد ، و پرداخت نصف از سهم سادات را به سادات مستحق محل ، و ما زاد از سهم مبارك امام - عليه السلام - و نيز نصف ديگر سهم سادات را نزد اين جانب ارسال دارند .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى و رعاية الاحتياط فى امور الدين و الدنيا » ؛ و السلام عليه و على اخواننا المؤمنين و رحمة اللَّه و بركاته .\r\nبه تاريخ 17 شوال المكرم 1405\r\nروح اللَّه الموسوي الخمينى\r\n\r\n","description":"","footnote":"","page_name":" 308 ","page_number":328},
  {"content":"\r\n\r\n\r\nبيانات [ در جمع مسئولين ( معرفى آقاى موسوى خوئينىها به سمت دادستان كل كشور ) 
  ]\r\nزمان : صبح 16 تير 1364 / 18 شوال 1405\r\nمكان : تهران ، جماران\r\nموضوع : معرفى آقاى موسوى خوئينىها به سمت دادستان كل كشور\r\nحضار : موسوى اردبيلى ، سيد عبد الكريم ( رئيس ديوان عالى كشور ) ، صانعى ، يوسف ( دادستان\r\nكل كشور ) و موسوى خوئينىها ( نمايندهء امام و سرپرست حجاج )\r\nبسم اللَّه الرحمن الرحيم\r\nاز رفتن آقاى صانعى « 1 » متأسف و متأثرم ، اميدوارم ايشان در هر كجا كه باشند فرد مؤثرى باشند . از زحمات و كوششهاى ايشان تشكر و قدردانى مىكنم . من ايشان را سالهاى طولانى است كه مىشناسم ، او مردى عالم ، متعهد و فعال است . ايشان تصميم گرفتند تا از اين كار كنار بروند . ايشان نبايد به طور كلى از همهء كارها كناره‌گيرى كنند . حال كه از اين كار خسته شده‌اند ، كارهاى ديگرى كه با وضع مزاجى ايشان مناسبتر است را انتخاب كنند .\r\nامروز كه به شما زحمت دادم ، بدين خاطر بود كه تصميم گرفتم آقاى موسوى خوئينىها « 2 » دادستان باشند . آقاى موسوى را هم مىشناسم ، او مرد عالم و بسيار متعهدى است . آنچه بايد سفارش كنم اين است كه ، بايد همه با هم و همراه باشيد . اگر شوراي عالى قضايى قوى باشد و همگى اتحاد قوى داشته باشيد ، مشكلترين كارها را ان شاء اللَّه مىتوانيد حل كنيد . البته هميشه همفكرى داشته باشيد ، و كار را هم خوب انجام داده‌ايد ولى حجم كار چون زياد است ، بايد بيشتر تلاش كنيد . ان شاء اللَّه آقاى موسوى هم مانند آقاى صانعى با صفاى باطن ، با آقاى اردبيلى « 3 » همكارى مىنمايند . فعلًا آقاى صانعى به كار خود ادامه دهند تا سير قانونى اين كار طى شود .\r\n\r\n\r\n","description":"","footnote":"\r\n( 1 ) - آقاى يوسف صانعى ، دادستان پيشين كل كشور\r\n( 2 ) - آقاى سيد محمد موسوى خوئينىها كه بعد از آقاى صانعى به دادستانى كل كشور منصوب شد\r\n( 3 ) - آقاى سيد عبد الكريم موسوى اردبيلى ، رئيس پيشين قوهء قضاييه\r\n","page_name":" 309 ","page_number":329},
  {"content":"\r\n\r\n\r\nسخنرانى [ در جمع مسئولان قضايى كشور ( لزوم مراعات موازين شرعى و اخلاقى ) 
  ]\r\nزمان : صبح 18 تير 1364 / 20 شوال 1405\r\nمكان : تهران ، جماران\r\nموضوع : رعايت موازين اسلامى - انسانى در قوه قضائيه\r\nحضار : موسوى اردبيلى ، سيد عبد الكريم ( رئيس ديوان عالى كشور ) - موسوى خوئينىها ( دادستان كل كشور ) - قضات و رؤساى شعب - مستشاران - اعضاى على البدل - معاونان - دادياران دادسراى ديوان عالى كشور\r\nبسم اللَّه الرحمن الرحيم\r\n\r\nرعايت موازين اسلامى - انسانى در قوه قضائيه\r\nبعد از تشكر از همهء آقايان كه زحمت كشيدند و اينجا تشريف آوردند ، بايد عرض كنم ، از آقاى موسوى اردبيلى كه در اين موقع حساس ، بدين خدمت بزرگ مشغول‌اند ، تشكر مىكنم و همين طور از همهء شما آقايان . كشور ما ، كشور تازه متولد شده‌اى است كه با اينكه ملتها با آن موافق‌اند ، اكثر دولتها با ما مخالف مىباشند . در دنيا اين گونه تبليغ مىشود كه ايران مىخواهد منافع كليه كشورها را از بين ببرد ، در حالى كه كشور اسلامى ما روى موازين اسلامى عمل مىكند و هيچ گاه قصد تجاوز و تعدى به ديگران را ندارد . ما در مقابل عراق هم ، تنها دفاع مىكنيم . دفاع ، حقى كه شرعاً و عقلًا بر همهء مسلمانان واجب است ، خصوصاً مردم ايران كه مورد تجاوز قرار گرفته‌اند .\r\nالبته در چنين مقطعى همهء كارها مشكل است . قوه قضائيه مشكلاتش بيشتر از ساير ارگانهاست ، چرا كه قوه قضائيه دخالت در امورى مىكند كه اختلافى است و اختلاف بين مردم هم تمام شدنى نيست . ناچار ، هميشه يكى از دو نفرى كه با يكديگر اختلاف دارند ناراضى مىرود . به همين جهت ، كار بسيار مشكلى است و از طرفى هم ، بسيار حساس و مورد توجه اسلام است . قوه قضائيه اگر از روى موازين اسلامى - انسانى رفتار كند ، كشور را مىتواند نجات دهد .\r\n\r\n","description":"","footnote":"","page_name":" 310 ","page_number":330},
  {"content":"\r\n\r\nمسئلهء دادستانى كه همه مىدانيد از امور بسيار مشكل و حساس است ، و آقاى صانعى كه مردى فاضل و عالم است و سالها او را از نزديك مىشناسم و او را عنصرى فعال و خوب مىدانم ، تا به حال اين سمت را داشتند كه از زحمات ايشان تشكر مىكنم .\r\nمنتها اخيراً خسته شدند و به خاطر همين خستگى مدتهاست كه تصميم داشتند كنار بروند و ما مىخواستيم باشند و ايشان از اين سمت استعفا دادند كه پذيرفته شد . با جناب آقاى موسوى خوئينىها هم آشنا هستم و ايشان را مىشناسم و البته بعضى از آقايان هم ايشان را از هر جهت مىشناسند ، از جهت علمى كه مورد تأييد بعضى از رجال و علماى علم هستند و از نظر تعهد هم كه من خود ، ايشان را خوب مىشناسم . ايشان كارهاى مهم را خوب انجام مىدهند و مرد فعالى است .\r\nاميدوارم همه با هم تفاهم داشته باشيد . امروز همهء ما محتاج تفاهم هستيم و همهء ما بايد با هم باشيم ، چرا كه اگر اختلاف كنيم استفاده‌اش را ديگران مىبرند .\r\nان شاء اللَّه آقاى موسوى خوئينىها با سعادت و سلامت كارشان را كه چنين كار مهمى است ، خوب انجام دهند . به هر صورت صلاح ديدم كه به جاى آقاى صانعى براى چنين منصب بزرگى ، ايشان باشند ، و ايشان محتاج‌اند تا همهء شما او را همراهى كنيد . و اميدوارم بين ايشان و شوراي عالى قضايى و شما آقايان ، تفاهم كامل باشد تا كشورتان به پيش رود و قضاياى مهم را بتوانيد حل كنيد . و از خداوند متعال توفيق و سعادت همهء آقايان را خواستارم .\r\n[ آقاى موسوى اردبيلى گزارشى از پيشرفتها و تلاش براى اسلامى شدن ديوان عالى كشور را به استحضار امام رسانيد . سپس امام خمينى فرمودند : 
  ] .\r\nاميدوارم همهء آقايان موفق شوند به گونه‌اى عمل كنند كه كشورشان يك كشور نمونهء اسلام شود و ان شاء اللَّه اسلام در تمام كشورها پرتوافكن گردد . مهم و عمده ملتها هستند كه به حمد اللَّه نسبت به اسلام گرايش پيدا كردند ، امروز اسلام به صورتى در كشورها نفوذ كرده است كه آنها هم كه مسلمان واقعى نيستند در ظاهر ناچار مىخواهند قوانين اسلامى\r\n\r\n","description":"","footnote":"","page_name":" 311 ","page_number":331},
  {"content":"\r\n\r\nرا اجرا كنند ، لكن بايد توجه داشت كه اين صورت‌سازى است ، ولى ميزان ملتها هستند كه به اسلام گرايش پيدا كرده‌اند ، ان شاء اللَّه قوه قضائيه كشورمان الگويى شود براى قوهء قضائيهء ساير كشورها .\r\nو بايد همه توجه داشته باشيم كه در محضر خدا هستيم و اكنون نيز در محضر خدا هستيم ، خداوند الآن در اينجا حضور دارد . بايد توجه كنيم در محضر خدا وقتى با بندگان خدا سرو كار داريم با آن چيزى كه با محضر خدا مناسب است عمل كنيم ، و بايد توجه كنيم كه قضاوتمان در محضر خداست ، خداوند همهء شما را موفق كند .\r\n\r\n","description":"","footnote":"","page_name":" 312 ","page_number":332},
  {"content":"\r\n\r\n\r\nحكم [ انتصاب آقاى سيد محمد موسوى خوئينىها به سمت دادستان كل كشور 
  ]\r\nزمان : 19 تير 1364 / 21 شوال 1405\r\nمكان : تهران ، جماران\r\nموضوع : انتصاب دادستان كل كشور\r\nمخاطب : موسوى خوئينىها ، سيد محمد\r\nبسم اللَّه الرحمن الرحيم\r\nجناب حجت الاسلام آقاى حاج سيد محمد موسوى خوئينىها - دامت افاضاته\r\nبدين وسيله جنابعالى را به رياست دادستان كل كشور منصوب مىنمايم « 1 » . اميد است با همكارى رئيس ديوان عالى كشور و شوراي عالى قضايى و فقها و قضات و حقوقدانان و كارمندان شريف و صالح دادگسترى هر چه بهتر بتوانيد به ملت عزيز و جمهورى اسلامى ايران خدمت نماييد . از خداوند تعالى توفيق جنابعالى را در اين امر خطير خواستارم .\r\nبه تاريخ 19 تير ماه 1364\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - آقاى موسوى خوئينىها پس از استعفاى آقاى يوسف صانعى به دادستانى كل كشور منصوب شد\r\n","page_name":" 313 ","page_number":333},
  {"content":"\r\n\r\n\r\nنامه [ به آقاى محمد رضا فاكر ( موافقت با بررسى و انتشار توضيح المسائل امام ) 
  ]\r\nزمان : 19 تير 1364 / 21 شوال 1405\r\nمكان : تهران ، جماران\r\nموضوع : موافقت با پيشنهاد بررسى و انتشار توضيح المسائل امام خمينى\r\nمخاطب : فاكر ، محمد رضا ( سرپرست دفتر انتشارات اسلامى )\r\n[ بسم اللَّه الرحمن الرحيم . محضر مبارك حضرت آيت اللَّه العظمى امام خمينى - مد ظله العالى\r\nسلام عليكم و رحمة اللَّه و بركاته ، دفتر انتشارات اسلامى « 1 » مايل است توضيح المسائل منسوب به حضرت امام را با آخرين فتاواى ممهور به مهر آن حضرت و نيز تحرير الوسيله و حاشيهء عروه « 2 » ، تطبيق و تنظيم نمايد . نظر به اينكه اين كار حد اقل يكى - دو سال وقت و مخارج فراوانى را در پى دارد و به كمك افراد واجد صلاحيتى نيازمند است ، اين دفتر لازم مىداند ضمن كسب اجازه از محضر حضرت امام تقاضا كند كه آن حضرت يك يا دو نفر از افراد مورد اعتماد خود را جهت بررسى نهايى اين كار تعيين فرمايند تا ان شاء اللَّه حاصل اين زحمات مورد اطمينان حضرت امام واقع شده و در دسترس عموم قرار گيرد . و الأمر إليكم . و السلام عليكم و رحمة اللَّه و بركاته . مسئول دفتر انتشارات اسلامى - محمد رضا فاكر - 18 شوال 1405 
  ] .\r\nبسمه تعالى\r\nپس از تكميل ، آنچه اعضاى محترم شوراى استفتاى قم « 3 » تأييد نمايند ، مورد تأييد است .\r\n19 تير 64\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - دفتر انتشارات اسلامى ، وابسته به جامعهء مدرسين حوزهء علميهء قم در زمينهء تبليغ و ترويج مسائل مربوط به اسلام و انقلاب فعاليت مىكند\r\n( 2 ) - تحرير الوسيله و حاشيه بر عروة الوثقى ، دو اثر ارزنده از امام خمينى و مشتمل بر فتاواى فقهى ايشان است\r\n( 3 ) - شوراى استفتاى قم مركب از آقايان : سيد عباس خاتم يزدى ، سيد جعفر كريمى و محمد حسن قديرى بودند كه با آگاهى بر آراى فقهى امام خمينى به پرسشهاى شرعى مردم بر اساس فتواى امام پاسخ مىگفتند\r\n","page_name":" 314 ","page_number":334},
  {"content":"\r\n\r\n\r\nنامه [ به آقاى فاكر ( تفويض اختيارات مديريت انتشارات اسلامى به جامعهء مدرسين ) 
  ]\r\nزمان : 19 تير 1364 / 21 شوال 1405\r\nمكان : تهران ، جماران\r\nموضوع : تفويض اختيارات مديريت انتشارات اسلامى به جامعهء مدرسين حوزهء علميهء قم\r\nمخاطب : فاكر ، محمد رضا\r\n[ . . . اين جانب بنا به اجازهء شفاهى و مكرر امام بزرگوار از سال 1358 تا كنون مسئوليت امور دفتر انتشارات اسلامى وابسته به جامعهء مدرسين را به عهده داشته‌ام ، و بر اساس تشخيص مصلحت ، خريد ، فروش ، كمك به كارگران ، اهداى كتب به اشخاص يا كتابخانه‌ها ، پرداخت وام ، استقراض و بالاخره كليهء تصرفات مالى را انجام داده‌ام . از آنجا كه كارها بايد بر اساس ضوابطى قانونى پايه‌ريزى شود ، اخيراً به پيشنهاد اين جانب جامعهء محترم مدرسين اساسنامه‌اى براى اين دفتر تنظيم نموده‌اند كه بر اساس آن ان شاء اللَّه هر دو سال يك بار هيأت مديره‌اى مركب از پنج نفر كه سه نفر از آنها بايد از اعضاى جامعهء مدرسين باشند ، براى ادارهء اين دفتر در نظر گرفته مىشود . و كليهء اموال اين دفتر كه متعلق به بيت المال مسلمين است زير نظر آن هيأت قرار مىگيرد و در جهت نشر معارف اسلامى و گسترش مبانى علمى حوزه‌هاى علميه كه در اساسنامه مندرج است به كار گرفته مىشود ، همانطور كه يك هيأت علمى نيز براى كنترل محتواى كتب منتشره در نظر گرفته شده است . بر اين اساس جامعهء محترم مدرسين هم اين جانب را به عنوان عضو هيأت مديره و هيأت علمى و سرپرست دفتر مزبور انتخاب كرده‌اند . كه نسبت به ابراز اعتماد آنها سپاسگزارى و نسبت به حسن ظن حضرت امام - مد ظله العالى - بر ملائكهء آسمان مىبالم و از حضرت امام تقاضا دارم اجازه بفرمايند اين جانب در هر زمان كه لازم بود حق تصرف مشروع خود در اموال دفتر را كه مكتسب از اجازهء مقام ولايت فقيه و نيابت عامهء حضرت ولى عصر - ارواحنا له الفداء - است به جامعهء محترم مدرسين حوزهء علميهء قم واگذار كنم تا بتوانند به طور متناوب هيأت مديره‌هاى منتخب خود را براى ادارهء امور دفتر منصوب نمايند . محمد رضا فاكر 
  ] .\r\nبسمه تعالى\r\nمجازيد . ان شاء اللَّه تعالى موفق باشيد .\r\n19 تير ماه 64 - روح اللَّه الموسوي الخمينى\r\n\r\n","description":"","footnote":"","page_name":" 315 ","page_number":335},
  {"content":"\r\n\r\n\r\nبيانات [ در جمع مسئولان دانشگاه آزاد اسلامى ( اولويت در اصلاح دانشگاهها ) 
  ]\r\nزمان : صبح 24 تير 1364 / 26 شوال 1405\r\nمكان : تهران ، جماران\r\nموضوع : اولويت در اصلاح دانشگاهها\r\nحضار : جاسبى ( رئيس دانشگاه آزاد اسلامى ) ، معاونان و مشاوران دانشگاه\r\nبسم اللَّه الرحمن الرحيم\r\nاز زحمات و خدمات آقايان تشكر مىكنم . خداوند به شما و ساير افرادى كه اين دانشگاه را اداره مىكنند ، توفيق دهد . ان شاء اللَّه بتوانيد ايران را دانشگاه كنيد . مسلماً مردم وقتى ديدند كارهايتان خوب است و به آنان خدمت مىكنيد ، با شما همراهى و كمك مىكنند ، چرا كه مردم مىخواهند فرزندانشان مهذب و عالم شوند . بايد تلاش كنيد جهات دينى را در دانشگاه بيشتر كنيد . بايد قبل از هر چيز ، دانشگاه اسلامى باشد ، براى اينكه كشور هر چه صدمه خورده است از كسانى بوده كه اسلام را نمىشناخته‌اند .\r\nان شاء اللَّه آيندهء دانشگاهتان خوب باشد و همهء دوستانتان موفق باشند . البته نظارت آقايان خامنه‌اى و هاشمى و ائمهء جمعه و روحانيون بلاد ، به اسلامى شدن آن كمك بيشترى مىكند . ما اميدواريم جوانانمان در خود ايران تربيت شوند ، براى اينكه در خارج به جوانان ما درس اساسى نمىدهند . ان شاء اللَّه روزى بيايد كه از جاهاى ديگر براى تحصيل به ايران بيايند و ما هر گز احتياجى نداشته باشيم كسى را به خارج بفرستيم . و اين امرى است شدنى ، و اين طرز تفكر كه غير از خارج در جاى ديگر نمىشود تحصيل كرد ، امرى است باطل ، چرا كه با اين گونه تبليغات مىخواهند جوانان ما را به خارج بكشند و با تفكر خودشان به ايران برگردانند .\r\nاميدوارم اين دانشگاه و همهء دانشگاههاى ديگر مراكزى شوند كه هم جوانان ما را مهذب كنند و هم عالم ، و آنان به صورتى تربيت شوند كه از خارج بريده شده و مستقل شوند و در راه اسلام و كشورشان خدمت كنند . ان شاء اللَّه همهء آقايان موفق باشند .\r\n\r\n","description":"","footnote":"","page_name":" 316 ","page_number":336},
  {"content":"\r\n\r\n\r\nسخنرانى [ در جمع اعضاى مجلس خبرگان ( دورى مسئولان از تجملگرايى ) 
  ]\r\nزمان : صبح 25 تير 1364 / 27 شوال 1405\r\nمكان : تهران ، حسينيهء جماران\r\nموضوع : اهميت ساده زيستى روحانيت و دست‌اندركاران\r\nمناسبت : سومين اجلاس سالانهء مجلس خبرگان\r\nحضار : مشكينى ، على ( رئيس ) و اعضاى مجلس خبرگان\r\nبسم اللَّه الرحمن الرحيم\r\n\r\nاهميت ساده زيستى روحانيت و مسئولان\r\nمن قبلًا از حسن نظر آقاى مشكينى تشكر مىكنم و اميدوارم خداوند موافق حسن نظر ايشان با من رفتار كند و همهء ما را توفيق بدهد كه در خدمت اسلام باشيم . و همچنين تشكر مىكنم از آقايانى كه من را مفتخر به زيارت خودشان كردند و اميدوارم اين مسئوليتى را كه به آنها محول شده است ، به احسن وجه به پايان برسانند و آن طورى كه موجب رضاى خداست عمل كنند .\r\nاز اهم مسائلى كه بايد تذكر بدهم ، مسأله‌اى است كه به همهء روحانيت و دست‌اندركاران كشور مربوط مىشود ، و هميشه نگران آن هستم كه مبادا اين مردمى كه همه چيزشان را فدا كردند و به اسلام خدمت نموده و به ما منّت گذاشتند ، به واسطهء اعمال ما از ما نگران بشوند ، زيرا آن چيزى كه مردم از ما توقع داشته و دارند و به واسطهء آن دنبال ما و شما آمده‌اند و اسلام را ترويج نموده و جمهورى اسلامى را به پا كردند و طاغوت را از ميان بردند ، كيفيت زندگى اهل علم است . اگر خداى نخواسته ، مردم ببينند كه آقايان وضع خودشان را تغيير داده‌اند ، عمارت درست كرده‌اند و رفت و آمدهايشان مناسب شأن روحانيت نيست ، و آن چيزى را كه نسبت به روحانيت در دلشان بوده است از دست بدهند ، از دست دادن آن همان و از بين رفتن اسلام و جمهورى اسلامى همان . البته من اين نكته را عرض كنم ، يك دسته‌اى كه در معرض خطر هستند بايد خودشان را\r\n\r\n","description":"","footnote":"","page_name":" 317 ","page_number":337},
  {"content":"\r\n\r\nحفظ كنند ، ولى همين‌ها هم بايد مواظب باشند كه زايد بر ميزان نباشد . شما گمان نكنيد كه اگر با چندين اتومبيل بيرون بياييد وجهه‌تان پيش مردم بزرگ مىشود ، آن چيزى كه مردم به آن توجه دارند و موافق مذاق عامه است ، اينكه زندگى شما ساده باشد ، همان طورى كه سران اسلام و پيغمبر اسلام و امير المؤمنين و ائمهء ما زندگىشان ساده و عادى بود بلكه پايين‌تر از عادى . آنها هم كه جمهورى اسلامى را به پا كردند ، مردم عادى هستند ، و كسانى كه بالا بالاها نشسته‌اند ، هيچ دخالتى در اين مسائل نداشته و ندارند . اين مردم بازار و كشاورز و كارگران كارخانه‌ها و طبقات ضعيف - به حسب دنيا و قوى به حسب آخرت - هستند كه اين توقع را دارند كه اگر خداى نخواسته ، نفوس اين مردم از ما منحرف بشود ، ضرر آن براى ما تنها نيست ، بلكه براى اسلام است . و ما بايد حفظ كنيم آنهايى را كه اسلام و جمهورى اسلامى را نگه داشته‌اند و بعد از اين هم نگه خواهند داشت ، و حفظ آن به اين است كه زندگى ما ساده و عادى باشد . آنهايى هم كه مىخواهند خودشان را حفظ كنند ، بايد بدانند كه گاهى با يك اتومبيل پيكان بهتر مىتوانند محفوظ باشند تا وسيلهء ديگر . و ائمه جمعه و جماعاتى كه اگر عادى بيرون بيايند ممكن است از بين بروند ، بايد به آن مقدارى حفظ كنند كه زياد نباشد . و اين طور نباشد كه امام جمعه‌اى وقتى در خيابان مىآيد ، خيابان را خلوت كنند و هياهو به راه بيندازند ، اين طور چيزها حيثيتشان را در جامعه ساقط مىكند . بزرگى شما آقايان به دنيا نيست ، بزرگى شما به آخرت است ، و اينكه پيش خدا آبرومند باشيد . و اين يك مسئلهء مهمى است كه دخالت در حفظ جمهورى اسلامى دارد و ما بايد خيلى مواظب باشيم ، و اهل علم و دولت و دست‌اندركاران بيشتر بايد مواظب باشند ، چرا كه همه دنبال اين هستند كه نقطه ضعفى ، خصوصاً از اهل علم پيدا كنند و در همه جا مطرح سازند . و ما بايد به گونه‌اى زندگى كنيم كه اگر چنانچه آن را از ما گرفتند ، حسرت نخوريم ، نه اينكه مثل رئيس جمهور امريكا كه اگر اين مقام را از او بگيرند شايد از حسرت دق كند !\r\n\r\nاستمرار سياست اسلامى حج\r\nجهت ديگرى هم كه بايد عرض كنم اين است كه الآن ايام حج است و حج از امور\r\n\r\n","description":"","footnote":"","page_name":" 318 ","page_number":338},
  {"content":"\r\n\r\nكشور ما و همه جاست ، و ما بايد به آن توجه خاصى بكنيم . من آقاى موسوى خوئينىها را مىشناسم ، و ايشان خيلى فعال بودند و خوب عمل كردند ، اما چون وجودشان در دادستانى لازم بود و از اين جهت ، امسال نمىتوانند به حج بروند ، هر چه فكر كردم ديدم كه آقاى كروبى به جاى ايشان مناسب است . و آقاى كروبى كسى است كه سالهاى طولانى در رژيم سابق كتك خورده است ، و در اين راه صدمهء زيادى ديده‌اند و فرد مقاوم و صالحى است . از اين جهت ، ايشان را موقتاً امسال مىفرستيم تا ببينيم سال‌هاى ديگر چه بايد بكنيم .\r\nاما مسأله‌اى كه عرض كردم ، دنبال اين هستند كه نقطه‌اى پيدا كنند و بگويند اين است كه ، حال كه آقاى موسوى كنار رفته‌اند تبليغ مىكنند « وضع ايران تغيير و سياستش فرق كرده است » . آنها نمىدانند سياست حج ، سياستى نيست كه ما درست كرده باشيم ، حج سياست اسلامى است . ما از اول بنايمان بر اين بوده است ، به حج آن طورى كه بوده است عمل كنيم . همانطور كه پيغمبر اكرم بت‌ها را در كعبه شكست ، ما هم بت‌ها را بشكنيم ، و اين بت‌ها كه در زمان ما هستند ، از آن زمان بالاتر و بدترند . ما بايد همانطور كه سابق عمل كرده‌ايم ، به حج برويم و همانطور كه سابق تظاهرات و راهپيمايى كردند ، عمل كنيم ؛ و با تغيير آقاى موسوى ، سياست ما تغيير نكرده است . حج به همان وضعى كه هميشه و در اين دو - سه سال برگزار شد ، برگزار مىگردد ، و دولت‌ها هم بايد آن را تحمل كنند . و ما نمىتوانيم از آن وظيفه‌اى كه اسلام برايمان قرار داده است عدول كنيم و قرآن هم همين دستور را داده است و سياست ما در حج همان سياست است كه بوده و هر وقت هم به حج برويم همانطور عمل مىكنيم ، مگر جلوى ما را بگيرند و نگذارند به حج برويم كه آن مسئلهء ديگرى است .\r\nو من اميدوارم اين فريضه را همانطور كه تا به حال بجا آورده‌اند ، امسال بهتر و با جمعيت بيشتر به انجام برسانند .\r\n\r\nاعتنا ننمودن ملتهاى مسلمان به تهديدات قدرتها\r\nو افرادى هم كه به حج مىروند بيشتر متوجه اعمال و با يكديگر متحد باشند ، و\r\n\r\n","description":"","footnote":"","page_name":" 319 ","page_number":339},
  {"content":"\r\n\r\nاميدوارم كشورهاى مسلمان ديگر هم اين احساس را كرده باشند . و بيش از يك ميليارد جمعيت مسلمان نبايد دنبال اين باشند كه امريكا چه مىگويد و شوروى چه مىگويد ، و روى پاى خود بايستند و به ديگران اعتنا نكنند ، همانطور كه اين كشور چهل ميليونى كه نسبت به ساير كشورها خيلى كوچك است ، روى پاى خود ايستاده و مىگويد : « نه شرقى و نه غربى » و الآن هم احترام اين كشور از احترام آن كشورهايى كه مورد حمايت آنها هستند بيشتر است ، و توجه نفوس مسلمانان به اين جا زيادتر گرديده . بنا بر اين ، ملتها خوف نداشته باشند كه امريكا چه مىكند ، اينها طبل تو خالى هستند ، فرياد مىزنند و عمل نمىكنند . شما ببينيد امريكا راجع به تروريست‌ها كه همه و ما با آن مخالفيم ، چه گفت و چه كرد ؛ مرتب دنبال اين بودند آنها را به يكى از كشورهاى مخالف خود بچسبانند كه نتوانستند . و تشرهاى اينها تو خالى است ، و هيچ خبرى نمىشود و ملت‌ها نبايد بترسند و بايد راه خودشان را طى كنند ، و اسلام و خدا پشتيبان آنان است و كسى كه خدا پشتيبان اوست ، نبايد از چيزى خوف داشته باشد . اميدوارم خداوند ما را موفق فرمايد كه تابع دستورات او باشيم .\r\nو السلام عليكم و رحمة اللَّه\r\n\r\n","description":"","footnote":"","page_name":" 320 ","page_number":340},
  {"content":"\r\n\r\n\r\nحكم [ انتصاب آقاى مهدى كروبى به سمت سرپرست حجاج بيت اللَّه الحرام 
  ]\r\nزمان : 28 تير 1364 / 30 شوال 1405\r\nمكان : تهران ، جماران\r\nموضوع : انتصاب سرپرست حجاج بيت اللَّه الحرام\r\nمخاطب : كروبى ، مهدى\r\nبسم اللَّه الرحمن الرحيم\r\nجناب حجت الاسلام ، آقاى حاج شيخ مهدى كروبى - دامت افاضاته\r\nنظر به اينكه جناب حجت الاسلام آقاى موسوى خوئينىها ، منصوب به دادستانى كل كشور شدند و از تصدى امر حجاج در اين سال معذور مىباشند ، جنابعالى را به سمت نمايندگى خود و سرپرست حجاج محترم ايران منصوب مىنمايم ، تا با توجه به اينكه فريضهء حج يكى از بزرگترين فريضه‌هاى عبادى - سياسى اسلام و كنگرهء عظيم حج در مواقف معظمه از بزرگترين كنگره‌هاى جهان اسلام است ، حجاج محترم جهان را دور هم گردآورده ، و در مصالح اسلام و مشكلات مسلمين تبادل آرا نموده ، و در حل مشكلات و راه رسيدن به آرمان مقدس اسلام تصميمات لازم را اتخاذ نماييد ؛ و راههاى اتحاد بين همهء طوايف و مذاهب اسلامى را بررسى كنيد ؛ و در امور سياسى مشترك بين همهء طوايف مشكلاتى را كه براى همهء مسلمين جهان به دست دشمنان سرسخت اسلام پيش آمده است ، كه اهمّ آن اختلاف‌انگيزى بين صفوف مسلمانان است ، را چاره‌انديشى بنماييد .\r\nهمانطور كه همه مىدانيم ، در سده‌هاى اخير آتش افروز اين معركهء خطرناك قدرتهاى جهانخوار شرق و غرب مىباشند ، كه از وحدت بيش از يك ميليارد مسلمان وحشت دارند ، و با تمام قوا ، مستقيماً يا به دست عمال منحرف خود ، به اين اختلافات دامن‌مىزنند ، تا بر مقدرات مسلمانان جهان مسلط و بر آنها حكومت نموده و ذخاير بىپايان آنان را چپاول نمايند . ان شاء اللَّه در مقابله با تبليغات دروغين رسانه‌هاى گروهى ، و\r\n\r\n","description":"","footnote":"","page_name":" 321 ","page_number":341},
  {"content":"\r\n\r\nاز آن بدتر آخوندهاى دربارى كه با قلم و بيان عليه جمهورى اسلامى بپاخاسته‌اند ، پيروز شويد . در ضمن جنابعالى مكلف مىباشيد تا به تمامى درخواستهاى اين جانب در متن حكم جناب آقاى موسوى خوئينىها ، مثل تظاهرات بزرگ مكه و مدينه ، عمل نماييد .\r\nاميدوارم با قاطعيتى كه از جنابعالى سراغ دارم اين امور به بهترين وجه انجام گردد . از تمامى حجاج محترم و روحانيون عزيز مىخواهم تا با جنابعالى همكارى لازم را بنمايند ، و از هر حيث به دستورات جنابعالى عمل نمايند . و السلام عليكم و رحمة اللَّه و بركاته .\r\n28 تير ماه 1364\r\nروح اللَّه الموسوي الخمينى\r\n\r\n","description":"","footnote":"","page_name":" 322 ","page_number":342},
  {"content":"\r\n\r\n\r\nاجازه نامه [ به آقاى سيد باقر خسروشاهى ، در امور حسبيه و شرعيه 
  ]\r\nزمان : 7 مرداد 1364 / 10 ذى القعدة 1405\r\nمكان : تهران ، جماران\r\nموضوع : اجازه در امور حسبيّه و شرعيه\r\nمخاطب : خسرو شاهى ، سيد باقر\r\nبسم اللَّه الرحمن الرحيم\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب حجت الاسلام آقاى حاج سيد باقر خسرو شاهى - دامت افاضاته - از طرف اين جانب مجازند در تصدى امور حسبيّه كه در زمان غيبت حضرت ولى عصر - عجل اللَّه تعالى فرجه الشريف - منوط به اجازهء فقيه جامع الشرايط مىباشد ؛ و نيز مجازند در اخذ سهمين مباركين و صرف آن در مخارج خودشان به نحو اقتصاد ، و ثلث از ما زاد را نيز مجازند در موارد مقررهء شرعيه مصرف نموده و دو ثلث ديگر را نزد اين جانب ارسال دارند .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى و رعاية الاحتياط فى امور الدين و الدنيا » ؛ و السلام عليه و على اخواننا المؤمنين و رحمة اللَّه و بركاته .\r\nبه تاريخ دهم ذى قعدة الحرام 1405\r\nروح اللَّه الموسوي الخمينى\r\n\r\n","description":"","footnote":"","page_name":" 323 ","page_number":343},
  {"content":"\r\n\r\n\r\nسخنرانى [ در جمع مسئولان قضايى و وزارت امور خارجه ( وظايف قضات و سفرا ) 
  ]\r\nزمان : 8 مرداد 1364 / 11 ذى القعدة 1405\r\nمكان : تهران ، جماران\r\nموضوع : لزوم اهتمام به امر قضا و وظايف سفرا و نمايندگان جمهورى اسلامى در خارج\r\nمناسبت : ميلاد حضرت رضا ( ع )\r\nحضار : اعضاى شوراي عالى قضايى - كاركنان قوهء قضاييه - وزير امور خارجه و نمايندگان جمهورى اسلامى در كشورهاى اروپايى و امريكايى\r\nبسم اللَّه الرحمن الرحيم\r\n\r\nاهتمام حوزه‌هاى علميه به امور قضا\r\nمن اين روز مبارك را به همهء مسلمين جهان و به همهء مستضعفان ، خصوصاً به ملت شيعه و بالاخص به شما آقايان كه اين جا تشريف آورديد ، تبريك عرض مىكنم . اميد است خداى تبارك و تعالى به بركت مرقد مطهر حضرت رضا - سلام اللَّه عليه - به ما توفيق بدهد كه ما تابع تعاليم عاليهء اسلام باشيم و تابع تربيت‌هايى كه ائمهء هدى متكفل شدند ، باشيم . اميدوارم كه خداوند همهء ملت‌ها را و خصوصاً ملت ايران را ، موفق كند كه به طور صحيح به احكام اسلام عمل كنند و متكى به الطاف عاليهء حق تعالى باشند و در اين راهى كه پيش گرفته‌اند ، پيش بروند و ان شاء اللَّه ، موفقيت‌هايى حاصل بشود .\r\nآنچه كه من در اين محضر محترم بايد عرض كنم ، يك مطلب راجع به قوهء قضاييه است و يك مطلب راجع به كسانى است كه در خارج كشور مشغول خدمت هستند كه عده‌اىشان اين جا امروز تشريف دارند . مطلبى كه راجع به قضاوت عرض مىكنم ، يك صحبت راجع به اين است كه بايد پرسنل اين قوه تقويت بشود و اين يك جهتش به عهدهء حوزه‌هاى علميهء سرتاسر كشور است و خصوصاً حوزهء علميهء قم . مسئلهء قضا يك مسئلهء مهمى است كه سر و كارش با همهء حيثيت كشور است و مسلمانان است . و آن قدرى كه اسلام دربارهء قضا سفارش كرده است ، شايد كمتر در چيزهاى ديگر سفارش كرده باشد .\r\n\r\n","description":"","footnote":"","page_name":" 324 ","page_number":344},
  {"content":"\r\n\r\nبنا بر اين ، يك تكليف است بر همهء كسانى كه مىتوانند قضاوت كنند و در حوزه‌ها معطل مانده‌اند . خيلى اشخاص هستند كه اگر توجه به اين مسأله داشته باشند كه يك تكليفى است ، بر همه هست تا آن جايى كه به مقدار كفايت تحقق پيدا بكند ، و الّا واجبات كفاييه هم بر همهء آحاد واجب است . وقتى وجوب برداشته مىشود كه به مقدار كفايت ، اين عمل تحقق پيدا كرده باشد . بنا بر اين ، به عهدهء همهء حوزه‌هاى علميهء سرتاسرى است كه در اين امر اهتمام كنند ؛ افرادى كه در آن جا قدرت اين معنا را دارند كه قضاوت كنند ، بيايند مشغول كار بشوند . اين يك خدمتى به اسلام است ، يك خدمتى به كشور است و يك تكليفى است كه خداى تبارك و تعالى بر همه كرده است و اميدوارم كه اين كار را انجام بدهند .\r\n\r\nمضر بودن علم بدون عمل\r\nو اميدوارم كه دانشجويانى كه براى اين خدمت مشغول هستند ، هم در رشتهء قضاوت و هم در تهذيب اخلاق ، مهم اين است كه [ در 
  ] اين دو جناح ، هر دو ، هم علم و هم عمل باشد . علم بدون عمل ، مفيد كه نيست ، بلكه مضر است . شايد بسيارى از مصيبت‌هايى كه بر بشر واقع شده باشد ، از علم واقع شده است . تمام اين خرابىهايى كه الآن در دنيا به وجود آمده است ، اينها براى اين است كه علمى بوده است كه توأم با تهذيب نبوده است ؛ علم را دارند ، لكن مهذب نيستند . شما اگر بخواهيد خدمت بكنيد به اسلام ، خدمت بكنيد به كشور خودتان ، استقلال كشور خودتان را حفظ كنيد ، وابسته به هيچ جا نباشيد ، بايد هم رشتهء علم را تقويت كنيد وهم تهذيب اخلاق را و هم عمل را .\r\nو من اميدوارم كه همين طور باشد و شماها موفق بشويد به اين كه اين تكليف بزرگ را به طور شايسته به اتمام برسانيد .\r\n\r\nاجراى حدود بر ميزان احكام اسلام\r\nو به قوهء قضاييه عرض مىكنم كه مسئلهء قضا يك مسئلهء بسيار مهمى است كه اگر انسان در آن قصور بكند ، تقصير بكند ، ضرر وارد مىشود . اگر تقصير باشد ، پيش خداى تبارك\r\n\r\n","description":"","footnote":"","page_name":" 325 ","page_number":345},
  {"content":"\r\n\r\nو تعالى مسئول است و اگر چنانچه زياده روى بكند ، اين هم همين طور . ميزان ، احكام اسلام است . در اجراى حدود ، نبايد از آن حدودى كه حق تعالى فرموده است ، پايينتر عمل بشود و نبايد زيادتر . حتى آن كسى را كه الآن محكوم به قتل شده است و دارند مىبرندش در جايى كه او را بكشند ، هيچ كس حق ندارد حتى يك كلمهء درشت به او بگويد ؛ اجراى حكم خداست . اگر كسى يك سيلى به او زد ، او حق دارد در همان جا ، يك سيلى برگرداند و بايد هم ديگران كمك كنند تا او قصاص بكند . اگر يك درشتى كرد ، آن كسى كه درشتى كرده است تعزير لازم دارد ، بايد قوهء قضاييه تعزير كند او را .\r\nاز آن طرف هم اگر كسى تقصير بكند در اين ، يك كسى كه مستحق هفتاد - مثلًا - شلاق است ، شصت تا بزند ، اين هم تقصيرى است كه در حكم خدا شده است و خيال نكند كه اين يك رحمتى است ، بلكه اين يك امرى است كه معصيت خداست . اجراى حدود به آن طورى كه خداى تبارك و تعالى فرموده است ، بايد بشود . اين كه انسان ترحم كند به يك كسى كه بايد حد به او جارى بشود ، حد را جارى نكند يا كم جارى كند ، اين عصيان است ، بلكه به خود آن آدم هم لطمه وارد مىشود ، به خود ملت هم لطمه وارد مىشود . اين حدود همان طورى كه تربيت مىكند اشخاص را ، ملت را هم مىرساند به جايى كه اين طور فسادها در او كم بشود . اگر چنانچه يك حدى جارى بشود ، اين حدى كه جارى مىشود ، هم تربيت مىكند آن كسى [ را 
  ] كه حد خورده است و هم براى ملت خوب است ؛  فِي الْقِصاصِ حَياةٌ  « 1 » .\r\nزنده وقتى هستيم كه همهء موازين الهيه را عمل بكنيم و وقتى مىتوانيم با قدرت‌هاى بزرگ مقابله كنيم و آسيب‌پذير نباشيم كه متعهد به اسلام ، متعهد به احكام اسلام باشيم .\r\nقضات وقتى مىتوانند قاضى باشند كه در قضاوت ، هم در جهت حكم و هم در جهت دستور به اين كه بايد چه بشود ، هيچ تقصير و قصورى نكنند ، نه غلو كنند ، نه تقصير بكنند .\r\nبنا بر اين ، يكى از مهمات است كه بايد ملاحظه بشود و ان شاء اللَّه كه ملاحظه مىشود . و من\r\n\r\n\r\n","description":"","footnote":"\r\n( 1 ) - سورهء بقره ، آيهء 179 : « در قصاص كردن ، زندگى است » .\r\n","page_name":" 326 ","page_number":346},
  {"content":"\r\n\r\nاميدوارم كه همه موفق بشويد به اين كه كارها را مطابق اين طورى كه خدا گفته است ، عمل بكنيد و نه زياده روى كنيد ، يك وقت - خداى نخواسته - تجاوز از حد بكنيد كه آن تقصير است و نه ناقص عمل كنيد ؛ يعنى ، اين كه خدا گفته است ، شما زيادتر از رحمت خدا خيال كنيد رحمت داريد كه آن هم تقصير است . آن چيزى كه صراط مستقيم است ، آنى است كه بر روشى كه خداى تبارك و تعالى فرموده است ، به آن روش عمل بشود . همين طور پليس قضايى بايد توجه بكند كه اين پليس اسلام است ، اين پليس قوهء قضاييهء اسلام است . اين پليس بايد روى موازين عمل بكند - خداى نخواسته - يك وقت قدرت دارد ، تجاوز نكند . به همان طورى كه دستور داده مىشود و دستور مطابق با موازين شرعيه است ، به همانطور بايد ان شاء اللَّه ، عمل بكنند .\r\n\r\nاسلامى نمودن محيط سفارتخانه‌هاى جمهورى اسلامى\r\nو آن چيزى كه راجع به برادرهايى كه از خارج اين جا هستند و همهء برادرهايى كه در خارج كشور خدمت مىكنند ، عرض مىكنم اين است كه بايد همهء شماها در هر جا هستيد ، خودتان را مقيد و متعهد به اسلام بدانيد ، تحت تأثير محيط آن جا واقع نشويد .\r\nخوب ، كسى كه وارد مىشود در يك سفارتخانه‌اى در خارج ، ببيند كه وارد شد در يك محيط اسلامى ، در يك محيط انسانى . اين طور نباشد كه - خداى نخواسته - در آن جا از آن چيزهايى كه در سابق بود ، چيزى باقى مانده باشد . اگر آن چيزهايى كه در دوران سابق بود ، در دوران طاغوت بود ، در آن جا هست ، جديت كنيد كه به كلى پاكسازى بشود و اميدوارم شده باشد تا كنون . بنا بر اين ، وقتى ما مىتوانيم در مقابل همهء دنيا بايستيم ، بگوييم ما نه طرف « مغضوب عليهم » « 1 » مىرويم ، نه طرف « ضالّين » « 2 » ؛ نه طرف غرب مىرويم ، نه طرف شرق مىرويم ، وقتى ما مىتوانيم اين طور باشيم و به صراط مستقيم عمل بكنيم كه همه‌مان با هم باشيم ، همه يد واحده باشيم ، همان طورى كه اسلام دستور\r\n\r\n\r\n","description":"","footnote":"\r\n( 1 ) - مورد غضب واقع شدگان\r\n( 2 ) - گمراهان .\r\n","page_name":" 327 ","page_number":347},
  {"content":"\r\n\r\nداده ، همه يك صدا باشيم ؛ كانّه يك حلقوم است كه صدا مىكند ، همه با هم مجتمع باشيم ، سستى نكنيم .\r\nهر چه پيش مىرود اسلام ، ما قوه بدهيم به اسلام ، ما بيشتر فعاليت بكنيم . اين طور نباشد كه حالايى كه اسلام در ايران ، حالا آمده است ، پس ما ديگر كار نداشته باشيم .\r\nنخير ، حالا اول كار است ، ما بايد كار داشته باشيم . در همهء امور ، ما بايد قوى باشيم و بهترين مأمور اين است كه به اين چيزى كه به خودش محول شده است ، خوب عمل بكند . شما اگر چنانچه فرض كنيد در يك سفارتخانه‌اى هستيد ، مىخواهيد عمل بكنيد ، بايد خودتان آن كارى [ را 
  ] كه به شما محول شده خوب عمل كنيد ، به ديگران كار نداشته باشيد . بله ، اگر كه آنها خلاف كردند ، شما نهىشان كنيد ، اما اين طور نباشد كه نظرتان اين باشد كه او چه جور دارد عمل مىكند ؛ شما بايد عملى كه خودتان انجام مىدهيد ، مطابق با موازين و قوانينى باشد كه در اسلام است و در جمهورى اسلامى هست . بناء عليه ، مأمور خوب ، انسان خوب آن كسى است كه مأموريت خودش را خوب عمل بكند و تكاليف خودش را خوب از عهده برآيد و من اميدوارم كه همهء شما اين طور باشيد و ملت ايران هم اين طور باشد .\r\n\r\nاظهار حيات در مقابل دنيا با شركت در انتخابات\r\nاز مسائلى كه ما در پيش داريم ، الآن قضيهء انتخابات رئيس جمهور است . من كار ندارم كى رئيس جمهور مىشود ، به من مربوط نيست ، من خودم يك رأى دارم به هر كه دلم مىخواهد مىدهم ، شما هم همين طور . اما اگر بخواهيد در مقابل دنيا اظهار حيات بكنيد كه بگوييد ما بعد از گذشتن چندين سال زنده هستيم ، بايد مشاركت كنيد . اگر - خداى نخواسته - از عدم مشاركت شما يك لطمه‌اى بر جمهورى اسلامى وارد بشود ، بدانيد كه آحاد ما ، كه اين خلاف را كرده باشيم - خداى نخواسته - مسئول هستيم ؛ مسئول پيش خدا هستيم . مسأله ، مسئلهء رياست جمهور نيست ؛ مسأله ، مسئلهء اسلام است ؛ مسأله ، مسئلهء قواعد اسلام است ؛ مسأله ، مسئلهء حيثيت اسلام است و مسأله‌اى است كه بايد ما\r\n\r\n","description":"","footnote":"","page_name":" 328 ","page_number":348},
  {"content":"\r\n\r\nهمه به آن اهميت بدهيم و بيشتر از هر وقت و بيشتر از هر سال و هر دوره بايد ان شاء اللَّه ، شركت بكنيم و اميدوارم كه همه شركت بكنند .\r\nو شما بدانيد كه از مركز ايران ، اسلام پرتوش در تمام دنيا رفته است ؛ همه جا هست .\r\nشما نمىدانم شنيديد آن طور كه من شنيدم كه در امريكا هم بانك اسلامى مىخواهند درست كنند ؟ البته آن اسلامى كه آنها مىگويند با اين اسلامى كه ما مىگوييم دو تاست ، اما شنيدم من كه مىخواهند بانك اسلامى درست كنند . اين دولت‌هايى كه بعض از اين دولت‌ها مثل مصر و نمىدانم سودان و امثال ذلك كه دارند احكام اسلام را صدا از آن مىكنند ، اين را خيال مىكنيد كه يك مسأله‌اى است كه همين طورى واقع شده است ؟\r\nيك مسأله‌اى است كه موج اسلام پرتوش را انداخته ، رفته است به همه جا و همه جا اين صدا درآمده است . الآن در امريكا هم اين مسائل هست ، در جاهاى ديگر هم اين مسائل هست . خواهى نخواهى منفعل شده‌اند از اين حركت . اين حركت اسلامى اسباب اين شده است كه ساير كشورها منفعل بشوند از آن . خود مسلمين كشورها كه همه همراه هستند ، اين كه گاهى وقت‌ها مىگويند كه « اى » ! ايران منزوى شده است ، مقصودشان چى است ؟ مقصود اين است كه امريكا به ما [ اعتنا 
  ] ندارد ؟ ! امريكا هر آنى كه ما دست به طرفش دراز كنيم صد مقابل او به ما بيشتر جواب مىدهد ، ولى ما اعتنا به او نداريم و همين طور سايرين .\r\nاگر مقصود اين است كه پيش ملت‌ها ما منزوى هستيم ، خوب ، همه مىدانند كه ملت‌ها همه توجه دارند . الآن هر جا كه اجتماع اسلامى هست برادران اهل سنت ما ، برادران اهل تشيع ما مجتمع هستند ، راجع به اسلام و راجع به اين كه بايد همه چيز اسلامى بشود و كشور خودشان اسلامى بشود ؛ همهء اين مسائل هست و اين پرتوى است كه خداى تبارك و تعالى مرحمت فرموده است به همه جا ، نورافكن كرده است و شما دنبال اين باشيد كه ان شاء اللَّه ، اين مسأله به طور شايسته عمل بشود و عمده اجتماع شماست .\r\nباز هم عرض مىكنم اجتماع شما ، وحدت شما [ كارساز است . 
  ] آنهايى كه حتى با ماها بد هستند ، خوب ، ما بد ، اسلام كه بد نيست . اگر ديدند كه رأى دادن به رئيس جمهور ،\r\n\r\n","description":"","footnote":"","page_name":" 329 ","page_number":349},
  {"content":"\r\n\r\nهر كه مىخواهد باشد ، اجتماع در جمعيت مسلمين كه هست ، اين اسباب تقويت اسلام است ، آنهايى كه به اسلام عقيده دارند ، بايد خودشان هم بيايند در ميدان و بيايند رأى بدهند . اين طور نباشد كه حالايى كه مطابق ميل من نشده ، من كنار بروم . نخير ، انسان بايد مطابق ميلش هم كه نباشد ، مع ذلك ، در ميدان باشد . مرحوم مدرس - رحمه اللَّه - گفته بود كه من با جمهورى مخالفم - آن وقت مخالفت با جمهورى يك چيزى بود كه واضح بود بايد بشود ؛ براى اين كه آنها مىخواستند بساط درست كنند - گفت من با ، گفته بود من با جمهورى مخالفم ، لكن اگر جمهورى شد ، كنار نمىروم ، من در ميدان هستم ، من مىروم سراغش .\r\nيك انسانى كه مىخواهد خدمت بكند ، با هر رنگى كه دارد ، بايد برود خدمت بكند .\r\nموافق ميل من است ، خوب ، خدمت مىكند ؛ موافق ميل من هم نيست ، خدمت به اسلام است ، خدمت به جمهورى اسلامى است . كسانى كه جمهورى اسلامى را صحيح مىدانند ، و لو با افراد مخالف هستند ، اينها هم بايد شركت بكنند . اگر شركت نكنند ، دليل بر اين است كه جمهورى اسلامى را قبول ندارند . من از خداى تبارك و تعالى تقاضا دارم كه ما را موفق كند كه همهء ما به خدمت به اسلام موفق بشويم و اميدوار است كه رزمندگان ما را هم در جبهه‌ها تقويت كند ، همان طورى كه قوى هستند بيشتر تقويت كند و خداوند همهء ما را تابع احكام اسلام قرار بدهد .\r\nو السلام عليكم و رحمة اللَّه\r\n\r\n","description":"","footnote":"","page_name":" 330 ","page_number":350},
  {"content":"\r\n\r\n\r\nنامه [ تشكر به آقاى گلپايگانى ( تسليت رحلت آقاى ثقفى ) 
  ]\r\nزمان : مرداد 1364 / ذى القعدة 1405\r\nمكان : تهران ، جماران\r\nموضوع : پاسخ تلگراف تسليت رحلت آقاى ثقفى\r\nمخاطب : گلپايگانى ، سيد محمد رضا ( از مراجع عظام تقليد )\r\nبسمه تعالى\r\nحضرت آيت اللَّه آقاى گلپايگانى - دامت بركاته\r\nتلگراف شريف در تسليت رحلت مرحوم حجت الاسلام و المسلمين آقاى ثقفى « 1 » - رحمه اللَّه - موجب تشكر گرديد . سلامت و عزت جنابعالى را از خداوند تعالى خواستار و استدامهء بركات وجود عالى را اميدوارم . و السلام عليكم و رحمة اللَّه و بركاته .\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - آقاى ميرزا محمد ثقفى ، پدر همسر امام خمينى\r\n","page_name":" 331 ","page_number":351},
  {"content":"\r\n\r\n\r\nاجازه نامه [ به آقاى محمد ترابى ، در امور حسبيه و شرعيه 
  ]\r\nزمان : 21 مرداد 1364 / 24 ذى القعدة 1405\r\nمكان : تهران ، جماران\r\nموضوع : اجازه در امور حسبيّه و شرعيه\r\nمخاطب : ترابى ، محمد\r\nبسم اللَّه الرحمن الرحيم\r\n24 ذى قعده 1405\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب عماد الاعلام و ثقة الاسلام و المسلمين آقاى حاج شيخ محمد ترابى - دامت توفيقاته - از طرف اين جانب مجازند در تصدى امور شرعيه و حسبيّه كه در زمان غيبت حضرت ولى عصر - عجل اللَّه تعالى فرجه الشريف - منوط به اجازهء فقيه جامع الشرايط مىباشد ؛ و نيز مجازند در اخذ سهمين مباركين و صرف سهم مبارك امام - عليه السلام - را در مخارج خودشان به نحو اقتصاد ، و مجازند ثلث ما زاد آن و نصف سهم سادات را در موارد مقررهء شرعيه به مصرف برسانند و ما بقى را جهت صرف در اعلاى كلمهء طيبهء اسلام نزد اين جانب ارسال دارند .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى و رعاية الاحتياط فى امور الدين و الدنيا » ؛ و السلام عليه و على اخواننا المؤمنين و رحمة اللَّه و بركاته .\r\nروح اللَّه الموسوي الخمينى\r\n\r\n","description":"","footnote":"","page_name":" 332 ","page_number":352},
  {"content":"\r\n\r\n\r\nپيام [ به حجاج و مسلمانان ايران و جهان ( توصيه‌هاى اخلاقى ، سياسى و عبادى ) 
  ]\r\nزمان : 25 مرداد 1364 / 28 ذى القعدة 1405\r\nمكان : تهران ، جماران\r\nموضوع : پيام اخلاقى ، سياسى و عبادى به حجاج\r\nمخاطب : زائران بيت اللَّه ، مسلمين ايران و جهان\r\nبسم اللَّه الرحمن الرحيم\r\nبا سپاس فراوان از الطاف عاليهء حضرت بارى تعالى و ادعيهء حضرت بقية اللَّه - ارواحنا لمقدمه الفداء - در حالى ملت عظيم الشأن ايران به سر مىبرند و زائران بيت اللَّه الحرام به ميعادگاه الهى مىروند تا دعوت خداوند را ، كه با نداى حضرت ابراهيم ، ابو الانبيا ، و حضرت محمد مصطفى ، خاتم الرسل - صلى اللَّه عليهما و على آلهما - به آنان ابلاغ شده ، اجابت نموده ، لبيك گويان و پايكوبان به حضور دوست در آن مكان مقدس مشرّف شوند ، گرچه همه جا محضر و حضور است . چه خورشيد تابان اسلامِ بزرگ در شرق و غرب عالم نورافشانى مىنمايد ، و نداى ابراهيمى و محمدى در گوشه و كنار گيتى طنين افكنده و جان و دل مسلمانان جهان را روح بخشيده ، و فرياد وحدت بين طوايف مسلمين از هر فرقه و مستضعفان و مظلومان از هر ملت در سراسر جهان زلزله افكنده ، و كاخ آمال ستمگران و جهانخواران در شرف انهدام و فرو ريختن است . گويى دولت مستضعفين نزديك ، و وعدهء حق تعالى قريب الوقوع است .\r\nزائران بيت اللَّه و عاشقان لقاء اللَّه در سالى از خانه‌هاى « خود » و « خودى » به سوى خداوند و رسول گرامى او هجرت مىكنند كه كعبهء معظمه براى پذيرايى مسلمانان عاشق حق و عدالت و فريادهاى كوبندهء آنان بر سر ابرظالمان دهر و ابرچپاولگران جهان آغوش باز نموده و انتظار پذيرايى آنان را مىكشد . و بيت اللَّه الحرام و كعبهء معظمه زائران عزيزى را در آغوش مىكشد كه حج را از انزواى سياسى و انحراف اساسى به سوى حج ابراهيمى - محمدى سوق داده و حيات آن را تجديد مىنمايند ، و بتهاى شرق و غرب را\r\n\r\n","description":"","footnote":"","page_name":" 333 ","page_number":353},
  {"content":"\r\n\r\nدر هم مىشكنند ، و معناى قيام ناس و حقيقت برائت از مشركان را عرضه مىدارند . و دل ميقات در هواى زائرانى مىتپد كه از كشور « لا شرقيه و لا غربيه » آمده‌اند تا با تلبيه « 1 » و « لبيك ، لبيك » دعوت خداوند را به سوى صراط مستقيم انسانيت اجابت كنند ؛ و با پشت پا زدن بر مكتبهاى شرقى و غربى و انحرافات مليگرايى فرقه‌زدايى نموده ، با همهء ملتها ، بدون در نظر گرفتن رنگ و مليت و محيط و منطقه ، برادر و برابر ، غمخوار يكديگر باشند و تحكيم وحدت كنند ، و با يدِ واحده بر دشمنان بشريت و زورگويان جهانخوار بتازند . و جمرات انتظار فداكارانى را مىكشد كه از كشورى آمده‌اند كه ملت شجاع آن شياطين بزرگ و كوچك و متوسط را بيباكانه از كشور خود رانده‌اند و دست ناپاكشان را از ذخاير ميهن خود قطع نموده ؛ و در اين مكان مقدس نيز با سنگريزه‌ها و شعارهاى كوبنده گروه شياطين را از « ام القرى » « 2 » و « ما حَولَها » « 3 » ، كه جهان است ، رمى و طرد كنند . و عرفات و مشعر و منا ميهماندار كسانى هستند كه ملت مسلمانشان با عرفان و شعور سياسى قيام نموده‌اند تا آرمانها و امانى « 4 » اسلام را در كشور خود و ساير كشورهاى مظلوم تحت ستم تحقق بخشند ؛ و سياست بازان قلابى را ، كه با فريب و دغل بر مظلومان جهان تاخته و هستى همه را غارت نموده‌اند ، رسوا كنند . و ديديد و ديديم كه يك ملت كوچك در يك محيط محدود و جمعيت معدود با عزمى بزرگ و اراده‌اى قوى و مشتى آهنين ، با اعتماد به خداى قادر متعال ، چه سان رژيم طاغوتى را ، با آن همه سازوبرگ جنگى و آن همه پشتيبانى قدرتهاى بزرگ ، از صحنهء روزگار محو كرد و چه سان دست ابرقدرتها را از كشور خود كوتاه كرد . و مىبينيم كه با آن رسانه‌هاى گروهى وابسته به قدرتهاى شيطانى ، كه بسيارى از اوقات خود را در شب و روز صرف دروغ‌پردازى و تبليغات بىاساس و فتنه‌انگيزى مىكنند ، چگونه برخورد نمود : برخوردى كه اين\r\n\r\n\r\n","description":"","footnote":"\r\n( 1 ) - اجابت كردن ، لبيك گفتن در جواب كسى و لبيك گفتن در حج\r\n( 2 ) - ام القرى ( مادر سرزمينها ) : مكهء معظمه\r\n( 3 ) - آنچه پيرامون آن است\r\n( 4 ) - آرزوها .\r\n","page_name":" 334 ","page_number":354},
  {"content":"\r\n\r\nرسانه‌ها براى خود و اربابانشان رسوايى هديه آورده‌اند ؛ و همهء تهمتهايشان موجب تقويت جمهورى اسلامى گرديد ، و توجه هر چه بيشتر مظلومان و مستضعفان جهان را به جمهورى اسلامى جلب نمود . و مىبينيم كه تهمتهاى تروريستى و تروريست‌پرورى ، كه به خيال سردمداران كاخ سفيد و ايادى آنان و دستگاههاى تبليغاتى وابسته به ابرجنايتكاران براى تضعيف جمهورى اسلامى به طور چشمگير و فزاينده‌اى در كار است ، به خواست خداوند متعال نتيجهء معكوس داده و موجب تضعيف روحيهء دشمنان اسلام و جمهورى اسلامى و تقويت روحيهء ملت ما ، بويژه رزمندگان و ساير ملتهاى مظلوم و مستضعف ، گرديده است .  وَ مَكَرُوا وَ مَكَرَ اللَّهُ وَ اللَّهُ خَيْرُ الْماكِرِينَ .  « 1 » و از جمله ، دفاع حق تعالى و معكوس كردن مكر كاخ سفيد اين است كه تروريست‌پرورى سردمداران كاخ سياه امريكا بر سرِ زبانها ، حتى روشنفكران امريكا ، افتاده است . كاخ سياه با اخراج رژيم عراق از ليست تروريستها به صورتى واضح ثابت كرد كه تروريست‌پرور و طرفدار آن است . كاخ سفيد ميزان تروريست و ضد آن را مخالفت با جناياتش در سراسر جهان ، و موافقت با آن مىداند . رژيم عراق تا مخالف بود ، در ليست تروريست‌پرورها بود . و آن روز كه سر اطاعت به آستان كاخ سياه نهاد ، از ليست خارج شد ! هر چند توطئه‌هاى تروريستى آن در منطقه ، خصوصاً خليج فارس ، برملا شده باشد .\r\nبه حمد اللَّه و المنة ، امروز ايران و ساير ملتهاى مسلمان راه خود را يافته ، و انبوه زائران بيت اللَّه الحرام از ايران و ساير كشورهاى اسلامى براى احياى مراسم عبادى - سياسى حج در حول مسجد الحرام ، مركز ثقل اسلام و مهبط « 2 » ملائكة اللَّه و محل نزول وحى ، گرد آمده‌اند تا به وظيفهء الهى و قرآنى خود ، كه همانا اعلام و فرياد برائت از مشركان است ، كه رسول ختمى - صلى اللَّه عليه و آله و سلم - به وسيلهء مولانا على بن ابي طالب - سلام اللَّه عليه - در حج اكبر اجرا فرمود ، عمل خواهند كرد . و اگر ان شاء اللَّه عموم زائران ، از هر طايفه و مذهب كه از سراسر جهان در آن مكان شريف مجتمع شده‌اند ، نداى خداوند را اجابت\r\n\r\n\r\n","description":"","footnote":"\r\n( 1 ) - بخشى از آيهء 54 سورهء آل عمران : « مكر كردند و خدا مكر كرد ، خدا بهترين مكركنندگان است »\r\n( 2 ) - محل فرود .\r\n","page_name":" 335 ","page_number":355},
  {"content":"\r\n\r\nكنند و با فرياد واحد ستمگران و ظالمان را محكوم نمايند ، كاخهاى ستم فرو خواهد ريخت . اگر نمايندگان يك ميليارد مسلمان با اسم و رسم از متجاوزان به حقوق مظلومان و بلاد مسلمين برائت جويند و خواستار قطع يد ظالمين شوند ، هيچ قدرتى تاب مقاومت با آنان را نخواهد داشت . اگر ملتهاى اسلامى و دولتهاى كشورهاى اسلامى ، با اين همه امكانات انسانى و ذخاير مورد احتياج حياتى قدرتمندان ، از روى قدرت با آنان برخورد كنند ، و از جار و جنجال و هياهوهاى كاخ‌نشينان نترسند و تحت تأثير تبليغات دروغين رسانه‌هاى طرفدار و جيره خوار ابرجنايتكاران واقع نشوند ، و با اتكال به قدرت لا يزال ايزدى و به شكر نعمتهايى كه به آنها داده است بر سر آنها فرياد كشند و آنان را تهديد به بستن مرزهاى خود به روى آنان و قطع كمكهاى خود از نفت و غير آن نمايند ، شكى نيست كه آنها در مقابل اين قدرت ، كه ما قدر آن را نمىدانيم ، تسليم خواهند شد .\r\nهان ! اى مسلمانان قدرتمند ، به خود آييد و خود را بشناسيد و به عالم بشناسانيد ؛ و اختلافات فرقه‌اى و منطقه‌اى را ، كه به دست قدرتهاى جهانخوار و عمال فاسد آنها براى غارت شما و پايمال كردن شرف انسانى و اسلامى شما بار آمده ، به حكم خداى تعالى و قرآن مجيد به دور افكنيد ؛ و تفرقه افكنان ، از قبيل آخوندهاى جيره خوار و مليگرايان بى خبر از اسلام و مصالح مسلمين را از خود برانيد ، كه ضرر اينان بر اسلام از ضرر جهانخواران كمتر نيست . اينان اسلام را وارونه نشان مىدهند ، و راه را براى غارتگران باز مىكنند . خداوند تعالى اسلام و ممالك مسلمين را از شرّ جهانخواران و پيوستگان و وابستگان به آنان نجات دهد .\r\nاينك تذكراتى ، هر چند گفته شده ، داده مىشود ؛ اميد است نافع واقع شود .\r\n1 - به خواهران و برادران محترم كشورهاى اسلامى قبل از هر چيز اين نكته را بايد عرض كنم كه صورت حج ، اين عبادت بزرگ را كه براى انجام آن مشرف مىشويد به صورتى شايسته و موافق دستور الهى انجام دهيد و مسائل آن را نزد علماى اعلام با دقت فرا گيريد . مبادا خداى ناخواسته پس از انجام حج و گذشت وقت معلوم شود كه خللى در آنها وارد شده و موجب بطلان حج گرديده و زحمتهاى شما هدر رفته است . حضرات\r\n\r\n","description":"","footnote":"","page_name":" 336 ","page_number":356},
  {"content":"\r\n\r\nآقايان علماى محترم كوشش فرمايند كه زائران محترم را به وظايف خود آشنا نمايند ، تا صورت حج مطابق شرع مطهر انجام گيرد . و از مهمات در همهء عبادات اخلاص در عمل است . كه اگر خداى نخواسته كسى عملى را براى خودنمايى و عرضه به ديگران انجام دهد و خوبى عملش را به رخ ديگرى بكشد ، عمل او باطل است . و حجاج محترم مواظب باشند كه رضاى غير خداوند را در اعمال خود شركت ندهند . و جهات معنوى حج بسيار است . و مهم آن است كه حاج بداند كه كجا مىرود و دعوت كى را اجابت مىكند و ميهمان كيست ، و آداب اين ميهمانى چيست ؛ و بداند هر خودخواهى و خودبينى با خداخواهى مخالف است و با هجرت الى اللَّه مباين و موجب نقص معنويت حج است . و اگر همين يك جهت عرفانى و معنوى براى انسان دست دهد و لبيك براستى مقرون به نداى حق تعالى تحقق حقيقى يابد ، انسان در همهء ميدانهاى سياسى و اجتماعى و فرهنگى و حتى نظامى پيروز مىشود . و براى چنين انسانى شكست مفهومى ندارد . خداوند تعالى شمه‌اى از اين سير معنوى و هجرت الهى را نصيب همهء ما فرمايد .\r\n2 - شما زائران عزيز از كشورى به سوى حق مىرويد كه در سايهء الطاف خداوند و بركت دعاى ولى اللَّه اعظم - روحى لمقدمه الفداء - سختيها و دشواريها و ستمكشيها را پشت سر گذاشته و به حمد اللَّه تعالى در تمام ميدانها پيروز شده‌ايد . و هنوز اول كار است .\r\nشما امروز از جهت فرهنگى بر فرهنگهاى پوسيدهء شرق و غرب و فرهنگ منحط عصر شاهنشاهى ، كه جوانان عزيز ما را فوج فوج به فساد مىكشيد و دانشگاههاى ما را در خدمت غرب و احياناً شرق به پيش مىبرد ، پشت پا زده‌ايد . شما امروز فرهنگهايى را كه ملت ما را يك ملت وابستهء مصرفى و خدمتگزار قدرتها بار آورده بود و فحشا و فساد و اعتياد را گسترشى روز افزون داده بود و از انسانيت و اخلاق مىرفت كناره‌گيرى كند در زير پاى خود خرد كرده ، و شرافت انسانى و تقوا و شهامت و شجاعت و صبر و سلحشورى و مروت و تعاون در برّ و تقوا و توجه به مصالح ملت و كشور را جايگزين آن نموده‌ايد .\r\nو شما امروز سرافراز براى پيشرفت فرهنگ الهى به پيش مىرويد ؛ و از جهت\r\n\r\n","description":"","footnote":"","page_name":" 337 ","page_number":357},
  {"content":"\r\n\r\nاجتماعى با صفوف فشردهء خود ، وحدت بين قشرهاى مختلف را تحكيم نموده ، و همه را به يك سو و يك جهت سوق داده ، و تفرقه‌اندازان و گروهگرايان و خدمتگزاران چشم و گوش بسته به شرق و غرب را مطرود كرده و به انزوا كشيده‌ايد ؛ و اقشار مختلف را قشر واحد كرده و همه را در خدمت كشور و ملت و دين جاويد حق در آورده‌ايد ؛ و از جهت سياسى ايران امروز را زبانزد همهء كشورهاى دوست و دشمن كرده‌ايد . دوستان چشم خود را به نهضت اسلامى ، كه تجديد حيات اسلام را نموده ، دوخته‌اند ؛ براى وحدت اسلامى در زير پرچم توحيد ، كه نداى آن از اين گوشهء دنيا بلند و به سراسر جهان طنين افكنده است ، به كوشش و جهاد برخاسته‌اند . و دشمنان از خوف اين بارقهء الهى ، كه مىرود دست جنايت آنان را از بلاد و عباد خداوند كوتاه كند ، به دست و پا افتاده‌اند .\r\nولى قدرت اسلام آرام را از آنان گرفته ، و از يكپارچگى ملتهاى اسلامى و به دنبال آن مستضعفان جهان لرزه به اندامشان افتاده است . و دولتهاى كوچك و بزرگ و شرق و غرب در هواى رابطه با ايران و جمهورى اسلامى در تلاشند . و همهء اين امور از عنايات خاص خداوند متعال و بركات اسلام بزرگ است . « وَ لَا حولَ و لا قُوّةَ إِلّا بِاللَّه العَلى العظيم » . و از نظر نظامى ، با تأييدات خداوند قادر ، امروز رژيم عراق مفلوك و شكست خورده و در شرف انهدام است ؛ و آن همه سازوبرگ جنگى شرق و غرب و تأييدات جهانخواران نتوانسته است اين مزدور را نجات دهد ؛ و ضربات كوبندهء سپاهيان اسلام مجال تفكر را از آنان گرفته . و اميد است ، با عنايات الهى ، به زودى اين خار با خوارى از سر راه مسلمانان و خصوصاً ملت شريف عراق برداشته شود ؛ و ملت مسلمان عراق سرنوشت خود را به دست گرفته ، و با ساير مسلمين با برادرى و برابرى به سر برند .\r\nمنظور اين جانب از اين تذكرات به حجاج محترم آن است كه توجه آنان را به وظايف خطيرى كه در اين سفر بسيار مهم از طرف شرع مطهر و ملت شهيددادهء ايران بر عهدهء آنان گذاشته شده است جلب نمايم . شما امروز در اين سفر در بوتهء امتحان قرار داريد ، چون نمونه و الگويى از ملت ايران هستيد . و بايد بدانيد كه چشمان كنجكاو صدها هزار زائر ، كه از اطراف جهان حول مركز وحى گرد آمده‌اند ، با دقت حركات و اعمال شما را\r\n\r\n","description":"","footnote":"","page_name":" 338 ","page_number":358},
  {"content":"\r\n\r\nتحت نظر دارند . دوستان شما ، كه زائرين بيت اللَّه هستند ، با كمال اشتياق مىخواهند ببينند اين تحول عظيمى كه در ملت ايران در ابعاد مختلف ، بويژه بُعد اخلاقى و معنوى ، تحقق پيدا كرده است ، چگونه است و تا چه مقدار است . و مخالفان شما كه براى وقايع نگارى و خبرچينى و نفاق افكنى خود را به آن مكان مقدس رسانده‌اند درصدد پيدا كردن نقاط ضعف هستند كه از كاهى كوهى بسازند و غلغله‌اى در رسانه‌هاى گروهى و مطبوعات و مجالس سخنرانى به راه اندازند ، و نه تنها جمهورى اسلامى ، كه اسلام را محكوم كنند .\r\nشما زائران محترم با آنچه گفته شد ، بر سر دو راه هستيد : راه سعادت ، كه حفظ آبروى جمهورى اسلامى و اسلام عزيز و ملت بزرگوار و رزمندگان عظيم الشأن و شهداى پيوسته به لقاء اللَّه هست ؛ كه در مراعات موازين اسلامى و اخلاقى و مواظبت از اعمال و افعال و گفتار خود در همهء مواقع و در تمام مشاعر حج مىباشد ؛ و نيز مراعات آداب اسلامى - اخلاقى با همهء بندگان خداست . و راه شقاوت و مردود بودن از ساحت قدس الهى ، با عدم مراعات آنچه ذكر شد و آنچه با حيثيت جمهورى اسلامى منافات دارد . از خداوند تعالى توفيق همه را در حفظ شئون اسلام و جمهورى اسلامى خواستارم .\r\n3 - از جمله مطالبى كه بايد سفارش كرد ، هر چند سفارش شده است ، آن است كه در راهپيماييها در عين حال كه بايد فرياد برائت از مشركان و ستمكاران به طور كوبنده و با شركت همگانى باشد - كه صداى مظلوميت مسلمانان و ملتهاى تحت سلطهء ابرجنايتكاران را به گوش جهانيان برساند و خفتگان را بيدار و ساكنان در مقابل جباران را هشدار و ناهيان از معروف و آمران به منكر را كه بر خلاف فرمان خداوند و دستور قرآن مجيد و سنت رسول اللَّه - صلى اللَّه عليه و آله و سلم - به طرفدارى از مشركان و خونخواران بين المللى جانفشانى و يقه‌درانى مىكنند ، بويژه آخوندهاى دربارىِ جيره خوار كه با قلم و بيان خود نور خدا و شعله‌اى كه در جهان براى رهاندن مظلومان از تحت ستم ستمگران افروخته شده مىخواهند خاموش نمايند ، به جاى خود بنشانند - لازم است نظم و ترتيب و آداب اسلامى را به طور شايسته و دقيق مراعات نمايند ؛ و از شعارهاى خودساخته ، كه ممكن است با القاى منحرفان براى ايجاد اغتشاش و صدمه\r\n\r\n","description":"","footnote":"","page_name":" 339 ","page_number":359},
  {"content":"\r\n\r\nزدن به آبروى زائران شركت‌كننده از تمامى كشورهاى اسلامى و خصوصاً جمهورى اسلامى باشد ، جداً خوددارى كنند ؛ و از شعارهايى كه متصديان امور راهپيمايى با دستور مستقيم نمايندهء اين جانب ، جناب حجت الاسلام آقاى كروبى - ايّده اللَّه تعالى - مقرر مىدارد پيروى نموده ، و از آنها تجاوز نكنند ؛ و از كسانى كه احياناً بر خلاف دستور مىخواهند شعارى بدهند پيروى نكنند ؛ و آنان را نصيحت كنند ؛ و اگر اصرار ورزيدند ، از خود برانند . و تنها راهپيماييهايى را كه مقرر شده است انجام دهند ، و راهپيمايى ديگرى خودسرانه نكنند . و بدانند كه اگر از تخلفات آنان و تجاوز از حدود تعيين شده لطمه‌اى به آبروى حجاج تمامى كشورها و يا جمهورى اسلامى بخورد ، پيش خداوند تعالى مسئول هستند و مورد مؤاخذه خواهند شد . و بايد بدانند كه يكى از فلسفه‌هاى مهم اجتماع عظيم از سراسر جهان در اين مقام مقدس و مهبط وحى ، به هم پيوستن مسلمانان جهان و تحكيم وحدت بين پيروان پيامبر اسلام و پيروان قرآن كريم در مقابل طاغوتهاى جهان است . و اگر خداى نخواسته از اعمال بعض زائران در اين وحدت خللى واقع شود و تفرقه‌اى ايجاد گردد ، موجب سخط « 1 » رسول اللَّه - صلى اللَّه عليه و آله - و عذاب خداوند قادر خواهد شد . زائران محترم ، كه در جوار خانهء خدا و محل رحمت او هستند ، با همهء بندگان خدا با رفق و مروت و اخوت اسلامى رفتار نمايند ؛ و همه را ، بدون در نظر گرفتن رنگ و زبان و منطقه و محيط ، از خود بدانند ؛ و همه با هم يد واحده و ملت واحد قرآنى باشند ، تا بر دشمنان اسلام و انسانيت چيره شوند . خداوند به همه توفيق سلامت در رفتار و گفتار بدهد .\r\n4 - به حجاج محترم و زائران بيت اللَّه الحرام ، از هر كشور و هر طايفه و تابع هر مذهب هستند ، متواضعانه عرض مىكنم شما همه ملت اسلام و تابع پيامبر و پيرو دستورات قرآن مجيد هستيد ؛ و همه ، دشمنان غدار مشترك داريد ، كه با ايجاد اختلاف به واسطهء عمال بدبخت خود و رسانه‌هاى گروهى و تبليغات تفرقه افكن در طول تاريخ ، بويژه در\r\n\r\n\r\n","description":"","footnote":"\r\n( 1 ) - قهر و ناخشنودى .\r\n","page_name":" 340 ","page_number":360},
  {"content":"\r\n\r\nسده‌هاى اخير و بالأخص در عصر حاضر ، همهء دولتها و ملتهاى اسلامى را در اسارت كشيده‌اند ، و ذخاير غنى بلاد شما و دسترنج مظلومان كشورهاى شما را به غارت برده و مىبرند ؛ و درصدد هستند كه حكومتها را گوش و چشم بسته و دربست به خدمت خود گمارند ، و ملتها را به دست آنان مصرفى بار بياورند و از رشد انسانى و ابتكار صنعتى كشورهاى مظلوم با حيله‌ها و توطئه‌هاى شيطانى جلوگيرى كنند ، و وابستگى هر چه بيشتر و اتكا به غرب و شرق را روزافزون كنند ، و مجال تفكر براى استقلال و ابتكار را به هيچ كس ندهند ، و نفسهايى كه براى بيدارى ملتها آماده‌اند در سينه‌ها خفه كنند . و وضع نكبتبارى كه در كشورهاى اسلامى و ساير كشورهاى مظلوم مشاهده مىكنيد زاييدهء همين توطئه‌هاى دشمنان مشترك مسلمانان و مظلومان است . پس ، اكنون كه در مركز اسلام حياتبخش به امر خدا و نداى رسولش گرد آمده‌ايد و از هر ملت و مذهب در اين مكان عظيم اجتماع كرده‌ايد ، براى اين درد مهلك و سرطان كشنده چاره‌انديشى كنيد . و بايد بدانيد كه چارهء اساسى در سايهء وحدت همهء مسلمين و اجتماع همگانى در قطع يد ابرقدرتها از كشورهاى اسلامى است ، و عملى كردن شعائر مواقف كريمه و مشاهد مشرفه در كشورهاى خويش است . و قدم اول زدودن يأس از دلهاست كه عمال خبيث آنان با كوشش غرب و شرق در جانهاى مسلمين جايگزين كردند ، و به آنها باورانده‌اند كه بدون وابستگى به يك ابرقدرت نمىشود به زندگانى خود ادامه داد . و ملت و دولت ايران در اين انقلاب عظيم ثابت نموده‌اند كه اين اعتقادى پوچ و بىاساس است . و با آنكه قدرتهاى بزرگ به هر حيله و توطئه‌اى دست زدند تا آتش شعله‌ورِ سوزنده‌اى كه در اين كشور براى خاكستر كردن آمال شرق و غرب فروزنده شده به خاموشى كشند ، موفق نشدند . و امروز ايران اسلامى ، به بركت ايمان قوى و تعهد به اسلام و تحول عظيمى كه در اقشار مختلفه حاصل شده است ، دست شرق و غرب و انگلهاى منحرف را از كشور خود كوتاه ، و به هيچ قدرتى اجازه نمىدهد كوچكترين دخالتى در كشور اسلامى ايران نمايد .\r\nو اين خود حجت قاطعى است براى مسلمانان و مظلومان جهان كه با خواست ملتها كسى نمىتواند دست تجاوز دراز كند و با آن مخالفت نمايد . و ملتى كه بين ذلت و شهادت ،\r\n\r\n","description":"","footnote":"","page_name":" 341 ","page_number":361},
  {"content":"\r\n\r\nدومى را انتخاب نموده است شكست‌پذير نيست . و ملتهاى مظلوم جهان چاره‌اى جز اين ندارند . و دولتهاى ملتهاى اسلامى نيز اگر با توده‌هاى محروم همگام و همراه شوند ، از اين پيوستگى و وابستگى ذلت بار - كه هزار بار مرگ بهتر از آن است - نجات پيدا مىكنند و با عزت و ارزشهاى انسانى هم آغوش مىشوند . از خداوند تعالى مسألت مىنمايم كه همهء ما را به تكاليف الهيه و وظايف انسانيه آشنا فرمايد . و بايد تذكر دهم به دولتهاى وابستهء مرتجع كه با اين كنفرانسهاى بىمحتوا و اعلاميه‌هاى تو خالى و حمايتهاى بىاساس ، رژيم كافر و جنايتكار عراق را نمىتوانند نجات دهند ؛ و ممكن است خود به منجلابى كه حزب بعث عفلقى در آن غرق شده است غرق شوند . پس ، صلاح دين و دنياى آنان اين است كه دست از اين رفت و آمدها بردارند ؛ و بيش از اين ، اين مفلوك را به رسوايى و خذلان نكشند ، و خود را به مهلكهء دنيا و عذاب آخرت دچار نكنند .\r\n5 - در خاتمه بايد به يك امر حياتى ، كه راهگشا براى رفع همهء گرفتاريهاى مسلمين و مستضعفين جهان است ، اشاره كنم . و آن اين است كه كسانى كه اندك تفكرى در اوضاع كشورهاى اسلامى بنمايند به وضوح خواهند دانست كه آنچه دو ابرقدرت جهان و قدرتهاى تابع اين قدرتها با هم اتفاق دارند - و هيچ گاه از اين اتفاق دست بردار نيستند - عقب نگه داشتن كشورهاى جهان سوم ، خصوصاً كشورهاى پهناور و غنى اسلامى ، در ابعاد فرهنگى و اجتماعى و اقتصادى و سياسى و نظامى است ، و تحميل جهات استعمارى در تمامى امور مذكوره بر جهان سوم مىباشد . و براى اين مقصد ، كه در نظر آنان بسيار داراى اهميت است ، زحمتها متحمل شدند و وقتها و پولهاى بسيارى صرف نموده‌اند و مىنمايند . در سابق ، سردمداران اين توطئه‌ها بريتانيا و فرانسه بودند ؛ و پس از آن ، امريكا و شوروى . اينان براى مقاصد شوم خود كودتاها به راه انداختند و رژيمهايى را برچيده ، و رژيمهاى وابسته به خود را به روى كار آوردند . و بعيد به نظر مىرسد كه اين دو ابرقدرت درصدد براندازى رقيب باشند ، چه كه از آن مأيوسند . اختلاف بر سر تقسيم طعمه‌ها و كشورهاى جهان سوم است و براى به دست آوردن سلطهء استعمارى نو . بهترين راه را در حمله به فرهنگهاى ملتها دانسته و دانشگاهها را به خدمت گرفتند . و با به دست آوردن اين\r\n\r\n","description":"","footnote":"","page_name":" 342 ","page_number":362},
  {"content":"\r\n\r\nمراكز ، از رهاوردهاى آنها مجلسهاى فرمايشى ساخته و حكومتهاى دلخواه به دست آوردند ، و نظامها را سر تا قدم غربى يا شرقى كردند . و آنان كه در اين كشمكشها از همه بيشتر صدمه ديدند و رنج كشيدند كشورهاى اسلامى بوده و هستند . چرا كه اسلام داراى فرهنگ غنى انسان‌ساز است كه ملتها را ، بىگرايش به راست و چپ و بدون در نظر گرفتن رنگ و زبان و منطقه ، به پيش مىبرد و انسانها را در بعد اعتقادى و اخلاقى و عملى هدايت مىكند ، و از گهواره تا گور به تحصيل و جستجوى دانش سوق مىدهد .\r\nاسلام در بعد سياسى ، كشورها را در همهء زمينه‌ها ، بدون تشبث به دروغ و خدعه و توطئه‌هاى فريبنده ، به اداره و تمشيت حكومت سالم هدايت مىكند ؛ و روابط را با كشورهاى ديگرى كه به زيست مسالمت‌آميز و خارج از ظلم و ستمكارى متعهد هستند محكم و برادرانه مىكند . اقتصاد را به صورتى سالم و بدون وابستگى ، به نفع همگان ، در رفاه همهء مردم ، با اهميت به مستمندان و ضعيفان ، بارور مىكند ؛ و براى رشد بيشتر كشاورزى و صنعت و تجارت كوشش مىنمايد . و در بعد نظامى ، به همهء كسانى كه صلاحيت دفاع از كشور را دارند براى مواقع اضطرارى تعليم نظامى مىدهد ؛ و در اين مواقع بسيج عمومى اختيارى و احياناً اجبارى مىكند ؛ و در حال عادى براى دفاع از مرزها و تنظيم شهرها و ايمنى جاده‌ها و حفظ نظم و انتظام ، نيروى مؤمن ورزيده تربيت مىكند .\r\nبا آنچه گفته شد - كه در اين زمينه‌ها گفتنى بسيارى است - با توطئه‌هاى ابرقدرتها ، نه تنها نگذاشتند فرهنگ اصيل اسلام رشد كند و پا بگيرد ، كه از طرف دانشگاههاى غير مهذب و فرنگ رفته‌هاى غير متعهد و مليگراهاى متعصب شديداً مورد هجوم قرار دادند . و از هجوم هم اينان بود كه كشورهاى اسلامى زخمهاى اساسى برداشتند . و اگر امروز قشرهاى مختلف ملتها ، از علماى دينى تا گويندگان و نويسندگان و روشن‌بينان متعهد ، قيام همه جانبه نكنند و با بيدار كردن توده‌هاى عظيم انسانى - اسلامى به دادِ كشورها و ملتهاى تحت ستم نرسند ، كشورهايشان بىشك به نابودى و وابستگى همه جانبى بيشتر و بيشتر خواهد كشيد ، و غارتگران ملحد شرقى و بدتر از آنان ملحد غربى ريشهء حيات آنان را مىمكند و شرافت و ارزشهاى انسانى آنان را به باد فنا\r\n\r\n","description":"","footnote":"","page_name":" 343 ","page_number":363},
  {"content":"\r\n\r\nمىسپارند .\r\nاكنون بازارهاى كشورهاى اسلامى مراكز رقابت كالاهاى غرب و شرق شده است ، و سيل كالاهاى تزئينى مبتذل و اسباب بازيها و اجناس مصرفى به سوى آنها سرازير است .\r\nو همهء ملتها را آن چنان مصرفى بار آورده‌اند كه گمان مىكنند بدون اين اجناس امريكايى و اروپايى و ژاپنى و ديگر كشورها زندگى نمىتوان كرد . و مع الأسف مكهء معظمه و جده و مشاهد مشرفهء حجاز ، مركز وحى و مهبط جبرائيل و ملائكة اللَّه ، كه بايد به حكم اسلام بتهاى جنايتكار را در آنجا شكست و فرياد بر سر آنها زد و از آنها برائت جست ، مملو از كالاهاى بيگانگان و بازار براى دشمنان اسلام و پيامبر بزرگ - صلى اللَّه عليه و آله و سلم - شده . كثيرى از حجاج بيت اللَّه الحرام كه براى فريضهء حج مىروند و بايد در آن مكان مقدس از توطئهء بيگانگان به فرياد « يا للمسلمين » برخيزند ، غافلانه در بازارها به جستجوى كالاهاى امريكايى ، اروپايى و ژاپنى پرسه مىزنند ، و دل صاحب شريعت را با اين عمل ، كه با حيثيت حج و حجاج بازى مىكند ، به درد مىآورند .\r\nاى حجاج محترم خانهء خدا به خود آييد ! واى مسلمانان در همهء بلاد و اقطار عالم بپاخيزيد ! واى علماى اعلام جهان اسلام به داد اسلام و بلاد مسلمين و مسلمانان برسيد ! و در هر گوشه و كنار ، همچون ملت ايران و دولت آن و علما و بزرگان اين سامان ، دست رد به سينهء ستمكاران غرب و شرق زنيد ، و عمال و كارشناسان دروغين و مستشاران نفتخوار آنان را از بلاد خود بيرون بريزيد ؛ و همچون سلحشوران ايران ، شهادت را بر ذلت و شرف اسلام و انسانى را بر رفاه و عيش چند روزهء توأم با خوارى و شرمسارى ترجيح داده ، و در ميدان نبرد سياسى و نظامى بر آنان چيره شويد ؛ و از هياهوى تبليغاتى آنان باك نداشته باشيد كه خداوند تعالى با شماست :  إِنْ تَنْصُرُوا اللَّهَ يَنْصُرْكُمْ وَ يُثَبِّتْ أَقْدامَكُمْ .  « 1 » بارالها ، بندهء ناچيز تو از كشورى مظلوم با جمعيتى ناچيز از حيث عدد و همه چيز ، و زنده به عنايات تو ، نالهء مظلومانهء خود را ، به مقدار ظرفيت ناچيز خود ، به ملتهاى مسلمان\r\n\r\n\r\n","description":"","footnote":"\r\n( 1 ) - بخشى از آيهء 7 سورهء محمد ( ص ) : « اگر خدا را يارى كنيد ، شما را يارى خواهد كرد و گامهايتان را استوار خواهد نمود » .\r\n","page_name":" 344 ","page_number":364},
  {"content":"\r\n\r\nو مظلومان جهان رساندم ، و فرياد « يا للمسلمين ! به داد اسلام برسيد » را ابلاغ نمودم . و تا الطاف و عنايات تو نباشد ، هيچ گره‌اى باز نشود و هيچ دردى دوا نشود . تو خود با رحمت واسعهء خود به مسلمين نظر فرما ، و همهء ما و آنان را از قيد خود و خوديت و عبوديت بتها ، خصوصاً بت نفس ، نجات ده ؛ و شرّ ستمكاران را از سر مظلومان جهان بويژه مسلمانان بركن ؛ و مسلمانان را به خود آور ؛ و دولتهاى كشورهاى اسلامى را جرأت و شجاعت عنايت فرما ، كه با داشتن آن مقدار عده و عُده و در دست داشتن شريان حياتى غرب و شرق ، تن به ذلت و اسارت اجانب ندهند ، و با ملتهاى خود هم صدا شوند . به اميد پيروزى رزمندگان و مبارزان اسلام در سراسر گيتى بر كفر جهانى . و السلام على عباد اللَّه الصالحين .\r\nروح اللَّه الموسوي الخمينى\r\n\r\n","description":"","footnote":"","page_name":" 345 ","page_number":365},
  {"content":"\r\n\r\n\r\nسخنرانى [ در جمع مدير عامل و معاونان صدا و سيما ( انتقاد از برنامه‌هاى خبرى ) 
  ]\r\nزمان : صبح 27 مرداد 1364 / 1 ذى الحجه 1405\r\nمكان : تهران ، جماران\r\nموضوع : انتقاد از برنامه‌هاى خبرى راديو - تلويزيون\r\nحضار : هاشمى ، محمد ( مدير عامل ) و معاونان صدا و سيما\r\nبسم اللَّه الرحمن الرحيم\r\n\r\nاهتمام صدا و سيما به نقش مردم\r\nمن نظرى به ديگران ندارم ، راجع به خودم مىگويم از اين وضع راديو - تلويزيون خوشم نمىآيد . واقع آن است كه آن قدر كه پابرهنه‌ها به راديو - تلويزيون حق دارند ، ما نداريم . اين يك واقعيت است و تعارف نيست ؛ واقع اين است كه آنها اين نظام را درست كرده‌اند و اين نهضت را به وجود آوردند ؛ همين جمعيت هستند كه پيروزيها را به دست آوردند ؛ از قشر بالا كسى در اين مسأله حقى ندارد . البته ما هم در اصل مطلب شركت داشته‌ايم ، اما حق با آنهاست . من مدتهاست كه وقتى مىبينم راديو - تلويزيون را هر وقتى بازش مىكنم از من اسم مىبرد ، خوشم نمىآيد . ما بايد به مردم ارزش بدهيم ، استقلال دهيم و خودمان كنار بايستيم و روى خير و شرّ كارها نظارت كنيم . ولى اينكه تمام كارها دست ما باشد ، راديو - تلويزيون دست ماها باشد ، اما آن بيچاره‌ها كه كار مىكنند هيچ چيز دستشان نباشد ، ولى ما كه هيچ كاره هستيم دست ما باشد ، به نظر من اين صحيح نيست . من گفته‌ام كه آن چيزهايى كه مربوط به من است گفته نشود ، من با آقايان كارى ندارم . البته در بعضى مواردى كه لازم مىشود چيزى گفته شود - كه آن هم با تشخيص خود من است - در راديو گفته و يا در تلويزيون [ نشان داده 
  ] شود مضايقه ندارم ، مثلًا عيد فطر ، عيد قربان ، تنفيذ رئيس جمهور ، اينها مسائلى است ، اما ما بقى ، مثل ملاقات امروز من با شما كه با هم صحبت مىكنيم ، اين ديگر در راديو - تلويزيون گفتن ندارد كه راديو بگويد ، تلويزيون بگويد ، راديو چند دفعه ، تلويزيون چند دفعه ، اين كارها مردم را خسته\r\n\r\n","description":"","footnote":"","page_name":" 346 ","page_number":366},
  {"content":"\r\n\r\nمىكند هيچ محتوا هم ندارد . من و شما صحبت مىكنيم و همين طور ديگران ؛ يعنى ديگران با من صحبت مىكنند ، آنها را من قطع مىكنم . و همين طور آن چيزهايى كه الآن در تلويزيون موجود است ؛ مثلًا اول خبر كه مىخواهد شروع كند عكس مرا مىگذارند ، آن را برداريد ، و اگر كسى از شما سؤال كرد بگوييد فلانى گفته است .\r\n[ آقاى محمد هاشمى ، مدير عامل راديو - تلويزيون اظهار داشت : شما در قلب مردم جا داريد . و امام فرمودند : 
  ] .\r\nقلب مردم در غير از اينهاست . مسأله اينها نيست ، ما سابقاً با مردم تماس داشتيم و به آنها ارادت داشتيم و مردم به ما لطف داشتند ، ولى اين طور نبود كه ما راديو - تلويزيون داشته باشيم ، آن باب ديگرى است . در هر صورت بعضى مواردى كه لازم است مانعى ندارد ، در غير آن موارد ، من ميل ندارم ، ديگران خودشان مىدانند .\r\n\r\n","description":"","footnote":"","page_name":" 347 ","page_number":367},
  {"content":"\r\n\r\n\r\nپيام [ تشكر به رئيس دولت امارات ( تبريك عيد سعيد قربان ) 
  ]\r\nزمان : 29 مرداد 1364 / 3 ذى الحجه 1405\r\nمكان : تهران ، جماران\r\nموضوع : پاسخ تلگراف تبريك عيد سعيد قربان\r\nمخاطب : شيخ زائد بن سلطان آل نهيان ( رئيس دولت امارات عربى متحده )\r\nبسم اللَّه الرحمن الرحيم\r\nحضرت آقاى شيخ زائد بن سلطان آل نهيان ، رئيس دولت امارات عربى متحده\r\nتلگراف تبريك آن جناب به مناسبت حلول عيد سعيد قربان و اصل و موجب تشكر گرديد . متقابلًا اين عيد بزرگ اسلامى را به جنابعالى و ملت مسلمان كشورتان تبريك مىگويم . و اميد است ملل اسلامى با الهام‌گيرى از مكتب حياتبخش اسلام بتوانند صفوف خود را در برابر دشمنان متحد ساخته و عظمت از دست رفتهء خود را بازيابند .\r\nو السلام عليكم و رحمة اللَّه .\r\n3 ذى الحجة الحرام 1405\r\nروح اللَّه الموسوي الخمينى\r\n\r\n","description":"","footnote":"","page_name":" 348 ","page_number":368},
  {"content":"\r\n\r\n\r\nسخنرانى [ در جمع اعضاى جامعهء مدرسين و اساتيد دانشگاه ( قياس رژيم اسلامى و پهلوى ) 
  ]\r\nزمان : صبح 5 شهريور 1364 / 10 ذى الحجه 1405\r\nمكان : تهران ، حسينيهء جماران\r\nموضوع : مقايسهء بين جمهورى اسلامى و رژيم پهلوى\r\nمناسبت : عيد سعيد قربان\r\nحضار : هاشمى رفسنجانى ، اكبر ( رئيس مجلس شوراى اسلامى ) - اعضاى جامعهء مدرسين و اساتيد حوزهء علميهء قم - اساتيد دانشگاههاى سراسر كشور - مسئولان وزارت فرهنگ و آموزش عالى - اعضاى شوراي عالى انقلاب فرهنگى - روحانيون تهران - اعضاى دفتر تبليغات اسلامى حوزهء علميهء قم و سازمان تبليغات اسلامى تهران - سفراى كشورهاى اسلامى\r\nبسم اللَّه الرحمن الرحيم\r\n\r\nتبليغات رژيم سابق در ايجاد اختلاف بين اقشار\r\nاين عيد سعيدى كه داراى ابعاد مختلفه است ؛ بُعد عرفانى ، بُعد سياسى ، بُعد ايثار و ابعاد ديگر است ، به همهء مسلمين جهان و مستضعفان و آقايانى كه در اينجا تشريف دارند ، تبريك عرض مىكنم .\r\nما امروز يك مقايسه‌اى بكنيم بين سابق و حالا در بعضى جهات . اين مقايسه از خود مجلس بايد شروع بشود . اين ، از بركات اين جمهورى است كه در يك مجلس ، مجتمع هستند كسانى كه در دوره‌هاى سابق در يك همچو مجالسى امكان اجتماعشان نبود . همه هم توجه داريد به اينكه در سابق بين علماى اسلام ، حوزهء علميهء قم و علماى تهران با دانشگاهها هيچ وقت اجتماع اين طور نداشتند كه در يك محيط با يك دل ، با يك ايده ، و همين طور سفراى ممالك دوست و اساتيد دانشگاهها و اركان دولتى ، در يك اجتماعى هيچ وقت نبودند كه با هم بنشينند و ببينند كه ما محتاج به چه هستيم و بايد چه بكنيم . دامن‌زده زده بودند به اختلاف در داخل كشور ما . تبليغات به طورى بود كه وحشت مىكرد يك اهل علمى در محيط دانشگاه برود و حرفهايش را بزند ، و همين طور دانشگاهى در\r\n\r\n","description":"","footnote":"","page_name":" 349 ","page_number":369},
  {"content":"\r\n\r\nمحيط علم بيايد و در محيط مدارس علمى بيايد و مسائلش را بگويد ، و همين طور اساتيد دانشگاه ، دولتيها ، مجلسيها ، هيچ يك از اينها با هم نمىنشستند كه ببينند كه كشور خودشان لا اقل چه احتياجاتى دارد و بايد چه بكنند براى رفع آن احتياجات . اين ، براى اين بود كه به طورى تبليغات دامنه‌دار بود كه سوء ظن در همه ايجاد كرده بود ، از هم وحشت مىكردند ، به هم سوء ظن داشتند ، بايد بگوييم دشمنى داشتند با هم ، ايجاد كرده بودند اين را . از سفراى خارجى يكيشان در محضر علما ، در جايى كه علما جمع بودند ، حاضر نمىشدند ، حاضر نبودند كه حاضر بشوند . براى اينكه ، اينها را اين طور معرفى كرده بودند كه يك جمعيتى هستند كه ارتجاعى و نمىدانم به عقب برگشته و عقب مانده و كهنه فكر كن ! و از اين مسائلى كه ديديد كه در دورهء سابق ، خصوصاً در اين عهد اخير القا شده بود معلوم مىشود كه كارشناسهاى خارجى ، كارشناسهاى اروپا و امريكا توجه به اين معنا داشتند كه اين قشرها اگر با هم باشند خطرناك‌اند ؛ يعنى خطرناك براى آنها ، و راست هم مىگفتند . روى همين زمينه ، خود آنها به دست اشخاصى كه در داخل داشتند ، به دست كاركنان خودشان ، به دست اشخاصى كه در محيط آنها تربيت شده بودند ، به دست اينها كارى كرده بودند كه كَانَّهُ امكان نداشت يك همچه اجتماعى .\r\n\r\nاتحاد و همبستگى و عمل به تكاليف\r\nامروز ما همه در تحت يك سقف كوچك جمع شديم ، و همهء ما يك فكر داريم .\r\nفكر جلوگيرى از آن چيزهايى كه سابق بود ؛ فكر اينكه نبادا دوباره دانشگاههاى ما به دست آن اشخاص بيفتد ، فكر اينكه نبادا روحانيين ما گرفتار آن مسائل بشوند ، و فكر اينكه نبادا كشور ما باز برگردد به يك حالى كه همه ديديد چه خبر بود ، چه مصيبتهايى در اين كشور واقع مىشد . ما امروز اينجا هستيم كه ببينيم كه چه بكنيم كه يك وقت خداى نخواسته ، مسأله برگردد ، چه كنيم جلويش را بگيريم .\r\nآن چيزى كه مىتواند جلوگيرى كند ، يك قدرى تفكر در عيد قربان و مسائل قربانگاهى حضرت ابراهيم است ، ايثارى كه او كرد و از خودگذشتگىاى كه او كرد ، تدبُّر\r\n\r\n","description":"","footnote":"","page_name":" 350 ","page_number":370},
  {"content":"\r\n\r\nدر او و تدبُّر در مسائلى كه در حج هست ، مسائل حج و همهء مسائل اسلام ، به طورى بين ابعاد مختلفه جمع كرده است ؛ بين عرفان و تعبد ، بين سياست و عبادت ، بين مسائل اجتماعى و ساير مسائل . اين اساس را درست كردند براى اينكه ما از آن اساس چيزى بفهميم . آنها كه در آنجا هستند ، تكاليفى دارند و ان شاء اللَّه اميدوارم كه به آن تكاليف عمل كنند و كردند . ما هم و آنها هم بعد از اينكه برگشتند ، تكاليفى داريم كه اين تكاليف هم دنبال همان مطالعهء عيد قربان است و قربانگاهها . آنها بايد سوغات بياورند آن ايثار را ، آن وحدت را ، و ما هم بايد اين معنا را در بين ملت خودمان پخش كنيم . آقايان روحانيون در سرتاسر كشور و آقايان دانشگاهيها در سرتاسر كشور ، اينها موظف‌اند ، وظيفه دارند .\r\n\r\nمقايسه بين حال و گذشته در تحول درونى ملت\r\nما به حمد اللَّه تا كنون بسيار قدمهاى مؤثرى برداشتيم ، وقتى شما مقايسه يك قدرى بكنيد ما بين دوره‌هاى سابق و حالا ، مىتوانيم خوب بفهميم كه فرقها چيست . مثلًا شما بسياريتان يا اكثرتان يادتان است كه در قضيهء رأىگيرى براى انقلاب سفيد به اصطلاح ، با چه هياهويى ، با چه فشارى ، با چه دغل بازيهايى بيش از اين نتوانستند ادعا كنند كه شش ميليون بودند ، با اينكه مطمئن باشيد نبودند ! آن همه فشار و آن دولت جائر و آن همه تبليغاتى كه آنها داشتند ، نتوانست عده‌اى را جمع كند كه اينها ادعا كنند ده ميليون‌اند ، نتوانستند دروغش را هم بگويند ، مبالغه‌اش هم بكنند . شما در يك كشورى كه تحت فشار است از همه اطراف ، تحريمهاى انتخاباتى از اطراف بر سرشان مىبارد ، تبليغات همه جانبه بر سرشان مىبارد ، اين مقدار اجتماعى كه اينها كرده‌اند - كه بيش از چهارده ميليون بود - اگر مقايسه بشود با هر كشور ديگرى در عالم ، معلوم مىشود كه فرق ما بين اينجا و آنجا چيست و چه تحولى در ايران واقع شده است . اين تحول يك تحول عجيب است كه در يك رژيمى كه همهء قدرتها در دستش بود و همهء فشارها در دستش بود ، و مضايقه از هيچ فشارى هم نداشت ، در ادعاى كاذب خودش نتوانست ادعا كند كه ما هشت ميليون داشتيم ، شش ميليون ! مبالغه‌اش و دروغش و همه بساط كه روى هم ريخته\r\n\r\n","description":"","footnote":"","page_name":" 351 ","page_number":371},
  {"content":"\r\n\r\nشد ، گفت شش ميليون ! و آن وقت هم راجع به شش ميليون هياهو مىكردند كه اى ! شش ميليون رأى دادند ، با اينكه دروغ مىگفتند . شما بدون اينكه يك فشارى باشد كه بياييد حتماً شما رأى بدهيد ، وارد بشويد رأى بدهيد و بدون تبليغات قبلى ، امسال اصلًا تبليغاتى در كار نبود . اين جمعيت كه اين طور اجتماع كرد كه نظيرش به حسب مقايسه در دنيا نيست ، اين دليل بر يك تحول بزرگى است كه در كشور ما واقع شده . از اينجا برويد در جبهه‌ها .\r\nوقتى كه متفقين وارد شدند به كشور ما ، با آن همه بساطى كه اينها ادعايش را مىكردند ، به ادعاى خودشان گفتند سه ساعت ما توانستيم مقابله كنيم ، بعد هم وقتى كه پرسيده بود ازشان آن مردكهء نامرد ، « 1 » كه چطور شد سه ساعت ؟ گفتند ما اين را مبالغه مىكنيم ، آنها از آن ور آمدند ، ما از اين ور رفتيم ! با حالا مقايسه كنيد كه جوانهاى ما ، اقشار ملت ما ايستاده‌اند ، و در مقابل همهء قدرتها ، همه هم دارند توطئه مىكنند . همه دستشان را به هم دادند كه رژيم سابق را نگه دارند ، جوانهاى ما به همش زدند . همه هم دست به هم دادند كه در اين جنگ پيروزى ايجاد كنند ، هر روز هم دروغش را مىگويند ، لكن جوانهاى ما ايستاده‌اند و جلو مىروند . در طايفهء نسوان شما ملاحظه كنيد آن وقت چه خبر بود ، حالا چه خبر است . زنهاى ما حالا مكتبى شده‌اند . سرتاسر كشور ما جورى هستند كه همانطور كه آن جوانها در جبهه دارند خدمت مىكنند ، اينها پشت جبهه‌شان محكم است و دارند خدمت مىكنند ، علاوه بر اينكه مجالس درس دارند ، مجالس قرائت دارند ، مجالس تدريس دارند ، حتى تدريس خارج ، من شنيدم بعضى از زنها در جايى مىگويند . خوب ! اين چه تحولى است ؟ پيشتر چه بود ؟ مسئلهء زن چه بود در ايران ؟ انسان حيا مىكند كه بگويد . آن اسمش آزادى بود ! اين اسمش اختناق است ! آن آزادى بود كه هر چه دلشان مىخواهد انجام بدهند ، به هر نحوه‌اى باشد ؛ و اين اختناق است ، براى اينكه زنها خودشان آزادند كه خدمت كنند ، آزادند كه پشت جبهه باشند ،\r\n\r\n\r\n","description":"","footnote":"\r\n( 1 ) - رضا خان پهلوى .\r\n","page_name":" 352 ","page_number":372},
  {"content":"\r\n\r\nآزادند كه درس بخوانند ، آزادند كه چه بكنند ، اين اسمش اختناق است ! آنها اختناق را مىگويند ؛ يعنى نمىگذاريد كه زنها به طورى عمل كنند كه ملت را فلج كنند . يك قشر جوان ، ملت را به واسطهء آن بىبند و بارى كه داشتند ، فلج مىكردند ؛ يعنى از كار مىانداختند . هيچ كس دنبال اين نبود كه يك فعاليت چشمگيرى بكند ، يك فعاليت اجتماعى بكند . همه دنبال اين بودند كه صبح كه پا مىشدند كه كجا بروند تفريح بكنند ، كجا بروند فرض كنيد چه بكنند . بازارتان را نگاه كنيد ! خيابانهاتان را نگاه كنيد ! حالا وقتى كه مىخواهند تكذيب كنند از ايران ، مىگويند كه در آنجا محل تفريح پيدا نمىشود - آن تفريحى كه آنها مىخواهند ، و الّا محل تفريح هست - ، يا زنها حالا ديگر چادر سرشان است . آن وقت به طورى تبليغ شده بود كه زن جرئت نمىكرد كه به اين صورتى كه بايد درآيد ، درآيد ، مخفى در مىآمدند . آنهايى كه مىخواستند حفظ كنند خودشان را ، يا از خانه در نمىآمدند ، يا شبى ، يك وقتى مخفيانه از اين ور به جاى ديگر مىرفتند ، و هكذا همهء جهاتى كه ما ملاحظه مىكنيم .\r\n\r\nآميخته بودن عرفان اسلام با عبادات آن\r\nاين حج اين چند سال - كه امسال هم به حمد اللَّه بهتر بوده است - اين بايد در دنيا انعكاس پيدا بكند كه حج اين است . آن كه ابراهيم خليل اللَّه و رسول خدا مىخواستند اين معنا بوده است . آنى كه سورهء برائت را مىفرستد در آن جمع مىخواند ، براى همين بوده است كه به ما بفهماند كه آنجا بايد سورهء برائت خواند . در عينى كه آن وقت كه زمان رسول خدا بوده است ، اين طور گرفتارى كه الآن مسلمين دارند ، اين طور گرفتارى نداشتند ، يك جور ديگرى بود . در عين حال قرآن شريف و حديث به ما تعليم مىكند كه در حج بايد اين كارها را كرد . آميخته است حج و همهء عبادات اسلامى ، آميخته به همهء ابعاد مختلفه است . و از معجزات انبيا و خصوصاً اسلام اين است كه عرفانش آميخته است با عباداتش . اگر انسان ، يك نفر آدم كه اهل آن مسائل است همين نماز را - آن بُعد عرفانى نماز را - در اذكار و در كارهاى ديگرش دنبالش برود ، مىبيند كه چه درياى\r\n\r\n","description":"","footnote":"","page_name":" 353 ","page_number":373},
  {"content":"\r\n\r\nخروشانى است ، معراج است ، معراج مؤمن است ؛ يعنى ، تا آن ما فوق عالم طبيعت و ما فوق عالم وجود ، انسان را مىكشاند . گاهى در يك كلمه‌اش اين طور است . يك جمله گاهى آن قدر بُعد معنوى دارد و بُعد عرفانى دارد كه اگر تحقق پيدا كند براى يك انسان سالك ، از همهء حجابها مىگذرد . و كانّه سورهء حمد كه در قرآن هست و اولين سوره است و براى نماز قرار دادند و نماز بدون حمد ، گفتند نماز نيست ، همين سورهء حمد تمام معارف درش هست . منتها آن كسى كه نكته سنج باشد ، بايد درش تأمل كند ، خوب ، ما اهلش نيستيم . ما مىگوييم كه « الحمد للَّه » ؛ يعنى شايسته است .  الْحَمْدُ لِلَّهِ رَبِّ الْعالَمِينَ  « 1 » ؛ يعنى شايسته است خدا كه همهء حمدها براى او باشد . اما قرآن اين را نمىگويد ، قرآن مىگويد كه اصلًا حمدى واقع نمىشود در جايى ، الّا براى خدا . آن هم كه بت‌پرست است حمد است ، آن هم براى خداست ، خودش نمىداند . اشكال ، ندانستن و جهالت ماهاست . آن كه مىگويد كه  إِيَّاكَ نَسْتَعِينُ  « 2 » ؛ نه معنايش اين است كه ما همه استعانت از تو ان شاء اللَّه مىخواهيم و اينها ، نخير ، بالفعل اين طورى است كه به غير خدا ، استعانت اصلًا نيست ، اصلًا قدرت ديگرى نيست . چه قدرت ديگرى ما داريم غير قدرت خدا ؟ آن كه تو دارى غير از قدرت خداست ؟ نه اين است كه ما ان شاء اللَّه عبادت مىكنيم براى خدا ، ان شاء اللَّه استعانت مىكنيم از خدا . اصلًا واقعيت اين طورى است ، واقعيت اين است كه عبادت به غير خدا ، مدح ، اصلًا در دنيا به غير خدا واقع نمىشود ، هيچ مدحى . اينهايى كه مدح مىكنند از مثلًا شياطين و سلاطين و امثال اينها ، اينها نمىفهمند كه اينها مدح خداست ، اينها غفلت از اين دارند ، لكن مدح به كمال است ، مدح براى نقصان نيست ، مدح براى كمال است . و آنهايى كه ، هر كس از هر كس استعانت بكند ، استعانت از خداست . اين سوره ، اين را مىگويد . و اگر براى اهلش - آنهايى كه اهل مسائل هستند - همين يك سورهء قرآن تحقق پيدا بكند ، تمام مشكلات حل مىشود ؛ براى اينكه وقتى انسان ديد كه همه چيز از اوست ، ديگر از هيچ قدرتى نمىترسد . ما كه از قدرتها مىترسيم براى اين است\r\n\r\n\r\n","description":"","footnote":"\r\n( 1 ) - سورهء فاتحة الكتاب ، آيهء 2\r\n( 2 ) - بخشى از آيهء 5 سورهء فاتحة الكتاب : « تنها از تو مدد مىجوييم » .\r\n","page_name":" 354 ","page_number":374},
  {"content":"\r\n\r\nكه خيال مىكنيم قدرت اين است . وقتى انسان قدرت را قدرت او دانست ، وقتى انسان همه چيز را از او دانست ، اين ديگر نمىتواند كه از ديگرى بترسد . همهء خوفهاى ما از باب اين است كه نفهميديم كه قدرت ، يك قدرت است و آن قدرت هم براى نفع همه است . آن قدرت هم براى نفع همهء افراد و جامعه و تمام بشر آن قدرت به كار گرفته شده ، براى نفع اوست . ما اگر همين معنا را ادراك كنيم كه هر چى هست از اوست و هر چى هست براى نفع ماست و براى تربيت ماست ، اگر همين معنا را واقعاً انسان ادراك كند و مشاهده كند و ذوب كند ، اين مسائل حل مىشود .\r\n\r\nلزوم آشنايى مردم با معارف الهى\r\nما بايد مردم را با توحيد آشنا كنيم ، علماى اعلام بايد مردم را با توحيد آشنا كنند ، با معارف الهى آشنا كنند . « أَ لغيرك مِنَ الظُهُور ما لَيسَ لَك » « 1 » ؛ دعاى عرفه حضرت سيد الشهدا - سلام اللَّه عليه - « متى غِبْت حتى تحتاج الى » « 2 » چه . قرآن هم همين است ، هر كدام يك زبانى دارد . قرآن نازل شده تا اينجا رسيده است و ادعيهء ائمهء ما - عليهم السلام - به حسب تعبير بعض مشايخ ، « 3 » « قرآن صاعد » است و هر چه مسائل بخواهيد ، در ادعيه هست . زبان ادعيه با زبان عادىاى كه احكام مىخواهند بگويند دوتاست . زبان ادعيه با زبان فلسفه هم دوتاست ، با زبان عرفان علمى هم دوتاست ، يك زبان ديگرى است ما فوق اينها ، منتها زبان فهم مىخواهد ، بايد كسانى كه آن زبان را مىفهمند توجه كنند . قرآن يك نعمتى است كه همه ازش استفاده مىكنند ، اما استفاده‌اى كه پيغمبر اكرم مىكرده است از قرآن ، غير استفاده‌اى است كه ديگران مىكردند .\r\nانّما يعرف القرآن من خُوطِبَ به ، « 4 »\r\nديگران نمىدانند ، ماها يك ذره‌اى ، يك چيزى ، يك خيالاتى پيش خودمان داريم ، آن كه قرآن برش نازل شده مىداند چيست ، چه جور نازل شده ،\r\n\r\n\r\n","description":"","footnote":"\r\n( 1 ) - آيا براى غير تو از ظهور و آشكارى چيزى هست كه براى تو نباشد ؟ »\r\n( 2 ) - « كى غايب شده‌اى تا نياز به ظهور و آشكارى داشته باشى »\r\n( 3 ) - مراد آقاى ميرزا محمد على شاه‌آبادى است\r\n( 4 ) - « كسى معرفت به قرآن دارد كه مورد خطاب آن است » . بحار الأنوار ، ج 24 ، ص 237 - 238 ، ح 6 .\r\n","page_name":" 355 ","page_number":375},
  {"content":"\r\n\r\nكيفيت نزول چيست ، چه مقصد در اين نزول است و محتوا چيست و غايت اين كار چيست ، او مىداند . آنهايى هم كه به تعليم او تربيت شده‌اند ، آنها هم براى خاطر تربيت او مىدانند . هنر انبيا اين بوده است كه مسائل را ، مسائل دقيق عرفانى را با يك لفظى مىگفتند كه هر كسى يك جورى ازش ، خودش مىفهميده ، ولى واقعش مال آنهايى است كه بالاتر از اين افقشان است ، و اين هنر در قرآن از همه جا بالاتر است و در ادعيه هم هست .\r\n\r\nحفظ جهات معنوى در حوزه و دانشگاه\r\nما ، روحانيون ، دانشگاهيها اگر واقعاً علاقه دارند به اينكه اين كشور محفوظ بماند ، خصوصاً دانشگاهيها ، اساتيد دانشگاه ، اگر واقعاً علاقه‌مندند كه اين كشور دوباره برنگردد به اوضاع سابق ، بايد مواظب باشند ، دانشگاهيها ، اساتيد مواظب خودشان باشند در تربيت و مواظب بچه‌ها و جوانها باشند در كارهايى كه مىكنند . بايد نگه دارند دانشگاه را به يك صورتى كه ، به يك واقعيتى كه آن واقعيت همين تحولى است كه در ايران پيدا شده است . دانشگاه بايد متحول باشد و البته شده است ، لكن بيشتر مواظبت مىخواهد . علماى بلاد هم هر جا هستند و خصوصاً در حوزه‌هاى علميه بايد همهء جهاتى كه اهل علم را ، آنهايى كه تازه آمدند و مشغول درس خواندن هستند ، آنها را به خداى تبارك و تعالى نزديك مىكند و علاقه‌مند مىكند ، همهء آن جهات را بايد حوزه‌ها داشته باشند . حوزه‌ها بايد درس اخلاق داشته باشند ، نه يكى ، نه دوتا ، ده تا ، بيست تا ، درس اخلاق داشته باشند . اگر بخواهيد كه آيندهء كشور شما يك آيندهء نورانى باشد ، تربيت كنيد اينهايى كه وارد در حوزه‌ها هستند ، يا در آنجايى كه درس مىگوييد وارد مىشوند ، تربيتشان كنيد به يك تربيتى كه از اين عالم هجرت كنند ، توجه به ماوراى اينجا بكنند ، روحانى باشند ؛ يعنى روح باشند ، يعنى توجه به ماوراى طبيعت داشته باشند . از اول قدمها كه برداشته مىشود ، براى آن طرف برداشته بشود ، وقتى اين طور شد ، اينجا هم درست مىشود . آن كسى كه جهات معنوى خودش را تقويت كرد ، آن كس در جهات طبيعى هم\r\n\r\n","description":"","footnote":"","page_name":" 356 ","page_number":376},
  {"content":"\r\n\r\nقوى مىشود . مَثَل ، مَثَلِ انبياست و اوليا ، با همهء آن معنويات ، با همهء آن معارف الهيه ، كشوردارى هم مىكردند ، حكومت هم تأسيس مىكردند ، حدود را هم جارى مىكردند ، كسانى هم كه مضر به جامعه بودند از دم شمشير مىگذراندند ، در عين حالى كه در آن پايه از معارف بودند .\r\n\r\nكشورى سالم در پرتو تربيت صحيح\r\nاگر مردم را تربيت كنيد به يك تربيتى سالم ، و دعوت كنيد به اينكه با خدا آشنا بشوند ، با معارف الهى آشنا بشوند ، با قرآن آشنا بشوند ، اگر اين طور شد ، كشور شما سالم مىماند و به ساير جاها هم سرايت مىكند ؛ قهرى است اين . الآن هم ملاحظه مىكنيد كه اين مقدارى كه الآن در دنيا سر و صدا بلند است ، منتها يك دسته سر و صدا مىكنند براى بازى دادن مردم و اظهار اسلام مىكنند ، اظهار اينكه بايد قوانين اسلامى بشود بكنند ، يك دسته هم واقعاً مسلمان و دنبال اينكه اسلام بايد باشد ، اين براى همين موجى است كه از اينجا بلند شده است و شما ملت اسلام اين موج را راه انداختيد .\r\nو اميدوار باشيد به اينكه خدا با شماست . و شما مادامى كه قدر بدانيد از نعمت الهى ، نعمتهايى كه خدا به شما داده است ؛ اين نعمت وحدتى كه به شما داده است ، اين نعمت انقلابى كه به شما داده است ، اين جوانهايى كه به شما داده است ، انقلابى كه در جبهه‌ها ، الآن هم مشغول به خدمت هستند ، اين اساتيدى كه به شما داده است ، همهء اينها قدردانى مىخواهد . ما بايد همه را قدر بدانيم و از همه تشكر كنيم . و من از ملت ايران در همهء مواردى كه دارند عمل مىكنند و در صحنه هستند ، تشكر مىكنم و به همه دعا مىكنم .\r\nخداوند همهء ملتهاى اسلامى را حفظ كند . و به وظايف خودشان آشنا كند ، و ما را هم به وظايف خودمان آشنا كند كه در اين چند روزى كه داريم آن طرف مىرويم ، لا اقل توجه به آنجا باشد ، اخلاد الى الارض « 1 » نباشد .\r\nو السلام عليكم و رحمة اللَّه\r\n\r\n\r\n","description":"","footnote":"\r\n( 1 ) - اشاره است به آيهء 176 سورهء اعراف .\r\n","page_name":" 357 ","page_number":377},
  {"content":"\r\n\r\n\r\nپيام [ تشكر به رئيس جمهور مالديو ( تبريك عيد سعيد قربان ) 
  ]\r\nزمان : 6 شهريور 1364 / 11 ذى الحجه 1405\r\nمكان : تهران ، جماران\r\nموضوع : پاسخ تلگراف تبريك عيد سعيد قربان\r\nمخاطب : مأمون عبد القيوم ( رئيس جمهور مالديو )\r\nبسم اللَّه الرحمن الرحيم\r\nحضرت آقاى مأمون عبد القيوم ، رئيس جمهور كشور مالديو\r\nتلگراف تبريك آن حضرت به مناسبت حلول عيد سعيد قربان و اصل و موجب تشكر گرديد . متقابلًا اين عيد بزرگ اسلامى را به جنابعالى و ملت مسلمان و برادر كشورتان تبريك گفته ، سعادت و پيروزى همگان را بر كفر و استكبار جهانى از خداى تعالى مسألت دارم . و السلام عليكم و رحمة اللَّه .\r\n11 ذى الحجة الحرام 405\r\nروح اللَّه الموسوي الخمينى\r\n\r\n","description":"","footnote":"","page_name":" 358 ","page_number":378},
  {"content":"\r\n\r\n\r\nپيام [ به رزمندگان و خانواده‌هاى شهدا ( پنجمين سالگرد جنگ تحميلى ) 
  ]\r\nزمان : 10 شهريور 1364 / 15 ذى الحجه 1405\r\nمكان : تهران ، جماران\r\nموضوع : تجليل از ايثارگران و رزمندگان\r\nمناسبت : پنجمين سالگرد جنگ تحميلى عراق عليه ايران\r\nمخاطب : رزمندگان اسلام و خانواده‌هاى شهدا\r\nبسم اللَّه الرحمن الرحيم\r\nاكنون كه با عنايات حضرت رب الارباب و ادعيهء حضرت بقية اللَّه - ارواحنا لمقدمه الفداء - و با فدا كارى و جانبازى ملت بزرگ ايران و قدرت ايمان و ايثار سلحشوران عزيز در راه اهداف مقدس اسلام بزرگ و قرآن مجيد ، نظام جمهورى اسلامى ايران با سرفرازى و قدرت راه خود را يافته و با استوارى به پيش مىرود ، بر ماست كه ، با اعتراف به عجز خويش ، از رزمندگان عزيزى كه با شهادت طلبيها و رشادتهاشان از ميهن اسلامى خود دفاع نموده و با خون پاك خود چراغهايى فرا راه آزادى تمام ملتهاى دربند برافروختند قدردانى نماييم .\r\nو نيز از مادران و پدران و خواهران و همسران و برادران بزرگوارى كه در پشت جبهه‌ها با جديت تمام در دفاع مقدس از اسلام و كشور اسلامى به پشتيبانى از مجاهدان عزيز برخاسته و از هيچ چيز كوتاهى نمىكنند ، و از تمام ملت بزرگ و متعهد كه در تمامى صحنه‌ها حاضرند ، تشكر نماييم .\r\nقلم و بيان من كوچكتر از آن است كه از عهدهء تشكر اين همه فداكارى برآيد . خداوند تبارك و تعالى به همهء آنان جزاى خير خواهد داد . و همان گونه كه آنان روى اسلام را سفيد كردند ، آنان را در بارگاه قدسش روسفيد خواهد گرداند .\r\nبارالها ، اينان بندگان صالح تواند كه در مجاهدهء راه تو از خود و عزيزان خود گذشتند و به آن افتخار مىكنند . تو خود شهداى ما را در جوار رحمت خود جايگزين ، و\r\n\r\n","description":"","footnote":"","page_name":" 359 ","page_number":379},
  {"content":"\r\n\r\nمعلولانمان را شفا ، و مفقودان و اسيرانمان را به دامان خانواده‌هاشان برگردان . و به همهء ما صبر و توفيق عنايت فرما . إنَّكَ قَريبٌ مُجيبٌ . « 1 » - 10 / 6 / 64\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - برگرفته از آيهء 61 سورهء هود : « پروردگار من نزديك است و پذيرندهء ( دعاها ) »\r\n","page_name":" 360 ","page_number":380},
  {"content":"\r\n\r\n\r\nسخنرانى [ در جمع مسئولان روزنامه‌ها ( انتقاد از نحوهء چاپ اخبار ) 
  ]\r\nزمان : صبح 10 شهريور 1364 / 15 ذى الحجه 1405\r\nمكان : تهران ، جماران\r\nموضوع : انتقاد از نحوهء چاپ اخبار در مطبوعات\r\nحضار : مسئولان روزنامه‌هاى كيهان ، اطلاعات و جمهورى اسلامى\r\nبسم اللَّه الرحمن الرحيم\r\n\r\nوظيفهء مطبوعات در تشويق افراد به فعاليت\r\nالبته ، من نسبت به همهء مسائل مربوط به مطبوعات نمىتوانم نظر بدهم . الآن آنچه مربوط به مسائل آخر است ، اين است كه راديو - تلويزيون و مطبوعات مال عموم است - چنانچه شما هم همين اعتقاد را داريد كه عموم بر آنها حق دارند - از اين جهت ، من به سهم خود خيال دارم كه راجع به من كم باشد ، مگر در مواقع حساسى كه لازم است كه آن هم بايد از ما سؤال شود كه آيا مطلبى را بايد نقل بكنند يا خير . و الّا آنچه خوب است در راديو - تلويزيون و مطبوعات باشد ، آن است كه براى كشور اثرى داشته باشد . مثلًا اگر زارعى خوب زراعت كرد و زراعتش خوب بود ، شما اين شخص را به جاى مقامات كشور در صفحهء اول بگذاريد و زيرش بنويسيد اين زارع چگونه بوده است ، اين منتشر بشود . و يا كارمندى خوب كار كرد ، و يا اگر طبيبى عمل خوبى انجام داد ، عكس او را در صفحهء اول چاپ كنيد و بنويسيد كه اين عملش چطور بوده است . اين باعث تشويق اطبا مىشود و بيشتر دنبال كار مىروند . يا مثلًا اگر كسى كشفى كرد ، بايد مفصل با عكس و مطلب باشد ، يا اگر كسى سارقى را دستگير نمود ، و يا يك كشاورز و يا هنرمند و يا جراح ، كه متأسفانه نه اسمشان است و نه عكسشان ، در حالى كه اينها لايق‌اند تا در روزنامه‌ها مطرح شوند ، خلاصه ، بايد اساس تشويق اشخاصى باشد [ كه 
  ] در اين كشور فعاليت مىكنند ؛ اينها به اين كشور حق دارند ، به اين روزنامه‌ها حق دارند ، به راديو - تلويزيون حق دارند ، ولى ماها نسبت به آنها حقمان كم است . البته ، آنچه من مىگويم راجع به\r\n\r\n","description":"","footnote":"","page_name":" 361 ","page_number":381},
  {"content":"\r\n\r\nخودم است ، به ديگران هيچ كارى ندارم ، آنها اختيارش با شما و با خود آنهاست . من ميل ندارم راديو هر وقت باز مىشود اسم من باشد ، مدت‌هاست كه از اين جهت متنفرم ، اين كار غلطى است ، به اندازهء متعارف نسبت به همه خوب است ، زيادىاش مضر است ، اين به ضرر مطبوعات است و مطبوعات را سبك مىكند . اشخاص ، شخصيت‌هايشان با خودشان است ، اين طور نيست كه اگر اسمشان زياد يا كم مطرح گردد ، شخصيتشان زياد يا كم شود . در ايران هر كس معلوم است چه جورى است . بنا بر اين ، آنچه راجع به خودم مىگويم اين است كه اگر قرار است عكس مرا بگذاريد ، به جاى آن ، عكس يك رعيت را بگذاريد و زيرش بنويسيد اين رعيت چه كار مهمى كرده است .\r\nمسئلهء ديگر ، عمده اين است كه تكرار نباشد . به عقيدهء من اين سه روزنامه با هم تفاهم كنند و مسائل را مختصرتر بنويسند ، مفيدتر و كمتر بنويسند ، طولانى و تكرارى نباشد .\r\nمردم وقتى مىخوانند استفاده كنند ، احساس كنند مطلبى است . اينكه بگويند من هر روز به كى ، چى گفتم ، اين تكرارى است . آخر هر روز من يك مسأله‌اى را مىگويم ، و هى تكرار مىكنند كه فلانى چه گفت . اين چه فايده‌اى دارد . اما در هر گوشهء كشور اگر اتفاقى افتاده باشد ، اين خبر است و اخبار را براى مردم گفتن مفيد است .\r\n\r\nطرح انتقادات سالم در مطبوعات ، نه انتقامگيرى\r\nمسئلهء ديگر راجع به انتقاد ، البته روزنامه‌ها بايد مسائلى كه پيش مىآيد را نظر كنند ، يك وقت انتقاد است ؛ يعنى انتقاد سالم است ، اين مفيد است . يك وقت انتقام است ، نه انتقاد ، اين نبايد باشد ، اين با موازين جور در نمىآيد . انسان چون با يكى خوب نيست ، در مطبوعات او را بكوبد ، كار درستى نيست . اما اگر كسى خلاف كرده است ، بايد او را نصيحت كرد ، پرده درى نباشد ، ولى انتقاد خوب است . بايد در اين امور خيلى ملاحظه بفرماييد تا مطبوعات مركزى باشد براى استفادهء عموم ، و اينكه مردم بفهمند بايد چه بكنند و بايد چه بشود .\r\n\r\nبيان اخبار مفيد در مطبوعات\r\nدر مورد اخبار ؛ اخبار روزنامه‌ها تكرارى نباشد ، آخر كى با كى ملاقات كرده ، اين چه\r\n\r\n","description":"","footnote":"","page_name":" 362 ","page_number":382},
  {"content":"\r\n\r\nخبر مهمى است ؟ اين اصلًا قابل نيست بگوييم خبر ، تا بگوييم مهم ! اينكه بگوييد من هر روز با كى ملاقات و به او چه گفتم ، اين تكرارى است . آخر هر روز من يك مسأله را مىگويم ، و هى تكرار مىكنند كه فلانى چه گفت ، اين چه فايده‌اى دارد ؟ من راجع به خودم مىگويم كه عكس من مطلقاً در صفحهء اول نباشد ، همانطور كه گفتم . گاهى لازم است كه گفته شود ، مثلًا فرض كنيد بناست رياست جمهورى معرفى شود ، خوب ، اين مسئلهء مهمى است و يا مثلًا هيأت دولت آمده است ، خود اين مسأله‌اى است ، ولى هر چند وقت يك بار از اين مسائل پيدا مىشود . اما هر روز كى آمد اين جا و من چى گفتم و چى شد و يا كى با كى ملاقات كرد ، اين چه اثر و فايده‌اى دارد ؟\r\nبايد با اخبار مردم را تعليم كرد و بايد اخبار به صورتى باشد كه مفيد باشد ، بايد كارى شده باشد تا اخبار باشد . آن اشخاصى كه در اطراف ايران زحمت مىكشند ، وقتى خبرشان را داديد تشويق مىشوند . اين طور نيست كه همه للَّهِ كار كنند و چه بنويسيد و چه ننويسيد ، فرقى نكند . ما مكلفيم تا افراد را در هر رشته تشويق كنيم تا امثالشان زياد شود .\r\nاگر مطلبى از اين طبقه‌ها در روزنامه‌ها آمد ، روزنامه‌ها آبروى خوبى پيدا مىكنند .\r\nروزنامه‌ها مال طبقهء سوم است ، مال طبقهء اول نيست و اين هم نيست كه همه‌اش مال حكومت باشد و از چيزهاى حكومتى بنويسيد ، اين صحيح نيست . به نظر من روزنامه‌ها براى همهء مردم است و همهء مردم در آن حق دارند و مىشود گفت كه گاهى جاى ديگران غصب مىشود ، - البته بدان معناى غصب نه ! ولى نظير آن - اين عرض من است .\r\nالبته از آقايان هم تشكر مىكنم كه مشغول كار ارزنده‌اى هستند . و اميدوارم كه موفق باشند و كارها را با شايستگى عمل كنند و اغراض را كنار بگذارند و روى مصالح مملكت صحبت كنند . يك وقت اين است كه انسان مىبيند افرادى خلاف مىكنند ، به او تنبه مىدهد ، آن هم با ملايمت و بدون اينكه آبروريزى باشد . انتقاد صحيح از دولت مانع ندارد ، ولى انتقام و تضعيف نبايد باشد ان شاء اللَّه !\r\n\r\n","description":"","footnote":"","page_name":" 363 ","page_number":383},
  {"content":"\r\n\r\n\r\nسخنرانى [ در جمع اعضاى هيأت دولت ( اهميت خدمتگزارى به مردم ) 
  ]\r\nزمان : صبح 12 شهريور 1364 / 17 ذى الحجه 1405\r\nمكان : تهران ، جماران\r\nموضوع : اهميت و ارزش خدمتگزارى به مردم\r\nحضار : خامنه‌اى ، سيد على ( رئيس جمهور ) - موسوى ، مير حسين ( نخست وزير ) - اعضاى هيأت دولت\r\nبسم اللَّه الرحمن الرحيم\r\n\r\nموفقيت مسئولين در خدمت به ملت\r\nمن روى هم رفته آن جمعيتهايى كه در جمهورى اسلامى كار كردند و مشغولند - روى هم رفته را مىخواهم عرض كنم - از رئيس جمهور تا قواى اجرائيه و قوه قضائيه و مجلس و ديگر كسانى كه ، جمعيتهايى كه در خدمت اين انقلاب بودند ، من روى هم رفته موفق مىدانم آنها را . ادعاها زياد است ، ممكن است كه يك كسى ادعا كند كه من اگر رئيس جمهور بودم ؛ مثلًا ، زمين را به آسمان مىدوختم ، يا من اگر نخست وزير بودم ، چه‌ها و چه‌ها مىكردم ، يا اگر رئيس مجلس بودم ، چه مىكردم ، يا اگر وزير بودم ، چه مىكردم ، وكيل بودم ، چه مىكردم ، هميشه ادعاها زياد است ، و ليكن در مقام عمل وقتى كه وارد بشوند اين مدعىها ، كمىشان مىتوانند كار بكنند ؛ اكثراً ادعاست . حالا اين ادعا يا اين است كه واقعاً اشتباه دارند ، يا اينكه اشخاصى هستند كه مىخواهند به واسطهء اين ادعاها كارشكنى بكنند .\r\nما اكْثَرَ الضَّجيج و اقَلَّ الحجيج ، « 1 »\r\nاز اين قبيل است ؛ آنها هم كه حج مىروند ناله و فريادشان زياد است ، اما حاج صحيح ، كم است خيلى . از اين جهت ، من لازم مىدانم كه از مجموعه اين هيأتها و اين جمعيتها تشكر كنم ، و اگر تشكر نكنم ظلم كردم ، قدردانى كنم كه اينها خدمت كردند از روى حقيقت و واقعيت . البته من افراد ، مجموع افراد را نه مىشناسم نه مىتوانم برايشان حكمى بكنم . اما رويهمرفته - البته\r\n\r\n\r\n","description":"","footnote":"\r\n( 1 ) - « چه بسيارند ناله كنندگان و چه اندكند حج‌گذاران » . بحار الأنوار ، ج 27 ، ص 30 ، ح 2 .\r\n","page_name":" 364 ","page_number":384},
  {"content":"\r\n\r\nعده‌اىشان را هم مىشناسم - ، رويهمرفته من عرض مىكنم كه يك هيئتهاى موفقى بودند و خدمتهاى خوبى و بزرگى كردند . و اميدوارم كه خداى تبارك و تعالى به آنها اجر عنايت كند و آنها را موفق كند به اينكه باز خدمت كنند به اين جمهورى .\r\n\r\nقبول مسئوليت براى خدمت نه كسب قدرت\r\nبايد افراد متوجه اين معنا باشند ، كسانى كه واقعاً دلشان براى اسلام مىتپد و براى كشورشان ، متوجه اين باشند كه پست ، ميزان نيست ، مقام ميزان نيست ، مقام رياست جمهورى ، اين ميزان نيست . مقام نخست‌وزيرى يا رئيس دولت بودن يا رئيس مجلس بودن ، اينها چيزى نيستند ، اين مقامات تمام مىشود ؛ آنى كه هست خدمت است . آدم متعهد در هرجا باشد ، اگر ديد خدمتش خوب است آن جا ، بيشتر دلگرم است . ممكن است كه يك نفر ؛ مثلًا ، فرض كنيد كه نخست وزير بوده است ، لكن اگر اين نخست وزير ببيند كه در يك جايى كار بهتر مىكند ، آدم متعهدى است مىرود آن جا . يك نفر در دادستانى مقام داشته است ، وقتى ديد كه يك كسى از خودش بهتر مىتواند كار كند برود آنجا ، برايش فرق نكند ؛ يعنى ، هدفش اين باشد كه خدمت بكند ، نه هدفش اين باشد كه مقام داشته باشد . انسان هم خودش مىتواند خودش را بشناسد ، هيچ كس بهتر از خود انسان ، البته بسيارى از اوقات هم انسان از خودش هم غفلت مىكند ، اما بسيارى از اوقات هم هست كه انسان خودش درك مىكند كه چى دارد مىكند و در دلش چى مىگذرد ؛ ماها نمىدانيم ، اما خدا مىداند . انسان مىفهمد كه اگر انتقاد بكند ، آيا اين انتقاد سازنده است يا انتقام است . خودش مىفهمد - يعنى ، غالباً مىفهمد - خودش مىفهمد كه اين كه در اين پست هست ، پست را دوست دارد يا خدمت را دوست دارد . اين چون خدمتگزار است ، دلبستهء به اين پست هست ، يا خير ؛ دلبسته به اين پست است ، خدمتگزارى پيشش خيلى مهم نيست .\r\nخوب ، ادعاش را مىكند ، و مىكند هم خدمت ، عمده آن جهت است كه انسان واقعاً بداند كه يك روزى جواب بايد بدهد . هيچ ، هيچ شبهه در اين نيست كه ما يك روزى\r\n\r\n","description":"","footnote":"","page_name":" 365 ","page_number":385},
  {"content":"\r\n\r\nبايد جواب بدهيم . هر كداممان ، هر كارى انجام بدهيم ، يك روز جواب مىخواهد ، انتقاد بكنيم ، يك روز جواب مىخواهد ؛ انتقام‌گيرى باشد ، يك روز جواب مىخواهد ؛ و بدرفتارى باشد ، يك روز جواب مىخواهند از ما . اين را ما بايد حتماً توجه بهش داشته باشيم و داريد توجه ؛ يعنى ، هر كس مسلمان است ، اعتقاد به اينكه معاد است و همه چيز دست آن ، در آن جا رسيدگى مىشود ، و حاضر است ، اين جزو اعتقادات اسلام است . بنا بر اين ، نبايد اگر فرض بفرماييد كه رئيس جمهور رفت و ديگرى آمد ، رئيس جمهور برود كنار و مأيوس بشود ؛ نه ، بايد او برود يك كارى كه ازش مىآيد بكند و دلبستگى هم به او داشته باشد ، به عنوان اينكه يك كارى است دارد مىكند ، نه به عنوان اينكه يك مقامى است دارد . اگر انسان در خودش ادراك كرد كه من بروم آن بالا را بگيرم ، بداند كه اين كار ، يك كار شيطانى است ، اين كار ازش نمىآيد . اگر در ذهنش اين است كه برويم يك كارى انجام بدهيم براى جمهورى اسلام ، اين كار الهى است و ازش هم كار مىآيد . اين محكى است كه انسان خودش غالباً مىتواند تشخيص بدهد . گاهى هم البته اشتباه دارد ؛ يعنى ، گاهى هم بر خود انسان مخفى است يك مسائلى .\r\n\r\nتديّن و تعهد ، معيار تصدى مسئوليت\r\nبنا بر اين ، اگر چنانچه همين دولت شد و همين اشخاص شدند ، كه كارشان [ را 
  ] انجام مىدهند ؛ اگر اين نشد و يك كس ديگرى شد و يك جمعيت ديگرى شدند ، شما نبايد از اين جهت [ نگران 
  ] باشيد كه ما رفتيم ، يك كس ديگر آمد ؛ بايد ببينيد كه آن جا مىتوانيد كار بكنيد يا نه . آنها هم كه مىآيند ، اگر واقعاً مىخواهند خدمت بكنند ، براى اسلام خدمت بكنند ، آنها هم پيش خدا مأجورند ، بعد هم معلوم مىشود چكاره‌اند . و اگر آنها مىخواهند يك مقامى را اخذ بكنند ، يك كارى را انجام بدهند به واسطهء اينكه مقام داشته باشند ، آنها هم پيش خدا معلوم است و بعد هم مؤاخذه خواهد شد . بايد كسانى كه مىخواهند يك كارى بكنند ، بايد فكر اين باشند كه شايستهء اين كار هستند يا نه ! مسائل مهم است . مسئلهء دولت ، مسئلهء رياست جمهور ، مسئلهء رياست مجلس ، مسئلهء قوهء\r\n\r\n","description":"","footnote":"","page_name":" 366 ","page_number":386},
  {"content":"\r\n\r\nقضائيه ، وزارت ، همهء اينها اهميت دارد . اگر چنانچه انسان دنبال اين باشد كه حالايى كه من رئيس دولت هستم ، بروم دنبال رفقايى كه همراه من هستند ، كار آمد باشند يا نباشند ، به اين كار نداشته باشد ، بداند كه اين كار ، كار شيطانى است . رئيس جمهور هم اگر دنبال اين باشد كه وزرايى تعيين بكند ، معرفى بكند كه آن وزرا فرمانبردار خودش باشند ، نه فرمانبردار اسلام ، آن هم بداند كه اين كار ، كار شيطان است ، كار انسان متعهد نيست - و هر يك از ما . اين يك مسئلهء معيارى است براى همه ، كه اگر چنانچه واقعاً متعهد است ، فرقى نكند كه حالا من وزيرم ، يا اينكه وكيل هستم ، يا اينكه كار ديگر از من مىآيد ، يك كار ديگر ، هر چه شد ؛ من براى اسلام مىخواهم كار بكنم . و مىدانيد كه الآن ما احتياج داريم ؛ مملكت ما احتياج به خدمتگزار دارد ؛ احتياج دارد كه اشخاص فهيم ، اشخاص فعال در اين كشور خدمت بكنند .\r\nو ما مورد هجوم همهء آن جاها هستيم ، همهء كسانى كه بدخواه اسلام هستند ، هستيم .\r\nبنا بر اين ، فكر ما اين معنا باشد كه افرادى باشند كه براى اسلام خدمت مىكنند ، نه افرادى باشند كه براى من خدمت مىكنند . اين در دولت هست و در رئيس جمهور هست و در قوهء قضائيه هست و همه جا هست . آنهايى كه انتخاب مىخواهند بكنند ، توجه به اين ، بايد هميشه نصب العين اين باشد ، و الّا انسان به خطا وارد مىشود . و امروز هم اگر معلوم نشود كه اين چه شده است ، يا يك روزى در همين دنيا معلوم مىشود ، اينجا هم نشد ، جاى ديگر بلااشكال معلوم مىشود . اين يك مسأله‌اى است كه ، اين طور نيست ، مخفى نمىماند ؛ منتها يك روزى به انسان مىگويند كه ديگر دستش كوتاه است . اگر در اين عالم معلوم بشود ، خوب ، دستش باز باز است ، مىتواند كارى بكند ، مىتواند جبران بكند ؛ اگر از اين جا گذشت و پردهء ديگرى در كار آمد ، ديگر دست انسان كوتاه است ، نمىتواند كارى بكند . عذر هم در آن جا بعد از گذشتن ، ديگر فايده ندارد .\r\n آلْآنَ وَ قَدْ عَصَيْتَ قَبْلُ  « 1 » به فرعون مىگويد ؛ فرعون آن آخر كه مىخواست غرق بشود ،\r\n\r\n\r\n","description":"","footnote":"\r\n( 1 ) - سورهء يونس ، آيهء 91 : « آيا اكنون ( ايمان مىآورى ) در صورتى كه پيش از اين عمرى به كفر و نافرمانى زيستى » .\r\n","page_name":" 367 ","page_number":387},
  {"content":"\r\n\r\nهمچو كه تو مرگ رفت ، گفت همانى كه آنها مىگويند من هم مىگويم . در صورتى كه نبود اين طور ، وقتى بر مىگشت هم همان بود .\r\n\r\nارزش خدمت به مظلومان و كشور اسلام\r\nدر هر صورت ، ميزان ، خدمت كردن به يك كشورى است كه در طول تاريخ تقريباً اين كشور مظلوم بوده است ، و خصوصاً در اين سده‌هاى آخر ، اين آخر ، واقعاً مظلوم بوده است ، الآن هم مظلوم است . خدمت به اين كشور الآن ارزش دارد و خدمتگزارهايش هم ارزش دارند . همه فكر اين باشيد كه خدمتگزار پيدا كنيد .\r\nخدمتگزار به كشور و اسلام پيدا كنيد ، نه خدمتگزار به خودتان . اين يك مسأله‌اى است كه خود شما هم تصديق داريد كه مطلب همين طور است . لكن گاهى وقتها انسان خودش غفلت مىكند ، از روحيات خودش هم غفلت مىكند ؛ گاهى وقتها هم اگر يك آدم ناجورى باشد ، هى تعمد مىكند ؛ و [ مىگويد : 
  ] « هرطور پيش آمد ، من چه كار دارم به اين مسائل ، ما امروز را بگذرانيم تا ببينيم چه خواهد شد » .\r\nمن هم دعاگوى شما هستم و اميدوارم كه همه موفق باشيد ، در هرجا كه باشيد . موفق باشيد به اينكه براى خدا خدمت كنيد ، براى اسلام خدمت كنيد . براى پيشرفت مقاصد اسلام و براى كشور خودتان - كه آن هم از مقاصد اسلام است - خدمت بكنيد . و من اميدوارم كه در اين خدمت موفق باشيد و همهء شما سالم و مؤيد و موفق ، چه در دولت ديگرى باشيد يا نباشيد ، آنش فرق خيلى ندارد ، فقط عمده خدمت است . و من اميدوارم همه سالم و خدمتگزار و متعهد باشيد .\r\nو السلام عليكم و رحمة اللَّه\r\n\r\n","description":"","footnote":"","page_name":" 368 ","page_number":388},
  {"content":"\r\n\r\n\r\nحكم [ و تنفيذ رياست جمهورى آقاى خامنه‌اى 
  ]\r\nزمان : 13 شهريور 1364 / 18 ذى الحجه 1405\r\nمكان : تهران ، جماران\r\nموضوع : تنفيذ حكم رياست جمهورى\r\nمخاطب : خامنه‌اى ، سيد على ( رئيس جمهور )\r\nبسم اللَّه الرحمن الرحيم\r\nبه حمد اللَّه تعالى با تأييدات خداوند متعال - جل و علا - و دعاى خير حضرت ولى اللَّه الاعظم - روحى لمقدمه الفداء - چهار سال رياست جمهورى اسلام با خير و سلامت و قدرت و عظمت سپرى شد و ملت بزرگ و شجاع ايران با همهء توطئه‌ها و تبليغات دشمنان اسلام كه براى اطفاى نور خدا و اسلام بزرگ و از صحنه خارج نمودن ملت شريف و مجاهد ، دست در دست يكديگر نهاده بودند ، به مبارزه برخاست و نيز توطئه‌هايى را كه براى جلوگيرى از سيل خروشان و ارادهء آهنين مؤمنين مظلوم در طول تاريخ كه مىرود كاخهاى ستم سياه و سرخ را فرو ريزد و فرياد حق طلبانهء اين ملت مظلوم ، محرومان و غارتزدگان پهناور زمين را به خروش درآورد ، با قدرت خنثى نمود .\r\nملت متعهد ، با عزمى و الا و قدمى ثابت ، از پير نود ساله تا نوجوان تازه بالغ ، براى چهارمين بار براى تعيين سرنوشت خويش به سوى صندوقهاى رأى هجوم آورد و ياوه گويان و خيالبافان را بر خود لرزاند و فردى شريف از سلالهء پيامبران را براى خدمت به اسلام و ايران و مسلمانان و ملت برگزيد و اين مسئوليت سنگين را بر عهدهء كسى گذاشت كه چهار سال در اين مقام ، صادقانه و با تعهد و روشن‌بينى به ملت و اسلام و ايران خدمت نمود ؛ و اين ، پس از خدماتى بود كه قبل و بعد از انقلاب انجام داده بود . « جَزاهُ اللَّهُ خَيراً » .\r\nرئيس جمهور محترم بايد توجه داشته باشند كه در پيشگاه مقدس حق - جل و علا -\r\n\r\n","description":"","footnote":"","page_name":" 369 ","page_number":389},
  {"content":"\r\n\r\nواقع است و آنچه بر او از خطرات قلبى « 1 » و تمايلات سرّى تا اعمال مُعلن « 2 » و مخفى مىگذرد ، در حضور حق است و چيزى را نتوان از او - جل و علا - پنهان كرد ، هر چند از خلق خدا پنهان باشد . و بايد توجه نمايند كه در مقامى هستند كه يك جملهء او گاهى مؤمنى را ساقط كرده و متعهدى را از بين مىبرد ، و يا غير صالحى را به مقامى كه شايستهء آن نيست مىرساند ؛ گاهى يك سخنرانى او ، جمهورى اسلامى و كشور را نور مىبخشد و گاهى به عكس .\r\nمقام خطير است و خطر بزرگ ، به خدا بايد پناه برد و از او استمداد كرد . همهء دست‌اندركاران - بويژه رئيس جمهور - بايد از چاپلوسان دغلباز و زبان بازان حيله‌گر بر حذر باشند و مشاوران خود را از اشخاص سابقه‌دار كه تعهدشان قبل از انقلاب مشهود بوده است ، انتخاب كنند . بسا كه منحرفان و منافقان ، خود را با ظاهرى آراسته به تقوا جا بزنند و با دست ما به اسلام و كشور اسلامى صدمه زنند .\r\nشما اى رئيس جمهور محترم و ديگر متصديان امور كشور ! مىدانيد كه قدرتمندان شرق و غرب خصوصاً امريكاى بازيگر ، مارهاى زخم برداشته از جمهورى اسلامى هستند كه از اول انقلاب به هر حيلهء ممكن دست زدند ؛ از حملهء نظامى « 3 » گرفته تا طرح كودتا ، « 4 » و از ترور شخصيتها تا به آتش كشيدن مزرعه‌ها و مغازه‌ها ، و از انفجارات كور در كوچه‌ها و خيابانها تا دزدى و تجاوز .\r\nو از همه بدتر و بالاتر تبليغات دامنه‌دار از اول انقلاب تا امروز است ، كه براى تضعيف روحيهء ملت مقاوم و رزمندگان عزيز به هر نوع دروغ و تهمتى متشبث شدند ، ولى به حمد اللَّه نه تنها هيچ يك از تيرهاى آنان به هدف نرسيد ، كه نتيجهء معكوس داد . اكنون از چنين مارهاى زخم‌خورده‌اى نبايد غافل بود . چه بسا ، با نفوذ عُمال سرسپردهء داخلى در\r\n\r\n\r\n","description":"","footnote":"\r\n( 1 ) - آنچه بر دل گذرد از احكام طريقت\r\n( 2 ) - علنى ، آشكار شده\r\n( 3 ) - حملهء نظامى امريكا به طبس در ارديبهشت سال 1359\r\n( 4 ) - كودتاى نافرجام نوژه تير ماه سال 1359 .\r\n","page_name":" 370 ","page_number":390},
  {"content":"\r\n\r\nارگانهاى دولتى و مقامات مؤثر ، بتدريج قدم به قدم كار خود را انجام دهند و انسان مستقيم را منحرف كنند و متعهدان را وابسته نمايند . غفلت از اين امر ، فاجعه‌انگيز است و همهء مقامات ، خصوصاً مقامات بالا چون رؤساى قواى سه‌گانه ، بيشتر مورد نظر و هدف هستند ، زيرا انحراف آنان - خداى نخواسته - ممكن است انحراف رژيم را در پى داشته باشد .\r\nهمهء ما و شما بايد بدانيم كه شيطان خارج و داخل و نفس اماره بتدريج انسان را از خلافهاى كوچك به بزرگ و بزرگتر مىكشاند كه يكوقت از كفر سر در مىآورد . پس خلاف كوچك را بزرگ شماريد و شماريم ، و فساد را از سرچشمه جلو گيريم . از خداوند متعال مدد مىخواهيم كه همهء ما را حفظ نمايد ، خصوصاً از شيطان نفس كه مادر « بُت » هاست . « 1 » اينك به پيروى از آراى محترم ملت عظيم الشأن و آشنايى به مقام تعهد و خدمتگزارى دانشمند محترم ، جناب حجت الاسلام آقاى سيد على خامنه‌اى - ايّده اللَّه تعالى - آراى ملت را براى پس از پايان دورهء كنونى ، تنفيذ و ايشان را به سمت رياست جمهورى اسلامى ايران منصوب مىنمايم و از خداوند تعالى توفيق ايشان را در خدمت به اسلام و ملت و كشور اسلامى خواستارم . البته رأى ملت و تنفيذ اين جانب ، تا وقتى است كه ايشان به تعهد خود و راه مستقيمى كه در پيش داشته‌اند ، باقى باشند و به اسلام و احكام نورانى آن پايبند و طرفدار مظلومان و مستضعفان و محرومان و مخالف ظالمان و ستمگران و مستكبران باشند و با هيچ ظالم مستكبرى راه سازش باز نكنند - كه نمىكنند .\r\nخداوند ، همهء ما را به طريق مستقيم انسانيت هدايت فرمايد ! ما و همهء مقامات جمهورى اسلامى مرهون ملت فداكار ، خصوصاً قشر ضعيف و مظلوم هستيم كه با جانبازى و فداكارى آنان دست جباران كوتاه و به جاى طاغوتيان ، حكومت مستضعفان پايه گذارى شد .\r\n\r\n\r\n","description":"","footnote":"\r\n( 1 ) - اشارتى است به شعر مولانا كه فرموده است :\r\n مادر بتها بت نفس شماست * زانكه آن « بت » مار و آن يك اژدهاست \r\n","page_name":" 371 ","page_number":391},
  {"content":"\r\n\r\nاين حقيقت هميشه بايد در پيش چشم همه باشد ، كه همه خدمتگزار اين قشر باشيم و هر چه در راه اين ملت عزيز در طبق اخلاص بگذاريم ، از عهدهء شكر آنان برنخواهيم آمد . و السلام على عباد اللَّه الصالحين .\r\n18 ذى حجه 1405 - عيد مبارك غدير خم .\r\nروح اللَّه الموسوي الخمينى\r\n\r\n","description":"","footnote":"","page_name":" 372 ","page_number":392},
  {"content":"\r\n\r\n\r\nسخنرانى [ در جمع مردم و مسئولين نظام اسلامى ( استفادهء صحيح از بيت المال ) 
  ]\r\nزمان : صبح 13 شهريور 1364 / 18 ذى الحجه 1405\r\nمكان : تهران ، حسينيهء جماران\r\nموضوع : وظيفهء حكومت با بيت المال مسلمين ، ثبات اعمال\r\nمناسبت : عيد سعيد غدير خم - مراسم تنفيذ حكم رياست جمهورى آقاى خامنه‌اى\r\nحضار : مسئولين جمهورى اسلامى و مقامات لشكرى و كشورى « 1 » و اقشار مختلف مردم\r\nبسم اللَّه الرحمن الرحيم\r\n\r\nرعايت بيت المال مسلمين\r\nمن اين عيد سعيد بزرگ اسلامى را و مذهبى را به همهء ملتهاى مستضعف و به مسلمين جهان و به ملت بزرگوار ايران تبريك عرض مىكنم . و به فال نيك مىگيرم كه در يك همچو روز بزرگى ، مسئلهء تنفيذ صورت گرفت . بايد عرض كنم كه مصادف با اين يوم ، مسئوليتهاى بزرگى در پيش دارد . حكومت ، حكومت حضرت امير - سلام اللَّه عليه - و\r\n\r\n\r\n","description":"","footnote":"\r\n( 1 ) - خامنه‌اى ، سيد على - هاشمى رفسنجانى ، اكبر ( رئيس مجلس شوراى اسلامى ) - خمينى ، سيد احمد - موسوى اردبيلى ، سيد عبد الكريم ( رئيس ديوان عالى كشور ) - موسوى ، مير حسين ( نخست وزير ) - نمايندگان مجلس خبرگان - اعضاى شوراى نگهبان قانون اساسى - شوراي عالى قضايى - هيأت دولت - نمايندگان مجلس شوراى اسلامى - جامعهء مدرسين حوزهء علميهء قم - ائمهء جمعهء مراكز استانها - رؤساى سازمان بازرسى كل كشور - ديوان عدالت ادارى - ستاد مشترك ارتش و نيروى زمينى و دريايى و هوايى - اعضاى شوراي عالى سپاه پاسداران - شوراي عالى انقلاب فرهنگى و جهادهاى دانشگاهى - جامعهء روحانيت مبارز و وعاظ تهران - شوراى سرپرستى و مدير عامل و مسئولان صدا و سيما - رؤساى شهربانى كل كشور ، راهنمايى و رانندگى ، ژاندارمرى ، كميتهء انقلاب اسلامى ، استاندارى ، شهردارى و فرماندارى تهران ، دادستانى و دادگاه انقلاب ارتش و دادگاه انتظامى قضات - ادارهء سياسى عقيدتى نيروهاى انتظامى و نظامى - بنياد شهيد - بنياد پانزده خرداد - بنياد مستضعفان - دفتر تبليغات قم - سازمان تبليغات و ستاد تبليغات جنگ - خبرگزارى جمهورى اسلامى - دفتر مشاورت شوراي عالى دفاع - ستاد برگزارى نماز جمعه تهران - دبيرخانهء مركزى ائمهء جمعه - سازمان اوقاف و حج و امور خيريه - كميتهء امداد امام - كميتهء امور صنفى تهران - بنياد مسكن - هيأت هفت نفرهء واگذارى زمين - اتاق بازرگانى - رؤساى دانشگاههاى سراسر كشور و دانشگاه امام صادق ( ع ) و دانشگاه آزاد اسلامى - هلال احمر - هواپيمايى جمهورى اسلامى - ستاد پشتيبانى مناطق جنگى - ستاد بازسازى - استانداران سراسر كشور - مسئولان جرايد - خبرنگاران خارجى - اعضاى مجلس اعلاى انقلاب اسلامى عراق - سفيران و كارداران كشورهاى خارجى - مسئولان آستان قدس رضوى - ستاد انتخابات رياست جمهورى و هيأت نظارت مركزى انتخابات - بانك مركزى و سازمان حفاظت محيط زيست .\r\n","page_name":" 373 ","page_number":393},
  {"content":"\r\n\r\nوضع حكومت او را ما در نظر بگيريم ، و كسانى كه در حكومت هستند و در دستگاههاى دولتى هستند ، سيرهء آن بزرگوار را در نظر بگيرند و ببينند كه بايد چه بكنند .\r\nالبته قدرت اينكه آن طور كسى عمل بكند ، ماها نداريم ، كسى ندارد . به طورى كه نقل كردند در يكى از چيزهايى كه به بعض از عمال خودشان نوشتند ، نوشته‌اند كه : « سر قلمها را نازك بگيريد ، سطرها را نزديك هم بنويسيد ، از چيزهايى كه فايده ندارد ، احتراز كنيد » . « 1 » اين يك دستورى هست براى همه ؛ يعنى ، دستورى هست براى كسانى كه در بيت المال دست دارند . اين طور حضرت امير - سلام اللَّه عليه - در وقت حكومتش دستور مىدهد براى صرفه‌جويى . او مضايقه مىكند كه در يك صفحه كه مىشود ده سطر نوشت ، پنج سطر نوشته بشود ؛ يك قلم كه مىتواند آن مركّبى كه در آن وقت بوده است صرف كند ، سرش ريزه باشد تا كم صرف بشود ، حرفهاى غير اصولى نوشته نشود ، كه صرفه واقع بشود . باز از ايشان نقل شده است كه حساب بيت المال را مىكشيدند ، چراغى روشن بود ، شمعى روشن بود و كسى آمد با ايشان حرف ديگرى مىخواست بزند ، شمع را خاموش كردند ، فرمودند كه اين مال بيت المال است ، تو مىخواهى حرف ديگر بزنى .\r\nما چه كنيم با بيت المال مسلمين ؟ وظيفهء حكومتها چيست با بيت المال مسلمين ؟ اين مسأله ، مسئلهء اين نيست كه در آن وقت و در حكومت حضرت امير باشد ؛ اين دستور است در طول تاريخ براى كسانى كه متكفل حكومت هستند كه تا اندازهء ممكن در بيت المال تصرف نكنند ، يك دِرهَمش در آن طرف حساب دارد . بايد حساب بدهيم ، بايد در پيشگاه خداى تبارك و تعالى ، در كارهايى كه مىكنيم ، تصرفهايى كه در بيت المال مىكنيم ، بايد بعد حساب بدهيم چرا ؟ زياده روى شده باشد ، مجازات دارد ؛ عدالت شده باشد ، مجازات خير دارد . بيت المال مسلمين را بزرگ بشماريد .\r\n\r\nمصرف بيت المال در امور مربوط به مصالح مسلمين\r\nحكومتهاى اسلامى بايد بيت المال مسلمين را براى جلال و جبروت خودشان صرف\r\n\r\n\r\n","description":"","footnote":"\r\n( 1 ) - نهج البلاغه ، كلمات 307 .\r\n","page_name":" 374 ","page_number":394},
  {"content":"\r\n\r\nنكنند ، بيت المال مسلمين صرف آن چيزى بشود كه براى مسلمين است . وزارتخانه‌ها بايد وقتى كه مىبينند كه كارمند بيت المال مسلمين هستند و مسلمين هستند و از آنجا حقوق مىگيرند و ارتزاق مىكنند و اداره ، ادارهء بيت المال مسلمين است ، حتى در آن مسائلى كه حضرت امير گفته ملاحظه كنند ، كوچك نشمرند مسأله را ، مسئلهء بيت المال مسلمين است و دستور ، دستور اسلام است به حد ضرورت . البته راجع به آن چيزهايى كه مربوط به حفظ مقامات است - در حالى كه ما الآن درش مىگذرانيم - آن يك چيز لازم است ، امّا به حد لزوم . حتى مطبوعات بايد اين توجه را داشته باشند كه چيزهايى كه براى ملت مفيد نيست در روزنامه‌ها ننويسند ، كاغذ صرف اين نكنند ، وقت صرف اين نكنند . بايد راديو - تلويزيون توجه به اين معنا داشته باشد كه اين از بيت المال مسلمين است ، بايد وقتش صرف چيزهايى كه مربوط به مصالح مسلمين نيست ، نشود ، مسئوليت دارد اينها . بايد اشخاصى كه ، مقاماتى كه هستند ، ملاحظه كنند كه به اندازهء ضرورت مشاور بگيرند ، به اندازهء ضرورت خدمتگزار بگيرند ، نه به اندازهء دلخواه . و اين معنا را بايد همهء ما بدانيم كه دلخواههاى ما آخر ندارد . گمال نبايد بكنيم كه اگر ما به آنجا رسيديم ، تمام شد مسأله ، آنجا كه رسيديم بيشتر خواهد شد . امروز حكومتهاى كوچك تقاضاهاى كوچك دارند ، هواهاى كوچك دارند ، لكن اين طور نيست كه اين هواها محدود بشود . وقتى به يك حكومت بالاتر رسيدند ، تقاضاها زيادتر مىشود ، هواهاى نفس بيشتر مىشود . وقتى رئيس جمهور يك كشور پهناور مثلًا امريكا يا شوروى يا هندوستان شدند ، آن وقت هوايشان بالاتر مىرود ، قانع نيستند به آنجا ، حدود ندارد ، انسان لا حد است در همه چيز . گمان نكند انسان كه اگر يك جايى دارد كه درش زندگى مىكند ، يك جا بهتر پيدا كند ، آنجا وقتى رفت راحت است . آنجا تازه اول اين است كه يك جاى بالاتر داشته باشد .\r\n\r\nهواهاى نفسانى سرچشمهء همهء فسادها\r\nمن به آقاى رئيس جمهور عرض مىكنم ؛ چهار سال گذشت و چهار سالها مىگذرد و همهء حكومتها همين طور است ، مىگذرد . آن كه نخواهد گذشت اعمالى است كه ما انجام بدهيم ، كه اينها ثابت است ، در دفترهاى خدا ثابت است . اعمال خوب به ما\r\n\r\n","description":"","footnote":"","page_name":" 375 ","page_number":395},
  {"content":"\r\n\r\nبرمىگردد ، اعمال بد به ما برمىگردد ، همه چيز از خود ما هست و به ما برمىگردد ، عكس العمل ماست . بايد توجه داشته باشند ، همه توجه داشته باشيم به اينكه آفت انسان ، هواى نفس انسان است و اين در همه هست ، سرچشمه مىگيرد از آن فطرت توحيد .\r\nفطرت ، فطرتِ توحيد است ، فطرتِ كمال طلبى است . كمال مطلق را انسان مىطلبد ، خودش نمىفهمد ، خيال مىكند كه مقام مىخواهد ، لكن وقتى بهش رسيد ، مىبيند اين هم نيست . همهء عالم را اگر چنانچه جمع كنند و به دست انسان بدهند ، قانع نيست .\r\nمىبينيد كه قدرتمندهايى كه قدرتشان زياد است ، بيشتر دنبال قدرت هستند ، بيشتر دنبال توسعهء قدرت خودشان هستند . آنها هم اگر فضا را بگيرند و دريا را بگيرند و زمين را بگيرند و آسمان را بگيرند ، قانع نيستند . اگر انسان جلوى خودش را نگيرد ، اين سركشىاى كه حدّ و حدود ندارد ، انسان را به باد فنا مىدهد . بايد سركشى را جلويش را گرفت ، و اين نَفْس را مهار كرد . در همهء امور ، در تمشيت همهء امور بايد انسان آنچه را كه مصلحت اسلام است ، كسانى كه متصدى امور هستند ، آن چيزهايى كه مصلحت اسلام است ، آن چيزهايى كه مصلحت ملت اسلام است ، در نظر بگيرند . از هواهاى نفسانى كه سرچشمهء همهء فسادها هست ، جلو بگيرند . گمان نكنند كه ما حالا اينجا را مىخواهيم كافى است ، خير ! هيچ چيز براى انسان كافى نيست . قلب انسان قدرت مطلق طلب است ؛ يعنى قدرت خدا ، مىخواهد فانى در او بشود و اين حد ندارد ، لا حد است . لكن چون ما مطلع نيستيم ، نمىفهميم ، از اين جهت ، گمان مىكنيم اين چيزها را مىخواهيم ، و همهء عذابهاى انسان براى همين است كه نمىداند چى مىخواهد . اين چند روز دنيا رفتنى است ، اين رياستها رفتنى است ، آنچه كه به جا مىماند اين است كه ما چه كرديم و در محضر مقدس حق تعالى چكاره هستيم . اين اگر اصلاح بشود ، همه چيز اصلاح مىشود .\r\nو من اميدوارم كه براى همه و خصوصاً آنهايى كه كارهايى كليدى در دستشان است ، اين مسأله حل بشود و اگر حل شد ، مسائل ديگر هم حل مىشود .\r\n\r\nرعايت صلاح اسلام و كشور در كارها\r\nدر اين حكومتى كه الآن در پيش داريد و در اين دورهء تازه توجه كنيد كه كارهايى را\r\n\r\n","description":"","footnote":"","page_name":" 376 ","page_number":396},
  {"content":"\r\n\r\nكه مىخواهيد انجام بدهيد ، كارهايى باشد كه همه‌اش صلاح كشور و صلاح اسلام باشد .\r\nدانشگاهها را در مدّ نظر بگيريد كه اسلامى بشود . و اگر دانشگاهها اسلامى بشود مسائل ما در آتيه هم حل است . در نظر بگيريد كه افرادى كه براى اسلام مفيد است ، انتخاب كنيد ، خودى را كنار بگذاريد و خدا را توجه كنيد . اگر اين مسأله در هر انسانى حل بشود ، همهء مسائلش حل شدنى است .\r\nخداوند به همه توفيق بدهد كه راه مستقيم الهى را به پيش بگيرند و بگيريم و به اين راه مستقيم پيش برويم . صراط كه در روايات هست كه « أدقّ » « 1 » از مو « 2 » ، مثلًا تاريكتر است از شب ، چه و چه ، و در بعض روايات هست كه صراط از متن جهنم مىگذرد « 3 » ؛ يعنى توى آتش عبور مىكند ، آتش محيط است ، نه رو . ملاحظه كنيد آنجا بايد عبور كرد ، و در اين دنيا از همين جا صراط است تا غير متناهى ، و اين صورت در آن عالم به آن نحو نمايش پيدا مىكند .\r\n\r\nتربيت جوانان به راه مستقيم\r\nدر اين راه كه داريد ، توجه كنيد كه مستقيم باشد ، صراط مستقيم باشد ، شرقى و غربى نباشد . جوانها را تربيت كنيد به اينكه مستقيم باشند ، خداخواه باشند . ادارات را اصلاح كنيد و همه چيز را . براى اين مردم ستمديده خدمت كنيد ، اين مردمى كه شما را به اينجا رسانده‌اند ، و اگر اينها نبودند حالا يا در حبسها بوديد يا در قبرستانها . براى اينها بايد خدمت بكنيد ، همه‌مان خدمت بكنيم ، هر كس به هر اندازه‌اى كه مىتواند .\r\nبزرگترين [ سرمايه 
  ] تقواست كه قرآن و حديث در آن ، آن قدر پافشارى كردند كه انسان متقى باشد ، مواظب خودش باشد ، كه نبادا با زبانش ، با چشمش ، با گوشش به مردم ظلم كند .\r\nعدالت را اجرا كنيد ، عدالت را براى ديگران نخواهيد ، خودتان هم بخواهيد . در\r\n\r\n\r\n","description":"","footnote":"\r\n( 1 ) - باريكتر\r\n( 2 ) - روضهء كافى ، ج 8 ، ص 312 ، ح 486\r\n( 3 ) - بحار الأنوار ، ج 7 ، ص 331 ، ح 12 .\r\n","page_name":" 377 ","page_number":397},
  {"content":"\r\n\r\nرفتار عدالت داشته باشيد ، در گفتار عدالت داشته باشيد ، تشريفات را كم كنيد ، و اين ملت را خدمتگزار باشيد .\r\nخداوند ان شاء اللَّه همهء ما را ، همهء شما را ، همهء مسئولين را توفيق بدهد كه خدمتگزار اين ملت باشند ؛ توفيق بدهد كه رضاى خدا را در اين عالم تهيه كنند و مرز حركتشان ، حركت اسلامى و الهى باشد و من اميدوارم كه خداوند توفيق بدهد به دست‌اندركاران كه در كارهايشان موفق باشند .\r\nو السلام عليكم و رحمة اللَّه\r\n\r\n","description":"","footnote":"","page_name":" 378 ","page_number":398},
  {"content":"\r\n\r\n\r\nاجازه نامه [ به آقاى سيد محمد باقر حكيم ، در امور حسبيه و شرعيه 
  ]\r\nزمان : 17 شهريور 1364 / 22 ذى الحجه 1405\r\nمكان : تهران ، جماران\r\nموضوع : اجازه در امور حسبيّه و شرعيه\r\nمخاطب : سيد محمد باقر ، حكيم\r\nبسم اللَّه الرحمن الرحيم\r\n22 ذى حجه 1405\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب حجت الاسلام آقاى حاج سيد محمد باقر حكيم - دامت افاضاته - از طرف اين جانب مجازند در تصدى امور حسبيّه و اخذ وجوه شرعيه و صرف سهمين مباركين را در مخارج خودشان به نحو اقتصاد ، و نسبت به ما زاد از مخارج خود مجازند ثلث آن را در مصارف مقررهء شرعيه مصرف نمايند و دو ثلث ديگر را جهت صَرف در اعلاى كلمهء طيبهء اسلام نزد اين جانب ارسال دارند .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى و التمسك بعروة الاحتياط فى امور الدين و الدنيا » ؛ و السلام عليه و على اخواننا المؤمنين و رحمة اللَّه و بركاته .\r\nروح اللَّه الموسوي الخمينى\r\n\r\n","description":"","footnote":"","page_name":" 379 ","page_number":399},
  {"content":"\r\n\r\n\r\nاجازه نامه [ به آقاى جعفر كريمى ( صرف سهمين جهت ساختن مدرسهء علميهء بابل ) 
  ]\r\nزمان : 18 شهريور 1364 / 23 ذى الحجه 1405\r\nمكان : تهران ، جماران\r\nموضوع : صرف سهمين جهت هزينهء ساختمان مدرسهء علميهء بابل\r\nمخاطب : كريمى ، جعفر\r\n[ بسم اللَّه الرحمن الرحيم . محضر مبارك سيدنا الاستاذ المحقق آيت اللَّه العظمى و حجته الكبرى زعيم الامة الاسلامية الامام المفدّى - مد ظله العالى\r\nبا اهداى سلام و تحيّات وافره و تقديم احترامات به شرف عرض عالى مىرساند ، جناب حجت الاسلام آقاى حاج شيخ هادى روحانى ، نمايندهء حضرت عالى در مازندران و امام جمعه شهرستان بابل كه در سلك ارادتمندان آن امام بزرگوار در خدمت اسلام و مسلمين و انقلاب شكوهمند اسلامى ايفاى وظيفه مىنمايد و از سوى آن امام عزيز طى چندين فقره اجازهء كتبى و شفاهى مجاز به اخذ و ايصال و صرف وجوه شرعيه و ساير امور مسطوره در اجازه نامه‌هاى اعطايى است ، متجاوز از بيست سال است كه سهمين شريفين دريافتى از مقلدين حضرت عالى را يك جا و يك قلم در سابق به محضر گرامى اخوى مكرم آيت اللَّه پسنديده - دام ظله - و پس از پيروزى انقلاب به محضر مقدس حضرت عالى تقديم مىداشت و به پرداخت كنندگان سهمين شريفين به تسليم قبضِ رسيد به امضاى خود اكتفا مىنمود ، حاليه به ملاحظهء جهاتى لازم مىبيند از محضر عالى كسب تكليف و اجازه نمايد كه آيا ليست اسامى آقايان پرداخت‌كنندهء سهمين شريفين را به همراه ايصال وجوه دريافتى به دفتر آن امام عزيز تقديم بدارد تا براى هر يك قبضِ رسيد با مُهر شريف حضرت عالى صادر گردد ؟ و يا كما فى السابق به تسليم قبض رسيد به امضاى خود به پرداخت كنندگان وجوه اكتفا نمايد ؟ و الامر إليكم . 
  ] .\r\nبسمه تعالى\r\nبه همان نحو كه عمل مىكردند ، قبوض را به امضا و مهر خودشان به دهندگان تسليم كنند ، مورد قبول است .\r\nروح اللَّه الموسوي الخمينى\r\n\r\n","description":"","footnote":"","page_name":" 380 ","page_number":400},
  {"content":"\r\n\r\n[ ذيلًا به استحضار عالى مىرساند ، مدرسهء بزرگ علوم دينى شهرستان بابل به نام مدرسهء صدر كه نسبت به ساير مدارس علوم دينى آن شهرستان جنبهء مركزيت دارد و مورد نياز و استفادهء روحانيت شهر و طلاب محترم علوم دينى آن شهرستان است ، به علت قدمت بنا و تأثير رطوبت ، دو سوم ساختمان مدرسه به صورت غير قابل استفاده در آمده است ، و به لحاظ نياز مبرم طلاب علوم دينى آن شهرستان لازم ديده شد كه بتدريج تجديد ساختمان گردد كه اين امر با صوابديد روحانيت محترم شهر ، زير نظر و اشراف حجت الاسلام آقاى روحانى شروع شده است و اميد است با توفيقات خداوندى و از بركات دعاى آن امام بزرگوار و با همت خداپسندانهء نيكوكاران به خوبى به پايان برسد ان شاء اللَّه تعالى ، در صورت عدم تكافوى درآمد وصولى موقوفات مدرسه و تبرعات اهدايى مردم نيكوكار جهت هزينهء تجديد ساختمان مدرسه ، آيا اجازه مىفرماييد از سهمين شريفين با رعايت الأهم فالأهم به مقدار ضرورت در اين باره مصرف شود ؟ و الامر إليكم . تلميذكم . . . جعفر كريمى - 18 / 6 / 64 
  ] .\r\nبسمه تعالى\r\nدر فرض مذكور از سهم مبارك امام - عليه السلام - مجازند .\r\nروح اللَّه الموسوي\r\n\r\n","description":"","footnote":"","page_name":" 381 ","page_number":401},
  {"content":"\r\n\r\n\r\nنامه [ به آقاى سيد حسن ميرزايى ( اجازهء تعمير مدرسهء علميهء زرين شهر از وجوهات ) 
  ]\r\nزمان : شهريور 1364 / ذى الحجه 1405\r\nمكان : تهران ، جماران\r\nموضوع : اجازهء تعمير و توسعهء مدرسهء علميهء زرين شهر از محل وجوهات\r\nمخاطب : ميرزايى ، سيد حسن\r\n[ شمارهء 142 - 20 - 18 / 6 / 1364 - بسمه تعالى . محضر مبارك رهبر انقلاب اسلامى حضرت آيت اللَّه العظمى امام خمينى - روحى فداه .\r\nپس از سلام و تحيات وافره و آرزوى سلامتى و طول عمر براى آن امام عزيز به عرض مىرساند ، حوزهء علميهء امام خمينى زرين شهر ، سال چهارم است كه با نظر شوراي عالى مديريت حوزهء علميهء قم مجدداً احيا شده و طلابى در اين حوزه به تحصيل اشتغال دارند و حقير با استفاده از اجازه‌اى كه از حضرت عالى دارم و رونوشت آن هم ضميمه است ، هزينهء آن را پرداخته‌ام ، ولى با بالا رفتن سطح معلومات و ازدياد طلاب و در نتيجه نياز بيشتر به مدرس و بالاخره بعض تعميرات مدرسه ، هزينهء بيشترى لازم است . اخيراً با بازديدى كه حضرت حجت الاسلام و المسلمين آقاى حاج آقا جلال طاهر شمس گلپايگانى عضو شوراي عالى مديريت حوزهء علميهء قم از اين حوزه نمودند و احتياجات را با ايشان در ميان گذاردم ، ايشان امر فرمودند كه اين عرض حال را به خدمت حضرت عالى بنويسم و تقاضاى بذل توجه بيشترى بنمايم - ادام اللَّه ظلكم . الأحقر سيد حسن ميرزايى ، امام جمعهء زرين شهر 
  ] .\r\nبسمه تعالى\r\nبه ترتيبى كه نوشته‌ايد مجازيد نصف از سهمين مباركين را به مصرف فوق برسانيد .\r\nان شاء اللَّه موفق باشيد .\r\nروح اللَّه الموسوي الخمينى\r\n\r\n","description":"","footnote":"","page_name":" 382 ","page_number":402},
  {"content":"\r\n\r\n\r\nپيام [ تشكر به رئيس جمهور اندونزى ( تبريك عيد سعيد قربان ) 
  ]\r\nزمان : 19 شهريور 1364 / 24 ذى الحجه 1405\r\nمكان : تهران ، جماران\r\nموضوع : پاسخ پيام تبريك عيد سعيد قربان\r\nمخاطب : سوهارتو ( رئيس جمهور اندونزى )\r\nبسم اللَّه الرحمن الرحيم\r\nحضرت آقاى سوهارتو ، رئيس جمهور كشور اندونزى\r\nپيام تبريك آن حضرت به مناسبت عيد سعيد قربان در روز گذشته و اصل و موجب تشكر گرديد . متقابلًا حلول اين عيد بزرگ اسلامى را به جنابعالى و ملت برادر و مسلمان كشورتان تبريك گفته ، از خداى تعالى سعادت و سربلندى عموم مسلمانان جهان و پيروزى آنان را بر دشمنان اسلام مسألت دارم . و السلام عليكم و رحمة اللَّه .\r\n24 ذى الحجة الحرام 1405\r\nروح اللَّه الموسوي الخمينى\r\n\r\n","description":"","footnote":"","page_name":" 383 ","page_number":403},
  {"content":"\r\n\r\n\r\nنامه [ به نخست وزير ( اجازهء استفاده از اعتبارات بانكى براى جنگ ) 
  ]\r\nزمان : 23 شهريور 1364 / 28 ذى الحجه 1405\r\nمكان : تهران ، جماران\r\nموضوع : اجازهء استفاده از اعتبارات بانكى براى تأمين نيازهاى ضرورى دولت در رابطه با جنگ تحميلى\r\nمخاطب : موسوى ، مير حسين ( نخست وزير )\r\n[ آقاى مير حسين موسوى ، نخست وزير ، طى گزارشى به تاريخ 19 / 6 / 1364 به محضر امام خمينى با تشريح وضعيت اعتبارات سالانهء دولت و هزينه‌هاى مربوط به دفاع مقدس و كمبود اعتبار براى برخى از هزينه‌هاى ضرورى جبهه‌ها ، درخواست خود و نمايندگان امام در شوراي عالى دفاع ( مسئولين قوا ) را مبنى بر اجازهء مساعدت سيستم بانكى كشور و تأمين آن از طريق متمم بودجه ، تقديم كرده است . امام خمينى در پاسخ مرقوم فرموده‌اند : 
  ] .\r\nبسمه تعالى\r\nنظر به آنكه رؤساى محترم قواى سه‌گانه ، ضرورت آنچه را ذكر شده تشخيص داده‌اند بر طبق در خواست فوق ، اقدام و عمل شود .\r\n23 شهريور 64\r\nروح اللَّه الموسوي الخمينى\r\n\r\n","description":"","footnote":"","page_name":" 384 ","page_number":404},
  {"content":"\r\n\r\n\r\nپيام [ تشكر به رئيس دولت امارات ( تبريك سال جديد قمرى ) 
  ]\r\nزمان : 24 شهريور 1364 / 29 ذى الحجه 1405\r\nمكان : تهران ، جماران\r\nموضوع : پاسخ تلگراف تبريك سال جديد هجرى قمرى\r\nمخاطب : شيخ زايد بن سلطان آل نهيان ( رئيس دولت امارات عربى متحده )\r\nبسم اللَّه الرحمن الرحيم\r\nحضرت آقاى شيخ زايد بن سلطان آل نهيان ، رئيس دولت امارات عربى متحده\r\nتلگراف تبريك آن حضرت به مناسبت حلول سال جديد هجرى و اصل و موجب تشكر گرديد . متقابلًا اين سال را به جنابعالى و ملت مسلمان كشورتان تبريك گفته ، اميد است در اين سال مسلمانان بتوانند با اتحاد و انسجام بيشترى دست دشمنان اسلام و غارتگران شرق و غرب را از كشورهاى ثروت‌خيز خود كوتاه كرده ، استقلال واقعى و عظمت از دست رفتهء خود را بازيابند . و السلام عليكم و رحمة اللَّه .\r\n29 ذى الحجة الحرام 1405\r\nروح اللَّه الموسوي الخمينى\r\n\r\n","description":"","footnote":"","page_name":" 385 ","page_number":405},
  {"content":"\r\n\r\n\r\nحكم [ به فرمانده سپاه ( تشكيل و تجهيز نيروهاى سه‌گانه در سپاه پاسداران ) 
  ]\r\nزمان : 26 شهريور 1364 / 1 محرّم 1406\r\nمكان : تهران ، جماران\r\nموضوع : تشكيل و تجهيز نيروهاى سه‌گانه در سپاه پاسداران\r\nمخاطب : رضايى ، محسن ( فرمانده سپاه پاسداران )\r\nبسم اللَّه الرحمن الرحيم\r\nجناب آقاى محسن رضايى ، فرمانده سپاه پاسداران انقلاب اسلامى ايران\r\nبا توجه به اينكه در اصل 150 قانون اساسى ادامهء نقش سپاه در نگهبانى از انقلاب و دستاوردهاى آن تصريح شده است ، و نظر به آنكه انجام اين نقش بدون آمادگى كامل سپاه از جهت تجهيزات و آرايش جنگى و فنون دريايى ، زمينى ، هوايى امكانپذير نيست ، شما مأموريت داريد هر چه سريعتر سپاه پاسداران را مجهز به نيروهاى زمينى ، هوايى ، دريايى قوى نماييد ، تا در موارد لازم با همكارى و هماهنگى با ارتش جمهورى اسلامى ايران از مرزهاى زمينى ، دريايى ، هوايى كشور حفاظت نمايند .\r\n26 شهريور 1364\r\nروح اللَّه الموسوي الخمينى\r\n\r\n","description":"","footnote":"","page_name":" 386 ","page_number":406},
  {"content":"\r\n\r\n\r\nاجازه نامه [ به آقاى سيد حسن حسامى اصفهانى ، در امور حسبيه و شرعيه 
  ]\r\nزمان : 26 شهريور 1364 / 1 محرّم 1406\r\nمكان : تهران ، جماران\r\nموضوع : اجازه در امور حسبيّه و شرعيه\r\nمخاطب : حسامى اصفهانى ، سيد حسن\r\nبسم اللَّه الرحمن الرحيم\r\n1 محرّم الحرام 406\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب ثقة الاسلام آقاى آقا سيد حسن حسامى اصفهانى - دامت توفيقاته - مجازند از طرف اين جانب در تصدى امور حسبيّه و اخذ وجوه شرعيه از قبيل سهمين مباركين و مظالم عباد و زكوات و صرف مظالم و زكوات را در مصارف مقرره ؛ و در مورد سهمين نيز مجازند با رعايت احتياط در مصارف و مخارج خود صرف كنند ، و نسبت به ما زاد مجازند ثلث آن را در موارد مقررهء شرعيه صرف نموده و دو ثلث ديگر را جهت صرف در ترويج شريعت مقدسه و اعلاى كلمهء طيبهء اسلام نزد اين جانب ارسال دارند . و السلام عليه و على اخواننا المؤمنين و رحمة اللَّه و بركاته .\r\nروح اللَّه الموسوي الخمينى\r\n\r\n","description":"","footnote":"","page_name":" 387 ","page_number":407},
  {"content":"\r\n\r\n\r\nپيام [ تشكر به رئيس جمهور مالديو ( تبريك سال جديد قمرى ) 
  ]\r\nزمان : 27 شهريور 1364 / 2 محرّم 1406\r\nمكان : تهران ، جماران\r\nموضوع : پاسخ تلگراف تبريك سال جديد هجرى قمرى\r\nمخاطب : مأمون عبد القيوم ( رئيس جمهور مالديو )\r\nبسم اللَّه الرحمن الرحيم\r\nحضرت آقاى مأمون عبد القيوم ، رئيس جمهور كشور مالديو\r\nتلگراف تبريك آن جناب به مناسبت حلول سال جديد هجرى و اصل و موجب تشكر گرديد . متقابلًا حلول سال جديد را تبريك گفته ، اميد است عموم مسلمانان جهان در اين سال ، در سايهء اتحاد و الهام از تعاليم حياتبخش اسلام ، بتوانند دست اجانب را از كشورهاى ثروت‌خيز خود كوتاه نموده و عظمت خويش را بازيابند . و السلام عليكم و رحمة اللَّه .\r\n2 محرّم الحرام 1406\r\nروح اللَّه الموسوي الخمينى\r\n\r\n","description":"","footnote":"","page_name":" 388 ","page_number":408},
  {"content":"\r\n\r\n\r\nنامه [ به فرزند يكى از شهدا ( تجليل از مقام شهيدان ) 
  ]\r\nزمان : ؟\r\nمكان : تهران ، جماران\r\nموضوع : پاسخ نامهء فرزند شهيد و تجليل از مقام شهيدان\r\nمخاطب : فرزند شهيد\r\n[ بسم اللَّه الرحمن الرحيم . خدمت پدر بزرگوارم سلام عليكم\r\nاين جانب بندهء حقير به عنوان فرزند شهيد كه چندين سال آرزوى ديدار شما را داشتم ، اما لايق ديدار شما نشده‌ام ، افسوس مىخورم . اما از فرصت استفاده كرده و چند كلمه‌اى كه فكر مىكردم مىتوانم مستقيم با شما صحبت كنم ، اما حالا در يك ورقه براى شما مىنويسم . از شما تقاضا دارم كه در يك ورقه با دستخط خودتان ( امام ) به بندهء حقير جواب دهيد .\r\n( اين نوجوان ، سپس خوابى را كه ديده به صورتى ساده و صميمانه تعريف كرده است ) . متن پاسخ حضرت امام به او چنين است : 
  ] .\r\nبسمه تعالى\r\nخداوند تعالى همهء شهداى اسلام خصوصاً شهيد شما را با شهداى كربلا محشور فرمايد ، و به همهء بازماندگان آنها بويژه شما اجر و صبر عنايت فرمايد . ان شاء اللَّه موفق باشيد .\r\nروح اللَّه الموسوي الخمينى\r\n\r\n","description":"","footnote":"","page_name":" 389 ","page_number":409},
  {"content":"\r\n\r\n\r\nپيام [ به رزمندگان اسلام ( تجليل از رزمندگان و جانبازان ) 
  ]\r\nزمان : ؟\r\nمكان : تهران ، جماران\r\nموضوع : تجليل از رزمندگان و جانبازان\r\nمخاطب : رزمندگان اسلام\r\nبسم اللَّه الرحمن الرحيم\r\nجاويد باد ياد شما جوانان سلحشور كه در ميدانهاى نبرد با جنايتكاران تاريخ براى اسلام و ملت شريف ايران افتخار و سرافرازى آفريديد . نام شما فرزندان اسلام و ميهن ، كه سپاه سيه روى متجاوز را در تمام جبهه‌هاى كارزار شكست مفتضحانه داديد و نام ايران را در طول تاريخ در دل اسلاميان و مستضعفان جهان زنده و پايدار نگه داشتيد ، در صحيفهء وجود و ملكوت اعلى محفوظ ، و رحمت واسعهء پروردگار جهان براى شما مسطور است . درود بر شما رزمندگان در راه اسلام و ميهن كه با شب زنده دارى و ذكر خداوند و سلاح صلاح بر دشمنان اسلام پيروز ، و آثار توپ و تانك و موشكها را خنثى نموديد . و رحمت و درود بر معلولان عزيز كه در راه هدف بزرگ سر از پا نشناخته و سلامت خود را فداى اسلام عزيز كردند ، و سعادت و عظمت ملت بزرگ و فرزندان اسلام را با رنج خود بيمه نمودند . از خداوند تعالى سلامت براى معلولان و پيروزى نهايى براى رزمندگان خواهانم .\r\nروح اللَّه الموسوي الخمينى\r\n\r\n","description":"","footnote":"","page_name":" 390 ","page_number":410},
  {"content":"\r\n\r\n\r\nنامه [ : پاسخ به نامهء 135 نفر از نمايندگان مجلس ( تأييد نخست وزير و تأكيد بر حمايت از دولت ) 
  ]\r\nزمان : 5 مهر 1364 / 11 محرّم 1406\r\nمكان : تهران ، جماران\r\nموضوع : تأييد نخست وزير و تأكيد بر حمايت از دولت\r\nمناسبت : انتخاب دولت جديد\r\nمخاطب : 135 نفر از نمايندگان مجلس شوراى اسلامى\r\n[ محضر مبارك رهبر عظيم الشأن انقلاب اسلامى ، حضرت آيت اللَّه العظمى امام خمينى - مد ظله\r\nپس از سلام و آرزوى طول عمر با عزت و بركت براى آن حضرت به عرض مىرسانيم : وضعيت حساس مملكت و دگرگونى قريب الوقوعى كه نسبت به دولت در پيش است ما نمايندگان مجلس شوراى اسلامى را بر آن داشت كه موجب تصديع شويم . با اين اميد كه از نفس قدسى و نظر بلند شما كه همواره به جانهاى مشتاق حقيقت ، اطمينان بخشيده است و منشأ بركات براى اسلام و جمهورى اسلامى بوده است مدد بگيريم .\r\nهمانطور كه خاطر خطير ، مستحضر است در پى انجام انتخابات رياست جمهورى ، دولت تازه‌اى معرفى خواهد شد . اين واقعه در هنگامه‌اى رخ مىدهد كه ملت ايثارگر و انقلابى ما ، پنجمين سالگرد جنگ تحميلى را با همهء آثار و تبعاتش صبورانه به پشت سر گذاشته و تحت رهبرى آن حضرت ، سربلند و مقتدر ، دفاع مقدس از اسلام و انقلاب اسلامى را سرلوحهء برنامه‌ها و تلاشهاى خود قرار داده است و تنگناهاى سخت مالى و اقتصادى را بزرگوارانه با همتى الهى تحمل مىكند .\r\nما نمايندگان اين مردم عظيم الشأن ضمن تقدير از نخست وزير متعهد و دولت تلاشگر او كه جوانمردانه با موفقيت ، در دورانى بسيار سخت به انجام وظيفه همت گماشته‌اند و خدمات ارزنده‌شان همواره مورد عنايت حضرت امام و امت بزرگ اسلامى بوده است ، انتظار و توقع خود را در اين مقطع حساس از تاريخ انقلاب اسلامى نسبت به معرفى نخست وزير و دولت جديد به عرض امام عزيز مىرسانيم و از پيشگاه مقدسشان درخواست ارشاد مىكنيم .\r\n1 - سابقهء انقلابى و ارزندگى ، حقيقت درخشانى است كه بايستى بر چهرهء دولت جمهورى اسلامى\r\n\r\n","description":"","footnote":"","page_name":" 391 ","page_number":411},
  {"content":"\r\n\r\nبدرخشد تا همهء نيروهاى انقلابى و كافهء مردم فداكار ما با اميد و نشاط به حمايت آن برخيزند و حضرت امام هم بر اين نكته تأكيدى فراوان دارند بنا بر اين چنانچه دولتى فاقد چنين امتياز بوده و يا خداى نخواسته نكاتى منفى داشته باشد ضربه‌اى به انقلاب وارد خواهد آمد .\r\n2 - اكنون ملت و كشور ما يكى از بحرانيترين مواقع تاريخى را مىگذراند . اشتعال دامنهء جنگ و خطر ضربهيابى مخازن نفتى ، تهديدات نظامى امريكا ، فشارهاى شديد اقتصادى ، توطئه‌هاى خطرناك سياسى و تحريكات ضد انقلاب از عوامل مهمه‌اى است كه فشار طاقتفرساى آن بر دوش مردم صبور و مظلوم ما سنگينى مىكند و تغيير دولت كه متأسفانه به قرار مشهود مستلزم تغييرى عظيم در سطح كشور خواهد بود ، تزلزلى شديد در اركان دولت و ادارهء كشور به وجود خواهد آورد كه مسلماً عواقبى وخيم در بر دارد .\r\n3 - آنچه متأسفانه مشهود است جريانى خاص و گسترده و طيفى معلوم و مشخص ، تغيير دولت را حمايت و همراهى مىكند كه در صورت موفقيت ممكن است نيروهاى فراوان انقلابى كنار گذاشته شوند و يا به كنار روند و بحران و خسران فراوان در سازمان ادارهء مملكت كه اكنون قشرهاى مؤمن و انقلابى ارزنده‌اى در متن آن مشغول خدماتى صادقانه‌اند پديد آيد .\r\n4 - مردم محروم و پر توان و صبور ما با معرفى دولتى جديد به طور طبيعى توقعات و انتظاراتى خواهند داشت و چون دولت جديد فاقد امكاناتى تازه و گسترده است موجبات يأس مردم فراهم خواهد شد .\r\n5 - چون دولت جديد تجربه و تلاش و امكانات فراوانترى ندارد و از داشتن اكثريتى قاطع در مجلس و بين مردم برخوردار نيست به موفقيتهاى لازم دست نخواهد يافت و در نتيجه كشور دچار بحران مىشود .\r\n6 - آنچه صادقانه به عنوان نمايندگان مردم دريافته و معروض مىداريم اين است كه دولت آقاى مهندس موسوى با وجود مشكلات فراوان داخلى و خارجى و على رغم جوسازيها و ايجاد موانع و ناهماهنگيهاى عمدى دولتى موفق بوده است و اين حقيقت را شخص حضرت امام و مسئولان مهم و متعهد كشور و نهادهاى انقلابى و مردم آگاه درك كرده‌اند و تعويض چنين دولتى در اين موقعيت حساس مغاير با مصالح مملكت و ملت است .\r\n\r\n","description":"","footnote":"","page_name":" 392 ","page_number":412},
  {"content":"\r\n\r\n7 - چون به فرمودهء حضرت عالى ، مسئلهء اصلى جنگ است و دولت فعلى با قواى رزمنده و فداكار ما در ادامهء جنگ و تلاش براى حصول پيروزى توافق و همكارى برنامه‌ريزى شدهء گرم و صميمانه‌اى دارد ، كنار رفتن آن به مسئلهء جنگ ضايعات و صدماتى وارد خواهد ساخت .\r\nو اينك كه مجلس در آستانهء تصميمى سرنوشت‌ساز قرار گرفته است بدون شك راهنماييهاى آن حضرت مىتواند روشنگر راه ما باشد . لذا موجب امتنان و افتخار خواهد بود اگر اجازه فرماييد بعضى از ما نمايندگان مجلس لحظاتى شرفياب شوند و از هدايتهاى آن حضرت در اين مورد كسب فيض نمايند .\r\nاز خداوند متعال مىخواهيم كه همواره امت ما را از بركات رهبرى آن امام بزرگوار برخوردار فرمايد . و السلام عليكم و رحمة اللَّه و بركاته . 
  ] .\r\nبسم اللَّه الرحمن الرحيم\r\nبا تشكر از حضرات آقايان ، اين جانب چون خود را موظف به اظهار نظر مىدانم ، به آقايانى كه نظر خواسته‌اند ، از آن جمله جناب حجت الاسلام آقاى مهدوى و بعضى آقايان ديگر ، عرض كردم آقاى مهندس موسوى « 1 » را شخص متدين و متعهد ، و در وضع بسيار پيچيدهء كشور ، دولت ايشان را موفق مىدانم ؛ و در حال حاضر تغيير آن را صلاح نمىدانم . ولى حق انتخاب با جناب آقاى رئيس جمهور « 2 » و مجلس شوراى اسلامى محترم است .\r\n5 مهر 64\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - نخست وزير\r\n( 2 ) - آقاى سيد على خامنه‌اى\r\n","page_name":" 393 ","page_number":413},
  {"content":"\r\n\r\n\r\nحكم [ انتصاب آقاى مهدى كروبى به سمت سرپرست حجاج ايرانى 
  ]\r\nزمان : 7 مهر 1364 / 13 محرّم 1406\r\nمكان : تهران ، جماران\r\nموضوع : انتصاب سرپرست حجاج\r\nمخاطب : كروبى ، مهدى\r\nبسم اللَّه الرحمن الرحيم\r\nجناب حجت الاسلام حاج شيخ مهدى كروبى - دامت افاضاته\r\nبا تشكر از حجاج عزيزى كه در تمامى صحنه‌ها حاضر بودند و با تشكر از عملكرد خوب و زحمات شما و ساير برادران دست‌اندركار امر حج در داخل و خارج ، جنابعالى را به عنوان نمايندهء خويش و سرپرست حجاج در سالهاى آينده منصوب مىنمايم ، تا به تمام برنامه‌هايى كه در احكام سالهاى گذشته ذكر گرديده بود عمل نماييد . بديهى است كه تمام مسئولين با شما همكاريهاى لازم را خواهند داشت . ان شاء اللَّه موفق و مؤيد باشيد . و السلام .\r\n7 / 7 / 64\r\nروح اللَّه الموسوي الخمينى\r\n\r\n","description":"","footnote":"","page_name":" 394 ","page_number":414},
  {"content":"\r\n\r\n\r\nاجازه نامه [ به آقاى رفسنجانى ( استفاده از وجوهات جهت كمك به مردم بشاگرد ) 
  ]\r\nزمان : 7 مهر 1364 / 13 محرّم 1406\r\nمكان : تهران ، جماران\r\nموضوع : استفاده از سهم امام ( ع ) براى خريد ماشينهاى راهسازى جهت كمك به مردم محروم « بشاگرد »\r\nمخاطب : هاشمى رفسنجانى ، اكبر ( نمايندهء امام در شوراي عالى دفاع )\r\n[ رياست محترم مجلس شوراى اسلامى ، جناب آقاى هاشمى رفسنجانى\r\nپس از سلام ، همان طورى كه حضوراً عرض شد مردم محروم بشاگرد « 1 » و حومه در محروميت بخصوص از جهت راه و جاده در مضيقه‌اند . در اين مسافرت اخير كه با بعضى از برادران كويتى به آنجا رفتيم وضع را خيلى أسف‌انگيز ديديم كه به جهاد سازندگى تذكر داديم . گفتند اگر بولدوزر و گِريدر داشتيم تمام مشكلات در اسرع وقت حل مىگرديد . و يكى از همراهان اين جانب به نام حاج عباس بن نخى اظهار داشتند اگر امام اجازه فرمايند آماده هستيم از سهم امام يك دستگاه بولدوزر و گريدر بخريم . خواهشمند است اجازه را شما از امام بگيريد تا اين دو دستگاه ماشين را بخريم . توضيح اينكه جهاد هيچ گونه امكانى براى خريد ماشينهاى مذكور ندارد .\r\n2 / 7 / 64 - نمايندهء ميناب - ذوالقدر\r\nحضرت حاج احمد آقا ، با توجه به فقر و محروميت منطقه اگر امام موافقت بفرمايند خيلى خوب است . 7 / 7 / 64 - اكبر هاشمى رفسنجانى 
  ]\r\nبسمه تعالى\r\nدر صورتى كه از طريق ديگر ميسر نباشد مجازند . ان شاء اللَّه موفق باشند .\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - بشاگرد ، يكى از محرومترين مناطق كشور واقع در استان هرمزگان ( از توابع شهرستان ميناب ) . مردم اين منطقه تا پيش از پيروزى انقلاب از داشتن امكانات اوليهء زندگى همچون حمام ، آب سالم ، برق ، پزشك و دارو و . . . محروم بودند . اما پس از پيروزى انقلاب ، پرسنل فداكار جهاد سازندگى به كمك مردم محروم در اين منطقه شتافتند\r\n","page_name":" 395 ","page_number":415},
  {"content":"\r\n\r\n\r\nاجازه نامه [ به آقاى غلام رضا عطايى ، در اخذ و صرف وجوه شرعيه 
  ]\r\nزمان : 21 مهر 1364 / 27 محرّم 1406\r\nمكان : تهران ، جماران\r\nموضوع : اجازه در امور حسبيّه و شرعيه\r\nمخاطب : عطايى ، غلام رضا\r\nبسم اللَّه الرحمن الرحيم\r\n27 محرّم 1406\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب ثقة الاسلام آقاى آقا شيخ غلام رضا عطايى - دامت توفيقه - از طرف اين جانب مجازند در اخذ سهمين مباركين ، و صرف سهم مبارك امام - عليه السلام - را در مخارج خودشان به نحو اقتصاد ؛ و مجازند در ما زاد از مخارج خودشان كه ثلث آن و نيز ثلث از سهم سادات را در محل به مصارف مقررهء شرعيه برسانند و دو ثلث ديگر را جهت احياى كلمهء طيبهء اسلام نزد اين جانب ارسال دارند ، و در مورد مظالم عباد و اموال مجهول المالك و زكوات نيز مجازند به مصارف شرعيهء آن برسانند .\r\n« و اوصيه - ايّده اللَّه تعالى - بمراعاة الاحتياط فى جميع الموارد » ؛ و السلام عليه و رحمة اللَّه و بركاته .\r\nروح اللَّه الموسوي الخمينى\r\n\r\n","description":"","footnote":"","page_name":" 396 ","page_number":416},
  {"content":"\r\n\r\n\r\nسخنرانى [ در جمع نمايندگان مجلس شوراى اسلامى ( خط مشى مجلس شوراى اسلامى ) 
  ]\r\nزمان : صبح 24 مهر 1364 / 1 صفر 1406\r\nمكان : تهران ، حسينيه جماران\r\nموضوع : خط مشى مجلس شوراى اسلامى\r\nحضار : هاشمى رفسنجانى ، اكبر ( رئيس ) - نمايندگان مجلس شوراى اسلامى\r\nبسم اللَّه الرحمن الرحيم\r\n\r\nلزوم تأييد مجلس\r\nمن قبلًا از آقايانى كه زحمت دادم معذرت مىخواهم ، لكن بعض مسائل هست كه موجب شد من به خدمت آقايان برسم و آن چيزى كه تكليفم هست ، عرض كنم . اولًا كه هيچ نگرانىاى در اين مسائل نيست و من تأييد مىكنم مجلس را و هميشه سفارش مىكنم به ملت كه مجلس را بايد تأييد كنند . و مجلس از ارگانهايى است كه لازم است بر همهء ما كه او را تأييد كنيم . و هيچ كس حق ندارد كه راجع به مجلس جسارتى بكند ، و مجلس حقش است كه موافق و مخالف داشته باشد و ممتنع ، و يك مسأله‌اى است كه هميشه بايد در مجلس باشد و اين امرى است كه گذشت و در او هيچ صحبتى نيست .\r\n\r\nانتقاد سالم و راهنمايى دولت توسط مجلس\r\nآن چيزى كه موجب زحمت آقايان است ، اين است كه ما راجع به آتيه صحبت كنيم ، گذشته گذشته است . الآن يك واقعيتى است و آن اينكه مجلس رأى اعتماد داده است به نخست وزير . اين يك واقعيتى است كه در قبال همهء ما واقع شده است ، و اين سه وضعى كه در مجلس آمده است كه رأى ممتنع و رأى مخالف و رأى موافق ، اينها همه براى اين بوده است كه تشخيص دادند اين مطلب را ، در آن هم صحبتى نيست . صحبت اين است كه آيا از اين به بعد مخالف مىخواهد كارشكنى بكند براى دولت ، به ترتيب غربىاش مىخواهد عمل كند ؟ براى اثبات اينكه ما راست گفتيم ، مىخواهد اسلام را شكست بدهد ، مىخواهد جمهورى اسلامى را شكست بدهد ؟ يا اينكه عقل اقتضا مىكند كه\r\n\r\n","description":"","footnote":"","page_name":" 397 ","page_number":417},
  {"content":"\r\n\r\nحالايى كه در مقابل اين امر واقع شده است ، اينكه عقيده‌اش اين است كه به طور شايسته عمل نشده است و از اين بهتر مىشد عمل بشود ، هدايت كند ، كمك كند كه به طور شايسته عمل بشود كه در دورهء آتيه همه رأى بدهند ، نه اينكه كارشكنى كند ، و خداى نخواسته در يك همچو موضع حساسى كه ما واقع هستيم دولت را به شكست برساند ، و اين از امورى است كه بر خلاف اسلام است ، بر خلاف مصالح كشور است و بر خلاف مصالح خودتان است . اگر شما اعتقاد به اسلام داريد و عقيده داريد - چنانچه داريد - و اعتقاد داريد كه بايد كشور با قدرت پيش برود و در اين موضع در جنگ پيروز بشود ، راه براى ابرقدرت‌ها بسته بشود و كشور ما قوى بشود ، بايد كوشش كنيد در تأييد ، نه كوشش كنيد در انتقاد . انتقاد سالم بايد بكنيد ، اين هم در پيشرفت مسائل مؤثر است .\r\nانتقاد سالم و راهنمايى دولت در همه كارهايى كه مىخواهد انجام بدهد ، اينها از امورى است كه لازم است . اما اينكه خداى نخواسته ، يك وقت براى اينكه اثبات كنيد مطلب خودتان را راجع به دولت ، بخواهيد كارشكنى بكنيد ، دولت را به شكست وادار كنيد ، ملت را تضعيف كنيد ، دولت را تضعيف كنيد ، اسلام را به شكست برسانيد ، اين يك مطلبى است كه الزاماً بايد جلوش گرفته بشود و من اميدوارم اين جور نباشد .\r\n\r\nاظهار نظرهاى خيرخواهانه مجلس درباره دولت\r\nمجلس امروز مثل مجلس‌هاى سابق نيست كه در يك محل دربسته و سربسته‌اى بين خودشان صحبت بشود ، و بعد هر كدامش را خواستند منتشر كنند و هر كدام را نخواستند نكنند . مجلس امروز مستقيماً منتشر مىشود مسائلش ، و حتى آن اشخاصى كه در مزرعه‌ها مشغول زراعت هستند ، راديو دارند و مسائل را مىتوانند بگيرند . ملت ما هم امروز مثل سابقش نيست كه بىتفاوت باشد در امور . ملت ما هم مواظب است و مراقب است و همهء امور را مشاهده مىكند . بايد آقايان بدانند كه اگر چنانچه يك وقت خداى نخواسته وسوسه‌اى پيش بيايد ، يا كسى باشد كه بخواهد وسوسه‌اى پيش بياورد در خارج و داخل ، تضعيف كند دولت را و نگذارد كه مسائل پيش برود و همه چيزهايى كه بايد\r\n\r\n","description":"","footnote":"","page_name":" 398 ","page_number":418},
  {"content":"\r\n\r\nموافق با اسلام باشد پيش برود ، مردم مواظب‌اند و مطلع‌اند و شناسايى مىكنند و سكوت نمىكنند . بنا بر اين ، توصيه من به آقايان به طور جِد اين است كه بايد شما كه مىبينيد كه دولت نتوانسته به آن طورى كه دلخواه است عمل بكند ، بايد از اين به بعد تعقيب كنيد ، تأييد كنيد ، همراهى كنيد ، كمك كنيد تا كشور شما رو به سلامت برود ، و احتراز كنيد از يك چيزى كه بر خلاف رضاى خداست و بر خلاف رضاى ملت است . از آن طرف هم به آقايانى كه در آن طرف واقع شده‌اند ، عرض مىكنم كه شما براى اينكه تشخيص مصلحت داديد اين كار را كرديد ، حالا از اين به بعد اگر چنانچه ، از دولت يك چيزى بر خلاف ديديد ، براى اينكه بگوييد ما مصلحت ديديم و براى مصلحتمان اين كار را كرديم و اثبات كنيد حرف خودتان را بخواهيد تأييد كنيد از دولت در موارد بى جا ، آن هم بر خلاف شرع است . همان طورى كه هميشه بنا بر اين است و هميشه سفارش شده است ، مجلس يك مجلس مشورتى اسلامى است ، نه يك مجلسى است كه در جاهاى ديگر متعارف است و مربوط به اين مسائل اسلامى نيست و كارى به مذهب ندارد .\r\nمجلس اسلامى است ، بايد نظرها ، نظرهاى خيرخواهانه اسلامى باشد ، هم دربارهء دولت ، هم دربارهء وزرا . وزرايى كه شما انتخاب مىكنيد ، بايد همان طورى كه گفته شده است شرايطى داشته باشند كه كاردان باشند و يك طور نباشد كه يك وزيرى باشد كه بعد نتواند كار بكند ؛ فعال باشد . و كمك كنيد كه يك همچو وزرايى [ انتخاب 
  ] بشود و زودتر كار هم انجام بگيرد .\r\n\r\nبرخوردهاى اسلامى سالم نمايندگان مجلس\r\nخوب ، ما الآن در مشكلات هستيم ، نبايد دولت يك مدت طولانى تعطيل باشد ، بايد به طورى كه صلاح است زود او به حسب تكليفش [ معرفى بشود 
  ] و آقاى رئيس جمهور هم به حسب تكليفشان آن قدرى كه تشخيص مىدهند ، تأييد بكنند ، و بعد هم آمد مجلس ، زود مسأله را تمام كنيد ؛ نگذاريد طولانى بشود و ضرر است براى اسلام ، ضرر است براى كشور ، امروز كشور مثل روزهاى آرام نيست كه اگر چهل روز هم ، پنجاه روز\r\n\r\n","description":"","footnote":"","page_name":" 399 ","page_number":419},
  {"content":"\r\n\r\nهم ، يك ماه هم ، دو ماه هم ، سه ماه هم دولت نتواند كار بكند ، اشكالى نداشته باشد .\r\nامروز يك روزش هم براى دولت حساسيت دارد و بايد كار بكنند . بنا بر اين عرض من اين است كه بايد آقايان نظر داشته باشند ، انتقاد كنند ، انتقاد سازنده ، انتقاد نصيحت ، و انتقاد خصمانه نكنند .\r\nدر نطقهاى قبل از دستور و در صحبتهايى كه وقتى معرفى مىكنند وزرا را هتاكى نكنند اين از شأن آقايان دور است . نبايد يكى ديگرى را تضعيف كند ، همديگر را تضعيف كنند ، نه آنهايى كه در اكثريت هستند ، نه آنهايى كه در اقليت هستند ، نه آنهايى كه ممتنع هستند ، هيچ كدام نبايد اين كار را بكنند ، براى اينكه اين خلاف رضاى خداست ، خلاف شرع است .\r\nالبته بايد انتقاد كرد ، مسائل را گفت و هر چه به نظر آقايان مىآيد بايد بگويند ، و اگر نگويند خلاف است . پس بنا بر اين ، يك مطلب راجع به اين است كه برخوردها ، برخوردهاى اسلامى سالم باشد ، چه در مجلس و چه در خارج مجلس . و يك صحبت اين است كه زودتر اين مجلس تمام كار را انجام بدهد ، و وزرا را زودتر و البته با نظر ، با دقت همه چيز و به طور سريع اين كار انجام بگيرد كه تعطيل نباشد امور . مادر وضعى هستيم ، در جنگ هستيم ، در همهء گرفتاريها هستيم ، توطئه‌ها هستند و ما بايد زودتر اين كار را انجام بدهيم تا اينكه ان شاء اللَّه اين كشور [ نمونه 
  ] باشد .\r\n\r\nمداخله ننمودن قواى مسلحه در امور سياسى\r\nاز آن طرف هم من به قواى مسلحه ؛ چه ارتش باشد و چه [ نيروهاى 
  ] محلى باشد و چه پاسدارها باشند ، به همهء آنها سفارش مىكنم كه در امور سياسى دخالت نكنند . اين طور نباشد كه يك دسته‌اى بروند راجع به اينكه كى اين طورى گفته ، يك دسته‌اى بگويند راجع به آنها ، به آنها مربوط نيست ، آنها بايد مشغول جنگ باشند . ولى خوب ، معلوم است كه آنها مطلع مىشوند از مجلس ، نمىگويم مطلع نشوند ، دخالت نكنند . و آقايان بايد بدانند كه اگر چنانچه در مجلس يك اضطرابى واقع بشود و يك وضع\r\n\r\n","description":"","footnote":"","page_name":" 400 ","page_number":420},
  {"content":"\r\n\r\nناخوشى پيش بيايد ، آن تأثيرش در جبهه‌ها هست و در كارخانه‌ها هست و در كشاورزيها هست و در همه جا تأثير دارد و اين به عهدهء شماست .\r\nالآن يك تكليف بزرگ به عهدهء شماست ، به عهدهء همهء شماست و آن اينكه كارى نكنيد كه به واسطهء اعمال شما و به واسطهء برخوردهاى ناهموار خداى نخواسته ، يك وقت پيش بيايد در همهء كشور يك آثار سوئى واقع بشود و يك وقتى يك اضطرابى واقع بشود . از آن طرف هم توطئه‌ها معلوم است كه هست و موجود است الآن در كشور ما ، و خداى نخواسته ، آنها هم دامن‌بزنند ، يك وقت هياهويى در همه جا پيدا بشود . و من به همهء ملت سفارش مىكنم كه در اين امور آرامش خودشان را حفظ كنند و هيچ حركتى كه بر خلاف اين آرامش است انجام ندهند ، و مجلس را تأييد كنند و وكلا را تأييد كنند و اصلًا راجع به اينكه چه شده است حرفى نزنند و راجع به آينده مواظب باشند كه كارها ان شاء اللَّه به خوبى پيش برود و كارها [ انجام 
  ] بشود .\r\n\r\nاتحاد نيروها در مقابل توطئه‌ها\r\nمطلب ديگرى را كه مىخواستم عرض كنم راجع به اين است كه ما هميشه از اول ارتش را تأييد كرديم ، و آن وقتى كه مىخواستند ارتش منحل بشود و نظرهاى سوئى در كار بود ، نظرهاى فاسدى در كار بود ، و مىخواستند ارتش را ساقط كنند ، از بين ببرند ، و مىگفتند ما ديگر ارتش نمىخواهيم ، در آن وقت ما بر خلاف گفتيم و گفتيم ما ارتش لازم داريم . و ارتش هم به حمد اللَّه الآن تصفيه شده است ، ارتش الآن ارتش بسيار خوبى است و دارند خدمت مىكنند و ما آنها را تأييد مىكنيم ، چنانچه پاسداران را تأييد مىكنيم . همهء اينها بايد با هم باشند تا اين كشور را بتوانند نگه دارند .\r\nاين طور نباشد كه ارتش خيال كند يك ارگان على حده است و سپاه هم خيال كند كه يك قوهء على حده هست و ديگران هم اين طور حساب كنند . همه شما يك قوه هستيد براى حفظ آرامش و براى حفظ كشورتان و براى حفظ اسلامتان . اين يك تكليفى است براى همهء ما ، مجلس بايد اين كار را انجام بدهد . دولت بايد اين كار را انجام بدهد ،\r\n\r\n","description":"","footnote":"","page_name":" 401 ","page_number":421},
  {"content":"\r\n\r\nروحانيين بايد اين كار را انجام بدهند ، ملت بايد انجام بدهد و ارتش و سپاه هم بايد انجام بدهند كه همه يكدست در مقابل توطئه‌ها بايستند ، و همه يكدست كشور را به پيش ببرند . و به حمد اللَّه الآن كشور ما يك كشور ثابتى است ، يك كشور مستقلى است ، يك كشور پيشرويى است و دارد پيش مىرود ، و بسته به اين است كه اول مجلس درست برخورد بكند و بعد هم سايرين و همه .\r\nان شاء اللَّه اميدوارم كه موفق و مؤيد باشند و اسلام را تأييد كنند و اين بار را به منزل برسانند .\r\nو السلام عليكم و رحمة اللَّه\r\n\r\n","description":"","footnote":"","page_name":" 402 ","page_number":422},
  {"content":"\r\n\r\n\r\nپيام [ به نمايندگان مجلس شوراى اسلامى ( حدود اختيارات ولايت فقيه ) 
  ]\r\nزمان : 1 آبان 1364 / 8 صفر 1406\r\nمكان : تهران ، جماران\r\nموضوع : حدود اختيارات ولايت فقيه\r\nمخاطب : نمايندگان مجلس شوراى اسلامى\r\nبسم اللَّه الرحمن الرحيم\r\nبا تشكر وافر از نمايندگان محترم مجلس شوراى اسلامى ، چون گفتار آقايان پخش مىشود و ممكن است سوء تفاهمى بين مردم حاصل شود ، لازم است عرض كنم آيات و رواياتى وارد شده است كه مخصوص به معصومين - عليهم السلام - است ، و فقها و علماى بزرگ اسلام هم در آنها شركت ندارند ، تا چه رسد به مثل اين جانب . هر چند فقهاى جامع الشرايط از طرف معصومين نيابت در تمام امور شرعى و سياسى و اجتماعى دارند و تولى امور در غيبت كبرا موكول به آنان است ، لكن اين امر غير ولايت كبرا است كه مخصوص به معصوم است . تقاضاى اين جانب آن است كه در صحبتهايى كه مىشود و پخش مىگردد ابهامى نباشد ، و مرزها از هم جدا باشد . و السلام عليكم .\r\n1 / 8 / 64\r\nروح اللَّه الموسوي الخمينى\r\n\r\n","description":"","footnote":"","page_name":" 403 ","page_number":423},
  {"content":"\r\n\r\n\r\nنامه [ به آقاى مهدى كروبى ( واگذارى بخشى از اموال مصادره‌اى به بنياد شهيد ) 
  ]\r\nزمان : 2 آبان 1364 / 9 صفر 1406\r\nمكان : تهران ، جماران\r\nموضوع : واگذارى بخشى از اموال مصادره‌اى رژيم پهلوى به بنياد شهيد\r\nمخاطب : كروبى ، مهدى ( سرپرست بنياد شهيد انقلاب اسلامى )\r\n[ بسمه تعالى . محضر مبارك حضرت آيت اللَّه العظمى امام خمينى - مد ظله العالى\r\nبا سلام و تحيت ، همان گونه كه استحضار دارند اموال مصادره‌اى كه از طرف دادگاههاى انقلاب در اختيار اين نهاد قرار داده شده كمك مؤثرى در جهت رفع برخى مشكلات جارى بنياد شهيد انقلاب اسلامى بوده است . لذا با عنايت به وضعيت و گسترش برنامه‌هاى اين نهاد و ضرورت رسيدگى كامل به مشكلات و مسائل خانواده‌هاى معظم شهدا در اقصى نقاط كشور و كمك به مجروحين و غيره استدعا دارد اجازه فرمايند تا محاكم انقلاب اسلامى بتوانند از اموال مصادره شده بر اساس حكم حكومتى كه از آنِ مقام معظم رهبرى مىباشد ، ( اموال مربوط به رژيم منحوس پهلوى و عمال و وابستگان آنها ) در اختيار بنياد شهيد انقلاب اسلامى قرار دهند . مهدى كروبى 
  ] .\r\nبسمه تعالى\r\nبراى خدمت به خانوادهء شهدا مجازند از آن اموال به مقدار ضرورت با حفظ موازين شرعيه به بنياد شهيد تحويل دهند .\r\nنهم صفر 406 - 2 / 8 / 64\r\nروح اللَّه الموسوي الخمينى\r\n\r\n","description":"","footnote":"","page_name":" 404 ","page_number":424},
  {"content":"\r\n\r\n\r\nاجازه نامه [ به آقاى محمد على طالب ، در امور حسبيه و شرعيه 
  ]\r\nزمان : 2 آبان 1364 / 9 صفر 1406\r\nمكان : تهران ، جماران\r\nموضوع : اجازه در امور حسبيّه و شرعيه\r\nمخاطب : طالب ، محمد على\r\nبسم اللَّه الرحمن الرحيم\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب ثقة الاسلام و المسلمين آقاى حاج شيخ محمد على طالب - دامت توفيقاته - از طرف اين جانب مجازند در تصدى امور حسبيّه و اخذ وجوه شرعيه و دستگردان و امهال به مقدار متعارف ، و صرف مظالم عباد و زكوات و كفّارات را در موارد مقررهء شرعيه ؛ و در مورد سهمين مباركين نيز مجازند در اخذ آن ، و صرف سهم مبارك امام - عليه السلام - را در مخارج خود به نحو متعارف ؛ و نيز مجازند ثلث باقيمانده از سهم مبارك امام - عليه السلام - و نصف سهم سادات را در محل و جاهاى ديگر در موارد مقرره به مصرف برسانند ، و ما بقى را جهت اعلاى كلمهء طيبهء اسلام نزد اين جانب ارسال دارند .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى » ؛ و السلام عليه و على اخواننا المؤمنين و رحمة اللَّه و بركاته .\r\nروح اللَّه الموسوي الخمينى\r\n\r\n","description":"","footnote":"","page_name":" 405 ","page_number":425},
  {"content":"\r\n\r\n\r\nاجازه نامه [ به آقاى نور اللَّه طبرسى ، در امور حسبيه و شرعيه 
  ]\r\nزمان : 4 آبان 1364 / 11 صفر 1406\r\nمكان : تهران ، جماران\r\nموضوع : اجازه در امور حسبيّه و شرعيه\r\nمخاطب : طبرسى ، نور اللَّه\r\nبسم اللَّه الرحمن الرحيم\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب حجت الاسلام آقاى حاج شيخ نور اللَّه طبرسى - دامت افاضاته - از طرف اين جانب مجازند در تصدى امور حسبيّه كه تصدى آن در زمان غيبت حضرت ولىّ عصر - عجل اللَّه تعالى فرجه الشريف - منوط به نظر ولى فقيه جامع الشرايط است ؛ و نيز مجازند در اخذ وجوه شرعيه و دستگردان و امهال به مقدار متعارف ، و صرف مظالم عباد و كفّارات و زكوات را در مصارف مقرره و صرف سهم مبارك امام - عليه السلام - را در مصارف خود به نحو متعارف و ما زاد بر آن را مجازند ثلث از سهم مبارك امام - عليه السلام - و نصف از سهم سادات عظام را در محل به مصرف برسانند ، و ما بقى از سهمين را جهت اعلاى كلمهء طيبهء اسلام نزد اين جانب ارسال دارند .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى و التمسك بعروة الاحتياط فى امور الدين و الدنيا » ؛ و السلام عليه و رحمة اللَّه و بركاته .\r\nبه تاريخ 11 صفر الخير 1406\r\nروح اللَّه الموسوي الخمينى\r\n\r\n","description":"","footnote":"","page_name":" 406 ","page_number":426},
  {"content":"\r\n\r\n\r\nسخنرانى [ در جمع اعضاى هيأت دولت ( عبور از شعار و ورود به جرگهء عمل ) 
  ]\r\nزمان : صبح 9 آبان 1364 / 16 صفر 1406\r\nمكان : تهران ، جماران\r\nموضوع : اهميت حضور مردم در صحنه ، عبور از شعار و ورود به جرگهء عمل\r\nحضار : خامنه‌اى ، سيد على ( رئيس جمهور ) - موسوى ، مير حسين ( نخست وزير ) - اعضاى هيأت دولت\r\nبسم اللَّه الرحمن الرحيم\r\n\r\nحفظ حضور مردم در صحنه‌ها\r\nاولًا تبريك عرض مىكنم اين دولت جديد را و اميدوارم كه موفق بشويد به اينكه قدمتان مبارك باشد براى اين كشور . مطالب يك چيزهايى است كه همه مىدانيد و تذكر است ؛ و الّا خوب ، همه اطلاع داريد كه آن چيزى كه براى همهء ما لازم است ، اين است كه ما در فكر اين باشيم كه مردم را در صحنه نگاه داريم ، و اين يك سرش بسته به دولت است و رئيس جمهور است و مجلس ، يك سرش هم مربوط به خود مردم . اگر اين طرف را شما نگه داريد ، ما از ملتمان مطمئن هستيم كه به حسب غالب و اكثريت ، آن طرف را حفظ مىكنند . اين طرف بايد بنا بگذارد بر اينكه با هم مثل يك دست باشند ، و اين كارى را كه انجام مىدهند ، همه با هم همصدا باشند .\r\nاگر بنا باشد در يك دولتى ، يك وزارتخانه‌اى بخواهد مخالفت بكند در يك امرى ، اين كار پيش نمىرود . حالا در يك ممالكى كه آسوده هستند ، كارى ندارند - اگر در دنيا باشد - يا يك رژيمى باشد كه اين طور نباشد كه مخالفى داشته باشند ، آنجا خيلى صدمه نمىخورند . اما در يك رژيمى كه مىدانيد همه مخالف شما هستند و دنبال اين‌اند كه يك چيزى را درست بكنند و منتشر بكنند و هر چه بخواهند بگويند و هر كارى هم بخواهند بكنند ، در يك همچو وضعى كه الآن ما مبتلا به آن هستيم و شما مبتلاى به آن هستيد ، عقل و انصاف اقتضا مىكند كه ما ديگر در بينمان چيزى نباشد . وقتى همه با ما\r\n\r\n","description":"","footnote":"","page_name":" 407 ","page_number":427},
  {"content":"\r\n\r\nمخالف‌اند ، ما بر فرض اينكه در بين خودمان هم يك اختلاف نظرى باشد ، لكن با هم باشيم در دفع او .\r\nاين گفته مىشود كه در اين وضع ايلاتى كه ايلات بزرگ ايران بودند آن وقت ، اينها با هم مخالف بودند ، يك دسته‌شان از آن ور مىكشيد ، جنگ هم با هم شايد داشتند ، لكن اگر يك كسى به يك دسته‌اى حمله مىكرد ، همه با هم او را دفع مىكردند . خوب ، اين مقتضاى عقل است كه انسان ، كسى كه بخواهد به تيره‌هاى او حمله بكند ، او را دفعش بكند ؛ خودش هم اگر اختلاف دارد بعد حساب خودشان را صاف بكنند . ما الآن در يك همچو قضيه‌اى واقع هستيم كه همهء كشورها - به استثناى خيلى كم - با ما مخالفند ؛ بعضى اظهار مخالفت هم مىكنند و عمل هم مىكنند ، و بعضى هم در واقع مخالف‌اند و ليكن اظهارش را هم شايد نكنند .\r\nدر داخل هم كه مىبينيد كه باز شياطين موجودند براى اينكه اختلاف بيندازند ، براى اينكه يك كارى انجام بدهند . به حمد اللَّه الآن ساكت شده است به حسب غالب اين مسائل ، اما هست باز و عقل اقتضا مىكند كه ديگر ما آنهايى كه متعهد هستند به اسلام و متعهد هستند به جمهورى اسلامى و مىخواهند در زير بار ابرقدرتها ديگر نباشند ، اينها ديگر با هم باشند . يك همچو عمل بزرگى كه بيرون رفتن از زير تعهد قدرتهاى بزرگ ، يك همچو عمل بزرگى نمىشود ، الّا اينكه يك ملت و دولت و همه با هم باشند ؛ اگر نباشند ، ممكن نيست يك همچو مطلبى . تا حالا هم هر چه انجام گرفته در سايهء همين اتحاد بوده است ؛ اگر يك اختلافى بوده ، جزئى بوده و بايد كوشش كنيد كه حتى آن اختلاف جزئى هم نباشد ؛ يعنى جورى عمل بكنيد كه مردم از شما انتزاع اين را بكنند كه شما مىخواهيد خدمت بكنيد .\r\n\r\nمشاركت دادن مردم در امور\r\nوقتى مردم ديدند كه شما در صدد خدمت به آنها هستيد ، طبيعى است كه آنها هم كمك به شما مىكنند ، و اين به اين است كه همهء وزارتخانه‌ها ، هر كسى كه متصدى يك\r\n\r\n","description":"","footnote":"","page_name":" 408 ","page_number":428},
  {"content":"\r\n\r\nوزارتخانه است ، وزارتخانهء خودش را بنا بر اين بگذارد كه اصلاح كند به نفع مردم ، به جورى كه مردم وقتى كه در آن وزارتخانه وارد مىشوند با رضايت خاطر ، با اطمينان خاطر بيرون بيايند . اگر اين طور بشود ، بلااشكال مردم حاضرند . مردم ، مردم خوبى هستند .\r\nما از مردم تشكر بايد بكنيم ، ما همه مرهون آنها هستيم . عمده اين است كه ما هم بتوانيم خدمت متقابل بكنيم .\r\nو بايد ما از مرحله لفظ و شعار بيرون برويم و به مرحلهء عمل برسيم ؛ يعنى هر وزيرى در وزارتخانهء خودش واقعاً بين خودش و خدا ، خودش را موظف بداند به اينكه آن پرسنل آنجا را ، هر كس در تحت نظر او هست ، آنها را بسيج كند به اينكه با مردم رفتار خوب بكنند و با مردم رفتار سالم داشته باشند . و همين طور شركت دادن مردم را در امور ، اين را كراراً گفتم ، شما هم خودتان گفتيد كه يك كشورى را كه بخواهيد اداره بكنيد ، يك دولت تا شركت مردم نباشد نمىشود ادارهء صحيح بشود . وقتى بنا شد كه مردم شركت كردند در كارها ، شما شركت داديد مردم را ، آنهايى كه الآن خدمت مىكنند و سابق هم خدمت كردند به شما ، به ما ، به همه ، به اسلام و شما را رساندند به اينجا ، آنها را كنار نگذاريد ، رد نكنيد ، آنها را وارد كنيد در كار . وقتى وارد كرديد در كار و آنها ديدند كه شما مىخواهيد همكارى كنيد با آنها ، آنها هم همكارى مىكنند با شما . و بىهمكارى امثال بازار ، كارگرها - نمىدانم - زارعين ، بدون اين قشرهاى مختلفى كه هستند كار از پيش نمىرود ، بايد آنها هم وارد باشند در كار و كمك كنند . كارهايى كه آنها مىتوانند انجام بدهند ، انجام بدهند ؛ مثلًا ، بازرگانانى كه مىتوانند كارهاى بازرگانان متعهد ، نه هر چيز ، آنهايى كه در صدد اين‌اند كه براى كشور خدمت بكنند ، آنها را دستشان را باز بگذاريد خدمت بكنند .\r\nو دنبال اين نباشيد كه هى هر چيزى را دولتىاش كنيد . نه ، دولتى در يك حدودى است ، آن حدودى كه معلوم است ، قانون هم معين كرده و ليكن مردم را شركت بدهيد ، بازار را شركت بدهيد . در كارخانه‌ها خيلى نظارت بكنيد به اينكه هيچ اجحافى به كارگرها در آنجا نشود . كارمندان خودتان را ، همهء اينها را وقتى كه با هم بكنيد و محبت ببينند از\r\n\r\n","description":"","footnote":"","page_name":" 409 ","page_number":429},
  {"content":"\r\n\r\nشما ، عمده اين است كه روح محبت از شما ببينند ، وقتى ديدند شما محبت به آنها داريد ، آنها هم به شما محبت پيدا مىكنند ، يك امر طبيعى است اين معنا . و من اميدوارم كه اين امر متحقق بشود و ما شاهد اين باشيم كه بعد از يك چند ماهى رضايت همهء قشرها را به دست آورده باشيد . و من از خداى تبارك و تعالى مىخواهم كه همان طورى كه شما مىخواهيد خدمت بكنيد ، مردم هم همه به شما خدمت بكنند . و مخصوصاً من از روحانيون همهء كشور مىخواهم كه در يك همچو موقعى كمك كنند به دولت و كمك كنند به آرمانهاى اسلام . اگر بخواهند يك وقت خداى نخواسته ، آنها هم در آنجا يك كارهايى بكنند ، كه نمىكنند ان شاء اللَّه ، و ليكن اگر يك وقتى جورى بشود كه شكست بشود براى دولت ، شكست بشود براى - عرض بكنم كه - مجلس ، امثال اينها ، اين يك امرى است كه خوب ، خودمان را با دست خودمان مىخواهيم فدا كنيم . و بايد عقلمان را باز كنيم به اينكه ما گرفتار به چنگال يك ديوهايى هستيم كه بايد خودمان ، خودمان را نجات بدهيم . ننشينيم به اينكه ديگرى بشود ، ديگرى هم ما نداريم ، ما خودمانيم ، ما الآن ديگرى نداريم كه او بيايد ما را نجات بدهد . ما خودمان بايد خودمان را نجات بدهيم ، و اين بسته به دست شماهاست ، و بسته به دست علماى اسلام است ، و بسته به دست مجلس است و اينها .\r\nو از مجلس هم من بايد تشكر كنم به اينكه زود مسأله را انجام دادند ، به طورى كه ديگر تزلزلى در كار نباشد و آنها هم مورد تشكر ما هستند .\r\n\r\nحاضر دانستن خداوند در انجام كارها\r\nو شما هم ان شاء اللَّه خدمتگزار همه هستيد و همهء ما خدمتگزار ملت هستيم . و خدا را در همهء امور ، شما حاضر بدانيد ، مهم آن معناست ، ما از اينجا خواهيم رفت ، هيچ شكى نيست ، من زودتر و شما هم بعداً مىآييد ، اين مسأله‌اى نيست ، بلااشكال است مسأله . بايد فكر اين را بكنيم كه حالا كه رفتيم ، آنجا از ما پرسيدند كه شمايى كه رئيس جمهور بوديد براى مردم چه كرديد ؟ شمايى كه نخست وزير بوديد چه كرديد ؟ شمايى كه وزير\r\n\r\n","description":"","footnote":"","page_name":" 410 ","page_number":430},
  {"content":"\r\n\r\nبوديد چه كرديد ؟ شمايى كه وكيل بوديد چه كرديد ؟ ملت را ازشان مىپرسند كه شما براى اسلام چه كرديد ؟ عمده اين است كه ما آنجا آبرو داشته باشيم . اگر آن مطلب را درست بكنيم ، هم اينجا درست مىشود و هم آنجا درست مىشود . و اگر خداى نخواسته ، بخواهيم يك تخلفى بكنيم ، نه اينجا خيرش را مىبينيم ، نه آنجا خيرش را مىبينيم .\r\nمن از خداى تبارك و تعالى توفيق و سعادت و سلامت همهء شما را خواستار هستم . و از همه‌تان تشكر مىكنم كه در يك همچه موقعى همه با حسن تفاهم ، با خوبى و با صفا مشغول خدمت هستيد .\r\nو السلام عليكم و رحمة اللَّه\r\n\r\n","description":"","footnote":"","page_name":" 411 ","page_number":431},
  {"content":"\r\n\r\n\r\nسخنرانى [ در جمع مسئولان وزارت امور خارجه ( ايجاد محيطى اسلامى در سفارتخانه‌ها ) 
  ]\r\nزمان : صبح 11 آبان 1364 / 18 صفر 1406\r\nمكان : تهران ، جماران\r\nموضوع : تغيير وضع سفارتخانه‌ها به محيطى اسلامى\r\nحضار : ولايتى ، على اكبر ( وزير امور خارجه ) - معاونان ، سفرا و كارداران جمهورى اسلامى ايران در كشورهاى عربى و آفريقايى\r\nبسم اللَّه الرحمن الرحيم\r\n\r\nفهم درد مردم توسط مسئولين نظام\r\nمن اميدوارم كه خداوند همهء آقايان را موفق به خدمت كند . خداوند به ما منت گذاشته است كه سفرا و دولت ما همه از اشخاصى هستند كه درد جامعه را مىفهمند ، زيرا بسيارى از آنها روحانى هستند كه با مردم رابطه داشته‌اند و مىدانند مردم چه وضعى داشته‌اند و درد آنها را ادراك مىكنند . ولى سابق وضع اين طور بود كه افراد حكومت هيچ ارتباطى با مردم نداشتند و نمىفهميدند كه بر مردم چه مىگذرد . ولى اكنون خدا خواسته است كه حكومت مستضعفين تشكيل بشود كه به حمد اللَّه تا كنون عملكرد او خوب بوده است و اميدوارم از اين به بعد بهتر باشد .\r\n\r\nاسلامى بودن محيط سفارتخانه‌ها\r\nاما راجع به آقايان سفرا ، آن طورى كه آقاى وزير امور خارجه گفته‌اند ، وضع سفارتخانه‌هاى ما در خارج خوب است و ما ميل داريم خوبتر بشود . سفارتخانه در هر كشورى متعلق به آن كشورى است كه سفير آن به آنجا مىرود ؛ يعنى يك قطعه‌اى است از يك كشور ديگر . وقتى مردم به سفارتخانه‌هاى ما مىآيند ، بايد وضع ايران را ببينند ، نه وضع امريكا و فرانسه و ساير كشورها را . شما آقايان تحت تأثير هيچ چيزى واقع نشويد كه در سابق چه بوده است كه الآن آن طور نيست . ما اگر بخواهيم خودمان باشيم ، بايد همه چيزمان از خودمان باشد ، و در آداب و رسوم ، خودمان را از غرب جدا كنيم . ما از غرب\r\n\r\n","description":"","footnote":"","page_name":" 412 ","page_number":432},
  {"content":"\r\n\r\nخيلى بديها ديده‌ايم ، و چيزى كه بشود گفت كه خوبى آنها بوده است ، از حكومتهاى غربى نبوده بلكه از اهل صنعت بوده است كه البته بسيارى از آنها براى حكومتها كار مىكنند . بنا بر اين ، بايد وضع شما جورى باشد كه هر كس وارد به آنجا مىشود يك محيط اسلامى ببيند ، چه از حيث پرسنل و چه از جهت زندگى .\r\n\r\nارتباط مقتدرانه نظام اسلامى با كشورها\r\nمسأله ديگر هم اين است كه ما نمىخواهيم در يك كشورى زندگى كنيم كه از دنيا منعزل باشد ، ايران امروز نمىتواند اين طور باشد ، بلكه كشورهاى ديگر هم نمىتواند اين طور باشد ، كه در يك جا بنشينند و مرزهايشان را ببندند ، اين غير معقول است . امروز دنيا مانند يك عايله و يك شهر است ، و يك شهر داراى محله‌هاى مختلفى است كه با هم ارتباط دارند . وقتى دنيا وضعش اين طور است ما نبايد منعزل باشيم . ما بايد با كشورهايى كه با ما هستند و ما را اذيت نمىكنند ، روابط داشته باشيم و آقايان در اين فكر باشند كه روابط را تحكيم كنند . البته ما با آنها كه بخواهند به ما تعدى كنند ، نمىتوانيم بسازيم و از اول هم اعلام كرديم ، مگر آنها خودشان را اصلاح كنند . و اين معنا كه گاهى اهل غرض يا جهّال اين حرف را مىزنند كه ما نبايد روابط داشته باشيم ، از اين باب است كه يا نمىفهمند يا غرض دارند ؛ زيرا تا انسان ، جاهل يا مخالف با اصل نظام نباشد ، نمىتواند بگويد يك نظام بايد از دنيا منعزل باشد . بنا بر اين ، اگر زمزمه‌اى مىشود آنها را نبايد به حساب آورد ، زيرا آنها غرض سياسى دارند ، و الّا آدم عاقلى كه توجه به مسائل دارد مىداند اسلام ، وضعش چگونه است . و اسلام يك نظام اجتماعى و حكومتى است و مىخواهد با همهء عالم روابط داشته باشد . و در زمان صدر اسلام هم كه خود رسول اللَّه به اطراف ، سفير مىفرستادند اين حرف را نمىزدند . در هر صورت ما بايد روابط داشته باشيم ، آنها كه غرض ندارند ، ما هم با آنها غرض نداريم ، كم كم بايد روابط حسنه بشود .\r\nمن اميدوارم اين عمل را انجام دهيد و دولت هم موفق باشد ، منتها نبايد تحت سلطه خارجى باشيم ، نبايد آنها دخالت در امور ما بكنند و نبايد به ما خط بدهند . بنا بر اين ،\r\n\r\n","description":"","footnote":"","page_name":" 413 ","page_number":433},
  {"content":"\r\n\r\nاشخاصى كه گاهى مطالبى گفته‌اند و متوجه به مطالب هستند ، مىخواهند جمهورى اسلامى را به هم بزنند . و ما از اول گفتيم مىخواهيم انقلابمان را صادر كنيم . صدور انقلاب به لشكركشى نيست ، بلكه مىخواهيم حرفمان را به دنيا برسانيم كه يكى از آن مراكز ، وزارت امور خارجه است كه بايد مسائل ايران و اسلام و گرفتاريهايى كه ايران از شرق و غرب داشته است ، به دنيا برساند و به دنيا بگويد كه مىخواهيم اين گونه عمل كنيم و روابط حسنه داشته باشيم ، و الّا آنهايى كه مىخواهند ما را به تباهى بكشند ، ما اصلًا ميل نداريم با آنها روابط داشته باشيم ، مگر اصلاح بشوند .\r\nاميدوارم كه خداوند به همهء شما توفيق بدهد كه به اسلام و كشورتان خدمت كنيد . اين حكومت ، حكومتى باشد كه براى مستضعفين كار كند ؛ چرا كه تا كنون حكومتها به ضد مردم بوده‌اند و براى خودشان يا اربابانشان كار مىكردند ، و ما مىخواهيم حكومت براى مردم ، خصوصاً آنها كه زحمت كشيده‌اند و خون داده‌اند و آقايان را از گرفتاريها بيرون آوردند ، و از رژيم سابق و گرفتاريهاى شرق و غرب نجات دادند ، كار كنند . و عمده اين است كه همه خدا را در نظر بگيريم كه همه چيز از اوست و ما چيزى نيستيم . خداوند همه را موفق بدارد .\r\n\r\n","description":"","footnote":"","page_name":" 414 ","page_number":434},
  {"content":"\r\n\r\n\r\nحكم [ انتصاب آقاى سيد على اكبر محتشمى به سمت سرپرست كميته‌هاى انقلاب 
  ]\r\nزمان : 21 آبان 1364 / 28 صفر 1406\r\nمكان : تهران ، جماران\r\nموضوع : انتصاب سرپرست كميته‌هاى انقلاب اسلامى\r\nمخاطب : محتشمى ، سيد على اكبر ( وزير كشور )\r\n[ بسمه تعالى . محضر مقدس رهبر عظيم الشأن انقلاب اسلامى و بنيانگذار جمهورى اسلامى ايران حضرت آيت اللَّه العظمى امام خمينى - دام بقائه الشريف\r\nاحتراماً ، معروض مىدارد بر اساس تبصرهء يك ماده واحده راجع به اصلاح لايحهء قانونى معافيت پاسداران كميته‌ها از انجام خدمت وظيفه مصوب 31 / 1 / 1361 مجلس شوراى اسلامى ؛ كميته‌هاى انقلاب اسلامى يكى از نيروهاى انتظامى است كه در چهارچوب اساسنامه كه به تصويب مجلس شوراى اسلامى خواهد رسيد زير نظر وزارت كشور به فعاليت خود ادامه خواهد داد ، از طرفى اساسنامهء مورد نظر هم اكنون در دست بررسى مىباشد ، لذا تقاضا دارد مقرر فرمايند هر گونه مصلحت مىدانند مسئوليت اين نيروى انتظامى مشخص و ابلاغ فرمايند .\r\n19 / 8 / 64 - با احترامات فائقه - على اكبر محتشمى ، وزير كشور 
  ] .\r\nبسمه تعالى\r\nبا تشكر از خدمات جناب حجت الاسلام آقاى ناطق نورى ، جناب حجت الاسلام آقاى محتشمى را به سرپرستى كميته‌هاى انقلاب اسلامى در سراسر كشور منصوب نمودم . اميد است با همكارى افراد كميته‌ها و حضرات روحانيون كه در اين نهاد هستند ، موفق به خدمت به اسلام و مسلمين گردند .\r\n21 آبان 1364\r\nروح اللَّه الموسوي الخمينى\r\n\r\n","description":"","footnote":"","page_name":" 415 ","page_number":435},
  {"content":"\r\n\r\n\r\nنامه [ به آقاى على ابو القاسمى ( اسير در اردوگاه عنبر عراق ) 
  ]\r\nزمان : آبان 1364 / صفر 1406\r\nمكان : تهران ، جماران\r\nموضوع : پاسخ نامهء يك اسير\r\nمخاطب : ابو القاسمى ( خدا مانده ) ، على ( اسير در عراق ، اردوگاه عنبر ) « 1 » [ بسم اللَّه الرحمن الرحيم . خدمت سرور گرام و عزيزم روحى جان « 2 » سلام عرض مىكنم و ان شاء اللَّه كه در پناه ايزد منان و در پناه امام زمان در سلامتى كامل به سر بريد . اگر از احوال اين حقير جويا باشيد به حمد اللَّه سلامتى برقرار و تنها غم و اندوه جانگداز ما دورى از شما عزيز است كه خداوند تبارك را به مقربانش قسم مىدهم كه هر چه زودتر نعمت دستبوسى شما را نصيب ما بكند .\r\nبه هر حال ، روحى جان ! روحم برايت در حال پرواز است . حدود دو سال است كه هيچ خبرى از شما ندارم و شما خوب مىدانيد كه احتياج به پند و اندرزهاى شما دارم و شما ما را از اين نعمت بىبهره نفرماييد . اميدوارم در نامه‌هايتان از « ميهن » بنويسيد كه چه كار مىكند و با كى رابطه برقرار كرده و زمينها را چه مىكارد و كارش با « حسين خركچى » « 3 » به كجا رسيد . شنيدم يه بار حسابى داغونش كردى . « 4 » به هر حال منتظر دعاهاى خير شما هستيم و اميدوارم كه ما را در دعاهاى شب جمعه و شب چهارشنبه در جمكران « 5 » و محافل فراموش نكنيد .\r\n\r\n\r\n","description":"","footnote":"\r\n( 1 ) - متن نامهء بسيار جالب اين رزمنده كه به اسارت رژيم بعث عراق درآمده است ، حاوى رمزها و اشاراتى است كه ضمن بيان مقصود خود ، امكان كشف آن را به حد اقل رسانده است . در قسمت مربوط به مشخصات فرستنده و گيرندهء نامه ، بر روى فرمهاى « صليب سرخ جهانى » مرقوم گرديده : « على ابو القاسمى ، فرزند عبد الحسين ، عراق ، اردوگاه عنبر ، اطاق 23 / گيرنده : يزدى - قم ، خيابان حضرتى ، خيابان حجت ، منزل آقاى يزدى ، آقاى روحى جان ملاحظه فرماييد »\r\n( 2 ) - اسير در بند رژيم بعث عراق ، امام خمينى را با عنوان « روحى » مورد خطاب قرار داده است كه به معناى « روح من » است و مستفاد از شعار معروف : « روح منى خمينى - بت‌شكنى خمينى »\r\n( 3 ) - صدام حسين\r\n( 4 ) - اسرا از پيروزيهاى لشكر اسلام در جبهه هابه نحوى مطلع مىشدند\r\n( 5 ) - منظور ، جماران است .\r\n","page_name":" 416 ","page_number":436},
  {"content":"\r\n\r\nاز قول اين جانب به « عمو حسين وزيرى » « 1 » و « اكبر مجلسى » « 2 » و « حسينعلى » « 3 » و « مشهدى احمد » « 4 » و برادر بسيار عزيزم « سيد على » « 5 » و خانواده و « اكبر آقا » « 6 » و خانواده ( شنيدم كه چند وقت پيش به گردشى به خارج رفته بود ، چه سوغاتى آورده ؟ ) « 7 » سلام خيلى خيلى برسانيد . و حتماً منتظر جواب نامه‌هاى شما هستيم . از راه دور صورتت را غرق بوسه مىكنم . 27 / 7 / 64 - فرزند كوچك شما - على خدامانده 
  ] .\r\nبسمه تعالى\r\nبرادر عزيزم ! از سلامت شما خوشحال و از خداوند تعالى خواستارم به زودى به وطن خود مراجعت نماييد . قلم من قاصر است كه از دلاورى و بزرگوارى شما عزيزان قدردانى نمايم . اميد است از دعاى خير براى همهء شماها غفلت نكنم . و السلام عليكم .\r\nعبد درگاه خدا ( ح )\r\n\r\n\r\n","description":"","footnote":"\r\n( 1 ) - آقاى مير حسين موسوى ، نخست وزير وقت\r\n( 2 ) - آقاى اكبر هاشمى رفسنجانى ، رئيس وقت مجلس شوراى اسلامى\r\n( 3 ) - آقاى حسينعلى منتظرى ، قائم مقام رهبرى در آن زمان\r\n( 4 ) - آقاى سيد احمد خمينى\r\n( 5 ) - آقاى سيد على خامنه‌اى ، رئيس جمهور وقت\r\n( 6 ) - آقاى على اكبر ولايتى ، وزير امور خارجه\r\n( 7 ) - اشاره به يكى از مسافرتهاى آقاى ولايتى به خارج از كشور\r\n","page_name":" 417 ","page_number":437},
  {"content":"\r\n\r\n\r\nنامه [ به آقاى منتظرى ( وقفنامهء مؤسسهء همدانيان ) 
  ]\r\nزمان : 21 آبان 1364 / 28 صفر 1406\r\nمكان : تهران ، جماران\r\nموضوع : وقفنامهء مؤسسهء همدانيان\r\nمخاطب : منتظرى ، حسينعلى\r\n[ بسم اللَّه الرحمن الرحيم . محضر مبارك رهبر بزرگ انقلاب آيت اللَّه العظمى امام خمينى - مد ظله العالى\r\nپس از سلام ، راجع به مؤسسهء خيريهء مرحوم همدانيان كه حضرت عالى رسيدگى و نظارت آن را به حقير احاله فرموده بوديد ، روند كار اين است كه مرحوم حسين همدانيان در 24 / 3 / 1344 اساسنامه‌اى را به اختيار خود تنظيم كرده كه مصرف را اصفهان و اختيار مال را در زمان حيات با خودش قرار داده . سپس در 30 / 4 / 53 در اصفهان به بهانه‌اى بازداشت ، و چون مال او زياد بوده و اولاد نداشته ، دستگاه « 1 » به مال او طمع مىكنند . بالاخره او در 8 / 2 / 1354 در بيمارستان خورشيد اصفهان در حالى كه هنوز بازداشت بوده ، مسئول ثبت اصفهان را طلب مىكند و اساسنامهء ديگرى را تنظيم و به ثبت مىرساند كه ضمناً حاوى اهداف خودش بوده و قهراً دستگاه را قانع نمىكند . بعداً در 30 / 11 / 55 در كرج با توافق نمايندگان سازمان شاهنشاهى اساسنامهء سومى تنظيم مىشود كه رسماً مؤسسه را به سازمان مذكور وابسته مىسازد ، ولى چون باز حاوى اهداف خودش بوده ، دستگاه ما فوق را قانع نمىكند و به ثبت نمىرسد . و بالاخره با اعمال فشار دستگاه بدون اطلاع و رضايت مؤسس به استناد مادهء يازده اساسنامهء 54 كه ثبت شده ، هيأت امنا را تغيير مىدهند و اموال او را صد در صد در اختيار سازمان « 2 » قرار مىدهند . او هم تعقيب مىكند و صدايش به جايى نمىرسد . اين جانب پس از مطالعهء اساسنامه‌هاى مختلف و اطلاع از اهداف مؤسس و پس از مذاكره و استفسار از مسئول ثبت آن زمان كه اتفاقاً مورد شناخت سابق و مورد اعتماد اين جانب مىباشد و فعلًا بازنشسته است ، و پس از مذاكرهء حضورى با خواهر همدانيان و نمايندهء برادرش كه فرارى است و شرعاً وارث او مىباشند ، و كتباً هم از حضرت عالى تقاضا كرده‌اند امر مؤسسه را به حقير محول فرماييد ، چنين تشخيص مىدهم كه رعايت قانون ثبت رسمى و اهداف مؤسس و رضايت وارث ( كه شبههء اكراه در اساسنامه‌ها و انتقال مال به آنان قوى است ) و پيشگيرى از\r\n\r\n\r\n","description":"","footnote":"\r\n( 1 ) - رژيم شاه و سازمان اطلاعات و امنيت ( ساواك )\r\n( 2 ) - سازمان اطلاعات و امنيت رژيم شاه ( ساواك ) .\r\n","page_name":" 418 ","page_number":438},
  {"content":"\r\n\r\nتغييرات يا تصرفات ناروا ، و بالاخره رعايت احتياط من جميع الجهات ايجاب مىكنند كه اساسنامهء ثبت‌شدهء رسمى در 8 / 2 / 1354 كه مؤسس مىگفته ، اگر به آن عمل شود مورد رضايت من است ( و طبق اسناد موجوده در پرونده حتى بعد از اساسنامهء كرج در مقام عمل بر آن تكيه داشتند ) مورد عمل قرار گيرد .\r\nدر اين اساسنامه ، مصرف اصفهان است و هيأت امنا عبارت است از پنج مقام و دو شخص :\r\n1 - رئيس ديوان عالى كشور 2 - استاندار اصفهان 3 - مدير بانك ملى ايران 4 - رئيس دانشگاه اصفهان 5 - رئيس دادگسترى اصفهان . و دو نفر شخص كه فعلًا نيستند و سه مقام اول اتفاقاً در اساسنامهء كرج هم ذكر شده‌اند ، و چون دو شخص وجود ندارند ، مطابق مادهء ده اساسنامه پنج مقام ، دو نفر را انتخاب مىكنند .\r\nفقط چيزى كه لازم است اضافه شود اين است كه در مادهء يازده كه اختيارات هيأت امنا ذكر شده ، گفته شده كه : « اختيار انحلال مؤسسه و تغيير نحوهء مصرف را ندارند » .\r\nبايد اضافه شود كه : « اختيار تغيير پنج مقام هيأت امنا را نيز ندارند » تا پيشگيريهاى لازمه انجام شده باشد . و ضمناً چون بسيارى از رقبات مؤسسه تصرف شده ، هيأت امنا با نفوذ خود بايد رقبات از دست رفته را برگردانند تا رضايت مؤسس و وارث و رضايت خدا حاصل گردد . اين است نظر و تشخيص مخلص . اجرا و تنفيذ آن بسته به امر مبارك است . و السلام عليكم - حسينعلى منتظرى 
  ] .\r\nبسمه تعالى\r\nبا تشكر از زحمات مرحوم حجت الاسلام و المسلمين آقاى خادمى « 1 » - رحمة اللَّه عليه - و با تشكر از كليهء حضرات آقايان كه با تصويب اين جانب ، مؤسسهء همدانيان را اداره نمودند و در اين راه كوشش نموده و اموال را حفظ نمودند ، و در اين امر خير به اسلام خدمت كردند . اكنون كه پس از بررسى طولانى ، مفاد وصيتنامه و وقفنامه مشخص شده است ، لازم است به همان نحو كه در ورقه مرقوم شده است عمل شود . و السلام عليكم .\r\n21 آبان 64 / 28 صفر 1406\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - آقاى سيد حسين خادمى ، از علماى معروف و رئيس پيشين حوزهء علميهء اصفهان\r\n","page_name":" 419 ","page_number":439},
  {"content":"\r\n\r\n\r\nحكم [ تفويض بخشى از اختيارات فرماندهى كل قوا به وزير كشور 
  ]\r\nزمان : 22 آبان 1364 / 29 صفر 1406\r\nمكان : تهران ، جماران\r\nموضوع : تفويض بخشى از اختيارات فرماندهى كل قوا در نيروهاى انتظامى به وزير كشور\r\nمخاطب : محتشمى ، سيد على اكبر ( وزير كشور )\r\nبسم اللَّه الرحمن الرحيم\r\nجناب حجت الاسلام آقاى محتشمى - دامت افاضاته\r\nبا تشكر از زحمات جناب حجت الاسلام آقاى ناطق نورى ، « 1 » به منظور رفع مشكلات جارى ژاندارمرى و شهربانى كه تحت نظر وزارت كشور انجام وظيفه مىنمايند ، بدين وسيله به جنابعالى اجازه داده مىشود تا با مشورت آقاى رئيس جمهور محترم ، « 2 » از اختيارات فرماندهى كل قوا در امور نيروهاى انتظامى مزبور تا اصلاح مقررات استفاده نموده ، و نسبت به ترفيع و تشويق افسران و درجه داران و كارمندان و ساير مواردى كه از اختيارات فرماندهى نيروهاست اقدام مقتضى معمول نماييد .\r\nبه تاريخ 22 آبان ماه 1364\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - آقاى على اكبر ناطق نورى ، وزير پيشين كشور\r\n( 2 ) - آقاى سيد على خامنه‌اى ، رئيس جمهور و رئيس شوراي عالى دفاع\r\n","page_name":" 420 ","page_number":440},
  {"content":"\r\n\r\n\r\nپيام [ به نمايندگان مجلس ( خوددارى از طرح مسائل مخالف با مصالح كشور ) 
  ]\r\nزمان : 28 آبان 1364 / 6 ربيع الاول 1406\r\nمكان : تهران ، جماران\r\nموضوع : هشدار به نمايندگان مجلس براى خوددارى از طرح مسائل مخالف با مصالح كشور در نطقهاى قبل از دستور\r\nمخاطب : نمايندگان مجلس شوراى اسلامى\r\nبسمه تعالى\r\nجاى بسى تأسف است كه مجلس محترم شوراى اسلامى ، كه اولى به حفظ آبروى جمهورى اسلامى است ، و در حال حاضر كه جهان استكبار و بستگانشان بر ضد اسلام و مصالح كشور اسلامى كوشش بىوقفه دارند ، در نطقهاى مجلس ناخودآگاه يا خداى نخواسته با آگاهى و براى اغراض غير انقلابى كوشش در پخش مطالبى مربوط به دولت و ادارات دولتى مىكنند كه در پيش شنوندگان بى خبر انعكاس آن ، چنان مأيوس‌كننده است كه گويى ادارات دولت اسلامى به طور دسته جمعى مشغول غارت مردم و رشوه‌گيرى و دزدى و مخالفت با توده‌هاى ضعيف در كاغذبازى و رفيق بازى و هزاران جنايت ديگر هستند . و هر كس اين مسائل را مىشنود و بى خبر است گمان مىكند نزديكى به ادارات دولتى بىرشوه دادن و بدون رابطه ، غير مجاز است . و اين امر باعث سستى مردم بعض مناطق كشور در شركت در نماز جمعه و در جبهه‌ها شده است ، كه اخبار آن به اين جانب مىرسد . آقايان مىدانند كه اگر در يك اداره بعض اشخاص تخلفاتى داشته باشند و به طور عمومى به كارمندان و ادارات دولتى نسبت ناروايى دهند ، ارتكاب معصيت كبيره شده و در پيشگاه خداوند جواب لازم دارد . اگر بعض آقايان تحت تأثير تبليغات فاسد قرار گرفته‌اند و بدون تحقيق مطالبى آن چنان تند و بيحساب بگويند ، با دست خود تيشه به ريشهء انقلاب و بالاخره اسلام مىزنند . اين جانب نصيحت به آقايان را از حقوق برادرى ايمانى مىدانم . و تأكيد مىكنم كه در مسائلى كه به\r\n\r\n","description":"","footnote":"","page_name":" 421 ","page_number":441},
  {"content":"\r\n\r\nحيثيت جمهورى اسلامى لطمه مىزند و آبروى قشر بسيار زحمتكش را - كه با حقوق ناچيز كار مىكنند - مىريزد و ملت را به دولت خدمتگزار و ادارات مظلوم بدبين مىكند و ممكن است انعكاس آن موجب شكست سياسى بلكه نظامى براى كشور اسلامى باشد ، به مجرد گزارشهاى فاسد و غرض آلودِ مشتى شكست خورده طرح اين مسائل را نكنيد و وجههء جمهورى اسلامى و اسلام را مشوه جلوه ندهيد . بلكه به حسب موازين شرعيه ، اگر كسى مطلع باشد كه يك نفر مشخص خلاف كرده و مُتَجاهِرِ به فسق « 1 » نباشد ، افشاى آن فسق مخالف شرع است . و اگر در ادارات يا جاى ديگر كسى مرتكب گناهى شد ، نبايد در ملأ عام افشا نمود ؛ بلكه بايد به محاكم صالحه و مقامات ذى ربط اطلاع داد تا جلوگيرى و مجازات شود . و مجرد وكالتْ ، مصحِّح خلاف شرع نيست . شما ملاحظه كنيد كه براى ملاقات اين دو نفر مستكبر جهانخوار « 2 » ، كه خود را در جوامع مستضعفين و ملتها شكست خورده مىبينند ، چندين ماه است چه تبليغات وسيعى مىكنند كه دنيا را اغفال كنند و شكست سياسى خود را جبران نمايند ، و بر دنيا تحميل كنند كه جز در پناه اين دو قدرت نمىتوان زندگى كرد . و ما كه كشورمان از آن فسادها و فحشاها و چپاولگريها و وابستگيها با تأييد خداى تعالى و همت ملت بزرگوار نجات يافته و اكنون در دنيا كشورى به اين صلاح و سداد نخواهيد يافت ، با دست خود گور خود و انقلاب را مىكنيم . و بالاخره چرا ديگران در باطل خود متفقند ، و ما در حق خود متفرق . من با كمال تأييدى كه از مجلس محترم مىكنم ، ميل دارم اين مجمع اسلامى ، معلّم اخلاق و آداب اسلامى باشد ؛ و انتقاداتْ اين نحو زننده نباشد كه در بوقهاى تبليغاتىِ خارج بهانهء بيشترى براى شايعه‌سازى شود . خداوند به همهء آقايان توفيق دهد . و السلام عليكم و رحمة اللَّه .\r\n6 ربيع المولود 1406\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - كسى كه كار زشت و فسق را آشكارا و در انظار عمومى انجام دهد\r\n( 2 ) - اشاره به ملاقات رونالد ريگان ( رئيس جمهور امريكا ) و گورباچف ( رئيس اتحاد جماهير شوروى ) .\r\n","page_name":" 422 ","page_number":442},
  {"content":"\r\n\r\n\r\nحكم [ به آقاى محمد يزدى ( تشكيل هيأت براى تعيين حدود تعزيرات ) 
  ]\r\nزمان : 28 آبان 1364 / 6 ربيع الاول 1406\r\nمكان : تهران ، جماران\r\nموضوع : تشكيل هيأت براى تعيين حدود تعزيرات\r\nمخاطب : يزدى ، محمد ( رئيس كميسيون امور قضايى و حقوقى مجلس شوراى اسلامى )\r\n[ محضر مبارك رهبر عظيم الشأن انقلاب اسلامى و بنيانگذار جمهورى اسلامى ايران حضرت آيت اللَّه العظمى امام خمينى - مد ظله\r\nپس از عرض سلام و آرزوى طول عمر پر بركت آن حضرت به عرض مىرسانيم : نظر به اينكه قسمت عمدهء قوانين جزايى را بخش تعزيرات تشكيل مىدهد و همچنين اكثر دعاوى مطروحه در محاكم دادگسترى مشمول اين بخش مىباشد . و از سوى ديگر در شرايط قبلى با كمبود يا نبودن قاضى مجتهد ، محاكم را قضاتى كه داراى ليسانس قضايى يا ليسانس الهيات رشتهء منقول يا ليسانس دانشكدهء علوم قضايى و ادارى يا كسانى كه داراى مدرك قضايى از مدرسهء عالى قضايى قم هستند و يا طلابى كه حد اقل دو سال خارج قضا را ديده‌اند تشكيل مىدهند . مجلس شوراى اسلامى به منظور مراعات وحدت رويه در محاكم جمهورى اسلامى كه امرى است ضرورى و جزء وظايف دستگاه قضايى ( اصل 161 ) و رعايت اصل مسلّم فقهى ( ما يراه الحاكم ) نوع تعزير را معيّن و مقدار آن را بين حد اقل و حد اكثر قرار داده تا بين اقل و اكثر در اختيار قاضى قرار گيرد ، و اين مصوبات هم تا كنون مورد تأييد شوراى محترم نگهبان بوده است ، و در محاكم دادگسترى بر اساس اين قوانين عمل مىگردد . ولى اخيراً شوراى محترم نگهبان نظرى داده است مبنى بر اينكه تعيين نوع و مقدار تعزير غير شرعى است و لازم است به نظر قاضى واگذار شود تا نوع و مقدار آن را به هر ميزان معيّن نمايد . به نظر مىرسد چنانچه در قوانين ، نوع و مقدار تعزير مشخص نگردد ، علاوه بر اينكه تصويب قانون معنى نخواهد داشت ، مشكلاتى را نيز در برخواهد داشت .\r\nاولًا عدم وحدت رويهء قضايى و تفاوت فاحش در احكام صادره به وجود خواهد آمد و هر دادگاه براى يك جرم نوعى مجازات معيّن خواهد كرد كه سيستم قضايى را متزلزل ساخته و نظام قضايى را\r\n\r\n","description":"","footnote":"","page_name":" 423 ","page_number":443},
  {"content":"\r\n\r\nدگرگون خواهد ساخت .\r\nثانياً ، مصوبات گذشتهء مجلس با اين استظهار سست شده و دستگاه قضايى متزلزل مىگردد . بدون ترديد راهنماييهاى آن بزرگوار در حل اين مشكل راهگشا بوده و موجب امتنان خواهد شد .\r\n24 / 8 / 64 - كميسيون امور قضايى و حقوقى مجلس شوراى اسلامى - محمد يزدى 
  ] .\r\nبسمه تعالى\r\nدر اين موقع كه اكثريت قاطع متصديان امر قضا واجد شرايط شرعيهء قضاوت نيستند ، و از باب ضرورت اجازه به آنان داده شده است ، حق تعيين حدود تعزير را بدون اجازهء فقيه جامع الشرايط ندارند . بنا بر اين لازم است با تعيين هيأتى مركب از جنابعالى و حجت الاسلام آقاى اردبيلى و دو نفر از فقهاى شوراى محترم نگهبان به انتخاب فقهاى مذكور نگهبان ، حدود تعزيرات را تعيين كنند كه در آن چهارچوب اجازه داده شود ، و حق تخطى از آن نداشته باشند . و البته اين امر موقتى و اضطرارى است تا ان شاء اللَّه قضات جامع الشرايط تعيين گردند .\r\n28 آبان 64\r\nروح اللَّه الموسوي الخمينى\r\n\r\n","description":"","footnote":"","page_name":" 424 ","page_number":444},
  {"content":"\r\n\r\n\r\nحكم [ به آقاى سيد محمد موسوى خوئينىها ( برخورد با ضد انقلاب در خوزستان ) 
  ]\r\nزمان : ؟\r\nمكان : تهران ، جماران\r\nموضوع : فرمان تشكيل هيأت ويژه براى برخورد با افراد فاسد و ضد انقلاب در خوزستان\r\nمخاطب : موسوى خوئينىها ، سيد محمد ( دادستان كل كشور )\r\nبسمه تعالى\r\nجناب حجت الاسلام آقاى موسوى خوئينىها ، دادستان محترم كل كشور\r\nاز آنجا كه جنابعالى و جناب آقاى هاشمى رفسنجانى ، جانشين فرمانده كل قوا ، و جناب آقاى جزايرى ، امام جمعهء محترم اهواز ، و جناب آقاى نخست وزير محترم و آقايان استاندار و دادستان و مدير كل اطلاعات استان خوزستان معتقدند كه بايد با افراد شرور و شيوخ فاسد و ضد انقلابى كه اكثراً با عراق و با ضد انقلاب خارج از كشور ارتباط داشته‌اند برخورد شود ، و از آنجا كه استان خوزستان درگير جنگ است و اين برخورد نمىتواند سير طبيعى و قانونى خود را بنمايد ، بلكه بايد سريعاً اقدام گردد ، به هيأتى مركب از آقايان : استاندار و مدير كل اطلاعات و دادستان و يا نمايندگانشان در آن استان متّفقاً اجازه داده مىشود تا به هر نحو صلاح مىدانند با دشمنان خدا برخورد نمايند . بايد سعى كنند خداى ناكرده به بيگناهى ظلم نشود .\r\nروح اللَّه الموسوي الخمينى\r\n\r\n","description":"","footnote":"","page_name":" 425 ","page_number":445},
  {"content":"\r\n\r\n\r\nشرح حال [ و فرازهايى از زندگى امام خمينى به قلم ايشان 
  ]\r\nزمان : 1364 ه . ش . / 1406 ه . ق\r\nمكان : تهران ، جماران\r\nموضوع : فرازهايى از زندگى امام خمينى به قلم ايشان\r\nبسمه تعالى\r\nبه حسب شناسنامهء شمارهء 2744 تولد 1279 شمسى در خمين . اما در واقع 20 جمادى الثانى 1320 هجرى قمرى ، تاريخ قطعى تولد 20 جمادى الثانى مطابق اول مهر 1281 شمسى است .\r\nنام خانوادگى : مصطفوى\r\nپدر : آقا مصطفى\r\nمادر : خانم هاجر - دختر مرحوم آقا ميرزا احمد مجتهد خوانسارى الاصل و خمينى المسكن . صدور در گلپايگان به وسيلهء صفرى نژاد رئيس ادارهء آمار ثبت گلپايگان .\r\nدر خمين در مكتبخانهء مرحوم ملّا ابو القاسم تحصيل شروع و نزد مرحوم آقا شيخ جعفر و مرحوم ميرزا محمد ( افتخار العلماء ) درسهاى ابتدايى ، سپس در خلال آن نزد مرحوم حاج ميرزا محمد مهدى ( دايى ) مقدمات شروع و نزد مرحوم آقاى نجفى خمينى منطق شروع و نزد حضرت عالى « 1 » ظاهراً « سيوطى » « 2 » و « شرح باب حادى عشر » « 3 » و منطق و مسلماً در « مُطَوّل » « 4 » مقدارى .\r\nدر اراك كه سنهء 1339 قمرى براى تحصيل رفتم نزد مرحوم آقا شيخ محمد على\r\n\r\n\r\n","description":"","footnote":"\r\n( 1 ) - آقاى سيد مرتضى پسنديده ، برادر بزرگ امام خمينى\r\n( 2 ) - از كتب درسى حوزه‌هاى علميه در ادبيات عرب ( علم نحو ) ، اين كتاب شرحى است از جلال الدين سيوطى بر الفيهء ابن مالك\r\n( 3 ) - از كتب درسى حوزه‌هاى علميه در علم كلام و اعتقادات دينى ، اين كتاب شرحى است از فاضل مقداد بر بخشى از يك كتاب علامه حِلّى\r\n( 4 ) - كتابى است معروف در علم معانى و بيان ( فنون مربوط به بلاغت كلام ) ؛ خلاصهء اين كتاب به نام « مختصر المعانى » يا « مختصر » نيز معروف است و هر دو از تأليفات سعد الدين تفتازانى است .\r\n","page_name":" 426 ","page_number":446},
  {"content":"\r\n\r\nبروجردى « مطوّل » و نزد مرحوم آقا شيخ محمد گلپايگانى « منطق » و نزد مرحوم آقا عباس اراكى « شرح لمعه » « 1 » پس از هجرت به قم به دنبال هجرت مرحوم آيت اللَّه حاج شيخ عبد الكريم - رحمة اللَّه عليه - ظاهراً هجرت ايشان رجب 1340 قمرى بود ، هجرت آيت اللَّه حائرى به قم ، رجب 1340 و نوروز 1300 شمسى است - تتمهء « مطوّل » را نزد مرحوم اديب تهرانى موسوم به آقا ميرزا محمد على و « سطوح » « 2 » را نزد مرحوم آقاى حاج سيد محمد تقى خوانسارى مقدارى يا بيشتر نزد مرحوم آقا ميرزا سيد على يثربى كاشانى تا آخر « سطوح » و با ايشان به درس خارج مرحوم آيت اللَّه حائرى حاج شيخ عبد الكريم مىرفتيم و عمده تحصيلات خارج نزد ايشان بوده است و فلسفه را مرحوم حاج سيد ابو الحسن قزوينى و رياضيات ، « هيئت » ، « 3 » حساب نزد ايشان و مرحوم آقا ميرزا على اكبر يزدى « 4 » و عمده استفاده در علوم معنوى و عرفانى نزد مرحوم آقاى آقا ميرزا محمد على شاه‌آبادى بوده است .\r\nپس از وفات مرحوم آقاى حائرى با عده‌اى از رفقا بحث داشتيم تا آنكه مرحوم آقاى بروجردى - رحمه اللَّه - به قم آمدند براى ترويج ايشان به درس ايشان رفتم و استفاده هم نمودم و از مدتها قبل از آمدن آقاى بروجردى عمده اشتغال به تدريس « معقول » « 5 » و « عرفان » و سطوح عاليهء اصول و فقه بود . پس از آمدن ايشان به تقاضاى آقايان مثل مرحوم آقاى مطهرى به تدريس خارج فقه مشغول شدم و از علوم عقليه بازماندم و اين اشتغال در طول اقامت قم و مدت اقامت نجف مستدام بود ، و پس از انتقال به\r\n\r\n\r\n","description":"","footnote":"\r\n( 1 ) - كتابى است مشهور كه مشتمل بر يك دوره فقه اماميّه است و متن آن اثر شهيد اول بوده كه توسط شهيد ثانى بر آن شرح نوشته شده است و به « شرح لمعه » مشهور گرديده است\r\n( 2 ) - تحصيلات حوزه‌اى به سه مقطع : مقدماتى ، سطح و عالى يا خارج تقسيم مىشود و منظور از خواندن سطوح ، قرائت كتابهاى قوانين ، رسائل ، مكاسب و كفاية الاصول نزد اساتيد فن است\r\n( 3 ) - علم « هيئت » يا نجوم از جمله دروس متداول در حوزه‌هاى علميهء قم بوده است\r\n( 4 ) - آقاى على اكبر حِكَمى يزدى ، از شاگردان مبرّز آقاى على مدرس تهرانى در فلسفه كه خود از فيلسوفان بزرگ بوده و در سال 1343 ه . ق . در قم درگذشته است\r\n( 5 ) - مراد از معقول ، دانش فلسفه است كه امام خمينى سالها به تدريس شرح منظومه و اسفار ( دو متن مهم درسى فلسفه ) در حوزهء قم اشتغال داشته‌اند .\r\n","page_name":" 427 ","page_number":447},
  {"content":"\r\n\r\nپاريس از همه محروم و به امور ديگر اشتغال داشتم كه تا كنون ادامه دارد .\r\nنام عيال اين جانب خديجه ثقفى معروف به « قُدس ايران » متولد 1292 شمسى ، صبيهء حضرت آقاى حاج ميرزا محمد ثقفى تهرانى . تاريخ ازدواج 1308 ، فرزند اول :\r\nمصطفى ، متولد 1309 شمسى ، سه دختر در قيد حيات با يك پسر : احمد متولد 1324 ، دختران به ترتيب سن : صديقه ، فريده ، فهيمه ، سعيده و بعد از احمد : لطيفه ، آخرين فرزند در حياتِ احمد .\r\n\r\n","description":"","footnote":"","page_name":" 428 ","page_number":448},
  {"content":"\r\n\r\n\r\nنامه [ به آقاى حسن صانعى ( موافقت با واگذارى بخشى از اراضى به بنياد 15 خرداد ) 
  ]\r\nزمان : 2 آذر 1364 / 10 ربيع الاول 1406\r\nمكان : تهران ، جماران\r\nموضوع : موافقت با واگذارى بخشى از اراضى شهرى مصادره شده جهت رفع نياز محرومين ، به « بنياد 15 خرداد »\r\nمخاطب : صانعى ، حسن ( سرپرست بنياد 15 خرداد )\r\n[ بسمه تعالى . محضر مقدس رهبر كبير انقلاب و بنيانگذار جمهورى اسلامى ايران حضرت آيت اللَّه العظمى امام خمينى - مد ظله العالى\r\nبا تقديم سلام و تحيات معروض مىدارد ، بنا به حكم حكومتى مورّخ چهاردهم اسفند ماه يك هزار و سيصد و پنجاه و هفت آن جناب مقرر گرديد كليهء داراييها و اموال منقول و غير منقول دودمان منحوس پهلوى و وابستگان رژيم منفور سابق در جهت رفع نيازهاى طبقات محروم و مستمند جامعه و تأمين مسكن و اشتغال براى مستضعفين به مصرف برسد . و از آنجا كه بنياد 15 خرداد نيز بنا به دستور آن حضرت موظف است مستضعفين جامعه و خانواده‌هاى محترم شهدا را زير پوشش خدماتى خود قرار دهد ، بخشى از اين گونه اموال در اختيار اين بنياد قرار گرفته است . در خصوص اراضى شهرى كه از وابستگان رژيم منفور سابق در اختيار اين نهاد قرار گرفته است سازمان زمين شهرى خود را مالك آنها مىداند .\r\nمستدعى است با عنايت به وظايف خطير بنياد 15 خرداد و محدوديت امكانات آن ، فرامين لازم را به وزارتخانه‌هاى مربوطه صادر تا اين بنياد بتواند با استفاده از اراضى مذكور يا ثمن حاصل از فروش آنها گامهاى مثبت و مؤثرى در جهت رفاه حال خانواده‌هاى محترم تحت پوشش برداشته و اين قشر شريف جامعه را از الطاف پدرانهء خود بهره‌مند فرماييد . ادام اللَّه ظلكم على رءوس المسلمين .\r\nحسن صانعى - سرپرست بنياد 15 خرداد 
  ]\r\n\r\n","description":"","footnote":"","page_name":" 429 ","page_number":449},
  {"content":"\r\n\r\nبسمه تعالى\r\nآنچه مربوط به خاندان پهلوى و عمال آنها است با حفظ موازين شرعيه به مقدار ضرورت مجازيد .\r\n2 آذر 64\r\nروح اللَّه الموسوي الخمينى\r\n\r\n","description":"","footnote":"","page_name":" 430 ","page_number":450},
  {"content":"\r\n\r\n\r\nحكم [ به بانك مركزى و تأييد چاپ تصوير شهيد مدرس روى اسكناسها 
  ]\r\nزمان : 7 آذر 1364 / 15 ربيع الاول 1406\r\nمكان : تهران ، جماران\r\nموضوع : تأييد چاپ تصوير شهيد مدرس روى اسكناسها\r\nمخاطب : بانك مركزى\r\nبسمه تعالى\r\nسزاوار است كه [ بر 
  ] اولين اسكناس كه در ايران به طبع مىرسد ، عكس اولين مرد مجاهد در رژيم منحوس پهلوى چاپ شود . خداوند رحمت فرمايد ايشان را . « 1 » روح اللَّه الموسوي الخمينى\r\n\r\n\r\n","description":"","footnote":"\r\n( 1 ) - بانك مركزى به مناسبت ميلاد رسول اكرم ( ص ) و ولادت امام جعفر صادق ( ع ) اسكناس جديد يكصد ريالى را براى اولين بار توسط متخصصان ايرانى طراحى ، حكاكى و چاپ نمود . روى اين اسكناسها تصوير شهيد سيد حسن مدرس و پشت آن نماى خارجى مجلس شوراى اسلامى است\r\n","page_name":" 431 ","page_number":451},
  {"content":"\r\n\r\n\r\nسخنرانى [ در جمع مسئولان نظام ( بازتاب و تأثير ولادت حضرت رسول در جهان ) 
  ]\r\nزمان : صبح 9 آذر 1364 / 17 ربيع الاول 1406\r\nمكان : تهران ، حسينيه جماران\r\nموضوع : بازتاب و تأثير ولادت حضرت رسول ( ص ) در جهان\r\nمناسبت : ميلاد پيامبر اكرم ( ص ) و امام جعفر صادق ( ع ) - هفتهء بسيج\r\nحضار : خامنه‌اى ، سيد على ( رئيس جمهور ) - هاشمى رفسنجانى ، اكبر ( رئيس مجلس شوراى اسلامى ) - موسوى اردبيلى ، سيد عبد الكريم ( رئيس ديوان عالى كشور ) - موسوى ، مير حسين ( نخست وزير ) - اعضاى هيأت دولت - مقامات لشكرى و كشورى - مسئولان نهادها و تأسيسات نفت جزيره خارك - اقشار مختلف مردم\r\nبسم اللَّه الرحمن الرحيم\r\n\r\nقضاياى مهم در ولادت رسول اكرم\r\nمتقابلًا اين عيد بزرگ را كه بايد بگوييم دو عيد است ؛ عيد ولادت حضرت رسول - صلى اللَّه عليه و آله - و عيد ولادت حضرت صادق - سلام اللَّه عليه - خداوند ان شاء اللَّه مبارك كند بر همهء شما و بر همهء مسلمين جهان و بر ملتهاى بزرگ اسلامى خصوصاً ملت ايران ، ان شاء اللَّه مبارك باشد اين روز . و من از همه آقايان تشكر مىكنم كه زحمت كشيديد و خصوصاً از آنهايى كه در جزيره خارك مشغول خدمت هستند ، بسيار تشكر مىكنم ، و اميدوارم خداوند تبارك و تعالى زحمات آنها را و خدمتهاى آنها را قبول كند .\r\nآن چيزى كه مىخواستم امروز عرض كنم اين است كه در ولادت حضرت رسول - صلى اللَّه عليه و آله - قضايايى واقع شده است ، قضاياى نادرى به حسب روايات ما و روايات اهل سنت وارد شده است كه اين قضايا بايد بررسى بشود كه چى است . از جمله قضيه شكست خوردن طاق كسرى « 1 » و فرو ريختن چهارده كنگره از آن قصر و از آن جمله خاموش شدن آتشكده‌هاى فارس و ريختن بتها به روى زمين . « 2 » قضيه شكست\r\n\r\n\r\n","description":"","footnote":"\r\n( 1 ) - اين طاق عظيم ، بخشى است از كاخى كه انوشيروان ساسانى در شهر تيسفُون ( مدائن ) بنا نهاد\r\n( 2 ) - بحار الأنوار ، ج 15 ، ص 257 ، ح 9 و تاريخ طبرى ، ج 2 ، ص 166 .\r\n","page_name":" 432 ","page_number":452},
  {"content":"\r\n\r\nطاق كسرى شايد اشاره به اين باشد كه در عهد اين پيغمبر بزرگ ، طاق ظلم ، طاقهاى ظلم مىشكند و مخصوصاً طاق كسرى شكسته شد براى اينكه آن وقت اين طاق كسرى مركز ظلم انوشيروان بود .\r\n\r\nتحريف نمودن قضاياى تاريخى\r\nانوشيروان به خلاف آن چيزهايى كه به واسطهء شعرا و به واسطهء درباريهاى آن وقت و موبدان دربارى آن وقت درست كردند ، يكى از ظالمهاى ساسانيان است ، و دنبال او يك حديثى هم جعل شده است ، و به حضرت رسول - صلى اللَّه عليه و آله و سلم - نسبت داده شده كه « من متولد شدم در عهد سلطان عادل انوشيروان ! » اين اولًا سند ندارد و مُرْسَل « 1 » است ، و ثانياً كسانى كه اهل تفتيش در امور هستند ، تكذيب كردند اين را و معلوم است كه يك دروغى است كه بستند . انوشيروان ظالم بايد گفت ، نه عادل . در زمان انوشيروان چهار طبقه يا پنج طبقه ممتاز بودند ، يعنى از هم ممتاز ، علاوه بر خود دستگاه سلطنت با آن بساطى كه داشته است ؛ يك دسته هم شاهزادگان بودند و درباريها ، اينها يك طبقهء على حدهء ممتاز ؛ يك دسته هم كسانى بودند كه داراى اموال هستند و به قول آنها شريف زاده‌ها ، آنها هم يك دستهء ممتاز ؛ يك دستهء ديگر هم عبارت از آنهايى بودند كه سران ارتش و امثال اينها بودند ، آنها هم ممتاز ؛ دسته آخر كه نوع مردم بودند پيشه‌وران بودند ، و پيشه‌وران بايد كار كنند آنها بخورند تكليف اين بوده . آنها آن طبقهء بالا ماليات بده نبودند ، به نظام هم نمىرفتند . در نظام بايد طبقه پايين كه پيشه‌وران بودند ، مىگفتند اينها بايد خدمت كنند ، و مال اينها صرف بشود در آن طبقات ديگر ؛ اينها به نظام بروند ، اينها جنگ بكنند ، اينها كارها را انجام بدهند ، آنها بخورند . اجازه نمىدادند كه اين طبقهء پايين تحصيل كند ، ممنوع بود . اين قصه در شاهنامه هم هست كه پيش او شكايت بردند كه بوذرجمهر پيش‌اش شكايت برد كه هزينه كم شده است و ارتش محتاج به مئونه\r\n\r\n\r\n","description":"","footnote":"\r\n( 1 ) - به حديثى كه سند مشخص و معلومى ندارد و به پيامبر ( ص ) يا امام معصوم ( ع ) نسبت داده شود ؛ مُرْسَل گفته مىشود .\r\n","page_name":" 433 ","page_number":453},
  {"content":"\r\n\r\nاست ، و در بين اين طبقات پايين هستند اشخاصى كه مال داشته باشند . بعد رفتند و پيدا كردند يك نفرى كه حالا مىگويند كفشگر بوده ، پيدا كردند و او گفت كه من مىدهم - به حسب نقل شاهنامه - من مىدهم لكن به شرط اينكه بچهء من را اجازه بدهند درس بخواند . رفتند به او گفتند قبول نكرد ، گفت نه ، ما نه پولش را مىخواهيم ، نه اجازه مىدهيم ، براى اينكه اگر اجازه بدهيم كه يك آدم پايينى بيايد و درس بخواند ، اين آن وقت بعد مىخواهد دخالت كند در امور و اين نمىشود . اين عدالتى است كه انوشيروان داشته است . و در تاريخ ثبت است اين جناياتى كه اينها مىكردند . و من گمان ندارم در تمام سلسلهء سلاطين حتى يك نفرشان آدم حسابى باشد ، منتها تبليغات زياد بوده است ، براى شاه عباس آن قدر تبليغ كردند ، با اينكه در صفويه شايد از شاه عباس بدتر آدم نبوده ، در قاجاريه آن قدر از ناصر الدين شاه تعريف كردند و شاه شهيد و نمىدانم امثال ذلك ، در صورتى كه يك ظالم غدارى بود كه بدتر از ديگران شايد . آن تبليغات كه در آن وقت بود ، هميشه بوده است . عدالت‌گسترى انوشيروان مثل صلح دوستى رئيس جمهور امريكاست ، و مثل كمونيستى شوروى است . ما الآن در عصر حاضر اين چيزها را مىبينيم ، و اگر چنانچه تاريخ‌نويسها و نمىدانم آنهايى كه شعرا هستند و آنهايى كه خطبا هستند و آنهايى كه دربارى هستند ، اينها را ، تبليغاتى كه الآن دارد در دنيا مىشود ، اين تبليغات به گوش اشخاص برسد كه مطلع از وقايع نيستند ، آنها هم خيال مىكنند كه همان طورى كه انوشيروان عادل ، عادل بوده است ، آقاى رئيس جمهور امريكا هم صلح دوست و عدالت‌پرور و امثال اينهاست ، و حال آنكه شما كه مطلعيد مىدانيد قضيه چى است .\r\n\r\nتهمتها و تبليغات مسموم عليه جمهورى اسلامى\r\nاين قدر هياهو راه انداختند براى جلوگيرى از تروريست ، آن قدر تبليغات كردند كه ايران تروريست‌پرور است و ايران چطور و جزء تروريست . عراق از جرگهء تروريستها خارج شد چون سجده كرد به امريكا ، و ايران وارد شد براى اينكه اعتناى به آنها نكرده ،\r\n\r\n","description":"","footnote":"","page_name":" 434 ","page_number":454},
  {"content":"\r\n\r\nميزان تروريستى همين است پيش آنها و خود آنها مركز اين امور هستند . اگر فوج فوج مردم را بكشند ، بريزند بكشند ، قتل عام كنند هيچ اشكالى نيست ، بعد نسبت مىدهند به ايران كه در حبسهايش كشتار چه شد و چه شده . دليلتان چى هست ؟ منافقين گفتند ، سند صحيح ! دليلشان اين است كه مخالفين با جمهورى اسلامى گفتند كه اينها در محبس‌هايشان چه واقع مىشود ، بدون اينكه محاكمه بشوند مىكشند مردم را همين طور و امثال اينها . آن وقت يك مطلبى كه اين طورى است در رسانه‌هاى گروهى آنها ، آن قدر درش تبليغات مىشود و آن قدر گفته مىشود و ما از باب اينكه با آنها مخالفيم ، رسانه‌هاى آنها اگر چنانچه يك مطلب صحيحى هم باشد نمىگويند ، و چنانچه مطلبى را از امثال آنها بشنوند ، چندين روز دنبال هم هى گفته مىشود ، بعد هم دوباره تكرار مىشود . جزيرهء خارك را خوب ! زدند ، بعضى جاهايش هم اشكال دارد . معلوم است زدند ، اما توانستند كه نفت ايران را قطع كنند ؟ نتوانستند ، الآن هم باز با اينكه مىگويند كه ، خود آنها عده ايشان مىگويند به اينكه الآن همانطور كه سابق جريان داشت نفت ، حالا هم جريان دارد بلكه بيشتر يك قدرى ، الآن هم مىگويند كه ايران تمام شد نفتش ، تمام شد . من نمىدانم جزيرهء خارك چند دفعه نابود بايد بشود ؟ اولى كه زدند گفتند ما با خاك يكسانش كرديم ، پس بايد يك قطره نفت نداشته باشد ، خاك است ديگر ! بعد چهل و نه مرتبه مىگويند يا چند و چند مرتبه تازه زدند ، هر دفعه مىگويند ما از بين برديمش . خوب ، يك چيز را چند دفعه از بين مىبريد ؟ اين وضع دنياست . آن وقت مناقشه نيست اصلًا در راديوهاى خارجى راجع به اين غلطى كه اينها مىگويند ، راجع به اين تناقض گويى كه اينها مىكنند هيچ كلمه‌اى ، هيچ حرفى نيست ، اما تا يك كلمه اينجا از يكى صادر مىشود ، يك چيزى به آن مىچسبانند و در بوقهايشان شروع مىكنند به [ تبليغ 
  ] كردن . وضع دنيا الآن اين طورى است ، روى دروغ باز شده است .\r\n\r\nشكسته شدن بتها در استمرار زمان\r\nاينكه چهارده كنگره از كنگره‌هاى قصر ظلم خراب شد ، به نظر شما نمىآيد كه يعنى\r\n\r\n","description":"","footnote":"","page_name":" 435 ","page_number":455},
  {"content":"\r\n\r\nدر قرن چهاردهم اين كار مىشود ، يا چهارده قرن بعد اين كار مىشود ؟ به نظر شايد بيايد اين ، محتمل هست كه اين بناى ظلم شاهنشاهى بعد از چهارده قرن از بين مىرود و به حمد اللَّه رفت از بين . بتها همه به رو افتادند ، اين بتها هم خواهند از بين رفت ، حالا چه بتهايى كه تراشيده بودند از سنگ يا بتهايى كه خود ملتها يا بعض از ملتها مىتراشند با آدم . اينها هم رفتنى هست ، منتها ما حوصله‌مان كم است . تمام دنيا از اول تا آخرش پيش حق تعالى يك جور پيداست ، اين ور و آن ور ندارد كه يك راه دورى باشد . پيش ما اين طور است كه خيلى راه دور است كه هزار سال طول مىكشد ، دو هزار سال طول مىكشد . نخير اينها قريب است ، نزديك است و مىشود ، و بتها شكسته خواهد شد ان شاء اللَّه . و آتش‌افروزيها و بت‌پرستيها و آتش‌پرستيها هم ان شاء اللَّه از بين خواهد رفت .\r\n\r\nتلاش براى تحقق وحدت بين مسلمين جهان\r\nو اميدوارم كه خداوند تبارك و تعالى به ملت قهرمان ايران سلامت بدهد و « هفتهء وحدت » را واقعاً وحدت درست كنند ، نه اينكه فقط ما « هفتهء وحدت » مىگيريم . ما محتاج به وحدت هستيم در ساليان دراز ، هميشه . قرآن كريم كه [ به 
  ] ما دستور داده و به مسلمين دستور وحدت داده ، براى يك سال و ده سال و صد سال نيست ، براى سرتاسر عالم است در سرتاسر تاريخ . و ما محتاج به اين هستيم كه عملًا وحدت را محقق كنيم و محقق هست و نگه داريم اين وحدت را . ما الآن هم در بين راه هستيم و بايد اين وحدت را حفظ كنيم . و من اميدوارم كه با بركت وحدت ملت ايران ، اين وحدت در ساير كشورهاى اسلامى هم پيدا بشود كه دارد پيدا مىشود ، و همهء مسلمين دست واحد بشوند بر اعدا چنانچه در روايت هست . « 1 » و ان شاء اللَّه خداوند به همهء شما توفيق عنايت كند و هيچ وقت از اين هاى و هويها و از اين تبليغات خارجيها خوف به خودتان راه ندهيد ، آن خوفى كه بايد باشد از خداى تبارك و تعالى بايد باشد . از ديگر قدرتها خوف نداشته باشيد ، براى اينكه ، قدرتى در كار\r\n\r\n\r\n","description":"","footnote":"\r\n( 1 ) - بحار الأنوار ، ج 28 ، ص 104 .\r\n","page_name":" 436 ","page_number":456},
  {"content":"\r\n\r\nنيست غير قدرت حق تعالى . قدرت حق تعالى است كه جلوه‌اش ، جلوهء ضعيفش در سرتاسر عالم طبيعت پيدا شده است . و شما هيچ وقت نترسيد . و مستقيم و پاى برجا بايستيد و در مقابل همهء قدرتها استقامت كنيد . و خداوند با شماست و شماها را ان شاء اللَّه حفظ مىكند از شرّ اشرار و مملكت شما را نجات مىدهد ، و مهم اين است كه از شما راضى باشد حق تعالى .\r\n\r\nمعرفت الهى ، مقصد اصلى انبيا\r\nمن بايد عرض كنم كه مقصد اصلى انبيا تا حالا كم حاصل شده است ، خيلى كم . اگر فردا آخوندهاى دربارى نگويند كه فلانى گفت پيغمبر كارى ازش نيامده ! ، اگر پيغمبر مقصدش حاصل شده بود ، اين آخوندهاى دربارى حالا نبودند . اگر مقصد انبيا حاصل شده بود ، اين دولت آمريكا و نمىدانم ديگران نبودند حالا . اگر اينها مىگويند كه الان مقصد انبيا حاصل شده است ، و اين همه فساد در دنيا هست ، پس مقصد انبيا معلوم مىشود اين فسادها بوده كه حاصل شده مقصد انبيا حاصل نشده است . ما هم كه داريم مىگوييم مقصد انبيا ، باز آن مقصدى كه آنها مىخواستند ما دستمان به آن نمىرسد ، آن يك مسأله‌اى است فوق اينها . مقصد انبيا حكومت نبوده است ، حكومت براى مقصد ديگر بوده ، نه مقصد بوده . تمام مقاصد برمىگردد به معرفت اللَّه . هر چه در دنيا واقع بشود و انبيا هر چه دنبالش بودند دنبال اين بودند كه خداشناسى ، واقعاً خداشناسى ، اگر او حاصل بشود همه چيز دنبالش حاصل است . تمام فسادهايى كه در دنيا واقع بشود از اين است كه ايمان ندارند به خدا ، فضلًا از اينكه خداشناسى و معرفت باشد ، ايمان ندارند . اگر ايمان به خدا پيدا شد همه چيز دنبالش است ، تمام فضايل دنبالش است . انبيا هم دنبال اين بودند كه بتدريج آن طور كه مىشود اين بشر را سوق بدهند طرف معرفت اللَّه . تمام چيزهاى ديگر هم مقدمهء همين معنا هست . و تمام چيزهايى كه از آن مىسوختند انبيا ، اين بود كه مىديدند مردم دارند خودشان را مىكِشند طرف جهنم . انبيا مظهر رحمت حق تعالى هستند ، مىخواهند كه همه مردم خوب باشند ، مىخواهند همهء مردم\r\n\r\n","description":"","footnote":"","page_name":" 437 ","page_number":457},
  {"content":"\r\n\r\nمعرفت اللَّه داشته باشند ، مىخواهند همهء مردم سعادت داشته باشند . وقتى مىبينند كه اين مردم دارند رو به جهنم مىروند ، آنها افسوسش را مىخورند ، در قرآن هم اشاره‌اى به اين هست ،  فَلَعَلَّكَ باخِعٌ نَفْسَكَ  « 1 » اينكه اينها مؤمن نشدند . مسأله اين است كه همه دنبال اين بودند كه مردم را آشنا كنند با خدا .\r\n\r\nقرآن كريم ، مبدأ تمام معارف و مركز عرفانها\r\nآن طورى كه مىبينيد كه در ادعيه ائمهء ما واقع شده است ، در دعاى كميل شما ملاحظه كنيد كه چى مىگويد حضرت امير ، عرض مىكند كه خوب ، بر فرض اينكه من آتش را تحمل كردم اما فراق تو را چطور تحمل كنم ؟ اينها چى مىگفتند ! در دعاى مناجات شعبانيه چه حرفهايى هست ؟ مقاصد انبيا در ادعيه‌اى كه از ائمه - عليهم السلام - وارد شده است اشارات به آن هست زياد . قرآن كريم اشارات بسيار لطيفى دارد ، لكن چون براى عموم وارد شده است به يك صورتى گفته است كه هم خواص از آن ادراك مىكنند ، هم عموم از آن ادراك مىكنند . قرآن كريم مركز همه عرفانهاست ، مبدأ همهء معرفتهاست ، لكن فهمش مشكل است . آنهايى فهميدند كه « مَنْ خُوطِبَ بِه » « 2 » بودند و كسانى كه متصل به رسول خدا بودند ، آنها مىدانند قضيه چى است ، آنها مقاصد انبيا را مىدانند چى هست ، مقصد را مىدانند چى است . ما دوريم از آن و مهجور ، لكن خوب ، عنايات حق تعالى زياد است . از ما مهجورها هم اين قدرى كه ازمان مىآيد قبول مىكنند ، لكن بايد ما اين قدرى كه ازمان مىآيد دنبالش برويم ؛ در عمل ، در علم و در اخلاق و در ساير چيزها ، و اگر همين قدر هم برويم خوب ، جنات عدن هست ، جنات هست . لكن آنى كه مقصد انبيا بود ، جنات هم بود ، چيز ديگرى ماوراى اينها بود ، بهشت هم نبود ، خوف جهنم هم نبود ، عشق به بهشت هم نبود ، يك مسئلهء ديگرى فوق اين مسائل بود . خوب ، دست ما از آن كوتاه است . اما ما كه اهل همين مسائل هستيم اگر\r\n\r\n\r\n","description":"","footnote":"\r\n( 1 ) - سوره كهف ، آيهء 6 : « اى رسول ، نزديك است كه اگر امت تو ، به قرآن ايمان نياورند جان عزيزت را از شدت حزن و تأسف بر آنان هلاك سازى »\r\n( 2 ) - كسى كه مورد خطاب واقع شده است .\r\n","page_name":" 438 ","page_number":458},
  {"content":"\r\n\r\nچنانچه جديت نكنيم و به احكام ظاهرى انبيا عمل نكنيم ، به احكام اسلام خداى نخواسته عمل نكنيم ، خوب ، دنبالش آن چيزهايى است كه هست در كتاب و سنت . و من اميدوارم كه خداوند به همهء ما توفيق بدهد كه خدمت كنيم به اسلام و خدمت كنيم به بندگان خدا . خدمت به بندگان خدا خدمت به خداست . و همه موفق باشيد ان شاء اللَّه و اميدوارم كه اسلام ما را قبول كند به اينكه مسلمان هستيم . و پيغمبر اكرم در اين روز ، روز مبارك ما را بپذيرد ، و حضرت صادق - سلام اللَّه عليه - ما را قبول كند .\r\nو السلام عليكم و رحمة اللَّه\r\n\r\n","description":"","footnote":"","page_name":" 439 ","page_number":459},
  {"content":"\r\n\r\n\r\nتلگراف [ به آقاى گلپايگانى ( تسليت درگذشت آقاى سيد نصر اللَّه مستنبط ) 
  ]\r\nزمان : 11 آذر 1364 / 19 ربيع الاول 1406\r\nمكان : تهران ، جماران\r\nموضوع : تسليت درگذشت آقاى سيد نصر اللَّه مستنبط\r\nمخاطب : گلپايگانى ، سيد محمد رضا ( از مراجع عظام تقليد )\r\nبسمه تعالى\r\nحضرت مستطاب آيت اللَّه آقاى گلپايگانى - دامت بركاته\r\nدرگذشت مرحوم حجت الاسلام و المسلمين آقاى حاج سيد نصر اللَّه مستنبط « 1 » - قدس سره - موجب تأثر گرديد . بدين وسيله اين ضايعهء مؤلمه « 2 » را به جناب حجت الاسلام آقاى سيد جواد گلپايگانى « 3 » - دامت توفيقاته - تسليت گفته ، طول عمر و سلامت شما را از خداى متعال مسألت دارم . و السلام عليكم و رحمة اللَّه .\r\nروح اللَّه الموسوي الخمينى\r\n\r\n\r\n","description":"","footnote":"\r\n( 1 ) - از علماى بزرگ نجف و داماد بزرگ مرحوم آقاى سيد ابو القاسم خويى\r\n( 2 ) - دردناك\r\n( 3 ) - فرزند بزرگ آقاى گلپايگانى و داماد آقاى مستنبط\r\n","page_name":" 440 ","page_number":460},
  {"content":"\r\n\r\n\r\nتلگراف [ تشكر به رئيس جمهور مالديو ( تبريك ميلاد رسول اكرم « ص » ) 
  ]\r\nزمان : 12 آذر 1364 / 20 ربيع الاول 1406\r\nمكان : تهران ، جماران\r\nموضوع : پاسخ تلگراف تبريك ميلاد رسول اكرم ( ص ) ( هفده ربيع الاول - آغاز هفتهء وحدت )\r\nمخاطب : مأمون عبد القيوم ( رئيس جمهور مالديو )\r\nبسم اللَّه الرحمن الرحيم\r\nحضرت آقاى مأمون عبد القيوم ، رئيس جمهور كشور مالديو\r\nتلگراف تبريك آن جناب به مناسبت ميلاد مسعود رسول اكرم اسلام ، حضرت محمد بن عبد اللَّه - صلى اللَّه عليه و آله و سلم - و اصل و موجب تشكر گرديد .\r\nمتقابلًا اين عيد سعيد را به جنابعالى و ملت مسلمان و برادر كشورتان تبريك گفته ، عظمت اسلام و مسلمين را از خداى تعالى مسألت دارم . و السلام عليكم و رحمة اللَّه .\r\n20 ربيع المولود 1406\r\nروح اللَّه الموسوي الخمينى\r\n\r\n","description":"","footnote":"","page_name":" 441 ","page_number":461},
  {"content":"\r\n\r\n\r\nاجازه نامه [ به آقاى سيد رضا بطحايى ، در امور حسبيه و شرعيه 
  ]\r\nزمان : 12 آذر 1364 / 20 ربيع الاول 1406\r\nمكان : تهران ، جماران\r\nموضوع : اجازه در امور حسبيّه و شرعيه\r\nمخاطب : بطحايى ، سيد رضا\r\n[ بسم اللَّه الرحمن الرحيم . الحمد للَّه رب العالمين ، و الصلاة و السلام على سيدنا و نبينا محمد و آله الطاهرين .\r\nو بعد ، جناب مستطاب ثقة الاسلام آقاى آقا سيد رضا بطحايى - دامت تأييداته - مجاز و مأذونند از طرف حقير در نقل اخبار و آثار ائمهء طاهرين - صلوات عليهم اجمعين - از كتب معتبرهء متداوله بين علماى اماميه اثنى عشريه - رضوان اللَّه تعالى عليهم اجمعين - و اخذ وجوه بريّه از قبيل زكوات و نذورات و كفّارات و مظالم عباد و مجهول المالك و صرف در موارد مقررهء شرعيه ، و اخذ سهم مبارك امام - عليه السلام - و صرف يك ثلث در معاش اقتصادى خود و امورى كه موجب تقويت دين مبين اسلام ، و دو ثلث ديگر را جهت مصارف حوزه‌هاى علميه نزد حقير ارسال و قبض تمام وجوه دريافتى را از حقير اخذ و به صاحبان وجوه برساند . « و اوصيه - ايّده اللَّه تعالى - بمراعاة الاحتياط و ملازمة التقوى لأنّه سبيل النجاة ؛ و ارجو منه أن لا ينسانى عن صالح الدعاء فى مظان الاجابة كما لا أَنساهُ ان شاء اللَّه تعالى » ؛ و السلام عليه و على اخواننا المؤمنين و رحمة اللَّه و بركاته . به تاريخ 18 شهر ذى قعده 1388 - محمد رضا الموسوي الگلپايگانى 
  ] .\r\nبسمه تعالى\r\nبه نحوى كه مرقوم داشته‌اند از طرف اين جانب نيز مجازيد در اخذ وجوه شرعيه و صرف آنها . موفقيت جنابعالى را از خداى تعالى مسألت دارم .\r\n20 ربيع الاول 1406\r\nروح اللَّه الموسوي الخمينى\r\n\r\n","description":"","footnote":"","page_name":" 442 ","page_number":462},
  {"content":"\r\n\r\n\r\nسخنرانى [ در جمع اعضاى شوراى انقلاب فرهنگى ( دانشگاه و انقلاب فرهنگى ) 
  ]\r\nزمان : صبح 19 آذر 1364 / 27 ربيع الاول 1406\r\nمكان : تهران ، جماران\r\nموضوع : دانشگاه و انقلاب فرهنگى\r\nمناسبت : سالگرد تشكيل شوراي عالى انقلاب فرهنگى\r\nحضار : خامنه‌اى ، سيد على ( رئيس جمهور و رئيس شوراى انقلاب فرهنگى ) - اعضاى شوراى انقلاب فرهنگى\r\nبسم اللَّه الرحمن الرحيم\r\n\r\nاهميت و حساسيت امر دانشگاه\r\nمن قبلًا تشكر كنم از همهء آقايان كه تشريف آوردند اين جا از نزديك خدمتشان برسيم . و من الآن بايد بگويم كه اطمينان دارم كه با اين جمعيتى كه الآن ، اعضاى محترمى كه الآن هستند در شورا ، ديگر نگرانىاى نسبت به دانشگاه‌ها و ان شاء اللَّه ساير چيزها نباشد . مع ذلك البته مسأله چون خيلى مهم است و سرنوشت انقلاب اسلام بستهء به اوست بقايش ، از اين جهت ، بايد هميشه اين حساسيت را داشت . در همهء امور بايد حساس بود ، اما فرق است ما بين آنى كه ادامه بايد اين حساسيت پيدا بكند . يك چيزهايى كه حل مىشود ، مثلًا ما جنگ داريم ، جنگ چيز مهمى نيست ، حل مىشود ، چيز مهمى نيست و به حمد اللَّه خوب است وضع ، و جهات سياسىاى كه در دنيا هست ، آنها هم حل مىشود و ان شاء اللَّه ، چيزهايى است حساس بايد بود . اما مسئلهء دانشگاه يك مسأله فوق العاده است كه اين افرادى كه از دانشگاه در مىآيند يا مخرب يك كشورى هستند يا سازندهء آن كشور هستند ، و در كشور ما ، يا رو به اسلام مىبرند كشور ما را ، يا منحرفش مىكنند . اين از چيزهايى است كه از دانشگاه مىآيد اين كار ، چنانچه از حوزه‌هاى علميه مىآيد اين كار ، از اين جهت ، خيلى مهم است اين امر .\r\n\r\nاهميت انگيزه و محتوا در انقلابها\r\nدر انقلاباتى كه در عالم واقع مىشود يا در شورش‌ها يا در كودتاها ، يكى اصل اين\r\n\r\n","description":"","footnote":"","page_name":" 443 ","page_number":463},
  {"content":"\r\n\r\nشورش و انقلاب و كودتا ، يكى انگيزه‌اش ، يكى محتوايش اينها سه امرى است كه بايد در آن توجه كرد . خودشان ، خود انقلابات يا خود اينها شبيه به هم‌اند ، يا شورش است يا كودتاست يا انقلاب ، صورتاً مثل انسان‌ها مىماند كه همه صورتشان مثل هم هست اما معناشان فرق با هم دارد . انگيزه‌ها مهم است و محتواها . گاهى وقت‌ها انگيزه خوب است ، محتوا خوب نيست ، گاهى وقتها محتوا خوب است ، انگيزه درست نيست . ممكن است يك نفر حالا ، - حالا نسبت به يك نفر عرض مىكنم - يك نفر آدم با يك انگيزهء خوبى بخواهد يك كار خوبى به نظر خودش انجام بدهد و او بد باشد ، اين آدم مُصاب « 1 » است لكن كارش خلاف است . يك اشخاصى مىشود كه يك كارهاى خوبى انجام مىدهند با انگيزهء بد . مثلًا يك كسى كشف يك چيزى مىكند و انگيزه‌اش بد است براى اين كار و كارش خوب است ، يك وقت هم هر دويش خوب هستند . انقلاب فرهنگى هم همين جور است كه يك انقلاب است كه تحول است از يك حالى به حالى ديگر ، نه پيشبرد همان چيزى كه هست . چنانچه انقلاب جمهورى اسلامى در كل هم همين طور است ، يك انقلاب شد به توسط مردم ، يك انگيزهء انقلاب بود و يك محتواى انقلاب . اميدوارم كه انگيزهء انقلاب در مردم الهى باشد . اما در انقلابات ممكن است كه ما انقلاب بكنيم ، يك حكومتى را برداريم ، يك حكومت ديگر براى خودمان درست كنيم ، خودمان مىخواهيم به يك نوايى برسيم ، كار نداريم ببينيم چه بشود . اين چه محتوايش خوب باشد ، چه محتوايش بد باشد براى ما فايده ندارد ، براى اينكه مىخواهد تشكيل بدهد وقتى انگيزه‌اش اين است كه فقط به دستش بيايد يك قدرتى ، بخواهند قدرتمند باشند ، او سابقى بوده ، ما آن قدرت را از او بگيريم ، خودمان بگيريم .\r\nاين با او نسبت به اصل مسئلهء انگيزه فرقى ندارد ؛ يعنى ، يك حكومتى رفته است ، يك حكومت ديگرى هم آمده است ، هر دويشان هم مثل هم هستند ، مثل ساير كودتاها مىماند كه در دنيا واقع مىشود ، اين فرقى با هم ندارد . يك وقت اين است كه يك قيام\r\n\r\n\r\n","description":"","footnote":"\r\n( 1 ) - بر درستى است .\r\n","page_name":" 444 ","page_number":464},
  {"content":"\r\n\r\nمىشود ، يك نهضتى مىشود براى يك كار خوبى اما الهى نيست . از باب اينكه كار خوب است براى ملتمان خدمت بكنيم كار خوب است ، فلان ، به اين ممكن است ارج بدهد ، اما آن كه مقصود است ، نيست . آن كه مقصود است اين است كه انسان در كارهايش چه در تشكيل حكومتش ، چه در انقلاب فرهنگيش ، چه در انقلابات ديگرش نظرش اين باشد كه يك كار الهى كرده باشد ، آن پيش خدا ارزش دارد مثل انبيا . انبيا كارشان به واسطهء اين ارزش داشت نه براى عمق كارشان - و عرض مىكنم كه - سعهء كارشان ، حكومتشان زياد باشد ، كم باشد فرقى نمىكند . انبيا ، آنى كه هيچ نتوانسته كار بكند با آنى كه خيلى كار كرده هر دو در انگيزه مثل هم هستند ؛ يعنى ، هر دو مىخواستند كه يك كارى براى خدا بكنند و پيش خدا مأجورند و هر دو هم مأجور هستند ، يكى موفق شده ، يكى موفق نشده است ، آن ديگر دست خود اين نبوده ، موفق نشده است .\r\n\r\nاسلامى و الهى نمودن دانشگاه در انقلاب فرهنگى\r\nو در انقلاب فرهنگى ، آنى كه براى شما فايده دارد - يك وقت براى مملكت فايده دارد ، يك وقت براى دانشجوها فايده دارد ، يك وقت براى شما آقايان - آنى كه براى شما فايده دارد اين است كه انگيزه‌تان اين باشد كه اين دانشگاه را ببريد طرف اسلام ، الهىاش كنيد . هر درسى مىخواهند بخوانند مانع ندارد ، درس‌هايى كه [ مفيد 
  ] است ، اسلام با همهء [ درسها 
  ] ، الّا بعضى از درس‌ها استثنا كرده ، با همه موافق است . اما آنى كه براى ماها فايده دارد اين است كه ما بخواهيم همين اسلامى بودن را الهىاش كنيم ، بخواهيم الهى باشد اين كار ما ، براى خدا كار بكنيم ، اين براى خودتان فايده دارد ، موفق بشويد فايده دارد ، موفق هم نشويد فايده دارد . و اگر اين انگيزه شد مسلماً دنبال اين هستيد كه كار خوب باشد وقتى انگيزه الهى شد ، ديگر نمىشود اينكه انسان انگيزه‌اش الهى باشد و دنبال اين باشد كه خودش يك راهى باز كند ، حالا چى باشد ، هر چى شد ، شد . اين قهراً خواهد اين طور شد كه وقتى كه انگيزه براى خدا شد ، دنبال اين است كه اين كار را انجام بدهد ، به طورى كه خداپسند باشد ، از اين جهت ، در اين كار موفق است . اگر\r\n\r\n","description":"","footnote":"","page_name":" 445 ","page_number":465},
  {"content":"\r\n\r\nموفق نشد در انجام و نتوانست انجام بدهد ، خوب ، قصور قدرتش است ، قدرت نداشته بيشتر از اين ؛ اما پيش خدا اين ارزشش با آن كسى كه قدرت داشته مثل هم مىماند .\r\n\r\nارزش انگيزهء الهى در امور\r\nبنا بر اين ، آنى كه براى انسان ارزش دارد ، ارزش انسانى و روحانى دارد ، ارزش الهى دارد ، اين است كه اين انگيزه را حفظش بكند كه براى خدا اين كار را بكند . مىخواهيد تربيت كنيد اطفال مردم را ، براى خدا ، مىخواهيد تربيت كنيد جوان‌هاى مردم را ، براى خدا ، مىخواهيد تربيت كنيد ملت را ، براى خدا ؛ مىخواهيد حكومت كنيد ، براى خدا ؛ حكومت كنيد ، همان حكومتى كه انبيا مىكردند ، خوب ، موسى هم حاكم بود ، پيغمبر هم حاكم بود ، على هم حاكم بود . از آن طرف ، [ افراد 
  ] مفسد هم حاكم هستند ، آن هم صورت مثل هم مىماند - الّا در بعضى جهات - انسانها صورتهايشان يكى هست . مثل هم مىماند همه ، يك وضع دارند . گاهى اگر يك وضع اختلاف داشتند ، وضع جسمانى و حيوانى است ديگر ، آن چيزى كه فرق مىگذارد ما بين اينها ، آن معنايى است كه در آنها هست . و مهم آن انگيزهء الهى است كه برگردد همه چيز به خدا . خدا هم كه انبيا را فرستاده ، مقصد اصلى اين نبوده كه حكومت بكنند ، مقصد اصلى اين نبوده است كه نظام ايجاد كنند ، مقصد اعلا اين نبوده كه عدالت اجتماعى ايجاد كنند ، مقصد اعلا اينها نيست ، اما اينها مقصد است - بعضيهايش مقصد است - البته عدالت ، اجراى عدالت يك مقصدى است ، عدالت الهى را بخواهيد اجرا كنيد للَّه تعالى ، مقصدى است . بخواهيد عدالت الهى را ايجاد كنيد براى خاطر اينكه مشهور بشويد ، به اينكه آقا چه آدم خوبى است ، دارد چى مىشود ، اين براى خودتان بد است ، واقعش خوب است ، براى مردم آن وقت خوب است . بعضى چيزها براى مردم خوب است ، براى دانشگاه خوب است ، بعضى از چيزها براى شما خوب است ، بعضى چيزها براى هر دو خوب است . اگر موفق بشويد هم اين معنا را درست بكنيد كه انگيزه ، انگيزهء الهى و خدايى باشد ، نه براى خودم يك كارى مىخواهم بكنم ، براى خدا مىخواهم يك كارى بكنم ، براى ملت هم نيست ،\r\n\r\n","description":"","footnote":"","page_name":" 446 ","page_number":466},
  {"content":"\r\n\r\nبراى خداست ، اگر اين طور باشد موفقيد در كارتان راجع به اين جهت . در آن كار اگر هم - به حسب قاعده موفق خواهيد شد در آن كار هم - اگر هم خداى نخواسته ، يك وقت چيزهايى آمد پيش ، موانعى آمد پيش ، نتوانستيد موفق بشويد ، اين ديگر قدرت نداشتيد ، خدا هم از شما قبول دارد ، بيشتر از قدرت از شما نمىخواهد . بنا بر اين ، اين انگيزه را بايد ما حفظ بكنيم . يك كسى ممكن است درس بخواند ، درس الهى بخواند ، توحيد بخواند ، عرفان بخواند و جهنم برود . ديگران از استفادهء از او تو بهشت بروند ، اين براى اينكه خودش انگيزه باطل داشته باشد جهنم برود . يك كسى مىخواهد درس بخواند براى اينكه مثلًا فلان منصب را پيدا كند ، آقاى محله بشود ، آقاى شهر بشود ، آقاى يك مملكت بشود ، آقاى دنيا بشود . يك كسى مىخواهد درس بخواند براى اينكه خودش معروف بشود ، در اين جاها ، در اين ده ، در اين شهر معروف بشود ، همه‌اش برگشت به اين است كه يا خودم يا خدا ، يا من يا او . اين « من » را اگر انسان زير پا گذاشت و « او » شد ، اصلاح مىكند همه چيز را . و در همهء اقطار كارها اين طورى است كه فرق ما بين اينكه اين كار يك كارى است الهى ، آدم خودش بايد فكرش را بكند . گاهى وقتها خود انسان هم در اشتباه است لكن بايد فكر كند حالا اين كارى كه من دارم مىكنم و اين قدر خوشحالم براى اينكه براى خدا اين كار را كردم ، اگر يك كسى بهتر از من اين كار را انجام بدهد ، حاضرم كه اين را به او بدهم و خوشحالتر هم بشوم براى اينكه ، او بهتر براى خدا كار مىكند يا نه . اگر اينجا آدم فهميد كه نه ، اين طور نيست ، حاضر نيست اين كار را ، بداند اين خدايى نبوده - صرف خدايى - اخلاص نبوده در آن . آنى كه براى ما فايده دارد اخلاص است كه براى خدا هم كار بكنيم ، خدا هم احتياجى به هيچ چيز ندارد ، احتياجى به اخلاص ما هم ندارد . خدا مىخواهد كه ، ميل دارد ، يعنى ميل به آن معنايى كه ديگران دارند نه ، انبيا را فرستاده كه تربيت كنند ، مردم را نجات بدهند . نجات مردم هم به اين است كه دنبال انبيا باشند و انگيزه‌هايشان هم انگيزهء انبيا باشد ؛ نمىتوانيم به آن قدر ، به هر اندازه‌اى كه مىتوانيم . البته ما نمىتوانيم كه انگيزه‌اى كه حضرت امير دارد ما داشته باشيم ، اين معلوم است كه ما نمىتوانيم . اما مىتوانيم كه يك انگيزه‌هايى داشته باشيم كه\r\n\r\n","description":"","footnote":"","page_name":" 447 ","page_number":467},
  {"content":"\r\n\r\nمشابه او باشد ، برويم طرفِ آن طرف .\r\n\r\nانگيزهء الهى در عظمت حركت انبيا\r\nدانشگاه را بايد شما رو به خدا ببريد ، رو به معنويت ببريد و همهء درسها هم خوانده بشود ، همهء درسها هم براى خدا خوانده بشود . اگر اين را توانستيد كه شما براى اين كار برويد و اين كار را بكنيد ، در كارتان موفقيد ، چه برسيد به مقصدتان ، چه نرسيد به مقصدتان . و اگر براى خودتان باشد ممكن است كار ، بسيار كار عادى باشد اما براى ديگران نفع دارد ، براى شما نفع ندارد ، گاهى براى شما ضرر دارد ؛ براى ديگرى نفع دارد ، براى شما ضرر دارد و گاهى براى شما نفع دارد ، براى ديگران ضرر دارد . شما مىخواستيد يك كار خوبى بكنيد نشده است و كار بد شده است ، اما شما مىخواستيد خوب انجام بدهيد . اين معنا را ما بايد هميشه در ذهنمان باشد و توجه به اين داشته باشيم تا موفق در امور بشويم ، در هر كارى موفق بشويم . من ادعا نمىكنم كه امثال من يك همچو چيزى هستيم ، نه ، ما آدمهاى ناقصى هستيم ، بايد برويم تحصيل كنيم ، تا تحصيل كمال بكنيم . اما مردم ، بودند در بينشان كه يك همچو اشخاصى بودند ، لا اقل ما مىدانيم انبيا بودند ، اولياى خدا بودند كه اين جور بودند ، براى او بوده هر چه كار كردند ، نه اين است كه براى حكومت بوده است يا براى چى بوده . مىرفتند دنبال حكومت براى اينكه از دست جائرين بگيرند ، فشار مىآوردند كه از دست جائرين بگيرند ، لكن نه از دست جائرين بگيرند كه خودشان حاكم باشند ، از دست جائرين مىبرند كه عدالت الهى را اجرا بكنند . اين كار ، كار انبيا بوده ، عدالت الهى را مىخواستند ايجاد كنند للَّه تعالى . از اين جهت كه للَّه تعالى بوده است و خالص بودند آنها ، الهى بودند خودشان ، كارهاشان اين طورى بوده . ما ناقصيم ، ما اعتراف مىكنيم پيش خدا كه ما ناقصيم ، تا آخر هم نمىتوانيم اين طور كمال را پيدا بكنيم . اما بايد فكر باشيم كه ، دنبال اين معنا باشيم ، همچو نباشد كه پشت بكنيم به اين معانى ، دنبال اين معنا باشيم كه ما يك كارى كه مىكنيم براى خدا باشد . و من اميدوارم كه موفق بشويد وقتى كه يك همچو انگيزه‌اى باشد ، حتى در\r\n\r\n","description":"","footnote":"","page_name":" 448 ","page_number":468},
  {"content":"\r\n\r\nآن كارهايى كه پيشتر نمىتوانستيد انجام بدهيد با اين انگيزه انجام بدهيد ، با اين انگيزه‌اى كه عرض مىكنم قدرت به انجام پيدا بكنيد . خدا تأييد مىكند يك همچو انگيزه‌اى را ، يك همچو كارى را تأييد مىكند خداى تبارك و تعالى . چنانچه ديديم كه انبيا با دست خالى مىآمدند كارهاى بزرگ مىكردند . پيغمبر اكرم چى بود ؟ خوب ، يك شبانى بود در مكه ، همه هم با او مخالف بودند و اذيتش هم مىكردند و چه مىكردند منتها [ مؤمن 
  ] بود ، اما اين يك شبان پا شد يك همچو كارى كرد كه حالا دنيا را اين طور كرده . حضرت عيسى هم همين طور ، حضرت موسى هم يك شبانى بود آن هم اين طور ، حضرت ابراهيم هم همين طور ، يكى بودند اينها خودشان ، لكن جمع بودند ، يك ملت بودند هر يكيشان ، يعنى همه چيز داشتند . و عمده همان است كه نقطهء اتكا خدا بوده است ، براى خدا بوده ، حركت براى خدا . سير الى اللَّه تعالى بوده ، سير الى اللَّه تعالى چون بوده است ، هر كارى كه مىكردند الهى بوده . ناهار هم مىخوردند الهى بوده . نماز هم مىخواندند الهى بوده ، جنگ هم مىكردند الهى بوده .\r\nمن اميدوارم كه ما دنبال اين مسأله باشيم . و من مطمئنم كه شما آقايان ان شاء اللَّه موفق هستيد در اين كارى كه داريد انجام مىدهيد و هميشه هم حساس باشيد در آن ، هيچ وقت خيال نكنيد كه نه ، تمام شد مسأله . دانشگاه جورى است كه نظرهاى فاسد دنبالش است به اينكه يك كار خلافى بشود در آن . دنبالش است ، موفق ان شاء اللَّه نشوند . و هميشه بايد انسان حساس باشد كه نگذارد اين سنگرى كه مىتواند همه چيز را درست كند و مىشود كه همه چيز را به هم بزند ، يك وقت از دستتان اين سنگر [ گرفته 
  ] بشود ، يك خللى در آن واقع بشود . من هم دعاگوى شما هستم و اميدواريم كه هميشه موفق و مؤيد و منصور باشيد و هميشه براى اين ملت و براى خدا خدمت بكنيد .\r\nو السلام عليكم\r\n\r\n","description":"","footnote":"","page_name":" 449 ","page_number":469},
  {"content":"\r\n\r\n\r\nاجازه نامه [ به آقاى سيد على قاضى عسكر ، در امور حسبيه و شرعيه 
  ]\r\nزمان : 24 آذر 1364 / 2 ربيع الثانى 1406\r\nمكان : تهران ، جماران\r\nموضوع : اجازه در امور حسبيّه و شرعيه\r\nمخاطب : قاضى عسكر ، سيد على\r\nبسم اللَّه الرحمن الرحيم\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب حجت الاسلام آقاى حاج سيد على قاضى عسكر - دامت افاضاته - از طرف اين جانب مجازند در تصدى امور حسبيّه و اخذ وجوه شرعيه و صرف غير سهمين مباركين را در موارد مقررهء شرعيه ؛ و در مورد سهمين مباركين نيز مجازند در مخارج خودشان به نحو اقتصاد مصرف نمايند ؛ و زايد بر مخارج خودشان را نيز مجازند ثلث آن را در موارد مقررهء شرعيه مصرف نموده ، و دو ثلث ديگر را جهت اعلاى كلمهء طيبهء اسلام نزد اين جانب ارسال دارند .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى و التمسك بعروة الاحتياط فى الدين و الدنيا » ؛ و السلام عليه و رحمة اللَّه و بركاته .\r\nبه تاريخ دوم ربيع الثانى 1406\r\nروح اللَّه الموسوي الخمينى\r\n\r\n","description":"","footnote":"","page_name":" 450 ","page_number":470},
  {"content":"\r\n\r\n\r\nاجازه نامه [ انتقال اموال تحت نظر شهيد صدوقى به بنياد دينى و فرهنگى 
  ]\r\nزمان : 28 آذر 1364 / 6 ربيع الثانى 1406\r\nمكان : تهران ، جماران\r\nموضوع : انتقال اموال تحت نظر شهيد صدوقى به بنياد دينى و فرهنگى\r\nمخاطب : صدوقى ، محمد على\r\n[ آقاى محمد على صدوقى ، فرزند شهيد محراب آقاى صدوقى ، نمايندهء امام و امام جمعهء يزد ، طى نامه‌اى به محضر امام خمينى ، با اشاره به فعاليتهاى شهيد صدوقى در زمينهء امور عمرانى از محل وجوهات شرعى و كمكهاى مردم ، خواستار شده‌اند تمامى زمينها ، و مستحدثات صنعتى و غيره كه توسط ايشان - قبل از پيروزى انقلاب اسلامى - خريدارى و يا احداث گرديده است و براى پيشگيرى از تصرف رژيم شاه ، آنها را به نام مؤسسهء اسلامى خاصى ثبت نداده‌اند ، اجازه داده شود تا به نام « بنياد دينى و فرهنگى شهيد صدوقى » ثبت شوند . امام خمينى در پاسخ چنين مرقوم فرموده‌اند : 
  ] .\r\nبسمه تعالى\r\nمجازيد . ان شاء اللَّه تعالى خداوند جنابعالى را موفق ، و آن مرحوم و شهيد عاليمقام را رحمت فرمايد . و السلام عليكم .\r\n6 ربيع الآخر 1406 / 28 آذر 1364\r\nروح اللَّه الموسوي الخمينى\r\n\r\n","description":"","footnote":"","page_name":" 451 ","page_number":471},
  {"content":"\r\n\r\n\r\nاجازه نامه [ به آقاى محمد حسن اخترى ، در امور حسبيه و شرعيه 
  ]\r\nزمان : 30 آذر 1364 / 8 ربيع الثانى 1406\r\nمكان : تهران ، جماران\r\nموضوع : اجازه در امور حسبيّه و شرعيه\r\nمخاطب : اخترى ، محمد حسن\r\nبسم اللَّه الرحمن الرحيم\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب ثقة الاسلام و المسلمين آقاى حاج شيخ محمد حسن اخترى - دامت توفيقاته - از طرف اين جانب مجازند در تصدى امور حسبيّه و اخذ وجوه شرعيه و صرف سهم مبارك امام - عليه السلام - را در مخارج خودشان به نحو اقتصاد ، و صرف ثلث ما زاد از سهم مبارك و ثلث از سهم سادات را در محل خودشان در موارد مقررهء شرعيه و سادات عظام - كثر اللَّه أمثالهم - و دو ثلث ديگر را نزد اين جانب ارسال دارند .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى و التمسك بعروة الاحتياط فى امور الدين و الدنيا » ؛ و السلام عليه و على اخواننا المؤمنين و رحمة اللَّه .\r\nبه تاريخ 8 ع 2 1406\r\nروح اللَّه الموسوي الخمينى\r\n\r\n","description":"","footnote":"","page_name":" 452 ","page_number":472},
  {"content":"\r\n\r\n\r\nاجازه نامه [ به آقاى فضل اللَّه ذاكرى ، در امور حسبيه و شرعيه 
  ]\r\nزمان : 30 آذر 1364 / 8 ربيع الثانى 1406\r\nمكان : تهران ، جماران\r\nموضوع : اجازه در امور حسبيّه و شرعيه\r\nمخاطب : ذاكرى ، فضل اللَّه\r\nبسم اللَّه الرحمن الرحيم\r\n8 ع 2 406\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب ثقة الاسلام و المسلمين آقاى آقا شيخ فضل اللَّه ذاكرى - دامت توفيقاته - از طرف اين جانب مجازند در تصدى امور حسبيّه و اخذ وجوه شرعيه و صرف آن از سهم مبارك امام - عليه السلام - در مخارج خودشان به نحو اقتصاد ، و در مورد ما زاد از مخارج خود مجازند ثلث از سهم مبارك امام - عليه السلام - و سهم سادات را در محل به سادات محترم و موارد مقررهء ديگر صرف كنند ، و دو ثلث ديگر را جهت اعلاى كلمهء طيبهء اسلام نزد اين جانب ارسال دارند .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التمسك بعروة الاحتياط فى امور الدين و الدنيا » ؛ و السلام عليه و على اخواننا المؤمنين و رحمة اللَّه و بركاته .\r\nروح اللَّه الموسوي الخمينى\r\n\r\n","description":"","footnote":"","page_name":" 453 ","page_number":473},
  {"content":"\r\n\r\n\r\nپاسخ استفتاء [ دادستان كل كشور ( تبديل دينار به پول رايج كشور در ديه ) 
  ]\r\nزمان : 2 دى 1364 / 10 ربيع الثانى 1406\r\nمكان : تهران ، جماران\r\nموضوع : تغيير پرداخت دينار به عنوان ديه به پول رايج\r\nسؤال‌كننده : موسوى خوئينىها ، سيد محمد ( دادستان كل كشور )\r\n[ محضر مبارك حضرت آيت اللَّه العظمى امام خمينى ، مرجع عاليقدر و رهبر انقلاب اسلامى - دامت بركاته\r\nبعد التحية ، احتراماً به عرض مبارك مىرساند كه در مواردى از جراحتها كه دينار به عنوان ديه ذكر شده است ، آيا همان گونه كه در شتر فرموده‌ايد كه : « شتر موضوعيت ندارد و بالنسبه از ديهء نفْس حساب مىشود . . . در دينار هم موضوعيت ندارد » .\r\nمستدعى است نظر مبارك را جهت تعيين تكليف دادسراها و محاكم قضايى بيان فرماييد . با آرزوى سلامتى و طول عمر مبارك .\r\n2 / 10 / 1364 - دادستان كل كشور ، موسوى خوئينىها 
  ] .\r\nبسمه تعالى\r\nدينار موضوعيت ندارد ، بلكه پول رايج در هر عصرى يا هر ناحيه‌اى كه به مقدار قيمت دينار محسوب شود به قيمت فعلى كافى است .\r\nروح اللَّه الموسوي الخمينى\r\n\r\n","description":"","footnote":"","page_name":" 454 ","page_number":474},
  {"content":"\r\n\r\n\r\nسخنرانى [ در جمع فرماندهان و مسئولين دواير عقيدتى - سياسى ارتش ( وظيفهء ارتش ) 
  ]\r\nزمان : صبح 2 دى 1364 / 10 ربيع الثانى 1406\r\nمكان : تهران ، جماران\r\nموضوع : حفظ اسلام و كشور ، وظيفهء اسلامى - ملى\r\nحضار : نماينده دوم امام در شوراي عالى دفاع - رئيس ستاد مشترك و فرماندهان نيروى سه‌گانه ارتش - مسئولان دواير عقيدتى سياسى ارتش\r\nبسم اللَّه الرحمن الرحيم\r\n\r\nقدردانى از عنايات الهى\r\nمن بايد تشكر كنم از شما آقايان ، همين طور هم روحانيون و هم آقايان ديگر كه در يك جلسه‌اى كه مىشود گفت يك جلسهء روحانى است ، براى اينكه ، شما و همهء كسانى كه در اين جنگ وارد هستند و در ايران هستند ، وضعشان همه مىدانيم كه با وضع سابق چقدر فرق كرده . يك روز بود كه جوان‌هاى ما اگر هم مىخواستند كارى بكنند لب دريا يا امثال اينها بود كارشان ، و حالا مىبينيد كه جوان‌هاى ما چطور عمل مىكنند . اين يك عنايتى است كه از خداى تبارك و تعالى به اين ملت شده است و همه بايد قدر اين عنايت را بدانيم . ما خودمان چيزى نيستيم ، اين را همه بايد بدانيم كه هر چه هست از طرف خداست . من تجربه‌ام در اين مدت طولانىاى كه مشغول بودم به اين كارهايى كه البته وظيفهء روحانى بود لكن كنار كشيده بوديم از آن ، من احساس مىكنم كه بسيارى از مسائل بود كه بدون اينكه ما بفهميم انجام مىگرفت ، اين جور نبود كه ما نقشه‌اى كشيده باشيم براى اين كار ، و اين نبود جز اينكه خدا هدايت مىكرد ، اين طور بود مسأله . الآن هم عنايت خدا به شما ، به همهء اين ملت هست . شما كه قوهء اين ملت هستيد و خدمتگزار براى جمهورى اسلامى هستيد و نگهدار اين جمهورى هستيد و نگهبان در جبهه‌ها هستيد ، مورد عنايت خدا بيشتر هستيد . شما در آن جا يك كارى كه بكنيد مثل يك عبادت طولانى است كه ماها در اين جا مىكنيم . شما مطمئن باشيد كه وقتى يك قدم\r\n\r\n","description":"","footnote":"","page_name":" 455 ","page_number":475},
  {"content":"\r\n\r\nبراى خداى تبارك و تعالى برداريد ، خداى تبارك و تعالى عنايتش را به حسب همين رحمتى كه دارد ، به واسطهء او بيشتر جلو مىآيد .\r\n\r\nوظيفهء الهى در پشتيبانى از ارتش\r\nمطمئن باشيد كه شما پايداريد ، ارتش مطمئن باشد كه پايدار است . ما وظيفه داريم كه از ارتش پشتيبانى كنيم ، وظيفهء خدايى داريم و شما مطمئن باشيد كه ما از شما پشتيبانى مىكنيم . آن روزى كه منافقين نقشه كشيده بودند كه ارتش را كنار بزنند و هى انگ اينكه اينها چه بودند در آن وقت و چه بودند ، من آن روز هم اعتقادم بود كه ارتش را ما بايد حفظش كنيم ، حالا بيشتر شده اين اعتقاد ، براى اينكه آن وقت باز يك نزديكىاى به آن زمان داشت و حالا از آن زمان گذشته و تحول پيدا شده . امروز من در چهره‌هاى شما چيزهايى مىبينم كه آن روز نمىشد ببينى . امروز وضع شما يك وضعى شده است كه با آن روز فرق دارد . و شما با كمال اطمينان مشغول خدمت باشيد . هيچ كس نمىتواند كه به وضع شما و به قدرت شما يك تصرفى بكند ، و نمىتواند كه يك تضعيفى از شما بكند .\r\nملت با شما هستند ، همه با شما هستند . شما هم بايد با ملت باشيد و هستيد الحمد للَّه .\r\n\r\nاتحاد اقشار عامل شكست ناپذيرى ملت\r\nوقتى يك ملت قيام كرد همه‌شان با هم بودند ، ارتشش بود ، سپاهش بود ، بسيجش بود با اين وسعت ، مردمش بودند ، روحانىاش بود ، عرض مىكنم كاسبش بود ، كارگرش بود ، همهء اينها بودند . يك همچو ملتى كه همه‌شان با هم بودند ، هيچ كس نمىتواند باهاشان معارضه كند ، اينها را نمىشود با آن معارضه كرد . هم امريكا اين مطلب را مىداند ، هم شوروى مىداند كه ملت را آنها وقتى بخواهند شكستى بدهند ، به يك جبهه اى شكست مىدهند كه ملت همراهش نباشد . يك جمعيتى كه يك هستند ، يك دست هستند ، اين جمعيت را نمىشود به هم زد . كوشش كنيد در اينكه همه با هم باشيد . كوشش بكنيد به اينكه دست واحد باشيد ، حتى دو دستِ نه ، دستِ واحد باشيد ؛ يعنى ، شما خيال نكنيد كه سپاه يك وضعى دارد سپاه هم خيال نكند شما يك وضعى داريد ، هر دو يك\r\n\r\n","description":"","footnote":"","page_name":" 456 ","page_number":476},
  {"content":"\r\n\r\nوضع داريد ، هر دو يك تكليف داريد و آن حفظ اسلام است .\r\n\r\nوظيفهء اسلامى - ملى در حفظ اسلام و كشور\r\nشما وقتى كه ملاحظه كنيد در صدر اسلام چه رنج‌هايى كشيدند اين عدهء كم در مقابل عده‌هاى زياد ، چه رنج‌هايى كشيدند ، خود پيغمبر اكرم چقدر رنج كشيد ، بعدش هم ديگران رنج كشيدند و اسلام را حفظش كردند . شما امروز يك وظيفهء ملى داريد نسبت به كشورتان ، يك وظيفهء اسلامى داريد نسبت به حفظ اسلام . اسلام الآن امانت است پيش شما . امروز همهء دنيا متوجه به ايرانند كه اين جمعيت مىخواهند چه بكنند . متحيرند آنها كه اين چهل ميليون جمعيتى كه اين جا جمع شدند و يك گوشه‌اى هستند ، اينها مىخواهند چه بكنند . چين با يك ميليارد و صد ميليون جمعيتش توجه به اين جا دارد كه ببيند چى هست در اين جا . شوروى توجه دارد ، امريكا بيشتر توجه دارد ، همه متوجه‌اند به اينكه اين يك جمعيت كمى كه در يك گوشه از دنيا يك صدايى بلند كرده ، اين چه صدايى است كه اين طور صدايش در همه جا موج افكنده . آنها از باب اينكه نمىدانند اسلام يعنى چه ، معنويت را نمىدانند يعنى چه . آنها همه حساب‌هاشان روى اين است كه ما چند تا تانك داريم ، آنها هم چند تانك دارند ، ما چه ، البته ما وقتى اين حساب را بكنيم مقابل امريكا و شوروى ، ما چيزى نداريم اگر حساب اين باشد ، اما حساب اين نيست ، حساب اين است كه شما يك صدا بلند كرديد دنيا را به حركت در آورديد .\r\n\r\nمقدس بودن دفاع از اسلام و كشور اسلامى\r\nالآن هر جاى دنيا كسى برود ، توجهش به ايران مىبيند كه از خود ما كه اين جا هستيم بيشتر مطلع هست جهات را . اين براى اين است كه ، مسأله ، مسئلهء معنوى است ، مسأله ، مسأله‌اى نيست كه ما مىخواهيم فقط جنگ بكنيم يا مىخواهيم دفاع بكنيم . ما دفاع مقدس مىخواهيم بكنيم ؛ يعنى ما مىخواهيم از آبروى اسلام ، از آبروى كشور اسلامى دفاع بكنيم ؛ اين يك دفاعى است كه عقل و اسلام هر دو با آن موافقند ، همه مىگويند كه بايد دفاع كرد . شما كشورتان الآن مورد طمع يك جنايتكار واقع شده است ، و او را\r\n\r\n","description":"","footnote":"","page_name":" 457 ","page_number":477},
  {"content":"\r\n\r\nبازيش داده‌اند براى اينكه ، بيايد يك همچو شلوغكارى بكند . اگر چنانچه دستِ اينها پشت سرش نبود ، با يك سيلى از بين رفته بود . اما آنها دارند همه دنبالش مىكنند و حالا هم دارد سست مىشود دنبال كردنشان ، مأيوس شده‌اند اينها . شما بدانيد كه دشمن شما مأيوس است امروز و شما قوىايد امروز . لكن عمده تكليف خود شماست كه هر كدامتان به تكليف عمل بكنيد . قانون براى شما تكليف معين كرده ، اسلام براى شما تكليف معين كرده ، به اين تكليف بايد عمل كرد . اين تكليف براى شما آبرو پيدا مىشود ، براى شما حيثيت پيدا مىشود ، كشور شما حيثيت پيدا مىكند .\r\n\r\nحفظ حيثيت اسلامى - ملى در گِرو اتحاد نيروها\r\nالآن كشور شما با آن وقت چقدر فرق دارد ؛ آن وقت همه اين بودند كه مستشاران بيايند چه بكنند ، چه بكنند ، كارخانه‌هاى ما دست مستشارها بود ، ارتشمان دست آنها بود ، همه چيزمان دست آنها بود . امروز شما به حمد اللَّه خودتان هستيد ، ايستاديد روى پايتان در مقابل امريكا ، شوروى ، نمىدانم ساير جاها . مىگوييد كه ما هستيم هيچ كارى به كسى نداريم ، نمىتواند كسى دخالت كند و نخواهد كرد ، نمىتوانند هم بكنند ، نه صلاح نظامىشان و نه صلاح سياسىشان هست ، نمىتوانند اين كار را بكنند . لكن شرط اينكه ما بتوانيم مقاومت كنيم و بتوانيم حفظ كنيم اين كشور را ، شما بخواهيد حفظ بكنيد حيثيت ملى خودتان را ، حيثيت اسلامى خودتان ، شرطش اين است كه با هم باشيد . فكر اينكه من ارتشى هستم بايد چه باشم ، من عرض مىكنم سپاهى هستم بايد چه بشوم ، من بسيجى هستم ، اين فكر از سرتان دور بشود . همه يكى هستيد و آن قدرت است و آن قدرت ملى خودتان . وقتى همه يكى هستيد ديگر اين حرفها از بين مىرود كه من كجا و او كجا ، همه باهميد . الآن هم به حمد اللَّه - آن طورى كه گزارش دادند - الآن هم همه‌تان منسجم شديد ، همهء قوا با هم منسجم‌اند و مىبينيد هم كه چطور از شما دارند مىترسند ؛ اين ور و آن ور افتادند دنبال اينكه بياييد صلح كنيد . دروغ هم مىگويند به حمد اللَّه ، معلوم است كه دروغ هم مىگويند اينها . و خدا عذاب اينها را به دروغشان هم اضافه خواهد كرد در هر صورت\r\n\r\n","description":"","footnote":"","page_name":" 458 ","page_number":478},
  {"content":"\r\n\r\nمن از شماها مىخواهم كه هم يك خواستى كه يك نفر مسئول نسبت به شما دارد و هم يك خواستى كه خدا دارد ، من از شماها مىخواهم كه بدون اينكه در ذهنتان خلجان ، پيدا كند كه ارتش شايد مثلًا آن طورى كه منافقين مىخواستند بكنند شايد بشود ، بدون خلجان به كار خودتان مشغول باشيد ، قوى باشيد ، ملت با شماست ، ما همه با شما هستيم ، و روحانيون با شما مختلطند . الآن مىبينيد كه در جمعيتى كه هستيد كه سابق سابقه ندارد در نظام هيچ جا كه اين طورى مربوط به هم باشند . هيچ نظامى اين طور نيست كه روحانيش و ارتشيش و سپاهيش و مردمش و اينها مخلوط به هم باشند كأنّه يك موجود هستند . الحمد للَّه الآن اين طورى هست ، روحانيت اين طور است و من اميدوارم كه آقايان روحانيون بيشتر در جبهه‌ها بروند و بيشتر خدمت كنند به اينها و مىكنند و وظيفه شان هست .\r\n\r\nارتش حافظ اسلام و كشور اسلامى\r\nو شما هم بدون اينكه در نظر بگيريد كه من چى هستم و او چيست ، همه در نظر بگيريد خدا به ما وظيفه داده ، وظيفه معين كرده ، وظيفهء خدايى را داريم عمل مىكنيم .\r\nبدانيد كه اين سعادت دنيا و آخرت شما را ان شاء اللَّه حفظ خواهد كرد . و من اميدوارم كه شما همه توجه به اين معنا داشته باشيد و به وظيفه‌اى كه قانون براى شما معين كرده ، به وظيفه‌اى كه اسلام براى شما معين كرده ، به آن وظيفه عمل بكنيد . و شما و سپاه و سايرين دست واحد باشيد براى حفظ آبروى خودتان ، براى حفظ اسلام ، براى حفظ كشور خودتان ، كشورى كه الآن الگو شده براى همه جا و بعدها به شما ملحق خواهند شد ، ناچار ملحق خواهند شد ، كشورهاى ديگر ملحق به شما خواهند شد . و اميدواريم كه يك انقلابى پيدا بشود . همين انقلابى كه در ايران پيدا شد در همه جا ان شاء اللَّه پيدا بشود ، ان شاء اللَّه . و من اميدوارم كه همه‌تان مؤيد و موفق باشيد . و باز هم تاكيد مىكنم كه در ذهنتان نياورد كسى به اينكه ارتش مثلًا چطور است و ارتش كذا ، آن حرف‌هاى سابق منافقين بود . اگر كسى يك همچو كلمه‌اى بگويد آن هم جزو منافقين است ، و الّا كسى\r\n\r\n","description":"","footnote":"","page_name":" 459 ","page_number":479},
  {"content":"\r\n\r\nكه مسلمان است ارتشش را مىداند بايد حفظ بكند . آدمى كه مسلمان است ، آدمى كه علاقه دارد به كشور اسلامى ، مىداند كه ارتش از ارگان‌هايى هستند كه اسلام را حفظ مىكنند ، همين طورى كه سپاه حفظ مىكند ، همين طورى كه بسيج حفظ مىكند . وقتى همه با هم شديد ، يك جمعيت عظيم هستيد ، و در مقابل ديگران ان شاء اللَّه قدرت‌نمايى مىكنيد و حفظ مىكنيد كشور خودتان را ، دفع مىكنيد دشمنهاى خودتان را . و من هم كه وظيفه‌ام دعاگويى است به شما ، و من بىاشكال هر شب به شماها دعا مىكنم ، بدون استثنا يك شب نيست كه من به شما قواى مسلحه دعا نكنم ، همه‌تان را و كسانى كه بر ضد شما هستند نفرينشان نكنم . و خدا ان شاء اللَّه به همهء شما عزت و سلامت عنايت كند ، و همه‌تان در درگاه خدا روسفيد باشيد ، وقتى وارد مىشويد در آن جا ، در جمعيتى كه سيد الشهدا - سلام اللَّه عليه - در رأسش هست ، شماها هم باشيد .\r\nو السلام عليكم و رحمة اللَّه\r\n\r\n","description":"","footnote":"","page_name":" 460 ","page_number":480},
  {"content":"\r\n\r\n\r\nاجازه نامه [ به آقاى على يار فجرى ، در امور حسبيه و شرعيه 
  ]\r\nزمان : 6 دى 1364 / 14 ربيع الثانى 1406\r\nمكان : تهران ، جماران\r\nموضوع : اجازه در امور حسبيّه و شرعيه\r\nمخاطب : فجرى ، على يار\r\nبسم اللَّه الرحمن الرحيم\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب ثقة الاسلام و المسلمين آقاى شيخ على يار فجرى - دامت توفيقاته - از طرف اين جانب مجازند در تصدى امور حسبيّه و اخذ وجوه شرعيه از قبيل زكوات و كفّارات و مظالم عباد و صرف آن در موارد مقررهء شرعيه ، و در مورد سهمين مباركين نيز مجازند در اخذ و تصرف سهم مبارك امام - عليه السلام - در مخارج خودشان به نحو اقتصاد ، و در مورد ما زاد آن مجازند نصف آن را در محل به مصرف طلاب علوم دينيه برسانند ، و از سهم سادات عظام نيز مجازند نصف آن را به سادات محترم از اهل علم و غير ايشان بپردازند ، و ما بقى سهمين را جهت اعلاى كلمهء طيبهء اسلام نزد اين جانب ارسال دارند .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى و التمسك بعروة الاحتياط فى امور الدين و الدنيا » ؛ و السلام عليه و على اخواننا المؤمنين و رحمة اللَّه و بركاته .\r\nبه تاريخ 14 ع 2 406\r\nروح اللَّه الموسوي الخمينى\r\n\r\n","description":"","footnote":"","page_name":" 461 ","page_number":481},
  {"content":"\r\n\r\n\r\nنامه [ تشكر به خانم عاملى ( وصول نامه و هديهء ارسالى ) 
  ]\r\nزمان : دى 1364 / ربيع الثانى 1406\r\nمكان : تهران ، جماران\r\nموضوع : وصول نامه و هديهء ارسالى ، و تشكر\r\nمخاطب : خانم عاملى\r\n[ بسمه تعالى . محضر مبارك حضرت آيت اللَّه العظمى امام خمينى ، رهبر كبير انقلاب - دام ظله - سلام عرض مىنمايم . سلام عليكم\r\nهر چند قلم قاصر است و نمىتوانم براى شما فرزند پاك رسول اللَّه نامه بنويسم اما مىبخشيد كه به خود اين جرأت را داده‌ام . امام عزيز ، اين هديهء ناقابل را بندهء حقير به شما تقديم مىنمايم ، اميدوارم كه قبول بفرماييد . خداوند ان شاء اللَّه عمر با بركت شما را تا ظهور حضرت مهدى - ارواحنا فداه - طولانى بفرمايد . اميدوارم كه ما را در آن دنيا از شفاعت خود بىبهره نگذارى .\r\nامام عزيز جواب نامه مرا بنويس با دستخط مبارك خودت كه اين هديه به دست شما رسيده است .\r\nبيشتر از اين مزاحم اوقات شريف و گران‌بهايتان نمىشوم . از شما مىخواهم كه براى من دعا بفرماييد كه خداوند به من و همه توفيق خدمت به اسلام عنايت بفرمايد . و السلام . التماس دعا 11 / 10 / 64\r\nدختر كوچك شما : عاملى 
  ] .\r\nبسمه تعالى\r\nدخترم ، هديهء شما و اصل و موجب تشكر شد . ان شاء اللَّه تعالى موفق و سعادتمند باشيد . و السلام عليكم و رحمة اللَّه .\r\nروح اللَّه الموسوي الخمينى\r\n\r\n","description":"","footnote":"","page_name":" 462 ","page_number":482},
  {"content":"\r\n\r\n\r\nنامه [ به نخست وزير ( تأمين كسرى بودجه جبهه از طريق بانك مركزى ) 
  ]\r\nزمان : 15 دى 1364 / 23 ربيع الثانى 1406\r\nمكان : تهران ، جماران\r\nموضوع : موافقت با تأمين كسرى نيازهاى مالى جبهه‌هاى جنگ توسط دولت از طريق بانك مركزى\r\nمخاطب : موسوى ، مير حسين ( نخست وزير )\r\n[ آقاى مير حسين موسوى ، نخست وزير ، طى نامه‌اى به امام خمينى نوشته است :\r\n« . . . 1 - استقبال خارج از حدّ تصور امت اسلامى از شركت در كاروانهاى راهيان كربلا ، دولت را با بُعد نوينى از سازماندهى و مديريت جنگ و هزينه‌هاى جديد روبه ساخته است و در حقيقت دولت تأمين هزينه‌هاى لازم براى مشاركت اين كاروانهاى عظيم و تكان دهندهء مردمى را كه جان بر كف براى سركوبى رژيم متجاوز ، سراپا آماده گشته‌اند ، بر خود يك امر مسلم و قطعى مىداند .\r\n2 - ارگانها و نهادهاى نظامى و انتظامى علاوه بر انجام وظايف قانونى و اسلامى خود تا سر حد امكان ، نيروى انسانى ، بودجه و منابع فيزيكى خود را در راه جنگ بسيج نموده و اين امر حتى موجبات بدهيهاى قابل توجهى را به ساير ارگانها فراهم آورده است .\r\n3 - بودجهء مصوب سال 1364 براى تأمين هزينه‌هاى اضافى مورد نياز جنگ كافى نمىباشد و فشار اين قبيل هزينه‌ها به بودجهء عمومى دولت بسيار قابل توجه است . . . » .\r\nنخست وزير در ادامهء گزارش خويش با اشاره به ارقام مورد نياز و بر اساس نظر آقاى هاشمى رفسنجانى ، نماينده امام در شوراي عالى دفاع ، درخواست نموده است اجازهء واگذارى مبلغ درخواستى به دولت از طريق بانك مركزى را صادر فرمايند . امام خمينى در پاسخ چنين نوشته‌اند : 
  ] .\r\nبسمه تعالى\r\nدر صورتى كه ضرورت اقتضا كند و موافقت اكثريت رؤساى سه قوه جلب شود ، مجازيد . ان شاء اللَّه تعالى موفق باشيد .\r\nروح اللَّه الموسوي الخمينى\r\n\r\n","description":"","footnote":"","page_name":" 463 ","page_number":483},
  {"content":"\r\n\r\n\r\nاجازه نامه [ به آقاى سيد داود مصطفوى ، در صرف وجوه شرعيه 
  ]\r\nزمان : دى 1364 / ربيع الثانى 1406\r\nمكان : تهران ، جماران\r\nموضوع : اجازه در صرف وجوه شرعى جهت كمك به فقرا\r\nمخاطب : مصطفوى ، سيد داود ( نمايندهء رشت در دورهء دوم مجلس شوراى اسلامى )\r\n[ بسمه تعالى . محضر مبارك مرجع عاليقدر حضرت آيت اللَّه العظمى امام خمينى - مد ظله العالى\r\nپس از اهداى تحيت و سلام و آرزوى طول عمر حضرت امام ، اين جانب سيد داود مصطفوى نمايندهء رشت در مجلس شوراى اسلامى ، در مسجد كاظمين خيابان شهيد اجاره‌دار تهران به امامت جماعت اشتغال دارم ، مؤمنين اعتماد مىكنند وجوهات شرعيهء خودشان را به اين جانب مىدهند ، و من شخصاً نيازى به استفاده از وجوهات ندارم ولى در آن محل فقرايى هستند كه انتظار كمك دارند .\r\nاستدعا بر اين است كه اجازه فرماييد بخشى از وجوهات اخذ شده صرف فقرا شود و بقيه به حضور حضرت عالى تقديم گردد . با تقديم احترام - الاحقر سيد داود مصطفوى 
  ] .\r\nبسمه تعالى\r\nجنابعالى مجازيد ثلث از سهم مبارك امام - عليه السلام - را به فقراى متدين ، و ثلث سهم سادات را به سادات مستحق و متدين بپردازيد .\r\nروح اللَّه الموسوي الخمينى\r\n\r\n","description":"","footnote":"","page_name":" 464 ","page_number":484},
  {"content":"\r\n\r\n\r\nاجازه نامه [ به آقاى اسماعيل فردوسىپور ، در امور حسبيه و شرعيه 
  ]\r\nزمان : 28 دى 1364 / 7 جمادى الاول 1406\r\nمكان : تهران ، جماران\r\nموضوع : اجازه در امور حسبيّه و شرعيه\r\nمخاطب : فردوسىپور ، اسماعيل\r\nبسم اللَّه الرحمن الرحيم\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب حجت الاسلام آقاى حاج شيخ اسماعيل فردوسىپور - دامت افاضاته - از طرف اين جانب مجازند در تصدى امور حسبيّه كه تصدى آن در زمان غيبت حضرت ولى عصر - عجل اللَّه تعالى فرجه الشريف - منوط به اجازهء فقيه جامع الشرايط مىباشد ؛ و نيز مجازند در اخذ وجوه شرعيه از قبيل زكوات و كفّارات و مظالم عباد ، و صرف آن در موارد مقررهء شرعيه ، و در مورد سهمين مباركين نيز مجازند در اخذ و صرف نصف سهم سادات را در محل كه به سادات بپردازند و نسبت به سهم مبارك امام - عليه السلام - نيز مجازند نصف آن را تا وقتى كه حوزهء علميه و طلاب علوم دينيه در محل نياز دارند ، در همان جا صرف كنند ، و نصف ديگر از سهمين را نزد اين جانب ارسال دارند .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى و التمسك بعروة الاحتياط فى امور الدين و الدنيا » ؛ و السلام عليه و على اخواننا المؤمنين و رحمة اللَّه و بركاته .\r\nبه تاريخ 7 ج 1 1406\r\nروح اللَّه الموسوي الخمينى\r\n\r\n","description":"","footnote":"","page_name":" 465 ","page_number":485},
  {"content":"\r\n\r\n\r\nحكم [ عفو جمعى از زندانيان به رئيس ديوان عالى كشور 
  ]\r\nزمان : 6 بهمن 1364 / 15 جمادى الاول 1406\r\nمكان : تهران ، جماران\r\nموضوع : عفو زندانيان\r\nمخاطب : موسوى اردبيلى ، سيد عبد الكريم ( رئيس ديوان عالى كشور )\r\n[ بسمه تعالى . محضر مبارك حضرت آيت اللَّه العظمى امام خمينى - مد ظله العالى - رهبر كبير انقلاب و بنيانگذار جمهورى اسلامى ايران\r\nاحتراماً به پيوست آمار 798 نفر از محكومين دادگاههاى انقلاب اسلامى دوازده شهر در اجراى بخشنامهء 15595 / 1 - 29 / 3 / 62 شوراي عالى قضايى و 21 نفر از محكومين دادگاههاى عمومى و انقلاب كه از طريق ادارهء عفو و بخشودگى و سِجل كيفرى و اصل و استحقاق عفو و تخفيف مجازات دارند تقديم مىگردد .\r\nعبد الكريم موسوى اردبيلى - رئيس ديوان عالى كشور 
  ] .\r\nبسمه تعالى\r\nموافقت مىشود .\r\n6 بهمن 64\r\nروح اللَّه الموسوي الخمينى\r\n\r\n","description":"","footnote":"","page_name":" 466 ","page_number":486},
  {"content":"\r\n\r\n\r\nسخنرانى [ در جمع پرسنل نيروى هوايى ( وجوب دفاع تا دفع فتنه ) 
  ]\r\nزمان : 9 بهمن 1364 / 18 جمادى الاول 1406\r\nمكان : تهران ، حسينيه جماران\r\nموضوع : وجوب دفاع تا دفع فتنه و ضرورت اتحاد قواى مسلح\r\nحضار : فرماندهان ارتش و سپاه\r\nبسم اللَّه الرحمن الرحيم\r\n\r\nضرورت اتحاد نيروها در دفاع از اسلام\r\nمن اميدوارم كه خداوند به همهء آقايان و به همهء ملتهاى اسلامى و خصوصاً ملت ايران كه هميشه در تحت ستم بوده است ، قوت روحى بيشتر عنايت كند . و به شما رزمندگان ان شاء اللَّه ، قدرت كامل عنايت كند كه بتوانيد دفاع از كشور خودتان و دفاع از اسلام بكنيد . من حرفهايم را خلاصه مىكنم در دو جمله : يكى اينكه بايد شما بدانيد آنكه فرمان داده است به همهء ما ، خداست . فرماندهء همه خداست . اوست كه دفاع را واجب كرده است براى رفع فتنه ، مقاتله را واجب كرده است ، امر كرده است و او است كه فرمانده كلّ قواست و شما بايد متكى به او باشيد . و جمله دوم اينكه : شما مسئول او هستيد نه مسئول كسى ديگر . ماها آن قدر كه مىفهميم يك ظواهرى است و بيشتر نيست ، همهء عالم اين طور است . آن چيزى كه در باطن افراد مىگذرد در سر افراد مىگذرد ، در قلب افراد مىگذرد ، آنها را غير از خدا كسى نمىداند ، و او حاضر است پيش خدا ، مثل اينكه ظاهر و حاضر است ، فرقى ندارد و شما مسئول او هستيد . شما مىتوانيد كه در اينجا نسبت به هر كسى تعميه « 1 » كنيد و اظهار نكنيد ما فى الضميرتان را « 2 » و همه به اين معنا كه ما\r\n\r\n\r\n","description":"","footnote":"\r\n( 1 ) - نابينا نمودن\r\n( 2 ) - آنچه در دل داريد .\r\n","page_name":" 467 ","page_number":487},
  {"content":"\r\n\r\nفداكار هستيم و چه هستيم و چه هستيم و مهيا هستيم و يا - خداى نخواسته - نباشيد ، مىتوانيد اين را بگوييد ، لكن شمايى كه فرمانده‌تان خداست و ناظر به امورتان خداست ، بايد توجه كنيد كه مسئول او هستيد ، آنجا ديگر نمىشود دغل بازى كرد ، هيچ ، ابداً . و شما بايد خودتان ، همه ، چه ارتشى و چه سپاهى ، چه بسيجى ، و چه هر كس هست ، شما خودتان را يك قوه بدانيد در اسلام . وقتى كه گفته مىشود به حسب روايت « يد واحده » باشند بر كفّار ، « يد واحده » ، يعنى قدرت واحده و قدرت واحده ، معنايش همين است .\r\nقدرتهاى مختلف نباشد ؛ براى اينكه قدرتهاى مختلف ممكن است اختلاف عقيدتى باشد ، اختلاف [ بر سر 
  ] چيزهاى ديگرى باشد و شيطان رخنه كند در او . امّا وقتى همهء شما ديديد كه ما مىخواهيم براى خدا كار كنيم ، خداى ما امر كرده است كه ما دفاع كنيم از خودمان ، دفاع كنيم از نواميسمان ، دفاع كنيم از اسلام ، وقتى همه اين مطلب را مىبينيد و مىدانيد و شواهد و قراين و شواهد روايتى در اين مسأله هست ، ديگر نبايد اين مسأله پيش بيايد كه من نظامى هستم ، من ارتشى هستم ، من سپاهى هستم ، من بسيجى هستم ، اين مسائل نبايد پيش بيايد .\r\nشما همه‌تان بايد با هم باشيد ، هر وقتى مىبينيد نقصى در قدرت آن يكى هست كمك كنيد ، آن مىبيند در شما نقصى هست از قدرت و از ابزار خود كمك كند شما را و مثل يك آدمى كه مىخواهد برود و يك كارى را بكند همهء قوايش متوجه به اين است كه آن كار را بكند . شما شخص واحد باشيد و « يد واحد » و قدرت واحد ؛ براى اينكه نجات بدهيد كشورتان و بالاتر اينكه اسلام را . و شما همه مىدانيد اگر - خداى نخواسته - در ايران ، اسلام شكست بخورد شكست اسلام تا قرنها بعد جبران نخواهد شد ؛ اين چيز واضحى است . اينكه مىبينيد همهء قدرتها قوايشان را سر هم گذاشتند و دنبال اين هستند كه نگذارند كه اين انقلاب ما نضج پيدا كند ، براى اين است كه همين مطلب را مىبينيد كه اگر اسلام درست قدرت پيدا كند ، نمىگذارد ديگر آنها به مطامعشان برسند . و الآن هم مىبينيد كه به حمد اللَّه همه جا از اين مسأله هست ، چون اسلام است در همه جا و مردم بيدار شدند در همه جا . در كنار كاخهاى كرملين و كاخ سفيد هم مردم بيدار شدند و\r\n\r\n","description":"","footnote":"","page_name":" 468 ","page_number":488},
  {"content":"\r\n\r\nمىترسند . امريكا كه مىگويد بايد ببينم كه اسلام چه هست و مىخواهد اسلام‌شناسى بكند براى اين است كه مىخواهد اسلام را بفهمد ، براى اين است كه اين مسأله را چه جورى بايد جلويش را گرفت . و اينكه در كرملين هم مىگويند كه بايد خدازدايى كرد ، براى اينكه مىدانند اتكال به خدا ، اين كارها ازش مىآيد .\r\n\r\nدفاع مأموريتى الهى\r\nشما كه همه توجه به خدا و توجه به اسلام داريد و مىخواهيد از زير بار قدرتهاى ديگر خارج بشويد ، نمىخواهيد دوباره انگل باشد و بيايند اينها بر ارتشمان حكومت كنند و بر سپاهمان حكومت كنند . شما اگر با هم باشيد مىتوانيد اين كار را بكنيد . اگر جداى از هم بشويد كه نمىتوانيد اين كار را بكنيد . با هم بودن است كه مىشود كار را انجام داد و تا حالا هم هر چه كار انجام گرفته است براى اين جهت بوده است كه با هم بوديد . از اين به بعد همه با هم باشيد و مطمئن باشيد كه خداى تبارك و تعالى وقتى كه شما براى او واقعاً خالص باشيد او براى شما بيشتر كار انجام مىدهد و همين طور كه ايشان گفتند ، ما خودمان چيزى نيستيم . هر چه هست قدرت او هست . ما چيزى نيستيم كه بخواهيم قدرت‌نمايى كنيم ، ما مأموريم از طرف خدا دفاع كنيم . مأموريتى كه ما انجام مىدهيم مأموريت از طرف خداست ، در عبادات هم همين طور است . اگر خدا امر نكرده بود به عبادات ، آدم نمىتوانست بگويد من عبادت كنم . من چه‌ام كه عبادت كنم ؟\r\nعبادت كه را بكنم ؟ اما امر كرده است ، امر كرده است نماز بخوان ، ما نماز مىخوانيم . امر كرده است روزه بگير ، ما روزه مىگيريم ، امر كرده است شما دفاع كنيد از خودتان ، دفاع مىكنيم ، همانطور كه انبيا مىكردند . اين منافات ندارد به اينكه همه چيز از خداست .\r\nما هم كه دفاع مىكنيم همين هم از خداست ، از چيز ديگرى نيست قدرت شما هم و تفنگ شما هم از خداست . اگر چنانچه يك لحظه عنايت خدا برگردد ، در عالم هيچ چيز نيست . وقتى كه اين طور است توجه به اين بكنيد كه يك مسئوليت بزرگى به گردن شماست . مسئوليت اين نيست كه ما شكست خورديم و بعد يك حكومت ديگر بيايد .\r\n\r\n","description":"","footnote":"","page_name":" 469 ","page_number":489},
  {"content":"\r\n\r\nمسئوليت اين است كه اسلام شكست خورده ، و اگر اسلام شكست خورد ، در قرنهاى بعد هم باز سر بلند نمىكند و اين به عهدهء ماست .\r\nاگر - خداى نخواسته - به واسطهء خطوط مختلف - فرضاً - يك چنين چيزى باشد ، هر كسى هم كه در باطن ذاتش اين معنا باشد كه خطى درست كنم كه ارتشى پيش نرود ، خطى درست كنم كه سپاهى پيش نرود ، اين پيش خدا ثبت است ، حاضر است ، فردا دست شما مىدهند كه تو آن بودى كه آن طور گفتى و تو آن بودى كه در قلبت اين طور بود . شما اين معنا را در نظر بياوريد ، و اين مسئوليت را در نظر بياوريد و اتكال به خدا بكنيد . برويد و شما قدرتمنديد و الآن قدرتمندى شما در همه جا سايه افكنده است و الآن خواب در چشم صداميان نيست ؛ آنها متزلزل‌اند . اين را بدانيد مسلّم ابزار زياد دارند ، ولى ابزار ، آدم مىخواهد ، آدم ندارند ؛ آدم حسابى ندارند . وقتى اين طور باشد كه الآن در خود عراق هم اختلاف است ، شما با قدرتمندى برويد و كارتان را انجام بدهيد . و من هم هر شب به شما دعا مىكنم . در مواقع خاص به شما دعا مىكنم و اين دعايى است كه وظيفهء ماست كه براى اسلام دعا كنيم و براى اسلام دعا كردن به اين است كه به شما دعا بكنيم . خداوند ان شاء اللَّه ، همهء شما را موفق كند ، مؤيد كند و با قدرتمندى پيش برويد و از هيچ كس از اين قدرتها نترسيد . اينها هياهويشان بيشتر از خودشان است . من اميدوارم موفق و مؤيد باشيد .\r\nو السلام عليكم و رحمة اللَّه\r\n\r\n","description":"","footnote":"","page_name":" 470 ","page_number":490},
  {"content":"\r\n\r\n\r\nاجازه نامه [ به نخست وزير ( خانه‌سازى براى پرسنل سپاه پاسداران ) 
  ]\r\nزمان : 15 بهمن 1364 / 24 جمادى الاول 1406\r\nمكان : تهران ، جماران\r\nموضوع : خانه‌سازى جهت پرسنل سپاه پاسداران\r\nمخاطب : موسوى ، مير حسين ( نخست وزير )\r\n[ محضر مبارك حضرت آيت اللَّه العظمى امام خمينى ، رهبر عظيم الشأن انقلاب اسلامى و بنيانگذار جمهورى اسلامى ايران و فرمانده معظم كل قوا - روحى له الفداء\r\nاحتراماً با توجه به نياز شديد پرسنل سپاه پاسداران انقلاب اسلامى - كه عموماً از قشر مستضعف مىباشند - به مسكن ، و با توجه به مشكلات موجود ، استدعا دارد موافقت فرماييد بنياد مستضعفان باغ قدس . . . « 1 » را كه براى اين منظور مناسب است در اختيار وزارت سپاه قرار دهند تا با همكارى وزارت مسكن و شهرسازى نسبت به خانه‌سازى براى برادران سپاهى اقدام گردد . اين مسأله با برادر گرامى حضرت حجت الاسلام و المسلمين آقاى هاشمى رفسنجانى در ميان گذاشته شد . ايشان كاملًا موافق هستند . « 2 » همچنين برادر گرامى جناب آقاى مهندس مير حسين موسوى ، نخست وزير محترم و نمايندهء حضرت عالى در بنياد مستضعفان موضوع را به موافقت حضرت عالى موكول نموده‌اند . خداوند وجود حضرت عالى را تا قيام ولىّاش سالم و تندرست باقى بدارد .\r\nوزير سپاه پاسداران انقلاب اسلامى - محسن رفيقدوست 
  ] .\r\nبسمه تعالى\r\nجناب آقاى نخست وزير\r\nبا پيشنهاد مذكور بر وفق آنچه جناب حجت الاسلام آقاى هاشمى گفته‌اند موافقت مىشود ، و مانع ندارد .\r\n15 بهمن 64 - روح اللَّه الموسوي الخمينى\r\n\r\n\r\n","description":"","footnote":"\r\n( 1 ) - شهرك شهيد محلّاتى فعلى واقع در شمال شرقى تهران\r\n( 2 ) - آقاى سيد احمد خمينى ، ذيلِ نامهء وزير سپاه ، خطاب به آقاى مير حسين موسوى ( نخست وزير ) نوشته است : « جناب آقاى هاشمى نوشته‌اند براى امام خمينى كه : اين جانب با تحويل ملك فوق به سپاه پاسداران براى ايجاد مسكن و تأسيسات غير نظامى موافقم - احمد خمينى »\r\n","page_name":" 471 ","page_number":491},
  {"content":"\r\n\r\n\r\nپاسخ استفتاء [ رئيس ديوان عالى كشور ( قلمرو احكام سلطانيه و تعزيرات شرعى ) 
  ]\r\nزمان : 16 بهمن 1364 / 25 جمادى الاول 1406\r\nمكان : تهران ، جماران\r\nموضوع : قلمرو احكام سلطانيه و تعزيرات شرعى\r\nسؤال‌كننده : موسوى اردبيلى ، سيد عبد الكريم ( رئيس ديوان عالى كشور )\r\n[ بسمه تعالى . محضر انور حضرت آيت اللَّه العظمى امام خمينى - ادام اللَّه ظله\r\nپس از عرض سلام مستدعى است مسائل زير را جواب فرماييد . در هيأت بررسى تعزيرات مورد نياز است :\r\n1 - حبس ، نفى بلد ، تعطيل محل كسب ، منع از ادامهء خدمت در ادارات دولتى ، جريمهء مالى و به طور كلى هر تنبيهى كه به نظر برسد موجب تنبه و خوددارى از ارتكاب جرايم مىگردد جايز است به عنوان تعزير تعيين شود ، يا در تعزيرات به مجازاتهاى منصوص « 1 » بايد اكتفا كرد ؟\r\n2 - براى ادارهء امور كشور ، قوانينى در مجلس تصويب مىشود ، مانند قانون قاچاق ، گمركات و تخلفات رانندگى ، قوانين شهردارى ، و به طور كلى احكام سلطانيه ؛ « 2 » و براى اينكه مردم به اين قوانين عمل كنند براى متخلفين مجازاتهايى در قانون تعيين مىكنند . آيا اين مجازاتها از باب تعزير شرعى است و احكام شرعى تعزيرات از نظر كم و كيف بر اينها بار است يا قسم ديگر است و از تعزيرات جدا هستند ، و اگر موجب خلاف شرع نباشد بايد به آنها عمل كرد ؟\r\n3 - در موارد تعزيرات ، حسب نظر حضرت عالى « قضاتِ مأذون » « 3 » نمىتوانند تعيين تعزير كنند . آيا مانند قضاتِ واجد شرايط كه در موارد تعزيرات حق عفو دارند ، آنها نيز حق عفو دارند يا مانند اصل قضا ، استفاده از حق عفو ، احتياج به اجازه دارد ؟\r\n16 / 11 / 64 - ادام اللَّه عمركم الشريف - عبد الكريم موسوى اردبيلى 
  ]\r\n\r\n\r\n","description":"","footnote":"\r\n( 1 ) - مجازاتهاى تعيين شده و نام برده شده در روايات\r\n( 2 ) - احكام اجتماعى و حكومتى\r\n( 3 ) - قضاتى كه با اذن مجتهد جامع الشرايط به امر قضا پرداخته و خود فاقد شرط اجتهاد براى قضاى شرعى هستند .\r\n","page_name":" 472 ","page_number":492},
  {"content":"\r\n\r\nبسمه تعالى\r\n[ پاسخ سؤال 1 : 
  ] در تعزيرات شرعيه احتياط آن است كه به مجازاتهاى منصوصه اكتفا شود ، مگر آنكه جنبهء عمومى داشته باشد . مثل احتكار و گرانفروشى كه با مقررات حكومتى داخل در مسئلهء دوم مىباشد .\r\nبسمه تعالى\r\n[ پاسخ سؤال 2 : 
  ] در احكام سلطانيه كه خارج است از تعزيرات شرعيه ، در حكم اوّلى است ، متخلفين را به مجازاتهاى بازدارنده به امر حاكم يا وكيل او مىتوانند مجازات كنند .\r\nبسمه تعالى\r\n[ پاسخ سؤال 3 : 
  ] حق عفو ندارند ، مگر به اذن فقيه جامع الشرايط .\r\nروح اللَّه الموسوي الخمينى\r\n\r\n","description":"","footnote":"","page_name":" 473 ","page_number":493},
  {"content":"\r\n\r\n\r\nپيام [ به ملت ايران ( تجليل از شهدا ، اسرا و جانبازان دفاع مقدس ) 
  ]\r\nزمان : 17 بهمن 1364 / 26 جمادى الاول 1406\r\nمكان : تهران ، جماران\r\nموضوع : تجليل از شهدا ، اسرا و جانبازان دفاع مقدس\r\nمناسبت : فرارسيدن ايام مباركهء دههء فجر انقلاب اسلامى\r\nمخاطب : خانواده‌هاى شهدا ، اسرا ، مفقودين و جانبازان\r\nبسم اللَّه الرحمن الرحيم\r\nسپاس بىپايان از خداوند تبارك و تعالى كه با عنايات خاصهء خود منت بر ما نهاده و ما را به ملتى كه با قيام خونين و انقلاب الهى خويش و روح ايمان و عرفان بر ابرقدرتها تاخته است ، سرافراز فرموده است ؛ ملتى كه با فداكارى ارزشمند ، دست ستمگران را از كشور عزيز اسلامى قطع نموده و شرف و استقلال آن را برگردانده است ؛ ملتى كه مجد و عظمت ميهن اسلامى را تجديد و خود را بر مقدرات و سرنوشت خود آزادانه مسلط و حكومت عدل اسلامى را به جاى حكومت طاغوت ستمشاهى جايگزين كرده است و اسلام عزيز را بر ملتهاى تحت ستم در شرق و غرب عرضه نموده است . رحمت خداوند و سلام و درود صالحان و مخلصان بر روان شهداى بزرگ و نثار جانبازان و مفقودين و اسراى عزيز كه با نثار جان و خون و سلامت و دورى از ميهن خود ، در راه شرف ، عزت كشور و اسلام ، راه را براى نيل به سعادت دنيا و آخرت باز ، خود و ملت خود را در پيشگاه مقدس حق تعالى سرافراز و روسفيد نمودند .\r\nاكنون پس از گذشت چندين سال از انقلاب اسلامى شكوهمند و فشارهاى جانكاه قدرتمندان و توطئه‌هاى بىامان همه جانبهء ستمگران بزرگ و كوچك براى اطفاى نور خدا ، به حمد اللَّه تعالى با قدرت عظيم روحى و به بركت خون پاك شهدا و جانبازان در راه اسلام ، تمام توطئه‌ها خنثى ، و كيْد ستمگران به خودشان برگشت و بارقهء با عظمت اسلام در جهان رو به گسترش است و وعدهء خداوند متعال بر امامت و وراثت مستضعفان ، گويى\r\n\r\n","description":"","footnote":"","page_name":" 474 ","page_number":494},
  {"content":"\r\n\r\nنزديك است . و به حمد اللَّه تحليلهاى عليل وابستگان به بلوك شرق و غرب بى خبر از اسلام و قدرت ملتهاى اسلامى ، غلط از كار درآمد و جمهورى اسلامى ايران با قدرت عظيم خود كه از موهبتهاى الهى نشأت مىگيرد ، به راه خود كه همان راه مستقيم اسلام است به پيش مىرود . خداوندا ! تو اين تحول عجيب را در ملتى كه مىرفت فداى اميال جهانخواران - به وسيلهء وابستگان آنان ، اين بردگان بىچون و چرا - شود ، ايجاد فرمودى و منت بر اين ملت تحت ستم در طول تاريخ نهادى و ما را از ذل بردگى غير به عز عبوديت خود رساندى و ملت عزيز را الگو براى همهء مستضعفان جهان قرار دادى .\r\nبارالها ! اين كشور ، وابسته به رسول اكرم - صلى اللَّه عليه و آله - و اهل بيت گرامى او است ، و كشور حضرت بقية اللَّه - ارواحنا لمقدمه الفداء - است ، به حرمت آنان در بارگاه قدس تو ، عنايات خود را مستدام بدار ! و پيروزى نهايى را به زودى نصيب رزمندگان عزيز فرما ! و شهداى عزيز و جانبازان مكرم را از رحمت خود نصيب وافر عنايت فرما ! و به رزمندگان آنان و خاندان اينان صبر و اجر مرحمت فرما ! و اسرا و مفقودان ما را با سلامت به كشور خود بازگردان ! و راهيان عزيز كربلا ، اين سلحشوران فداكار در راه حق را به مقصد والاى خود برسان ! و دست ستمكاران را از كشورهاى اسلامى كوتاه فرما ! و اخلاص و عز بندگى خود را به ما عنايت فرما ! و صلوات بىپايان بر انبياى عظام ، خصوصاً سيد آنان - صلى اللَّه عليه و آله و سلم - و به اولياى معظم بويژه خاتم آنان - روحى فداه - نثار فرما ! و ما را از شرّ شيطان و نفس اماره نجات ده ! « انَّكَ وَلِىُّ النِّعَم » . « 1 » روح اللَّه الموسوي الخمينى\r\n\r\n\r\n","description":"","footnote":"\r\n( 1 ) - در مراسمى كه به مناسبت بزرگداشت روز « انقلاب اسلامى و شهادت » در ششمين روز از دههء فجر انقلاب اسلامى ، با حضور جمع زيادى از خانواده‌هاى ايثارگران و مردم تهران و مسئولين لشكرى و كشورى و ميهمانان خارجى در « بهشت زهرا » - تهران ، مزار شهيدان برگزار گرديد ، پيام امام خمينى توسط آقاى سيد احمد خمينى قرائت شد\r\n","page_name":" 475 ","page_number":495},
  {"content":"\r\n\r\n\r\nپيام [ به ملت ايران ( سالگرد پيروزى انقلاب ) 
  ]\r\nزمان : 22 بهمن 1364 / 1 جمادى الثانى 1406\r\nمكان : تهران ، جماران\r\nموضوع : دستاوردهاى انقلاب در يك سال گذشته - تكريم از حركت عظيم راهيان كربلا به سوى جبهه‌ها\r\nمناسبت : سالگرد پيروزى انقلاب اسلامى ( 22 بهمن )\r\nمخاطب : ملت ايران\r\nبسم اللَّه الرحمن الرحيم\r\n وَ مَا النَّصْرُ إِلَّا مِنْ عِنْدِ اللَّهِ  « 1 » با تقديم حمد بىپايان به درگاه مقدس پروردگار جهان و عرض ارادت به محضر حضرت بقية اللَّه - ارواحنا لمقدمه الفداء - سالروز يوم اللَّه بيست و دوم بهمن را به ملت بزرگوار ايران و مستضعفان جهان و مظلومان ستمزدهء اعصار تاريخ تبريك عرض مىكنم . به حمد اللَّه تعالى در اين سال كه گذشت ، اسلام و جمهورى اسلامى ايران به پيروزيهاى چشمگير و گسترش دامنه‌دارى دست يافت و مىتوان گفت خورشيد درخشان 22 بهمن به نصف النهار آمال و آرمانهاى بزرگ اسلامى نزديك مىشود ، و آمال ستمگران و جهانخواران رو به افول و دست ظلم‌پيشگان جهنمى كه در طول تاريخ بويژه در سده‌هاى اخير از هيچ جنايت و ستمى بر مظلومان جهان فروگذار نكرده در آستان قطع است و به رغم بوقهاى تبليغاتى مشحون بر دروغ و رجزخوانيها و قدرت‌نماييها پايه‌هاى كاخهاى سفيد و سرخ ، هر روز لرزانتر است و با خواست خداوند متعال با موج عظيم پرخاشگران مستضعف بر ابرستمكاران ، مىرود تا بنيان تجاوز بر حقوق بشر را از جاى بركند ، و حكومت عدل اسلامى را كه همان حكومت مستضعفان است جايگزين آن كند . گويى وعدهء خداوند قادر نزديك است و اميد است اين بارقهء\r\n\r\n\r\n","description":"","footnote":"\r\n( 1 ) - سورهء آل عمران ، آيهء 126 : « هيچ نصرت و كمكى نيست مگر از جانب خداوند » .\r\n","page_name":" 476 ","page_number":496},
  {"content":"\r\n\r\nبرق‌آسا كه در سراسر جهان پرتو افكنده و نويد فتح مبين مىدهد ، به حكومت مطلقهء منجى « 1 » آخر الزمان و پناه مستضعفان متصل شود .\r\nبا نظر كوتاهى به كشور اسلامى ايران و كشورهاى منطقه و جهان مىتوان پيشرفت انقلاب اسلامى را دريافت . در كشور مبارز ايران به رغم تبليغات بوقهاى خارجى و بعضى گروهكهاى داخلى كه دم از سرد شدن ملت از جنگ و نارضايى مردم از طولانى شدن مىزنند ، موج عظيم راهيان كربلا كه از شهر قم ، دانشگاه خون و قيام شروع و در تمام كشور گسترده شد و هنوز ادامه دارد ، خط بطلان بر آرزوهاى آنان كه به اميد سرد شدن مردم و شكست جمهورى اسلامى روز شمارى مىكنند ، كشيد . هر چند اينان چشم و گوش خود را بسته كه از درك حقايق محروم شوند و دل را به خاطرات خوش خود تسكين مىدهند . در جبهه‌هاى جنگ آن چنان تزلزل و هراسى از اين سيل عظيم راهيان كربلا به دل صدام و صداميان افتاده كه روز را بر آنان سياه نموده و به هر درى براى نجات خود مىزنند و با هر شكستى كه مىخورند نغمهء پيروزى بزرگ سر مىدهند و به ارتش شكست‌خوردهء خود نشان پيروزى مىدهند ، و رسانه‌هاى دروغ‌پرداز جهان نيز به پخش دروغهاى آنان ، شايد با عمق بيشتر و شيطنت بالاتر مىپردازند غافل از آنكه ملتهاى جهان ، خصوصاً كشورهاى اسلامى امروز بيدار شده‌اند و براى اين تبليغات و كرّ و فرّهاى بىمغز ارزش قائل نيستند . شاهد بر اين مدعى ، كشورهاى اسلامى مثل ايران و افغانستان و لبنان و مصر و ليبى و ديگر ملل اسلامى و كشورهاى امريكايى و بسيارى از مناطق شوروى كه با اوجگيرى پرخاشگران همه را سراسيمه كرده و به خيال خود به فكر علاج افتاده‌اند ، آن هم « علاجى پس از مرگ سهراب » . « 2 »\r\n\r\n\r\n","description":"","footnote":"\r\n( 1 ) - نجاتبخش\r\n( 2 ) - اشاره به ضرب المثل مشهور ايرانى « نوشداروى بعد از مرگ سهراب » است . آقاى سيد احمد خمينى در ذيل اين پيام ، چنين نوشته است : « اين پيام بيست و دوم بهمن است كه حضرت امام فرمودند پيام نمىدهند و قرار شد سخنرانى نمايند . 22 بهمن 64 - احمد »\r\n","page_name":" 477 ","page_number":497},
  {"content":"\r\n\r\n\r\nسخنرانى [ در جمع مسئولان كشور و ميهمانان خارجى دههء فجر ( منشأ پيدايش نهضت ) 
  ]\r\nزمان : صبح 22 بهمن 1364 / 1 جمادى الثانى 1406 « 1 » مكان : تهران ، حسينيه جماران\r\nموضوع : منشأ پيدايش نهضت ، تحول درونى ملت\r\nمناسبت : سالگرد پيروزى انقلاب ( دههء فجر )\r\nحضار : خامنه‌اى ، سيد على ( رئيس جمهور ) - موسوى اردبيلى ، سيد عبد الكريم ( رئيس ديوان عالى كشور ) - موسوى ، مير حسين ( نخست وزير ) - فلسفى ، محمد تقى - ميهمانان خارجى دههء فجر - كارگران و كشاورزان سراسر كشور - اعضاى كميته‌هاى انقلاب اسلامى\r\nبسم اللَّه الرحمن الرحيم\r\n\r\nتحول درونى ملت ، منشأ انقلاب اسلامى\r\nمن اين جشن بزرگ را و فى الحقيقه عيد اسلامى بزرگ را بر همهء ملتهاى اسلامى بلكه محرومان تمام دنيا تبريك عرض مىكنم . تبريك براى اينكه اين انقلاب ، انقلاب ايران نيست . اين انقلاب با انقلابهاى ساير كشورها و انقلابهايى كه در دنيا اتفاق افتاده است ، فرق دارد . انقلابهايى كه در دنيا تا كنون اتفاق افتاده است ، قدرت را از دست يك قدرتمند ، يك جابر ، به دست يك جابر ديگرى كه يا مثل اين يا بالاتر از اين است منتقل مىكردند . شما مطالعه كنيد در حال انقلابهايى كه در دنيا پيدا شده است يا كودتاهايى كه هر روز واقع مىشود و شده است ، ببينيد كه آيا وضع آنجا چطور است ؟ جز اين است كه با اغفال مردم يك انقلاب پيدا شده است و يك قدرتى را كنار گذاشته‌اند ، يك قدرت مشابه او يا بدتر از او را سر كار آورده‌اند ؟ هيچ در حال ملتها فرق حاصل نشده است يا حال ملتها بدتر شده است . اين انقلاب فرانسه ، آن انقلاب شوروى ، مطالعه كنند اشخاص ، ببينند كه آيا قبل از اين انقلابها چه بوده است و حالا چى هست و آيا به حال ملتها يك اثرى حاصل شده است ؟ فكرى براى ملتهاشان كرده‌اند يا همه‌اش اعمال زور\r\n\r\n\r\n","description":"","footnote":"\r\n( 1 ) - در صحيفهء نور در ذيل تاريخ 21 / 11 / 64 درج شده است .\r\n","page_name":" 478 ","page_number":498},
  {"content":"\r\n\r\nاست و قدرت ؟ انقلابى كه در ايران واقع شد ، قبل از انقلاب مهم كه كوبنده بود ، يك انقلابى در باطن مردم حاصل شد . آن انقلاب گرايش اقشار ملت به اسلامى كه تا اين عصر خصوصاً ، در اين سده‌هاى آخر به طاق نسيان سپرده شده بود و از اسلام جز يك آداب خشك كه هيچ به حال ديگران ضررى نداشت و هيچ در فكر ملتها نبودند ، همين باقى مانده بود . اين ملت به خواست خداى تبارك و تعالى و با عنايات خاصهء او ، اول منقلب شد در معنويات . جوانها از آن حال سابق برگشتند به يك حال اسلامى و فهميدند كه اسلام چه بايد باشد و چه بايد بكند ، دنبال او آن انقلاب حاصل شد . اگر آن مسأله حاصل نشده بود ، انقلاب اينجا هم مثل يكى از انقلابهاى ديگرى بود كه حالشان را مىبينيد و ديديد . آن چيزى كه در اينجا حاصل شد و بايد او را جزء معجزات ، ما حساب بكنيم ، همان انقلاب درونى اين ملت بود . انقلاب درونى اين ملت موجب شد كه اين انقلاب پيدا شد و همان انقلاب درونى آنها و شناخت آنها از اسلام و توجه آنها به خداى تبارك و تعالى موجب شد كه در تمام اين دوره‌اى كه ما در آن هستيم ، از اوّلى كه قيام شد و بعد به انقلاب مبدل شد و بعد پيروز شد و تا الآن ، روز به روز مىبينيد كه حضور ملت و تعهد ملت رو به افزايش است . اين نه براى انقلاب است ، براى انقلاب درونى است . انقلاب همه جا بوده است ، بسيارى از جاها بوده است ، اين انقلاب درونى است كه پيدا شد در اين كشور و در اين مملكت و نيست الّا به عنايات خداى تبارك و تعالى . ما از خود چيزى نداريم ، هر چه بود عنايات او بود كه اين عنايات موجب شد كه اين انقلاب باطنى پيدا بشود و از آن حالتى كه همهء خود ملت ما مىدانند در سابق بود ، به اين حالت كه حالا مىبينند متحول شده است . اين موجب شد كه انقلاب پيروز شد .\r\nپيروزى را ما بايد از انقلاب درونى مردم جستجو كنيم و تا اين معنا حاصل نشود انقلاب‌ها يك انقلابهاى تحويل قدرت از او به قدرت ديگر است و وضع براى ملت همان جور كه بوده ، مىباشد .\r\n\r\nعنايت خداوند در تحول معنوى مردم ايران\r\nاين آقايانى كه از خارج آمدند و من از آنها تشكر مىكنم ، ملاحظه كنند در كجاى دنيا\r\n\r\n","description":"","footnote":"","page_name":" 479 ","page_number":499},
  {"content":"\r\n\r\nالآن شما پيدا مىكنيد يك همچه جلسه‌اى كه در اينجا هست ؛ كشاورزش پهلوى رئيس جمهورىاش ، نخست وزيرش پهلوىِ كارگرش ، همهء مقاماتش پهلوى هم نشستند به طورى كه كسى وارد اين جلسه بشود نمىداند كه آيا رئيس جمهور كدام است ، نخست وزير كدام است ، كشاورز كدام است ، كجا پيدا مىكنيد ، اين را ؟ اين تحول است كه موجب بروز اين اعجاز شده است . شما كجا پيدا مىكنيد كه يك رئيس جمهور بيايد همدوش يك كشاورز بنشيند ؟ شما هر جا ملاحظه مىكنيد رئيس جمهورهايش به يك وضعى هستند كه با مردم تماس ندارند ، مردم را جزء موجودات حساب نمىكنند ، هر چه مىبينند خودشان است . ما كه رژيمهاى سابق را ديديم و من كه از زمان قدرت قاجاريه و بعد هم قدرت رضا خان و اذنابش « 1 » و اولادش مشاهد اين كشور بودم و ديدم كه يك حكومت جزء در يك بلد كوچك با مردم چه مىكرده است . دست مردم به يك حكومتى كه مال يك ده بود يا يك قصبه بود نمىرسيد ، مردم از دور حشمت او را مىديدند . آنها وقتى كه بيرون مىآمدند به مردم كار نداشتند ، اتكال به سر نيزه بود . الآن هم در دنيا وضع آن طورى است ، اين طور نيست كه يك جلسه‌اى حاصل بشود و نخست وزيرش آنجا بنشيند و كشاورزش آنجا و رئيس جمهورش آنجا و عالمش آنجا و غير عالمش آنجا ، اين طور نيست مسأله . اين تحول ، اسباب اين شد كه پيروزى پيدا شد . من خدا را شكر مىكنم كه در يك ملتى واقع هستم ، يك فرد از يك ملتى ، يك خدمتگزار يك ملتى هستم كه تحول معنوى حاصل شده و اين تحول به دست خداست . امكان نداشت كه كسى بتواند يك نفر را اين طور متحول كند ؛ از مركز فحشا به مركز عبادت و عرفان بياورد ، به مركز جنگ با كفار بياورد . اگر همهء ماها جمع مىشديم كه ده نفر را يك همچو قدرتى به آن بدهيم ، هر گز ممكن نبود براى ما . اين يك مسئلهء معنوى است كه دست خداست ، چنانچه همه چيز دست اوست . اين تحول يك تحولى است كه نمونه است در دنيا . هر حكومتى را شما ملاحظه كنيد در طول تاريخ ، هر ملتى را ملاحظه كنيد\r\n\r\n\r\n","description":"","footnote":"\r\n( 1 ) - جمع ذنب : دُم ، كنايه از دنبالهء چيزى است .\r\n","page_name":" 480 ","page_number":500},
  {"content":"\r\n\r\nدر طول تاريخ ، وضع اين طور نبوده است .\r\nآقايانى كه از خارج آمده‌اند بايد ملاحظه كنند اين معنا را كه بايد ملتهايشان را تربيت كنند و متحول كنند ، نروند سراغ آن كسانى كه قدرتمند هستند و با آنها صحبت كنند ، زبان ملت را متوجه بشوند ، با ملت صحبت كنند . اگر بخواهند كه از زير بار گران اين جرمها و اين جنايتها بيرون بيايند ، بايد ملتها را بيدار كنند ، اين طور نباشد كه دههء فجرى تشريف بياوريد ، همهء ما اينجا با هم بنشينيم صحبت بكنيم ، چه بكنيم و وقتى رفتيم تمام بشود ، اگر اين طور باشد تا قيامت هم ما نمىتوانيم كارى انجام بدهيم . ما دلخوش نبايد باشيم به اين كه وضع حاضر چى هست . ما بايد نگران وضع آتيه باشيم . شما كه از اطراف آمديد اينجا ، مشاهد هستيد و داريد مىبينيد وضع اين ملت را و داريد مىبينيد و مىشنويد تبليغات بر ضد اين ملت را ، اين ملتى كه همه جا شما ديديد ، در همهء شهرها هرجا تشريف برديد ديديد و فردا هم مشاهده خواهيد كرد ان شاء اللَّه ، اينها را زور آورده است به اينجا ؟ ! آورده‌اند اينها را يا آمدند آنها ؟ آن طورى كه تبليغات خارجى مىگويد ، مىگويد :\r\n« آوردند اينها را » . يك ملت را آوردند ؟ ! كدام قدرت مىتواند يك ملت را بياورد ؟ يك ملت متحول شده است ، وقتى به آن گفتند شرع اين طور مىگويد ، خدا اين طور مىگويد ، خداست كه در دل اينها اين طور علاقه را ايجاد كرده است . شما آقايان برويد ملتهايتان را الهى كنيد ، ملتهايتان را بيدار كنيد ، بيدار كنيد كه دنيا دست يك دسته اقليت ظالم ، و ميلياردها انسان مظلوم در تحت يك سلطه‌هاى كوچك ظالم ، كوچك نسبت به ملتها . مع الأسف تبليغات سوء مبلغين خارجى در طول اين صدها سال به اندازه‌اى بوده است كه به همهء ماها باورانده‌اند كه در مقابل اين قدرتها نمىشود مقابله كرد ، ما را ترسانده‌اند از اينها ، با تبليغات ترساندند . وقتى كه يك قضيه‌اى پيدا مىشد ، كافى بود كه يك نفر از خارجيها كه در اينجا مأموريت داشت بيايد بگويد اين نبايد بشود ، تمام مىشد ديگر . همان قدرتهاى بزرگى كه در اينجا بودند آن قدر ترسيده بودند از خارجيها كه يك سفير - فرض كنيد انگلستان - در آن وقت ، وقتى كه مىآمد يك چيزى مىگفت ، امكان نداشت كه سلطانش بتواند خلاف بكند ؛ براى اينكه تبليغات اين طور بود . ايران را خداى تبارك\r\n\r\n","description":"","footnote":"","page_name":" 481 ","page_number":501},
  {"content":"\r\n\r\nو تعالى آن طور متحول كرد كه اگر الآن رئيس جمهورِ هر جا بيايد در اينجا ، يك نفر آدم عادى به او اعتنا نمىكند ، اين تحول معنوى است كه پيدا شده است ، اگر اعتنا بكند به او ، براى اين كه يك آدم است ، اگر آدم باشد .\r\n\r\nمنزوى نبودن ايران در ميان ملتها\r\nاينها مىگويند كه ايران منزوى است ، الآن هم مىگويند . مقصودشان اين [ است 
  ] كه پيش ملتها منزوى است يا مقصود اين است كه پيش دولتها منزوى است ؟ اگر مقصود اين است كه پيش ملتها منزوى است ، خوب ، بيايند تجربه كنند ؛ چند تا اتومبيل بياورند ، يكى رئيس جمهور امريكا را تويش بنشانند ، يكى هم رئيس صدر كذاى شوروى را بنشانند ، يكى هم رئيس جمهور فرانسه را بنشانند ، يكى هم ملكهء انگلستان را بنشانند ، يكى هم آقاى رئيس جمهور ما را ، بروند توى جمعيت . اينها ، اين چند تا اتومبيل راه بيفتند توى جمعيتها در دنيا ، ما نمىگوييم ايران ، مىرويم در امريكاى لاتين ، مىرويم در خود انگلستان ، مىرويم در بلاد ديگر حتى بلاد غير مسلمين ، ببينيم كه معاملهء مردم با اين چند نفر سركرده - فرض كنيد كه هست - چه جورى است . آيا معامله همان معامله‌اى نيست كه پاكستان با رئيس جمهور كردند ؟ « 1 » با آنها چى ؟ با تخم مرغ و با چه تنفر از آنها پذيرايى مىكنند . اگر مقصود اين است كه پيش ملتها ما منزوى هستيم ، خوب ، بيايند ببينند قضيه را و اگر مقصود اين است كه پيش دولتها منزوى هستيم ، امروز هيچ دولتى نيست كه انتظار نداشته باشد كه ايران به او يك نرمش نشان بدهد ؛ امريكا اين طور است ، شوروى اين طور است ، فرانسه اين طور است ، آنها منزوى هستند . اين تبليغات زياد هى گفته مىشود . گفته مىشود و يك عده هم باور مىكنند . قبلًا البته باور زياد بود ، حالا در ايران باور كم شده است و يك عده‌اى خودشان را به باور مىزنند و ليكن تودهء مردم ديگر اين حرفهاى تبليغاتى را باور نمىكنند .\r\n\r\n\r\n","description":"","footnote":"\r\n( 1 ) - اشاره است به استقبال كم نظير مردم پاكستان از آقاى خامنه‌اى در سفرى كه ايشان در زمان رياست جمهورىِ خود به آن كشور نمودند\r\n","page_name":" 482 ","page_number":502},
  {"content":"\r\n\r\n\r\nرسالت ميهمانان خارجى در ميان واقعيات ايران\r\nآنچه مىخواهم به آقايانى كه از خارج آمده‌اند اينجا عرض كنم اين است كه نياييد ببينيد و برويد ساكت بنشينيد تا آخر . بياييد ببينيد اينجا را ؛ برويد وضع زندانهاى اينجا را ببينيد ، برويد وضع اسراى عراقى اينجا را ببينيد ، برويد وضع توده‌هاى مردم را ببينيد ، برويد وضع كشاورزهاى ما را در دهات دور افتاده ببينيد ، زمان سابق چه جور بوده ، حالا چه جور هست ؟ در صورتى كه ما الآن مبتلا هستيم به آن همه مخالفتها از همهء دولتها ، الّا مستثنايش كم است . مع ذلك ، در طول اين چند سال كه انقلاب پيروز شده و جنگ هم از طرف امريكا شروع شده است ، شما ببينيد كه اين ملت براى اينكه دولتش مردمى است ، از خود همين مردم است ؛ يكى بازارى بوده آمده نخست وزير شده است ، يكى - فرض كنيد - كشاورز بوده آمده چيز شده ، در دنيا كجا يك همچو مسائلى شما پيدا مىكنيد ؟\r\nكجا پيدا مىكنيد طلبه‌اى بيايد رئيس جمهور « 1 » بشود ، يك بازارى هم بيايد نخست وزير « 2 » بشود ، يك كشاورز هم بيايد چه بشود ؟ اين يك نمونه است . دنيا اين نمونه را ندارد . اين براى اين است كه مردم متحول شدند ، اينها هم جزء مردمند . شما نرويد ساكت بنشينيد ، مردم را برويد متحول كنيد برويد وضع اينها را ، ايران را به آنها بگوييد ، به اين رسانه‌هاى گروهى اعتراض كنيد . آنها مىخواهند اسلام را كنار بگذارند .\r\nآنها به ما كارى ندارند ، به اسلام كار دارند و اين قدرت مال ما نيست . اگر ما بوديم ، يك روز هم نمىتوانستيم ادامه بدهيم حياتمان را . اين قدرت اسلام است ، برويد به آنها بگوييد كه اين قدرت اسلام را شما نمىتوانيد بشكنيد . اعتراض كنيد به اينهايى كه تبليغات سوء مىكنند كه ايران چه مىكند . شما حالا در بين مردم كه مىرويد ، آيا بين مردم كه مىرويد در خيابانها مىريزند مردم را مىكشند ؟ آيا زنها در ايران ديگر كنار رفتند به كلى ، يا همدوش مردها در كارهاى سازنده داخل‌اند ؟ شما مىخواهيد كه زنهاى اين جا هم بىبند و بار باشند ؟ هر جور مىخواهند باشند ؟ اين بر خلاف آن تحولى است\r\n\r\n\r\n","description":"","footnote":"\r\n( 1 ) - مراد ، آقاى سيد على خامنه‌اى است\r\n( 2 ) - مراد ، آقاى مير حسين موسوى است .\r\n","page_name":" 483 ","page_number":503},
  {"content":"\r\n\r\nكه در خود زنها پيدا شده ، بر خلاف آن تحولى است كه در كشور ما بر ملت ما پيدا شده است . شما تماشاچى نباشيد كه بياييد ببينيد و برويد سراغ كارتان ، ديگر كار نداريم تا سال ديگر دوباره دعوت كنند بياييد اينجا . صد سال هم اگر اين طور بشود يك پول سياه ارزش ندارد . اينجا كه مىآييد ، برويد هم به مردمتان ، هم به [ ديگران ، بگوييد مسائل را 
  ] خيال نكنيد نمىشود ، ما ديديم شد .\r\nايران خيال كرديد اول اين طورى بوده است ؟ نخير ، اول اين جور نبود . چقدر اين ملت رنج كشيد ، چقدر اين ملت جوان داد ، چقدر اين ملت همه چيز خودش را فدا كرد و حالا هم دارد مىكند ، اين براى اين است كه اين ملت بيدار شد ، يك قدم برداشت براى خدا ، خداى تبارك و تعالى عنايت كرد . برويد ملتتان را بيدار كنيد ، هر كدام هر جا هستيد بگوييد مسائل را . خيال نكنيد كه اگر مسائل را بگوييد دولتتان چه مىكند ، وقتى بكند بهتر است ، بيشتر احترام پيدا مىكنيد . تبعيدتان كند بالاتر مىشويد ، حبستان كند بالاتر مىشويد . اگر دنيا را مىخواهيد ، اگر براى خدا هم هست كه كسى نبايد از اين چيزها بترسد . مردم را با خدا آشنا كنيد ، با اسلام آشنا كنيد ، با اخلاق اسلامى آشنا كنيد تا نتيجه بگيريد . ملت ما هم مادامى كه همين حال را دارد ، همين حال راهيان كربلا را دارد ، اين رو به رشد مىرود . اگر - خداى نخواسته - يك وقت يك لغزش پيدا بكند ، اين حال از او برود ، همان مسائل سابق است و همان « اعليحضرت » هاى سابق يا بدتر از آنها ، يك رئيس جمهور بدتر از آنها مىآيد .\r\n\r\nاخلاص منشأ نتيجه بخشى تمام امور\r\nشما هم اگر بخواهيد انسان باشيد ، ارزش انسانى داشته باشيد ، براى شكم نباشد براى شرف باشد كارهايتان ، براى انسانيت باشد ، براى خدا باشد ، اگر بخواهيد كه كارهايتان كه براى خدا باشد به نتيجه برسد ، بايد دست از هواهاى نفسانى برداريد . شيطان از انسان دست بردار نيست . قسم خورده است براى خدا ، من در ذهنم اين است كه به خدا تشر رفته است ، كه قسم خورده است كه نمىگذارم اينها چيزى بشوند ؛  إِلَّا عِبادَكَ مِنْهُمُ \r\n\r\n","description":"","footnote":"","page_name":" 484 ","page_number":504},
  {"content":"\r\n\r\n الْمُخْلَصِينَ  « 1 » شما با يك همچو دشمن قسم‌خورده‌اى مواجه هستيد ، به جنگ او برويد ، در شهرهايتان كه مىرويد به جنگ او برويد . مردم را آگاه كنيد به اين كه يك همچو دشمنى در باطن است كه موجب شده است اين دشمن باطنى كه دشمنهاى جبار ظاهرى هم به ما غلبه كنند . اگر آن دشمن را شما از بين ببريد ، يك انسجام بينتان حاصل مىشود ، يك وحدت بينتان حاصل مىشود ، يك اخوت و برادرى بينتان حاصل مىشود ، قلب شما از خوف خالى مىشود ، قلب شما از حبّ دنيا خالى مىشود ، مىتوانيد همه كارى را بكنيد ، آن وقت يك همچه اعجازى مىشود .\r\n\r\nرسالت ايران در دفاع از همهء مسلمانان\r\nمن اميدوارم كه خداى تبارك و تعالى به همهء ملتهاى اسلامى و به همهء مظلومانِ در جهان ، به همهء محرومانِ در جهان يك قدرت معنوى عنايت بفرمايد كه با آن قدرت معنوى بتوانند بر جباران و بر شياطين تسلط پيدا بكنند و من اميدوارم كه اين آقايانى كه از شهرهاى مختلف آمدند و قدم رنجه فرمودند به ايران آمدند ، توجه كنند به مسائل ايران و براى ملتهاى خودشان نقل كنند . حامل پيام اين ملت باشند بر كشورهاى خودشان . حامل اين شورش و جوشى كه در اين ملت هست ، حامل اين وضعى كه در اين ملت الآن هست باشند براى كشور خودشان . ما كشور را ، كشور ايران نمىدانيم ، ما همهء ممالك اسلامى را از خودمان مىدانيم ، مسلم بايد اين طور باشد . ما دفاع از همهء مسلمين را لازم مىدانيم . ما چنانچه دستمان برسد با همهء جبارهاى دنيا معارضه مىكنيم . ما بين آن مسلمى كه در حبشه است ، با آن مسلمى كه در اينجاست نمىتوانيم فرق بگذاريم ، اسلام نگذاشته اينها را فرق بگذاريم . همه مثل هم هستند ، تفاوت تقواست . شما هم به ملتهاى خودتان سفارش كنيد ؛ بگوييد به اين حرفهايى كه در اين رسانه‌هاى گروهى دنيا زده مىشود ، گوش ندهيد . اينها مىخواهند شما را دور كنند از اسلام . اينها مىخواهند به شما بگويند كه ببينيد در ايران وقتى كه مىخواهند به اسم اسلام عمل كنند ، الآن بدترين\r\n\r\n\r\n","description":"","footnote":"\r\n( 1 ) - سورهء حجر ، آيهء 40 : « مگر آنان كه بندگانِ با اخلاص تو باشند » .\r\n","page_name":" 485 ","page_number":505},
  {"content":"\r\n\r\nجاهاست از حيث ظلم ، از حيث ستم ، مردم در خيابانشان كه مىروند جانشان [ در 
  ] خطر است ، مىترسند يك وقت پاسدارها بريزند بكشندشان . به مردم بفهمانيد كه اين تبليغات ، براى انزواى اسلام است ، نه براى من و امثال من ، براى اسلام است . شما ببينيد دنبال آن چيزى كه آقاى رئيس جمهور رفتند در پاكستان و آن‌طور با ايشان ملت پاكستان عمل كرد ، دنبال او يك ورقه ، يك كتابى آمد ، يك رساله‌اى آمد ، دنبال او تبليغات بر ضد . فتواى كى است ؟ اين است ، فتوايش اين است و لعن به خواجه نصير . « 1 » اين براى چى است ؟ براى اينكه اين آخوند - اگر هست - اين آخوند يك آخوندى است كه امريكايى است نشسته در پاكستان ، اين يك همچو آدمى است . براى اين كه ديده است كه يك همچه قصه‌اى واقع شده ، ترسيده نبادا يك وقتى اسلام در آنجا هم بيايد ، همان طورى كه در ايران آمده ، به آنجا هم آن طور سرايت كند ، پشت سر او برداشت يك همچه كتابى منتشر كرد .\r\n\r\nمكلف بودن تمام مردم در حفظ جمهورى اسلامى\r\nدر هر صورت تكليف زياد است ، بزرگ است براى همه‌مان . ما براى ادامهء اين انقلابى كه هست و ادامهء اين ، تكليف زياد داريم ؛ دولت تكليف دارد ، رئيس جمهور تكليف دارد ، رئيس مجلس تكليف دارد ، كشاورز تكليف دارد ؛ كارگر تكليف دارد ، هر كس در هر گوشه‌اى از اين كشور واقع شده است تكليف دارد . تكليف مال يك نفر دو نفر نيست ، آحاد مردم يكى يكيشان تكليف دارند براى حفظ جمهورى اسلامى ، يك واجب عينى ، اهم مسائل واجبات دنيا ، اهم است ، از نماز اهميتش بيشتر است ؛ براى اينكه اين حفظ اسلام است ، نماز فرع اسلام است . اين تكليف براى همهء ماست ، هيچ فرقى ما بين ترك و فارس و - عرض مىكنم كه - كجا و كجايى ندارد ، سيستانى و بلوچستانى و اينها . و اين تكليف براى همهء دنياست . حفظ دينِ حق ، يك حكمى است براى همهء دنيا ، در رأس واجبات براى همهء دنيا واقع شده ، منتها غير مسلمين چون اعتقاد به اسلام ندارند\r\n\r\n\r\n","description":"","footnote":"\r\n( 1 ) - خواجه نصير الدين طوسى ( وفات به سال 673 ه . ق . ) از بزرگترين مفاخر علمى جهان اسلام كه تأليفات بيشمارى در فلسفه ، عرفان ، كلام و نجوم دارد . هولاكوخان مغول به اشاره و تدبيرِ وى بساط خلافت پانصد سالهء بنى عباس را در هم پيچيد .\r\n","page_name":" 486 ","page_number":506},
  {"content":"\r\n\r\nمىگويند خوب ، اسلام واجب كرده ، به ما چه ، اما مسلمين كه اعتقاد دارند . آن مسلمى كه در آفريقاست ، حفظ جمهورى اسلامى برايش واجب است ؛ براى اينكه از اينجا ممكن است كه - يعنى ، ان شاء اللَّه ، خواهد شد - انعكاسش در همه جا خواهد شد و شده است الآن .\r\nالآن وضع دنيا منقلب شده است . الآن دنبال اين هستند - در امريكا هم همين طور است - دنبال اين هستند كه يك چيزى پيدا كنند ، يك اسلام‌شناسى ببينند چه خبر است قضيه . اينها خيال مىكنند با اينكه چند تا قصه از اسلام بشنوند مطلب حل است ، آنها معنويات اسلام را كه نمىتوانند بفهمند . آنها دنبال اين هستند . خيال كردند كه با اينكه فلان جنگ واقع شده در اسلام ، فلان چيز واقع شده كار درست مىشود . حالا دنبال اين هستند كه اين قضيه چى است كه در ايران واقع شده است ، برويم ببينيم چه خبر است قضيه . نمىدانند كه اينها نمىتوانند اصلًا بفهمند اين مسائل را ، اصلًا نمىتوانند معنويات را بفهمند ، آنها چشمشان جز به اين زرق و برق دنيا به هيچ نيست و اگر ما هم - خداى نخواسته - يك همچه مردمى باشيم كه نظرمان به اين باشد كه من بالا باشم و تو پايين باشى ، ما هم از آنها منحطتر هستيم ؛ براى اينكه ما در كشور اسلامى واقع شديم . در يك همچه زمانى اگر يك همچو اخلاقى داشته باشيم ، از آنها هم منحطتر هستيم . خداوند ان شاء اللَّه ، به همهء ما توفيق بدهد كه به آداب اسلام عمل كنيم . خداوند ان شاء اللَّه پيروزى عنايت كند به رزمندگان ما و همهء مسلمين را بر كسانى كه ظالم هستند غلبه دهد .\r\nو السلام عليكم و رحمة اللَّه\r\n\r\n","description":"","footnote":"","page_name":" 487 ","page_number":507},
  {"content":"\r\n\r\n\r\nپيام [ تشكر به رئيس جمهور خلق چين ( تبريك سالگرد پيروزى انقلاب ) 
  ]\r\nزمان : 26 بهمن 1364 / 5 جمادى الثانى 1406\r\nمكان : تهران ، جماران\r\nموضوع : پاسخ پيام تبريك هشتمين سالگرد پيروزى انقلاب اسلامى\r\nمخاطب : لى شيان نيان ( رئيس جمهور خلق چين )\r\nبسم اللَّه الرحمن الرحيم\r\nحضرت آقاى لى شيان نيان ، رئيس جمهورى خلق چين\r\nپيام تبريك آن جناب به مناسبت هشتمين سالگرد انقلاب اسلامى ايران و اصل و موجب تشكر گرديد . اميد است با عنايات خداى تعالى همهء ملل محروم و مستضعف جهان كه تحت ستم استعمارگران و جهانخواران گرفتارند از قيام خونبار ملت قهرمان ايران سرمشق گرفته و خود را از زير بار سلطهء آنان نجات بخشند .\r\n26 بهمن 1364\r\nروح اللَّه الموسوي الخمينى\r\n\r\n","description":"","footnote":"","page_name":" 488 ","page_number":508},
  {"content":"\r\n\r\n\r\nپيام [ تشكر به رئيس جمهور مجارستان ( تبريك سالگرد پيروزى انقلاب ) 
  ]\r\nزمان : 27 بهمن 1364 / 6 جمادى الثانى 1406\r\nمكان : تهران ، جماران\r\nموضوع : پاسخ پيام تبريك هشتمين سالگرد پيروزى انقلاب اسلامى\r\nمخاطب : پال لوسونيز ( رئيس شوراى رياست جمهورى مجارستان )\r\nبسم اللَّه الرحمن الرحيم\r\nحضرت آقاى پال لوسونيز ، رئيس شوراى رياست جمهورى مردم مجارستان\r\nپيام تبريك آن حضرت به مناسبت هشتمين سالگرد پيروزى جمهورى اسلامى ايران و اصل و موجب تشكر گرديد . اميد است اين انقلاب اصيل اسلامى الگويى براى ملل محروم و مستضعف ديگر جهان كه تحت سلطهء استعمارگران و بخصوص امريكاى جهانخوار قرار دارند باشد و بتوانند با توكل به خداى تعالى و تكيه بر توده‌هاى مردم خود را نجات بخشند .\r\nبه تاريخ 27 بهمن ماه 1364\r\nروح اللَّه الموسوي الخمينى\r\n\r\n","description":"","footnote":"","page_name":" 489 ","page_number":509},
  {"content":"\r\n\r\n\r\nپيام [ تشكر به رئيس جمهور بلغارستان ( تبريك سالگرد پيروزى انقلاب ) 
  ]\r\nزمان : 28 بهمن 1364 / 7 جمادى الثانى 1406\r\nمكان : تهران ، جماران\r\nموضوع : پاسخ پيام تبريك هشتمين سالگرد پيروزى انقلاب اسلامى\r\nمخاطب : تئودور ژيكف ( رئيس جمهور بلغارستان )\r\nبسم اللَّه الرحمن الرحيم\r\nحضرت آقاى تئودور ژيكف ، رئيس جمهورى مردم بلغارستان\r\nپيام تبريك آن جناب به مناسبت هشتمين سالگرد پيروزى انقلاب اسلامى ايران و اصل و موجب تشكر گرديد . از خداى تعالى مسألت دارم به همهء ملل محروم و مستضعف جهان اين توفيق را عنايت فرمايد كه بتوانند خود را از زير بار سلطهء ظالمانهء ابرقدرتهاى جهانخوار و بخصوص امريكاى جنايتكار ، نجات بخشند .\r\n28 بهمن ماه 64\r\nروح اللَّه الموسوي الخمينى\r\n\r\n","description":"","footnote":"","page_name":" 490 ","page_number":510},
  {"content":"\r\n\r\n\r\nپيام [ تشكر به رئيس جمهور اندونزى ( تبريك سالگرد پيروزى انقلاب ) 
  ]\r\nزمان : 29 بهمن 1364 / 8 جمادى الثانى 1406\r\nمكان : تهران ، جماران\r\nموضوع : پاسخ پيام تبريك هشتمين سالگرد پيروزى انقلاب اسلامى\r\nمخاطب : سوهارتو ( رئيس جمهور اندونزى )\r\nبسم اللَّه الرحمن الرحيم\r\nحضرت آقاى سوهارتو ، رئيس جمهورى كشور اندونزى\r\nپيام تبريك آن حضرت به مناسبت هشتمين سالگرد پيروزى انقلاب اسلامى ايران و اصل و موجب تشكر گرديد . اميد است اين انقلاب اصيل اسلامى موجب بيدارى و انقلاب ساير مسلمانان دربند و تحت سلطهء جهانخواران شرق و غرب گرديده و با اتكا به توفيق الهى خود را از گرفتارى نجات بخشند . و السلام عليكم و رحمة اللَّه .\r\nبه تاريخ 29 بهمن ماه 1364\r\nروح اللَّه الموسوي الخمينى\r\n\r\n","description":"","footnote":"","page_name":" 491 ","page_number":511},
  {"content":"\r\n\r\n\r\nپيام [ تشكر به رئيس جمهور الجزاير ( تبريك سالگرد پيروزى انقلاب ) 
  ]\r\nزمان : 29 بهمن 1364 / 8 جمادى الثانى 1406\r\nمكان : تهران ، جماران\r\nموضوع : پاسخ پيام تبريك هشتمين سالگرد پيروزى انقلاب اسلامى\r\nمخاطب : شاذلى بن جديد ( رئيس جمهور الجزاير )\r\nبسم اللَّه الرحمن الرحيم\r\nحضرت آقاى شاذلى بن جديد ، رئيس جمهورى دموكراتيك خلق الجزاير\r\nپيام تبريك آن جناب به مناسبت هشتمين سالگرد پيروزى انقلاب اسلامى و اصل و موجب تشكر گرديد . از خداى تعالى سعادت و عظمت عموم مسلمانان جهان و رهايى كامل آنان را از سلطهء جهانخواران ، و بخصوص امريكاى جنايتكار ، مسألت دارم .\r\nو السلام عليكم .\r\nبه تاريخ 29 بهمن ماه 1364\r\nروح اللَّه الموسوي الخمينى\r\n\r\n","description":"","footnote":"","page_name":" 492 ","page_number":512},
  {"content":"\r\n\r\n\r\nپيام [ تشكر به رئيس جمهور سريلانكا ( تبريك سالگرد پيروزى انقلاب ) 
  ]\r\nزمان : 29 بهمن 1364 / 8 جمادى الثانى 1406\r\nمكان : تهران ، جماران\r\nموضوع : پاسخ پيام تبريك هشتمين سالگرد پيروزى انقلاب اسلامى\r\nمخاطب : جايوارونه ( رئيس جمهور سريلانكا )\r\nبسم اللَّه الرحمن الرحيم\r\nحضرت آقاى جايوارونه ، رئيس جمهورى دموكراتيك سوسياليستى سريلانكا\r\nپيام تبريك جنابعالى به مناسبت هشتمين سالگرد انقلاب اسلامى ايران و اصل و موجب تشكر گرديد . اميد است اين انقلاب پيروزمند اسلامى الگويى براى ساير ملل دربند و تحت سلطهء جهانخواران قرار گرفته و با اتكال به خداى تعالى و قيام بر ضد استعمارگران هر چه زودتر خود را نجات بخشند .\r\n29 بهمن 64\r\nروح اللَّه الموسوي الخمينى\r\n\r\n","description":"","footnote":"","page_name":" 493 ","page_number":513},
  {"content":"\r\n\r\n\r\nاجازه نامه [ به آقاى محمد عبايى ( تخصيص بخشى از اموال مصادره شده به دفتر تبليغات ) 
  ]\r\nزمان : 30 بهمن 1364 / 9 جمادى الثانى 1406\r\nمكان : تهران ، جماران\r\nموضوع : تخصيص بخشى از اموال و داراييهاى مصادره‌شدهء بستگان رژيم پهلوى ، به دفتر تبليغات اسلامى قم\r\nمخاطب : عبايى ، محمد ( رئيس دفتر تبليغات اسلامى حوزهء علميهء قم )\r\n[ بسمه تعالى ؛ محضر مبارك مرجع بزرگ و رهبر كبير انقلاب اسلامى حضرت امام خمينى مد ظله العالى\r\nبعد التحية و السلام ، ضمن تقديم صميمانه ترين تبريكات به مناسبت پيروزى اخير رزمندگان اسلام چنان كه مستحضر هستيد دفتر تبليغات اسلامى ( قم ) در رابطه با تحكيم مبانى جمهورى اسلامى و دولت مورد تأييد حضرت عالى و تقويت جبهه‌هاى حق عليه باطل و نشر معارف اسلامى بويژه در مناطق صد درصد محروم و انجام امور تحقيقاتى و فرهنگى و آموزشى و غيره ، گامهاى مثبتى برداشته و همواره مرهون عنايات حضرت عالى بوده و هزينهء خود را همه ساله از آن حضرت و مقدار معتنا بهى از دولت دريافت نموده است .\r\nاينك با توجه به اينكه دفتر تا حد امكان بايد خودكفا باشد و از بودجهء دولتى بىنياز گردد ، در صورت صلاحديد اجازه فرموده دادگاههاى انقلاب اسلامى از اموال شاه معدوم و وابستگانش به دفتر تبليغات اسلامى قم نيز تخصيص دهند . از خداوند تبارك و تعالى بقاى عمر آن حضرت و عزت اسلام و مسلمين را در سايهء رهبريهاى معظمٌ له خواستاريم .\r\nمحمد عبايى - دفتر تبليغات اسلامى ( قم ) 
  ] .\r\nبسمه تعالى\r\nمجازند از آن اموال براى اين امر مهم به مقدار رفع ضرورت دفتر تبليغات اسلامى به اين دفتر تحويل دهند .\r\n30 / 11 / 64\r\nروح اللَّه الموسوي الخمينى\r\n\r\n","description":"","footnote":"","page_name":" 494 ","page_number":514},
  {"content":"\r\n\r\n\r\nاجازه نامه [ به آقاى محمد جواد كشميرى ، در امور حسبيه و شرعيه 
  ]\r\nزمان : 30 بهمن 1364 / 9 جمادى الثانى 1406\r\nمكان : تهران ، جماران\r\nموضوع : اجازه در امور حسبيّه و شرعيه\r\nمخاطب : كشميرى ، محمد جواد\r\nبسم اللَّه الرحمن الرحيم\r\nالحمد للَّه رب العالمين ، و الصلاة و السلام على محمد و آله الطاهرين ، و لعنة اللَّه على اعدائهم اجمعين .\r\nو بعد ، جناب حجت الاسلام آقاى حاج شيخ محمد جواد كشميرى - دامت افاضاته - از طرف اين جانب مجازند در تصدى امور حسبيّه كه تصدى آن در زمان غيبت حضرت ولى عصر - عجل اللَّه تعالى فرجه الشريف - از مختصات ولى فقيه جامع الشرايط است ؛ و نيز مجازند در اخذ وجوه شرعيه از قبيل زكوات و كفّارات و مظالم عباد و صرف آنها در موارد مقررهء شرعيه ، و در مورد سهم مبارك امام - عليه السلام - نيز مجازند در اخذ و صرف آن در مخارج خودشان به نحو اقتصاد و ثلث از ما زاد را نيز مىتوانند در مصارف مقرره به مصرف برسانند ، و دو ثلث ديگر را جهت صرف در اعلاى كلمهء طيبهء اسلام نزد اين جانب ارسال دارند ، و سهم سادات را نيز مجازند در اخذ و پرداخت نصف آن به سادات محترم ، و ارسال نصف ديگر را نزد اين جانب .\r\n« و اوصيه - ايّده اللَّه تعالى - بما اوصى به السلف الصالح من ملازمة التقوى و التجنب عن الهوى » ؛ و السلام عليه و على اخواننا المؤمنين و رحمة اللَّه و بركاته .\r\nبه تاريخ نهم جمادى الثانيه 1406\r\nروح اللَّه الموسوي الخمينى\r\n\r\n","description":"","footnote":"","page_name":" 495 ","page_number":515},
  {"content":"\r\n\r\n\r\nپيام [ به ملت ايران ( شهادت جمعى از مسئولان كشور در سقوط هواپيماى مسافربرى ) 
  ]\r\nزمان : 3 اسفند 1364 / 12 جمادى الثانى 1406\r\nمكان : تهران ، جماران\r\nموضوع : سرنگونى هواپيماى مسافربرى توسط رژيم بعث و شهادت جمعى از مسئولان كشور « 1 » مخاطب : ملت ايران و رزمندگان\r\nبسم اللَّه الرحمن الرحيم\r\n إِنَّا لِلَّهِ وَ إِنَّا إِلَيْهِ راجِعُونَ \r\nجنايتكاران عفلقى كه در جنگ جبهه‌ها و بويژه جبههء « فاو » خود را عاجز مىبينند و سراسيمه به هر درى مىزنند و براى نجات خود به هر حشيشى متوسل مىشوند ، به جنايت مفتضحانهء ديگرى دست زدند كه آبروى نداشتهء آنان را در مجامع جهان آزاد بر باد داد و آن فاجعهء هوايى اخير بود كه جمع كثيرى از هموطنان عزيز ما را به شهادت رساندند .\r\nاسلام عزيز و بويژه جهان تشيع در طول تاريخ ، از صدر اسلام تا كنون ، سوابق درخشانى در ميدانهاى خون و شمشير داشته و به حكم قرآن كريم و سنت رسول اللَّه - صلى اللَّه عليه و آله و سلم - و سيرهء ائمهء معصومين - عليهم صلوات اللَّه - براى اهداف مقدسهء اسلامى و قطع فساد با شمشير و خون دست به گريبان بوده و فداكاريهاى عظيم در اين راه مقدس نموده است . و ملت بزرگ ايران به پيروى از اولياى عظيم الشأن اسلام ، اين دفاع مقدس را آغاز نموده و در انجام آن و رسيدن به هدفهاى\r\n\r\n\r\n","description":"","footnote":"\r\n( 1 ) - روز 1 اسفند 1364 ، ساعت 30 : 12 دقيقه ظهر هواپيماى « فرندشيب » متعلق به شركت هواپيمايى آسمان هنگامى كه از تهران به مقصد اهواز در حركت بود ، در آسمان اهواز هدف دو موشك هوا به هواى جنگنده‌هاى عراقى قرار گرفت و در منطقهء « وين » در 25 كيلومترى شمال اهواز سرنگون شد . در اين واقعهء دلخراش بيش از چهل نفر از مسافران غير نظامى از روحانيون و نمايندگان مجلس و مسئولان فرهنگى كشور به همراه نمايندهء امام خمينى به شهادت رسيدند .\r\n","page_name":" 496 ","page_number":516},
  {"content":"\r\n\r\nاعلاى قرآنى جان و مال را داوطلبانه فدا كرده و آنچه وظيفهء الهى بوده به طور شايسته انجام داده است و به حمد اللَّه تعالى قدمهاى بزرگى در راه شناساندن اسلام الهى و محمدى - صلى اللَّه عليه و آله و سلم - برداشته است . گرچه وجودهاى عزيز و ارزشمندى را از دست داده است ، لكن ارزشهاى بالاتر و والاترى به دست آورده و آن رضاى خداوند متعال است و چه چيز مىتواند از آن بالاتر باشد .\r\nملتى كه براى رضاى حق تعالى انقلاب كرد و براى ارزشهاى معنوى و انسانى بپاخاسته است ، چه باك دارد از شهادت عزيزان و آسيب ديدن نور چشمانش و تحمل سختيها و مَكارِه ، « 1 » كه جنت لقاء اللَّه كه فوق تصور عارفان است ، مَحفُوف « 2 » به مكاره است . چه مىگويم ! اين جنت اوليا ، مكاره را در كام ملت ما شيرينتر از عسل كرده . مگر ما و شما هر روز شاهد اين كاروانهاى كربلا نيستيم كه با شور و شوق و عشق و عطش به پيشباز شهادت مىروند . مگر شما هر روز شاهد ميدانهاى با عظمت قتال با متجاوزين نيستيد كه به مرگ لبخند مىزنند و معجزه مىآفرينند . راستى اين چه تحولى است كه بر سراسر اين كشور صاحب الزمان - روحى فداه - نور افشانى مىكند و چه آتشفشانى است كه منحرفان و كج‌انديشان و بدخواهان را در خود فرو برده و ذوب مىكند ؟ اين ، جز ارادهء خدا و جلوهء اوست كه خفاشان از آن مىگريزند و اولياى خدا و عارفان به آن دل بسته‌اند ؟ من با اين قلم شكسته و اين چشم بسته در حق اين ملت و اين عزمش و اين سلحشوران و اين رزمش چه مىتوانم بگويم ؟ ! پس بهتر آن است كه قلم بشكنم و دم فرو بندم و اجر و مزد رزمندگان و وابستگان به آنان و آسيب ديدگان و دلبستگان آنان را از خداى بزرگ بخواهم . اميد آن است كه وَلىّ نِعَم ، اين ميهمانان را كه به سوى او مىروند از محضر خود كامياب فرمايد و به اين رزمندگان غرورآفرين قدرت بيشتر و قوّت والاتر عنايت نمايد و به همهء ملت عزيز بويژه آنان كه در اين جهاد فى سبيل اللَّه فعاليت و دخالت داشته‌اند ، عزت و عظمت مرحمت كند و اين عزيزانى [ را 
  ] كه در اين جنايت هوايى به\r\n\r\n\r\n","description":"","footnote":"\r\n( 1 ) - رنجها ، سختيها\r\n( 2 ) - در ميان گرفته شده ، مالامال .\r\n","page_name":" 497 ","page_number":517},
  {"content":"\r\n\r\nسوى او پرواز كرده‌اند ، اجازهء ورود به محفل خاص خود دهد .\r\nو حجت الاسلام حاج شيخ فضل اللَّه محلاتى شهيد عزيز را كه من و شما او را مىشناسيم كه عمر خود را در راه انقلاب صرف كرد و بايد گفت يكى از چهره‌هاى درخشان انقلاب بود و در اين راه كه راه خداوند است تحمل سختيها نمود و رنجها كشيد و با قامت استوار ايستادگى كرد ، اجازهء ورود در محضر شهداى صدر اسلام مرحمت نمايد . و به بازماندگان محترم تمامى شهدا صبر و اجر مرحمت فرمايد و به روحانيون عزيز و قضات محترم و وكلاى ارجمند و محافظين عزيز و خدمهء محترم هواپيما و سايرين كه در اين جنايت عظيم عفلقيان و با جاسوسى منافقين ملحد به شهادت رسيده‌اند ، جزا و اجر فوق تصور ما عنايت فرمايد . و به رزمندگان در جبهه‌ها و بسيجيان ، اين راهيان كربلا پيروزى نهايى عنايت فرمايد و قلب حضرت - بقية اللَّه ارواحنا فداه - را از همهء ما راضى فرمايد و به دعاى آن بزرگوار ، به همهء ما استقامت مرحمت كند .\r\nو السلام عليكم و رحمة اللَّه .\r\nروح اللَّه الموسوي الخمينى\r\n\r\n","description":"","footnote":"","page_name":" 498 ","page_number":518},
  {"content":"\r\n\r\n\r\nپيام [ تشكر به نخست وزير هندوستان ( تبريك سالگرد پيروزى انقلاب ) 
  ]\r\nزمان : 4 اسفند 1364 / 13 جمادى الثانى 1406\r\nمكان : تهران ، جماران\r\nموضوع : پاسخ پيام تبريك هشتمين سالگرد پيروزى انقلاب اسلامى\r\nمخاطب : راجيو گاندى ( نخست وزير هندوستان )\r\nبسم اللَّه الرحمن الرحيم\r\nحضرت آقاى راجيو گاندى ، نخست وزير كشور هندوستان\r\nپيام تبريك آن حضرت به مناسبت هشتمين سالگرد پيروزى انقلاب اسلامى ايران و اصل و موجب تشكر گرديد . اميد است اين انقلاب اصيل اسلامى و مردمى بتواند الگويى براى ملل محروم ديگر جهان قرار گرفته ، و با اتكال به خداى تعالى و كمك توده‌هاى مردم بتوانند خود را از سلطهء استعمارگران شرق و غرب ، و بخصوص امريكاى جنايتكار ، نجات بخشند .\r\nبه تاريخ 4 اسفند ماه 64\r\nروح اللَّه الموسوي الخمينى\r\n\r\n","description":"","footnote":"","page_name":" 499 ","page_number":519},
  {"content":"\r\n\r\n\r\nپيام [ تشكر به رئيس جمهور ويتنام ( تبريك سالگرد پيروزى انقلاب ) 
  ]\r\nزمان : 4 اسفند 1364 / 13 جمادى الثانى 1406\r\nمكان : تهران ، جماران\r\nموضوع : پاسخ پيام تبريك هشتمين سالگرد پيروزى انقلاب اسلامى\r\nمخاطب : ترونگ شين ( رئيس جمهور ويتنام )\r\nبسم اللَّه الرحمن الرحيم\r\n4 اسفند ماه 64\r\nحضرت آقاى ترونگ شين ، رئيس شوراى دولتى جمهورى سوسياليستى ويتنام\r\nپيام تبريك آن جناب به مناسبت هشتمين سالگرد پيروزى انقلاب اسلامى ايران و اصل و موجب تشكر گرديد . از خداى تعالى پيروزى همهء ملل محروم و مستضعف جهان بر مستكبران و نجات آنان را از سلطهء استعمارگران مسألت دارم .\r\nروح اللَّه الموسوي الخمينى\r\n\r\n","description":"","footnote":"","page_name":" 500 ","page_number":520},
  {"content":"\r\n\r\n\r\nاجازه نامه [ به آقاى سيد محمد رضا ياسينى ، در امور حسبيه و شرعيه 
  ]\r\nزمان : 4 اسفند 1364 / 13 جمادى الثانى 1406\r\nمكان : تهران ، جماران\r\nموضوع : اجازه در امور حسبيّه و شرعيه\r\nمخاطب : ياسينى ، سيد محمد رضا\r\n[ بسم اللَّه الرحمن الرحيم . الحمد للَّه رب العالمين ، و صلى اللَّه على خير خلقه و اشرف بريّته محمد و عترته الطاهرين .\r\nو بعد ، جناب مستطاب سبيل الاطياب عماد الاعلام ثقة الاسلام آقاى آقا سيد محمد رضا ياسينى - دامت تأييداته - از قِبَل احقر در تصدى امور حسبيّه « التى لا يجوز التصدي و التعرض لها الّا للحاكم الشرعى أو المأذون من قبله » ؛ مأذون و مجاز مىباشند ، و همچنين مأذونند كه از وجوه شرعيه حتى سهم مبارك امام - ارواحنا فداه - به مقدار تتميم معاش اقتصادى خود اخذ و صرف نمايند .\r\n« و اوصيه - دام توفيقه - بملازمة التقوى و مراعاة الاحتياط ؛ و ان لا ينسانى من صالح الدعوات » ؛ و السلام عليه و على سائر اخواننا المؤمنين و رحمة اللَّه و بركاته .\r\n7 جمادى الثانيه 1378\r\n- الأقل عبد الهادى الحسينى الشيرازى 
  ] .\r\nبسمه تعالى\r\nبه همان گونه كه مرقوم داشته‌اند از طرف اين جانب نيز مجاز در اخذ و صرف هستند .\r\n13 جمادى الثانى 1406\r\nروح اللَّه الموسوي الخمينى\r\n\r\n","description":"","footnote":"","page_name":" 501 ","page_number":521},
  {"content":"\r\n\r\n\r\nنامه [ به آقاى على رضا آقا خانى ( آرزوى سلامتى و دعا براى ايشان ) 
  ]\r\nزمان : اسفند 1364 / جمادى الثانى 1406\r\nمكان : تهران ، جماران\r\nموضوع : پاسخ نامهء يك جوان\r\nمخاطب : آقا خانى ، على رضا\r\n[ حضور محترم حاج آقا رسولى\r\nبعد از عرض سلام و ارادت و اخلاص ، غرض از مزاحمت تقاضاى دو خواهش است كه در رابطهء شما با حضرت امام ، انجام اين دو خواهش زحمت زيادى نخواهد داشت ، اميدوارم دريغ نفرموده و ان شاء اللَّه خداوند در آخرت مغفرت و فضل و رحمت بىپايانش را دريغ نفرمايد . ان شاء اللَّه .\r\nاولين خواهش اين است كه سلام بنده را به عنوان يك مسلمانِ مقلد و يك جهادگر و يك برادرِ شهيد خدمت مرجع بزرگ و امام عزيز برسانيد .\r\nخدمت مقدسشان عرض كنيد كه به عزت و جلال خدا در اين ديار غربت زنده‌ايم به عشق ديدارتان در تلويزيون و كلام حياتبخشتان ، كه به كالبد مردهء ما جان مىبخشد . خدمتشان عرض كنيد : هنگامى كه حضرت امير بر منبر رفت گفت از من بپرسيد قبل از اينكه از ميان شما بروم ، من به راههاى آسمان آشناتر از راههاى زمين هستم . آن گاه مردى عرب ، از حضرت پرسيد تعداد ريشهاى من چند تا است . ما هر گز آن را نخواهيم بخشيد ؛ چرا كه اگر او و ديگران اگر از درياى بيكران معارف اسلامِ عزيز از حضرتش سؤال مىكردند باعث هدايت و سعادت مسلمين و مؤمنين نسلهاى آينده مىشدند و كوتاهى كردند و البته اين اشكال بر خيلى از مسلمينى كه زمان پيامبر اكرم ( ص ) و ائمهء اطهار ( ع ) زندگى مىكردند وارد است و چون ما مىخواهيم اين اشكال بر ما وارد نباشد از حضرت امام انتظار و توقع و خواهش عاجزانه داريم كه مردم را و مخصوصاً نسل جوان را كه با انقلاب حضرت امام فطرت فقهىشان بيدار شده و مشتاقانه طالب هدايت و شناخت معارف زيبا و فقه اسلام عزيز و پيروى راه ائمهء اطهار ( ع ) مىباشند فرموده و از مشاهدات خود از عوالم غيب و از مكاشفات خويش از انوار معارف اسلام عزيز ، ما نسل جوان را كه اين انقلاب ، آتشى به جانمان انداخته به فيض برسانند . و ما را محروم\r\n\r\n","description":"","footnote":"","page_name":" 502 ","page_number":522},
  {"content":"\r\n\r\nنگذارند كه آن دنيا اگر قرار است لياقت حشر با ايشان را داشته باشيم ، دامنش را خواهيم گرفت و گلايه خواهيم كرد . دلمان به تفسير قرآن حضرت امام خوش بود كه آن هم متأسفانه قطع شد . اميد است حضرت امام آن طور كه صلاح مىدانند نسل جوان را كه من مىدانم بسيارند جوانانى كه در اين انقلاب درياى فطرت حقجويىشان به خروش آمده است و اين حقير نيز يكى از آنها هستم .\r\nان شاء اللَّه امام با نفَس مسيحايىشان اين درياها را آرام ساخته تا امواج اين درياها بستر خويش را به بطالت و گمراهى نيندازد .\r\nو اما خواهش دوم :\r\nبنده در سال 62 ، حدود 27 آذرماه به مناسبت روز وحدت روحانى و دانشجو نامه‌اى به دفتر امام فرستادم كه در آن سه سؤال فلسفى و يك پيشنهاد مشخص و مهم در مورد وحدت روحانى و دانشجو خدمتشان عرض كرده‌ام كه چون آنجا مفصل نوشته‌ام ، در اينجا از ذكر آنها خوددارى مىكنم . البته جواب نامه نيامد . به دفتر حضرت امام تلفن زدم و از دفتر گفتند كه نامه‌ها بايگانى مىشود و به عرض امام نمىرسد . « 1 » خواهشم اين است كه نامه را به عرض حضرت امام برسانيد ، اگر صلاح دانستند پيشنهادم را در سطح عموم امر بفرمايند و چند خطى يا جواب سؤالهايم را مرقوم فرمايند ، آن دستخط را بر ديده نهاده و آرامش روح ، شفا و قوّت قلبمان خواهد بود . البته اين را به عنوان خانوادهء شهيد تقاضا دارم كه اميد است ان شاء اللَّه با حرمت و اعتبارى كه شهدا و خانواده‌شان نزد حضرت امام دارند ، بر ما منت گذارده و محروممان نفرمايند ، من نيز قول مىدهم ان شاء اللَّه لياقتش را داشته باشم .\r\nالبته مىدانم خواهش بى جا از درگاه حضرت امام است و خود را لايق نمىبينم ولى آن حضرت را بزرگتر از خواهش خود مىدانيم . ببخشيد به طول انجاميد . در خاتمه از حضور شما مُجدانه و عاجزانه\r\n\r\n\r\n","description":"","footnote":"\r\n( 1 ) - علاوه بر دهها نامهء رسمى و ادارى و گزارشات متعدد از وزارتخانه‌ها و نهادها و شخصيتهاى داخل و خارج كشور روزانه چند صد نامه از سوى مردم عادى ، حاوى مطالب مختلف از ابراز ارادت و حمايت از امام و نظام گرفته تا طرح مسائل شخصى و شكايت از افراد و ارگانها و . . . به دفتر امام خمينى مىرسيد كه طبعاً به جز نامه‌هاى ارسالى از سوى مسئولين سياسى و فرهنگى و نامه‌ها و گزارشات مفصل ادارى ، امكان مطالعهء تمامى نامه‌هاى عادى براى امام خمينى با توجه به حجم اشتغالات و ديدارها و جلسات مختلف وجود نداشت ولى يكايك اين نامه‌ها در بخشى از دفتر همان روز مطالعه مىشد و آنچه كه در حوزهء كار دفتر امام - با توجه به اطلاعيه‌هاى متعدد اين دفتر مربوط مىشد رسيدگى و آمار بقيهء موارد همه روز در بيش از سى موضوع شامل موضوعات مختلف حتى انتقاد و توهين ، دسته‌بندى شده و گزارش آمارى خدمت امام تقديم مىشد .\r\n","page_name":" 503 ","page_number":523},
  {"content":"\r\n\r\nخواهشمندم در انجام اين خواهش حقير ، دريغ نفرموده و قبول زحمت فرماييد و ان شاء اللَّه اين نيز يكى از بركات سفر شما به اين استان باشد . ان شاء اللَّه خداوند در دنيا و آخرت به شما خير عنايت بفرمايد . قبلًا خود را مديون اين لطف شما مىدانم . خدا نگهدار . با آرزوى طول عمر با عزت و سلامت حضرت امام و فرج حضرت حجت ( عج ) و پيروزى رزمندگان اسلام و شفاى مجروحين و معلولين انقلاب و جنگ تحميلى و علوّ درجهء شهداى عزيز اسلام .\r\nبا تشكر ، برادر كوچك شما . على رضا آقا خانى - 1 / 12 / 64\r\nآدرس : زاهدان - جام جم - بلوك 36 - طبقه دوم - پلاك 3 
  ] .\r\nبسمه تعالى\r\nفرزند عزيزم ، اميد است كه من موفق شوم به قدردانى از امثال شما عزيزان . و از خداوند براى شما توفيق و سعادت خواستارم . خداوند تعالى ملت بزرگوار ما را كه در راه اسلام از هيچ فداكارى دريغ ندارند ، سعادتمند فرمايد و رزمندگان بسيار عزيز را به پيروزى نهايى موفق نمايد . من دعاى به همه را فراموش نمىكنم . و السلام عليكم .\r\nروح اللَّه الموسوي الخمينى .\r\n\r\n\r\n","description":"","footnote":"","page_name":" 504 ","page_number":524}
  ]