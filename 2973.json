[
  {"content":"\r\nجلد دهم\r\nاز مجلدات تفسير كبير\r\nمنهج الصادقين\r\nفي الزام المخالفين\r\nاز تصنيفات عارف ربانى\r\nملا فتح الله كاشانى\r\nبسرمايه :\r\nكتابفروشى و چاپخانه محمد حسن علمى\r\nتهران - بازار بين الحرمين\r\nارديبهشت 1333\r\nچاپخانه محمد حسن علمى - تلفن 21586\r\n","description":"","footnote":"","page_name":" 1 ","page_number":1},
  {"content":"\r\nجلد دهم\r\nاز كتاب منهج الصادقين فى الزام المخالفين\r\nبسم اللَّه الرحمن الرحيم\r\n\r\nسورة المعارج\r\nمكيست إلا وَالَّذِينَ فِي أَمْوالِهِمْ حَقٌّ مَعْلُومٌ كه نزد حسن مد نيست ، و عدد آيات آن چهل و چهار است نزد غير شامى و چهل و سه بعدد شامى و اختلاف در آيهء خَمْسِينَ أَلْفَ سَنَةٍ است كه اين نيز غير شامى است ابى بن كعب از پيغمبر صلَّى اللَّه عليه و آله و سلَّم روايت كند كه هر كه سورهء سأل سائل را بخواند حق سبحانه ثواب كسانى كه نماز بپاى دارند و حج گذارند و روزه دارند و زكات دهند و مراعات امانت كنند در نامهء اعمال او ثبت نمايد و جابر از ابو عبد اللَّه صلوات اللَّه عليه نقل كرده كه هر كه بر قرائت سأل سائل مداومت نمايد حق سبحانه در روز قيامت از گناهان او نپرسد و او را در بهشت همنشين محمّد و آل محمّد صلَّى اللَّه عليه و آله و سلَّم گرداند .\r\nبدانكه چون حق سبحانه ختم سورة الحاقة نمود بوعيد مشركان افتتاح اين سوره نيز به مثل آن كرده فرمود كه :\r\n","description":"","footnote":"","page_name":" 2 ","page_number":2},
  {"content":"\r\n* ( بِسْمِ اللَّه الرَّحْمنِ الرَّحِيمِ ) * آورده‌اند كه نضر بن حارث بن كلده كه از جملهء مكذبان قرآن و معاندان پيغمبر آخر الزمان صلَّى اللَّه عليه و آله و سلَّم بود بر در مسجد الحرام بر پاى خاست و از روى سخريت و استهزاء گفت خدايا اگر محمّد بر حقست و آنچه ميگويد از نزد تو است پس تو سنگى بر ما ببار يا ما را به عذاب اليم گرفتار كن حق سبحانه اين آيه فرستاد .\r\n( 1 ) - * ( سَأَلَ سائِلٌ ) * درخواست خواهنده اى * ( بِعَذابٍ واقِعٍ ) * بعذابى فرود آينده كه ثابتست .\r\n( 2 ) - * ( لِلْكافِرينَ ) * براى ناگرويدگان كه آن قتل بدر است در دنيا يا غير آن و عذاب اليم در آن جهان ، مرويست كه تير اين دعا بهدف سينهء خودش رسيده و در روز بدر او را بصبر هلاك ساختند يعنى او را اسير كردند و طعام و شراب بوى ندادند تا بمرد و جان بمالكان دوزخ سپرد ، و از اسيران بدر هيچكس ديگر را هلاك نساختند مگر او را و عقبة بن ابى معيط را و گويند اين سائل ابو جهل بود كه گفت فَأَسْقِطْ عَلَيْنا كِسَفاً و قول ديگر آنست كه سائل حضرت رسالت بود كه استعجال عذاب كرد و آن را در حق كافران در خواست تا بكافران واقع شود ، و از قتاده مرويست كه سائلى بر وجه تعنت از پيغمبر صلَّى اللَّه عليه و آله و سلَّم سؤال كرد كه عذاب خداى بر چه كس نازل شود و بكه واقع گردد حق سبحانه اين آيه فرستاد ، و بنا بر اين وجه ذكر ( باء ) به جهت آنست كه سَأَلَ سائِلٌ متضمن معنى تمنى و اهتم است و قوله * ( لِلْكافِرينَ ) * خبر مبتداء محذوفست اى هو للكافرين و بنا بر وجه اول ذكر ( باء ) به جهت تضمين دعا است در سؤال كانه قال اللَّه دعا داع به عذاب و قوله * ( لِلْكافِرينَ ) * متصل به عذاب كه صفت آن باشد يا متعلق بفعل يعنى دعا للكافرين به عذاب يا بواقع اى به عذاب نازل لاجلهم ، صاحب طبرسى آورده كه\r\nأخبرنا السيد أبو الحمد قال حدثنا الحاكم أبو القاسم الحسكانى قال حدثنا ابو عبد اللَّه الشيرازى قال أخبرنا ابو بكر الجرجانى قال حدثنا ابو احمد البصرى قال حدثنا محمّد بن سهل قال حدثنا زيد بن اسماعيل مولى الانصار قال قال حدثنا محمّد بن ايوب الواسطى قال حدثنا سفيان بن عيينة عن جعفر بن محمّد الصادق عن آبائه عليهم السّلام قال لما نصب رسول اللَّه عليا يوم غدير خم فقال من كنت مولاه فعلى مولاه طار ذلك فى البلاد فقدم على النبى صلَّى اللَّه عليه و آله و سلَّم النعمان بن الحارث الفهرى فقال أمرتنا عن اللَّه أن نشهد أن لا إله الا اللَّه و أنت رسول اللَّه و أمرتنا بالجهاد و الحج و الصلاة و الصوم و الزكاة فقبلناها ثم لم ترض حتى نصبت هذا الغلام فقلت من كنت مولاه فعلى مولاه فهذا شيء منك أو أمر من عند اللَّه ؟ فقال و اللَّه الذى لا إله إلا هو إنّ هذا من اللَّه فولى النعمان بن الحارث و هو\r\n","description":"","footnote":"","page_name":" 3 ","page_number":3},
  {"content":"\r\nيقول اللهم إن كان هذا هو الحق من عندك فأمطر علينا حجارة من السماء أو ائتنا به عذاب أليم ، فرماه اللَّه بحجر على رأسه فقلته\r\n، و بروايت ديگر\r\nفرماه اللَّه بحجر فسقط على هامته و خرج من دبره فأنزل اللَّه سَأَلَ سائِلٌ بِعَذابٍ واقِعٍ\r\nو اين روايت را نيز ثعلبى بأسانيد خود نقل كرده .\r\nو مضمون روايت مذكوره اينست كه ابو الحمد باسانيد مذكوره بما اخبار نمود كه سفيان ابن عيينه از امام جعفر صادق عليه السّلام روايت كرده كه آن حضرت از آباء كرام خود عليهم السّلام نقل كرد كه چون پيغمبر صلَّى اللَّه عليه و آله و سلَّم در روز غدير خم امير المؤمنين عليه السّلام را منصب خلافت داد و او را قائم مقام خود گردانيد و در حق او فرمود كه هر كه من مولايم به او و صاحب تصرف در امور او پس على عليه السّلام مولاى او است و صاحب تصرف در امور او و اين حكايت در اطراف عالم منتشر شد و اين قصه در ميان مردمان مشهور گشت حارث بن نعمان فهرى بر ناقه اى نشسته متوجه مدينه شد تا در باب حضرت رسالت صلَّى اللَّه عليه و آله و سلَّم مجادله نمايد و مناقشه كند و چون بمجلس منور آن حضرت در آمد در آن دم مجلس از انصار و مهاجر مشحون بود گفت يا محمّد تو ما را بكلمهء شهادت دلالت كردى از تو قبول كرديم و بقيام صلوات خمس دعوت نمودى اجابت كرديم و بزكوة و صوم و حج و جهاد ترغيب كردى فرمان تو برديم بهر چه اشارهء تو واقع شد مخالفت تو نورزيديم و با اينهمه از ما راضى و خشنود نشدى تا اينكه دست اين پسر را گرفتى و گفتى\r\nمن كنت مولاه فهذا على مولاه\r\nو امر نمودى كه بعد از من اقتدا به او كنيد و تابع او شويد اين كار به مجرد رأى تو بود و از پيش خود على را برگزيدى و بر مردمان حاكم ساختى يا اين بامر خدا كردى ؟ حضرت صلَّى اللَّه عليه و آله و سلَّم فرمود بخدايى كه جز او خدايى نيست كه آنچه من دربارهء على بن ابى طالب گفتم و در حق او بجاى آوردم و بخلقان رسانيدم بامر خدا بود ، بانديشه و تدبير من نبود ، نعمان چون اين سخن از آن سرور دين بشنيد روى خود را از آن قبله اسلام بگردانيد و برخاست و گفت بار خدايا آنچه محمّد ميگويد در حق على بن ابى طالب اگر راست و درست است و به امر تست بر ما سنگ بباران يا ما را به عذاب دردناك گرفتار گردان ، و چون اين ملعون اين دعا كرد و عذاب اليم از قهار عظيم درخواست سنگى از آسمان بيفتاد و بر سر او خورد و از دبرش بيرون رفت و در ساعت اين آيه نزول يافت ( 1 ) كه * ( سَأَلَ سائِلٌ بِعَذابٍ واقِعٍ لِلْكافِرينَ ) * يعنى درخواست خواهنده اى كه نعمانست عذابى را كه فرود آينده است بر اهل كفر و عناد * ( لَيْسَ لَه ) * نيست مر اين عذاب را * ( دافِعٌ ) * دفع كننده و باز دارنده .\r\n( 3 ) - * ( مِنَ اللَّه ) * از خدا اين جار و مجرور يا متعلق است به واقِعٍ يعنى عذابى واقع شونده\r\n\r\n","description":"","footnote":"\r\n( 1 ) پوشيده نماند كه از براى هيچ يك از بياناتى كه درباره سبب و شأن نزول اين آيه شريفه مذكور است دليل و مستمند معتبرى به نظر نرسيده و سخنانيست كه مفسرين عامه از روى پندارها و ذوقهاى شخص خود گفته‌اند جز بيانى كه از خاندان رسالت صلوات اللَّه عليهم اجمعين رسيده و بمقتضاى روايات معتبره كه از طرق عامه و خاصه نقل شده مانند روايتى كه علامه طبرسى در مجمع و ثعلبى در تفسير خود و روايتى كه ثقة الاسلام كلينى ( ره ) در اصول كافى و هم در روضهء كافى از حضرت صادق ( ع ) روايت كرده است اين آيه شريفه در واقعهء غدير خم نازل شد درباره نعمان بن حارث فهرى كه كافر گشت بولايت امير المؤمنين عليه السلام و از خداوند مسئلت كرد كه * ( إِنْ كانَ هذا هُوَ الْحَقَّ مِنْ عِنْدِكَ ) * الاية چنانچه در سوره انفال ذكر شد آن گاه عذاب الهى بر وى واقع و اين آيه نازل گشت * ( سَأَلَ سائِلٌ ) * الاية و اگر سؤال شود كه جميع مفسرين بر آنند كه اين سوره مكيه است در صورتى كه بمفاد روايات مذكوره اين آيه مباركه چندين سال پس از هجرت پيغمبر اكرم در سفر حجة الوداع و در غدير خم نازل گرديد در پاسخ او گوئيم ، اولا علماء و مفسرين در معنى مكى و مدنى بر سه نوع اصطلاحند گروهى از آنان گويند : مكى آنست كه در مكه و نواحى مكه نازل شده هر چند بعد از هجرت بوده باشد و مدنى آنست كه در مدينه و ضواحى آن نزول يافته هر چند پيش از هجرت بوده باشد پس بنا بر اين عقيده بر آيه مزبور نيز مكى صادقست و ثانيا محتملست آيه شريفه مكرر نازل شده باشد فتامل\r\n","page_name":" 4 ","page_number":4},
  {"content":"\r\nاز نزد خدا ، يا به دافِعٌ يعنى نيست او را دفع كننده از جانب خدا چه مراد اللَّه محقق الوقوعست و به هيچ چيز مدفوع نگردد * ( ذِي الْمَعارِجِ ) * آن خدايى كه خداوند درجهاى بلند است يعنى غرفهاى ارجمند در بهشت كه براى انبياء و اولياى خود مهيا كرده ، يا خداوند مصاعدى كه از براى صعود كلمات طيبات مقرر فرموده يا مدارجى كه اهل ايمان در آن ترقى كنند در سلوك خود يا مراتب رفيعهء فرشتگان يا طبقات آسمان كه ملائكه در آن عروج ميكنند ( 1 ) كما قال :\r\n( 4 ) - * ( تَعْرُجُ الْمَلائِكَةُ ) * بالا ميروند فرشتگان * ( وَالرُّوحُ ) * و جبرئيل . و افراد آن بذكر به جهت تميز او است از ملائكه بمزيد فضل و مكانت ، و گويند كه روح جماعتى از مخلوقند كه اعظم از ملائكه‌اند و حفظه ايشان هم چنان كه ملائكه حفظه آدمياناند و بر هر تقدير ملائكه و روح عروج ميكنند و صعود مينمايند * ( إِلَيْه ) * سوى عرش خدا كه مهبط اوامر الهى است * ( فِي يَوْمٍ ) * در روزى كه * ( كانَ مِقْدارُه ) * هست اندازهء آن * ( خَمْسِينَ أَلْفَ سَنَةٍ ) * پنجاه هزار سال از سالهاى دنيا ، و بيضاوى آورده كه * ( تَعْرُجُ الْمَلائِكَةُ ) * الخ استينافست از براى بيان ارتفاع معارج و بعد آن در علو و ارتفاع بر سبيل تمثيل و تخييل يعنى آن معارج بر وجهى است كه اگر تقدير قطع آن توان كرد هر آينه در زمانى خواهد بود كه مقدر باشد به پنجاه هزار سال ، و نزد بعضى معنى آنست كه اگر يكى از ابن آدم سير كند از اسفل زمين تا به آن معارج كه ملائكه در يك روز ميروند او به مقدار پنجاه هزار سال تواند رفت ، و نزد بعضى ديگر مراد بيوم روز قيامتست يعنى ملائكه و روح\r\n\r\n","description":"","footnote":"\r\n( 1 ) قال الراغب فى المفردات العروج ذهاب فى صعود و المعارج المصاعد انتهى و معنى ذى المعارج بپارسى ، خداوند درجه هاى بلند است و مراد مواضع صعود و بالا رفتن است و اختلافست كه عروج كنندگان كيانند و نيكوترين اقوال آنست كه مراد فرشتگانند و مؤيد اين قولست آيه بعد كه * ( تَعْرُجُ الْمَلائِكَةُ وَالرُّوحُ ) * الاية و آن دو قول ديگر كه مرحوم مؤلف نقل نموده ضعيف است و بنا بر آن دو قول مناسبتى بين اين آيه و آيه بعد به نظر نميرسد و ضعيفتر از اين دو قول گفتار بعض معاصرين است كه معارج را حمل بر مراتب غير متناهيه وجود دانسته و آيه مباركه را بطور نامناسبى تأويل نموده است و اما راجع باختلاف ظاهرى آيات قرآن در تعيين مقدار روز قيامت انشاء اللَّه تعالى در محل ديگرى اشاره خواهيم كرد .\r\n","page_name":" 5 ","page_number":5},
  {"content":"\r\nعروج كنند بعرش خدا در روزى كه باشد مقدار آن پنجاه هزار سال ، نه آنكه مراد اينست كه ما بين اسفل عالم تا باعلاى شرف عرش مقدار پنجاه هزار سالست زيرا كه ما بين مركز ارض و مقعّر سماى دنيا مقدار پانصد ساله راه است و ثخن هر يك از آسمان هفتگانه و كرسى و عرش نيز چنين است و مراد به آيه كريمهء * ( فِي يَوْمٍ كانَ مِقْدارُه خَمْسِينَ أَلْفَ سَنَةٍ ) * زمان عروج بنى آدم است از ارض تا بمحدّب سماى دنيا انتهى كلامه ، و گويند مراد به اين مقدار موقف خلقانست در روز قيامت براى حساب و فصل و قضاء يعنى اگر آن حساب در دنيا بودى در عرض پنجاه هزار سال تمام شدى ، و از ابو عبد اللَّه عليه السّلام مروى است كه معنى آنست كه اگر متولى حساب غير خدا ميبود پنجاه هزار سال ميشد و ليكن خداى در يك ساعت حساب خلقان كند ، و روايت ديگر به نيم ساعت و نيز از آن حضرت مأثور است كه اين روز هنوز نصف نرسيده باشد كه اهل جنت ببهشت در آيند و اهل دوزخ بدوزخ . و نزد بعضى از مفسران معنى آنست كه مقدار اول نزول ملائكه به دنيا براى اعلام امر و نهى و قضاى الهى بخلقان تا آخر عروج ايشان به آسمان كه روز قيامت باشد مقدار پنجاه هزار سال باشد پس بنا بر اين مقدار زمان دنيا پنجاه هزار سال باشد اما غير از خداى نميداند كه چند از آن گذشته و چند باقى مانده ، و بعضى ديگر گفته‌اند كه مراد آنست كه در عرصه گاه قيامت پنجاه موقف باشد و در هر موقفى خداى تعالى خلايق را هزار سال باز دارد ، و از ابن عباس مروى است كه مراد شدت روز قيامتست و سختى آن بر كافران بمرتبه اى كه ايشان پندارند كه اين روز بر ايشان اين مقدار است و ابو سعيد خدرى گفته كه يكى به حضرت رسالت صلَّى اللَّه عليه و آله و سلَّم گفت يا رسول اللَّه ( ما أطول هذا اليوم ) چه روزى دراز خواهد بود اين روز قيامت فرمود كه\r\nو الذى نفس محمّد بيده انه ليخفف على المؤمنين حتى يكون أخف عليه من صلوة مكتوبة يصليها فى الدنيا\r\nبه حق آن خدايى كه جان محمّد بيد قدرت اوست كه اين روز را سبك گرداند بر مؤمن تا آنكه سبكتر باشد بر او از نماز فريضه كه در دنيا گذارده باشد ، و از ابراهيم تميمى نقل كرده‌اند كه مقدار آن روز بر مؤمن چندان باشد كه ميان نماز پيشين و پسين ، و بنا بر اينكه مراد روز قيامت باشد * ( فِي يَوْمٍ ) * صلهء واقِعٍ خواهد بود و معنى اينكه سؤال كننده اى بعذابى كه واقع شود در روزى كه مقدار آن پنجاه هزار سال باشد ، حاصل كه حق سبحانه حبيب خود را ميفرمايد كه عذابى كه بر اهل كفر مقرر است مرتفع نميشود و البته بديشان واقع خواهد شد .\r\n( 5 ) - * ( فَاصْبِرْ ) * پس شكيبا باش بر تكذيب منكران * ( صَبْراً جَمِيلًا ) * شكيبايى نيكو يعنى بىشايبه سوء خلق و جزع و شكايت و استعجال ، صاحب كشاف آورده كه اين متعلق است به سَأَلَ سائِلٌ زيرا كه سؤال عذاب بر وجه استهزاء بود و تكذيب وحى و يا بر سبيل تعنت و آن موجب\r\n","description":"","footnote":"","page_name":" 6 ","page_number":6},
  {"content":"\r\nتضجر آن حضرت بود ، و يا آن حضرت بر طريق ضجرت و استبطاء نصرت در خواست عذاب فرمود پس معنى اينست كه اى محمّد صبر كن و دلتنك مباش از تكذيب مكذبان و استهزاء يا تعنّت ايشان يا تعجيل مكن در وقوع عذاب ايشان كه عنقريب بر ايشان واقع خواهد شد و هر يك از ايشان بمكافات عمل خود خواهند رسيد و بچنگال عذاب و نكال گرفتار خواهند شد .\r\n( 6 ) - * ( إِنَّهُمْ ) * بدرستى كه آن كافران مكذبان * ( يَرَوْنَه ) * ميبينند عذاب را يا روز قيامت را گاهى كه فِي يَوْمٍ متعلق به واقِعٍ باشد * ( بَعِيداً ) * دور از امكان ، رؤيت بمعنى ظنّ است يعنى مظنهء ايشان چنانست كه آن وجود نخواهد گرفت و واقع نخواهد شد ، و اينكلام مثل آنست كه در عرف ميگويند كه وقوع فلان كار دور است يعنى محال مينمايد .\r\n( 7 ) - * ( وَنَراه ) * و ميبينيم ما آن را * ( قَرِيباً ) * نزديك بامكان ، يعنى ممكن الوقوع ، رؤيت اينجا بمعنى علمست يعنى ما عالميم بوقوع آن و دانا بتحقيق حصول آن ، و قوله :\r\n( 8 ) - * ( يَوْمَ تَكُونُ السَّماءُ ) * منصوب است به * ( قَرِيباً ) * يعنى ممكن الوقوعست آن عذاب يا قيامت در روزى كه گردد آسمان * ( كَالْمُهْلِ ) * مانند نقرهء گداخته يا منصوب باضمار ( يقع ) به جهت دلالت واقِعٍ بر او ، يا تقدير اين باشد كه كان كيت و كيت يوم تكون السماء كالمهل ، يا آنكه بدل فِي يَوْمٍ باشد گاهى كه آن متعلق به واقِعٍ باشد ، حاصل كه آن عذاب يا قيامت واقع گردد در روزى كه آسمان در تلون چون نقرهء گداخته باشد يا مانند دردى زيت ، يا مس گداخته يا بمثابهء قطرهء قطران يعنى آسمان در آن روز بگدازد .\r\n( 9 ) - * ( وَتَكُونُ الْجِبالُ ) * و گردد كوه ها * ( كَالْعِهْنِ ) * مانند پشم رنگارنگ زيرا كه جبال مختلفة اللونست كما قال ( و من الجبال جدد بيض و حمر مختلف ألوانه و غرابيب سود ) پس هر گاه ريزه ريرزه گردد و چون گرد بر هوا رود مانند عهن منفوش شود كه باد آن را بر هوا برده باشد ، و از حسن مرويست كه كوه ها اول پشته هاى ريك شوند و بعد از آن مانند عهن منفوش و پس از آن چون هباء منثور .\r\n( 10 ) -\r\n* ( وَلا يَسْئَلُ حَمِيمٌ ) * و پرسيده نشود هيچ خويشى * ( حَمِيماً ) * از خويشى يعنى طلب خويشى نكنند و با او نگويند كه أين حميمك خويش تو كجا است ، يا آنكه احوال خويش را از او استفسار نكنند زيرا كه همه نزد يكديگر حاضر باشند و يكديگر را ببينند و حالات يكديگر را مشاهده كنند پس احتياج بطلب و سؤال نباشد ، و بعضى ديگر از بكر روايت كرده‌اند كه وى ( يسئل ) بصيغهء معلوم خوانده يعنى نپرسد هيچ خويش احوال خويش خود را و تكلم نكند با او به جهت آنكه هر يك به كار خود مانده باشند و بامر خود مشغول و بمسايله يكديگر نپردازند ، و قوله :\r\n","description":"","footnote":"","page_name":" 7 ","page_number":7},
  {"content":"\r\n( 11 ) - * ( يُبَصَّرُونَهُمْ ) * كلام مستأنفست گوئيا حق سبحانه چون فرمود لا يَسْئَلُ حَمِيمٌ حَمِيماً كسى گفته كه شايد عدم سؤال به جهت عدم مشاهده باشد حقتعالى فرمود كه بينا كرده شده باشند خويشان بخويشان يعنى هر كس خويش خود را شناسد و باحوال او بينا بوده ، داند كه هر يك بچه عمل مشغول بودند و ليكن به جهت تشاغل ايشان به خود از تساؤل متمكن نباشند ، نه آنكه عدم تساؤل به جهت خفاى ايشان باشد از يكديگر ، و جمعيت ضمير فاعل و مفعول در * ( يُبَصَّرُونَهُمْ ) * باعتبار عموميت هر يك از حميمين است يا آنكه اين جملهء فعليه صفت حَمِيماً باشد اى حميما مبصّرين معرّفين إياهم ، و نزد بعضى معنى لا يَسْئَلُ حَمِيمٌ حَمِيماً آنست كه پرسيده نشود هيچ خويشى از گناه خويش چه هر يك را از كردار او سؤال كنند نه از كردار غير يا هيچ كس طلب خويش خود نكند و از او درخواست نكند تا وزر او را بردارد و او را سبكبار سازد زيرا كه همهء از يكديگر مأيوس باشند ، و نظير اين است قوله تعالى وَلا تَزِرُ وازِرَةٌ وِزْرَ أُخْرى يا آنكه عدم سؤال به جهت آن باشد كه يكديگر را بعلامات شناسند كافران بسواد وجوه و زرقت عيون و مؤمنان بنضارت لون و بياض وجوه ، از ابن عباس نقلست كه اينكه خويشان يكديگر را شناسند در يك ساعت باشد و بعد از آن هيچ كس يكديگر را نداند و همه از هم گريزند ، و از قتاده روايت كرده‌اند كه در قيامت اعداى مؤمن را و شدايد عذاب ايشان را بمؤمن نمايند تا او فرحناك و خوشدل گردد و بايشان شماتت پيدا كند و گويند رؤساى كفار را باتباع ايشان نمايند تا از ايشان تبرى كنند ، و بعضى اول را راجع بملائكه ميدارند يعني اهل تكليف را بفرشتگان نمايند تا جماعتى را بدوزخ كشند به جهت قبح اعمال و برخى را ببهشت برند بسبب حسن افعال ، و قوله : * ( يَوَدُّ الْمُجْرِمُ ) * حالست از احد ضميرين مذكورين يا استيناف و ايراد آن به جهت دلالت است بر اشتغال هر يك به نفس خود يعنى در آن حال دوست دارد و آرزو برد كافر * ( لَوْ يَفْتَدِي ) * اگر فدا دهد * ( مِنْ عَذابِ يَوْمِئِذٍ ) * از عذاب آن روز * ( بِبَنِيه ) * به پسران خود يعنى فدا كند بعوض خود پسران را كه عزيزترين خلقان بودند بنزد وى تا ايشان عذاب كشند و وى از آن خلاصى يابد .\r\n( 12 ) - * ( وَصاحِبَتِه ) * و فدا دهد زن خود را كه يار هوادار و مونس و غمخوار او بوده * ( وَأَخِيه ) * و برادر او را كه هم پشت و مدد كار او بود :\r\n( 13 ) - * ( وَفَصِيلَتِه ) * و عشيره و خويشان نزديك خود را كه از ايشان مفصول گشته و بوجود آمده * ( الَّتِي تُؤْوِيه ) * آن عشيره اى كه جاى داده باشند او را در دنيا از نزد خود يعنى پناهگاه وى بوده باشند يا به او منضم بوده باشند در نسب .\r\n","description":"","footnote":"","page_name":" 8 ","page_number":8},
  {"content":"\r\n( 14 ) - * ( وَمَنْ فِي الأَرْضِ ) * و دوست دارد كه فدا دهد هر كه در زمين است * ( جَمِيعاً ) * همه ايشان را يعنى خواهد كه همه خلايق را از اقارب و اجانب فدا دهد * ( ثُمَّ يُنْجِيه ) * پس برهاند او را از آن فدا دادن ، ابن عطف است بر يَفْتَدِي و ايراد * ( ثُمَّ ) * به جهت استبعاد است در انجام فداى ايشان و عدم ترتب نجات بر آن و لهذا قال ردا عليه :\r\n( 15 ) - * ( كَلَّا ) * نه آن چنانست كه اين افتداء او را نجات دهد و از عذاب برهاند * ( إِنَّها ) * بدرستى كه آتش دوزخ كه مجرم از او فدا دهد و فايده ندهد * ( لَظى ) * زبانيه ايست خالص كه به هيچ چيز مخلوط نباشد تا موجب كسر شدت حرارت آن شود ، و عدم ذكر مرجع ضمير به جهت دلالت ذكر عذابست بر آن ، و ميتواند بود كه ضمير مبهم باشد و خبر مفسر آن يعنى آن چيزى كه از او فدا دهد زبانيه خالص است از آتش ، يا ضمير قصه و * ( لَظى ) * مبتدا و خبر آن قوله :\r\n( 16 ) - * ( نَزَّاعَةً ) * يعنى شأن و قصه اينست كه زبانيه خالص كننده است * ( لِلشَّوى ) * مردست و پاى مشركان را يا پوست سر ايشان را بشدت احراق ، و بنا بر معنى اول خبر بعد از خبر است ، و در كشاف آورده كه لَظى علم جهنم است يا دركهء ثانيه آن منقول از للظى است كه معرف به لام است بمعنى اللهب و يا اسم جنس است بمعنى لهب و * ( نَزَّاعَةً ) * صيغهء مبالغه است يعنى بسيار نزع كننده اعضاء از جاى خود ، و ميتواند بود كه رفع * ( نَزَّاعَةً ) * بر تهويل باشد اى هى نزاعة يا آنكه صفت لَظى باشد گاهى كه علم نباشد ، و حفص بنصب خوانده كه حال مؤكده باشد يا منتقله بر تقدير انها متلظية نزاعة يا منصوب باشد بر اختصاص تهويل و شوى بمعنى اطرافست يا جمع شواة كه بمعنى جلد رأس است ، حاصل معنى آنست كه زبانيه آتش خالص بسبب فرط سوختن بر كننده باشد پوست جوارح ياسر را و نزع نمايندهء گوشت آن را از استخوان ، و مأثور است كه هر گاه پوست و گوشت را از استخوان بر بايد فى الحال پوست و گوشت ديگر روئيده شود و باز آتش آن را نزع نمايد و ابد الآبدين بر همين منوال باشد و اين آنست كه حقتعالى فرموده كه كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها لِيَذُوقُوا الْعَذابَ بعد از آن بيان مستحقان اين آتش مىكند بقوله :\r\n( 17 ) - * ( تَدْعُوا ) * ميخواند آتش يعنى جذب مىكند و حاضر ميگرداند در نزد خود بر وجه جبر يا قهر يا هلاك ميگرداند كقولهم دعاه اللَّه إذا أهلكه يا زبانيه آتش ميخواند ، و در معالم التنزيل از پيغمبر صلَّى اللَّه عليه و آله و سلَّم روايت كرده كه آتش بقدرت كامله ربانى گويا شود مانند گويا شدن جوارح و تكلم شجرهء موسى و به زبان فصيح بنام و لقب بخواند * ( مَنْ أَدْبَرَ ) * كسى را كه پشت كرده بر حق * ( وَتَوَلَّى ) * و روى گردانيده از فرمان معبود مطلق :\r\n( 18 ) - * ( وَجَمَعَ ) * و گرد كرده مال دنيا را بدون ملاحظه حلال و حرام * ( فَأَوْعى ) * پس\r\n","description":"","footnote":"","page_name":" 9 ","page_number":9},
  {"content":"\r\nدر وعايى نهاده يعنى به جهت تحفظ در ظرفى كرده و نگاه داشته و حقوق واجبه آن را نداده و به جهت كثرت حرص بر جمع آن و طول امل و تشاغل به آن از دين حق باز مانده ، مرويست كه عبد اللَّه سليم سر كيسه را نبستى و پيوسته آن را نامربوط و نامحفوظ داشتى وى را گفتند كه چرا چنين ميكنى گفت ميترسم كه اگر بحفظ آن مشغول شوم در آيه * ( جَمَعَ فَأَوْعى ) * داخلشوم ، پس حق سبحانه بيان محبت ايشان بر جمع مال كرده ميفرمايد كه :\r\n( 19 ) - * ( إِنَّ الإِنْسانَ ) * بدرستى كه آدمى * ( خُلِقَ ) * آفريده شده است * ( هَلُوعاً ) * بسيار حريص بر جمع اموال و سريع المنع از أداء حقوق مفروضه آن و بىصبر و سريع الجزع در بليات و مصايب و اين مأخوذ است از ناقة هلوع اى سريعة السير ، از مقاتل مروى است كه هلوع جانورى است در پس كوه قاف كه هر روز هفت صحرا از گياه خالي ميگرداند يعني همه حشايش آن را مىخورد و آب هفت دريا را مياشامد و در گرما و سرما صبر ندارد و هر شب در انديشه آن است كه فردا چه خواهد خورد ، پس حق سبحانه آدمى را در بىصبرى و انديشه روزى بدين دابّه تشبيه فرموده و از حضرت رسول صلَّى اللَّه عليه و آله و سلَّم مروى است كه\r\nشر ما فى الرجل شح هالع و جبن خالع\r\nبدترين آنچه در مرد بود بخلى است كه او را از دادن باز دارد و بد دلى كه دل او را از جاى بر كند ، و احمد بن يحيى روايت كند كه محمّد بن عبد اللَّه بن طاهر از من پرسيد كه تفسير هلوع چيست گفتم هيچ تفسير ابين و اوضح از تفسيرى نيست كه حقتعالى فرموده و هو قوله :\r\n( 20 ) -\r\n* ( إِذا مَسَّه الشَّرُّ ) * چون برسد او را چيزى بد مانند فقر و قرض * ( جَزُوعاً ) * بسيار جزع نمايد و فرياد كند :\r\n( 21 ) - * ( وَإِذا مَسَّه الْخَيْرُ ) * و چون برسد او را چيزى خوب * ( مَنُوعاً ) * منع كند نفس خود را از اطاعت و انفاق مال در راه حضرت عزت اذاى ، اول ظرف ( جزوع ) است ، و اذاى دوم ظرف ( منوع ) و اين اوصاف ثلاثه احوال مقدره‌اند يا محققه ، يعنى انسان به جهت رسوخ جزع و منع در او بمرتبه است كه گوئيا بر اين مجبولست نه آنكه از صفات امور خلقيه و غير اختياريه اوست مثل قوله تعالى خُلِقَ الإِنْسانُ مِنْ عَجَلٍ و دليل بر اين آنست كه انسان در بطن و مهد متصف به اين دو صفت نيست و ديگر آنكه اين از صفات ذميمه است و حق سبحانه فاعل ذم نيست و دليلي ديگر بر آن استثناى مؤمنين است از آن فى قوله :\r\n( 22 ) - * ( إِلَّا الْمُصَلِّينَ ) * يعنى جميع آدميان به اين دو صفت موصوفاند مگر نماز گذارندگان .\r\n( 23 ) - * ( الَّذِينَ هُمْ ) * آنان كه ايشان * ( عَلى صَلاتِهِمْ ) * بر نماز خود * ( دائِمُونَ ) * مداومت\r\n","description":"","footnote":"","page_name":" 10 ","page_number":10},
  {"content":"\r\nكنندگانند و مواظبت نمايندگان در اوقات آن كه به هيچ شغلى از اشغال از آن باز نمانند ، و عن النبى صلَّى اللَّه عليه و آله و سلَّم\r\nأفضل العمل أدومه و إن قل\r\nو فرق ميان مداومت نماز و محافظت آن كه بعد از اين مذكور خواهد شد آنست كه دوام راجع بنفس صلوتست و محافظت باحوال آن از اقامه و اركان و شروط در آن ، و از امام جعفر صادق عليه السّلام مروى است كه اين آيه در نوافلست و آيهء وَالَّذِينَ هُمْ عَلى صَلاتِهِمْ يُحافِظُونَ در فرايض و واجبات ، و در روايت ديگر آمده كه\r\nالذينهم على صلوتهم دائمون\r\nكسانىاند كه در حالت نماز ساكن باشند و روى خود را از سمت قبله منحرف نسازند يعنى به چپ و راست التفات ننمايند .\r\n( 24 ) - * ( وَالَّذِينَ فِي أَمْوالِهِمْ ) * و آنان كه در مالهاى ايشان * ( حَقٌّ مَعْلُومٌ ) * حقى است دانسته شده يعنى معينه چون زكات مقرره و تصدقات موظفه .\r\n( 25 ) - * ( لِلسَّائِلِ ) * براى درويش خواهنده * ( وَالْمَحْرُومِ ) * و براى محتاج ناخواهنده كه بسبب عدم سؤال مردمان پندارند كه او غنى است و به جهت اين او را محروم سازند از اعطاى اموال و مروى است از\r\nابى عبد اللَّه صلوات اللَّه عليه الحق المعلوم ليس من الزكاة و هو الشيء الذى تخرجه من مالك إن شئت كل جمعة و ان شئت كل يوم لكل ذى فضل فضله\r\nحق معلوم از زكات نيست بلكه آن چيزى است كه تو آن را از مال خود اخراج كنى و بعد از آن بمشيت خود در روز جمعه يا هر روز آن را بطريق تبرع باهل آن رسانى ، و نيز از آن حضرت مرويست كه\r\nهو أن تصل القرابة و تعطى من حرمك و تصدق على من عاداك\r\nحق معلوم آنست كه خويشان و محارم خود را صله و عطيه بدهى و بدشمنان خود تصدق كنى .\r\n( 26 ) - * ( وَالَّذِينَ يُصَدِّقُونَ ) * و آنكه تصديق نمايندگانند * ( بِيَوْمِ الدِّينِ ) * بوقوع روز جزا ، و شبهه اى نيست در آنكه علامت تصديق به آن ارتكاب بطاعت است .\r\n( 27 ) - * ( وَالَّذِينَ هُمْ ) * و آنان كه ايشان * ( مِنْ عَذابِ رَبِّهِمْ ) * از عذاب پروردگار خود * ( مُشْفِقُونَ ) * ترسانند بر آنكه مبادا بر نفس ايشان واقع شود و نشانهء خوف آن اجتنابست از معصيت ، و گويند خوف ايشان به جهت عدم قبول حسنات باشد و مؤاخذه بر سيئات .\r\n( 28 ) - * ( إِنَّ عَذابَ رَبِّهِمْ ) * بدرستى كه عذاب پروردگار ايشان * ( غَيْرُ مَأْمُونٍ ) * ايمن كرده نشده است يعنى از وقوع آن ايمن نميتوان شد بر آنكه بر عصات واقع شود اينجملهء معترضه است براى بيان آنكه سزاوار نيست هيچ احدى را كه از عذاب الهى و عتاب پادشاهى ايمن شود و اگر چه در طاعت به حد نهايت رسيده باشد بلكه متردد باشد ميان خوف و رجاء .\r\n( 29 ) - * ( وَالَّذِينَ هُمْ ) * و آنان كه ايشان * ( لِفُرُوجِهِمْ ) * مر فرجهاي خود را * ( حافِظُونَ ) *\r\n","description":"","footnote":"","page_name":" 11 ","page_number":11},
  {"content":"\r\nنگاهدارندگانند از مناكح بر هر وجهى و سببى كه باشد :\r\n( 30 ) -\r\n* ( إِلَّا عَلى أَزْواجِهِمْ ) * مگر بر زنان خود * ( أَوْ ما مَلَكَتْ ) * يا به آنكه مالك شده باشند * ( أَيْمانُهُمْ ) * دستهاى ايشان يعني كنيزان كه بملك يمين در تحت تصرف خود در آورده باشند * ( فَإِنَّهُمْ ) * پس بدرستى كه ايشان * ( غَيْرُ مَلُومِينَ ) * ملامت كرده نيستند بر ترك حفظ فروج نسبت بزنان و كنيزان خود .\r\n( 31 ) - * ( فَمَنِ ابْتَغى ) * پس هر كه طلب كند منكحى را * ( وَراءَ ذلِكَ ) * غير از آنچه گفته شد از اباحت مناكح براى فروج * ( فَأُولئِكَ ) * پس آن گروه * ( هُمُ العادُونَ ) * ايشانند در گذرندگان از حدود خدا و بيرون رفتگان از اباحهء آنچه حق سبحانه مقرر فرمود و وطى بهايم نيز در اين اعتداد داخلست .\r\n( 32 ) - * ( وَالَّذِينَ هُمْ ) * و آنان كه ايشان * ( لأَماناتِهِمْ ) * مر امانتهاى خود را * ( وَعَهْدِهِمْ ) * و پيمانهاى خويش را * ( راعُونَ ) * رعايت كنندگانند خواه امانت حق باشد كه آن ايمانست و اداء مفروضه و خواه امانت خلق كه آن ودايعست و غير آن و عهود نيز خواه با خالق باشد و خواه با مخلوق چه امانت گذاردن و بعهد وفا كردن و انكار و اخفاى آن ننمودن از جملهء واجبات متحتمه است .\r\n( 33 ) - * ( وَالَّذِينَ هُمْ ) * و آنان كه ايشان * ( بِشَهاداتِهِمْ ) * بگواهى خود * ( قائِمُونَ ) * قيام نمايندگانند و اداء كنندگان آن در آنچه علم به آن داشته باشند از حقوق خدا و بندگان و حفص * ( بِشَهاداتِهِمْ ) * خوانده بصيغهء جمع جهت اختلاف انواع آن ، از سهل روايت كرده‌اند كه مراد باقامت شهادت اقرار است بكلمتين شهادتين و اگر چه شهادت از جملهء اماناتست اما تخصيص بذكر آن فرمودن به جهت ابانت فضل آنست زيرا كه در اقامت آن احياى حقوقست و تصحيح آن و در اخفاى آن تضييع و ابطال آن .\r\n( 34 ) - * ( وَالَّذِينَ هُمْ ) * و آنان كه ايشان * ( عَلى صَلاتِهِمْ ) * بر نماز خود * ( يُحافِظُونَ ) * محافظت مىكنند يعنى بآداب و شرايط و اركان آن قيام مينمايند ، ذكر صلوة در مفتتح و مختتم اين آيات دليل فضل و شرف اين عبادتست بر ساير عبادات بدنيه و ماليه و تكرير صلوة و عدم اكتفاء بحروف عاطفه جهت مبالغه است در مدح ، و محمّد بن فضل از ابو الحسن صلوات اللَّه عليه روايت كند كه حافظان نماز شيعيان مايند كه در هر شبانه روزى به پنجاه و يك ركعت نماز قيام مينمايند و حفظ آن كنند ، و زراره از ابو جعفر عليه السّلام روايت كرده كه مراد فرايض يوميه است كه هر كه آن را در وقت خود بگذارد و حال آنكه عارف باشد به حق آن و غير آن را بر آن اختيار نكند براتى حقتعالى براى\r\n","description":"","footnote":"","page_name":" 12 ","page_number":12},
  {"content":"\r\nوى بنويسد به اين مضمون كه هرگز او را عذاب نكند و هر كه آن را در غير وقت بگذارد و غير آن را بر آن اختيار نمايد اگر خواهد او را بيامرزد و اگر خواهد عذاب كند .\r\n( 35 ) - * ( أُولئِكَ ) * آن گروه كه به اين صفات موصوفاند * ( فِي جَنَّاتٍ ) * در بوستهاى مملو از اشجار كه آن روضات جنانست * ( مُكْرَمُونَ ) * گرامى شدگانند مكرم و معزز نزد حضرت عزت آورده‌اند كه بعد از نزول اين آيات مشركان گرداگرد حضرت رسول صلَّى اللَّه عليه و آله و سلم حلقه زدند و استهزاءكنان گفتند اگر اصحاب محمد طمع دارند بوستانهاى عقبى را ما نيز طمع داريم كه پيش از ايشان بيابيم زيرا كه در دنيا افضل از ايشانيم از حيثيت اموال و خدم و حشم آيه آمد كه :\r\n( 36 ) - * ( فَما لِ الَّذِينَ كَفَرُوا ) * پس چيست و چه بوده است مر آنان را كه نگرويده‌اند و از اين صفتها كه مذكور شده بىبهره‌اند * ( قِبَلَكَ ) * در حالتى كه بسوى تو * ( مُهْطِعِينَ ) * شتابندگانند و گردن دراز كنندگان بسوى تو و نگرندگان به تو به نظر دشمنى .\r\n( 37 ) - * ( عَنِ الْيَمِينِ ) * از جانب راست * ( وَعَنِ الشِّمالِ ) * و از جانب چپ * ( عِزِينَ ) * جماعات متفرقه متفرقه و گروه و گروه حلقه زدگان اين جمع عزه است كه اصل آن عزوه است مشتق از عزو بمعنى نسبت گوئيا هر فرقه اى معتزيست به غير آنچه فرقهء ديگر به آن اعتزاء كرده‌اند ، و بدانكه ( ما ) مرفوع المحل است بابتدائيت و جملهء موصوله خبر آن و عايد آن محذوف كه آن ( فيه ) است و قِبَلَكَ در موضع حالست از ضمير كَفَرُوا يا از مجرور بر تقدير فما لهم ثابتين قبلك ، و مُهْطِعِينَ حال است از ضمير قِبَلَكَ و مىتواند بود كه قِبَلَكَ ظرف مجرور باشد يا ظرف مُهْطِعِينَ و مىتواند بود كه مُهْطِعِينَ حال بعد از حال باشد و * ( عَنِ الْيَمِينِ وَعَنِ الشِّمالِ ) * متعلق به او ، و * ( عِزِينَ ) * حال بعد از حال ، يا آنكه متعلق به * ( عِزِينَ ) * و در روايت آمده كه مستهزيان پنج رهط بودند كه گرداگرد حضرت حلقه زده استهزاء و سخريت ميكردند به قرآن پس حق سبحانه انكار قول ايشان كرده فرمود كه :\r\n( 38 ) - * ( أَ يَطْمَعُ ) * آيا طمع دارد * ( كُلُّ امْرِئٍ مِنْهُمْ ) * هر مردى از ايشان * ( أَنْ يُدْخَلَ ) * آنكه در آورده شود با مؤمنان * ( جَنَّةَ نَعِيمٍ ) * در بوستان با نعمت يعنى مشركان را داعيه آنست كه بدون ايمان و طاعت در روضات جنان داخل شوند .\r\n( 39 ) - * ( كَلَّا ) * نه اين چنين است و هرگز كافر را در بهشت راهى نباشد ، پس تعليل عدم دخول كفار بجنت مينمايد بقوله * ( إِنَّا خَلَقْناهُمْ ) * بدرستى كه ما آفريديم ايشان را * ( مِمَّا يَعْلَمُونَ ) * از آنچه مىدانند يعنى از نطفهء پليد كه آن را به هيچ نوع با عالم قدس مناسبتى نيست پس اگر بوسيلهء\r\n","description":"","footnote":"","page_name":" 13 ","page_number":13},
  {"content":"\r\nايمان و طاعت استكمال نيابد و باخلاق ملكيه از لوث كدورات صافى نشود استعداد دخول جنت نخواهد داشت ، ابهام معلوم اشعار است به آنكه از چيزيست كه ذكر آن مستهجن و مستقبح است پس تعظيم و شرف مشركان بر اهل ايمان از كجا است و دعوى تقديم و سبقت بر ايشان در دخول جنت از چه وجه است ، و گويند معنى آيه آن است كه مردمان مخلوقشده‌اند به جهت دانستن مبدء ، و معاد چه تكميل نفس بعلم و عمل است پس كسى كه استكمال نفس ننمايد در منازل كاملين راه نخواهد داشت ، و ميتواند بود كه اين استدلال باشد بنشأه اولى بر امكان نشئهء ثانيه كه رجوع مردمان به آنست يعنى شما ميدانيد كه ما ايشان را از نطفه ايجاد نموده‌ايم و به اين حال رسانيده‌ايم پس چگونه قادر نباشيم بر اعادهء ايشان براى جزاء و سزا ، يا آنكه آفريديم ايشان را از جنس كسانى كه از شأن ايشان هست كه كسب علوم كرده بمعارف الهى و معاد اخروى عارف شوند نه از جنس حيواناتى كه از شأن ايشان تحصيل علوم مذكوره متصور نيست چون بهايم و طيور پس چرا تفكر نميكنند و پيروى دلايل و براهين نمىنمايند تا عالم شوند بوقوع نشئه آخرت :\r\n( 40 ) -\r\n* ( فَلا ) * پس نه چنان است كه كفار ميگويند * ( أُقْسِمُ ) * سوگند ميخورم * ( بِرَبِّ الْمَشارِقِ ) * بآفريدگار مشرقها كه مر آفتاب راست و هر روز از نقطهء ديگر از آن طلوع ميكنند * ( وَالْمَغارِبِ ) * و به خداوند مغربها كه آفتاب را هست و هر روز بنقطهء ديگر از آن غروب مىنمايد چه مقرر است كه آفتاب سيصد و شصت مطلع و مغرب دارد و هر روز از أيام سال از مطلعى طلوع مىكند و بمغربى غروب مىنمايد بر حسب حكمت و وفق مصلحت حضرت عزت تعالى شأنه و عظم برهانه ، و گويند مراد مشارق و مغارب نجوم است چه هر يك از ايشان را محل شروق و غروب از دايره افق نقطهء ديگر هست ، و بر هر تقدير حق سبحانه قسم ياد مىكند كه * ( إِنَّا لَقادِرُونَ ) * بدرستى كه ما تواناييم .\r\n( 41 ) - * ( عَلى أَنْ نُبَدِّلَ ) * بر آنكه بدل كنيم يعنى اين مشركان را هلاك سازيم و بدل ايشان خلقى ديگر بياريم * ( خَيْراً مِنْهُمْ ) * كه بهتر و فرمان بردارتر از ايشان باشند و گويند كه معنى آنست كه بدل دهيم بمحمد صلَّى اللَّه عليه و آله و سلَّم انصار را كه بهتر از كفارند اگر ايشان ايمان نيارند * ( وَما نَحْنُ بِمَسْبُوقِينَ ) * و نيستيم ما مسبوق شدگان يعنى اگر ما اراده امرى كنيم هيچكس بدان امر بر ما پيشى نتواند گرفت و ما را مغلوب نتواند ساخت پس وقتى كه اراده عذاب ايشان كنيم چگونه بر ما سبقت توانند گرفت و عاجز توانند ساخت و چون حال بر اين منوال است :\r\n( 42 ) - * ( فَذَرْهُمْ ) * پس بگذار و دست بدار ايشان را * ( يَخُوضُوا ) * تا شروع كنند در امور باطل * ( وَيَلْعَبُوا ) * و ببازى مشغول شوند در شواغل فانيه دنيويه * ( حَتَّى يُلاقُوا ) * تا وقتى كه ملاقات\r\n","description":"","footnote":"","page_name":" 14 ","page_number":14},
  {"content":"\r\nكنند * ( يَوْمَهُمُ ) * روز خود را * ( الَّذِي يُوعَدُونَ ) * آن روزى كه وعده داده شدند ، مراد قيامت است ، و گويند كه روز بدر است و حكم اين آيه بآية القتال سمت نسخ يافته .\r\n( 43 ) - * ( يَوْمَ يَخْرُجُونَ ) * روزى كه بيرون آيند * ( مِنَ الأَجْداثِ ) * از گورها ( 1 ) * ( سِراعاً ) * در حالتى كه شتاب كنندگان باشند باجابت اسرافيل ، و اين جمع سريع است * ( كَأَنَّهُمْ ) * گوئيا ايشان * ( إِلى نُصُبٍ ) * بسوى علمى بر پا كرده * ( يُوفِضُونَ ) * ميشتابند چنان كه لشكر پراكنده كه علم خود را قائم ببينند و بجانب او شتابكنان روند ، و حفص * ( نُصُبٍ ) * بضم نون و صاد خوانده كه جمع نصب باشد چون سقف و سقف و يا آنكه مثقل نصب باشد ، و گويند كه * ( نُصُبٍ ) * علم صنم است يعنى گوئيا ميشتابند بجانب بتان خود به جهت تقرب بايشان هم چنان كه در دنيا بر يكديگر سبقت ميگرفتند بعبادت ايشان . و قوله :\r\n( 44 ) - * ( خاشِعَةً ) * حالست از ضمير يُوفِضُونَ يعنى شتاب كنند در حالتى كه ذليل و فرو افتاده باشند * ( أَبْصارُهُمْ ) * ديدهاى ايشان چه از غايت هول و ترس چشم نتوانند گشاد و سر به بالا نتوانند كرد * ( تَرْهَقُهُمْ ) * بپوشد و فرو گيرد ايشان را * ( ذِلَّةٌ ) * خوارى و نگونسارى و روسياهى * ( ذلِكَ ) * اين روز * ( الْيَوْمُ الَّذِي ) * آن روزى است كه در دنيا * ( كانُوا يُوعَدُونَ ) * بودند كه وعده كرده ميشدند و به اين ترسانيده ميشدند و به جهت عناد و طغيان تصديق به آن نميكردند و جحود مىورزيدند .\r\n\r\nسورة نوح\r\nمكيست و بيست و هشت آيت است بعدد كوفى و بيست و نه نزد بصرى و شامى ، و سى نزد باقى ، و اختلاف در چهار آيتست سُواعاً و فَأُدْخِلُوا ناراً كه هر دو غير كوفىاند و نَسْراً كه كوفى است و مدنى الاخير وَأَضَلُّوا كَثِيراً كه مكيست و مدنى الاول .\r\nابى بن كعب از رسول صلَّى اللَّه عليه و آله و سلَّم روايت كرده كه هر كه سورة نوح عليه السّلام قرائت كند داخل دعاى\r\n\r\n","description":"","footnote":"\r\n( 1 ) جدث بر وزن سبب بمعنى گور و جمع آن اجداث مانند اسباب است و اشارتست بزنده شدن مردگان هنگامى كه اسرافيل در صور دوم بدمد و اين تعبير بمناسبت اعم و اغلب است چه اكثر و اغلب مردگان در گورها داخل شده و روز قيامت از گورها بيرون آيند پس منافات ندارد با مردگانى كه خوراك حيوانات ميشوند با مردگانى كه بر حسب آئين باطلشان اينان را ميسوزانند چه هر كس كه بميرد و بدن وى هر گونه تحول و تغيرى كه پيدا كند در روز قيامت بقدرت كاملهء پروردگار تمام ذرات اصليهء بدن او جمع آورى گرديده و بهمديگر پيوسته و زنده خواهد شد .\r\n","page_name":" 15 ","page_number":15},
  {"content":"\r\nوى باشد حيث قال رَبِّ اغْفِرْ لِي وَلِوالِدَيَّ وَلِمَنْ دَخَلَ بَيْتِيَ مُؤْمِناً وَلِلْمُؤْمِنِينَ وَالْمُؤْمِناتِ از ابو - عبد اللَّه عليه السّلام روايت است كه هر كه ايمان دارد به خدا و كتاب او را قرائت مىنمايد بايد كه ترك نكند تلاوت سورة * ( إِنَّا أَرْسَلْنا نُوحاً ) * را چه هر بندهء محتسب صابر كه اين سوره را در فريضه يا نافله بخواند حق سبحانه او را در مساكن ابرار جاى دهد و ثلث جنان به او عطا فرمايد و انواع كرامت و اصناف نعمت به او نوازش نمايد و دويست حور عين و چهار هزار ثيب به او دهد انشاء اللَّه تعالى .\r\nو ببايد دانست كه چون حق سبحانه ختم سوره المعارج نمود بوعيد اهل تكذيب افتتاح اين سوره نيز كرده بذكر قصه نوح عليه السّلام و قوم او و آنچه بايشان رسيد بسبب تكذيب از عذاب طوفان و عقاب آن جهان تا تسلى حضرت رسالت صلَّى اللَّه عليه و آله و سلَّم باشد پس فرمود كه :\r\n( 1 ) -\r\n* ( بِسْمِ اللَّه الرَّحْمنِ الرَّحِيمِ إِنَّا أَرْسَلْنا نُوحاً ) * بدرستى كه ما فرستاديم نوح را * ( إِلى قَوْمِه ) * بسوى گروه او كه آل قابيل بودند * ( أَنْ أَنْذِرْ ) * به آنكه بيم كن * ( قَوْمَكَ ) * گروه خود را ، و اين بتقدير حرف جر است و * ( أَنْ ) * مصدريه است اى بالانذار يا تقدير اين باشد كه بأن قلنا له أنذر يا آنكه مفسر * ( إِنَّا أَرْسَلْنا ) * باشد به جهت تضمن أَرْسَلْنا بمعنى قول و مثل اين است أَنِ اعْبُدُوا اللَّه كه بعد از اين مذكور خواهد شد ، يعنى نوح را بگروه او فرستاديم و او را گفتيم بترسان ايشان را * ( مِنْ قَبْلِ أَنْ يَأْتِيَهُمْ ) * پيش از آنكه بيايد بايشان * ( عَذابٌ أَلِيمٌ ) * عذابى دردناك كه طوفان است يا عذاب آن جهان ( 2 ) - * ( قالَ يا قَوْمِ ) * گفت نوح عليه السّلام كه اى گروه من * ( إِنِّي لَكُمْ نَذِيرٌ مُبِينٌ ) * بدرستى كه من مر شما را بيم كننده‌ام هويدا و آشكارا .\r\n( 3 ) - * ( أَنِ اعْبُدُوا اللَّه ) * به آنكه بپرستيد خداى را بيگانگى * ( وَاتَّقُوه ) * و بترسيد از عقوبت او و بپرهيزيد از نافرمانى او * ( وَأَطِيعُونِ ) * و فرمان بريد مرا بهرچه فرمايم و نهى كنم چه طاعت من مقرون بطاعت خداست .\r\n( 4 ) - * ( يَغْفِرْ لَكُمْ ) * تا بيامرزد خداى مر شما را * ( مِنْ ذُنُوبِكُمْ ) * بعضى از گناهان شما را يعنى گناهانى را كه قبل از اسلام مرتكب آن شده باشيد چه اسلام قطع ذنوب ما قبل مىكند نه گناهان مستأنفه كه بعد از اسلام بوده باشد زيرا كه وعدهء بغفران على الاطلاق موجب اغراء است بفعل قبيح * ( وَيُؤَخِّرْكُمْ ) * و تا باز دارد شما را از عقوبات مهلكه ، يعنى زنده دارد شما را * ( إِلى أَجَلٍ مُسَمًّى ) * تا وقتى نام برده شده يعنى باقصاى مدت زندگانى كه مقدر شده است به شرط ايمان و طاعت ، پس اين دالست بر ثبوت اجلين زيرا كه در وعدهء باجل مسمى شرط عبادت و تقوى كرده و چون\r\n","description":"","footnote":"","page_name":" 16 ","page_number":16},
  {"content":"\r\nاين از ايشان بفعل نيامد به عذاب او مستأصل شدند قبل از رسيدن اجل اقصى و كسانى كه تجويز اجلين نميكنند جواب دهند كه ايشان را اجل اقصى آن زمان بودي كه ايمان آوردندى و چون ايشان ايمان نياوردند ايشان را اجل اقصى نبود ، چنان كه اگر ايمان آوردندى ايشان را ثواب بودى و ببهشت رفتندى و چون ايمان نياوردند ايشان را آن ثواب و بهشت نبودى ، پس آيه مستلزم آن نباشد كه اجل دو باشد هم چنان كه نتوان گفت كه ايشان را هم دوزخ بود و هم بهشت ، و اجل مسمى غايتى است كه چون به آنجا رسند از آن در نگذرند كما قال جل ذكره : * ( إِنَّ أَجَلَ اللَّه ) * بدرستى كه مدتى كه خداى تقدير فرموده * ( إِذا جاءَ ) * چون ببايد بر وجه مقدر و مقرر * ( لا يُؤَخَّرُ ) * باز پس افكنده نشود يعنى صاحب اجل را مهلت ندهند و اصلا حيله و تدبيرى در آن باب فايده نرساند پس مبادرت كنيد در وقت امهال و تأخير بطاعات و عبادات * ( لَوْ كُنْتُمْ ) * اگر هستيد بفكر و نظر * ( تَعْلَمُونَ ) * بدانيد چيزى را يعنى اگر از اهل علميد پس بدانيد كه در اجل تأخير و امهال نيست ، و از حسن مروى است كه مراد از اجل روز قيامت است يعنى البته قيامت آينده است و از وقتى كه مقرر است وقوع آن مؤخر نميشود و بر هر تقدير ميتواند بود كه اين حكايت باشد از كلام نوح عليه السّلام يا آنكه اخبارى باشد از حق تعالى ، القصه نوح عليه السّلام بفرمان الهى بعد از پنجاه سالگى وحى به دو نازل شد نهصد و پنجاه سال قوم را دعوت نمود و ايشان سركشى نموده و عناد ورزيده ، هميشه در ايذاء و آزار آن حضرت مىكوشيدند و آن حضرت سپر صبر در سر كشيده تحمل آن مشاق مىنمود . بر تفصيلى كه در سوره هود عليه السّلام سمت ذكر يافت ، و چون از ايمان ايشان مأيوس شد .\r\n( 5 ) - * ( قالَ رَبِّ ) * گفت اى پروردگار من * ( إِنِّي دَعَوْتُ قَوْمِي ) * بدرستى كه من خواندم قوم خود را بطاعت و عبادت تو * ( لَيْلًا وَنَهاراً ) * شب و روز يعنى پيوسته دعوت كردم و در هيچ وقت از اوقات در دعوت گذارى تقصير نكردم * ( فَلَمْ يَزِدْهُمْ ) * پس نيفزود ايشان را * ( دُعائِي ) * دعا كردن من و خواندن من * ( إِلَّا فِراراً ) * مگر گريختن و پنهان شدن از قبول آن و نفور نمودن از ايمان ، و اسناد زيادتى بدعا بنا بر سببيت است كقوله فَزادَتْهُمْ رِجْساً إِلَى رِجْسِهِمْ و قوله فَزادَتْهُمْ إِيماناً و در طبرسى آورده كه زيادتى كفر نزد دعوت به اين معنى است كه ايشان قبل از دعوت بر كفر و ضلالت بودند و چون قبول دعوت نوح نكردند و به او نگرويدند كفر ايشان بيشتر شد چه زياده عبارتست از اضافه شيء به مقدارى كه پيش از اضافه بوده باشد .\r\n( 6 ) - * ( وَإِنِّي ) * و بدرستى كه من * ( كُلَّما دَعَوْتُهُمْ ) * هر گاه بخواندم ايشان را بتوحيد و عبادت * ( لِتَغْفِرَ لَهُمْ ) * تا بيامرزى ايشان را بسبب ايمان آوردن * ( جَعَلُوا أَصابِعَهُمْ ) * در آوردند\r\n","description":"","footnote":"","page_name":" 17 ","page_number":17},
  {"content":"\r\nانگشتهاى خود را * ( فِي آذانِهِمْ ) * در گوشهاى خود و رهگذر مسامع را از استماع دعوت بر بستند * ( وَاسْتَغْشَوْا ) * و بسر در كشيدند * ( ثِيابَهُمْ ) * جامهاى خود را تا مرا نه بينند چه به جهت فرط كراهت ايشان از دعوت من نميخواستند كه نظر به من كنند ، يا آنكه مبادا ايشان را بشناسم و دعوت ايشان نمايم و تعبير بصيغهء طلب جهت مبالغه است * ( وَأَصَرُّوا ) * و مصر شدند و بايستادند بر كفر و معصيت يعنى مداومت و ملازمت نمودند بر آن و عازم شدند بر آنكه هرگز از كفر باز نگردند * ( وَاسْتَكْبَرُوا ) * و سركشى كردند از متابعت من * ( اسْتِكْباراً ) * سركشى كردنى بزرگ ، ذكر مصدر به جهت دلالت است بر فرط استكبار و عتو ايشان ، و از قتاده مرويست كه اصرار و استكبار ايشان بر وجهى رسيده بود كه هر يك از ايشان پسر خود را برميداشت و نزد نوح عليه السّلام ميآورد و پسر خود را ميگفت از اينمرد حذر كن مبادا ترا گمراه كند و از راه ببرد و من در وقتى كه در سن تو بودم پدرم مرا نزد اين مرد آورد و مرا از او تحذير كرد و گفت مبادا از سخنان او از راه بر وى و گمراه گردى پس بايد كه تو نيز چنين كنى تا غاوى نشوى .\r\n( 7 ) - * ( ثُمَّ إِنِّي ) * پس بتحقيق كه من با وجود اصرار و استكبار ايشان * ( دَعَوْتُهُمْ ) * دعوت كردم ايشان را * ( جِهاراً ) * بآواز بلند .\r\n( 8 ) - * ( ثُمَّ إِنِّي ) * پس بدرستى كه من * ( أَعْلَنْتُ لَهُمْ ) * آشكارا كردم دعوت را براى ايشان در جميع مجالس و محافل * ( وَأَسْرَرْتُ لَهُمْ ) * و بر از نيز گفتم مر ايشان را * ( إِسْراراً ) * راز گفتى يعنى در خفيه نيز دعوت ايشان كردم ، حضرت نوح على نبينا و عليه السلام در ترتيب اين كلمات ملاحظهء ترتيب امر بمعروف و نهى از منكر فرمود چه ابتدا بأهون كرده بعد از آن ترقى نموده بالاشد فالاشد زيرا كه بطريق سرّ افتتاح بمناصحه كرده و چون ايشان قبول نكرده‌اند بمجاهره تثنيه نموده و چون اين نيز مؤثر نشده بجمع بين الاسرار و الاعلان تثليث كرده و معنى ثُمَّ دلالت است بر تباعد احوال زيرا كه جهار اغلظ اسرار است و جمع بين الامرين اغلظ از افراد احدهما و جِهاراً منصوبست به دَعَوْتُهُمْ بنصب مصدريت زيرا كه جهار احد نوعى دعا است پس نصب آن از قبيل قرفصاء است به قعد زيرا كه قرفصاء أحد انواع قعود است يا آنكه مراد به دَعَوْتُهُمْ جاهرتهم باشد و ميتواند بود كه صفت مصدر محذوف باشد و تقدير اينكه دعوتهم دعاء جهارا مجاهرا يا مصدر باشد در موضع حال اى مجاهرا به ، و گويند معنى آيه آنست كه من دعوت را اعلان جماعتى كردم و اسرار جماعتى ديگر بعد از آن اعلان آن نمودم به كسانى كه بطريق اسرار بايشان گفته بودم و اصرار كردم بآنانى كه از روى اعلان دعوت ايشان كرده بودم ، مرويست كه بلند گفتن وى به اين طريق بود كه بدر سراى ايشان شدى و آواز دادى كه\r\nقولوا لا إله إلَّا اللَّه تفلحوا\r\n","description":"","footnote":"","page_name":" 18 ","page_number":18},
  {"content":"\r\nبگوئيد اين كلمه توحيد را تا رستگار شويد و آشكار گفتن آن به اين وجه بود كه هر جا بدانستى كه مجلسى و محفلى هست آنجا آمدى و بآواز بلند گفتى كه اى مردمان بگوئيد لا إِله إِلَّا اللَّه تا فايز و رستگار گرديد ، و اما پنهانى گفتن وى آن بود كه چون يكى را بديدى او را نزد خود طلبيدى و دهن را نزديك گوش او آوردى و گفتى بگو كه لا إِله إِلَّا اللَّه چون به هيچ نوع سخن او را بسمع قبول اصغاء نكردند حق سبحانه چهل سال و بروايتى هفتاد سال باران از ايشان باز گرفت و زنان را عقيم ساخت از آن نيز متنبه نشدند آن حضرت روى نياز بدرگاه بينياز آورد و گفت اى پروردگار من بهر وجه كه توانستم طريق دعوت فرو نگذاشتم و جميع قواعد تلطف با ايشان مرعى داشتم و در جميع مجالس و محافل و خلوت بسر و علانيه ايشان را به حق خواندم هيچ فائده اى نداد و چون تو بر ايشان قهر كردى و چهل يا هفتاد سال باران از ايشان باز گرفتى و زنان ايشان را عقيم ساختى ايشان رجوع به من نكردند .\r\n( 9 ) -\r\n* ( فَقُلْتُ اسْتَغْفِرُوا ) * پس گفتم آمرزش طلبيد * ( رَبَّكُمْ ) * از پروردگار خود يعنى توبه كنيد از كفر * ( إِنَّه كانَ ) * بدرستى كه خداى تعالى هست * ( غَفَّاراً ) * آمرزنده توبه كنندگان و چون توبه كنيد :\r\n( 10 ) - * ( يُرْسِلِ السَّماءَ عَلَيْكُمْ ) * بفرستد ابر را براى شما * ( مِدْراراً ) * بسيار بارنده و ريزنده پى در پى .\r\n( 11 ) - * ( وَيُمْدِدْكُمْ ) * و مدد دهد شما را * ( بِأَمْوالٍ وَبَنِينَ ) * بمالها و پسران يعنى بسيار گرداند اموال و اولاد شما را * ( وَيَجْعَلْ لَكُمْ ) * و بدهد مر شما را * ( جَنَّاتٍ ) * بوستانهاى پر از اشجار كثيره * ( وَيَجْعَلْ لَكُمْ ) * و بدهد و جارى گرداند براى شما * ( أَنْهاراً ) * جويهاى آب ، نوح عليه السّلام در اينكلام بيان موعد نموده براى ايشان به چيزى كه اوقع است در نفوس ايشان و آن منافع حاضره و فوايد عاجله است به جهت ترغيب ايشان بر ايمان و طاعت در بركات و نتايج آنكه خير دارين است و مثل اينست قوله تعالى وَأُخْرى تُحِبُّونَها نَصْرٌ مِنَ اللَّه و قوله وَلَوْ أَنَّ أَهْلَ الْقُرى آمَنُوا وَاتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ و قوله وَلَوْ أَنَّهُمْ أَقامُوا التَّوْراةَ وَالإِنْجِيلَ وَما أُنْزِلَ إِلَيْهِمْ مِنْ رَبِّهِمْ لأَكَلُوا مِنْ فَوْقِهِمْ و قوله وَأَنْ لَوِ اسْتَقامُوا عَلَى الطَّرِيقَةِ لأَسْقَيْناهُمْ ماءً غَدَقاً و غير آن ، قلانسى كه از اعاظم اهل سنت است در تفسير خود آورده كه مردى نزد امير المؤمنين عليه السّلام آمد و گفت يا امير المؤمنين گنه بسيار كرده‌ام و صحيفهء اعمال خود را به آن سياه نموده‌ام دعا كن تا مرا خداى بيامرزد حضرت عليه السّلام فرمود كه برو و استغفار كن ، شخصى ديگر بيامد و گفت يا امير المؤمنين ضياع من به جهت كمى آب خشك شده دعا كن تا باشد كه خداى باران بفرستد فرمود برو استغفار\r\n","description":"","footnote":"","page_name":" 19 ","page_number":19},
  {"content":"\r\nكن ، كسى ديگر به خدمت آن حضرت عليه السّلام آمده گفت يا امير المؤمنين مردى درويشم و از فقر بيطاقت شده‌ام دعا فرماى تا خداى تعالى از لطف عميم خود مرا انعامي فرمايد فرمود كه برو و استغفار كن ، مرد چهارم در آمد و گفت يا امير المؤمنين مال بسيار دارم و فرزندى ندارم دعا كن تا حق سبحانه و تعالى مرا فرزندى دهد آن حضرت عليه السّلام گفت كه برو استغفار كن ، يكى بر پاى خاست و گفت يا سيد الوصيين باغ و بوستان من ميوه كم ميدهد دعا كن و از خداى تعالى طلب كثرت آن كن فرمود استغفار كن ، شخصى ديگر گفت يا على در ناحيه ما چشمه ها خشك شده و كاريزها بكوه فرو رفته و قحطى پيدا شده از حضرت تو التماس دعائى دارم فرمود استغفار كن . ابن عباس گويد كه من در خدمت آن حضرت بودم گفتم يا امير المؤمنين از تو سؤالات مختلفه كردند و تو همه را يك جواب دادى فرمود :\r\nيا بن عم اما سمعت قول اللَّه تعالى فَقُلْتُ اسْتَغْفِرُوا رَبَّكُمْ إِنَّه كانَ غَفَّاراً\r\nالخ و در بعضى تفاسير اين حكايت را نسبت بحسن بصرى داده‌اند و على بن مهزيار از حماد بن عيسى نقل كرده كه محمّد بن عيسى نقل كرده كه محمّد بن يوسف از پدر خود خبر داده كه من نزد حضرت ابو جعفر صلوات اللَّه عليه نشسته بودم كه شخصى بيامد و گفت يا بن رسول اللَّه جعلت فداك جان من فداى تو باد من مرديم كه حق سبحانه به من مال بسيار ارزانى داشته اما هيچ فرزند ندارم آيا هيچ تدبيرى و علاجى در اين باب باشد فرمود\r\nنعم استغفر ربك سنة فى آخر الليل مائة مرة فان ضيعت ذلك بالليل فاقضه بالنهار فان اللَّه يقول استغفروا ربكم\r\nالخ بلى طلب آمرزش از خداى خود نماى تا يك سال در آخر هر شبى صد بار و اگر در شب از تو فوت شود در روز قضاى آن كن كه حق سبحانه در كلام مجيد خود ميفرمايد كه اسْتَغْفِرُوا رَبَّكُمْ الاية و در خبر است كه در عهد عمر بن خطاب سالى در مدينه قحطى عظيم واقع شد عمر با اصحاب خود باستسقاء رفتند و عمر بن خطاب به غير از استغفار هيچ عملى بجا نياورد و چون بازگشت او را گفتند ما رأيناك استسقيت تو هيچ جز استسقاء نكردى و طلب باران ننمودى جواب داد لقد استسقيت بمجاديح السماء الذى يستنزل بها المطر طلب باران كردم بستاره هاى آسمان كه بسبب آن باران نازل مىشود بعد از آن اين آيه بر خواند كه اسْتَغْفِرُوا رَبَّكُمْ - الى قوله - * ( وَيَجْعَلْ لَكُمْ أَنْهاراً ) * پس نوح بعد از امر به استغفار بر سبيل تبكيت ايشان فرمود كه .\r\n( 12 ) - * ( ما لَكُمْ لا تَرْجُونَ لِلَّه ) * چيست مر شما را كه اميد نداريد مر خدا را * ( وَقاراً ) * توقير و تعظيم كردن او شما را گاهى كه او را پرستيد و اطاعت امر او نمائيد يعنى چرا نيستيد بر حالتى كه موجب اين شود كه او سبحانه تو قير شما نمايد در دار كرامت و تعظيم شما كند با عطاى خير دنيا و آخرت و در كشاف آورده كه * ( لِلَّه ) * بيان موقر است نه صله وقار زيرا كه اگر صلهء آن بودى از آن\r\n","description":"","footnote":"","page_name":" 20 ","page_number":20},
  {"content":"\r\nمؤخر بودى ، و گويند رجاء بمعنى خوفست و وقار بمعنى حلم ، يعني چيست شما را كه نميترسيد از حلم و ترك معاجلهء عقاب كه مر او سبحانه راست و به جهت اين خوف ايمان نميآريد ، و از ابن عباس رضى اللَّه عنه مروى است كه معنى آيه اين است كه چيست شما را كه نميترسيد مر خداى را عاقبت كار را چه عاقبت عبارتست از حال استقرار امور و ثبات ثواب و عقاب پس وقار مشتق است از وقر اذا ثبت و استقر ، و در روايتى ديگر از او نقل كرده‌اند كه معنى اينست كه چيست شما را كه اعتقاد نمىكنيد بزرگى خداى را و از نافرمانى او دور نمىشويد و بنا بر اين تعبير از اعتقاد بر جاء كه تابع ادناى ظنست به جهت مبالغه است ، و قوله :\r\n( 13 ) - * ( وَقَدْ خَلَقَكُمْ ) * حالست از ضمير لا تَرْجُونَ تا مقرر انكار باشد يعنى چيست شما را كه اميدوارى نداريد بتعظيم و توقير او سبحانه شما را و حال آنكه آفريده است شما را * ( أَطْواراً ) * تارة بعد تارة و حالا بعد حال ، يعنى مختلف در خلق چه اول نطفه بوديد آن گه علقه شديد پس مضغه پس عظام و لحم پس جنين گشتيد و آن گاه طفل و پس از آن صبى و بعد از آن مراهق آن گه محتلم پس محيط و بعد از آن ملتحى و آن گه سن شباب و پس از آن كهولت و آن گه سن شيخوخيت .\r\nو اين دالست بر آنكه ممكنست او سبحانه كه تو قبر و تعظيم شما نمايد به ثواب و نشأة اخرى و مشعر است بر عظم قدرت و حكمت او پس چرا منكر بعثيد و جاحد عبوديت ، و گويند اطوار بمعنى اختلاف در صفاتست كه آن غنا و فقر است و صحت و مرض و قوت و ضعف و طول و قصر و بعد از تنبيه بر نظر كردن در انفس كه اقرب منظور فيه است بيان آيات آفاق مينمايد به اين وجه كه :\r\n( 14 ) - * ( أَ لَمْ تَرَوْا ) * آيا نميبينيد كه * ( كَيْفَ خَلَقَ اللَّه ) * چگونه بيافريد خداى * ( سَبْعَ سَماواتٍ ) * هفت آسمان را ( 1 ) * ( طِباقاً ) * طبقهء بر بالاى طبقه .\r\n( 15 ) - * ( وَجَعَلَ الْقَمَرَ ) * و گردانيد ماه را * ( فِيهِنَّ ) * در آسمانها يعنى در يكى از آنها * ( نُوراً ) *\r\n\r\n","description":"","footnote":"\r\n( 1 ) اكثر مفسرين بر آنند كه تمام آيات سورهء مباركه نوح گفته هاى حضرت نوحست و حقتعالى حكايت فرموده لكن بعضى مفسرين از آيه * ( أَ لَمْ تَرَوْا كَيْفَ خَلَقَ اللَّه سَبْعَ سَماواتٍ طِباقاً ) * تا آيه * ( قالَ نُوحٌ ) * الاية همهء اين آيات را مستقيما قول خداى تعالى ميدانند نه بر سبيل حكايت از قول حضرت نوح ( ع ) علامه طبرسى در مجمع گويد : ثم خاطب سبحانه المكلفين منبها لهم على توحيده فقال * ( أَ لَمْ تَرَوْا كَيْفَ ) * الآيات ولى دانشمند معاصر تفسير مزبور را نسبت به آيه * ( ما لَكُمْ لا تَرْجُونَ ) * الايه و آيه بعد از آن نيز جارى نموده و گمان كرده كه بعضى مفسرين اين دو آيه را نيز احتمال داده كه قول خداى تعالى باشد نه حكايت قول حضرت نوح و سپس مىنويسد اگر اين كلام حضرت نوح باشد بايد گفت مردم عهد آن حضرت در هيئت و نجوم مهارت تامه داشتند و در تمدن و علم بمقام عالى رسيده نگارنده گويد اين استنباط بسى سست و نااستوار است چه هر گاه كسى سخنى بگويد كه آن سخن بطور تلويح و كنايه منطبق بر مسائل علمى از علوم بشود اين دليل نيست بر آنكه شنوندگان آن سخن مهارت تامه در آن علم داشته باشند و اگر چنين باشد پس بنا بر تفسير دوم نيز بايد گفت مردم عهد رسول اكرم ما ( ص ) مهارت تامه در هيئت و نجوم داشته و در تمدن و علم بمقام عالى رسيده‌اند حال آنكه در واقع چنين نيست .\r\n","page_name":" 21 ","page_number":21},
  {"content":"\r\nروشنى كه پرتو آن بهمهء آسمان و زمين ميرسد ، و در بعضى تفاسير مذكور است كه جرم قمر در آسمان دنيا است و نور وى تابد بر همهء آسمانها چنان كه در زمين مىتابد و آنها را روشن ميسازد ، و در كشاف آورده كه نسبت دادن جزم قمر بسماوات با آنكه در آسمان اولست به جهت حصول ملابست است ميان آسمانها من حيث الطباق هم چنان كه جايز است كه گويند فى هذه الدور بئر اگر چه چاه در يكى از آنها باشد ، و از ابن عباس نقلست كه معنى آنست كه حق سبحانه ماه را گردانيده است نورى در آسمانها و زمينها ، پس بنا بر اين ظرف صله نور باشد نه قمر ، و نزد بعضى ديگر ( فى ) بمعنى ( مع ) است و تقدير اينكه جعل القمر مع خلق السماوات و الارض * ( وَجَعَلَ الشَّمْسَ ) * و گردانيديم آفتاب را * ( سِراجاً ) * چراغ اهل زمين ، و تسميه آن بچراغ به جهت آنست كه چنانچه چراغ ظلمت را از حوالى خود زايل مىسازد آفتاب نيز تيرگى شب را از عرصه زمين محو مىگرداند و حضرت رسالت را سراج منير ملقب ساخت به جهت آنكه نور وى تاريكى كفر و نفاق را از عرصهء عالم زايل گردانيد . از ابن عباس و ابن عمر مرويست كه روى آفتاب و ماه در مايلى آسمانها است و پشت آن در مايلى زمين پس اهل آسمان از وجه آنها مستضىء مىشوند و اهل زمين از ظهر آن ، و چون روشنى سراج از روشنى نور اقويست از اين جهت اسناد نور بقمر كرد و اسناد سراج بشمس ، و مثل اين است قوله تعالى هُوَ الَّذِي جَعَلَ الشَّمْسَ ضِياءً وَالْقَمَرَ نُوراً چه روشنى ضياء نيز از نور ابلغ است .\r\n( 16 ) - * ( وَاللَّه أَنْبَتَكُمْ ) * و خداى برويانيد شما را يعنى نهال وجود پدر شما را كه آدمست * ( مِنَ الأَرْضِ ) * از زمين پس برست آدم از خاك * ( نَباتاً ) * رستنى و هر گاه كه پدر از خاك باشد همه اولاد او نيز در اصل از خاك مخلوق خواهند بود ، و انبات مستعار است از براى انشاء به جهت آنكه دلالت انبات بر حدوث و تكون از زمين بيشتر است از دلالت انشاء بر آن ، و گويند مراد انشاء همهء خلقانست باغتذاى آنچه از زمين رسته مىشود و نمو ايشان بسبب آنست و بر هر تقدير اصل كلام أنبتكم انباتا فنبتم نباتا است ، و اختصار به جهت آنكه اكتفاء است بدلالت التزاميه و يا آنكه نصب * ( نَباتاً ) * به * ( أَنْبَتَكُمْ ) * است به جهت آنكه متضمن معنى نبتم است .\r\n( 17 ) - * ( ثُمَّ يُعِيدُكُمْ ) * پس باز برد شما را * ( فِيها ) * در زمين يعنى بعد از موت بقبر در آورد * ( وَيُخْرِجُكُمْ ) * و بيرون آورد شما را از قبر در روز نشر * ( إِخْراجاً ) * بيرون آوردنى از براى حساب و جزاء و تأكيد اين فعل بمصدر بر طريق فعل اول به جهت دلالتست بر آنكه هم چنان كه به دو محقق است اعاده نيز محقق الوقوع است و لا محاله واقع خواهد شد فكأنه قال أنبتكم حقا و يخرجكم حقا .\r\n( 18 ) - * ( وَاللَّه جَعَلَ لَكُمُ ) * و خداى گردانيد براى شما * ( الأَرْضَ بِساطاً ) * زمين را مانند فرش\r\n","description":"","footnote":"","page_name":" 22 ","page_number":22},
  {"content":"\r\nگسترده كه آرام در آن توان گرفت ، و بر آن منقلب تواند شد مانند تقلب شما بر بساط خود .\r\n( 19 ) -\r\n* ( لِتَسْلُكُوا مِنْها ) * تا ميرويد از آن زمين * ( سُبُلًا فِجاجاً ) * براههاى گشاده ، ذكر ( من ) به جهت آنست كه متضمن معنى اتخاذ است يعنى فرا مىگيريد از آن راههاى واسعه را و گويند سبل در صحارى است و فجاج در جبال ، و ببايد دانست كه حضرت نوح عليه السّلام در اين آيات تعداد ضروب نعم او سبحانه نموده به جهت امتنان بر خلقان و تنبيه بر آنكه او است كه مستحق عبادت است نه غير او و دلالت ايشان بر آنكه او عالمست بمصالح ايشان و مدبر احوال ايشان بر آنچه مقتضى حكمتست پس واجب است كه اين نعم جليله را مقابله نكنند بكفر و جحود ، و با وجود عرض اين نعم عظيمه قوم نوح متأمل نشدند و رؤساى ايشان اتباع خود را بيشتر اغواء و اضلال كردند تا بدتر و جفاكارتر گشتند پس در عصيان و عناد افزودند .\r\n( 20 ) - * ( قالَ نُوحٌ ) * گفت نوح عليه السّلام بعد از مشاهدهء اين حال * ( رَبِّ ) * اى پروردگار من * ( إِنَّهُمْ عَصَوْنِي ) * بدرستى كه ايشان يعني همه امت مىعاصى شدند و نافرمانى كردند مرا ، و امر و نهى مرا بسمع قبول نشنيدند * ( وَاتَّبَعُوا ) * و پيروى كردند * ( مَنْ لَمْ يَزِدْه ) * آن را كه زياده نكرد مر او را * ( مالُه وَوَلَدُه ) * مال و فرزند او * ( إِلَّا خَساراً ) * مگر زيانكارى و گمراهى يعنى فرمان من نبردند و متابعت كردند مهتران خود را كه مغرور بودند بمال و فرزندى كه سبب زيادتى خسارات ايشان شد در آخرت مراد آنست كه تبعيت ايشان به جهت وجاهت رؤسا بود كه منشأ آن كثرت اموال و اولادى است كه مثمر مزيت خسارت ايشان است در نشئه آخرت ، و قوله :\r\n( 21 ) - * ( وَمَكَرُوا ) * عطفست بر لَمْ يَزِدْه و ضمير راجعست به مَنْ و جمعيت آن باعتبار معنى آنست يعني پيروى كردند كسانى را كه مكر كردند * ( مَكْراً كُبَّاراً ) * مكرى بغايت بزرگ چه سفله وادانى را بحيله بازى و چابلوسى بجانب خود كشيدند و از من تنفير كردند و گفتند كه اين مرد مجنون و مسحور است و اگر پيغمبر بودى بكثرت مال و منال موصوف بودى پس ايشان را بايذا ، و آزار من تحريص كردند و به سنگ جفا اعضاى مرا شكسته و مجروح ساختند ، ايثار ( كبار ) بر ( كبار ) جهت مبالغه است در عظم مكر چه آن ابلغست از كبار مخففه كه مبالغه كبير است يعنى مكرى در غايت و نهايت شدت ، مرويست كه اعرابى اين آيه از پيغمبر صلَّى اللَّه عليه و آله و سلَّم بشنيد گفت ما افصح ربك يا محمّد ، و اسناد فصاحت به او سبحانه از جهت جهالت وى بود زيرا كه او سبحانه موصوف بفصاحت نمىشود ، و گويند مكر بزرگ آن بود كه چون هر يك از ايشان پير شدى كودك خود را برداشته نوح را بوى نمودى و گفتى اى پسر پير شده‌ام و مشرف بر موتم بايد كه بعد از من گرد اين مرد نگردى\r\n","description":"","footnote":"","page_name":" 23 ","page_number":23},
  {"content":"\r\nو بافسانهاى او از راه نروى كه او ديوانه است و جادوگر و هيچ چيز نميگويد كه در آن خبر و صلاح باشد حاصل كه اتباع را از صحبت نوح منع كردند و بر دين خود راسخ ساختند .\r\n( 22 ) - * ( وَقالُوا ) * و گفتند * ( لا تَذَرُنَّ آلِهَتَكُمْ ) * دست باز مداريد از عبادت خدايان خود ، چون بعضى بتان ايشان اكبر و اعظم اصنام بودند نزد ايشان از اين جهت تخصيص بذكر ايشان كرده بعد از تعميم گفتند كه * ( وَلا تَذَرُنَّ وَدًّا ) * و مگذاريد بت ودّ خود را و آن صنمى بود كه بر صورت مردى ساخته بودند * ( وَلا سُواعاً ) * و نه بت سواع خود را و آن بر صورت زنى بود .\r\n( 23 ) - * ( وَلا يَغُوثَ ) * و نه يغوث كه آن بر صورت شيرى بود * ( وَيَعُوقَ ) * و نه يعوق را كه آن بر شكل اسبى بود * ( وَنَسْراً ) * و نه نسر را كه آن بر صورت كركسى بود ، و اشهر آنست كه اينها اسامى پنج مرد صالحند كه ميان آدم و نوح بودند و مردم بدايشان اعتقاد تمام داشتند و بعد از فوت ايشان ابليس لعين بمردمانى كه بعد از ايشان بودند گفت صورتها را تصوير كنيد و بدان مستأنس شويد و در آن بنگريد تا باعث كثرت عبادت شما شود ايشان پيكرهاى آن پنج كس را از چوب و سنگ بساختند و تعظيم آنها مينمودند و در عبادت الهى جد و جهد ميكردند تا بمردند ابليس اولاد ايشان را گفت كه پدران شما اينها را ميپرستيدند شما نيز اقتداء بآباى خود كرده بپرستش ايشان قيام نمائيد پس اولاد باضلال ابليس بپرستش آن صور مشغول گشتند و مبدء عبادت اوثان از اين زمان شد و چون طوفان واقع شد آن اصنام در زير خاك پنهان شدند و بعد از آن طوفان ابليس لعين آنها را از خاك بيرون آورده مردمان را بپرستش آنها امر نمود و آن بتان بطريق توارث دست بدست ميآمدند تا آنكه هر يك بقبيله اى افتادند و ودّ را قبيله بنى كلب داشتند در دومة الجندل ، و سواع در ميان قبيله بنى هذيل بود بر ساحل بحر ، و يغوث را مذحج و بنى غطيف و بنى مراد داشتند و يعوق در ميان همدان افتاد ، و نسر معبود اهل حمير بود و ايشان را ذى الكلاع گويند ، و از ابن عباس مروى است كه نوح با جمعى از اهل ايمان بر سر كوه سرنديب حراست جسد آدم ميكردند و نميگذاشتند كه كفار قبر او را طواف كنند ابليس ايشان را گفت نوح و اتباع او بر شما مفاخرت مينمايند و دعوى ميكنند كه ايشان فرزندان آدمند نه شما و به جهت اين نميگذارند كه شما زيارت جسد حضرت آدم كنيد ، من از براى شما صورتى مثل صورت آدم تمثيل كنم تا شما نيز طواف او كنيد پس بفرمودهء ابليس آن پنج بت را بتراشيدند و طواف آن ميكردند و عاقبت بتلبيس ابليس بعبادت آنها مشغول شدند و چون زمان طوفان شد اين بتان در زير خاك پنهان شدند و آن چنان بود تا زمان عرب ابليس آنها را بيرون آورد و ايشان را به پرستش آن داشت ، قضاعه ودّ را اختيار كردند در دومة الجندل و بعد از آن بتوارث به بني كلب رسيد و تا زمان اسلام نزد ايشان بود ، و بطنان كه از قبيله بنى\r\n","description":"","footnote":"","page_name":" 24 ","page_number":24},
  {"content":"\r\nطى بودند يغوث را برداشتند و آن چنان دست بدست مىآمد تا ببنى مراد رسيد و بنى ناجيه خواستند كه آن را از ايشان بستانند ايشان پناه ببنى الحارث آوردند و آن بت در ميان ايشان بماند ، و اما يعوق بنى كهلان بعبادت او مشغول شدند و بطريق ارث ببنى همدان رسيد ، و اما نسر بنى خثعم بعبادت آن قيام مينمودند ، و اما سواع آل ذى الكلاع پرستش آن ميكردند ، و از عطا و قتاده و ثمالى روايت است كه جميع اوثان از قوم نوح بعرب رسيدند ودّ بدومة الجندل و سواع برهاط هذيل و يغوث ببنى غطيف كه از بنى مراد بودند و يعوق به همدان و نسر بآل ذى الكلاع قبيله حمير و اما لات بثقيف افتاد و عزى بسليم و غطفان و جشم و نضر و سعد كه بنى بكر بودند و امامنات بقديد و اما اساف و نائله و هبل باهل مكه و اساف برابر حجر الاسود بود و نائله مقابل ركن يمانى و هبل در جوف كعبه و آن دوازده گز بود ، القصه نوح عليه السّلام بخداى تعالى مناجات كرد كه خداوندا اكابر قوم اصاغر را گفتند كه دست از اين بتان باز مداريد .\r\n( 24 ) - * ( وَقَدْ أَضَلُّوا ) * و بتحقيق كه گمراه كردند اين اكابر * ( كَثِيراً ) * بسيارى را از ضعفه وادانى يعنى نه همين قوم حاضر را گمراه ساختند بلكه فرق ديگر را كه قبل از اينها بودند نيز گمراه گردانيدند و آنها را بر عبادت اصنام راسخ و ثابت گردانيدند ، و گويند كه مراد كثرت اتباع زمان حالست يعنى رؤسا همهء اين مردمان را كه متصف بكثرتاند اضلال كردند ، و ميتواند بود كه ضمير راجع ببتان باشد مثل قوله تعالى رَبِّ إِنَّهُنَّ أَضْلَلْنَ كَثِيراً يعني بتان باعث اضلال ايشان شدند .\r\n* ( وَلا تَزِدِ الظَّالِمِينَ إِلَّا ضَلالًا ) * عطف است بر إِنَّهُمْ عَصَوْنِي اى قال رب انهم عصونى و لا تزد الظالمين الا ضلالا ، كقولك قال زيد نودى للصلوة و صل في المسجد ، و ضلال بمعنى هلاكتست كقوله تعالى إِنَّ الْمُجْرِمِينَ فِي ضَلالٍ وَسُعُرٍ پس معنى آنست كه نوح عليه السّلام گفت اى پروردگار من ميفزاى ستمكاران را مگر هلاكت و عقاب و گويند مراد بضلال تخليهء ايشانست و منع الطاف از ايشان يعنى روا مدار مگر فرو گذاشتن ايشان در باديهء خذلان و باز گرفتن الطاف از ايشان به جهت تصميم ايشان بر كفر و وقوع يأس از ايمان ايشان ، و شايد كه مراد بضلال فتنه و بليه باشد در مال و ولد و ساير مصالح دنيا نه در امر دين نه آنكه مراد اضلال او سبحانه باشد ايشان را از ايمان و امر حق زيرا كه اين نه از فعل حكيم است تعالى عن ذلك علوا كبيرا ( 25 ) - * ( مِمَّا خَطِيئاتِهِمْ ) * ماء مزيده به جهت تأكيد و تفخيم است يعنى بتحقيق و يقين كه از جهت گناهان ايشان * ( أُغْرِقُوا ) * غرقه شدند بطوفان * ( فَأُدْخِلُوا ناراً ) * پس در آورده شدند\r\n","description":"","footnote":"","page_name":" 25 ","page_number":25},
  {"content":"\r\nبه آتش در زير آب و خاك يا در آخرت ( 1 ) تقديم جار و مجرور بر عامل به جهت بيان آنست كه اعراق و ادخال ايشان نبود مگر به جهت خطاى ايشان وفاء تعقيب به جهت اقتراب ادخالست و عدم اعتداد بما بين اغراق و ادخال به جهت تحقق وقوع آن و يا آنكه مراد عذاب قبر باشد ، و از ضحاك مرويست كه اغراق و ادخال هر دو در دنيا بود در حالت واحده چه ايشان از يك جانب غرق ميشدند و از جانب ديگر سوخته مىگشتند و انشد ابن الانبارى :\r\n\r\nالخلق مجتمع طورا و مفترق\r\nو الحادثات فنون ذات أطوار\r\n\r\n\r\nلا تعجبين لاضداد اذا اجتمعت\r\nفاللَّه يجمع بين الماء و النار\r\n\r\nو تنكير نار به جهت تعظيم است و يا آنكه مراد به آن نوعي از نيران باشد به اين وجه كه حق سبحانه از براى هر يك از ايشان بر حسب خطيئات نوعى از نار مهيا كرده باشد بعد از آن به جهت تعريض باتخاذ آلهه باطله و تهكم بر مشركان ميفرمايد كه * ( فَلَمْ يَجِدُوا لَهُمْ ) * پس نيافتند از براى خود * ( مِنْ دُونِ اللَّه ) * بجز از خداى * ( أَنْصاراً ) * يارانى كه عذاب طوفان باز دارند از ايشان يعنى آنهايى كه بخدايى گرفته بودند غير از معبود به حق قادر نبودند كه ايشان را از عذاب طوفان و عقاب نيران نجات دهند كقوله تعالى أَمْ لَهُمْ آلِهَةٌ تَمْنَعُهُمْ مِنْ دُونِنا و بدانكه آيه مذكوره كافيست در ازدجار خطيئات چه كفر قوم نوح يكى از جملهء خطيئات ايشان بوده و اگر چه اكبر آن بود پس هم چنان كه كفر باعث ايشان شد بر غرق و حرق ساير خطيئات نيز باعث ايشان باشد بر آن و هيچ فرقى نبود ميان كفر و ساير خطيئات در استيجاب عذاب پس بايد كه مسلم خاطئ بر اسلام خود اعتماد ننمايد و بداند كه مطلق خطيه مستوجب عذاب اوست و اگر چه آن خطيئه كبرى نيست . آورده‌اند كه نوح عليه السّلام هزار سال الا پنجاه سال در ميان قوم مكث فرمود و طباع و شيم ايشان را كما هو حقه دريافت و دانست كه هيچ كس از ايشان مسلمان نخواهد شد و هر كه از ايشان پيدا شود او را بر ضلالت و غوايت خواهند داشت چنان كه قبل از اين گذشت كه اطفال خود را بر مىداشتند و او را از نوح تحذير و تنفير ميكردند و طباع ايشان را در كفر راسخ ميساختند و حق سبحانه نوح عليه السّلام را نيز خبر داده بود كه از قوم تو كسى ايمان نخواهد آورد و از ايشان فرزندى كه ايمان\r\n\r\n","description":"","footnote":"\r\n( 1 ) چون فاء عاطفه دلالت مىكند بر تعقيب و ترتيب بدون تراخى پس هر گاه مراد از * ( فَأُدْخِلُوا ناراً ) * آتش دوزخ باشد پس بايد آيه شريفه را توجيه كرد به اينكه چون آتش جهنم لا محاله واقع است و وقوع آن محقق است و زمان وقوع آن به زمان اغراق اينان اتصال دارد پس اعتنايى بفاصلهء ميان اغراق و ادخال نار نشده و گويى تراخى و فاصله اصلا وقوع پيدا نكرده ولى محتمل است كه مراد عذاب قبر و آتش برزخ باشد و مؤيد اين احتمالست ظهور فاء در تعقيب و دخول آن بر ماضى كه معطوفست بر فعل ماضى ديگر و بنا بر اين وقوع عذاب قبر عقيب اغراق است بر وجه حقيقت نه تجوز هر چند در آب غرق شوند و يا سباع و طيور آنان را بخورند چنانچه قبلا بيان كرديم\r\n","page_name":" 26 ","page_number":26},
  {"content":"\r\nآورد در وجود نخواهد آمد پس ايشان را هدف تير نفرين كرده از حق سبحانه سؤال استيصال فرمود حيث قال جل ذكره حكاية عنه :\r\n( 26 ) - * ( وَقالَ نُوحٌ ) * و گفت نوح عليه السّلام بعد از اين اخبار يعنى مناجات فرمود كه * ( رَبِّ لا تَذَرْ ) * اى پروردگار من مگذار * ( عَلَى الأَرْضِ ) * بر روى زمين * ( مِنَ الْكافِرِينَ ) * از ناگرويدگان * ( دَيَّاراً ) * هيچ ساكن دارى يا هيچ دور كننده اى مراد هلاكت عامست يعنى هيچ كافر را زنده نگذار ، در كشاف آورده كه ديار از اسماى مستعمله در نفى عامست يقال ما بالدار ديار و ديور كقيام و قيوم و اين بر وزن فيعالست مشتق از دور يا دار و اصل آن ديوار بوده و اعلال آن مثل اعلال اصل سيد و ميت است و اگر بر وزن فعال ميبود دوار ميبود ، حاصل كه نوح عليه السّلام گفت اى پروردگار من هيچ كس را بر وى زمين مگذار .\r\n( 27 ) - * ( إِنَّكَ إِنْ تَذَرْهُمْ ) * بدرستى كه اگر تو بگذارى ايشان را * ( يُضِلُّوا عِبادَكَ ) * گمراه گردانند بندگان ترا يعني مردمان را اضلال كنند و از دين باز دارند * ( وَلا يَلِدُوا ) * و نزايند * ( إِلَّا فاجِراً كَفَّاراً ) * مگر فجور كننده ناسپاس را و اين از قبيل تسميه شيء است باسم ما يؤل\r\nكقوله عليه السّلام من قتل قتيلا فله سلبه\r\nيعنى چون بالغ شوند كافر و فاجر باشند ، و مرويست از مقاتل و ربيع و عطا كه نوح عليه السّلام وقتى اين دعا بر ايشان كرد كه خداى تعالى ارحام زنان را عقيم ساخته بود و اصلاب مردان را خشك گردانيده بود بچهل سال يا هفتاد سال پيش از دعاى وى و در وقت نزول عذاب هيچ صبى و صبيه در ميان ايشان نبود و كسانى كه بر آنند كه در ميان ايشان صبيان بود گفته‌اند كه صبيان بر وجه عقاب غرق نشدند بلكه هلاكت ايشان بر اينطريق بود كه الحال فوت ميشوند بمسببات هلاكت از هدم طاعون و وباء و حرق و غرق و سقوط از علو و غير آن و اين موجب زيادتى عذاب آباء و امهات ايشان بود زيرا كه ايشان مشاهدهء عذاب اطفال خود ميكردند كه ايشان به آب فرو مىرفتند و هلاك مىشدند و حسن بصرى را از غرق صبيان ايشان سؤال كردند گفت علم اللَّه براءتهم فاهلكهم به غير عذاب ، و بعد از دعاى بد برايشان از براى خود و ساير مؤمنين و مؤمنات دعا كردند بر اينوجه كه :\r\n( 28 ) - * ( رَبِّ اغْفِرْ لِي ) * اى پروردگار من بيامرز مرا و از ترك مندوب و ترك اولى عفو فرماى * ( وَلِوالِدَيَّ ) * و مر پدر و مادر مرا ، والد او ملك بن متوشلخ بود و والدهء او سمحاء بنت انوش و اين هر دو از صلحاء و اتقياى اهل ايمان بودند و گويند مراد آدم و حوايند * ( وَلِمَنْ دَخَلَ ) * و هر كسى را كه درآمده * ( بَيْتِيَ ) * به خانه و منزل من يا بكشتى من يا به مسجد من * ( مُؤْمِناً ) * در حالتى كه مؤمن\r\n","description":"","footnote":"","page_name":" 27 ","page_number":27},
  {"content":"\r\nبوده‌اند ، و گفته‌اند مراد اهل بيت حضرت رسالت صلَّى اللَّه عليه و آله‌اند * ( وَلِلْمُؤْمِنِينَ وَالْمُؤْمِناتِ ) * و بيامرز مردان مؤمن و زنان مؤمنه را كه قبل از اين بودند و بعد از اين پيدا شوند تا روز قيامت تخصيص دعاء اولا براى كسانى كه متصل بودند بوى و بعد از آن تعميم آن براى جميع اهل ايمان به جهت آنست كه آنها اولى و احق بودند بدعاى او از غير خود و گفته‌اند مراد بمؤمنين و مؤمنات امت مرحومه‌اند از ابن عباس مرويست كه هم چنان كه دعاى نوح عليه السّلام دربارهء كافران مستجاب شد در شأن اهل ايمان نيز بعزّ اجابت رسيد ، و به جهت مبالغه در استيصال اهل كفر ختم دعا بر ايشان كرده فرمود كه * ( وَلا تَزِدِ الظَّالِمِينَ ) * و ميفزاى ستمكاران را يعنى كافران را كه در كفر از حد در گذشتند * ( إِلَّا تَباراً ) * مگر هلاكت و عقوبت .\r\n\r\nسورة الجن\r\nمكيست و عدد آيات آن بيست و هشت است .\r\nابى بن كعب از حضرت پيغمبر صلَّى اللَّه عليه و آله و سلَّم روايت كرده كه هر كه سورة الجن را قرائت نمايد بعد دهر جني و شيطاني كه تصديق بمحمد كرده و تكذيب به او دهند ، و حنان بن سدير از ابو عبد اللَّه عليه السّلام روايت كرده كه هر كه قُلْ أُوحِيَ بسيار بخواند تا در دنيا باشد از شر جنيان و سحر و كيد خلقان ايمن باشد و هيچكس نتواند كه به او ضررى رساند و در آخرت با محمّد صلَّى اللَّه عليه و آله و سلَّم و اهل بيت عليهم السّلام باشد و چون بملازمت ايشان مشرف شود گويد خداوندا به غير از ايشان كسى ديگر را نمى خواهم و درجه اى غير از اين درجه آرزو ندارم .\r\nو بدانكه چون حق سبحانه در سورهء نوح عليه السّلام ذكر اتباع قوم او نمود باكابر ايشان افتتاح اين سوره فرمود باتباع جنيان به پيغمبر آخر الزمان صلَّى اللَّه عليه و آله و سلَّم تا فرق ظاهر شود ميان كسى كه تابع باطل است و كسى كه پيرو حقست پس فرمود كه :\r\n* ( بِسْمِ اللَّه الرَّحْمنِ الرَّحِيمِ ) * در سورة الاحقاف سمت ذكر يافت كه گروهى از جن در بطن نخله بملازمت حضرت رسالت صلَّى اللَّه عليه و آله و سلَّم رسيدند و استماع قرآن نموده ايمان آوردند و آنها نه تن بودند يا هفت تن بودند سه از اهل حران و چهار از نصيبين ، و صاحب كشاف آورده كه ايشان از شيصبان بودند و اهل آن اعظم و اكثر قبايل جناند و عامهء لشكر ابليس از ايشانست چون بشرف اسلام مشرف شدند بميان\r\n","description":"","footnote":"","page_name":" 28 ","page_number":28},
  {"content":"\r\nقوم خود آمدند و ايشان را بر ايمان ترغيب كردند ، و حق سبحانه در اين سوره از آن خبر مىدهد كه :\r\n( 1 ) - * ( قُلْ ) * بگو اى محمّد بامت خود * ( أُوحِيَ إِلَيَّ ) * وحى كرده شد به من * ( أَنَّه اسْتَمَعَ ) * آنكه شنيدند قرآن را در بطن نخله * ( نَفَرٌ مِنَ الْجِنِّ ) * گروهى از جنيان كه از ده كمتر و از سه بيشتر بودند و جن از اجسام عاقله لطيفهء شفافه‌اند كه ناريت و هوائيت بر ايشان غالبست و از شأن ايشان هست كه متشكل شوند باشكال مختلفه ، و گويند كه ايشان نوعى از ارواح مجرده‌اند ( 1 ) و بعضى گفته‌اند كه نفوس بشريه‌اند كه مفارقت از ابدان خود كرده‌اند و در اين آيه دليلست بر آنكه حضرت صلَّى اللَّه عليه و آله و سلَّم ايشان را نديد و بر ايشان قرآن نخواند بلكه اتفاقا در بعضى اوقات قرائت او حاضر شدند و استماع كردند * ( فَقالُوا ) * پس گفتند چون كه بميان قوم خود رفتند كه اى قوم * ( إِنَّا سَمِعْنا ) * بدرستى كه ما شنيديم * ( قُرْآناً عَجَباً ) * كتابى شگفت ( عجب ) مصدر است و به جهت مبالغه موصوف به واقع شده يعنى كلامى عجيب و بديع كه مباين كلام مردمان است در حسن نظم و دقت معنى و كسى انشاى مثل آن نديده و بر آن قدرت ندارد .\r\n( 2 ) - * ( يَهْدِي ) * راه نمايد بندگان را * ( إِلَى الرُّشْدِ ) * براستى و صواب دين و دنيا * ( فَآمَنَّا بِه ) * پس بگرويديم ما به آن و چون ايمان به قرآن ايمانست به خدا و وحدانيت او و برائت از شرك از اين جهت بعد از اين گفتند كه * ( وَلَنْ نُشْرِكَ ) * و هرگز شرك نياريم و انباز نگريم * ( بِرَبِّنا ) * به پروردگار خود * ( أَحَداً ) * يكى را از اصنام و ابالسه و غير آن چنان كه پيش از اين شرك مىآورديم\r\n\r\n","description":"","footnote":"\r\n( 1 ) عقايد و آراء بشرى راجع بحقيقت و ماهيت جن و وجود آن مختلفست مشركين عرب معتقد بودند كه براى جنيان سلطنت مطلقه است بر همه موجودات زمينى و اينان عالمند به تمام مغيبات جهان و گروهى از آنان جن را عبادت كرده و ميگفتند حقتعالى با اينان ازدواج نموده * ( وَجَعَلُوا بَيْنَه وَبَيْنَ الْجِنَّةِ نَسَباً ) * و ملائكه از زنان جنيه بوجود آمده و دختران خدا هستند و جمع كثيرى از فلاسفه و حكماء قديما و جديدا رأسا وجود جن را انكار نموده‌اند و گروهى از آنان معتقد بوجود جن و شياطين هستند ولى گويند اينان ارواح مجرده‌اند و گروهى ديگر بر آنند كه اينان نفوس بشريه‌اند كه از ابدان خود مفارقت كرده‌اند و گروهى از مردم امروزى اينان را ميكربهاى موذيه و مضره پنداشته‌اند و بعضى از اين گروه كه خود را منتحل بدين و مذهب ميدانند آيات و روايات مربوطه بجن و شياطين را بر طبق اوهام باطلهء خود تأويل كرده و مخالف نصوص و ظواهر قرآن و روايات كثيره درباره جن و شياطين سخنان ناصوابى گفته‌اند بارى همهء اين عقايد و آراء از طريق حق و صواب بيرون است و جنبهء افراط و غلو و يا تفريط و تقصير پيدا كرده است و عقيده حقه مستقيمه آنست كه از شرايع حقه عالم و فرمايشات انبياء و مرسلين و ائمه طاهرين سلام اللَّه عليهم اجمعين بدست ميآيد و قرآن كريم در اين سوره مباركه و هم در سور ديگر راجع بوجود و ماده خلقت آنها و اوصاف و خصائص و آثار و افعال اين مخلوق نهانى بنيكوترين وجهى بيان فرموده و ما بايد به آنچه از قرآن و روايات معتبره مستفاد ميگردد مؤمن و معتقد باشيم و پاره اى از تفاصيل و خصوصياتى كه از قرآن و فرمايشات خاندان نبوت معلوم نميشود و از اوهام و خرافات عوام بشمار ميآيد و ما را مكلف بمعرفت آنها نكرده‌اند بر كنار نهاده و غور در آنها ننمائيم\r\n","page_name":" 29 ","page_number":29},
  {"content":"\r\nآيه دالست بر آنكه حضرت رسالت صلَّى اللَّه عليه و آله و سلَّم مبعوث است بر همه جن و انس ، و بدانكه جن از عقلااند و عارف بلغات عرب و مميز معجز از غير آن و داعى قوم خود باسلام و مخبر ايشان باعجاز قرآن و عالم به آنكه اين كلام رب عباد است نه عباد چه كلام عباد متعجب منه نيست و بدانكه أَنَّه مفتوحست به جهت آنكه فاعل أُوحِيَ است و إِنَّا مكسور بواسطهء آنكه مبتدا است محكى بعد از قول و بواقى آن كه مذكور خواهد شد مكسورند بر آنكه مقول قول جناند ، و حفص آنها را مفتوح ميخواند بر آنكه معطوف باشد بر محل جار و مجرور در * ( فَآمَنَّا بِه ) * كه منصوب المحل است مگر أَنْ لَوِ اسْتَقامُوا وَأَنَّ الْمَساجِدَ لِلَّه وَأَنَّه لَمَّا قامَ كه مفتوح خوانده‌اند بر آنكه موحى به‌اند ، و بكر در دوى اول موافق حفص است و در اخير مكسور خوانده بر استيناف و يا بر مقول قول ، و طبرسى آورده كه واحدى به اسناد خود از سعيد بن جبير روايت كند كه ابن عباس فرمود كه پيغمبر صلَّى اللَّه عليه و آله و سلَّم قرآن را بر جن نخواند و جن را نديد بلكه روزى با جمعى از اصحاب متوجه سوق عكاظ شد در آن وقت شياطين از خبر آسمان ممنوع شده بودند و چون بنزد قوم خود آمدند و اخبار ايشان نمودند كه ما از اخبار آسمان ممنوع شده‌ايم ايشان گفتند حادثهء عظيم در دنيا واقع شده در مشارق و مغارب عالم پراكنده شويد و از اين معنى استخبار كنيد ايشان در اطراف و اكناف عالم منتشر گشتند و تفحص اينمعنى مينمودند تا آنكه جماعتى از ايشان بتهامه رسيدند و با آن حضرت در سوق عكاظ ملاقات كردند و حضرت صلَّى اللَّه عليه و آله و سلَّم با اصحاب به نماز صبح مشغول بود و چون استماع قرآن كردند گفتند ( هذا الذى حيل بيننا و بين خبر السماء ) پس بقوم خود مراجعت كردند و گفتند * ( إِنَّا سَمِعْنا قُرْآناً عَجَباً يَهْدِي إِلَى الرُّشْدِ فَآمَنَّا بِه وَلَنْ نُشْرِكَ بِرَبِّنا أَحَداً ) * .\r\n( 3 ) - * ( وَأَنَّه تَعالى ) * و بدرستى كه بلند و برتر است * ( جَدُّ رَبِّنا ) * عظمت و جلال پروردگار ما از مجانست مخلوقات و مشابهت ممكنات در ذات و صفات . يا بزرگست سلطنت و غناى او و آن مأخوذ است از جد فلان فى عينى اذا عظم و مستعار است از جد كه بمعنى بخت و دولتست مراد و صف اوست بتنزه از زن و فرزند به جهت عظمت و بزرگوارى او يا سلطانيت و ملكوتيت او يا غناى او و قوله * ( مَا اتَّخَذَ صاحِبَةً وَلا وَلَداً ) * از براى بيان اين معنى است يعنى فرا نگرفت هيچ زنى را هم چنان كه بعضى از بنى مليح ميگويند و نه فرزندي را چنان كه يهود و نصارى به آن اعتقاد دارند و از ابو - جعفر و ابو عبد اللَّه صلوات اللَّه عليهما مرويست كه\r\nليس للَّه جد و انما قالته الجن بجهالة فحكاه سبحانه كما قالت\r\nخداى تعالى موصوف نيست بجد كه بمعنى بخت و دولتست چه آن از صفات ممكناتست بلكه جن به جهت جهالت خود اين را بر او اطلاق كردند و حق سبحانه به همان طريق كه گفته‌اند از براى رسول خود صلَّى اللَّه عليه و آله و سلَّم حكايت فرمود .\r\n","description":"","footnote":"","page_name":" 30 ","page_number":30},
  {"content":"\r\n( 4 ) - * ( وَأَنَّه كانَ يَقُولُ ) * و بدرستى كه او هست كه ميگويد * ( سَفِيهُنا ) * جاهل و نادان ما يعنى ابليس يا مرده جن * ( عَلَى اللَّه شَطَطاً ) * بر خداى تعالى سخن دور و متجاوز از حد كه آن نسبت صاحبه و ولدا است بوى .\r\n( 5 ) - * ( وَأَنَّا ظَنَنَّا ) * و بدرستى كه ما پنداشتيم * ( أَنْ لَنْ تَقُولَ الإِنْسُ وَالْجِنُّ ) * آنكه نگويند آدميان و جنيان * ( عَلَى اللَّه كَذِباً ) * بر خداى دروغى لا جرم هر چه سفيه ما ميگفت باور ميكرديم و چون قرآن شنيديم دانستيم كه وى دروغ بسته بر خداى پس از آن برگشتيم و مؤمن شديم ، اين كلام اعتذار است از اتباع ايشان مر سفيه را در اين قول به جهت ظن ايشان با آنكه هيچكس تكذيب نتواند كرد بر خداوند ، نصب * ( كَذِباً ) * بر مصدر است زيرا كه آن نوعى از قولست يا صفت قول محذوفست اى قولا مكذوبا فيه ، آيه دالست بر آنكه جنيان مقلد بودند و چون استماع حجت كردند و حق بر ايشان منكشف شد رجوع كردند از آنچه بر آن بودند و مشعر است ببطلان تقليد در معرفت خداى و وجوب اتباع دليل .\r\n( 6 ) - * ( وَأَنَّه كانَ ) * و بدرستى كه بودند * ( رِجالٌ مِنَ الإِنْسِ ) * مردانى از آدميان كه در بعضى از مواضع * ( يَعُوذُونَ ) * پناه گرفتندى * ( بِرِجالٍ مِنَ الْجِنِّ ) * بمردانى از جنيان و آن چنان بود كه چون كسى ببيابان هولناك رسيدى گفتى ( اعوذ به سيد هذا الوادى من سفهاء قومه ) پناه ميبرم به سيد اين وادى از شر سفهاى قوم او و اعتقاد او آن بود كه بدان استعاذهء آن شب سالم و مأمون بماند * ( فَزادُوهُمْ ) * پس بيفزودند آدميان مر جنيان را بسبب اين استعاذه * ( رَهَقاً ) * لحوق و غشيان اثم از كبر و سركشى و جهل چه ايشان بسبب آن گفتند كه بزرگي ما بمرتبه ايست كه آدميان پناه بما ميجويند و ما نگهبان و حامى و سيد ايشانيم ، از ابن عباس منقولست كه معنى آيه آنست كه بيفزودند جنيان مر آدميان را گمراهى يعنى اغواء و اضلال ايشان كردند تا آنكه آدميان استعاذه كردند بايشان ، و مقاتل گفته كه اول كسى كه تعوذ بجن نمود قومى بودند از يمن و بعد از آن بنو حنيفه بود و بعد از آن اين تعوذ در ميان مردم فاش شد و همه كس تعوذ ميكردند ، و عكرمه از ابن ابى السائب انصارى روايت كند كه در مبدء حال كه رسول صلَّى اللَّه عليه و آله و سلَّم بمدينه آمده بود من با پدر خود به سفر رفتيم در راه شب در آمد بنزديك شبانى رفتيم چون شب بنيمه رسيد گرگى بيامد و بره اى بگرفت راعى آواز داد كه يا عامر الوادى جارك جارك منادى آواز داد كه يا سرحان ارسله آوازي شنيدم و كسى را نديدم گرگ بره را رها كرد و بره ميان گله رفت و گزندى بوى نرسيد حق سبحانه اين آيه فرستاد كه * ( وَأَنَّه كانَ رِجالٌ مِنَ الإِنْسِ يَعُوذُونَ بِرِجالٍ مِنَ الْجِنِّ فَزادُوهُمْ رَهَقاً ) * .\r\n( 7 ) - * ( وَأَنَّهُمْ ) * و بدرستى كه آدميان يعنى كفار ايشان * ( ظَنُّوا ) * گمان بردند * ( كَما ظَنَنْتُمْ ) *\r\n","description":"","footnote":"","page_name":" 31 ","page_number":31},
  {"content":"\r\nهم چنان كه شما گمان برده‌ايد اى جن * ( أَنْ لَنْ يَبْعَثَ اللَّه أَحَداً ) * آنكه هرگز بر نينگيزد خداى * ( أَحَداً ) * يكى را از مردگان براى حساب و جزاء ، يا آنكه بعث نكند رسول را بعد از موسى و عيسى عليهما السّلام و گويند اين هر دو آيه از جملهء مومى به است و ضمير * ( أَنَّهُمْ ) * راجع بجن است و خطاب در * ( ظَنَنْتُمْ ) * با كافران قريش يعنى وحى كرده شد به من كه آدميان بجنيان استعاذه ميكنند و بسبب آن كبر و سركشى ايشان را زياده ميكنند و گمان مىبرند جنيان هم چنان كه شما گمان ميبريد اى كافران قريش آنكه حق سبحانه هيچكس را بعث نخواهد كرد و بنا بر اينمعنى اين هر دو آيه معترضه باشد ميان كلام جن ، پس باز از جن حكايت كند كه :\r\n( 8 ) - * ( وَأَنَّا لَمَسْنَا السَّماءَ ) * لمس بمعنى مس است و آن مستعار است از براى طلب زيرا كه مس شيء طلب آنست يقال لمسه و ألمسه و تلمّسه كطلبه و أطلبه و تطلَّبه يعنى بدرستى كه ما قصد آسمان نموديم و طلب رسيدن كرديم به آن براى استراق سمع ( 1 ) * ( فَوَجَدْناها ) * پس يافتيم آسمان را كه * ( مُلِئَتْ ) * پر كرده شده * ( حَرَساً شَدِيداً ) * از پاسبانان توانا . حرس اسم جمعست بمعنى حراس چون خدم بمعنى خدام و توصيف آن باسم مفرد باعتبار لفظ است چه اسم جمع مفرد اللفظ و مجموع المعنى است و مراد به اين حراس ملائكه‌اند يعنى از فرشتگان با قوت كه براى منع جنيان مقرر شده‌اند * ( وَشُهُباً ) * و از ستارگان درخشنده آتش فشان يعنى اجسام مضيئه متوقّده متولده از نار كه جهت رجم ديوان متعين گشته‌اند و آن انوار متمدده است از آسمان مانند آتش :\r\n( 9 ) - * ( وَأَنَّا كُنَّا ) * و بدرستى كه بوديم ما * ( نَقْعُدُ مِنْها ) * مينشستيم از آسمان * ( مَقاعِدَ ) * در نشستگاهها * ( لِلسَّمْعِ ) * براى شنيدن اخبار آسمان اين جار و مجرور صلهء * ( نَقْعُدُ ) * است يا صفت * ( مَقاعِدَ ) * و مراد بمقاعد مواضع جلوسى كه خالى از حرس و شهب باشد و صالح ترصد يعنى مينشستيم در مقاعد خالى از حرس و شهب و سخنان ملائكه را گوش ميكرديم * ( فَمَنْ يَسْتَمِعِ الآنَ ) * پشبار هر كه از جن طلب شنيدن مىكند اكنون * ( يَجِدْ لَه ) * مييابد براى خود * ( شِهاباً ) * ستارهء روشن آتش * ( رَصَداً ) * نگاهدارندهء او از صعود ، يعنى منع كننده او از استماع قول فرشتگان و آماده براى\r\n\r\n","description":"","footnote":"\r\n( 1 ) لمس بمعنى مس است و هر يك بر سبيل استعاره بمعنى طلب نيز آمده‌اند شبه الطلب با لمس و اللمس فى كون كل واحد منهما وسيلة الى تعرف حال الشيء فعبر عنه با لمس و اللمس يعنى ما قبل از بعثت طلب ميكرديم رسيدن بآسمانرا و ضمنا دلالت دارد بر كمال قرب آنها به آسمان مانند نزديك بودن لامس بملموس براى استماع سخنان فرشتگان راجع بحوادث عالم علوى و سفلى و پس از بعثت حضرت ختمى مرتبت ( ص ) در يافتيم كه آسمان پر شده از حارسان و پاسبانان توانا فرشتگان كه ما را بوسيلهء شهابها منع ميكنند از رسيدن به آسمان و استراق سمع از فرشتگان .\r\n","page_name":" 32 ","page_number":32},
  {"content":"\r\nسوختن او ( 1 ) ، رصد صفت شهاب است بمعنى راصد ، و ميتواند بود كه اسم جمع باشد اى ذوى شهاب راصدين بالرجم يعنى يابد فرشتگانى را كه خداوند آتش ريزانند و نگهبانان از صعود او ، و از بلخى و زهرى نقل است كه شهب پيش از زمان حضرت رسالت صلَّى اللَّه عليه و آله و سلَّم بودند و ليكن مانع جن نبودند و چون آن حضرت مبعوث شد بيشتر گشتند و مانع صعود ايشان شدند ، و بعضى گفته‌اند كه شهب در زمان حضرت پيغمبر صلَّى اللَّه عليه و آله و سلَّم حادث شدند و قبل از آن نبودند و بنا بر اين از جملهء معجزات حضرت نبوى صلَّى اللَّه عليه و آله و سلَّم خواهد بود و قول اول اصح است ( 2 ) و مؤيد اين است اينكه زهرى از على بن الحسين صلوات اللَّه عليهما نقل كرده كه ابن عباس گفت كه ما نزد رسول صلَّى اللَّه عليه و آله و سلَّم نشسته بوديم و جماعتى از انصار نزد آن حضرت حاضر بودند ستاره اى از آسمان ريزان شد حضرت صلَّى اللَّه عليه و آله و سلَّم بايشان گفت در زمان جاهليت كه اين حادث مىشد چه مىگفتند گفتند كه ميگفتند كه مردى عظيم الشأن بميرد يا متولد شود :\r\n( 10 ) -\r\n* ( وَأَنَّا لا نَدْرِي ) * بدرستى كه ما نميدانيم * ( أَ شَرٌّ أُرِيدَ ) * آيا بدى خواسته شده است از حراست آسمان و باز داشتن ما از استماع قول فرشتگان * ( بِمَنْ فِي الأَرْضِ ) * به كسانى كه در زمين انداز آدميان * ( أَمْ أَرادَ بِهِمْ ) * يا خواسته است براى ايشان * ( رَبُّهُمْ ) * پروردگار ايشان * ( رَشَداً ) * خيرى و صلاحى يعني در وقت حدوث اين علامات كه كثرت رجم است و منع استراق گفتيم كه اين نيست مگر براى امرى عظيم كه حق سبحانه اراده آن فرموده باهل زمين از عذاب و نقمت يا لطف\r\n\r\n","description":"","footnote":"\r\n( 1 ) اين آيه شريفه دلالت دارد بر آنكه پاسبانان كه فرشتگانند بوسيلهء ستارگان آتشين ، جن و شياطين را رانده و دور ميكردند و اينان را بطور كلى از استراق سمع منع مينمودند و اما سوختن اينان پس از آيه شريفه مستفاد نميشود بلكه مدلول بعضى احاديث و رواياتست و جمعى از مفسرين بر آنند كه قبل از مبعث نيز فرشتگان با اين شهابها كه ساليان دراز وجود داشتند شياطين را رجم مينمودند ولى نه بدين شدت و كيفيت بلكه شياطين در اطراف آسمان مقاعدى را براى خود اختيار كرده بودند كه خالى از پاسبانها و شهابها بود و در آن مقاعد حاضر گشته سخنان فرشتگان را استماع ميكردند و اما بعد از مبعث حضرت ختمى مرتبت صلَّى اللَّه عليه و آله پس تمام اطراف و جوانب آسمان پر شد از فرشتگان و حارسان توانا و ستارگان آتش فشان و جميع نقاط آسمان را نگهبانى ميكردند و جنيان را از نزديك شدن به آسمان و استماع اقوال فرشتگان منع و رجم مينمودند چنانچه آيه شريفه * ( فَوَجَدْناها مُلِئَتْ حَرَساً شَدِيداً وَشُهُباً ) * و آيه انا كنا نقعد مقاعد للسمع الايه اشعار بدين معنى دارد .\r\n( 2 ) چنان كه قبلا اشاره كرديم ، شياطين كه نوعى از جن و متمحض در شر و بدى هستند قبل از مبعث نشستن گاه هايى در آسمان براى خود اختيار كرده و در آن مقاعد نشسته اقوال فرشتگان را استماع ميكردند و حوادث و وقايع جهان را كم و بيش فرا گرفته از براى كاهنان نقل مينمودند و اينان بمردم خبر ميدادند ولى بعد از ظهور كوكبهء احمدى و بعثت محمدى صلَّى اللَّه عليه و آله از حضور در هر نقطه اى از نقاط آسمان جدا و اكيدا ممنوع گشتند و حارسان الهى اينان را با شهابها رانده و مطرود مينمودند و پوشيده نماند كه اين ممنوعيت و مطروديت بطورى كه ذكر شد بعد از مبعث آن حضرت مسلم و يقينى و مستفاد از نصوص و ظواهر قرآن و رواياتست و اما مواقف اين فرشتگان و كيفيت پاسبانى آنان و چگونگى رجم و راندن ايشان شياطين را با شهب و ستارگان و وجه تأثير آنها در شياطين و جنيان و امثال ذلك پس قرآن و روايات معتبره بطور صريح و روشن در اين باره بيانى ندارد و آنچه بعضى از نويسندگان راجع بدين امور نامبرده نوشته‌اند دليل محكمى از قرآن و احاديث معتبره بر اثبات آن در دست ندارند و بايد دانست كه ما را بمعرفت اين تفاصيل و غور در آنها مكلف نكرده‌اند و اللَّه العالم بحقايق الامور .\r\n","page_name":" 33 ","page_number":33},
  {"content":"\r\nو رحمت و تسميه عذاب بشر به جهت آنست كه متضمن مضرت است :\r\n( 11 ) - * ( وَأَنَّا مِنَّا الصَّالِحُونَ ) * و بدرستى كه از جنس ما شايستگان هستند يعنى مؤمنان نيكوكار كه سابقاند در خيرات * ( وَمِنَّا دُونَ ذلِكَ ) * و از ما گروهى هستند فروتر از صالحان يعنى ميانه روان يا غير صالحان كه طالحند و بدكاران * ( كُنَّا طَرائِقَ قِدَداً ) * مضاف در اسم كان محذوفست يا در خبر آن ، و قدد جمع قده يعني قطعه اى كانت طرائقنا طرايق مقطوعة متفرقة يعنى هست طرق ما طرق منقطعه از يكديگر يعنى مذاهب متفرقه مختلفه يا هستيم خداوندان طرق متفرقه و مذاهب مختلفه ، و گويند كه طرايق منصوب بنزع خافض است اى فى طرايق متفرقة يعنى هستيم در طريقها و مذهبهاى مختلف ، و از سدى منقولست كه الجن امثالكم فيهم قدرية و مرجئة و دهرية و رافضة و شيعة و غير ذلك من الصالح و الطالح .\r\n( 12 ) - * ( وَأَنَّا ظَنَنَّا ) * ظن اينجا بمعنى علم و يقين است يعنى بدرستى كه يقين دانستيم كه * ( أَنْ لَنْ نُعْجِزَ اللَّه ) * آنكه هرگز عاجز نتوانيم ساخت خداى را * ( فِي الأَرْضِ ) * در حالتى كه در زمين باشيم يعنى هر جا كه ما هستيم در زمين نميتوانيم كه او را عاجز سازيم * ( وَلَنْ نُعْجِزَه ) * و عاجز نمىتوانيم كرد او را * ( هَرَباً ) * در حالتى كه گريخته باشيم به اطراف آسمان يا بكوه قاف يا عاجز نتوانيم ساخت او را در زمين اگر بما ارادهء امرى نمايد و او را عاجز نميتوانيم كرد در گريختن و از اطراف آسمان بيرون رفتن اگر طلب ما كند ، خلاصهء سخن آنست كه هر جا كه هستيم در تحت فرمان اوئيم و در قبضهء قدرت او و عدم امكان خروج ما از دايرهء حكم او اين وصف احوال جميع جنيان است و بيان عقايد ايشان يعنى همهء ايشان خواه كه اخيار باشند يا اشرار يا مقتصد اعتقاد دارند بر آنكه خداى عزيز است و غالب بر وجهى كه هيچ مطلبى از او فوت نمىشود و هيچ مهربى موجب آن نيست كه ملتجى خود را از او برهاند .\r\n( 13 ) - * ( وَأَنَّا لَمَّا سَمِعْنَا الْهُدى ) * و بدرستى كه ما آن هنگام كه شنيديم قرآن را كه سبب هدايت عالميان است * ( آمَنَّا بِه ) * گرويديم به او يا بآنكس كه از وى شنيديم يعني حضرت پيغمبر صلَّى اللَّه عليه و آله و سلَّم و مقرر است كه هيچ پيغمبرى بجن معبوث نبوده الا حضرت خاتميت صلَّى اللَّه عليه و آله و سلَّم كه دعوت او به همه انس و جن فرا رسيده و خوان تبليغ او در نظر خاص و عام كشيده * ( فَمَنْ يُؤْمِنْ بِرَبِّه ) * پس هر كه بگرود بپروردگار خود * ( فَلا يَخافُ ) * پس او نترسد * ( بَخْساً ) * از نقصاني در جزاى او * ( وَلا رَهَقاً ) * و نه از لحوق ظلم و غشيان كراهت و مذلت بلكه اجر او بر اتم وجه باشد زيرا كه او بخس حق كس نكرده و رهق ظلم احدى ننموده ، آيه دالست بر آنكه از حق مؤمن آنست كه از مظالم مجتنب باشد و منه\r\nقوله صلَّى اللَّه عليه و آله و سلَّم المؤمن من أمنه الناس على أنفسهم و أموالهم\r\nو از ابن عباس\r\n","description":"","footnote":"","page_name":" 34 ","page_number":34},
  {"content":"\r\nو قتاده مرويست كه معنى آيه آنست كه نترسد از نقص أجر حسنات خود و از زيادتى عذاب بر سيئه خود چه بخس بمعنى نقصانست و رهق بمعنى عدوان ، و در كشاف آورده كه * ( فَلا يَخافُ ) * خبر مبتداى محذوفست و تقدير اينكه فهو لا يخاف اى فهو غير خايف و چون كلام در تقدير مبتدا و خبر است فا در او داخل شده و اگر نه بايستى كه لا يخف بودى تا جزاى شرط باشد و فايده رفع فعل و تقدير مبتدا قبل از او و وجوب ادخال ( فا ) در آن و عدم اتيان بلا يخف در مقام اين مبتداء و خبر آنست كه اول دالست بر تحقيق آنكه مؤمن ناجيست لا محاله و مختص است بعدم بخس و رهق نه غير او و قوله * ( بَخْساً وَلا رَهَقاً ) * بر حذف مضاف است اى لا يخاف جزاء بخس و لا رهق ، آيه دالست بر قوت ايمان جنيان و قوت اسلام .\r\n( 14 ) - * ( وَأَنَّا مِنَّا الْمُسْلِمُونَ ) * و بدرستى كه از ابناى نوع ما مسلمانانند يعنى گرويدگانند به پيغمبر و متدين بدين اسلام گشته‌اند * ( وَمِنَّا الْقاسِطُونَ ) * و از ما ستمكارانند بر نفس خود و در گذشتگان از طريق حق كه ايمان و طاعت است * ( فَمَنْ أَسْلَمَ ) * پس هر كه گردن نهاد امر خداى را هم چنان كه ما منقاد امر اوئيم * ( فَأُولئِكَ ) * پس آن گروه گردن نهادگان * ( تَحَرَّوْا ) * قصد كرده‌اند * ( رَشَداً ) * راه راست را كه موصل ايشانست به ثواب ابدى .\r\n( 15 ) - أَمَّا الْقاسِطُونَ و اما بيرون رفتگان از طريق حقكانُوا پس باشند در آخرتجَهَنَّمَ حَطَباً مر دوزخ را هيمه كه بديشان دوزخ افروخته شود چنان كه بكفار انس افروخته مىشود ، و در خبر است كه حجاج بن يوسف در حينى كه ارادهء قتل سعيد بن جبير كرد به او گفت ما تقول فيّ چه مىگويى در حق من فرمود قاسط عادل اركان دولتش گفتند ما احسن ما قال نيكو سخنى گفت حجاج گفت اى جاهلان او مرا ظالم و مشرك ميگويد و گمان شما آنست كه او مرا بقسط و عدل تعريف مىكند و بعد از آن اين دو آيه بر ايشان خواند كه أَمَّا الْقاسِطُونَ فَكانُوا لِجَهَنَّمَ حَطَباً و قوله الَّذِينَ كَفَرُوا بِرَبِّهِمْ يَعْدِلُونَ ( 16 ) - * ( وَأَنْ لَوِ اسْتَقامُوا ) * اين عطفست بر أَنَّه اسْتَمَعَ و * ( أَنْ ) * مخففه است از مثقله يعنى ديگر وحى كرده شده است به من بدرستى كه شأن و قصه آنست كه اگر مستقيم شوند اهل مكه * ( عَلَى الطَّرِيقَةِ ) * بر طريقهء مثلى يعنى بر افضل طرق كه دين اسلامست * ( لأَسْقَيْناهُمْ ) * هر آينه بدهيم ايشان را * ( ماءً غَدَقاً ) * آب بسيار ، اينكلام بر طريق مثلست و مراد از آن وسعت رزقست و كثرت مال و منال و تخصيص آن بذكر به جهت آنست كه از اصل معاش وسعت است پس معنى آنست كه ما روزى را بر ايشان فراخ گردانيم ، يا اگر جن بر اسلام استقامت ورزند ايشان را نعمت بسيار ارزاني داريم .\r\n( 17 ) - * ( لِنَفْتِنَهُمْ فِيه ) * تا بيازمائيم ايشان را در آن يعنى با ايشان معاملهء آزمايندگان كنيم\r\n","description":"","footnote":"","page_name":" 35 ","page_number":35},
  {"content":"\r\nتا بر عالميان ظاهر شود كه بوظايف شكر آن چگونه قيام مينمايند ، يا اگر جن بر طريقهء قديم خود كه كفر است مستقيم باشند و اسلام نيارند باستماع قرآن ما روزى را بر ايشان فراخ سازيم بر وجه استدراج تا بسبب آن در فتنه افتند و اثم را زياده كنند و كفران نعمت نمايند و به عذاب ابدى گرفتار شوند كقوله تعالى إِنَّما نُمْلِي لَهُمْ لِيَزْدادُوا إِثْماً - الى آخر و ابن عباس و سدى آيه را تعميم ميكنند يعنى اگر جن و انس مستقيم شوند بر طريق ايمان ايشان را بسعت معيشت سر افراز گردانيم تا آزمايش ايشان كنيم در آن نعمت ، و مقاتل گفته كه ماء غدق بر سبيل حقيقت است نه بر طريق مثل چه نزول اين آيه بعد از آن بود كه حق سبحانه هفت سال باران از اهل مكه باز گرفته بود و خشك سالى بر ايشان واقع شده ، صاحب طبرسى آورده كه اولى آنست كه طريقه محمول باشد بر استقامت در دين و ايمان نه در كفر و طغيان زيرا كه متبادر نزد اطلاق اولست نه ثانى و ديگر آنكه آن در موضع تلطف است در استدعاء بايمان و حث بر طاعت ، و در تفسير اهل البيت عليهم السّلام مذكور است كه ابى بصير از ابى جعفر صلوات اللَّه عليه آيهء إِنَّ الَّذِينَ قالُوا رَبُّنَا اللَّه ثُمَّ اسْتَقامُوا سؤال كرد فرمود\r\nهو و اللَّه ما أنتم عليه\r\nپس اين آيه را تلاوت فرمود كه وَأَنْ لَوِ اسْتَقامُوا عَلَى الطَّرِيقَةِ لأَسْقَيْناهُمْ ماءً غَدَقاً و بريد عجلى از ابو عبد اللَّه سلام اللَّه عليه اين آيهء سؤال كرد فرمود\r\nلافدناهم علما كثيرا يتعلمونه من الأئمة\r\nيعنى معنى آيه آنست كه اگر بر طريقهء دين اسلام استقامت ورزند هر آينه علم بسيار بر ايشان فايده رسانيم به اين وجه كه توفيق ايشان دهيم تا از ائمه هدى آن را فرا گيرند * ( وَمَنْ يُعْرِضْ ) * و هر كه اعراض كند * ( عَنْ ذِكْرِ رَبِّه ) * از ياد كردن پروردگار خود يعني از عبادت آفريدگار خود اعراض كند يا از موعظه و وحى روى بگرداند و قبول نكند يا كفران نعمت او كند * ( يَسْلُكْه ) * در آورد خداى او را * ( عَذاباً صَعَداً ) * در عذابى سخت كه فوق طاعت او باشد و غالب بر او ، صعد بمعنى فاعلست و به جهت مبالغه موصوف به واقع شده و نصب او بنزع خافض است اى يسلكه فى عذاب صاعد كقوله ما سَلَكَكُمْ فِي سَقَرَ ( 18 ) - * ( وَأَنَّ الْمَساجِدَ لِلَّه ) * و ديگر وحى كرده شده است به من كه مسجدها مر خداى راست و خاصست به دو * ( فَلا تَدْعُوا ) * پس مخوانيد در آن * ( مَعَ اللَّه أَحَداً ) * با خدا يكى را يعنى غير او را در آن پرستش ميكنيد چنانچه يهود و نصارى در كنايس و مواضع خود عزير و مسيح را بالوهيت ياد ميكنند و چنانچه مشركان در حوالى بيت الحرام ميگويند كه لبيك لا شريك لك إلَّا شريك هو لك يا عبادت را در آن برياء ميكنند و حسن بصرى گفته كه مراد از اين مساجد مساجد تمام روى زمين است مسجد حضرت سيد المرسلين\r\nلقوله عليه السّلام جعلت لى الارض مسجدا و ترابها طهورا\r\nيعنى همهء زمين را براى من مسجد كردند و خاكش را پاك كننده ساختند تا هر جا كه من و امت من باشيم نماز گذاريم\r\n","description":"","footnote":"","page_name":" 36 ","page_number":36},
  {"content":"\r\nو اگر آب نيابيم به خاك تيمم كنيم . پس معنى آيه آنست كه در هيچ بقعه از بقاع ارض كسى ديگر را با خداى مخوانيد بلكه عبادت را در همه جا مخصوص داريد به او ، و نيز از حسن نقل كرده‌اند كه مراد بمساجد صلوات است يعنى از براى غير خدا نماز مگذاريد ، و نزد بعضى ديگر مراد بمساجد مسجد بيت الحرامست كه قبله جميع مساجد است و منه قوله تعالى وَمَنْ أَظْلَمُ مِمَّنْ مَنَعَ مَساجِدَ اللَّه أَنْ يُذْكَرَ فِيهَا اسْمُه و گفته‌اند كه مراد بمساجد مواضع سبعه است كه آن جبهه است و يدين و ركبتين و ابهامى الرجلين يعنى اينها مر خدايراست به اين معنى كه آفريدهء اويند پس آنها را از براى غير خدا بر زمين منهيد ، و مؤيد اينقولست اينكه معتصم از ابو جعفر محمّد بن على بن موسى الرضا عليهم التحية و الثناء سؤال كرد كه ما معنى قوله تعالى * ( وَأَنَّ الْمَساجِدَ لِلَّه فَلا تَدْعُوا مَعَ اللَّه أَحَداً ) * را نميدانيم فرمود كه\r\nهى أعضاء السبعة التي يسجد عليها\r\nو نيز مقوى اين است قول حضرت رسالت\r\nأمرت أن أسجد على سبعة أرباب أى اعضاء\r\nو نزد بعضى ديگر مساجد جمع مسجد است بفتح جيم بمعنى سجود يعنى سجده ها مخصوص به خدا است و جايز نيست كه از براى غير او سجده كنند ، و از سعيد بن جبير روايتست كه جنيان حضرت رسول صلَّى اللَّه عليه و آله و سلَّم را گفتند ما چگونه در مسجد حاضر شويم و با تو نماز گذاريم چه از آنجا كه مائيم تا اينجا راهى دور است حق سبحانه اين آيه فرستاد كه * ( وَأَنَّ الْمَساجِدَ لِلَّه ) * الخ و در خبر است كه بعد از نزول اين آيه چون مسلمانان به مسجد شدندى گفتندى ( لا إله إلا اللَّه و السلام على رسول اللَّه ) ( 19 ) - * ( وَأَنَّه لَمَّا قامَ ) * و بدرستى كه آن هنگام كه بر خاست * ( عَبْدُ اللَّه ) * بندهء خداى كه محمّد است در بطن نخله به نماز صبح * ( يَدْعُوه ) * ميخواند خداى را در نماز صبح و جن قرائت او ميشنيدند * ( كادُوا يَكُونُونَ ) * نزديك بوده كه باشند * ( عَلَيْه لِبَداً ) * بر وى خفتگان از غايت ازدحام بر او به جهت تعجب ايشان از آنچه ميديدند از عبادت او و اقتداى اصحاب به او در قيام و ركوع و قعود و سجود و به جهت حرص ايشان بر استماع قرآن چه هرگز مثل اين حال نديده بودند و مانند اينكلام نشنيده ، از ابن عباس مروى است كه اينكلام از قول جنيانست كه بعد از استماع قرآن چون باهل خود مراجعت كردند بايشان خبر دادند از ازدحام اصحاب بر آن قدوهء و احباب در وقت اقتداء كردن ايشان به او در نماز و استماع كلام از آن حضرت نمودن ، و قتاده گفته كه مراد اينست كه چون رسول بدعوت كردن برخاست جن و انس مجتمع شدند بر ابطال كار او و اطفاء نور او و حق سبحانه منع شر ايشان نموده از او و حجت او را ظاهر و غالب ساخت بر همهء ايشان ، و نزد بعضى ديگر معنى آنست كه هر گاه رسولى از رسل قيام نمود بعبادت خداى و نهى مشركان از عبادت غير\r\n","description":"","footnote":"","page_name":" 37 ","page_number":37},
  {"content":"\r\nاو نزديك بود كه ايشان به جهت تظاهر و تعاون يكديگر بر عداوت او ازدحام نمايند بر ايذاء و آزار او و كسانى كه * ( أَنَّه ) * بكسر ميخوانند ميگويند كه اين از قول جن است ، و بدانكه ايثار * ( عَبْدُ اللَّه ) * بر رسول اللَّه يا بر النبى به جهت آنست كه اين كلام در موقع كلام رسول واقع شده زيرا كه تقدير بر اينوجه است كه و أوحى إلى أنه لما قام عبد اللَّه پس به جهت تواضع و تذلل اين اسم در مقام رسول و نبى آورده شده و يا به جهت اشعار به آنچه مقتضى قيامست به آنكه عبوديت است و ايماء به آنكه عبادت بنده خداى را امرى نيست كه از عقل مستبعد و مستنكر باشد تا بر آن ازدحام بايد نمود ، و در آثار آمده كه آن حضرت را هيچ نام خوشتر از اين نيامدى چه به شرط عبادت و عبوديت بر وجهى آن حضرت قيام نموده كه هيچكس را قدرت اقامت بر آن نمانده لا جرم در وقت عروج آن حضرت در منازل ملكى به اين اسم مذكوره شده كه سُبْحانَ الَّذِي أَسْرى بِعَبْدِه و بهنگام نزول قرآن از مدارج فلكى به همين نام نامزد گشته كه تَبارَكَ الَّذِي نَزَّلَ الْفُرْقانَ عَلى عَبْدِه ( 20 ) -\r\n* ( قُلْ ) * بگو اى محمّد بمشركان * ( إِنَّما أَدْعُوا ) * جز اين نيست كه ميخوانم يعنى مى - پرستم * ( رَبِّي ) * پروردگار خود را * ( وَلا أُشْرِكُ بِه ) * و انباز نميگيرم به دو * ( أَحَداً ) * يكى را و اين امر بديع و منكر نيست كه موجب تعجب شما شود يا اتفاق شما بر مقت و عذاب من ، و جماعتى از قراء ( قال ) بصيغهء ماضى خوانده‌اند و معنى اينكه گفت پيغمبر صلَّى اللَّه عليه و آله و سلَّم بجنيان نزد ازدحام و تعجب ايشان كه نيست آنچه مشاهدهء آن ميكنيد از پرستيدن خداى و واگذاشتن شركاء امرى كه از آن متعجب بايد شد بلكه تعجب از كسى است كه داعى غير خدا باشد و فراگيرندهء شركاء از براى او و گفته‌اند كه اين كلام جنيانست مرقوم خود را بر سبيل حكايت از قول پيغمبر صلَّى اللَّه عليه و آله و سلَّم .\r\n( 21 ) - * ( قُلْ إِنِّي لا أَمْلِكُ لَكُمْ ) * بگو بدرستى كه من مالك نيستم از براى شما * ( ضَرًّا ) * دفع ضررى * ( وَلا رَشَداً ) * و نه رسانيدن خير و صلاح يعنى قدرت ندارم بر آنكه ضرر و نفع بشما رسانم چه بحقيقت ضار و نافع خداست نه غير او و گويند ضر بمعنى غى است كه ضد رشد است يعنى استطاعت ندارم كه شما را از ضلالت بر برشاد آرم چه من مأمورم به تبليغ رسالت و دعوت بدين اسلام و هدايت برشاد نه به غير آن اينكلام متضمن اعترافست بعبوديت و اضافهء حول و قوة به او سبحانه و بنا بر معنى اخير تعبير از احدهما باسم آن و از ديگرى باسم سبب آن يا مسبب آن اشعار است بارادهء كلا المعنيين كه آن غوايت و مضر تست .\r\n( 22 ) - * ( قُلْ إِنِّي ) * بگو بدرستى كه من * ( لَنْ يُجِيرَنِي ) * هرگز زنهار ندهد مرا و در پناه خود نگيرد * ( مِنَ اللَّه أَحَدٌ ) * از عذاب خداى يكى يعنى اگر خداى خواسته باشد كه ضررى\r\n","description":"","footnote":"","page_name":" 38 ","page_number":38},
  {"content":"\r\nبه من رساند از مرض و عرض انواع ابتلا و محن كسى مرا حمايت نتواند كرد و از آن نتواند رهانيد * ( وَلَنْ أَجِدَ ) * و نيابم هرگز * ( مِنْ دُونِه ) * بجز او سبحانه * ( مُلْتَحَداً ) * پناهى كه روى به دو آرم و از آن بليه نجات يابم .\r\n( 23 ) - * ( إِلَّا بَلاغاً مِنَ اللَّه ) * اين استثنا است از * ( لا أَمْلِكُ ) * چه تبليغ از قسم ارشاد است و نفع ، و ما بين مستثنى منه و مستثنى جمله معترضه است كه مؤكد نفى استطاعت است و بيان عجز و * ( مِنَ اللَّه ) * صفت بلاغست اى بلاغا كاينا من اللَّه نه صلهء آن زيرا كه صله آن ( عن ) است\r\nكقوله صلَّى اللَّه عليه و آله و سلَّم بلغوا عنى و لو آية\r\nپس * ( مِنَ ) * در اينجا به بمنزلهء * ( مِنَ ) * است فى قوله تعالى بَراءَةٌ مِنَ اللَّه يعنى مالك ضرر و نفع نيستم بشما مگر رسانيدنى كه از جانب خداست يعنى مگر آنكه گويم كه خداى چنين ميگويد و نسبت دهم قول او را به او نه قول غير او را به او * ( وَرِسالاتِه ) * و پيغامهاى او يعنى اداى احكامى كه به من ارسال فرموده ، و مىتواند بود كه * ( بَلاغاً ) * بدل مُلْتَحَداً باشد يعنى نمييابم پناهى و نجاتى مگر پيغام رسانيدن از او ، و محتملست كه * ( إِلَّا ) * در اصل ان لا بوده باشد و إن إن شرطيه باشد و ما قبل او دليل جواب و تقدير اينكه ( ان لا أبلغ بلاغا ) يعنى كسى مرا زنهار ندهد از عذاب خداى اگر نرسانم رسانيدنى از خداى و أداء نكنم پيغامهاى او را ، و صاحب طبرسى آورده كه چون مغايرت ميان معطوف و معطوف عليه لازم است پس اولى آنست كه مراد ببلاغ توحيد و عدل او باشد و ساير صفات ثبوتيه و سلبيه و مراد به رسالات أداء شرايع و احكام يا آنكه معطوف عليه محذوف باشد و تقدير اين باشد كه إلا بلاغا من اللَّه و آياته و رسالاته يعنى مگر رسانيدن از خداى علامت وحدانيت او را يا معجزاتى را كه مصدق دعوى نبوت من باشد و پيغامهاى او را و چون حق سبحانه در اين آيات بيان فرموده كه سواى اطاعت او ملجئى از عذاب او نيست در عقب آن ذكر وعيد نموده ميفرمايد كه * ( وَمَنْ يَعْصِ اللَّه ) * و هر كه نافرمانى كند خداى را در پرستش او * ( وَرَسُولَه ) * و فرستاده او را در امر و نهى * ( فَإِنَّ لَه ) * پس بدرستى كه مر او راست * ( نارَ جَهَنَّمَ ) * آتش دوزخ * ( خالِدِينَ فِيها ) * در حالتى كه جاويد ماندگان باشند در آن * ( أَبَداً ) * هميشه ، تأكيد خلود است يعنى هرگز از آن خلاصى نيابند ، توحيد ضمير اولا و جمع او ثانيا نظر بلفظ * ( مِنَ ) * است و معنى آن و قوله :\r\n( 24 ) - * ( حَتَّى إِذا رَأَوْا ما يُوعَدُونَ ) * متعلقست بقوله يَكُونُونَ عَلَيْه لِبَداً يعنى مشركان متظاهرند بر عداوت پيغمبر و مستضعف انصار او و مشغول بكثرت عدد و عدد خود تا وقتى كه ببينند و مشاهده كنند آنچه وعده داده ميشوند كه آن واقعهء بدر است و مغلوب شدن ايشان در آنجا بر دست اهل اسلام و يا عذاب جحيم و عقاب اليم در نشاءه آخرت و ميتواند بود\r\n","description":"","footnote":"","page_name":" 39 ","page_number":39},
  {"content":"\r\nكه متعلق باشد بمحذوفى كه حال استضعاف كفار مر اهل اسلام را و استقلال ايشان دال باشد بر آن فكانه قال لا يزالون على ما هم عليه من استضعافهم للمسلمين و استقلالهم لعدد انفسهم حتى اذا رأوا ما يوعدون * ( فَسَيَعْلَمُونَ ) * پس زود باشد كه بدانند چون عذاب موعود را ببينند كه از گروه مؤمن و مشرك * ( مَنْ أَضْعَفُ ) * كيست ضعيفتر * ( ناصِراً ) * از جهت يار و مدد كار * ( وَأَقَلُّ عَدَداً ) * و كمتر از روى عدد يعنى معلوم ايشان شود كه ناصر كه قوىتر و بيشتر است و ياور كه ضعيفتر و باريكتر و كمتر است ، كفار بعد از استماع اين آيه گفتند كه آيا اين موعود كى خواهد بود آيه آمد كه :\r\n( 25 ) - * ( قُلْ ) * بگو آنچه وعده داده شده است راست و درست است و لا محاله واقع خواهد شد چه خلاف در وعده خداى محالست و ليكن وقت آن بر من مخفيست * ( إِنْ أَدْرِي ) * نميدانم * ( أَ قَرِيبٌ ما تُوعَدُونَ ) * آيا نزديكست آنچه وعده داده شده‌ايد از عذاب به اين معنى كه در هر آنى از آنات حاليه محتمل الوقوعست * ( أَمْ يَجْعَلُ لَه رَبِّي ) * يا گردانيده است و مقرر كرده از براى آن پروردگار من * ( أَمَداً ) * زمانى كه مدت آن دراز باشد ( 1 ) :\r\n( 26 ) - * ( عالِمُ الْغَيْبِ ) * اوست دانندهء پوشيده * ( فَلا يُظْهِرُ ) * پس آشكارا نسازد و مطلع نگرداند * ( عَلى غَيْبِه ) * بر غيبى كه مخصوص است بعلم او * ( أَحَداً ) * يكى را .\r\n( 27 ) - * ( إِلَّا مَنِ ارْتَضى ) * مگر آن كسى را كه پسنديده و برگزيده باشد * ( مِنْ رَسُولٍ ) * از فرستاده * ( مَنِ ) * مبين * ( مَنِ ) * است يعنى مگر رسول خود را كه بر بعضى از آن اطلاع دهد به توسط ملك و مشاهدهء او بر حسب مصلحت و حكمت تا معجز وى باشد ، مراد حضرت رسالت است يا مطلق انبياء عليهم السّلام و چون صدور معجزات و ظهور مغيبات از ائمهء هدى عليهم الصلاة و التسليمات بواسطهء اعلام و اخبار سيد مختار بوده و الهامات وارده از حضرت عزت توسط ملك پس آيه مذكوره نافى آن نباشد چه تخصيص غيب مذكور به آن حضرت از حيثيت ظهور غيب است از آن حضرت بدون واسطهء بشريت مطلقا پس اينكه صاحب كشاف در تفسير اين آيه تعريض نموده به اين وجه كه الا الذى يرتضى للنبوة\r\n\r\n","description":"","footnote":"\r\n( 1 ) مراد آنست كه آنچه وعده داده شده‌ايد ( از عذاب در روز قيامت ) حتما و يقينا واقع خواهد شد لكن من نميدانم آيا نزديك است هنگام وقوع آن يا آنكه پروردگار من براى وقوع آن امر موعود زمان دور و درازى قرار داده و مخفى نماند كه مراد از قرب در اين آيه شريفه غير از قربيست كه در سورهء انبياء فرموده است * ( اقْتَرَبَ لِلنَّاسِ حِسابُهُمْ ) * و در سورهء قمر فرموده * ( اقْتَرَبَتِ السَّاعَةُ ) * چه مراد از قرب در اينجا قرب حقيقيست يعنى هنگامى كه قيامت بر پا مىشود براى ما معلوم نيست كه حقيقة نزديكست يا دور است ولى مراد از اقتراب در آن دو آيهء شريفه قرب تنزيلى و تمثيليست بدين معنى كه چون آنچه از عمر دنيا باقى مانده كمتر است از آنچه سپرى شده است و بدين مناسبت اين مدت را آخر الزمان و حضرت ختمى مرتبت صلى اللَّه عليه و آله را پيغمبر آخر الزمان گويند .\r\n","page_name":" 40 ","page_number":40},
  {"content":"\r\nلا كل مرتضى ، و به جهت اين سلب كرامات و معجزات از ائمه هدى عليهم السّلام كرده محض عناد و عناد محض است فلعنة اللَّه على معانديهم و مخفى ولاياتهم و جاحديهم ، بعد از آن بيان محفوظ بودن آن حضرت مىكند از مرده انس و جن بقوله * ( فَإِنَّه يَسْلُكُ ) * پس بدرستى كه در ميآرد خداى * ( مِنْ بَيْنِ يَدَيْه ) * از پيش روى رسول پسنديده * ( وَمِنْ خَلْفِه ) * و از پس او * ( رَصَداً ) * نگهبانان از فرشتگان كه وى را حراست ميكنند و محافظت مينمايند از شر و اذيت شياطين انس و جن و از اختطاف و تخاليط ايشان چنان كه مرويست كه چون جبرئيل عليه السّلام وحى ميآورد به آن حضرت هفتاد هزار فرشته با وى مىبودند و حفظ آن وحى ميكردند و طرد شياطين مينمودند از آنكه استراق سمع نمايند و آن را بكهنه القاء كنند نزد رسانيدن جبرئيل آن را به پيغمبر صلَّى اللَّه عليه و آله و سلَّم و در خبر آمده كه اين هفتاد هزار فرشته به جهت تعظيم وحى مىآمدند هم چنان كه دأب ملوكانست كه با رسول جماعتى ديگر را ميفرستند ، و از سعيد بن جبير روايتست كه در هيچ محل جبرئيل عليه السّلام نزد پيغمبر صلَّى اللَّه عليه و آله و سلَّم نمىآمد الا كه با او چهار فرشته بودند يكى در پيش و ديگرى در پس و يكى در جانب راست و ديگرى بجانب چپ و حفظ وى ميكردند تا آنكه جبرئيل به آن حضرت صلَّى اللَّه عليه و آله و سلَّم ميرسانيد ، و در حديثى ديگر آمده كه هميشه هفتاد هزار فرشته ملازم پيغمبر صلَّى اللَّه عليه و آله و سلَّم مىبودند و محافظت و نصرت وى ميكردند و او را از مكايد شياطين و ساير اعداى انس نگاه مىداشتند ، و از ضحاك منقولست كه هيچ پيغمبرى مبعوث نگشت الا كه با او جمعى از ملائكه بودند كه حراست او ميكردند از اعداى جن و انس و محافظت او مىكردند از آنكه شياطين متشبه نشوند به صورت ملك تا او را اضلال كنند در اداء طاعت و تبليغ رسالت ، و از مقاتل نقل كرده‌اند كه چون حق سبحانه پيغمبرى را مبعوث ساختى ابليس بيامدى بر صورت ملكي تا او را اضلال كند حق سبحانه فرشتگان را فرستادى تا او را براندندي و پيغمبر را گفتندى كه ابليس است حاصل كه فرشتگان حافظ و ناصر رسول بودند .\r\n( 28 ) - * ( لِيَعْلَمَ ) * تا بداند رسول * ( أَنْ قَدْ أَبْلَغُوا ) * آنكه بتحقيق رسانيده‌اند جبرئيل و ساير فرشتگان كه رفيق اويند در وقت نزول وحى * ( رِسالاتِ رَبِّهِمْ ) * پيغامهاى فرستاده شدهء پروردگار خود را بىتغيير و تبديل و اختطاف و تخاليط يا آنكه تا بداند خداى به اين معنى كه تعلق گيرد علم او بواقعشدن آن تبليغ بدون زياده و نقصان و تغيير و تبديل و توحيد ضمير اولا كه آن ضمير * ( مِنْ بَيْنِ يَدَيْه وَمِنْ خَلْفِه ) * است و جمع آن ثانيا كه آن ضمير * ( قَدْ أَبْلَغُوا ) * است نظر بلفظ * ( رَسُولٍ ) * و معني آنست چه آن اسم جنس است و نظير اينست قوله تعالى وَمَنْ يَعْصِ اللَّه وَرَسُولَه فَإِنَّ لَه نارَ جَهَنَّمَ خالِدِينَ فِيها أَبَداً و مىتواند بود كه ضمير * ( لِيَعْلَمَ ) * و * ( أَبْلَغُوا ) * هر دو راجع برسول\r\n","description":"","footnote":"","page_name":" 41 ","page_number":41},
  {"content":"\r\nباشد نظر بلفظ و معني ، و معني اينكه تا بدانند فرستادگان كه تبليغ احكام الهى كرده‌اند ببندگان بىزياده و كم ، و يا هر دو راجع به رصد باشد و افراد و جمع آن نيز نظر بلفظ و معنى باشد زيرا كه رصد نيز اسم جنس است يعنى تا بدانند فرشتگان كه رسانيده‌اند رسالت پروردگار خود را به پيغمبر بدون عروض و تغييرى و تبديلى و اختلافى در آن ، و گفته‌اند كه ضمير مفرد راجع به پيغمبر ما و ضمير جمع راجع به پيغمبران ديگر يعني تا بداند محمّد صلَّى اللَّه عليه و آله و سلَّم كه جميع پيغمبران احكام الهى را ببندگان رسانيده‌اند بدون زياده و نقصان به جهت محفوظ و محروس بودن ايشان از شياطين هم چنان كه وى تبليغ رسالت فرموده بر آن طريق كه بوده بىاختطافى و تغييرى * ( وَأَحاطَ ) * و فرا گرفته است علم خداى و فرا رسيده * ( بِما لَدَيْهِمْ ) * به آنچه نزديك پيغمبران و فرشتگانست از حكم شرايع بر وجهى كه هيچ از آن از علم او سبحانه فوت نشده پس او حافظ آن باشد از قصور و خلل * ( وَأَحْصى ) * و شمرده است * ( كُلَّ شَيْءٍ ) * هر چيزى را يعني ضبط همه اشياء نموده * ( عَدَداً ) * در حالتى كه آن محصور و معدود است نزد او سبحانه ، و ميتواند بود كه نصب * ( عَدَداً ) * بر مصدريت باشد چه آن بمعنى احصاء است يعني شمرده است همه چيزها را شمردنى تا آنكه قطرهاى باران و ريگهاى بيابان و اوراق اشجار و زبد بحار و امثال آن را احصاء كرده مراد كمال علم او است و احاطهء آن بجميع معلومات يعنى هيچ چيز از دايره علم او خارج نيست و هر گاه كه علم او احاطه بجميع معلومات كرده باشد چگونه عالم نباشد به آنچه نزد رسل است از وحى و كلام .\r\n\r\nسورة المزمل\r\nمكيست و نزد جماعتى ديگر مد نيست ، و گويند كه بعضي از آن مكيست و بعضى مد نيست و آيات آن هيجده است بعدد مدنى الاخير و نوزده بعدد بصرى و بيست نزد باقيان و اختلاف در سه آيت است الْمُزَّمِّلُ كوفيست و مدنى الاول و شِيباً غير مدنى الاخير و إِلَيْكُمْ رَسُولًا مكى .\r\nابى بن كعب از رسول صلَّى اللَّه عليه و آله و سلَّم روايت كرده كه هر كه سورة المزمل را تلاوت نمايد حق سبحانه دشوارى دنيا و آخرت را از او رفع نمايد و هرگز اذيتى و بليتى بوى نرسد ، و منصور بن حازم از ابو عبد اللَّه عليه السّلام نقل نموده كه هر كه در نماز خفتن يا در آخر شب سورة المزمل را بخواند فرشتهاى شب و روز شاهد افعال صالحهء او باشند و اينسوره نزد خداوند احد براى او گواهى دهد و حقتعالى حيات و موت طيب به او كرامت فرمايد ، و از ابو جعفر صلوات اللَّه عليه مرويست كه خوانندهء اين سوره هرگز محتاج نشود .\r\n","description":"","footnote":"","page_name":" 42 ","page_number":42},
  {"content":"\r\nو ببايد دانست كه حق سبحانه چون ختم سورة الجن نمود بذكر رسل افتتاح اينسوره كرد بذكر خاتم رسل صلَّى اللَّه عليه و آله و سلَّم و فرمود كه :\r\n* ( بِسْمِ اللَّه الرَّحْمنِ الرَّحِيمِ ) * آورده‌اند كه حضرت رسول صلَّى اللَّه عليه و آله و سلَّم در مبدء اسلام كه نماز گذاردى به گليمي خود را پوشيده داشتى ، و از خديجه كبرى - رضى اللَّه عنها - مرويست كه آن مثل چادر شبى بود چهارده ذرع نصفى بر بالاى ما بودى و نصفى رسول پوشيدى و نماز گذارى و از عايشه نيز نقلست كه آن قطيفه بود چهارده گز كه نيمى از آن بر من بود و در زير آن خواب مىكردم و نصفى ديگر بر آن حضرت بود و آن جناب به نماز مشغول ميشد از او پرسيدند كه آن از چه چيز بود گفت كه\r\n( و اللَّه ما كان خزا و لا قزا و لا مرغزا و لا أبريسما و لا صوفا و لكن كان سداه شعرا و لحمته و برا )\r\nبخداى كه آن خز و كج نبود و نه از موى نازك كه در زير موى سطبر مىباشد و نه از ابريشم بلكه تار آن از موى بز بود و پود آن از موى شتر و در اثناى نماز شب جبرئيل عليه السّلام آمد و اين آيه آورد كه :\r\n( 1 ) - * ( يا أَيُّهَا الْمُزَّمِّلُ ) * اى گليم بر خود پيچيده .\r\n( 2 ) - * ( قُمِ اللَّيْلَ ) * برخيز در شب به نماز تهجد يعنى مداومت و مواظبت نماى بر آن و بسبب استراحت و دعت نفس ترك آن مكن ، و بعضى گفته‌اند كه آن حضرت در خواب بود كه جبرئيل اين وحى را به او آورد و در روايتى ديگر از خديجه - رضى اللَّه عنها - منقولست كه اول بار كه حق سبحانه اراده فرمود كه وحى به آن حضرت صلَّى اللَّه عليه و آله و سلَّم نازل سازد امر نمود بجبرئيل كه به صورت اصلى نزد حضرت محمّد صلَّى اللَّه عليه و آله و سلَّم رود جبرئيل بآنصورت در غار حرا خود را به او نمود آن حضرت چون جبرئيل را به آن هيئت مهيب و صورت عجيب بديد بترسيد و آن جناب ترسان و لرزان به خانه آمد و گفت قطيفه بر سر من اندازيد و چون در زير آن رفت و بخسبيد اينسوره بر او نازل گشت پس بنا بر قول اول تسمية آن حضرت به اين اسم بر وجه تحسين باشد يعنى به اين فعل كه مشغولى مواظبت نماى و بنا بر وجه اخير بر سبيل تهجين يعنى اختيار تهجد كن بر هجود و تشمر بر تزمل براى عبادت معبود ، و گويند كه در اول حال كه وحى به او ميآمد خود را در زير جامه پنهان ميكرد و آن را بر خود ميپيچيد از كثرت فزع و خوف و به جهت اين بخطاب يا أَيُّهَا الْمُزَّمِّلُ و يا أَيُّهَا الْمُدَّثِّرُ مخاطب گشت و بعد از آنكه بجبرئيل انس گرفت بخطاب يا أَيُّهَا النَّبِيُّ و يا أَيُّهَا الرَّسُولُ مخاطب ميشد ، و از عكرمه مرويست كه تزمل بمعنى تحمل اعباء نبوتست مأخوذ از تزمل الزمل اذا تحمل الحمل ، يعنى اى بردارندهء بار نبوت برخيز در شب براى اطاعت و عبادت حضرت عزت .\r\n","description":"","footnote":"","page_name":" 43 ","page_number":43},
  {"content":"\r\n( 3 ) - إِلَّا قَلِيلًا نِصْفَه اين استثناست از ليل و * ( نِصْفَه ) * بدل * ( قَلِيلًا ) * است كه عبارت از نيمه ديگر است و قلت آن نسبت بكل است يعنى برخيز در شب براى اداء نماز مگر اندكى از شب كه آن نيمهء شب است * ( أَوِ انْقُصْ مِنْه ) * يا كم كن از نيمهء شب * ( قَلِيلًا ) * اندكى تا بثلث باز آيد و از اين كمتر نشايد .\r\n( 4 ) - * ( أَوْ زِدْ عَلَيْه ) * يا زياده كن بر نيمهء شب تا بثلثان رسد و غايتش اين باشد پس تخيير ميان قيام نصف است و ميان ازيد از او مانند ثلثين و آنچه قريبست به آن و ميان ناقص از او مثل ثلث و ما يقرب منه ، و ميتواند بود كه قَلِيلًا استثناء باشد از نصف و نصف بدل ليل كانه قال قم أقل من نصف الليل و ضمير در مِنْه و * ( عَلَيْه ) * راجع باقل از نصف باشد چون ثلث پس تخيير ميان ثلث باشد و اقل از او كه آن مثل ربع است و اكثر از او كه آن نصف است مثلا ، يا آن كه ضمير راجع به نصف باشد و مراد تخيير بين الامرين باشد كه آن ميان قيام است در اقل از نصف ليل قسعا و ميان اختيار احد امرين كه آن نقصانست از نصف و زياده بر آن و گويند استثناء از اعداد ليل است چه ليل عامست و تخيير ميان قيامست در نصف و ناقص از او و زايد بر او يعنى بر خيز نصف هر شب مگر اندكى از شبها كه آن ليالى عذر باشد از عروض مرض و غلبهء نوم و غير آن ، يا كم از نصف هر شب يا زياده از نصف آن ، و از حضرت صادق عليه السّلام روايت است كه\r\nالقليل النصف او انقص منه اى من الليل قليلا ، * ( أَوْ زِدْ عَلَيْه ) * اى زد على القليل قليلا\r\nو ببايد دانست كه صلاة ليل در مبدء اسلام بر رسول صلَّى اللَّه عليه و آله و سلَّم فرض بوده و ميان مقادير ثلاثه مذكوره مخير بوده و بعد از آن بآيتى كه بعد از اين مذكور خواهد شد فرض آن بنقل منتقل شده و گويند كه قيام ليل فرض بود قبل از فرض صلوات خمس و چون صلوات مذكوره مفروض گشت فرض قيام ليل منسوخ گشت و بنا بر اين سوره مكى باشد و از عايشه پرسيدند كه قيام ليل بر حضرت رسالت صلَّى اللَّه عليه و آله و سلَّم واجب بود يا سنت گفت مگر اين آيه را نخوانده‌ايد كه يا أَيُّهَا الْمُزَّمِّلُ قُمِ اللَّيْلَ بعد از آن گفت كه حق سبحانه قيام ليل را در اول اينسوره فرض گردانيد و تا يك سال آن حضرت با اصحاب به آن امر قيام مينمودند و بعد از آن خاتمه اينسوره انزال نمود و تخفيف آنها كرد و فرض بسنت بدل شد ، و از ابن عباس روايت كرده كه چون اول سوره نازل شد پيغمبر با اصحاب بطريق شبهاى رمضان بر قيام ليل مواظبت ميفرمود تا يك سال و بعد از آن آيه إِنَّ رَبَّكَ تا آخر نازل گشت و قيام ليل مستحبّ شد ، و از حسن نيز مرويست كه قيام ثلث ليل بر مردمان فريضه بود تا يك سال و بعد از آن بخاتمهء اينسوره مندوب شد ، و سعيد بن جبير گفته كه ما بين نزول اول اين سوره و نزول آخر اينسوره ده سال بود و بر هر تقدير تخيير در مقادير مذكوره\r\n","description":"","footnote":"","page_name":" 44 ","page_number":44},
  {"content":"\r\nنافى وجوب اصل نيست ، و از كلبى روايت است كه در زمان وجوب قيام ليل مردى بود كه همه شب تا صبح بيدار بودى به جهت خوف آنكه مبادا حفظ نصف و ثلث و ثلثين نكرده باشد و ساير اصحاب به آن قدوهء احباب بر احياى شب اقدام مينمودند و بجد تمام بقيام ليل مواظبت ميكردند و به نماز ليل مشغول ميگشتند تا آنكه اقدام ايشان منتفخ شد و رنگهاى ايشان از رياضت زرد گشت حق سبحانه بر ايشان رحم كرده تخفيف اين حمل ثقيل فرمود ، و نزد بعضى ديگر قيام ليل در همه وقت سنت بوده بدليل تخيير در مقدار و آيه كريمهء وَمِنَ اللَّيْلِ فَتَهَجَّدْ بِه نافِلَةً لَكَ يعنى در شب بتهجد بر - خيزيد كه آن نماز زايد بر فرض * ( وَرَتِّلِ الْقُرْآنَ ) * و بتأنى و شمرده بخوان قرآن را و روشن كن حروف آن را بوقت تلاوت * ( تَرْتِيلًا ) * تانى خواندنى و روشن گردانيدنى چنانچه سامع عد حروف آن تواند كرد و هذا مأخوذ من قولهم ( ثغر رتل اذا كان مفلجا مفارقا ) ذكر مصدر بعد از فعل به جهت تأكيد و مبالغه است در امر بترتيل ، و از حضرت امير المؤمنين عليه السّلام مروى است كه\r\nالترتيل حفظ الوقوف و اداء الحروف\r\nترتيل محافظت حروف قرآنست و اداء كردن حرفهاى آن از مخارج خود و نيز در تعيين ترتيل قرآن فرموده اند\r\nبينه تبيانا و لا تهذّه هذّ الشعر و لا تنثره نثر الرمل و لكن أقرع به القلوب القاسية و لا يكونن همّ احدكم آخر السورة\r\nروشن ساز حروف آن را روشن گردانيدنى و پياپى يكديگر مخوان يعنى حروف آن را متصل به يكديگر مگردان مانند اتصال موى به يكديگر و بسيار پراكنده مكن مانند پراكندگى ريك و ليكن قرع كن به آن دلهاى سخت را يعنى حروف آن را چنان اداء كن كه در دلهاى سخت جاى گيرد و بايد كه قصد هيچكدام از شما اين نباشد كه سوره را زود تمام كند ، و از عايشه پرسيدند كه پيغمبر بچه كيفيت قرائت ميفرمود گفت\r\n( لا كسردكم هذا لو اراد السامع ان يعدّ حروفها لعدّها )\r\nقرائت او متصل و پياپى يكديگر نبود هم چنان كه شما ميكنيد بلكه اگر سامع خواستى عد حروف آن توانستى كرد ، و زجاج گفته كه البيان لا يتم بأن تعجل فى القرآن انما يتم بأن تبين جميع الحروف و توفى حقها من الاشباع بيان تمام نمىشود به اينكه در قرآن شتاب زدگى كنى بلكه تماميت آن به اين است كه روشن گردانى جميع حروف آن را و تمام گردانى آنچه حق اداى آنست از اشباع ، و ابو حمزهء ثمالى گويد كه به ابن عباس گفتم كه مرا در قرائت كلام اللَّه بسيار شتاب زدگى مىباشد گفت ( لان أقرأ البقرة و ارتلها احب الى من أن اقرأ القرآن كله ) اگر قرائت سورة البقره كنم و در آن مراعات ترتيل نمايم دوستتر است نزد من از خواندن همهء قرآن بدون ترتيل .\r\nو از ابو عبد اللَّه عليه السّلام پرسيدند كه ما الترتيل فرمود كه\r\nاذا مررت بآية فيها ذكر الجنة فاسئل اللَّه الجنة و اذا مررت بآية فيها ذكر النار فتعوذ باللَّه من النار\r\nترتيل آنست كه چون به آيتى\r\n","description":"","footnote":"","page_name":" 45 ","page_number":45},
  {"content":"\r\nرسى كه در آن ذكر بهشت باشد آن را از حق سبحانه در خواهى و اگر بآيتى رسى كه در آن ذكر دوزخ باشد از آتش آن به خدا پناه جويى ، و ابو بكر بن طاهر گفت كه ترتيل آنست كه تأمل كنى در لطايف خطاب قرآن و نفس را مطيع سازى بقيام نمودن به احكام اوامر و نواهى و اين جز بتأنى نتواند بود ، قطرب گفته كه ترتيل بمعنى تضعيفست مشتق از رتل بمعنى لين و مراد به آن تحزين قرآنست يعنى بآواز حزين قرائت قرآن كن ، و مؤيد اينست آنچه ابو بصير از ابى عبد اللَّه عليه السّلام روايت كرده كه\r\nالترتيل ان تتمكث فيه و تحسن به صوتك\r\nترتيل آنست كه مكث كنى در آن و بحسن صوت قرائت آن نمايى ، و ام سلمه - ره - روايت كرده كه\r\nكان رسول اللَّه صلَّى اللَّه عليه و آله و سلَّم يقطع قراءته آية آية\r\nرسول اللَّه صلَّى اللَّه عليه و آله و سلَّم هر آيتى از آيات قرآن را قطع ميفرمود ، و از انس روايتست كه\r\n( كان يمد صوته مدا )\r\nرسول اللَّه آواز خود را بر ميكشيد در قرائت ، و شبهه نيست در آنكه غرض از ترتيل تدبر است در معانى قرآن و تفكر در آن و ايتمار نزد اوامر آن و ازدجار نزد زواجر آن ، و عبد اللَّه ابن عمر از پيغمبر صلَّى اللَّه عليه و آله و سلَّم روايت كرده كه\r\nيقال لصاحب القرآن اقرأ و ارق ، و رتل كما كنت ترتل فى الدنيا فان منزلتك عند آخر آية تقرؤها\r\nيعنى فرداى قيامت قارى قرآن را گويند كه قرائت ميكن و بالا ميرو و آن را بترتيل بخوان هم چنان كه در دنيا بترتيل ميخواندى پس بتحقيق كه منزلت و درجهء تو نزد آخر آيتى است كه قرائت آن نمايى . و بعد از امر بترتيل خطاب ميفرمايد بحبيب خود كه .\r\n( 5 ) - * ( إِنَّا سَنُلْقِي عَلَيْكَ ) * بدرستى كه ما زود باشد كه وحى كنيم و منزل گردانيم به تو * ( قَوْلًا ثَقِيلًا ) * سخنى گران يعنى كلامى مشتمل بر تكاليف شاقه از امر و نهى و وعد و وعيد و حلال و حرام و حدود و احكام كه گرانست حمل آن بر مكلفان خصوصا بر تو چه هم بحمل آن مكلفى و هم بتحميل آن بر امت مأمور ، يا گران باشد باعتبار رزانت لفظ و متانت معنى ، يا به جهت افتقار آن بمزيت تصفيه سر و تجريد نظر ، و گويند مراد ثقل استماع آنست بر كفار و فجار چه آن كاشف جهل و ضلالت ايشانست و مظهر سفاهت و خفض عقل و قبح افعال ايشان و اما بر مؤمنان در كمال سهولت است ، و نيز گفته‌اند كه خفيف على اللسان ثقيل فى الميزان قرآن سبك است بر زبان و گران در ميزان به جهت كثرت ثواب آن يا ثقل آن بواسطه آنست كه حامل آن نيست مگر كسى كه مؤيد بتوفيق ربانى باشد و موفق بتوحيد سبحانى ، يا گرانست به آن اعتبار كه سخن خفيف و سخيف در آن نباشد يا ثقل آن به جهتى است كه كلام رب العالمين است ، پس مراد بثقل آن عظم شأن و رفعت مكان آن باشد ، و اكثر مفسران بر آنند كه مراد آنست كه ما القاء خواهيم كرد\r\n","description":"","footnote":"","page_name":" 46 ","page_number":46},
  {"content":"\r\nبر تو قولى را كه ثقيل باشد بر تو تلقى آن و آن در اشد صور وحى بود كه آن حضرت مثل آواز دراى ( 1 ) شنودى و از مجرد صوتى بىاعتماد بر مخارج فرا گرفتن حروف و كلمات از طريق معتاد خارج مينمود و از آن جهت در آن حال ثقلى تمام به سيد انام صلَّى اللَّه عليه و آله و سلَّم ميرسيد چنانچه از عايشه منقول است كه در روزى كه سرما بغايت سردى بود ميديدم كه وحى بر او فرود ميآمد و از جبين مبين او قطرات عرق ميچكيد و در حين نزول وحى بر آن حضرت بر اين نوع كه مذكور شد اگر بر شترى سوار بودى دست و پاى شتر خم گشتى و اگر تكيه بر ران يكى از اصحاب داشتى خوف شكستن آن بودى ، و در اين محل روى گل برگش بر افروختى بسان گل كه بصحن چمن بر افروزد ، و حارث ابن هشام نيز روايت كرده كه من از رسول پرسيدم كه يا رسول اللَّه كيف يأتيك الوحى چگونه وحى به تو ميآيد فرمود\r\nأحيانا يأتينى مثل صلصلة الجرس و هو أشد على فيفصم عنى و قد وعيت ما قال و أحيانا يتمثل الملك رجلا فأعى ما يقول\r\nيعنى وحى گاهى چون آواز جرس به من ميرسد و او بر من بسيار دشوار مىباشد پس منقطع مىشود از من و من او را در گوش خود نگاه ميدارم و اوقاتى ديگر فرشته اى به صورت مردى ميآيد و آنچه ميگويد حفظ آن ميكنم ، و در بحر الحقايق آورده كه قرآن در نفس خود مفصل است كما قال كِتابٌ فُصِّلَتْ آياتُه و نسبت با جميع كتب منزلهء سماويه صورت اجمالى دارد چه مصدق و موافق همه است كه وَمُصَدِّقاً لِما بَيْنَ يَدَيْه پس ثقل قرآن اشارتست بجمعيت وى ميان صورت اجماليه و تفصيليه ، و شبهه اى نيست در آنكه جامع امرين اثقل و اعظم و اكمل خواهد بود ، و كشندهء چنين بارى جز صاحب جمعيت را نشايد ، و ببايد دانست كه ذكر اين آيه بعد از امر بقيام ليل به جهت تسهيل تكليف است بر آن حضرت بتهجد و دلالت بر آنكه تهجد امريست مضاد طبيعت و مخالف نفس پس اين تعليلى است مستأنف جهت تهجد به جهت آنكه بر طبيعت ثقيل و شاقست لازمست او را از چيزى كه معالج ثقل آن باشد و اين حمله ايست معترضه ميان قُمِ اللَّيْلَ و ميان قوله :\r\n( 6 ) - * ( إِنَّ ناشِئَةَ اللَّيْلِ ) * بدرستى كه ساعتى كه ناشى است در شب يا عبادتى كه حادث مى - شود در آن يا نفسى كه ناهض است براى عبادت * ( هِيَ أَشَدُّ وَطْئاً ) * آن سختتر است از روى ثبات قدم و كلفت از عبادت روز كه ترك خواب و راحت بر نفس بغايت شاقست و جماعتى * ( وَطْئاً ) * بكسر و او خوانده‌اند كه بمعنى مواطات باشد يعنى از روى موافقت دل بلسان چه دلها در روز به تصرف در باب معيشت مشغولند و در شب از مشاغل فارغ شده متوجه محراب عبادت مىتوانند شد يا از روى موافقت سر بعلانية به جهت انقطاع رؤيت خلايق يا از حيثيت موافقت آنچه بنده اراده كند از خضوع\r\n\r\n","description":"","footnote":"\r\n( 1 ) دراى زنگ بزرگ است .\r\n","page_name":" 47 ","page_number":47},
  {"content":"\r\nو خشوع * ( وَأَقْوَمُ قِيلًا ) * و درستتر و ثابتتر از روى مقال يعني خواندن قرآن در آن اصوبست چه در آن ساعت دل فارغ است و زبان با دل موافق و حواس از شنيدن اصوات ساكن و آرميده پس به زبان ميخواند و بدل تفكر مىكند ، و بعضى گفته‌اند كه ناشئه ساعت اول شب است مشتق از نشأت اذا ابتدأت ، و در خبر است كه على الحسين زين العابدين در ميان نماز شام و خفتن نماز بسيار گذاشتى سرّ او را از او پرسيدند فرمود\r\nاما سمعتم قول اللَّه عز و جل * ( إِنَّ ناشِئَةَ اللَّيْلِ ) *\r\nيعنى * ( ناشِئَةَ اللَّيْلِ ) * كه حق سبحانه و تعالى در قرآن فرموده اين ساعتست ، و از حسن و قتاده مرويست كه آن ساعت ما بعد عشاء است تا صبح ، و نزد ابن عباس مراد همهء شب است زيرا كه آن بعد از نهار ناشى شده ، و نزد مجاهد ساعت تهجد است ، و از ابو جعفر و ابو عبد اللَّه عليهما السّلام مأثور است كه\r\nهى القيام فى آخر الليل الى صلاة الليل\r\nو بنا بر اين ناشئه مصدر است چون عافية مشتق از نشأ بمعنى قام و نهض ، و نيز از ابو عبد اللَّه عليه السّلام روايتست كه\r\nهى قيام الرجل عن فراشه لا يريد به الا اللَّه تعالى\r\nناشئه بر خاستن بنده است از فراش خود كه اراده غير رضاى خدا نكند يعني در برخاستن همين قصد طاعت خدا كند و بس و آن را به چيزى ديگر مشوب نسازد ، و عبد اللَّه بن مسعود و سعيد بن جبير گفته‌اند كه ناشئه بلغت حبشه بمعنى قيام ليلست ، و از عايشه نقلكرده‌اند كه ( هى النفس القيام التي قامت بعد النوم ) و بعد از امر بقيام ليل بيان تعليل آن ميفرمايد بقوله :\r\n( 7 ) - * ( إِنَّ لَكَ فِي النَّهارِ ) * بدرستى كه مر تراست در روز * ( سَبْحاً طَوِيلًا ) * آمد شد دراز در مهمات و تصرف در امور خلق و اشتغال بدعوت و تعليم فرايض و سنن و اصلاح معيشت خود و عيال پس در شبها توجه باداى عبادت اولى است چه مناجات با حضرت قاضى الحاجات مستدعى فراغت است از جميع جهات .\r\n( 8 ) - * ( وَاذْكُرِ اسْمَ رَبِّكَ ) * و ياد كن نام پروردگار خود را و اسماى حسنى او را بخوان و در شب و روز مدامت نماى بتسبيح و تهليل و تحميد و صلوات و قرائت و دراست علم و غير آن از اقسام طاعات اين دليلست بر جواز دعا در جميع حالات و در نماز از براى دين و دنيا و از براى جميع مؤمنين و مؤمنان ، و مؤيد اينست عموم قوله تعالى قالَ رَبُّكُمُ ادْعُونِي أَسْتَجِبْ لَكُمْ إِنَّ الَّذِينَ يَسْتَكْبِرُونَ عَنْ عِبادَتِي سَيَدْخُلُونَ جَهَنَّمَ داخِرِينَ و از سهل منقولست كه مراد بذكر اسم خدا بسمله است در اوايل سور ، و بنا بر اين آيه دالست بر وجوب بسمله در اول الحمد و سوره يعنى نماز خود را مفتتح ساز ببسم اللَّه الرحمن الرحيم * ( وَتَبَتَّلْ ) * و بريده شو از جميع خلقان و توجه كن * ( إِلَيْه ) * بسوى او بطاعت و عبادت * ( تَبْتِيلًا ) * بريدنى يعنى كامل يعنى نفس خود را از انديشه ما سوى مجرد سازد و بالكليه روى دل خود را به او آور و از اينجا است اينكه حضرت خير النساء فاطمة الزهرا سلام اللَّه عليها\r\n","description":"","footnote":"","page_name":" 48 ","page_number":48},
  {"content":"\r\nعليها باسم بتول مسمى گشته و به آن مشهور و معروف شده چه او بالكليه از ما سوى منقطع بود و در جميع اوقات ليل و نهار توجه به حضرت مولى نموده بوظايف طاعات و عبادات اشتغال داشت ور ذكر تبتيل در مقام تبتل كه مصدر * ( تَبَتَّلْ ) * است به جهت مراعات فواصل است ، و ميتواند كه مصد فعل محذوف باشد و تقدير اينكه يبتلك اللَّه عن المخلوقين تبتيلا ، محمّد بن مسلم و زراره و حمران بن اعين از ابو جعفر و ابو عبد اللَّه عليهما السّلام روايت كرده‌اند كه\r\nان التبتل هنا رفع اليدين فى الصلاة\r\nتبتل اينجا برداشتن دو دست است در نماز مراد وقت قنوت است ، و در روايت ابو بصير واقع شده كه\r\nهو رفع يدك الى اللَّه و تضرعك اليه\r\nتبتل برداشتن دست تست بجانب خداى و تضرع نمودن تو بسوى او ، و ممكنست كه رفع يد علامت انقطاع باشد به خدا كه معنى تبتلست . و بدانكه در آيات مذكوره و آيه كانُوا قَلِيلًا مِنَ اللَّيْلِ ما يَهْجَعُونَ مبالغه است در تقليل نوم و استراحت ، و در حديث وارد شده كه\r\nمن ختم له بقيام الليل ثم مات فله الجنة\r\nهر كه ختم او بقيام ليل باشد و بعد از آن بميرد بهشت او را واجب باشد ، و در خبر است كه مردى نزد امير المؤمنين عليه السّلام آمد و گفت قد حرمت من صلاة الليل من محروم شده‌ام از نماز شب فرمود\r\nأنت رجل قد قيدتك ذنوبك\r\nتو مردى هستى كه گناهان تو ترا مقيد گردانيده‌اند يعنى مانع قيام ليل گشته و احاديث بسيار در ثواب تهجد از پيغمبر و ائمه عليهم السّلام ماثور است .\r\n( 9 ) - * ( رَبُّ الْمَشْرِقِ وَالْمَغْرِبِ ) * اين خبر مبتداى محذوفست و تقدير اينكه : هو رب المشرق و المغرب يعنى پروردگار تو خداوند مشرق و مغرب است مراد آنست كه او آفريدگار عالمست چه آن ميان مشرق و مغرب است يا آنكه مراد بمشرق اول نهار است و به مغرب آخر آن * ( لا إِله إِلَّا هُوَ ) * هيچ معبودى نيست كه سزاوار عبادت باشد مگر او ، و مىتواند بود كه * ( رَبُّ الْمَشْرِقِ ) * مبتداء باشد و خبر آن * ( لا إِله إِلَّا هُوَ ) * و بكر بجرباء خوانده كه بدل رَبِّكَ باشد يعنى ياد كن اسم پروردگار مشرق و مغرب را ، از ابن عباس مرويست كه جر آن باضمار حرف قسم مقدر است و جواب آن * ( لا إِله إِلَّا هُوَ ) * يعنى سوگند بآفريدگار مشرق و مغرب كه نيست هيچ خداى مستحق پرستش مگر او * ( فَاتَّخِذْه ) * پس فراگير او را * ( وَكِيلًا ) * كارساز ، يعنى مهمات خود را بوى گذار اين مسبب تهليلست چه توحد او در الوهيت مقتضى توكيل امور است به او ، و گويند وكيل بمعنى كافى است يعنى فراگير او را كفايت كننده در آنچه به تو وعده داده از نصرت و معاونت و انتقام از اعداء .\r\n( 10 ) -\r\n* ( وَاصْبِرْ ) * و صبر كن و شكيبايى نماى * ( عَلى ما يَقُولُونَ ) * بر آنچه ميگويند كفار و اهل تكذيب از سخنان بيادبانه و غير واقع كه آن نسبت سحر و كهانت و شعر است به تو و عدم قبول وحدت من\r\n","description":"","footnote":"","page_name":" 49 ","page_number":49},
  {"content":"\r\nو انكار وقوع قيامت و غير آن * ( وَاهْجُرْهُمْ ) * و ببر از ايشان * ( هَجْراً جَمِيلًا ) * بريدنى نيكو يعنى در باطن با ايشان مجانبت نماى و بحسب ظاهر با ايشان مدارا كن و در مقام انتقام مباش و نصيحت از ايشان باز مگير ، اين امر است بتلطف باستدعاى ايشان ، و از ابو درداء مروى است كه مادر بدايت اسلام بطريق تلطف در روى مشركان مينگريستيم و بر روى ايشان خنده ميكرديم ليكن قلوب ما از خشم و غضب ايشان مملو بود و منتظر آن بوديم كه كى باشد كه بقتال ايشان مأمور شويم و چون آيه قتال نازل شد حكم اين آيه منسوخ شد ، و بدانكه آيه دليلست بر وجوب صبر و تحمل مشاق و اذيت مگر كسى را كه داعى مردمان باشد بدين حق و وجوب معاشرت او با مخالفان با حسن اخلاق و مدارا و رفق نمودن با ايشان تا باجابت اقرب باشد ، و مشعر است بر وجوب تقيهء اهل حق از اهل خلاف ، و بعد از امر بصبر و حسن معاشرت تهديد مشركان ميفرمايد بقوله :\r\n( 11 ) - * ( وَذَرْنِي وَالْمُكَذِّبِينَ ) * و بگذار مرا با مكذبان * ( أُولِي النَّعْمَةِ ) * كه خداوندان تنعماند يعنى كار صناديد قريش با من گذار كه من كافى در جزاء دادن ايشانم تا باجابت اقرب باشد و فارق ساختن دل ترا از انديشهء ايشان پس غبار ملال بر دل خود راه مده * ( وَمَهِّلْهُمْ ) * و مهلت ده ايشان را * ( قَلِيلًا ) * مهلت دادنى اندك يا در زمان اندك يعنى عنقريب مكافات ايشان خواهيم داد و همه را بتيغ ظفر پيكر تو هلاك خواهيم ساخت و به عذاب جحيم و عقاب اليم خواهيم رسانيد ، و در بعضي تفاسير آمده كه ميان نزول اين آيه و حرب بدر و هلاكت اكابر عرب نبود مگر اندك زمانى بعد از آن بيان تعليل امر مذكور ميفرمايد بقوله :\r\n( 12 ) - * ( إِنَّ لَدَيْنا ) * بدرستى كه نزديك ما است در آخرت براى دشمنان * ( أَنْكالًا ) * بندهاى گران و غلها از آتش نيران كه بدان مقيد شوند و هرگز از ايشان منفك نشود * ( وَجَحِيماً ) * و آتش بزرگ افروخته كه در آن بسوزند .\r\n( 13 ) - * ( وَطَعاماً ذا غُصَّةٍ ) * و خوردنى با صفت گلو گرفتن كه در حلق ايشان گرفته شود نه فرو رود و نه بيرون آيد به جهت خشونت و شدت كراهت آن و آن ضريعست و زقوم و غسلين و غساق * ( وَعَذاباً أَلِيماً ) * و عذابى دردناك غير از اين عذابها كه كنه آن را نداند مگر خداى ، و چون عذابى چنين از براى ايشان مهيا ساخته‌ايم پس ايشان را به من گذار و دل خوش دار ، و در روايت آمده كه بعد از آنكه مشركان هزار سال فرياد الجوع الجوع كرده باشند اين طعام بدين صفت بديشان دهند و بعد از آنكه هزار سال ديگر فرياد العطش العطش نموده باشند زقوم بايشان خورانند ، در طبرسى از حمران بن اعين نقلكرده كه عبد اللَّه عمر گفت\r\nان النبى سمع قاريا يقرأ هذه الاية فصعق\r\nپيغمبر صلَّى اللَّه عليه و آله و سلَّم از قارى استماع اين آيه كرده بيهوش شد و بيفتاد ، آورده‌اند كه امير المؤمنين عليه السّلام وقتى\r\n","description":"","footnote":"","page_name":" 50 ","page_number":50},
  {"content":"\r\nدرد دندان داشت و بيطاقت شد فرمود بار خدايا بيك پارهء استخوان اين همه درد ميتوانى آفريد پس عذاب إِنَّ لَدَيْنا أَنْكالًا وَجَحِيماً در چه مرتبه خواهد بود ، از خليل بن حسان نقلست كه شبى نزد حسن بصري بودم و او روزه داشت و چون طعام نزد او آوردند اين آيه بخاطرش آمد روزه نگشاد و شب دوم و شب سيم نيز به همين دستور افطار نكرد اين خبر را بثابت بناني و يزيد ضبى و يحيى به كار رسانيدند ايشان بيامدند و مبالغهء بسيار كردند تا آنكه شربتى از سويق بياشاميد ، حاصل كه حق سبحانه و تعالى ميفرمايد كه اهل شرك و عصيان را به اين معذب سازيم :\r\n( 14 ) - * ( يَوْمَ تَرْجُفُ الأَرْضُ ) * در روزى كه بلرزه در آيد زمين * ( وَالْجِبالُ ) * و بجنبد كوه ها * ( وَكانَتِ الْجِبالُ ) * و بگردند كوه هاى با عظمت در آن روز * ( كَثِيباً ) * مانند تلهاى ريك * ( مَهِيلًا ) * پراكنده از هيبت آن روز يعنى كوه ها سخت از امكنه خود زايل گردند چون ريك روان ، بدانكه * ( يَوْمَ ) * متعلقست به لَدَيْنا كه در معنى فعلست ، و كثيب فعيل است بمعنى مفعول مأخوذ از كثبت الشيء اذا جمعته و مهيل از هيل هيلا اذا نشر ، و بعد از بيان انواع عذاب تاكيد حجت مىكند بر اهل مكه و ميفرمايد :\r\n( 15 ) - * ( إِنَّا أَرْسَلْنا ) * بدرستى كه ما فرستاديم * ( إِلَيْكُمْ ) * بسوى شما اى اهل مكه * ( رَسُولًا ) * پيغمبرى عظيم الشأن يعنى محمّد صلَّى اللَّه عليه و آله و سلَّم * ( شاهِداً عَلَيْكُمْ ) * در حالتى كه گواه است بر افعال و اقوال شما يعنى در قيامت گواهى دهد بر آنكه چه كس از شما اجابت دعوت او كرده و كدام از او امتناع نموده * ( كَما أَرْسَلْنا ) * هم چنان كه فرستاديم * ( إِلى فِرْعَوْنَ رَسُولًا ) * بسوى فرعون فرستاده را يعنى موسى عليه السّلام .\r\n( 16 ) - * ( فَعَصى فِرْعَوْنُ الرَّسُولَ ) * پس عاصى شد فرعون از آن پيغمبر و اجابت دعوت او نكرد * ( فَأَخَذْناه ) * پس گرفتيم او را * ( أَخْذاً وَبِيلًا ) * گرفتى گران و غليظ چه با وجود كثرت جنود وسعت ملك به آبش غرق كرديم و هنوز بقعر دريا نرسيده بود كه او را در آورديم ( 1 ) عدم تعيين رسول به جهت آنست كه غرضى متعلق نيست به آن زيرا كه مراد بيان ارسال رسولست و تكذيب فرعون و تبعهء او آن رسول را ، و وقوع عقوبت بر ايشان به جهت عصيان و طغيان ايشان و عدم اجابت قول او ، و تعيين آن ثانيا به جهت سبق ذكر آنست و معهوديت آن و تخصيص فرعون بذكر به جهت آن او پيشواى اهل ضلال بوده و مغوى ايشان از ايمان آوردن به حضرت ذو الجلال ، حاصل كه حق سبحانه در اين آيه تهديد مشركان مكه مىفرمايد و ميگويد كه ما فرعون را كه در حشمت و عظمت\r\n\r\n","description":"","footnote":"\r\n( 1 ) هر چند الف و لام * ( الرَّسُولَ ) * از براى عهد و اشارتست به همان رسولى كه در آيه قبل مذكور است و مراد حضرت موسى عليه السلام است ولى تكرير لفظ رسول و تعريف رسول دوم بالف و لام اشاره به آنست كه عصيان فرعون حضرت موسى عليه السلام را از حيث رسالت آن حضرت بود و عصيان هر پيغمبرى از اين حيثيت مستلزم تكذيب رسالت آن پيغمبر است و هر كه تكذيب كند رسالت رسولى را مورد مؤاخذه و عقوبت سخت پروردگار واقع خواهد شد چنانچه فرعون را گرفتيم اخذا وبيلا .\r\n","page_name":" 51 ","page_number":51},
  {"content":"\r\nو ابهت بمراتب از شما در پيش بود ، مستأصل ساختيم و بچنگال عقوبت عقبى معاقب ساختيم و هر گاه عقوبت ما در دنيا و آخرت به اين وجه باشد كه استماع نموديد :\r\n( 17 ) - * ( فَكَيْفَ تَتَّقُونَ ) * پس چگونه نگاهداريد اى مشركان نفسهاى خود را و حذر كنيد و بپرهيزيد از عذاب * ( إِنْ كَفَرْتُمْ ) * اگر بمانيد بر كفر خود و ايمان نياريد * ( يَوْماً ) * از عذاب روزى كه بسبب شدت هول و فزع خود * ( يَجْعَلُ الْوِلْدانَ شِيباً ) * بگرداند كودكان را بر هيئت پيران يعنى موى سر ايشان را سفيد سازد ، و در كشاف آورده كه مىتواند بود كه * ( يَوْماً ) * مفعول به باشد نه ظرف و معنى اينكه فكيف تتقون أنفسكم يوم القيمة و هوله ان بقيتم على الكفر و لم تؤمنوا و تعملوا صالحا پس چگونه فوت كند و در نيابد نفسهاى شما روز قيامت و هول آن را اگر بكفر خود باقى باشيد و نگرويد به خدا و رسول و عمل شايسته نكنيد ، و بدانكه پير گردانيدن روز اطفال را مثل است در شدت آن روز كما يقال في اليوم الشديد يوم يشيب نواصى الاطفال و مراد كثرت هموم و غموم آن روز است چه بسيارى اندوه آدمى را زود پير گرداند ، و در بعضى كتب مذكور است كه مردى شبانگاه موى سر و محاسن او در نهايت سياهى بود و چون صبح شد همه موى او چون برف سفيد شده بود از آن حال پرسيدند گفت در شب روز قيامت و آتش دوزخ را در خواب ديدم و مردمان را ديدم همه در زنجيرهاى آتشين كشيده بودند و ايشان را بدوزخ مىكشيدند از هول آن همهء موهاى من سفيد شد ، و مىشايد كه مراد مبالغه باشد در درازى آن روز چه بعضى اطفال بسبب درازى آن روز باوان شيخوخيت و شيب رسند .\r\n( 18 ) - * ( السَّماءُ مُنْفَطِرٌ بِه ) * اين نيز بيان وصف آن روز است بشدت و تذكير * ( مُنْفَطِرٌ ) * به جهت تأويل سماء است به سقف و يا بنا بر لفظ آن باشد چه آن معريست از علامت تأنيث و يا آنكه منفطر بمعنى ذات انفطار باشد كما يقال امرأة مطفل اى ذات اطفال و مرضع اى ذات رضاع و يا باضمار شىء اى السماء شيء منفطر ( و باء ) بمعنى ( فى ) است كما يقال فلان بالكوفة اى هو فيها و ( باء ) از براى سبب و معنى آنست كه آسمان شكافته شود در آن روز يا بسبب شدت و هيبت آن روز هر گاه آسمان با وجود عظم و احكام و اتقان شكافته گردد پس ساير مخلوق بطريق اولى باشد * ( كانَ وَعْدُه ) * و هست وعدهء خداى بحدوث اين وقوع و وقوع اين حوادث * ( مَفْعُولًا ) * كرده شده يعنى لا محاله واقع خواهد شد ، و ميتواند بود كه عدم ذكر مرجع ضمير در وعده به جهت معلوميت\r\n","description":"","footnote":"","page_name":" 52 ","page_number":52},
  {"content":"\r\nآن باشد و اضافه از قبيل اضافه شيء بمفعول باشد و ضمير راجع بد ( يوم ) يعنى وعده دادن آن روز بود نيست و واقع شدنى .\r\n( 19 ) - * ( إِنَّ هذِه ) * بدرستى كه اين آيتهاى ناطقه بمواعيد شديده * ( تَذْكِرَةٌ ) * پندى و عبرتى است * ( فَمَنْ شاءَ ) * پس بوسيله اين مواعظ هر كه خواهد از مكلفان * ( اتَّخَذَ ) * فرا گيرد * ( إِلى رَبِّه ) * بقرب پروردگار خود * ( سَبِيلًا ) * راهى يعنى سلوك نمايد بتقوى و خشيت كه موصل است بتقرب الهى ، آيه دالست بر آنكه افعال به اختيار عباد است ، بدانكه در صدر سوره سمت ذكر يافت كه بعد از نزول قُمِ اللَّيْلَ إِلَّا قَلِيلًا حضرت رسول صلَّى اللَّه عليه و آله و سلَّم و اصحاب شبها برخاستندى و چون نصف و كمتر يا بيشتر از آن مشتبه بود از خوف آنكه محافظت قدر واجب مرعى نشده باشد تا بروز نماز گذاردندى و به جهت اين قدم مبارك آن حضرت صلَّى اللَّه عليه و آله و سلَّم ورم كردى و نحافت بر جسد همايونش غالب شد ، و چون منكران اين حال را از آن حضرت مشاهده كردند نداى ( اما هذا فقد شقى فى ربه ) در دادند حق سبحانه بعد از يك سال و بروايتى ده سال آن بار گران را از مؤمنان برداشته فرمود :\r\n( 20 ) - * ( إِنَّ رَبَّكَ ) * بدرستى كه پروردگار تو * ( يَعْلَمُ ) * ميداند * ( أَنَّكَ تَقُومُ ) * آنكه تو برمىخيزى براى نماز * ( أَدْنى مِنْ ثُلُثَيِ اللَّيْلِ ) * كمتر از چهار دانك شب * ( وَنِصْفَه ) * و برمىگزيند - خيزى نيمهء شب * ( وَثُلُثَه ) * و سه يكى از آن ، اين مصداق آن خبر است كه در اول سوره گذشت از تخيير ميان نصف ليل بتمامه و ميان قيام ناقص از او كه ثلث است و ميان قيام زايد بر او كه آن ثلثين است و كسانى كه * ( نِصْفَه ) * بجر خوانده كه عطف باشد به * ( ثُلُثَيِ اللَّيْلِ ) * مصدق تخيير است ميان نصف كه آن أدنى از ثلثين است و ميان ثلث كه أدنى از نصف است و ميان ربع كه ادنى از ثلث است و قوله * ( وَطائِفَةٌ ) * عطف است بر ضمير مستتر در * ( تَقُومُ ) * يعنى برميخزند به همين دستور گروهى * ( مِنَ الَّذِينَ مَعَكَ ) * از آنان كه با تواند از اصحاب تو استعاره فرمود * ( أَدْنى ) * را از براى اقل زيرا كه اقرب بشيء اقل بعد است به آن ، و حاكم ابو القاسم حسكانى باسناد خود از كلبى نقل نموده كه ابو صالح از ابن عباس روايت كرده كه مراد بقوله * ( وَطائِفَةٌ مِنَ الَّذِينَ مَعَكَ ) * على عليه السّلام است و ابو ذر رحمه اللَّه * ( وَاللَّه يُقَدِّرُ اللَّيْلَ وَالنَّهارَ ) * و خداى اندازه مىكند شب و روز را يعنى مىداند مقادير ساعات آن را و علم وى محيط است به آن ، تقديم اسم جلاله و اسناد فعل مشعر بر حصر است يعنى مقادير ليل و نهار را كما هي نمىداند مگر او سبحانه و تعالى ، و مؤيد اينست قوله تعالى * ( عَلِمَ أَنْ لَنْ تُحْصُوه ) * ضمير مفعول راجعست بمصدر * ( يُقَدِّرُ ) * كه آن تقدير است يعنى داند خداى آنكه شما هرگز نمىتوانيد شمرد و ضبط\r\n","description":"","footnote":"","page_name":" 53 ","page_number":53},
  {"content":"\r\nنميتوانيد نمود تقدير اوقات شب را يعنى استطاعت نداريد كه ضبط اوقات آن نمائيد ( 1 ) بتعديل و تسويه و به جهت اينست كه براى احتياط زياده از آن اخذ ميكنيد و آن بر شما شاقست * ( فَتابَ عَلَيْكُمْ ) * پس باز گشت خداى بر شما بعفو و تخفيف و رخصت فرمود در ترك قيام در مقادير مذكوره يعنى رفع اثم نموده از شما در ترك آن هم چنان كه رفع اثم نموده از تائب * ( فَاقْرَؤُا ) * پس بخوانيد * ( ما تَيَسَّرَ مِنَ الْقُرْآنِ ) * آنچه آسان بود شما را از قرآن يعنى بگذاريد آنچه مسير شود شما را از نماز شب ، تعبير از نماز بقرائت مثل تعبير است از آن بساير اركان از ركوع و سجود و غير آن اين آيه ناسخ حكم اولست و بعد از آن هر دو بصلاة خمس منسوخ شدند و گويند مراد از آيه تلاوت قرآن است بعينه ، پس معنى آنست كه بعوض آن بقرائت قرآن مشغول شويد * ( عَلِمَ أَنْ سَيَكُونُ ) * أن مخففه است و سين استقبال دالست بر آن اى علم أنه سيكون يعني داند خداى كه البته باشند * ( مِنْكُمْ ) * از شما * ( مَرْضى ) * بيماران كه قدرت اقدام نمودن بر قيام ليل نداشته باشند ، اين استينافست كه مبين حكم ديگر است در ترخيص و تخفيف نماز شب و بعد از آن حكم ديگر را بر اين مرتب ساخته مىفرمايد كه * ( وَآخَرُونَ ) * و داند آنكه باشند از شما طايفهء ديگر * ( يَضْرِبُونَ فِي الأَرْضِ ) * كه سفر ميكنند در زمين * ( يَبْتَغُونَ مِنْ فَضْلِ اللَّه ) * طلب مينمايند از فضل ذكر خداى يعنى تجارت مينمايند و وجوه حلال كسب ميكنند يا تحصيل علوم دينيه ميكنند * ( وَآخَرُونَ يُقاتِلُونَ ) * و گروهى ديگر كه كار زار مىكنند * ( فِي سَبِيلِ اللَّه ) * در راه خداى مراد آنست كه چون در نماز شب رنج بسيار ببيماران و اهل سفر شما از تجار و مجاهدان مىرسد از اين جهت حق سبحانه آن را از شما تخفيف نمود و رخصت ترك آن فرمود ، بدانكه حق سبحانه در اين آيه تسويه نموده ميان مجاهدان و مسافران براى كسب حلال و لهذا از عبد اللَّه مسعود روايتست كه\r\n( أيما رجل جلب شيئا إلى مدينة من مدائن المسلمين صابرا محتسبا فباعه بسعر يومه كان عند اللَّه من\r\n\r\n","description":"","footnote":"\r\n( 1 ) وقوع اسم جلاله مبتداء و حمل * ( يُقَدِّرُ اللَّيْلَ وَالنَّهارَ ) * بر آن و اسناد تقدير بضمير مشتركه راجعست باسم جلاله دلالت مىكند بر اختصاص يعنى اندازه كردن شب و روز و علم بمقادير واقعى ساعات آن مخصوص به حضرت پروردگار است كه بعلم محيطش مقادير ساعات شب و روز را كما هى و على حقايقها ميداند و جز او حتى علماء برجستهء نجوم و اسطرلاب هم در تمام فصول و اوقات مقادير ساعات و شماره و عدد آنها را دقيقا بطورى كه هيچگاه براى آنان خطا و اشتباهى رخ ندهد نميدانند چه رسد بملت عرب كه از اين گونه علم بهره مند نبودند و ضبط اين اوقات براى ايشان بسى دشوار بود و گروهى از مؤمنان كه با رسول خدا صلى اللَّه عليه و آله بودند شبها براى عبادت بر ميخاستند ولى مقادير مذكورهء در آيهء شريفه را يعنى كمتر از دو ثلث شب و نصف شب و يك سوم شب را نمىتوانستند تعيين و ضبط كنند و آن مقادير بر ايشان مشتبه ميشد و از اينرو در مشقت و رنج افتاده و براى درك آن اوقات و ساعات تا اول صبح بيدار بودند و بعبادت مىپرداختند پس حقتعالى اين امر شاق را براى ايشان آسان نموده فرمود :\r\n* ( عَلِمَ أَنْ لَنْ تُحْصُوه ) * الآيات\r\n","page_name":" 54 ","page_number":54},
  {"content":"\r\nالشهداء )\r\nهر كه چيزى از مأكول و ملبوس و مشروب و مركوب ببلدى از بلاد مسلمانان آرد و او صابر و محتسب بود پس بنرخ آن روز فرو شد نزد خدا از جملهء شهداء باشد ، و بعد از آن اين آيه تلاوت فرمود كه * ( وَآخَرُونَ يَضْرِبُونَ ) * - الاية و از عبد اللَّه بن عمر نقل كرده‌اند كه هيچ موتى بعد از كشته شدن در راه خداى نزد من دوستتر از اين نيست كه بميرم در ميان هر دو گوشهء بار خود كه آن را بشهرى برم براى طلب روزى از خداى و به جهت مبالغه در باب تخفيف و ترخيص بار ديگر مىفرمايد كه * ( فَاقْرَؤُا ) * پس بخوانيد * ( ما تَيَسَّرَ مِنْه ) * آنچه ميسر شود از قرآن در نماز ، اين امر بر سبيل وجوبست در فريضه و ندبست در مندوب و نزد آنها كه ميگويند مراد تلاوت قرآنست در غير نماز امر بطريق استحباب است باجماع علماء ما و نزد اكثر جمهور ، و اختلاف كرده‌اند در قدرى كه متضمن امر است نزد سعيد بن جبير پنجاه آيتست و ابن عباس فرموده كه صد آيتست و از حسن مرويست كه هر كه صد آيه بخواند قرآن با او محاجه نكند و از كعب نقلست كه هر كه صد آيه در شب بخواند او را از جملهء قانتان نويسند ، و سدى گفته كه دويست آيتست و از جرير منقولست كه ثلث قرآنست زيرا كه حق سبحانه آن را بر عباد آسان گردانيد ، و نزد بعضى ديگر هر ختمى در ماهى ، و در حديث ديگر از عبد اللَّه عمر هست كه پيغمبر صلَّى اللَّه عليه و آله و سلَّم وى را فرمود كه قرآن بخوان در هر ماهى گفت يا رسول اللَّه در خود قوتى مييابم يعنى زودتر ميتوانم كه بخوانم فرمود كه بخوان در بيست روز باز گفت كه مرا قوت زياده است فرمود كه بخوان در هفت روز و بر اين زياده مكن ، و در معالم از انس روايت كرده كه رسول صلَّى اللَّه عليه و آله و سلَّم فرمود كه هر كه در شبى يا روزى پنجاه آيه بخواند او را از غافلان ننويسند و اگر صد آيه تلاوت كند او را از فرمان برداران نويسند و اگر دويست آيه بخواند قرآن خصمى نكند در روز قيامت با وى و اگر بقرائت پانصد آيه اشتغال نمايد براى وى قنطارى از زمرد نويسند و ظاهر آنست كه مراد از تيسر مقدار آن چيزيست كه مكلف بطيب نفس آن را بخواند بدون ملال و كلال ، و از امام جعفر صادق عليه السّلام منقول است كه * ( ما تَيَسَّرَ ) * خشوع دلست و صفاى سر .\r\nدر كنز العرفان مذكور است كه * ( فَاقْرَؤُا ما تَيَسَّرَ مِنَ الْقُرْآنِ ) * و * ( فَاقْرَؤُا ما تَيَسَّرَ مِنْه ) * هر دو دالند بر وجوب قرائت شيئى از قرآن پس ايندليل صدقست كه قراءة شيئى از قرآن واجبست و هيچ شيئى از قرائت در غير نماز واجب نيست ، پس وجوب آن در نماز باشد نه غير آن و هو المطلوب اما صغرى به جهت صيغهء امر كه دالست بر وجوب و اما كبرى به جهت اجماع ، اگر خصم گويد كه كبرى ممنوعست و سند منع آنست كه وجوب يا عينى است و در كلام اشعارى به آن نيست و يا كفائيست و عدم آن در غير نماز ممنوعست بلكه واجبست تا معجزه مندرس نشود . گوئيم مراد\r\n","description":"","footnote":"","page_name":" 55 ","page_number":55},
  {"content":"\r\nوجوب عينى است زيرا كه آن اغلبست در تكاليف و ديگر آنكه متبادر بذهنست نزد اطلاق و شبهه اى نيست در عدم وجوب عينى قرائت در غير نماز اجماعا و بعضى از مفسران بر ايناند كه اين امر در غير نماز است پس بعضى قايل بوجوب آنند نظر بمعجزه و وقوف بر دلايل توحيد و ارسال رسل و بعضى قايل باستحباباند و در كميت آن خلاف كرده‌اند چنان كه مذكور شد و قول اول اصح است ، و در اينجا چند مسئله است اول آنكه قرائت واجبه اينجا مجملست و بيان آن موقوفست بسنت نبويه و مراد به آن فاتحه است\r\nلقوله عليه السّلام لا صلوة إلا بفاتحة الكتاب\r\nو\r\nقوله عليه السّلام كل صلوة لا يقرا فيها بفاتحة الكتاب فهي خداج\r\nو خداج بمعنى ناتمام و ناقص است ، و شافعى و مالك و احمد نيز بر اينند ، و مكلف در دو ركعت اخير مخير است ميان فاتحه و تسبيحات اربع و شافعى و احمد و مالك قرائت را در هر ركعت واجب مىدانند و دليل ما قول امير المؤمنين عليه السّلام و غير آن از حضرت پيغمبر صلَّى اللَّه عليه و آله و سلَّم\r\nاقرأ فى الاولين و سبح فى الاخيرتين\r\nو اين روايت مرويست از حارث همدانى از آن حضرت و از ائمه هدى صلوات اللَّه عليهم اجمعين نيز مأثور است ، سوم واجبست قرائت آن بر وجه منقول ترتيبا و لفظا و جايز نيست ترجمهء او به غير عربى زيرا كه غير قرآنست چه قرآن عربيست بنص حضرت و ديگر آنكه قرآن معجز است بلفظه و نظمه و ترجمه آن غير اين هر دو است ( 1 ) و قول ابى حنيفه بجواز آن لقوله تعالى إِنَّ هذا لَفِي الصُّحُفِ الأُولى ضعيف است به جهت عود اشارت به حكم و همچنين جايز نيست قرائت غير آن در خلال آن پس هر كه خلاف اين كند عمدا نماز او باطلست و سهوا استيناف متروك كند اگر در موضع قرائت متذكر شود و إلا فلا ، چهارم بسمله آيتى است از الحمد و از هر سوره باجماع علماى ما و شافعى نيز بر اينست و مالك نافى آنست ، و ابو حنيفه گفته كه بسمله از آيات فاتحه نيست و نه از غير آن بلكه به جهت تبرك و فصل ميان سور مكتوب شده و دليل ما روايات اهل البيت عليهم السّلام است و از طرق مخالفين نيز در اين باب روايت واقع شده چون ابو هريره و ام سلمه و غير آن ، و از ابن عباس نيز روايت كرده‌اند كه\r\nمن تركها فقد ترك مائة و بضع عشر آية من كتاب اللَّه\r\n، پنجم واجبست نزد اكثر اصحاب ما قراءت سوره بعد از حمد در اوليين و اقل ايشان قايلند بعدم وجوب آن ، و شافعى و غير او از جمهور نيز بر ايناند و دليل ما تواتر روايت است\r\n\r\n","description":"","footnote":"\r\n( 1 ) اين دليل ضعيف است زيرا كه معجز بودن قرآن بلفظه و نظمه ثابت نميكند وجوب قرائت قرآن را بدان نوعى كه منقولست لفظا و ترتيبا و نه عدم جواز قرائت ترجمه آن را به غير عربى كما لا يخفى و دليل دوم احسن است لكن بدين تقرير كه گوئيم ، لفظ قرآن و هم فاتحة الكتاب اصلا بر ترجمهء آن صدق نميكند نه عرفا و نه شرعا يعنى ترجمهء قرآن نگويند و ترجمهء فاتحة الكتاب را حمد و فاتحة الكتاب نخوانند چنان كه اگر كسى گويد من كتاب شرايع نزد فلان فقيه تعلم ميكنم و ديگرى گويد من گلستان سعدى را نزد استاد ميخوانم متبادر همان كتاب شرايع عربيست كه محقق ( ره ) تأليف كرده و همان كتابيست كه شيخ سعدى تنظيم نموده نه ترجمهء آنها .\r\n","page_name":" 56 ","page_number":56},
  {"content":"\r\nاز فعل آن حضرت صلَّى اللَّه عليه و آله و سلَّم چه باسانيد صحيحه ثابت شده كه آن حضرت صلَّى اللَّه عليه و آله و سلَّم در هر يك از دو ركعت اول ظهر فاتحه و سوره قرائت نموده و فرمود\r\nصلوا كما رأيتمونى اصلى\r\nو روايات اهل البيت عليهم السّلام در اين باب متظافر است و اين در حال اختيار است اما در حال اضطرار جايز است * ( وَأَقِيمُوا الصَّلاةَ ) * و بپاى داريد صلوة مفروضه را * ( وَآتُوا الزَّكاةَ ) * و بدهيد زكات واجبه را ، و نزد بعضى مراد زكات فطر است زيرا كه در مكه زكات مال واجب نشده بود بلكه بعد از خروج واجب شد و آن كس كه تفسير آن بزكوة ماليه مىكند آخر سوره را مدنى ميداند * ( وَأَقْرِضُوا اللَّه ) * و قرض دهيد خداى را * ( قَرْضاً حَسَناً ) * قرضى نيكو يعنى انفاق اموال خود كنيد انفاقى نيكو كه موافق اراده خداى باشد ، اين امر است بساير صدقات در طريق خيرات و يافتن جزاى بسيار بازاى آن از واهب العطيات يا امر است باداى زكات بر احسن وجه از اخراج آن بطيب نفس و باطيب مال بر اهل استحقاق و مراعات نيت و طلب رضاى حضرت عزت ، يا مراد هر فعليست خير كه متعلق با نفس و اموال باشد و ترغيب در آن بوعد عوض كما صرح به فى قوله * ( وَما تُقَدِّمُوا ) * و آنچه از پيش فرستيد * ( لأَنْفُسِكُمْ ) * براى نفسهاى خود * ( مِنْ خَيْرٍ ) * از نيكى * ( تَجِدُوه ) * بيابيد آن را * ( عِنْدَ اللَّه ) * نزد خداى * ( هُوَ خَيْراً ) * بهتر از آنكه مؤخر گردانيد فرستادن آن را به وصيت نزد موت ، يا بهتر از متاع دنيا يا از شج و تقصير * ( وَأَعْظَمَ أَجْراً ) * و بزرگتر از روى مزد چه يكى را ده و هفتصد و از آن نيز بيشتر مىدهد ، بدانكه * ( خَيْراً ) * مفعول دوم * ( تَجِدُوه ) * است و * ( هُوَ ) * تأكيد است يا فصل زيرا كه افعل من در حكم معرفه است و لهذا ممتنعست از حرف تعريف * ( وَاسْتَغْفِرُوا اللَّه ) * و طلب آمرزش كنيد از خداى در همه احوال چه انسان از تفريط خالى نيست * ( إِنَّ اللَّه غَفُورٌ ) * بدرستى كه خداى آمرزنده است گناه بندگان تائب را * ( رَحِيمٌ ) * مهربان بر ايشان .\r\n\r\nسورة المدثر\r\nمكيست و پنجاه و شش آيتست نزد عراقى و بزّى و مدنى الاول پنجاه و پنج نزد شامى و مدني الاخير و مكى غير بزى و اختلاف آن در دو آيتست يَتَساءَلُونَ غير مدنى الاخير است عَنِ الْمُجْرِمِينَ غير شامى و مكى الابزى .\r\nو ابي بن كعب از پيغمبر صلَّى اللَّه عليه و آله و سلَّم روايت كرده كه هر كه سورة المدثر بخواند بعد دهر كه تصديق بمحمد نموده و تكذيب آن كرده در مكه او را ده حسنه بدهند ، روايتى ديگر از او منقولست كه خوانندهء اين سورهء را از صديقان و شهيدان و صالحان نويسند و از جميع بليات\r\n","description":"","footnote":"","page_name":" 57 ","page_number":57},
  {"content":"\r\nو عقوبات رستگار باشد ، و محمّد بن مسلم از ابو جعفر صلوات اللَّه عليه نقل كرده كه هر كه در نماز فريضه سورة المدثر تلاوت كند بر خداى واجب شود كه او را با محمد صلَّى اللَّه عليه و آله و سلَّم رفيق سازد در درجهء واحده و تا در دنيا باشد هرگز شقاوتى به او نرسد ، و ببايد دانست كه چون حق سبحانه پيغمبر صلَّى اللَّه عليه و آله و سلَّم را امر فرمود در آخر مزمل به نماز و غير آن در مفتتح اين سوره او را امر كرد بانذار و فرمود كه :\r\n* ( بِسْمِ اللَّه الرَّحْمنِ الرَّحِيمِ ) * از جابر بن عبد اللَّه رضى اللَّه عنه منقولست كه حضرت رسالت صلَّى اللَّه عليه و آله و سلَّم فرمود كه در زمان فترت وحى در واديى ميرفتيم ناگاه مرا آواز دادند كه يا محمّد انك لرسول اللَّه من از چپ و راست و پيش و پس خود نگاه كردم كسى را نديدم بر بالا نگريستم همان ملك را كه در غار حرا ، به من آمده بود ديدم بر كرسى نشسته است ميان آسمان و زمين از سطوت و هيبت و عظمت هيكل او خوفي عظيم بر من نشست و بسيار متوحش شدم پس وحى به من القا كرد و غيب شد بخانهء خديجه باز گشتم و گفتم\r\nدثرونى\r\nمرا بپوشانيد جامها را بر من پوشانيدند و من در انديشهء آن حال بودم كه از جانب حضرت احديت وحى آمد :\r\n( 1 ) - * ( يا أَيُّهَا الْمُدَّثِّرُ ) * اى جامه در سر كشيده :\r\n( 2 ) - * ( قُمْ ) * برخيز از خوابگاه خويش ، و گويند اينسوره اول سوره اى بود كه نازل شد ، و از زهرى روايتست كه اول سوره اى كه فرود آمد اقْرَأْ بِاسْمِ رَبِّكَ بود تا قوله ما لَمْ يَعْلَمْ رسول صلَّى اللَّه عليه و آله و سلَّم از آن حال متحير شد و بر بالاى كوه حيران مىگشت و در آن باب تفكر ميفرمود تا آنكه جبرئيل عليه السّلام نزد او آمده گفت\r\nانك نبى اللَّه\r\nآن حضرت از آن هراسان شده نزد خديجه آمد و گفت\r\nدثرونى و صبوا على ماء باردا\r\nپس اينسوره بر او نازل گشت ، و اوزاعي گفته كه از يحيى ابن ابى كثير شنيدم كه مىگفت كه از أبا سلمه پرسيدم كه كدام آيه اول نازل شد گفت * ( يا أَيُّهَا الْمُدَّثِّرُ ) * گفتم اقْرَأْ بِاسْمِ رَبِّكَ اول فرود نيامد گفت از جابر بن عبد اللَّه سؤال كردم كه كدام آيه اول نزول يافته گفت * ( يا أَيُّهَا الْمُدَّثِّرُ ) * گفتم آن * ( اقْرَأْ ) * نبود گفت حديث كنم به تو آنچه رسول صلَّى اللَّه عليه و آله و سلَّم به من حديث كرد پس گفت كه آن حضرت به من فرمود كه من يك ماه در كوه حراء مجاورت نمودم و چون جوار من از آنجا برفتند من پائين آمدم و در بطن وادى در آمدم به من ندايى رسيد در اطراف خود نگاه كردم هيچكس را نديدم بار ديگر به من ندا كردند سر بالا كردم ديدم كه جبرئيل بر سريرى در هوا نشسته چون هيئت اصلى او را ديدم بترسيدم و به خانه آمدم و گفتم\r\n","description":"","footnote":"","page_name":" 58 ","page_number":58},
  {"content":"\r\nدثرونى فصبوا على ماء باردا\r\nپس حق سبحانه سورهء * ( يا أَيُّهَا الْمُدَّثِّرُ ) * به من نازل گردانيد ، و گويند مدثر مستعار است از براى مختفى چه آن حضرت در غار حراء بود كه اين وحى بوى نازل شد و نيز گفته‌اند كه آن حضرت از جفاى قريش متأذى شد و جامه در سر كشيد و در باب ايشان تأمل و تفكر ميفرمود كه جبرئيل اينسوره بوى آورد ، و بعضى گويند مراد دثار نبوتست يعنى اى لباس نبوت و كمالات نفسانيه در بر افكنده قيام نماى باداى مراسم نبوت * ( فَأَنْذِرْ ) * پس بترسان بندگان را از عذاب ، يعنى كسانى را كه غير او سبحانه را پرستند و در حق او عصيان ورزند ، و ميتواند بود كه مفعول * ( فَأَنْذِرْ ) * قوم آن حضرت باشند كما قال وَأَنْذِرْ عَشِيرَتَكَ الأَقْرَبِينَ و در كشاف آورده كه صحيح آنست كه مراد تعميم باشد و معنى اينكه فافعل الانذار من غير تخصيص باحد ، كما قال وَما أَرْسَلْناكَ إِلَّا كَافَّةً لِلنَّاسِ بَشِيراً وَنَذِيراً يعنى اندار را بفعل آور بىآنكه مخصوص بيكى دون ديگرى باشد .\r\n( 3 ) - * ( وَرَبَّكَ فَكَبِّرْ ) * و پروردگار خود را بتعظيم ياد كن ، تقديم مفعول جهت افاده تخصيص است يعنى خاص گردان خداى خود را بتكبير و تعظيم كه آن وصف او است بكبرياء و جبروت بقول اللَّه أَكْبَرُ مرويست كه چون اين آيه نازل شد پيغمبر صلَّى اللَّه عليه و آله و سلَّم فرمود كه\r\nاللَّه اكبر\r\nو خديجه نيز به همين وجه تكبير گفت و خوشحال شد و بيقين دانست كه اينوحى است چه شيطان آمر اينكلمه نميشود ، و بعضى گفته‌اند كه مراد تكبير است در مفتتح صلوة پس ايندليل وجوب تكبير احرام باشد .\r\nو صاحب كنز العرفان گويد كه آيه دالست بر وجوب شيئى از تكبير احرام ، و خلافى نيست در عدم وجوب آن در غير صلوة پس در صلوة واجب است نه غير و هو المطلوب و در اينجا چند مسئله است يكى آنكه واجبست در آن صيغهء اللَّه أَكْبَرُ زيرا كه آن متبادر است بفهم نزد اطلاق تكبير ، دوم واجبست مراعات لفظ مذكور بدون تغيير ترتيب آن و جايز نيست اتيان بمرادف آن و تعريف و مدى كه مخرج معنى خبريت باشد باستفهاميه ( 1 ) چون مدّ لفظ جلاله يا مخرج واحد باشد بجمع چون مدّ لفظ أكبر زيرا كه حينئذ جمع كبر مىشود كه طلبست ، سوم جايز نيست ترجمهء به غير عربى زيرا كه آن نه از كلام خدا و رسولست و قول ابي حنيفه بجواز آن به جهت احتجاج او بقوله تعالى وَذَكَرَ اسْمَ رَبِّه فَصَلَّى كه تعليق صلواتست بر ذكر اسم او سبحانه كه اعم از عربيت است و غير آن باطلست زيرا كه مراد باسم در اين آيه أذانست فقط چه ذكر ( فاء ) در عقب آن مقتضى\r\n\r\n","description":"","footnote":"\r\n( 1 ) يعنى اگر بگوئيم * ( اللَّه أَكْبَرُ ) * ممكن است چنين توهم شود كه همزهء استفهام داخل شده بر ( اللَّه ) و همزهء وصل قلب بالف شده و بنا بر اين از معنى خبريت خارج و معنى استفهام پيدا كرده است .\r\n","page_name":" 59 ","page_number":59},
  {"content":"\r\nمغايرتست و ترتيب با آنكه تحريمه جزء نماز است و داخل در آن پس مراد اين نباشد ، و بدانكه ( فاء ) داخل در * ( فَكَبِّرْ ) * و در ما بعد آن به جهت افادهء معنى شرطست كانه قال و مهما تكن فكبر ربك يعنى هر جا كه باشى پس خداى را ببزرگى ياد كن ، بدانكه تقديم اين امر بر اوامر آتيه به جهت دلالتست بر آن كه مقصود اولى از امر تكبير و تعظيم او سبحانه است از شرك و تشبيه چه اول چيزى كه بر بنده واجبست معرفت صانع است و تنزيه او از ما لا يليق و بعد از آن اتيان نمودن بطاعات و عبادات و لهذا اتيان بانواع طاعات مفروضه و مندوبه قبل از معرفت خدا و صفات ثبوتيه و سلبيه صحيح نيست و فايده اى بر آن مترتب نميشود .\r\n( 4 ) - * ( وَثِيابَكَ فَطَهِّرْ ) * و جامهاى خود را پاك ساز از نجاسات چه تطهير ثياب واجبست در نماز و محبوب در غير آن و آن به غسل آنست و حفظ از نجاست و ابن زيد و ابن سيرين گفته‌اند كه اى ثيابك فاغسلها عن النجاسة بالماء لان المشركين كانوا لا يتطهرون . جامهاى خود را به آب بشوي از نجاست زيرا كه مشركان جامه خود را طهارت نمىداند ، و از ابن عباس نقلست كه اى لباسك من الحرام ، يعنى بايد كه جامهء تو از حرام نباشد ، و از ابو مسلم روايتست كه معنى آنست كه زنان خود را از كفر و معاصى پاك گردان تا همه مؤمن صالح شوند و عرب كنايه مىكند از نساء بثياب ، و ابو بصير از ابو عبد اللَّه عليه السّلام روايت كرده كه حضرت امير المؤمنين عليه السّلام فرمود كه\r\nغسل الثياب يذهب الهمّ و الحزن و هو طهور الصلاة و تشمير الثياب طهور لها و قد قال اللَّه * ( وَثِيابَكَ فَطَهِّرْ ) *\r\nاى فشمر يعني شستن جامه ميبرد غم و اندوه را و آن پاك گردانيدن آنست از براى نماز و جامعه بر كشيدن طهارت است از براى آن و مراد از قول حق سبحانه كه * ( وَثِيابَكَ فَطَهِّرْ ) * اينست كه جامها را بركش تا به زمين نرسد ، و بعضى * ( فَطَهِّرْ ) * بمعنى قصر تنزيل كرده‌اند يعنى كوتاه كن دامن جامهء خود را بر خلاف صناديد عرب چه دأب ايشان آن بود كه جامهاى دراز پوشيدندى و آن را بر زمين ميكشيدند و اين ترك عادات مذمومهء ايشان اول چيزى بود كه اهل ايمان به آن مأمور شدند و و امير المؤمنين عليه السّلام فرمود كه\r\nاقصر ثيابك فانه أبقى و أتقى و أنقى\r\nجامهاى خود را كوتاه كن كه بقاى آن بيشتر است و پاك و پاكيزه تر چه دامن دراز دريده مىشود و مظنهء عروض نجاست است ، و طاوس يمانى از ابو عبد اللَّه عليه السّلام روايت كرده كه معنى آيه آنست كه\r\nو ثيابك فقصر\r\nو بعضى ديگر گفته‌اند كه اين مكنى به است بپاكيزگى نفس يعنى پاك كن نفس خود را از اخلاق ذميمه و افعال سيئه يقال فلان طاهر الثياب و طاهر الجيب و الذيل اذا وصفوه بالنقاء من المعايب و مدانس الاخلاق و فلان دنس الثياب للقاذر پس اين امر باشد باستكمال قوت عمليه بعد از امر به استكمال قوهء نظريه ، و گويند معنى آنست كه پاكيزه گردان دثار نبوت را از آنچه مدنس آن شود از زجر\r\n","description":"","footnote":"","page_name":" 60 ","page_number":60},
  {"content":"\r\nو قلت صبر .\r\nو در كنز العرفان آورده كه بنا بر طهارت ظاهر در اين مقام چند حكم است اول آنكه تطهير واجبست زيرا كه امر حقيقت از براى وجوبست ، دوم تطهير واجبست براى نماز نه بحسب ذات به جهت اجماع جميع امت و قرينه وَرَبَّكَ فَكَبِّرْ بنا بر آنكه مراد تكبير افتتاح باشد ، سوم اينكه وجوب على عمومه نيست زيرا كه در احاديث صحيحه ثابت گشته كه دم غير مغلَّظ كه از درهم بغلي قاصر باشد معفو عنه است و همچنين است خون قروح و جروح كه باز نايستد يا از مطلق نجاست در حال ضرورت يا آنكه ملبوس از ما لا يتم به الصلاة باشد و غير آن بر تفصيلى كه در كتب فقهيه مسطور است ، چهارم آنكه تطهير از براى غير نماز و طواف مستحبّ است به جهت تمرين تكليف بر آن و سهولت او نزد دارندهء آن ، و در نفحات از شيخ ابو الحسن على المزنى قدس سره نقل مىكند كه حضرت رسالت صلَّى اللَّه عليه و آله و سلَّم را در خواب ديدم مرا گفت يا على طهر ثيابك عن الدنس تحظ بمدد اللَّه فى كل نفس يعنى پاكيزه گردان جامهاى خود را از چرك و نجاست تا بهره مند گردى بمدد و تأييد خداى در هر نفس گفتم يا رسول اللَّه ثياب من كدامست فرمود كه حق سبحانه بر تو پنج خلعت پوشانيده است خلعت محبت و خلعت معرفت و خلعت توحيد و خلعت ايمان و خلعت اسلام و هر كه خداى را دوست دارد بر وى آسان شود هر چيزى و هر كه خداى را بشناسد همه چيز در نظر او خرد نمايد و هر كه خداى را بيگانگى بداند بوى شريك نيارد هيچ چيزى را و هر كه بخداى ايمان آرد ايمن گردد از هر چيزى و هر كه باسلام متصف بود در خداى عاصى نشود و اگر عاصى شود اعتذار كند و چون اعتذار كند قبول كند ، پس شيخ مذكور گفت از اينجا دانستيم معنى قول حق سبحانه را كه * ( وَثِيابَكَ فَطَهِّرْ ) * .\r\n( 5 ) - * ( وَالرُّجْزَ فَاهْجُرْ ) * رجز بكسر و ضم راء بمعنى عذابست ، و مراد اينجا آن چيزيست كه مؤدى باثم شود از عبادت اوثان و غير آن از انواع معاصى يعنى از گناه كناره كن ، مراد آنست كه بر هجر آن ثابت قدم باش و بر آن استمرار نماى چه آن حضرت از جميع مآثم معصوم بوده و بعضى چنين تفسير آن كرده‌اند كه از فعل قبيح و خلق ذميم مجتنب شو ، و گويند كه حب دنيا از دل خود بيرون كن زيرا كه آن سر همهء گناهانست ، و نيز در كنز العرفان آورده كه ( رجز ) يا بمعنى عذابست هم چنان كه قول اكثر مفسرانست پس امر باشد بهجران آن يعنى بهجران اسباب موجبه آن و اين امارت وجوب تطهير ثياب است و يا بمعنى نجاستست پس آن صريح است بوجوب توقى از نجاست در حال صلاة .\r\n","description":"","footnote":"","page_name":" 61 ","page_number":61},
  {"content":"\r\n( 6 ) - * ( وَلا تَمْنُنْ تَسْتَكْثِرُ ) * و عطامده در حالتى كه طلب كثرت آن كنى و بيشتر از آن بستانى يا مستكثر آن چيزى باشى كه داده باشى چه متاع دنيا قليلست و منت مكدر صفوتست ، اين نهى است از آنكه چيزى ، ببخشند بطمع آنكه در عوض آن زياده از آن بستانند و اين نيز نهى است نسبت بجميع بندگان و از اينجا است كه ربح خوردن از اهل ايمان در معامله مكروهست و يا نهى است مخصوص به آن حضرت صلَّى اللَّه عليه و آله و سلَّم چه آن حضرت از جانب او سبحانه مؤدب بود با شرف آداب و احسن اخلاق و گويند اين نهى مردمانست از رياء و بنا بر اين نهى بر سبيل وجوب باشد نسبت بكافه خلقان ، و نزد بعضى ديگر معنى آنست كه منت منه بر خداى در عبادت و طاعت در حالتى كه آن را بسيار شمرى ، يا سست مشو در عمل خود در حالتى كه طاعت خود را بسيار و بزرگ تصور كنى ، يا مردمان را ممنون مساز باداى رسالت در حالتى كه طلب بسيارى مزد كنى از ايشان يا آن را بسيار پندارى .\r\n( 7 ) - * ( وَلِرَبِّكَ فَاصْبِرْ ) * و از براى رضاى پروردگار خود و يا به جهت موافقت امر او پس صبر كن بر اذيت مشركان ، يا بر مشاق تكاليف مأموره و از تبليغ رسالت و تعليم شريعت و اداى فريضه و سنت .\r\n( 8 ) - * ( فَإِذا نُقِرَ فِي النَّاقُورِ ) * پس چون دميده شود در ناقور يعنى در صور ، و اين فاعولست مشتق از نقر بمعنى تصويت و اصل آن قرع است كه سبب صوتست و مراد به آن نفخه ثانيه است كه حق سبحانه فرموده ثُمَّ نُفِخَ فِيه أُخْرى فَإِذا هُمْ قِيامٌ يَنْظُرُونَ و يا نفخه اولى حيث قال وَنُفِخَ فِي الصُّورِ فَصَعِقَ مَنْ فِي السَّماواتِ وَمَنْ فِي الأَرْضِ و ( فاء ) از براى سببيت است كأنه قال اصبر على اذاهم فبين أيديهم يوم عسير يلقون فيه عاقبة أذاهم و تلقى عاقبة صبرك عليه يعنى صبر كن بر ايذاى ايشان به تو كه در پيش ايشانست روز دشوار كه بر سند بجزاء ايذاى خود و برسى بعاقبت صبر خود بر اين اذيت و * ( فَإِذا ) * از براى ظرف است كما دل عليه قوله :\r\n( 9 ) - * ( فَذلِكَ ) * پس آن وقت دميدن * ( يَوْمَئِذٍ ) * آن روز * ( يَوْمٌ عَسِيرٌ ) * روزى است دشوار يعنى امر آن دشوار است .\r\n( 10 ) -\r\n* ( عَلَى الْكافِرِينَ ) * بر ناگرويدگان بدانكه * ( فَإِذا ) * منصوب المحل است بفعلى كه جزاء دلالت بر آن مىكند زيرا كه معنى آنست كه فاذا نقر فى الناقور عسر الامر على الكافرين و فَذلِكَ مبتداء است و يَوْمٌ عَسِيرٌ خبر آن و يَوْمَئِذٍ بدل مبتداء يا آنكه ظرف يَوْمٌ عَسِيرٌ باشد زيرا كه تقدير اينست كه فذلك وقت النقر وقوع يوم عسير چه قيامت واقع خواهد شد در حينى كه\r\n","description":"","footnote":"","page_name":" 62 ","page_number":62},
  {"content":"\r\nنفخ صور شود ، و قوله : * ( غَيْرُ يَسِيرٍ ) * تأكيد يوم عسير است براى منع توهم آنكه آن روز بر كافران عسير باشد بر وجهى دون وجهى ، و ديگر اشعار بر آنكه بر مؤمنان يسير است پس اينجا مع وعيد كافران و زيادتى غيظ ايشان و بشارت مؤمنان و تسليهء ايشان باشد يعنى آن روز به هيچ وجه بر كافران آسان نباشد و اصلا اميد يسر نباشد ايشان را هم چنان كه تيسير عسير از امور دنيا مرجو الوقوع ايشانست ، از حضرت رسالت صلَّى اللَّه عليه و آله و سلَّم مرويست كه گفت از زندگانى خود چگونه لذت يابم كه صاحب صور در صور دهن دارد و منتظر اينكه كى باشد كه به او ندا رسد كه در دم ، ياران گفتند يا رسول اللَّه ما چگونه از اين استعاذه كنيم به خدا فرمود كه بگوئيد\r\nحسبنا اللَّه و نعم الوكيل على اللَّه توكلنا\r\nدر آثار آمده كه زرارة بن أبى اوفى قرآن ميخواند چون به اين آيه رسيد يك دو بار اعاده آن نمود نعره زد و جان به حق تسليم كرد ، آورده‌اند كه چون فواتح سورهء حم ( مؤمن ) نازل شد پيغمبر صلَّى اللَّه عليه و آله و سلَّم به مسجد آمد آن را بر صحابه خواند وليد بن مغيره مخزومى لعنة اللَّه عليه قريب به مسجد نشسته بود آن را استماع كرد پيغمبر صلَّى اللَّه عليه و آله و سلَّم چون دانست كه وليد مستمع است بار ديگر اعاده آن فرمود وليد از آنجا بميان قوم خود آمد و گفت و اللَّه لقد سمعت من محمّد آنفا كلاما ما هو من كلام الانس و لا من كلام الجن و إن له لحلاوة و إن عليه لطلاوة و ان أعلاه لمثمر و إن اسفله لمعذق و إنه ليعلو و ما يعلى يعنى بخداى كه حالا از محمّد كلامى شنيدم كه سخن انس و جن نبود و آن را حلاوتى و عذوبتى هست كه هيچ سخن را نباشد و خوبى و مقبولى آن بر وجهى است كه هيچ حدى ندارد و اعلاى آن نهال اقبال و مثمر ثمرات كليه است و اسفل آن شجره طيبه بار آوريست كه بعروق فضايل و حكم عليه سمت استحكام تمام پذيرفته و اينكلام غالبست و مغلوب نگردد و از بلندى به پستى نگرايد پس به منزل خود بازگشت قريش از استماع اين سخن گمان بردند كه وليد ايمان آورده بسيار مغموم و مهموم گشتند چه او مقتدا و پيشواى همه بود و به جهت اين او را ريحانه قريش گفتندى ابو جهل بايشان گفت كه هيچ تشويش به خود راه مدهيد كه من او را از دين محمّد بر گردانم پس نزد وليد رفت غمگين و حزين بنشست وليد گفت مالى أراك حزينا چيست مرا كه ترا اندوهگين مىبينم ابو جهل گفت كه قريش بر تو طعنه ميزدند و ميگويند كه او پير گشته و از عقل دور افتاده و گمان ايشان آنست كه تو تابع دين محمّد شده و دين آباى خود را گذاشته اى وليد بعد از استماع اين كلام با ابو جهل بمجلس قوم آمد و گفت زعم شما انست كه محمّد مجنون است هيچ بار علامتى كه دلالت بر ديوانگى كند از او ديده‌ايد گفتند اللهم لا گفت گمان ميبريد كه او كاهن است در هيچ محلى از او مشاهده چيزى كرديد كه مخبر باشد از\r\n","description":"","footnote":"","page_name":" 63 ","page_number":63},
  {"content":"\r\nكهانت گفتند لا گفت خيال ميبندند كه او كذابست در هيچ زمانى از او كذبى ديديد گفتند هرگز از او دروغ نشنيديم بلكه به جهت شهرت صدق وى بمحمد امين ملقب شده گفت ميپنداريد كه او شاعر است هيچگاه از او شعرى شنيديد گفتندى نه پس بوليد گفتند كه چون مجنون و شاعر و كذاب نيست پس او را چه توان گفت و سخن او را بچه چيز نسبت توان داد وليد متفكر شد و بعد از فكر بسيار گفت ما هو الا ساحر نيست او مگر ساحر نمىبينيد كه ميان ازواج تفريق مىكند و فرزندان را از پدر و پدر را از فرزند جدا ميسازد و سنك تفرقه در ميان عبيد و موالى و احباء و اصدقاء مياندازد إِنْ هذا إِلَّا سِحْرٌ يُؤْثَرُ اهل مجلس كه اين سخن از او استماع كردند بسيار خوشحال گشتند حضرت رسالت صلَّى اللَّه عليه و آله و سلَّم چون از اين صورت خبر دار شد بغايت ملول گشت حق سبحانه اين آيه فرستاد :\r\n( 11 ) - * ( ذَرْنِي وَمَنْ خَلَقْتُ وَحِيداً ) * وحيد حالست از ياء متكلم يا از هاى محذوف اى و من خلقته يعنى بگذار مرا اى محمد با آنكه آفريدم او را در حالتى كه تنها باشم با او و هيچكس ديگر با من نباشد چه من بتنهايى جزاء و سزاي او ميتوانم داد يا بتنهايى او را آفريده‌ام و هيچكس در آفريدن او با من شريك نبود يا آنكه خلق كردم او را در حالتى كه او تنها بود يعنى هيچ مال و ولد و انصار و اعوان نداشت قولى آنست كه او را وحيد القوم گفتندى يعنى يگانه ايشان و حق سبحانه اينجا از روى تهكم او را به اين اسم نامبرد يعنى يگانه قوم را به من واگذار . يا آنكه مراد او سبحانه اين باشد كه او وحيد است در شرارت يا وحيد است از پدر زيرا كه او زنيم بود ، و مصدق قول اخير است آنچه روايت كرده عياشى باسناد خود از زراره و حمران و محمّد بن مسلم از ابو جعفر و ابو عبد اللَّه عليهما السّلام كه\r\nان الوحيد ولد الزنا\r\nو نيز زراره گويد كه در خدمت ابو جعفر عليه السّلام نشسته بودم اهل مجلس گفتند كه يكى از بنى هشام در خطبه گفت أنا ابن الوحيد فرمود\r\nويله لو علم ما الوحيد ما افتخر به\r\nواى بر او اگر ميدانست كه وحيد چه معنى دارد به آن فخر نمىكرد گفتيم يا بن رسول اللَّه وحيد چه معنى دارد فرمود\r\nمن لا يعرف له أب\r\nكسى كه معلوم نباشد پدر او كيست و نيز در صفت وليد مىفرمايد كه :\r\n( 12 ) - * ( وَجَعَلْتُ لَه ) * و گردانيدم براى او يعنى دادم او را * ( مالًا مَمْدُوداً ) * مالى كشيده يعنى بسيار يا كثير النماء ، از سفيان ثورى منقولست كه او را از نقد صد هزار دينار زر سرخ بود و بروايتى هزار هزار ، و ابن عباس فرمود كه نود هزار و ميان مكه تا طايف شتر و اسب و گوسفند چندان داشت كه به حساب در نمىآمد و بساتين و عيون و امتعه و عبيد و اماء و مستغلات او از حد متجاوز بود ، و از مقاتل نقلست كه او را بوستانى بود در طايف كه ميوهء او سال تا سال آخر نشدى بلكه هميشه بودى\r\n","description":"","footnote":"","page_name":" 64 ","page_number":64},
  {"content":"\r\nو لهذا حق سبحانه آن را مال ممدود خوانده ، و در جايى ديگر در صفت بوستان بهشت نيز فرمود كه ظِلٍّ مَمْدُودٍ .\r\n( 13 ) - * ( وَبَنِينَ شُهُوداً ) * و دادم او را پسران در حالتى كه همه نزد او حاضر بودند در مكه و او هميشه بلقاى ايشان مسرور بود و هرگز براى اكتساب وجه معاش محتاج به سفر نبودند و به جهت كثرت خدم و عبيد احتياج نميشد كه پسران را در مهمات و مصالح روانه گرداند يا آنكه به جهت وجاهت و اعتبار پيوسته با پدر در محافل حاضر شدندى چنان كه مرويست كه او را ده پسر بود و همه بحدّ رجوليت و قابليت رسيده ، و از سعيد بن جبير منقولست كه سيزده پسر بودند ، و مقاتل گفته كه هفت بودند وليد بن وليد و خالد و عماره و هشام و عاص و قيس و عبد الشمس ، و از جمله خالد و عماره و هشام رضى اللَّه عنهم بشرف ايمان رسيدند .\r\n( 14 ) - * ( وَمَهَّدْتُ لَه ) * و بگستردم براى او بساط جاه و منال و رياست * ( تَمْهِيداً ) * گستردنى و به جهت كثرت جاه و خدم و حشم و حسب و نسب بريحانهء قريش و وحيد قوم ملقب شده و از وجهاء صناديد قريش گشت .\r\n( 15 ) - * ( ثُمَّ يَطْمَعُ ) * پس طمع ميدارد * ( أَنْ أَزِيدَ ) * آنكه زياده كنم عطيات خود را بر او و اين استبعاد و استنكار است مر طمع و حرص او را و لهذا عقبه بقوله :\r\n( 16 ) - * ( كَلَّا ) * اين كلمهء ردعست از طمع يعنى نه چنين است كه من نعم خود را بر وى افزون سازم و در نعمت چنين بر وى گشاده بگذارم چه كفران آن نعم و معانده با منعم مانع اينست كما قال فى تعليله على سبيل الاستيناف * ( إِنَّه كانَ ) * بدرستى كه او هست * ( لآياتِنا ) * مر آيتهاى كلام ما و حجج و ادلهء ما را * ( عَنِيداً ) * ستيزه كننده و انكار نماينده آن و بسحر نسبت دهنده با وجود معرفت او به آن در اكثر تفاسير مذكور است كه بعد از نزول اين آيه اموال او روى در نقصان نهاد تا آنكه همهء آن در عرصهء حوادث تلف شد و اكثر اولاد او بمردند و بعضى كه ماندند از او برگشتند و او محتاج و رسوا گشت و به اين وضع بدار البوار پيوست ، پس از روى تهديد ميفرمايد كه :\r\n( 17 ) - * ( سَأُرْهِقُه ) * زود باشد كه در رسانم او را * ( صَعُوداً ) * بعقبه اى كه بمشقت بسيار به بالاى آن توان رفت اين تمثيلى است براى كسى كه گرفتار شود به عذاب شاق و عقاب صعب كه طاقت آن نداشته باشد ، و از ابو سعيد خدرى روايتست كه پيغمبر صلَّى اللَّه عليه و آله و سلَّم فرمود كه\r\nالصعود جبل من نار يصعد فيه سبعين خريفا ثم يهوى فيه كذلك أبدا\r\nصعود كوهيست از آتش كه وليد در عرض هفتاد سال بر بالاى آن رسد و چون بذروهء آن بر آيد به زير افتد و باز او را به آن تكليف كنند و وى هميشه به اين عذاب معذب باشد ، و نيز از آن حضرت صلَّى اللَّه عليه و آله و سلَّم مرويست كه\r\nيكلف أن يصعد عقبة فى\r\n","description":"","footnote":"","page_name":" 65 ","page_number":65},
  {"content":"\r\nالنار كلما وضع عليها يده ذابت فاذا رفعها عادت و اذا وضع رجله ذابت فاذا رفعها عادت\r\nتكليف كنند وليد را كه بر عقبه رود كه در ميان آتش دوزخست هر گاه او دست بر آن نهد گداخته شود چون دست از آن بردارد باز به حالت اول رود و هر گاه پاى خود را بر آن نهد بگدازد و چون پاى از آن بردارد باز عود كند ، در تبيان آورده كه معنى آنست كه تكليف كنم او را بصعود و آن صخره ايست ملساء در دوزخ كه بالاى آن نتوان رفت پس او را در زنجيرهاى آتشين كشيده از پيش مىكشند و از عقب گرزهاى آتشين ميزنند تا بعد از چهل سال بر بالاى آن رود ، و در كشاف آورده كه ميتواند بود كه كلمه ردع متبوع سارهقه صعودا باشد به جهت رد دعوى او كه ( ان كان محمّد صادقا فما خلقت الجنة إلَّا لى ) و اخبار بر آنكه عذاب او از اهل نار اشد و اصعب خواهد بود ، پس بيان تعليل وعيد كفر و عناد وليد مىفرمايد بقوله :\r\n( 18 ) - * ( إِنَّه فَكَّرَ ) * بدرستى كه فكر كرد وليد كه طعنه مىزند بر قرآن * ( وَقَدَّرَ ) * و اندازه با خود راست كرد كه چگونه كند .\r\n( 19 ) - * ( فَقُتِلَ ) * پس لعنت كرده باد و به عذاب ابدى و عقاب سرمدى گرفتار باد * ( كَيْفَ قَدَّرَ ) * چگونه تقدير كرد اين تعجبى است از تقدير كردن وليد امر باطل را به جهت استهزاء و اهانت پيغمبر صلَّى اللَّه عليه و آله و سلَّم و قدح در قرآن يا تعجب ار نهايت گفتار او باشد در ابطال كلام پروردگار و غايت صواب ديد آن خطا كار مأخوذ از قول عرب كه قاتله اللَّه ما اشجعه و أخزاه اللَّه ما أشعره كه تعجب در آن از نهايت شجاعت و كمال شاعريتست\r\nپس به جهت مبالغه در تعجب تكرير اين لفظ ميفرمايد كه :\r\n( 20 ) - * ( ثُمَّ قُتِلَ ) * پس ملعون باد * ( كَيْفَ قَدَّرَ ) * چگونه اندازه كرد .\r\n( 21 ) - * ( ثُمَّ نَظَرَ ) * پس نظر كرد در آن و تفكر در آن نمود .\r\n( 22 ) - * ( ثُمَّ عَبَسَ ) * پس رو ترش كرد به جهت آنكه موجب طعنى نيافت در آن يا در پيغمبر نگريست و روى ترش كرد * ( وَبَسَرَ ) * و پيشانى درهم كشيد بكراهت شديده مانند متهم متفكر در امرى .\r\n( 23 ) - * ( ثُمَّ أَدْبَرَ ) * پس روى بگردانيد از حقيت قرآن يا محمّد از روى عناد * ( وَاسْتَكْبَرَ ) * و گردن كشى كرد از متابعت پيغمبر صلَّى اللَّه عليه و آله و سلَّم ، ذكر ثم اولا دلالتست بر آنكه كرة ثانيه ابلغست از اولى و معنى اينكه ملعون و معاقب باد بعقاب ديگر كه اشد از عقاب اول باشد و ثانيا و ثالثا و رابعا به جهت دلالتست بر آنكه وليد بر سبيل تأنى و تمهل تأمل مينمود به جهت نيافتن آنچه موجب طعن باشد در قرآن و يقين او در حقيت آن و اشعار بر آنكه ميان افعال متناسقه مذكوره تراخى و تباعد بود .\r\n","description":"","footnote":"","page_name":" 66 ","page_number":66},
  {"content":"\r\nحاصل كه وليد پليد بعد از تأمل و تفكر روى باصحاب كرده .\r\n( 24 ) - * ( فَقالَ ) * پس گفت به ايشان * ( إِنْ هذا ) * نيست اينكه محمّد ميگويد * ( إِلَّا سِحْرٌ يُؤْثَرُ ) * مگر جادويى كه روايت كرده مىشود از سحرهء بابل كه ايشان از هاروت و ماروت فرا گرفته‌اند يعنى ساحران آن را به او تعليم ميدهند ( 25 ) - * ( إِنْ هذا ) * نيست اين * ( إِلَّا قَوْلُ الْبَشَرِ ) * مگر سخن آدمى ، يعنى أبا فكيهه و حبر و يسار يا مسيلمه كه از ساحرانند نه آنكه اين از نزد خدا باشد ، و گويند ايثار به معنى اختيار است يعنى سحرى كه مردمان آن را اختيار ميكنند به جهت حلاوت آن در نفوس و بدانكه عدول از ثم به ( فا ) به جهت دلالتست بر آنكه چون قول مذكور در خاطر وليد خطور كرد به آن ناطق شد بدون توقف و تلبث در آن ، و چون جملهء أخيره نسبت به اولى جارى مجرى توكيد است از مؤكد از اين جهت بينهما حرف عطف واقع نشده . وليد ملعون به جهت عناد كلام الهى را بسحر اسناد كردند بر وجه اعتقاد چه بيقين ميدانست كه اگر قرآن سحر ميبود و از كلام بشر سحره را ممكن بودى كه مثل آن را بياورند و او را و غير او را كه متصف بفصاحت بودند قادر ميبودند بآوردن سوره اى مثل آن پس حق سبحانه تهديد او ميفرمايد كه :\r\n( 26 ) - * ( سَأُصْلِيه سَقَرَ ) * اين بدلست از سَأُرْهِقُه صَعُوداً يعنى زود باشد كه در افكنم وليد را در سقر كه دركهء پنجم است از دوزخ .\r\n( 27 ) - * ( وَما أَدْراكَ ما سَقَرُ ) * و چه چيز دانا گردانيد تو را كه چيست سقر ، اين از براى تنبيه است بر تفخيم و تهويل سقر و قوله تعالى :\r\n( 28 ) - * ( لا تُبْقِي ) * بيان آنست يا حالست از * ( سَقَرُ ) * و عامل در آن معنى تعظيم است ، يعنى سقر آتشى است كه باقى نگذارد گوشت و پوست و عروق و اعصاب و عظام را بر هيچ دوزخى بلكه همه را بسوزاند و باز نو سازد حق سبحانه اجزاى او را * ( وَلا تَذَرُ ) * و دست باز ندارد ديگر بار تا نسوزد و بر همين منوال هميشه معذب باشد ، و گويند كه معنى * ( لا تُبْقِي وَلا تَذَرُ ) * اينست كه نه پوست را بگذارد و نه از گوشت دست باز دارد ، يا نه ظاهر را گذارد و نه باطن را ، يا نه عضوى را كه محل حياتست و نه آن را كه ذى حيات نيست ، و نزد بعضى ديگر * ( لا تَذَرُ ) * تأكيد * ( لا تُبْقِي ) * است براى بيان شدت عذاب .\r\n( 29 ) - * ( لَوَّاحَةٌ لِلْبَشَرِ ) * آتشى بسيار سياه كننده مر پوست كافران را يا لايح و ظاهر براى ايشان كقوله تعالى لَتَرَوُنَّها عَيْنَ الْيَقِينِ .\r\n","description":"","footnote":"","page_name":" 67 ","page_number":67},
  {"content":"\r\n( 30 ) -\r\n* ( عَلَيْها تِسْعَةَ عَشَرَ ) * بر آن آتش است نوزده مالك ( 1 ) يا نوزده صنف از فرشتگان يا نوزده نقيب از ايشان يعنى موكلند بر آن و مسلط بر اهل آن ، در تبيان از براء بن عازب نقل كرده كه گروهى از يهود حضرت رسالت صلَّى اللَّه عليه و آله و سلَّم را از خزانهء دوزخ سؤال كردند آن حضرت دو بار بأصابع بدين اشاره فرمود و در كرت دوم ابهام يمنى را امساك كرد و اين آيه براى تصديق قول آن حضرت صلَّى اللَّه عليه و آله و سلَّم نازل شد و يهود مسلم داشتند كه اينسخن مطابق قول تورية است ، و در روايت آمده كه يكى از آنها مالك است و هيجده ديگر اعوان و انصار او ، و در خبر ديگر واقعست كه اينها خازنان دركهء سقرند و دركات ديگر را خازنان ديگراند و در تخصيص اين عدد مفسران و مذكران تحقيقات كرده‌اند از جمله آنكه تسعة اكثر آحاد است و عشر اقل عشرات پس اينعدد جامع اكثر قليل و اقل كثير باشد ، و يا آنكه اختلال نفوس بشريه به نظر و عمل بسبب قواى حيوانيه است كه دوازده‌اند و طبيعت كه هفتاند ، يا آنكه جهنم هفت دركه است شش دركه براى اصناف كفار است و هر صنفى در آن معذبند بسه نوع عذاب بسبب ترك اعتقاد و اقرار و عمل و بر هر نوعى ملكيست يا صنفى از ملك كه بر ايشان مسلط باشند و دركه ديگر مر عصات امت راست كه معذب در آن بيك نوع عذاب باشند بسبب ترك عمل و ملكى يا صنفى از ملك بر آن موكلند پس مجموع خزنه نوزده باشند ، و اولى آنست كه اختصاص عدد به جهت حكمتى است كه مخفى است مانند عدد آسمان و زمين و بروج و غير آن و اللَّه اعلم .\r\nآورده‌اند كه بعد از نزول اين آيه ابو جهل پر جهل گفت اى معشر قريش محمّد ميگويد كه زبانيه نوزده بيش نيستند و شما شجاعان و دلاورانيد آيا ده از شما يكى از آنها را نتوانيد كفايت كند أبو اسيد بن كلدهء جمحى كه در قوت و شجاعت از همه در پيش بود گفت من تنها ده را كفايت كنم به پشت و هفت را به شكم شما دوى ديگر را كفايت كنيد ، و روايتى آنست كه گفت من در پس شما بر صراط روم و ده را بدست راست و نه را بدست چپ رفع كنم و همه بسلامت بر آن بگذريم و ببهشت در آئيم آيه آمد كه :\r\n\r\n","description":"","footnote":"\r\n( 1 ) جميع مفسرين اتفاق دارند بر آنكه مراد از * ( عَلَيْها تِسْعَةَ عَشَرَ ) * خصوص عدد نوزده است ولى اختلاف در اينست كه مراد نوزده فرشته است يا نوزده صنف از فرشتگانست و آنكه ميگويد مراد نوزده نقيب است قول وى نيز بقول اول ( نوزده فرشته ) باز ميگردد و بايد دانست كه حكمت و جهت اختصاص بدين عدد را جز خداى تعالى و برگزيدگان از بندگان او كسى نميداند لكن ارباب معانى و اسرار در اين باره از روى حدس و تخمين وجوهى چند ذكر كرده‌اند كه پارهء از آن وجوه را مرحوم مؤلف نقل نموده و دانشمند معاصر نيز وجه ضعيفى راجع بخصوص عدد مزبور از خود ذكر نموده مع الوصف مىنويسد : مراد در اينجا خصوص عدد نيست بلكه عدد كثير نسبى را براى مبالغه آورده است مانند * ( إِنْ تَسْتَغْفِرْ لَهُمْ سَبْعِينَ مَرَّةً ) * و پوشيده نماند كه علاوه بر آنكه ما بين اين كلام تعارضى هست تنظير اين عدد بسبعين مرة قياس مع الفارقست كما لا يخفى .\r\n","page_name":" 68 ","page_number":68},
  {"content":"\r\n( 31 ) - * ( وَما جَعَلْنا ) * و ما نگرانيده‌ايم * ( أَصْحابَ النَّارِ ) * ملازمان و موكلان دوزخ را * ( إِلَّا مَلائِكَةً ) * مگر فرشتگان كه قوىترين خلقانند نه مردانى كه از جنس شما باشند تا با ايشان مقاومت توانيد كرد ، و در كشاف آورده كه حكمت در آنكه خزنه دوزخ ملائكه‌اند نه غير ايشان از جنس جن و انس كه ايشان خلاف جنس معذبين انس و جناند تا رأفت و رقت مجانست مانع تعذيب ايشان نشود و ايشان مستأنس و مستريح نگردند ، و ديگر آنكه ملائكه اقوم خلقاند به حق اللَّه و غضب و غيظ از براى او پس از تهاون مأمون باشند و نيز أشد و اقواى خلق خدايند در بأس و بطش ، و از عمرو بن دينار مرويست كه يكى از آنها ميتواند كه بيكدفعه اكثر از قبيله ربيعه و مضر بجهنم اندازد ، و از پيغمبر مرويست كه\r\nكان أعينهم البرق و كان أفواههم الصياصى و يجرون اشعارهم لاحدهم مثل قوة الثقلين يسوق أحدهم الامة و على رقبته جبل فيرمى بهم فى النار و يرمى بالجبل عليهم\r\nيعنى گوئيا چشمهاى ايشان برقست و دهنهاى ايشان مانند حصار و ميكشند مويهاى كافران را و به اين طريق ايشان را بدوزخ اندازند و هر يكى ايشان را قوت همهء آدميان و پريانست و يكى از آنها امتى را بدوزخ اندازد و كوهى از آتش بر گردن گيرد و بر سر ايشان اندازد و در روايت ديگر آمده كه\r\nخزنتها مالك ، و معه ثمانية عشر ، أعينهم كالبرق الخاطف ، و أنيابهم كالصياصى يخرج لهب النار من أفواههم ما بين منكبى أحدهم مسيره سنة و سعة كف احدهم مثل قبيلة ربيعة و مضر نزعت منهم الرحمة ، يرفع أحدهم سبعين ألفا فيرميهم حيث أراد من جهنم\r\nچشمهاى ايشان چون برق جهنده و انياب ايشان مانند حصارهاى بلند مستحكم پارهاى آتش از دهنهاى ايشان بيرون ميجهد و ميان دو دوش هر يك از ايشان مسافت يك ساله راهست و فراخى دست هر يك بمرتبه ايست كه مثل ربيعه و مضر فرا تواند گرفت و رحم از ايشان نزع كرده‌اند و هر يك از ايشان هفتاد هزار كافر را در هر گوشه دوزخ كه خواهد بيفكند ، و هر گاه كه قوت و صلابت و شدت هر يك از زبانيه به اين مرتبه باشد چگونه ابن كلده و غير او ايشان را دفع تواند كرد * ( وَما جَعَلْنا عِدَّتَهُمْ ) * و نگردانيده‌ايم عدد متوليان و موكلان دوزخ را * ( إِلَّا فِتْنَةً ) * مگر عددى اندك كه مقتضى فتنه باشد * ( لِلَّذِينَ كَفَرُوا ) * مر آن را كه كافر شدند ، تعبير از اثر بمؤثر به جهت تنبيه بر آنست كه اثر از مؤثر منفك نميشود ، و مراد بافتتان ايشان به آن استقلال ايشانست مر آن را و استهزاء و استبعاد ايشان در تولى اين عدد قليل و ناقص يعنى تا ايشان از غايت عناد و فرط طغيان چون استماع اين عدد خاص كنند به آن استهزاء كنند و استبعاد نمايند كه نوزده تن چگونه اكثر ثقلين را عذاب خواهند كرد و اگر چنانچه ايشان راه عناد را ميگذاشتند و با عقول خود مراجعت ميكردند هر آينه عالم مىشدند\r\n","description":"","footnote":"","page_name":" 69 ","page_number":69},
  {"content":"\r\nبه آنكه در ضمن اينعدد خاص حكم و مصالح مندرجست ، و متقين مىشدند در آنكه كسى كه يك فرشته را بر جميع مردمان مسلط ساخته است براى قبض ارواح ايشان و هيچكس نمىتواند با او مقاومت كند چه جاى آنكه بر او غالب شود قادر خواهد بود كه همه را به آتش دوزخ كشد ، حاصل كه حق سبحانه ميفرمايد كه ما زبانيه را به اين عدد معين و مقرر كرده‌ايم * ( لِيَسْتَيْقِنَ الَّذِينَ ) * تا بىگمان شوند آنان كه * ( أُوتُوا الْكِتابَ ) * داده شده‌اند كتاب تورية را يعنى كسب يقين كنند از آن بنبوت محمّد صلَّى اللَّه عليه و آله و سلَّم و بحقيت قرآن چه قرآن را يابند كه مصدق تورية است و موافق آن در اينقول و به جهت آن با يقين شوند در آنكه قرآن از نزد خداست و محمّد مصطفى صلَّى اللَّه عليه و آله و سلَّم امى است و كتاب ايشان را نخوانده و نشنيده و با وجود اين از آن خبر ميدهد * ( وَيَزْدادَ الَّذِينَ آمَنُوا ) * و بيفزايند آنان كه گرويده‌اند * ( إِيماناً ) * گرويدن را بسبب تصديق نمودن به اين هم چنان كه گرويده بودند به آنچه نازل گشته بود بر پيغمبر صلَّى اللَّه عليه و آله و سلَّم پس مراد بزيادتى ايمان زيادتى بحسب كميت باشد نه كيفيت و يا بسبب تصديق اهل كتاب به قرآن ايمان ايشان راسخ گردد و به حد كمال رسد و حينئذ مزيت ايمان بر حسب كيفيت باشد .\r\n* ( وَلا يَرْتابَ الَّذِينَ ) * و تا شك نياند آنان كه * ( أُوتُوا الْكِتابَ ) * داده شده‌اند تورية را و * ( الْمُؤْمِنُونَ ) * و شك نكنند گرويدگان از اهل اسلام در اين عدد ، اين تأكيد استيقان و زيادتى ايمانست چه اثبات يقين و نفى شك ابلغ و آكد است مر وصف ايشان را به سكون نفس و ثلج صدور و عدم آنچه عارض مستيقن مىشود از خلجان شبهه ، و اشعار بر تعريض حال كسانى كه ما عداى ايشانند از كفار كانه قال : و ليخالف حالهم حال الشاكين المرتابين من أهل النفاق و الكفر .\r\n* ( وَلِيَقُولَ الَّذِينَ ) * و تا گويند آنان كه * ( فِي قُلُوبِهِمْ مَرَضٌ ) * در دلهاى ايشان بيمارى شك و نفاق باشد * ( وَالْكافِرُونَ ) * و تا گويند ناگرويدگان كه جازمند در تكذيب * ( ما ذا أَرادَ اللَّه ) * چه چيز خواسته است خداى * ( بِهذا ) * به اين عدد ( 1 ) معين * ( مَثَلًا ) * از روى مثل يا در حالتى كه مثل است و اين استعاره است از مثل مضروب كه آن موجب غرابت كلامست يعنى عددى كه مستغربست مانند استغراب مثل ، زبدهء معني آنست كه تخصيص اين عدد آنست كه اهل كفر و نفاق از روى عناد و انكار گويند كه خداى چه اراده كرده به اين عدد عجيب و چه غرض قصد نموده در آنكه نوزده زبانيه تعيين كرده كه عدد ناقص است نه بيست كه عدد تام است يعنى گويند كه اينسخن خدا نيست چه\r\n\r\n","description":"","footnote":"\r\n( 1 ) صحيح نيست لام * ( وَلِيَقُولَ ) * را لام غرض بگيريم زيرا كه غرض اصلى از قرار دادن عدد خزنهء دوزخ بدين عدد ( نوزده ) آن نيست كه بگويند آنان كه در دلشان مرضست و آنان كه كافرند * ( ما ذا أَرادَ اللَّه بِهذا مَثَلًا ) * بلكه اين لام يا لام سببيت است و يا لام عاقبت .\r\n","page_name":" 70 ","page_number":70},
  {"content":"\r\nاگر از نزد خدا ميبود به اين عدد ناقص نازل نميشد و گويند كه چون كفار استماع آن كردند پنداشتند كه آن مثل مضروبست و از اينجهت گفتند * ( ما ذا أَرادَ اللَّه بِهذا مَثَلًا ) * در كشاف آورده كه چون مراد بقوله * ( وَما جَعَلْنا عِدَّتَهُمْ إِلَّا فِتْنَةً لِلَّذِينَ كَفَرُوا ) * اينست كه : و ما جعلنا عدتهم إلا تسعة عشر و وضع * ( فِتْنَةً لِلَّذِينَ كَفَرُوا ) * در موضع تِسْعَةَ عَشَرَ به جهت افادهء اينست كه حال اينعدد ناقص از عقد عشرين بيكعدد مقتضى افتتان منكر وحدانيت و جاحد حكمت ربوبيت است و اذعان مؤمن منفرد اگر چه حكمت آن بر او مخفى باشد پس صحيح باشد كه ( ليستيقن الذين آمنوا ) الخ سبب مستثنى باشد كانه قيل و لقد جعلنا عدتهم عدة من شأنها أن يفتتن بها لاجل استيقان أهل الكتاب و ازدياد ايمان المؤمنين و حيرة الكافرين و المنافقين ، و قوله * ( وَلِيَقُولَ الَّذِينَ فِي قُلُوبِهِمْ مَرَضٌ ) * الخ اخبار است در مكه از آنچه در مدينه حادث گردد از نفاق منافقان زيرا كه در مكه هيچ منافقى نبود بلكه يا كافر بودند يا مؤمن پس اين جمله از اخبار غيبى باشد ، و ميتواند بود كه مراد به مرض شك و ارتياب باشد چه اكثر اهل مكه شك داشتند در صدق قرآن و بعضى جازم بودند در تكذيب آن .\r\n* ( كَذلِكَ ) * هم چنان كه حق سبحانه به مثل اينعدد خاص اختبار مكلفان مىكند در تدبر و تأمل در آن و عدم آن تا ضلالت و هدايت ايشان ظاهر شود همچنين * ( يُضِلُّ اللَّه ) * گمراه مىسازد خداى يعنى در ضلالت فرو ميگذارد و اسباب لطف و توفيق باز ميگيرد * ( مَنْ يَشاءُ ) * هر كه را مىخواهد از اهل عناد و انكار كه تدبر نميكنند در حجج بينه و براهين واضحه بر صدق قول حضرت پيغمبر صلَّى اللَّه عليه و آله و سلَّم * ( وَيَهْدِي ) * و راه مينمايد * ( مَنْ يَشاءُ ) * هر كه را ميخواهد از كسانى كه طالب حقند و تارك عناد يا اهل كفر و طغيان را از طريق بهشت گمراه ميسازد و اهل ايمان را به آن راه مينمايد ، و اضافهء اضلال و هدايت به خود به جهت آنست كه سبب ضلالت و اهتداء تكليفست و تكليف از جانب او سبحانه است * ( وَما يَعْلَمُ جُنُودَ رَبِّكَ ) * و نميداند لشكرهاى پروردگار ترا از حيثيت كيفيت و كميت و عدد خاص كه مشتمل بر عقد كامل و ناقص باشد * ( إِلَّا هُوَ ) * مگر او كه عالم است بهمهء معلومات ( 1 ) چه غير از او هيچكس ديگر حصر ممكنات نمىتواند كرد و مطلع نمىتواند شد بر\r\n\r\n","description":"","footnote":"\r\n( 1 ) اشاره بدينست كه تعيين عدد نوزده از آن جهت نيست كه افزون كردن اين عدد براى حقتعالى نامقدور يا دشوار باشد چه عدد و شمارهء لشگر پروردگار از حد و حصر بيرونست و جز ذات اقدس او هيچ كس كميت و كيفيت آنها را نميداند بلكه اختيار اين عدد ( نوزده ) از جهت حكمت و مصلحت است كه خداوند حكيم ميداند و از آنچه ما در اين موضوع نوشتم ظاهر مىشود بطلان گفتار بعض معاصرين كه تسعة عشر را براى خصوص عدد ندانسته و براى مبالغه و كثرت پنداشته است و اضافهء بر آنچه مذكور شد مىگوييم اگر مراد خصوص عدد نباشد و كنايه از كثرت و مبالغه باشد براى استعجاب و استغراب كافران و گفتار اينان * ( ما ذا أَرادَ اللَّه بِهذا مَثَلًا ) * وجهى و براى كلام الهى * ( وَما جَعَلْنا عِدَّتَهُمْ إِلَّا فِتْنَةً ) * الاية فائده و جدوايى تصور نخواهد شد چنانچه بر ارباب دانش پوشيده نيست .\r\n","page_name":" 71 ","page_number":71},
  {"content":"\r\nحقايق و صفات موجودات و آنچه موجب اختصاص هر يك از آنهاست به آن از كميت در عدد ناقص و كامل و از كيفيت و اعتبار نسبت مانند حكمت در عدد سماوات و زمين و ايام سنه و شهور و بروج و كواكب و عدد نصب و صلوات و اوضاع هر يك از آن و غير آن از محدثات يا علم بجنود آفريدگار تو ندارد مگر او سبحانه به جهت كثرت آن پس بر او دشوار نخواهد بود تتميم خزنه به بيست و ليكن او را در عدد خاص حكمتى است كه هيچ كس نميداند غير او و گويند اين جواب ابو جهل است كه بقوم خود گفت ما لرب محمّد أعوان إلا تسعة عشر * ( وَما هِيَ ) * و نيست سقر يا وعدهء خزنه يا اينسوره * ( إِلَّا ذِكْرى ) * مگر پندى * ( لِلْبَشَرِ ) * براى مردمان .\r\n( 32 ) - * ( كَلَّا ) * اين ردعست مر منكر سقر را يا انكار است مر كسى را كه قائل است بقدرت او بر منع خزنه يا انكار بر عدم تدبر در آيات قرآن يعنى نه چنين است كه كسي انكار سقر تواند كرد يا دفع خزنه تواند نمود يا چرا تدبر در آيات قرآنى نميكنند تا مهتدى شوند * ( وَالْقَمَرِ ) * سوگند به ماه كه از آيات عجيبه است در طلوع و غروب و زياده و نقصان و معرفت اوقات و آجال بوى باز بسته است .\r\n( 33 ) - * ( وَاللَّيْلِ ) * و قسم بحرمت شب * ( إِذْ أَدْبَرَ ) * چون بيايد در عقب روز ، و حفص * ( إِذْ ) * بى الف خوانده و * ( أَدْبَرَ ) * بصيغهء ماضى از باب افعال كه همان بمعنى دبر است و گويند دبر به اين معنى است كه جاء بعد غيره و ادبر به اين معنى كه ولى مدبرا يعنى سوگند بشب چون در اثر نهار بيايد يا پشت كند و صبح در عقب آن طلوع كند .\r\n( 34 ) - * ( وَالصُّبْحِ إِذا أَسْفَرَ ) * و سوگند بروز چون روشن شود يا روشن گرداند عالم را و تاريكى را زايل سازد .\r\n( 35 ) - * ( إِنَّها ) * بدرستى كه سقر * ( لإِحْدَى الْكُبَرِ ) * هر آينه يكى از دواهى و بلاياى بزرگ است كه آنها را نظير نباشد و اين جواب قسم است يا تعليل كلمه ردع ، و قسم جمله معترضه است از براى تاكيد و ( كبر ) جمع كبرى است و الف تأنيث مانند تاء تانيث است و لهذا هم چنان كه فعله را جمع بر فعل ميكنند فعلى را بر آن نيز جمع ميكنند ، و نظير اينست سوافى در جمع سافياء و قواصع در جمع قاصعاء كه بمعنى سافيه و قاصعه است و قوله :\r\n( 36 ) - * ( نَذِيراً ) * تميز است از لإِحْدَى تقديره إنها لاحدى الدواهى إنذارا كما تقول هى احدى النساء عفافا يعنى سقر يكى از بلاياى عظيمه است از روى ترسانيدن ، و ميتواند بود كه حال\r\n","description":"","footnote":"","page_name":" 72 ","page_number":72},
  {"content":"\r\nباشد از آنچه جمله دال بر آنست اى كبرت منذرة يعنى سقر بزرگترين دواهى است در حالتى كه ترساننده است * ( لِلْبَشَرِ ) * مر آدميان را ، در لباب آورده كه اين متصل به اول سوره است اى قم نذيرا للبشر يعنى برخيز بيم كننده مر آدميان را تا به تو پند گرفته از گناه بپرهيزند ، و قوله :\r\n( 37 ) - * ( لِمَنْ شاءَ ) * بدل * ( لِلْبَشَرِ ) * است يعني بيم كننده است سقر يا آيات يا ترساننده است محمّد صلَّى اللَّه عليه و آله و سلَّم مر هر كرا خواهد * ( مِنْكُمْ ) * از شما * ( أَنْ يَتَقَدَّمَ ) * آنكه پيش رود در خير و طاعت * ( أَوْ يَتَأَخَّرَ ) * يا باز ايستد از شر و معصيت ، يعنى مر جميع مكلفان را كه ايشان را تمكين داده‌اند بر فعل طاعات و معاصى و عنان اختيار خير و شر در دست ايشان نهاده‌اند اگر ميخواهند تقدم مينمايد و بر طاعات و خيرات سبقت مىگيرند و اگر مىخواهند باز ميايستند و مرتكب معاصى ميشوند كقوله تعالى فَمَنْ شاءَ فَلْيُؤْمِنْ وَمَنْ شاءَ فَلْيَكْفُرْ مراد آنست كه همهء طوايف را پند دهنده است ، و مىتواند بود كه * ( أَنْ يَتَقَدَّمَ ) * مبتداء باشد و * ( لِمَنْ شاءَ ) * خبر آن مقدم بر آن از قبيل لمن توضأ أن يصلى ، و بر هر تقدير آيه مبطل قول مجبره است كه قايلند به تكليف مالا يطاق ، و گويند كه حق سبحانه تعبير فرموده از ايمان و طاعت بتقدم زيرا كه صاحب آن متقدم است در عقول و درجات و از كفر و معصيت بمتأخر به جهت آنكه خداوند آن متأخر است در عقول و درجات ، و محمد بن فضل از ابو الحسن صلوات اللَّه عليه روايت كرده كه آن حضرت فرمود\r\nكل من تقدم إلى ولايتنا تأخر من سقر ، و كل من تأخر عن ولايتنا تقدم الى سقر\r\nهر كه پيشى گيرد به دوستى ما از سقر متأخر گردد يعنى از آن ناجى باشد و هر كه متأخر گردد از محبت ما و روى از آن بگرداند سبقت گيرد بر سقر و پيش از همه به آن گرفتار گردد .\r\n( 38 ) - * ( كُلُّ نَفْسٍ بِما كَسَبَتْ ) * هر نفسى به آنچه كرده است از كردار و گفتار * ( رَهِينَةٌ ) * مرهونست نزد خداى و به آن گرفتار ، اين مصدر است بمعنى رهن چون شتيمه كه بمعنى شتم است و اگر صفت مىبود رهين گفته ميشد نه * ( رَهِينَةٌ ) * زيرا كه در فعيل تذكير و تأنيث مساويست و مصدر اينجا بمعنى مفعولست و ماء * ( بِما كَسَبَتْ ) * ماء مصدريه بمعنى مكسوب يعنى هر نفسى بكسب خود نزد خداى در گرو است و محبوس بدان و غير مفكوك از آن مراد آنست كه به عمل خود مؤاخذ است و از آن خلاص نتواند شد و قدرت آن نخواهد داشت كه خود را از رهن باز رهاند به جهت ترك ايمان و طاعات كه سبب نجاتست .\r\n( 39 ) - * ( إِلَّا أَصْحابَ الْيَمِينِ ) * مگر ياران دست راست كه ايشان بكسب خود مرهون نباشند و بگناه خود مؤاخذ نه ، بلكه مفكوك الرقاب باشند و نفس خود را از گرو بيرون آورده\r\n","description":"","footnote":"","page_name":" 73 ","page_number":73},
  {"content":"\r\nباشند بوسيلهء ايمان و عمل صالح هم چنان كه راهن تخليص رهن خود كند باداء حق مراد آنست كه حق سبحانه به جهت شرافت ايمان و ميمنت اعمال صالحه خطيئات ايشان را مغفور سازد و ايشان را ناجى و رستگار گرداند و نظير اينست آيه كريمه إِنَّ الإِنْسانَ لَفِي خُسْرٍ إِلَّا الَّذِينَ آمَنُوا وَعَمِلُوا الصَّالِحاتِ و از امير المؤمنين عليه السّلام مرويست كه مراد باصحاب اليمين در اينجا اطفال مؤمناناند زيرا كه اعمال از ايشان صادر نشده باشد كه به آن مرتهن شوند . و ابن عباس رضى اللَّه عنه فرمود كه مراد ملائكه‌اند . و ابو حمزهء ثمالى از امام محمّد باقر صلوات اللَّه عليه و على آبائه و اولاده و السلام نقل كرده كه\r\nنحن و شيعتنا أصحاب اليمين\r\nما و شيعيان ما اصحاب دست راست باشند ، و اين اصحاب يمين .\r\n( 40 ) -\r\n* ( فِي جَنَّاتٍ ) * در بوستانهاى بهشت باشند مرفه الحال و فارغ البال تنكير جنات به جهت تعظيم است و اشاره بعدم معرفت ما بكنه آن يعنى كه در بهشتهايى كه بجز خداى وصف آن نتواند كرد و حقيقت آن را نتواند دانست ، و بدانكه ميتواند بود كه اين جار و مجرور در محل نصب باشد بر آنكه حال باشد از أَصْحابَ الْيَمِينِ و محتملست كه حال باشد از ضمير قوله * ( يَتَساءَلُونَ ) * يعنى اصحاب يمين سؤال كنند يكديگر را در حالتى كه در بهشت باشند .\r\n( 41 ) - * ( عَنِ الْمُجْرِمِينَ ) * از احوال مشركان ، و نزد بعضى يَتَساءَلُونَ بمعنى يسألون است چون تداعيناه كه بمعنى دعوناه است و مسئول غير ايشان يعنى ميپرسند اصحاب يمين غير خود را كه ملائكه باشند از احوال مشركان ، و قوله : ( 42 ) - * ( ما سَلَكَكُمْ فِي سَقَرَ ) * نه از براى بيان تساؤل است زيرا كه اگر چنين ميبود اسلوب كلام بر اين نهج مىبود كه يتساءلون المجرمين ما سلككم ، بلكه حكايت است از قول كسانى كه اهل بهشت از ايشان سؤال كنند از حال مشركان چه آنچه مجرمان بمسؤلين گفته باشند ايشان به سائلين القاء كنند ، و حذف مسئولين در كلام بنا بر نهج تنزيلست در غرابت اسلوب نظم ، پس معنى آنست كه بعد از سؤال سائلين بمسؤلين از احوال مجرمين در جواب گويند كه ما گفتيم بمجرمان كه چه چيز شما را آورد در دوزخ .\r\n( 43 ) - * ( قالُوا ) * گفتند ايشان در جواب كه * ( لَمْ نَكُ ) * نبوديم در دنيا * ( مِنَ الْمُصَلِّينَ ) * از نماز گذارندگان يعنى ترك صلاة مفروضه مىكرديم و بفرضيت آن اعتقاد نداشتيم .\r\n( 44 ) - * ( وَلَمْ نَكُ ) * و نبوديم كه * ( نُطْعِمُ الْمِسْكِينَ ) * طعام دهيم درويشان را از زكات مفروضه .\r\n( 45 ) - * ( وَكُنَّا نَخُوضُ ) * و بوديم كه شروع ميكرديم در امور باطله كه آن غيبت محمّد بود\r\n","description":"","footnote":"","page_name":" 74 ","page_number":74},
  {"content":"\r\nو غير آن * ( مَعَ الْخائِضِينَ ) * با شروع كنندگان در آن .\r\n( 46 ) - * ( وَكُنَّا نُكَذِّبُ ) * و بوديم كه تكذيب مىكرديم * ( بِيَوْمِ الدِّينِ ) * بروز جزاء و باور نمىداشتيم آن را ، تأخير تكذيب قيامت از امور مذكوره به جهت تعظيم آنست چه معنى آنست كه ما اكتفاء نميكرديم بر ترك صلوة و زكات و اقدام بر امر باطل بلكه قيامت را نيز تكذيب ميكرديم :\r\n( 47 ) - * ( حَتَّى أَتانَا الْيَقِينُ ) * تا وقتى كه آمد بما مرك و مقدمات آن و بر همان حالت مرديم ، بدانكه فايده اين سؤال با آنكه سايلان عالم باشند بر حال مجرمان ، توبيخ و تحسير ايشانست و حكايت آن در قرآن به جهت تذكرهء سامعانست ، از ابن مسعود روايتست كه جملهء مردمان ببهشت روند و در دوزخ نماند الا جامع اين چهار خصلت : تارك نماز و تارك زكات و مرتكب كباير و منكر قيامت . آيه دالست بر آنكه اخلال بواجب موجب عتاب و سبب عذابست و مبين اينكه كفار مخاطباند بعبادات شرعيه از اصول و فروع ، بعد از آن حق سبحانه ميفرمايد كه :\r\n( 48 ) - * ( فَما تَنْفَعُهُمْ ) * پس سود نكند ايشان را * ( شَفاعَةُ الشَّافِعِينَ ) * شفاعت همهء شفيعان از ملائكه و انبياء عليهم السّلام و ساير اهل ايمان بر تقدير اينكه ايشان را شفاعت كنند و اين خود محالست چه بنص و اجماع امت شفاعت شافعان مقصور است بر عصات اهل ايمان . عبد اللَّه بن مسعود فرمود كه در قيامت حضرت پيغمبر صلَّى اللَّه عليه و آله و سلَّم رابع اربعه باشد در شفاعت و متفق با ايشان يعنى با سه كس ديگر كه شفيع بندگان باشند و آنها جبرئيل و ابراهيم و موسى عليهم السّلام باشند يا عيسى ، هيچ كدام از اين سه كس زياده از اين پيغمبر ما شفاعت نكنند و بعد از اين چهار انبياى ديگر شفاعت امت كنند بعد از آن صديقان و آن گه شهيدان و بعد از شفاعت شافعين جماعتى در دوزخ باقى مانند پس ايشان را گويند ما سَلَكَكُمْ فِي سَقَرَ ايشان در جواب گويند لَمْ نَكُ مِنَ الْمُصَلِّينَ - الى قوله - * ( فَما تَنْفَعُهُمْ شَفاعَةُ الشَّافِعِينَ ) * بعد از آن ابن مسعود گفت كه همين جماعت در دوزخ مخلد بمانند و باقى در بهشت در آيند ، و حسن بصرى از پيغمبر صلَّى اللَّه عليه و آله و سلَّم روايت كرده كه\r\nيقول الرجل من اهل الجنة يوم القيمة اى رب عبدك فلان سقانى شربة من ماء فى الدنيا فشفعنى فيه فيقول اذهب و اخرجه من النار فيذهب و يتجسس فى النار حتى يخرجه\r\nيعنى در روز قيامت مردى از اهل بهشت گويد كه اى پروردگار من بنده تو فلان در دنيا مرا شربتى آب داد پس اذن شفاعت او مرا كرامت فرماى ندا رسد كه برو و او را از دوزخ بيرون آور ، او بيايد و در دوزخ تجسس او كرده او را از آنجا بيرون آورده ببهشتش رساند ، و نيز حسن از آن حضرت صلَّى اللَّه عليه و آله و سلَّم روايت كرده كه يك شهيد شافع هفتاد مجرم باشد از اهل بيت خود ، و بروايت ديگر از حضرت رسالت صلَّى اللَّه عليه و آله و سلَّم مرويست كه\r\nإن من امتى من سيد خل اللَّه بشفاعته\r\n","description":"","footnote":"","page_name":" 75 ","page_number":75},
  {"content":"\r\nالجنة أكثر من مضر\r\nبدرستى كه از امت من كسى باشد كه حق سبحانه بشفاعت او بيشتر از قبيلهء مضر ببهشت در آورد ، حاصل كه شفاعت در حق عصات اهل ايمان مسموع خواهد شد نه درباره مشركان و معاندان ( 1 ) .\r\n( 49 ) - * ( فَما لَهُمْ ) * پس چيست مر مشركان جاحد و كافران معاند را * ( عَنِ التَّذْكِرَةِ ) * از تذكير كه آن قرآن است يا مواعظ آن * ( مُعْرِضِينَ ) * اعراض كنندگان ، نصب اين بر حاليت است كقولك : مالك قائما .\r\n( 50 ) -\r\n* ( كَأَنَّهُمْ ) * گوئيا ايشان در رميدن از قرآن * ( حُمُرٌ مُسْتَنْفِرَةٌ ) * خران وحشى رمنده‌اند ( 51 ) - * ( فَرَّتْ مِنْ قَسْوَرَةٍ ) * كه گريخته باشند از شير ، * ( قَسْوَرَةٍ ) * فعوله است مشتق از قسر بمعنى قهر و غلبه ، و اين بر وزن حيدره است كه اسماى اسد است و گويند * ( قَسْوَرَةٍ ) * اسم جمع است بمعنى جماعت رمات كه صيد شير كنند ، و از ابن عباس مرويست كه هى ركز الناس و أصواتهم ، و عكرمه گفت كه هى ظلمة الليل پس معنى آنست كه كفار از حمر وحشىاند كه گريزند از مردمان تيرانداز كه صيد شير مىكنند يا از آوازهاى مختلف يا از تاريكهاى شب ، مراد آنست كه هم چنان كه خران وحشى از اينها مىگريزند ايشان نيز از استماع قرآن مىگريزند چه گوش سخن شنو و دل پندپذير ندارند ، حاصل كه حق سبحانه تشبيه ايشان فرموده در اعراض از قرآن و استماع ذكر و موعظه و فرار ايشان از آن بحمر وحشى كه بسيار رمنده باشند از آنچه موجب فزع ايشان باشد و در تشبيه حال ايشان بحمر مستنفره مذمت ظاهر و تهجين بين است كما قوله فى تعالى كَمَثَلِ الْحِمارِ يَحْمِلُ أَسْفاراً و شهادت صريحست بر ايشان ببلاهت فهم و قلت عقل ، از كلبى منقولست كه مشركان گفتند يا محمّد بما رسيده است كه در بنى اسرائيل هر كه گناهى كردى بامدادان صحيفهء يافتى كه گناه او و كفاره او بر آن نوشته بودى براى ما مثل آن چيزى بيار تا به تو ايمان آوريم و روايتى ديگر آنست كه گفتند ما به تو ايمان نياريم تا بنام هر يك از ما كتابى نيارى از آسمان بر دست فرشته اى كه تر و تازه باشد يعنى همان ساعت آن را نوشته باشند و هنوز آن را نپيچيده و معنون باشد كه اين نامه ايست از خدا بفلان كس بايد كه متابعت محمد كند چنانچه حضرت حق سبحانه فرموده كه لَنْ نُؤْمِنَ لِرُقِيِّكَ حَتَّى تُنَزِّلَ عَلَيْنا كِتاباً نَقْرَؤُه آيه آمد كه ايشان گريزانند از استماع كلام ما و نمىگروند .\r\n( 52 ) - * ( بَلْ ) * بلكه از روى عناد و جحود * ( يُرِيدُ كُلُّ امْرِئٍ مِنْهُمْ ) * ميخواهد هر مردى\r\n\r\n","description":"","footnote":"\r\n( 1 ) فرقهء اماميه بر آنند كه شفاعت نسبت بفساق و عصاة مؤمنين وقوع ميبايد بر خلاف جمعى از معتزله كه شفاعت را تنها براى مؤمنان نيكوكار ميدانند و از جملهء دلايل اماميه بر مدعاى خود همين آيه مباركه است چه اگر عموم عاصيان و فاسقان از شفاعت محروم باشند وجهى از براى تخصيص عدم شفاعت بدين گروه نخواهد بود فتأمل .\r\n","page_name":" 76 ","page_number":76},
  {"content":"\r\nاز ايشان * ( أَنْ يُؤْتى ) * آنكه داده شود * ( صُحُفاً مُنَشَّرَةً ) * نامه هاى سر گشادهء بىمهر كه در او نوشته كه اى فلان پيروى كن محمّد را :\r\n( 53 ) - * ( كَلَّا ) * اين ردعست از ارادهء مذكوره يعنى ندهند ايشان را اين صحيفها و اگر بر سبيل فرض بدهند نگروند پس اعراض ايشان نه به جهت امتناع اتيان صحيفه است * ( بَلْ لا يَخافُونَ الآخِرَةَ ) * بلكه نميترسند از عذاب آخرت ، از ابن عباس مرويست كه مشركان گفتند اگر محمد راست ميگويد بايد فردا كه ما برخيزيم بر بالين هر يكى كتابى باشد و در آن نوشته كه فلان آزاد است از آتش دوزخ حق سبحانه رد كرده و گفت نه چنين است بلكه از عذاب آخرت نمىترسند و به جهت اينست كه از تذكره اعراض مىكنند نه به جهت امتناع از آنچه ايشان اقتراح مىكنند از اتيان صحف كه اگر خوف آخرت داشتندى اقتراح آيات نكردندى بعد از قيام دلالات و معجزات :\r\n( 54 ) - * ( كَلَّا ) * اين ردعست از قول ايشان در باب قرآن يعنى نه آن چنانست كه ايشان مىگويند كه قرآن سحر است و قول بشر يا حقا كه * ( إِنَّه ) * بدرستى كه قرآن * ( تَذْكِرَةٌ ) * پنديست شريف و موعظهء عظيم ( 55 ) - * ( فَمَنْ شاءَ ) * پس هر كه خواهد پند گرفتن و ياد كردن را از آن * ( ذَكَرَه ) * پند گيرد آن را و به سهولت از آن متعظ شود نه بعسرت ، تذكير ضمير إِنَّه و * ( ذَكَرَه ) * با آنكه راجع بتذكره است به جهت آنست كه در معنى ذكر است يا قرآن :\r\n( 56 ) - * ( وَما يَذْكُرُونَ ) * و ياد نكند آن را و پندپذير نشوند به آن * ( إِلَّا أَنْ يَشاءَ اللَّه ) * مگر آنكه خداى خواهد كه ياد كنند يعنى به اختيار خود ياد آن نخواهند كرد و ايمان نخواهند آورد مگر گاهى كه حق سبحانه بقسر و إلجاء ايشان را بر آن دارد كقوله وَلَوْ شاءَ رَبُّكَ لآمَنَ مَنْ فِي الأَرْضِ كُلُّهُمْ جَمِيعاً پس مشيت اول مشيت اختياريست و مشيت ثانى مشيت اضطرارى و اجبارى ، و بعضى گفته‌اند كه معنى آنست كه مگر آنكه خداى اراده آن فرمايد از اين حيثيت كه به آن امر فرمايد و از ترك آن نهى نمايد و بر فعل آن وعده ثواب دهد و بر ترك آن ايعاد عقاب پس بنا بر اين مشيت در اينجا نيز اختيارى باشد * ( هُوَ أَهْلُ التَّقْوى ) * او است سزاوار آنكه از او بترسند و خوف او را نصب العين خود سازند يعنى از محارم او اتقاء نمايند * ( وَأَهْلُ الْمَغْفِرَةِ ) * و او است سزاوار آمرزيدن مر گناه كاران را خصوصا مر ترسندگان را ، و از انس مرويست كه حضرت رسالت صلى اللَّه عليه و آله و سلم تلاوت اين آيه فرمود و گفت قال اللَّه تعالى سبحانه\r\nأنا أهل أن اتقى فلا يجعل معي إله فمن اتقى ان يجعل معى الها فأنا أهل أن اغفر له\r\nحق سبحانه فرمود كه من اهل آنم كه از\r\n","description":"","footnote":"","page_name":" 77 ","page_number":77},
  {"content":"\r\nمن بترسند و با من انباز نگيرند پس هر كه بترسد از آنكه انباز گيرد با من چيزى را من اهل آنم كه بيامرزم او را و گناهان او را عفو كرده به روى او نيارم ، و بعضي در معنى آيه چنين گفته‌اند كه خداى از اهل آنست كه از عقاب او به پرهيزند و از عذاب او بترسيد و از اهل اينكه از براى او عمل كنند به آنچه مؤدى شود بمغفرت او .\r\n\r\nسورة القيمة\r\nمكيست نزد كوفيان و چهل آيت است نزد ايشان و سى و نه نزد باقيان ، و اختلاف در آيه لِتَعْجَلَ است كه كوفيست .\r\nابى بن كعب از رسول صلَّى اللَّه عليه و آله و سلَّم روايت كرده كه هر كه سورة القيمة را تلاوت كند من و جبرئيل از براى او گواهى دهيم در روز قيامت كه او ايمان داشته بقيامت و تصديق بر وقوع آن نموده و در آن روز روشنى روى او بر رويهاى ديگر غلبه كند ، و ابو بصير از ابو عبد اللَّه سلام اللَّه عليه روايت نموده كه هر كه مداومت نمايد بقرائت * ( لا أُقْسِمُ بِيَوْمِ الْقِيامَةِ ) * و عمل به آن كند حقتعالى چون او را از قبر بعث كند اين سوره رفيق او باشد در احسن صورت و او را بشارت دهد و بر وى او خندد و او را مسرور سازد تا از صراط و ميزان بگذرد .\r\nو بدانكه حق سبحانه چون ختم سورة المدثر بذكر قيامت نمود و آنكه كافر منكر و مكذب آنست افتتاح اين سوره نيز بذكر قيامت كرد و بيان اهوال آن پس فرمود كه :\r\n( 1 ) -\r\n* ( بِسْمِ اللَّه الرَّحْمنِ الرَّحِيمِ لا أُقْسِمُ ) * ادخال لاء نافيه بر فعل قسم براى تأكيد است و اين شايعست در كلام عرب و علماء و مفسران را در اين كلمه اقوال ديگر هست و آن در كريمهء فَلا أُقْسِمُ بِمَواقِعِ النُّجُومِ سمت تحرير يافته ، يعنى هر آينه سوگند ميخورم * ( بِيَوْمِ الْقِيامَةِ ) * بروز رستخيز :\r\n( 2 ) - * ( وَلا أُقْسِمُ ) * و البته سوگند ياد مىكنم * ( بِالنَّفْسِ اللَّوَّامَةِ ) * بنفس ملامت كننده ( 1 ) مراد نفس متقيه است كه در روز قيامت نفس مقصره را ملامت كند بر تقصير طاعت\r\n\r\n","description":"","footnote":"\r\n( 1 ) كلمهء نفس در اصطلاح حكماء و عرفاء و متكلمين و هم در قرآن مجيد و احاديث و روايات بر معانى عديده اطلاق شده و در حقيقت آن اختلاف بسيار و سخنان فراوانى گفته‌اند و مراد از نفس در اينجا روح انسانى و گوهر آدميست كه حكماء آن را نفس ناطقه ميگويند و پوشيده نماند كه ارباب علم و حكمت از قرآن كريم اقتباس نموده و از براى اين نفس مراتبى چند ذكر كرده‌اند يكى نفس اماره كه در سورهء مباركه يوسف نامبرده شده است و آن نفسيست كه محكوم و مقهور قوه شهوت و غضب و شيطنت باشد و پيوسته آدمى را بمعاصى و سيئات امر نمايد و ديگر نفس مطمئنه است كه در سورة مباركه فجر بدان اشاره فرموده است و آن نفسيست كه داراى طمأنينه و ثبات باشد و در برابر مشتهيات و منهيات متزلزل نگردد و از صراط مستقيم دين منحرف نشود و اين نفس مطمئنه نقطهء مقابل نفس اماره است و ديگر نفس لوامه است كه در اين سوره مباركه ذكر فرموده است و نفس لوامه از حيث مرتبهء فوق نفس اماره و دون نفس مطمئنه است يعنى ما بين آن دو مرتبهء متضاد متقابلست و آن نفسيست كه كه طاعات و حسنات و معاصى و سيئات از وى صادر ميگردد ولى در هر دو صورت خود را ملامت مىكند در طاعات و حسنات از جهت قصور و تقصير در انجام آنها و يا عدم وصول بمرتبهء كامله آنها و در معاصى و سيئات از جهت بدى و زشتى عمل متأسف گرديده خويشتن را سرزنش ميكنند .\r\n","page_name":" 78 ","page_number":78},
  {"content":"\r\nيا نفس مطمئنه كه لائم نفس اماره است يا ملامت كننده خود و اگر چه در طاعت و عبادت كوشش نمايد يا مراد جنس نفس باشد چه در روايت واقع شده كه حضرت پيغمبر صلى اللَّه عليه و آله و سلم فرمود كه\r\nليس من نفس برة و لا فاجرة الا و تلوم نفسها يوم القيمة ان عملت خيرا قالت هلا ازددت و ان عملت شر اقالت يا ليتنى لم أفعل\r\nيعنى در روز قيامت هيچ نفس نيكوكار و بد كار نباشد الا كه ملامت كند نفس خود را اگر عمل نيكو كرده باشد گويد چرا زياده نكردم و اگر فعل بد از او صادر شده باشد گويد كاشكى كه نمىكردم . يا مراد نفس آدم عليه السّلام باشد چه وى خود را هميشه ملامت مىكرد بر آنچه بسبب آن از بهشت بيرون آمد و ضم اين بقيامت به جهت آنست كه مقصود از اقامت قيامت و مجازات آنست و جواب قسم محذوفست و تقدير اينكه لتبعثن يعنى قسم بقيامت و نفس لوامه كه هر آينه برانگيخته خواهيد شد و دال بر جواب قسم است قوله :\r\n( 3 ) - * ( أَ يَحْسَبُ الإِنْسانُ ) * آيا ميپندارد آدمى * ( أَلَّنْ نَجْمَعَ ) * آنكه جمع نخواهيم كرد * ( عِظامَه ) * استخوانهاى او را بعد از پراكندگى ( 1 ) و اعاده آن نخواهيم نمود بعد از پوسيدگى آورده‌اند كه عدى بن ربيعه كه همسايه رسول صلَّى اللَّه عليه و آله و سلَّم بود و در نهايت عناد و عداوت روزى از آن حضرت از احوال قيامت پرسيد و بعد از اخبار آن حضرت از وقوع آن گفت ( لو عاينت ذلك اليوم لم أصدقك يا محمّد و لم او من به ) اگر آن روز را معاينه ببينم باور ندارم و به آن نگروم آيا اين استخوانهاى متفرقه با هم مجتمع شوند حق سبحانه اين آيه فرستاد كه آيا عدى مىپندارد كه استخوانهاي پوسيدهء او را جمع نكنيم مراد نفس او است كه عظام غالب آنست و گويند انسان اسم جنس\r\n\r\n","description":"","footnote":"\r\n( 1 ) همزه براى استفهام انكارى و الف و لام * ( الإِنْسانُ ) * از براى جنس است لكن مراد در اينجا بعض افراد جنس است يعنى مشركان و كسانى كه انكار ميكنند بعث و زنده شدن مردگان را و مفاد ظاهر آيه شريفه چنين است آيا گمان مىكند آدمى كه ما فراهم نخواهيم نمود و زنده نخواهيم كرد استخوانها را كه ( پوسيده و خاك شده و پراكنده گرديده است ) چنان كه در سورهء يس فرمود * ( قالَ مَنْ يُحْيِ الْعِظامَ وَهِيَ رَمِيمٌ ) * و پوشيده نماند كه در معاد جسمانى كه ضرورى اين دين مقدس و سائر اديان حقه است آنچه مليون عالم بدان معتقدند و مدلول آيات صريحهء قرآنست آنست كه روح آدمى پس از مرگ باقيست و در روز قيامت حقتعالى اين بدن طبيعى را كه پوسيده و خاك شده و پراكنده گرديده عودت ميدهد و بدانگونه كه در دنيا بود و اشعه حيات در سرتاسر آن جلوه گر بود باز ميگردد بطورى كه اين بدن باجزائه و اعضائه عين آن بدن و اين روح همان روح بشمار ميآيد و ذكر خصوص عظام از جهت آنست كه قوام سائر اجزاء بدن باستخوانها است و استواء اجزاء بدن منوط باستواء عظامست و استخوانها بمنزلهء قالب است از براى بدن و از اينرو استبعاد مشركين از زنده شدن عظام رميم بيش از سائر اجزاء است .\r\n","page_name":" 79 ","page_number":79},
  {"content":"\r\nاست و مراد جميع كافرانند يعنى آيا ظن منكران بعث آنست كه ما عظام ايشان را فراهم نخواهيم آورد .\r\n( 4 ) - * ( بَلى ) * آرى جمع كنيم آن را * ( قادِرِينَ ) * در حالتى كه توانا باشيم * ( عَلى أَنْ نُسَوِّيَ ) * بر آنكه راست گردانيم * ( بَنانَه ) * سرهاى انگشتان او را بهم تاليف كنيم يعنى سلاميات او را با وجود صغر و لطافت آن جمع كنيم و با هم ملتئم و منضم سازيم چه جاى استخوانهاى بزرگ ، و از ابن عباس مرويست كه معنى آنست كه ما قادريم بر آنكه فراهم آوريم و منقبض سازيم انگشتان او را تا مانند سم چاروا شود و نتواند كه بدست چيزى بخورد بلكه بدهن اكل نمايد مانند ساير حيوانات و ليكن ما بفضل و منت خود انامل او را به او عطا فرموديم كه موجب كمال خلقت و تماميت منفعت است و منشا قبض و بسط و ارتفاق باعمال لطيفه مانند كتابت و غير آن .\r\n( 5 ) - * ( بَلْ يُرِيدُ الإِنْسانُ ) * اين عطفست بر أَ يَحْسَبُ پس جايز است كه استفهام باشد يا ايجاب به جهت آنكه جايز است كه اضراب باشد از مستفهم يا از استفهام يعنى بلكه مىخواهد عدى يا جنس آدمى به اين انكار و تكذيب * ( لِيَفْجُرَ ) * تا هميشه بفجور مشغول باشد * ( أَمامَه ) * در زمانى كه نزد ويست از اوقات حيات ، و از سعيد بن جبير مرويست كه مراد آنست كه ذنب را مقدم دارد و توبه را مؤخر سازد و گويد سوف اتوب تا آنكه موت را دريابد بر اسوء اعمال و اقبح احوال يا آنكه فجور بمعنى كذب باشد يعنى دروغ گويد و تكذيب نمايد آنچه او را در پيش است از بعث و حساب ( 1 ) .\r\n( 6 ) - * ( يَسْئَلُ ) * مىپرسد از روى استهزاء و استبعاد * ( أَيَّانَ ) * كى خواهد بود * ( يَوْمُ الْقِيامَةِ ) * روز رستخيز بعد از آن بيان علامات حدوث قيامت مىفرمايد بقوله :\r\n( 7 ) - * ( فَإِذا بَرِقَ الْبَصَرُ ) * پس آن هنگام كه خيره و متحير شود چشم از كثرت فزع و هول و اين مشتقست از برق الرجل اذا نظر الى البرق فدهش بصره .\r\n( 8 ) - * ( وَخَسَفَ الْقَمَرُ ) * و تيره گردانيده شود ماه .\r\n\r\n","description":"","footnote":"\r\n( 1 ) يفجر گاه مأخوذ از فجر است از باب قتل يقتل قتلا و فجر بمعنى شكافتن است يقال فجر الرجل القناة اى شقها و هم بمعنى روان ساختن يقال فجر الماء اى فتح له طريقا فانفجر أى فجرى و گاه مأخوذ از فجور است از باب قعد يقعد قعودا و فجور بمعنى برانگيخته شدن بر معاصى و بديها و بمعنى زنا و بمعنى دروغ گفتن آمده و پوشيده نماند كه مناسب با اين مقام آنست كه ليفجر از فجور بمعنى فسق و انگيزش بر معاصى گرفته شود .\r\n","page_name":" 80 ","page_number":80},
  {"content":"\r\n( 9 ) - * ( وَجُمِعَ الشَّمْسُ وَالْقَمَرُ ) * و جمع كرده شود آفتاب و ماه يعنى ايشان را با يكديگر جمع كرده در دريا افكنند و دريا از مجاوزت آن آتش گردد كما قال وَإِذَا الْبِحارُ سُجِّرَتْ تذكير فعل به جهت تقديم آنست و تغليب معطوف ، و گويند مراد جمع شمس و قمر است در ذهاب ضوء تا آنكه تاريكى عالم بر اهل دنيا كامل شود و هيچ نورى و روشنى در وى نماند و هر كه در آنها نگرد مانند دو گاو سياه در نظرش آيد يا در طلوع آنها از مغرب ، و كسانى كه اين علامات را حمل ميكنند بر امارات موت تفسير خسوف مىكنند بذهاب ضوء بصر و تفسير جمع باستتباع روح حاسه را در ذهاب .\r\n( 10 ) -\r\n* ( يَقُولُ الإِنْسانُ ) * گويد آدمى يعنى كافر مكذب * ( يَوْمَئِذٍ ) * در آن روز * ( أَيْنَ الْمَفَرُّ ) * كجا است جاى گريختن مانند قول كسى كه آيس شده باشد از و جدان متمنى ، پس حق سبحانه ردع طلب مفر مىكند بقوله :\r\n( 11 ) - * ( كَلَّا لا وَزَرَ ) * نه چنانست كه گريختن فايده دهد كافر را چه هيچ پناه گاهى نباشد ايشان را ، اين مستعار است از جبل و اشتقاق آن از وزر است كه بمعنى ثقل است .\r\n( 12 ) - إِلى رَبِّكَ بسوى پروردگارتست يعنى به حكم او است نه غير او الْمُسْتَقَرُّ در آن روز يَوْمَئِذٍ قرارگاهى يعنى او سبحانه بمشيت خود مقر هر كس بر حسب استحقاق از بهشت و دوزخ مقرر كرده پس مستحق بهشت را ببهشت در آورد و اهل دوزخ را بدوزخ يا بسوى او است استقرار عباد يعنى ايشان قادر نيستند بر آنكه مستقر شوند به غير او .\r\n( 13 ) - يُنَبَّؤُا الإِنْسانُ خبر داده شود آدمى يَوْمَئِذٍ در آن روز بِما قَدَّمَ به آنچه پيش فرستاده از عملى كه كرده وَأَخَّرَ و آنچه تاخير كرده از آن يعنى عملى نكرده يا به آنچه خود كرده از عمل خير و شر و به آنچه مردمان را بر آن داشته كه بعد از او بجاى آرند از سنت حسنه يا سيئه و يا به اول عمل و آخر آن و يا بتقديم معاصى و تأخير طاعت يا عكس يا به آنچه از پيش فرستاده از مالى كه تصدق به آن نموده و آنچه باز پس داشته از اموال براى ورثه ، يكى از اكابر فرموده كه گناه از پيش فرستى بجرأت و مال از پس بگذارى بحسرت گناه بتوبه پيش كن تا نماند و مال را به صدقه پيش فرست تا بماند .\r\n( 14 ) - بَلِ الإِنْسانُ اين اضرابست از انباء يعنى نه آنست كه آدمى محتاج انباء باشد بلكه آدمى عَلى نَفْسِه بَصِيرَةٌ بر نفس خود حجت بينه است يعنى شاهد است بر افعال و اقوال خود كقوله تعالى شاهِدِينَ عَلى أَنْفُسِهِمْ و يَوْمَ تَشْهَدُ عَلَيْهِمْ أَلْسِنَتُهُمْ - الايه - يا خداوند بصيرت است يا چشميست به خود بيننده ، مراد آنست كه عالمست بكردار خود و بينا به حال خود پس احتياج بانباء\r\n","description":"","footnote":"","page_name":" 81 ","page_number":81},
  {"content":"\r\nنداشته باشد ، وصف انسان ببصارت مجاز است مانند وصف آيات بابصار در آيهء فَلَمَّا جاءَتْهُمْ آياتُنا مُبْصِرَةً و قتيبى گفته كه چون جوارح قايم مقام نفس است در شهادت از اين جهت بصيرت كه صفت مؤنث است صفت انسان واقع شده حاصل كه آدمى بافعال خود دانا و بينا است .\r\n( 15 ) - وَلَوْ أَلْقى و اگر چه القا كند مَعاذِيرَه عذرهاى خود را يعنى هر چند بر گناه عذر انگيزد و بدانچه در دفع آن مقدور باشد چاره انديشد هم او گواه خود خواهد بود و عذرهاى دروغ و حيلهاي باطل خود خواهد دانست و لهذا هر چند عذرها انگيزد از وى قبول نكنند كقوله تعالى لا يَنْفَعُ الظَّالِمِينَ مَعْذِرَتُهُمْ و از جمله معاذير ايشان اين باشد كه آنچه كرده باشند حواله به ديگرى كنند كه لَوْ لا أَنْتُمْ لَكُنَّا مُؤْمِنِينَ در جواب اينكه أَ نَحْنُ صَدَدْناكُمْ عَنِ الْهُدى و ضحاك گفته كه معاذير بمعنى حجب و ستور است و واحد آن معذار است يعنى اگر در وقت معصيت پرده ها فروگذارد و درها ببندد تا آن معصيت بر وى پوشيده بماند و تسميهء آن بستور باعتبار آنست كه هم چنان كه معذرت مانند عقوبت مذنب است ستور مانع رؤيت محتجب است ، بيضاوى آورده كه معاذير جمع معذر است كه بمعنى عذر است يا جمع معذرت بر غير قياس چون مناكير كه جمع منكر است چه قياس معاذر است نه معاذير ، عياشى باسناد خود از محمّد بن مسلم آورده كه ابو عبد اللَّه عليه السّلام فرمود\r\nما يصنع احدكم أن يظهر حسنا و يسر سيئا أ ليس اذا رجع الى نفسه يعلم أنه ليس كذلك و اللَّه سبحانه يقول بَلِ الإِنْسانُ عَلى نَفْسِه بَصِيرَةٌ ) * إن السريرة اذا صلحت قويت العلانية\r\nچيست كه يكى از شما اظهار حسنه مى - كند و اسرار سيئه آيا رجوع بنفس خود نميكند تا بداند كه آن نه چنان است كه پوشيده بماند و حق سبحانه ميفرمايد كه آدمى بر نفس خود دانا است و احوال خود ميداند بدرستى كه سريره چون باصلاح باشد علانيه او قوت گيرد و از عمر بن يزيد نقلكرده‌اند كه ابو عبد اللَّه عليه السّلام اين آيه تلاوت فرمود و گفت چه مىشود آدمى را كه عذر ميآورد براى مردمان بر خلاف آنچه خداى ميداند از اعمال او بدرستى كه حضرت رسول صلَّى اللَّه عليه و آله و سلَّم فرمود كه هر كه سريره بفعل آورد حقتعالى آن را ظاهر سازد خواه نيك باشد و خواه بد و زراره روايت كرده كه من از ابو عبد اللَّه سلام اللَّه عليه سؤال كردم ( ما حد المرض الذى يفطر صاحبه ) چيست حد مرضى كه موجب آن باشد كه صاحب آن افطار كند فرمود\r\nبَلِ الإِنْسانُ عَلى نَفْسِه بَصِيرَةٌ ) * هو أعلم بما يطيق\r\nاو داناتر است به آنچه طاقت آن دارد و در روايت ديگر آمده كه\r\nهو أعلم بنفسه ذاك اليه\r\nاو بنفس خود داناتر است و جواز و عدم جواز افطار راجع بنفس او است اگر در خود يابد كه عدم افطار موجب ضرر است افطار كند ، از ابن عباس رضى اللَّه عنه مرويست كه چون جبرئيل عليه السّلام وحى بر پيغمبر صلَّى اللَّه عليه و آله\r\n","description":"","footnote":"","page_name":" 82 ","page_number":82},
  {"content":"\r\nخواند پيش از آنكه آن را تمام كند آن حضرت آن را خواندى از خوف آنكه مبادا فراموش كند و بسبب حرص او بر اخذ آن و حث او بر ضبط و حفظ معانى آن به آن مسارعت كردى آيه آمد كه :\r\n( 16 ) - لا تُحَرِّكْ بِه مجنبان اى محمّد به قرآن لِسانَكَ زبان خود را قبل از اتمام وحى لِتَعْجَلَ بِه تا تعجيل كنى باخذ آن يا حفظ آن به جهت مخافت آنكه از خاطر تو برود كما قال ( و لا تعجل بالقرآن من قبل أن يقضى اليك وحيه ) و ميتواند بود كه اين فعل از آن حضرت صادر نشده باشد و نهى از جهت آن باشد تا نكند از قبيل كريمهء وَلا تُطِعِ الْكافِرِينَ وَالْمُنافِقِينَ و اين بديهى است كه اين پيغمبر صلَّى اللَّه عليه و آله و سلَّم هرگز اطاعت كافران نكرده ، بعد از آن حق سبحانه تعليل اين نهى ميفرمايد كه :\r\n( 17 ) - إِنَّ عَلَيْنا بدرستى كه بر ما است جَمْعَه فراهم آوردن آن در سينهء تو ، تا ياد گيرى وَقُرْآنَه و اثبات قرائت آن بر زبان تو يا قرائت ما بر تو تا حفظ آن كنى پس خوف فوت آن بر خاطر عاطر خود راه مد .\r\n( 18 ) - فَإِذا قَرَأْناه پس چون بخوانيم آن را بر تو به زبان جبرئيل فَاتَّبِعْ پس پيروى كن قُرْآنَه خواندن آن را يعني در عقب قرائت جبرئيل قرائت نماى نه در اثناى آن و مطمئن ساز نفس خود را از خوف عدم حفظ آن زيرا كه ما ضامن تحفظ آنيم .\r\n( 19 ) - * ( ثُمَّ إِنَّ عَلَيْنا ) * پس بدرستى كه بر ما است * ( بَيانَه ) * روشن كردن آنچه مشكل باشد بر تو از معانى آن اين اعراض است براى توبيخ بر مطلق عجله زيرا كه عجله هر گاه مذموم باشد در آنچه اهم امور است و اصل دين پس در غير آن بطريق اولى باشد ، و آيهء اخيره دالست بر نفى تعميه و الغاز در قرآن ( 1 ) . و دلالت ندارد بر جواز تأخير بيان از وقت حاجت بلكه دالست بر جواز تأخير بيان از وقت خطاب ، مرويست كه بعد از نزول اين آيات چون جبرئيل آيتى بر رسول خواندى آن حضرت سر در پيش انداختى و چون قرائت تمام كردى و برفتى قرائت آن فرمودى و بعضى گفته‌اند كه معنى فَاتَّبِعْ قُرْآنَه آنست كه عمل نماى به آنچه در او است از احكام حلال و حرام ، و بدانكه توسيط آيه لا تُحَرِّكْ بِه - الى قوله - * ( إِنَّ عَلَيْنا بَيانَه ) * ميان آيهء سابق و لا حق به جهت تذكر آن چيزيست كه در اثناى نزول سابق و لا حق از آن حضرت صادر شده\r\n\r\n","description":"","footnote":"\r\n( 1 ) بيان مصدر ( بان يبين فهو بين ) و بمعنى وضوح و انكشاف است و علماء لغت تصريح كرده‌اند كه صيغ ثلاثى آن جميعا بمعنى لازم استعمال مىشود نه متعدى پس معنى آيه ظاهرا چنين است - پس بدرستى كه بر ماست روشن بودن قرآن يعنى اجمال و ابهام و يا تعميه و الغاز در آن به كار نبرده‌ايم نه آنكه بعض آيات مبهم و معمى باشد و بعضى ديگر آن را مبين نمايد و بنا بر اين آيهء شريفه دلالت بر جواز تأخير بيان از وقت خطاب نيز ندارد فتأمل .\r\n","page_name":" 83 ","page_number":83},
  {"content":"\r\nبود ، صاحب طبرسى آورده كه وجه اتصال آن بما قبل آنست كه چون ذكر قيامت و وعيد نمود پيغمبر خود را مخاطب ساخت به آنكه زبان خود را متحرك مساز تا در قرائت آن تعجيل كنى بلكه مكرر گردان قرائت آن را تا در قلوب ايشان مستقر شود كه ايشان غافلند از ادلهء هاديه و مشغول بحب دنيا پس احتياج داشته باشند بزيادتى تنبيه و تقرير ، از بلخى منقول است كه گفته آنچه اختيار منست آنست كه مراد حق سبحانه نه تلاوت قرآنست بلكه قرائت انسانست نامهء اعمال خود را در روز قيامت و آيهء سابق و لا حق شاهد اينمعنى است و حينئذ مراد به اين آيه تقريع عبد است و توبيخ او در حينى كه عجله در قرائت آن فايده به او نرساند پس معنى آنست كه زبان خود را حركت مده به آنچه خوانى از صحيفهء اعمال خود تا در آن تعجيل نمايى ، يعنى بتأنى قرائت آن كن و شتاب زدگى منماى تا حجت بر تو واضح شود چه ما جمع جميع اعمال تو كرده‌ايم در آن و چون جامع آن مائيم پس تابع آن شو و به آن انقياد و استسلام نماى كه انكار تو در آن از دايرهء امكان خارجست و بر ماست بيان آن بانطاق جوارح تو اگر منكر آن شوى يا بر ماست بيان جزاء و سزاى اعمال تو ، از حسن مرويست كه معنى آنست كه بر ما است بيان آنچه تو را به آن اخبار كرده‌ايم در دنيا يعنى در آخرت آن را محقق خواهيم ساخت و آن موعود به را بفعل خواهيم آورد .\r\n( 20 ) -\r\n* ( كَلَّا ) * اين ردع انسانست از اغترار بعاجل و عدم تدبر در قرآن كه مخبر آنست از امر آجل يعنى نه چنان است اى آدميان كه گمان برده‌ايد از عدم وقوع قيامت و عدم بعث و نشور و حساب در آن و به جهت آن تدبر و تفكر نميكنيد در قرآن * ( بَلْ تُحِبُّونَ الْعاجِلَةَ ) * بلكه دوست ميداريد دنياى شتاب كننده سريع الزوال را .\r\n( 21 ) - * ( وَتَذَرُونَ الآخِرَةَ ) * و دست باز ميداريد از كار آخرت كه باقيست و حال آنكه كار بر عكس ميبايد كرد ، و در كشاف آورده كه * ( كَلَّا ) * ردع رسول است از عادت عجلهء انسانيت و انكار نمودن او را بر آن و حث آن بر انابت ، و به جهت مبالغه در ردع مذكور در عقب آن فرموده كه بَلْ تُحِبُّونَ الْعاجِلَةَ . فكانه قال بل انتم يا بنى آدم لأنكم خلقتم من عجل و طبعتم عليه تعجلون فى كل شيء و من ثم تحبون العاجلة و تذرون الاخرة ، پس تبيين حال مردمان مىكند در آخرت بقوله :\r\n( 22 ) - * ( وُجُوه يَوْمَئِذٍ ) * رويهايى در آن روز يعني در قيامت * ( ناضِرَةٌ ) * تازه و تابان يا مسرور و شادان باشند مراد وجوه انبياء عليهم السّلام و اولياء و مؤمنانست كه حق سبحانه رويهاى ايشان را با نضارت و طراوت گرداند تا ملائكه و ساير خلقان به اين علامت بدانند كه ايشان فايزانند و مقربان\r\n","description":"","footnote":"","page_name":" 84 ","page_number":84},
  {"content":"\r\nدرگاه سبحانى .\r\n( 23 ) - * ( إِلى رَبِّها ) * بخداى خود * ( ناظِرَةٌ ) * نگرنده يعنى مستغرق در مطالعهء مثوبات جليه كه حقتعالى بايشان كرامت فرموده باشد تقديم مفعول مفيد حصر است يعنى نعمت و كرامت نداشته باشند الا پروردگار خود هم چنان كه در دنيا خوف و رجاء نداشته‌اند مگر به خدا يا آنكه بر وجهى مشغول آن نعمت باشند كه از ما سواى آن غافل باشند و نظير اينست قوله تعالى إِلى رَبِّكَ يَوْمَئِذٍ الْمَساقُ إِلَى اللَّه تَصِيرُ الأُمُورُ وَإِلَيَّ الْمَصِيرُ عَلَيْه تَوَكَّلْتُ وَإِلَيْه أُنِيبُ و بدانكه علما را در اين آيه دو وجه است يكى آنكه مراد به نظر نظر عين باشد دوم آنكه بمعنى انتظار باشد و جماعتى كه آن را حمل بر نظر عين كرده‌اند بعضى از ايشان گفته‌اند كه مضاف محذوف است و تقدير آنكه إلى ثواب ربها ناظرة الى ناظرة الى نعيم الجنة حالا بعد حال فيزداد بذلك سرورها و مراد بوجوه اصحاب وجوه است اينوجه منقولست از معظم علماى مفسرين از صحابه و تابعين و غيرهم و حذف مضاف و اقامهء مضاف اليه بجاى آن در كلام بسيار است كما فى قوله وَجاءَ رَبُّكَ اى امر ربك وَأَنَا أَدْعُوكُمْ إِلَى الْعَزِيزِ الْغَفَّارِ اى الى طاعة العزيز الغفار و توحيده و إِنَّ الَّذِينَ يُؤْذُونَ اللَّه اى اولياء اللَّه كه در جميع اين حذف مضاف شده است و اقامت مضاف اليه شده در مقام آن ، و برخى ديگر از ايشان گفته‌اند كه مراد به نظر رؤيتست بدون حذف مضاف و معنى اينست كه ينظر الى وجه اللَّه معاينة و اينقول كلبي و مقاتل و عطا است ( 1 ) و شبهه اى نيست در آنكه اين وجه غير موجه است زيرا كه منظور اليه به عين مشار اليه است بحدقه و او سبحانه متعالى است از آنكه به عين مشار اليه واقع شود هم چنان كه متعاليست از آنكه بأصابع مشار اليه شود چه رؤيت بحاسه تمام نميشود مگر بمقابله و توجه ، و حق سبحانه باتفاق از اين منزه است ، و نيز رؤيت بحاسهء اتمام نمييابد مگر باتصال شعاع بمرئى و حق سبحانه منزه است از اتصال شعاع به او و مع ذلك نظر در لغت مفيد رؤيت نيست چه هر گاه كه آن متعلق به عين باشد مفيد طلب رؤيت است هم چنان كه هر گاه متعلق بقلب باشد مفيد طلب معرفتست بدلالت قولهم نظرت الى الهلال فلم أره كه در اين صورت اگر نظر مفيد رؤيت ميبود\r\n\r\n","description":"","footnote":"\r\n( 1 ) اشاعره گويند : در عالم قيامت ميتوان خدا را با اين ديدهء ظاهرى رؤيت كرد و بدين آيهء شريفه استدلال نموده‌اند ولى فرقهء حقهء اماميه و هم معتزله از اهل سنت رؤيت خداوند را هم دنيا و هم در آخرت ممتنع دانسته و بدلائل يقينيهء عقليه و نقليه محال بودن آن را ثابت و مبرهن نموده‌اند بلكه بعقيدهء جمعى از علماء محاليت رؤيت خداوند از جملهء بديهيات است و دلائلى كه براى اثبات آن اقامه شده است از قبيل منبهاتست و بنا بر اين آياتى كه بحسب ظاهر دلالت بر رؤيت مىكند بايد تأويل كرد و علماء و مفسرين در خصوص اين آيه شريفه توجيهات و تأويلات عديده نموده‌اند چنانچه مرحوم مؤلف اشاره فرموده است لكن نيكوترين توجيهات همان توجيه خير است يعنى ناظرة را بمعنى منتظرة بدانيم چه علاوه بر آنكه در كتب لغت تصريح كرده‌اند : كه النظر الانتظار در آيات عديدهء قرآن هم نظر بمعنى انتظار آمده و در روايات مأثوره از اهل بيت عصمت عليهم السلام نيز آيه شريفه بدينگونه تفسير شده مراجعه شود بعيون اخبار الرضا عليه السلام و بكتاب احتجاج طبرسى ( ره ) .\r\n","page_name":" 85 ","page_number":85},
  {"content":"\r\nقول متناقض ميبود ، و قولهم ما زلت انظر اليه حتى رأيته ، و شيء غايت نفس خود نمىتواند بود فلا يقال أراه حتى رأيته ، و گاه هست كه نظر سبب رويت مىباشد و چيزى سبب خود نميتواند بود و ديگر آنكه بضرورت ميدانيم كه ناظر نظر كننده است اما نمىدانيم كه بيننده است و لهذا از او سؤال ميكنيم كه رأيته أم لا پس لازم آيد كه ناظر رائى باشد ، و ديگر آنكه خداى را رائى مىگويند اما ناظر نمىگويند براى آنكه نظر تقليب حدقهء است بجانب مرئى و اين بر خداى تعالى روا نيست و آيه لا يَنْظُرُ إِلَيْهِمْ يَوْمَ الْقِيامَةِ بمعنى لا يرحمهم است و ديگر آنكه نظرى كه موصول به * ( إِلى ) * است موضوع است براى تقليب حدقه نه بمعنى رؤيت به جهت اتصاف آن به چيزى كه رؤيت به آن متصف نمىشود مانند شرر و شدت و تحير و ذل و خشوع هيچكدام از اينها صلاحيت آن ندارد كه صفت رؤيت باشد بلكه احوال ناظرند نزد تقليب حدقه بجانب مرئى ، اما كسانى كه حمل نظر مىكنند بر انتظار در معنى آيهء چند قول گفته‌اند يكى آنكه معنى آنست كه منتظرة لثواب ربها و اين قول مجاهد و حسن و سعيد بن جبير و ضحاك است ، و از حضرت امير المؤمنين عليه السّلام منقول است ، و نظر بمعنى انتظار در قرآن بسيار است كقوله تعالى وَإِنِّي مُرْسِلَةٌ إِلَيْهِمْ بِهَدِيَّةٍ فَناظِرَةٌ بِمَ يَرْجِعُ الْمُرْسَلُونَ اى منتظرة و قوله فَنَظِرَةٌ إِلى مَيْسَرَةٍ اى انتظار ، و اگر خصم گويد كه نظر بمعنى انتظار متعدى به إِلى نمىشود و نمىگويند انتظرت اليه بلكه مىگويند انتظرته جواب آن بر چند وجه مىتوان داد اول آنكه در اشعار فصحاء نظر بمعنى انتظار كه متعدى به الى باشد واقع شده كقوله :\r\n\r\nوجوه يوم بدر ناظرات\r\nإلى الرّحمن تنتظر الفلاحا\r\n\r\nو قول جميل بن معمر :\r\n\r\nو إذا نظرت إليك من ملك\r\nو البحر دونك جدتني نعما\r\n\r\nو قول الآخر :\r\n\r\nإنّي إليك لما وعدت لناظر\r\nنظر الفقير إلى الغنيّ الموسر\r\n\r\nو قال الآخر :\r\n\r\nو شعب ينظرون إلى الهلال\r\nكما نظر الظماء إلى الغمام\r\n\r\nو اين بديهى است كه عطاش منتظر غماماند ، و قال :\r\n\r\nوجوه ناظرات يوم بدر\r\nإلى الرّحمن يأتي بالفلاح\r\n\r\nأي منتظرات بإتيانه بالنظرة و الفلاح ، و قال :\r\n\r\nكلّ الخلائق ينظرون سجاله\r\nنظر الحجيج إلى طلوع هلال\r\n\r\n","description":"","footnote":"","page_name":" 86 ","page_number":86},
  {"content":"\r\nأى ينظرون عطاياه انتظار الحجاج ظهور الهلال ، و آيهء فَنَظِرَةٌ إِلى مَيْسَرَةٍ مصرحست به اين معنى .\r\nوجه دوم آن است كه إِلى در الى ربها حرف جر نيست بلكه واحد آلاء و بمعنى نعم است و قال الاعشى :\r\n\r\nأبيض لا يرهب الهزال و لا\r\nيقطع رحما و لا يخون إلى\r\n\r\nاى و لا يخون نعمة من أنعم عليه ، پس معنى آنست كه نعمة ربها منتظرة ، و كسى را نرسد كه گويد نظر بمعنى انتظار از اقوال متأخرين است و احدى از متقدمين بر اين نرفته بلكه اجماع امت بر متأخرين سبقت نموده در آنكه نظر بمعنى انتظار نيست ، زيرا كه مىگوئيم لا نسلم كه اين اجماعى باشد به جهت آنكه دانسته شد كه حضرت امير المؤمنين صلوات اللَّه عليه و مجاهد و حسن و غيرهم بر ايناند كه مراد اينست كه ( تنتظر الثواب ) وجه سوم اينست كه لفظ نظر جايز است كه متعدى به ( إلى ) باشد گاهى كه نظر بمعنى انتظار باشد اگر چه مسلم داريم كه لفظ انتظار مستعمل به ( إلى ) نميشود هم چنان كه رؤيت بمعنى نظر كه متعدى به ( الى ) است در كريمهء أَ لَمْ تَرَ إِلى رَبِّكَ كَيْفَ مَدَّ الظِّلَّ با آنكه نميگويند رأيت الى فلان پس اجراى كلام بر معنى انتظار باشد نه بر لفظ انتظار و اجراى اين كلام بر معنى نه لفظ در كلام شايعست كما قال الفرزدق : ( و لقد عجبت إلى هو از ان أصبحت ) كه عجبت به الى متعدى شده زيرا كه بمعنى نظرت است ، و قول دوم آنست كه معنى آيه آنست كه مؤملة لتجديد الكرامة كما يقال عينى ممدودة الى اللَّه و الى فلان ، و أنا شاخص الطرف الى فلان ، و چون عيون بعضى از اجزاى وجوه است فعلى كه به عين واقع مىشود به او اضافه نموده شده و اين قول ابو مسلم است ، قول سوم آنست كه معنى بر اين وجه است كه انهم قطعوا آمالهم و اطماعهم عن كل شيء سوى اللَّه و يرجونه دون غيره ، پس مراد اينست كه حق سبحانه در اين آيه كنايت فرموده از طمع به نظر و اين اقوال متقاربند در معنى . و بنا بر آنكه نظر به معنى انتظار باشد اختلاف كرده‌اند كه اين در چه وقت خواهد بود بعضى گفته‌اند كه بعد از استقرار اهل ايمان باشد در جنت و جماعتى ديگر بر آنند كه قبل از استقرار خلق باشد در جنت و نار پس هر فريقى منتظر آن چيزى باشند كه از اهل آن باشند و اين اختيار قاضى عبد الجبار است . و جمهور اهل عدل گفته‌اند كه جايز است كه نظر محمول شود بر هر دو معنى يعنى تقليب حدقه و انتظار هر دو باشد فكانه قال سبحانه انهم ينظرون الثواب المعد لهم فى الحال من انواع النعم و ينتظرون بأمثالها حالا بعد حال ليتم لهم ما يستحقونه من الاجلال ، و حمل يك لفظ بر كلا المعنيين در حالت واحده\r\n","description":"","footnote":"","page_name":" 87 ","page_number":87},
  {"content":"\r\nمختار اكثر متكلمين است چنان كه در اصول فقه متبين شده ، و علم الهدى - قدس سره - نيز تجويز اين معنى فرموده . اگر سائلى گويد كه منتظر نعمت ناقص النعيم است و منغص العيش است و اهل جنت در كمال نعمت و سرورند پس چگونه موصوف بانتظار باشند گوئيم كسى كه انتظار شيئى ميكشد كه محتاج به آن نيست در حال و واثق است بوصول آن در مآل مهموم نيست و عيش او منغص نه بلكه موجب زيادتى نعيم اوست و همّ و غم گاهى لازم منتظر است كه محتاج باشد به آنچه انتظار آن ميكشد در حال و بفوت آن مضرت مييابد در مآل و واثق بوصول آن نباشد و اهل جنت بر صفت اولند نه ثانى و بدانكه نكته در اضافه نظر بوجوه آن است كه ظهور و سرور و غم نميباشد مگر در وجوه پس حق سبحانه فرمود كه مؤمن در قيامت متهلل الوجه باشد و عاصي كه خايف باشد از عاقبت افعال قبيح خود كالح الوجه كما قال :\r\n( 24 ) - * ( وَوُجُوه يَوْمَئِذٍ باسِرَةٌ ) * و رويهايى در آن روز سخت ترش يا تاريك باشند يعنى وجوه منافقان و مشركان .\r\n( 25 ) - * ( تَظُنُّ ) * گمان ميبرى تو اى بيننده يعنى بداند يا گمان برد آن نفس يعني بيقين بشناسد * ( أَنْ يُفْعَلَ بِها ) * آنكه كرده خواهد شد به دو * ( فاقِرَةٌ ) * داهيه و عقوبتى كه شكننده مهرهاى پشتش باشد ، اين كنايت است از نزول عذاب عظيم بر او و بعضى گفته‌اند كه ظن بمعنى خود است يعنى گمان برند حصول آن را فى الجمله و بتفصيل آن عالم نباشد و اين اولى است از اول زيرا كه اگر بمعنى علم ميبود ( ان ) مخففه از مثقله مىبود چنان كه در علم عربيت مقرر شده :\r\n( 26 ) - * ( كَلَّا ) * اين ردعست از ايثار دنيا بر آخرت يعنى چنان نيست اى طالبان دنيا كه دل بر دنيا توان نهاد و از آخرت غافل توان شد پس از آن مرتدع شويد و تأمل نمائيد در اين كه * ( إِذا بَلَغَتِ التَّراقِيَ ) * چون برسد روح به استخوانهايى كه بر بالاى سينه‌اند و از يمين و يسار احاطهء مقدم خلق نموده كه آن موضع چنبر گردنست ، ترك ذكر مرجع ضمير جهت دلالت كلامست بر آن حاصل كه چون روح از سينه مترقى شود و در گذرد از آن و بچنبر گردن برسد .\r\n( 27 ) - وَقِيلَ و گفته شود يعنى كسان مختصر گويند مَنْ راقٍ ( 1 ) كيست افسون كنندهء بادعيه و علاج نمايندهء بادويه و گويند كه قايل اينقول ملائكه موت باشند كه گويند با يكديگر كه آيا ملائكه رحمت روح او را به آسمان خواهند برد يا ملائكه عذاب بنيزان ، و ابو العاليه گفته كه\r\n\r\n","description":"","footnote":"\r\n( 1 ) در قرائت عاصم و حفص وقف اندكى در كلمة مَنْ ) * لازمست يعنى بايد مَنْ را از راقٍ جدا كرد بدون تنفس كه اصطلاحا آن را ( سكته ) مينامند زيرا كه قراء وقف كامل و قطع تام را ميان مبتداء و خبر و استفهام و مستفهم عنه مكروه و نا روا ميدانند و از طرف ديگر اتصال تام يعنى ادغام نون را در راء و تلفظ بقاف غليظه پس از راء مشددهء ثقيله موجب زيادتى ثقالت كلام مىشود از اينرو سكته را كه ما بين وقف تام و اتصال تامست اعتبار كردند و اينست وجه اعتبار سكته در اينجا نه آنچه بعض معاصرين توهم كرده مينويسد : تا اشتباه بكلمهء ( مراق ) به صيغه مبالغه نشود چه سستى اين سخن بر ارباب دانش پوشيده نيست .\r\n","page_name":" 88 ","page_number":88},
  {"content":"\r\nملائكه رحمت و عذاب با هم نزاع كنند در بالا بردن آن روح .\r\n( 28 ) - * ( وَظَنَّ ) * و يقين كند محتضر * ( أَنَّه الْفِراقُ ) * كه آنچه به دو نازل شده مفارقتست يعنى سبب جدايى است از دنيا و ملاذ آن و علت مفارقت از اقرباء و احباء و اصدقاء و در حديث آمده كه\r\nإن العبد ليعالج كرب الموت و سكراته و مفاصله يسلم بعضها على بعض يقول السلام عليك تفارقنى و افارقك الى يوم القيمة\r\nيعنى بدرستى كه بنده علاج شدائد مرگ كند و حال آنكه هر يك از مفصلهاي او به يكديگر سلام كنند و گويند كه سلام بر تو باد كه تو جدا مىشوى از من و من از تو تا روز قيامت .\r\n( 29 ) - * ( وَالْتَفَّتِ السَّاقُ ) * و بر پيچد ساق محتضر * ( بِالسَّاقِ ) * بساق او يعنى پايهاى او از هول مرگ و سختى جان كندن درهم پيچد و حركت در آن نماند ، و قتاده گفته كه مراد آنست كه ساقهاى او متحرك شود و مضطرب و پيوسته يكى را پيش خود كشد و يكى را فرو گذارد و آنها را بر - يكديگر پيچد ، ابن عباس و مجاهد چنين تفسير كرده‌اند كه جمع شود شدت موت بشدت آخرت .\r\nو حسن گفته كه پيچيده شود حال موت به حال حيات ، و گويند مراد التفاف ساقين است در كفين يا اجتماع آخر روز دنيا به اول روز آخرت ، و در حديث واقع شده كه هيچ منزلى سختتر و فظيعتر از قبر نيست كه آن اولين منزلست از منازل آخرت ، و از يحيى بن معاذ مرويست كه چون بنده را در قبر نهند چهار فرشته بر او بايستند يكى بر سرين و ديگرى در پائين و يكى بر راست و يكى بر چپ فرشتهء سرين گويد آجل حاضر آمد و عاجل منقضى شد و آنكه بر جانب راست باشد گويد مال رفت و و بال ماند و آن گه بر طرف چپ باشد گويد اشتغال رفت و اعمال ماند و آنكه بر پائين باشد گويد خوشا حال آن كسي كه كسبش حلال بود و شغلش به حضرت ذو الجلال ، حاصل جميع اقوال مذكوره و آنكه شدايد بر محتضر متتابع شود و هنوز از يكى خلاص نشده به ديگرى كه از آن سختتر باشد گرفتار گردد .\r\n( 30 ) -\r\n* ( إِلى رَبِّكَ ) * بسوى جزاى پروردگار خود * ( يَوْمَئِذٍ الْمَساقُ ) * در آن روز يعنى روز قيامت موضع را ندانست يعنى همه كس را بر زمين محشر كشند . يا فرشتگان در وقت مرك ( 1 )\r\n\r\n","description":"","footnote":"\r\n( 1 ) المساق مصدر ميمى است بمعنى سوق ( راندن ) و الف و لام عوض مضاف اليه است . أى إلى ربك يومئذ سوق الانسان يعنى بسوى جزاء و حكم پروردگار تو است در آن روز راندن همهء مردم و مخفى نماند كه تفسير اين آيهء شريفه بر وجه دوم انسب است با آيات قبل و بعد و اوفق است با روايات معتبرة واردهء در اين باب .\r\n","page_name":" 89 ","page_number":89},
  {"content":"\r\nاو با هم گويند كه سوق روح او كنيد بموضع جزاى او اگر از اهل جنت است بعليين و اگر از اهل نار است بسجين .\r\n( 31 ) - * ( فَلا صَدَّقَ ) * اين عطفست بر يَسْئَلُ أَيَّانَ يَوْمُ الْقِيامَةِ و ضمير راجع به انسان كه مذكور شد در آيهء أَ يَحْسَبُ الإِنْسانُ يعنى ايمان نياورد آدمى كه عدى است يا ساير كافران بروز بعث پس تصديق نكرد برسول يا به قرآن ، و در اكثر تفاسير آمده كه ابو جهل لعنة اللَّه را شدت عداوت با سيد المرسلين صلَّى اللَّه عليه و آله و سلَّم بيشتر از مشركان ديگر بود و حقتعالى در شأن او فرمود كه نگرويد ابو جهل بمحمد يا صدقه نداد از آنچه واجب از مال او بود * ( وَلا صَلَّى ) * و نماز مفروضه را نگذارد براى خدا ، يا پيروى نكرد پيغمبر را :\r\n( 32 ) - * ( وَلكِنْ كَذَّبَ ) * و ليكن تكذيب كرد * ( وَتَوَلَّى ) * و برگشت از راه حق .\r\n( 33 ) - * ( ثُمَّ ذَهَبَ ) * پس برفت * ( إِلى أَهْلِه ) * بسوى كسان خود * ( يَتَمَطَّى ) * در حالتى كه ميخراميد از روى افتخار كه من تكذيب و تولى كرده‌ام و تابع محمّد نشده‌ام ، اصل * ( يَتَمَطَّى ) * يتمطط بوده چه مفتخر در حال مشى مد خطوات خود مىكند و گامها را از يكديگر دور تر مينهد ، و يا آن كه از مطط مأخوذ باشد بمعنى ظهر زيرا كه ظهر خود را مىپيچيد در رفتن ، و در خبر آمده كه\r\nإذا مشت امتى المطيطاء و خدمتهم فارس و الروم فعد جعل بأسهم بينهم\r\nو بروايت ديگر\r\nتسلط بعضهم على بعض\r\nيعنى چون امت من بتبختر روند و روم و فارس خدمت ايشان كنند خوف و ترس در ميان ايشان واقع شود يا بر يكديگر مسلط گردند ، آن گه از غيبت بخطاب التفات نموده فرمود كه :\r\n( 34 ) - * ( أَوْلى لَكَ ) * نيك سزاوار است مر ترا اى كافر معاند شدت هلاكت در دنيا * ( فَأَوْلى ) * پس سزاوار است ترا عذاب اليم در قبر :\r\n( 35 ) - * ( ثُمَّ أَوْلى لَكَ ) * پس نيك سزاوار است ترا هول قيامت * ( فَأَوْلى ) * پس بغايت سزاوار است ترا خلود دوزخ ، حق سبحانه به جهت مبالغه چهار بار تكرار اين لفظ فرمود و اصل كلام در او اين است كه الذم اولى لك من تركه الا آنست كه حذف مبتدا و صلهء آن را لازم گردانيده‌اند و آن را در مقام ويل لك كه كلمهء عذابست استعمال كرده‌اند ، و گويند كه آن به اين معنى است كه و ليك المكروه و قرب منك و بيضاوى آورده كه * ( أَوْلى لَكَ ) * بمعنى ويل لك است مأخوذ از ولى و اصل آن اينست كه اولاك اللَّه ما تكرهه ، و لام مزيده است هم چنان كه در ردف لكم ، و بعضى گفته‌اند كه آن افعلست مأخوذ از ويل پس از باب قلب باشد چون أدنى كه از دون مشتق است يا فعليست از آل يؤل بمعنى عقباك النار ، و بعضى چنين تفسير كرده‌اند كه وليك الشرّ فى الدنيا و ليك ثم و ليك الشرّ فى الآخرة\r\n","description":"","footnote":"","page_name":" 90 ","page_number":90},
  {"content":"\r\nوليك ، يا بعدا لك من خيرات الدنيا و بعدا لك من خيرات الاخرة ، و بر هر تقدير كلمهء وعيد و تهديد است و ايراد كلمهء * ( ثُمَّ ) * به جهت دلالتست بر اشديت عقوبت ثانيه نسبت به اولى ، آورده‌اند كه بعد از نزول اين آيه حضرت رسالت صلَّى اللَّه عليه و آله و سلَّم ابو جهل را در بطحاء ديد جامه اش بگرفت و گفت * ( أَوْلى لَكَ فَأَوْلى ثُمَّ أَوْلى لَكَ فَأَوْلى ) * ابو جهل گفت بأى شيء تهددنى لا تستطيع أنت و لا ربك أن تفعلا بى شيئا و اني لا عز أهل الوادي ، بچه چيز مرا ميترسانى حقا كه تو و خداى تو هيچ نتوانيد كرد با من بدرستى كه من عزيزترين مكه‌ام ، و چون روز بدر شد و قوت قريش و ضعف لشكر رسول را بديد هيچ شك نكرد در آنكه ايشان بر پيغمبر صلَّى اللَّه عليه و آله و سلَّم غالب شوند ، روى برسول كرد و گفت پس از اين روز خداى خود را مپرست كه ترا ذليل گردانيد ، چون جنك ملتحم شد حق سبحانه او را مغلوب ساخت ، و عبد اللَّه مسعود كه پيرى بود در كمال ضعف و ناتوانى و به جهت بىقوتي و ضعف پيرى نميتوانست كه حرب كند و به جهت اين گرد كشتگان ميگشت و هر كه را رمقى مىيافت ميكشت چنان كه از عبد اللَّه روايتست كه گفت ابو جهل را ديدم كه در ميان كشتگان افتاده بود و رمقي بيش در بدن او نمانده بود پاى او را گرفتم و از ميان كشتگان بيرون آوردم و پاى بر پشتش نهادم چشم باز كرد و مرا گفت كه پاى بر مكان بلندى نهاده اى ، گفتم اي ابو جهل به اين حال رسيده اى و هنوز ترك تكبر و تبختر نميكنى گفت اى عبد اللَّه دانم كه مرا بخواهى كشت ترا سه وصيت مىكنم قبول كن أول آنكه محمّد را بگو كه در جهان از تو دشمنترى نداشتم ، دوم آنكه مرا بشمشير من بكش نه بشمشير خود ، سوم آنكه سر مرا از سينه ببر و به پيش محمّد ببر تا او را خوش آيد گفتم بخداى كه خداى ترا دشمنتر دارد كه محمّد ترا ، و اللَّه كه به غير از تيغ خود ترا نكشم و سر ترا از زنخ ببرم تا از همه كس حقيرتر و بىمقدارتر باشى پس گفت كه سرش را ببريدم و خواستم كه بردارم قوت آن نداشتم ريسمانى در شرش بستم و مىكشيدم تا بنزديك حضرت رسول صلى اللَّه عليه و آله و سلم آوردم آن حضرت مرا ببهشت بشارت داد و خداى را شكر كرد ، و در خبر است كه پيغمبر صلَّى اللَّه عليه و آله و سلَّم فرموده است كه هر امتى را فرعونى بوده است و فرعون امت من ابو جهل بود ، و بعد از ذكر تهديد و وعيد بر - سبيل انكار ميفرمايد كه :\r\n( 36 ) - * ( أَ يَحْسَبُ الإِنْسانُ ) * آيا مىپندارد آدمى يعنى ابو جهل يا جنس كافر * ( أَنْ يُتْرَكَ ) * آنكه واگذاشته شود * ( سُدىً ) * در حالتى كه مهمل و معطل و ضايع باشد و به دنيا مكلف و بعقبى مبعوث نگردد و مجازات نيابد و اين هرگز نباشد چه حكمت مقتضى امر است بمحاسن و نهي از قبايح و اين فرع تكليف است در دنيا و تكليف مقتضاى مجازاتست در عقبى چه مجازات تام در سراى تكليف ممتنع است عقلا ، پس تقرير قدرت خود ميفرمايد بر بعث بقوله :\r\n","description":"","footnote":"","page_name":" 91 ","page_number":91},
  {"content":"\r\n( 37 ) - * ( أَ لَمْ يَكُ نُطْفَةً ) * آيا نبوده است آدمي قطرهء آبى * ( مِنْ مَنِيٍّ يُمْنى ) * از منى كه ريخته مىشود در رحم :\r\n( 38 ) - * ( ثُمَّ كانَ عَلَقَةً ) * پس بوده است خون بسته * ( فَخَلَقَ ) * پس تقدير كرد براى وى زمانى در رحم تا بيافريد اعضاى باطنه و ظاهره و صورت او را در شكم مادر * ( فَسَوَّى ) * پس راست گردانيد او را باعتدال قامت و حسن صورت و كمال قدرت يا تسويه فرمود هر جارحه اى را براى عملى كه مختص به آنست :\r\n( 39 ) - * ( فَجَعَلَ مِنْه ) * پس گردانيد از منى يا از آدمى * ( الزَّوْجَيْنِ ) * دو صنف را * ( الذَّكَرَ وَالأُنْثى ) * نر و ماده كه به آن تناسل حاصل مىشود و اين بدل زوجين است .\r\n( 40 ) - * ( أَ لَيْسَ ذلِكَ ) * آيا نباشد آنكه چنين ايجاد فرمايد * ( بِقادِرٍ ) * توانا * ( عَلى أَنْ يُحْيِيَ الْمَوْتى ) * براى آنكه زنده گرداند مردگان را استفهام از براى تقرير است حاصل كلام آنست كه هر كس كه قادر باشد بر ابداء البته قادر خواهد بود بر بعث و احياء چه هر كه توانا باشد بر - اينكه نطفه را علقه سازد و علقه را مضغه و مضغه را به لحم و عظام پس تسويهء آن نموده آن را حيات بخشد و حواس خمس و اعضاى شريفه كه هر يك را از آن فايدهء هست كه آن ديگرى را نيست كرامت فرمايد و تقدير ذكر و انثى نمايد كه منشأ تناسل است هر آينه قادر خواهد بود بر اعادهء آن بعد از موت براى مجازات اعمال و مكافات افعال ( 1 ) از براء بن عازب روايتست كه چون اين آيه نازل شد پيغمبر صلى اللَّه عليه و آله و سلم فرمود\r\nسبحانك اللهم بلى\r\nو اين روايت از ابو جعفر و ابو عبد اللَّه صلوات اللَّه عليهما نيز روايتست ، و عبد اللَّه بن عباس فرموده كه هر كه سورهء اعلى بخواند بايد كه بگويد\r\n( سبحان ربي الاعلى )\r\nو هر كه سورة القيمة تلاوت فرمايد بگويد\r\n( سبحانك اللهم بلى )\r\nبدانكه در اين آيه دلالتست بر صحت قياس عقلى چه حق سبحانه نشئه ثانيه را بنشأه اولى استدلال فرموده است .\r\n\r\n","description":"","footnote":"\r\n( 1 ) چنان كه قبلا بيان كرديم اعتقاد بمعاد جسمانى متفق عليه جميع مليون و از ضروريات دين است و منكر آن از دائرهء اسلام بيرونست و بنصوص قرآنيه و روايات متواتره نيز بثبوت پيوسته است اما فخر رازى گويد : ممكن نيست جمع بين ايمان بما جاء به النبى صلى اللَّه عليه و آله و بين انكار حشر جسمانى و آن معادى كه اعتقاد بدان از ضروريات همهء اديان حقه است عبارتست از عودت و بازگشتن ابدان پس از مردن ( در عالم قيامت ) به همان حيات و هيئت اوليه هر چند اجزاء بدن متفرق و پراكنده و استخوانها پوسيده و خاك شده باشد و اين معنى اگر چه مستلزم بقاء روح و نفس ناطقه است لكن بايد دانست كه معادى كه ضرورى دينست و مشركين و جمعى از فلاسفه آن را انكار كرده‌اند عبارتست از آنچه بعضى از نويسندگان معاصر نوشته و توهم كرده است كه تنها انكار كفار راجع ببقاء روحست و اعتقاد مسلمين نسبت ببقاء روحست .\r\n","page_name":" 92 ","page_number":92},
  {"content":"\r\n\r\nسورة الانسان\r\nو اين را سورة الدهر و سورة الأبرار نيز خوانند ، و اختلاف كرده‌اند در آنكه اين سوره مد نيست يا مكى جميع اماميه و معظم سنيه بر آنند كه مدنى است و عكرمه و كلبى گفته‌اند كه مد نيست الا آيهء وَلا تُطِعْ مِنْهُمْ آثِماً أَوْ كَفُوراً كه مكيست و جماعتى ديگر قايلند كه آيهء إِنَّا نَحْنُ نَزَّلْنا عَلَيْكَ الْقُرْآنَ تا آخر سوره مكيست و باقى مدنى ، و نزد جماعتى همهء آن مكيست ، و حق آنست كه همهء آن مد نيست چنان كه در اثناى سوره سمت بيان خواهد رفت و عدد آيات آن سى است باجماع امت .\r\nابى بن كعب از رسول صلَّى اللَّه عليه و آله روايت كرده كه هر كه سوره هَلْ أَتى بخواند اجروى بر خداى جنت و حرير باشد ، و ابو جعفر عليه السّلام فرموده كه هر كه هَلْ أَتى را در صبح پنجشنبه قرائت نمايد حق سبحانه صد حور العين عذراء و چهار هزار ثيب ايشان را به او تزويج نمايد و در بهشت با حضرت رسالت صلَّى اللَّه عليه و آله باشد .\r\nبدانكه چون حضرت حق سبحانه و تعالى ختم سورة القيامة نمود بخلق انسان از نطفه كه دالست بر صحت بعث افتتاح اينسوره نيز به مثل آن كرده فرمود كه :\r\n( 1 ) -\r\n* ( بِسْمِ اللَّه الرَّحْمنِ الرَّحِيمِ هَلْ أَتى ) * هل بمعنى ( قد ) است در استفهام خاصة ، و اصل آن أهلست بدليل قول الشاعر : ( أهل رأونا بسفح القاع ذي الأكم ) و استفهام از براى تقرير است و قد از براى تقريب است اى قد أتى قبل زمان قريب يعنى بتحقيق كه آمد پيش از اين به زمان اندك * ( عَلَى الإِنْسانِ ) * بر آدمى مراد جنس است * ( حِينٌ ) * هنگامى محدود و معين * ( مِنَ الدَّهْرِ ) * از زمان ممتد غير محدود * ( لَمْ يَكُنْ ) * در حالتى كه نبود آدمى * ( شَيْئاً مَذْكُوراً ) * چيزى ياد كرده شده چه او عنصر بوده و نطفه در اصلاب آباء و هيچكس نام او نميبرد و نميدانست كه او انسان خواهد بود ، و ميتواند بود كه اينصفت * ( حِينٌ ) * باشد نه حال از انسان و راجع محذوف باشد اى حين لم يكن فيه شيئا مذكورا كقوله تعالى يَوْماً لا يَجْزِي والِدٌ عَنْ وَلَدِه يعنى هنگامى كه نبود آدمى در آن چيزى ذكر كرده شده و اكثر مفسران بر آنند كه مراد از انسان آدم عليه السّلام است كه چهل سال در ميان مكه و طايف افتاده بود قبل از نفخ روح در او و آن مدت در بعضى زمان خاك بود و در برخى ديگر گل و حمأ و صلصال و گفته‌اند كه چهل سال خاك بود و باران بر او ميباريد و بعد از آن مدت چهل سال ديگر گل بود و بمرور زمان متغير شد و حمأ گشت و چهل سال ديگر\r\n","description":"","footnote":"","page_name":" 93 ","page_number":93},
  {"content":"\r\nبر اين حالت بود پس بحرارت آفتاب خشك گشت و صلصال شد و بعد از چهل سال ديگر روح در او دميده شد و آنچه عطا از ابن عباس نقلكرده كه خلق آدم بعد مائة و عشرين سنه مؤيد اين است و در اينمدت هيچكس از ملائكه و جن او را بانسانيت ياد نميكردند و نميدانستند كه نام او چيست و فايدهء خلقت او چه خواهد بود و اينمعنى معلوم نداشتند كه استاد قدرت آئينه اى ميسازد كه مظهر اشعهء مفاتيح غيب باشد و در اقصاى مراتب ظهور بود و مرتبهء خلافت كبرى را شايد و عين مقصودات و منتهاى غايات باشد و خفايا بوجود او آشكار شود ، و عياشى باسناد خود از عبد اللَّه ابن بكير نقلكرده كه زراره گفت كه از ابو جعفر صلوات اللَّه عليه پرسيدم كه * ( لَمْ يَكُنْ شَيْئاً مَذْكُوراً ) * بچه معنى است فرمود كه\r\nكان شيئا و لم يكن مذكورا\r\nو از سعيد حداد روايت كرده‌اند كه آن حضرت فرمود كه\r\nكان مذكورا فى العلم و لم يكن مذكورا فى الخلق\r\nو عبد الاعلى مولى آل سام از ابو عبد اللَّه عليه السّلام نيز به همين طريقه روايت كرده ، و از حمران بن اعين مرويست كه ابو عبد اللَّه عليه السّلام فرمود\r\nكان شيئا مقدورا و لم يكن مكونا\r\nو در اين دلالتست بر آنكه معدوم معلوم است اگر چه مذكور نباشد و اشعار بر جواز اطلاق لفظ شيء بر معدوم و در خبر آمده كه اين آيه را نزد عمر خواندند گفت ليتها تمت يعنى كاشكى آدم بر اينحال بماندى و مخلوق نگشتى و مكلف نشدى و اولادى نياوردى تا بدام ابتلاء و امتحان گرفتار نشدى ، و در تفسير اهل البيت مذكور است كه مراد به انسان على بن ابى طالب عليه السّلام است و استفهام در معنى نفى يعنى هيچ زمانى بر اين انسان نگذشت كه او در آن زمان مذكور نبود بلكه هميشه مذكور و معروف بود و چگونه چنين نباشد آن كس كه نامش با نام خدا و رسول بر ساق عرش و بر درهاى بهشت و سرادقات عرش نوشته بودند پيش از خلق عالم چنان كه در كتاب مناقب خوارزمى مذكور است كه جابر بن عبد اللَّه انصارى از حضرت رسالت پناه صلَّى اللَّه عليه و آله و سلَّم روايت كرده كه\r\nمكتوب على باب الجنة لا إله الا اللَّه محمّد رسول اللَّه على ابن ابى طالب أخو رسول اللَّه قبل ان يخلق السموات و الارض بالفى عام\r\nو سلمان فارسى نقلكرده كه\r\nسمعت حبيبى المصطفى محمّدا صلَّى اللَّه عليه و آله و سلَّم يقول كنت أنا و علي نورا بين يدى اللَّه عز و جل مطيفا يسبح اللَّه ذلك النور و يقدسه قبل أن يخلق آدم باربعة عشر الف عام ، فلما خلق اللَّه آدم ركب ذلك النور فى صلبه فلم يزل فى شيء واحد حتى افترقنا فى صلب عبد المطلب فجزء أنا و جزء علي\r\nو نيز در آن كتاب مذكور است كه حسين بن علي عليهما السّلام از پدر بزرگوار خود نقل فرموده كه\r\nقال رسول اللَّه كنت أنا و على نورا بين يدى اللَّه من قبل ان يخلق آدم باربعة عشر ألف سنة فلما خلق اللَّه آدم سلك ذلك النور فى صلبه و لم يزل ينقله من صلب الى صلب حتى أقره صلب عبد المطلب ثم أخرجه من صلب عبد المطلب فقسمه قسمين قسما أقره فى صلب عبد اللَّه و قسما في صلب أبى -\r\n","description":"","footnote":"","page_name":" 94 ","page_number":94},
  {"content":"\r\nطالب فعليّ منى و أنا منه لحمه من لحمى و دمه من دمى من أحبه فاحبنى و من أبغضه فابغضنى\r\nو نيز در آن كتاب آورده كه\r\nعن على عليه السّلام قال قال رسول اللَّه صلَّى اللَّه عليه و آله أتانى جبرئيل و قد نشر جناحيه فاذا فيها مكتوب لا إله الا اللَّه محمّد النبى و مكتوب الاخر لا إله الا اللَّه على الوصى\r\nو در كتب موافق و مخالف مذكور است كه\r\nمكتوب على ساق العرش لا إله الا اللَّه محمّد رسول اللَّه أيدته بعلى و نصرته به\r\nو مؤيد اينقولست نزول اينسوره در حق اهل البيت عليهم السّلام باجماع اماميه و جمهور سنيه چنان كه بعد از اين مذكور خواهد شد .\r\n( 2 ) - * ( إِنَّا خَلَقْنَا الإِنْسانَ ) * بدرستى كه ما آفريديم آدمى را * ( مِنْ نُطْفَةٍ ) * از آبى اندك كه منى است ، اگر مراد به انسان اول آدم است پس ايراد اينقول بعد از آن از براى بيان خلق اولاد ويست و اگر مراد امير المؤمنين عليه السّلام است پس انسان ثانى محمول بر عموم خواهد بود و اگر چه بر خصوص وارد شده است ، و بنا بر آنكه انسان در هر دو موضع اسم جنس باشد معنى آن خواهد بود كه همهء آدميان در اول حال كه عناصر و نطفه بودند هيچكس از مخلوقات سماوى و ارضى ايشان را بعنوان انسانيت ذكر نميكرد پس ما ايشان را از نطفه ايجاد فرموديم و به حد انسانيت رسانيديم و چون منى هر يك از مرد و زن مختلف الاجزاء است در وقت و قوام و خاصيت چه هر - جز وى از آن ماده عضوى مخصوص مىشود از اينجهت نطفه را با آنكه مفرد است بجمع صفت كرده فرمود * ( أَمْشاجٍ ) * يعنى جزوهاى منى كه آميخته شده‌اند بهم ، يا جمعيت صفت نظر بالوان باشد زيرا كه منى مرد سفيد است و از آن زن زرد و هر دو بعد از اجتماع سبز مىشوند يا باعتبار اطوار يعنى نطفه كه علقه مىشود پس مضغه مىشود و بعد از آن عظام تا آنكه به حد انسان ميرسد ، و گويند كه معنى آنست كه نطفهء مرد و زن كه آميخته بدم حيض است ، يا مراد بأمشاج طباعست از حرارت و برودت و رطوبت و يبوست كه حق سبحانه آنها را در نطفه ايجاد فرموده و نزد بعضى أمشاج لفظ مفرد است چون برمة أعشار و قلب أكسار و برد أكياش و ثوب أسمال و رمح أقصاد يعنى برمه منكسر و دل شكسته و برد گران قيمت و جامهء كهنه و نيزه ميانه ، و قوله * ( نَبْتَلِيه ) * در موضع حالست از فاعل * ( خَلَقْنَا ) * اى خلقناه مبتلين بمعنى مريدين الابتلا ، يعنى آفريديم آدمى را در حالتى كه اراده كرديم كه بيازمائيم او را ، مراد تكليف است در امر و نهى چه آن در صورت امتحان است و گويند كه ابتلاء بمعنى نقلست بر سبيل استعاره يعنى در حالتى كه نقل ميكنيم او را از حالى بحالى * ( فَجَعَلْناه ) * پس گردانيديم او را * ( سَمِيعاً بَصِيراً ) * شنوا و بينا تا ممكن باشد از مشاهدهء دلايل و استماع آيات يعنى بسبب آنكه اراده ابتلاى او را داشتيم سمع و بصر را به او داديم پس اين كالمسبب است از ابتلاء و لذا بكلمهء فاء آن را عطف كرده بر فعلى كه مقيد بابتلاء است و مرتب ساخته بر\r\n","description":"","footnote":"","page_name":" 95 ","page_number":95},
  {"content":"\r\nآن قوله :\r\n( 3 ) - * ( إِنَّا هَدَيْناه السَّبِيلَ ) * بدرستى كه ما نموده‌ايم او را راه راست بنصب ادله باهره و انزال آيات بينه و ازاحت علت بعد از اعطاى سمع و بصر كه آلت ادراك آنها است ، قوله * ( إِمَّا شاكِراً وَإِمَّا كَفُوراً ) * حالست از مفعول اول * ( هَدَيْناه ) * يعنى راه نموديم او را در حالتى كه سپاس دارنده است يعنى مؤمن موحد است و يا ناسپاس يعنى كافر جاحد ، مراد آنست كه هدايت ما مخصوص نيست باهل ايمان بلكه بهمهء مردمان نصب ادله كرديم و آلات تمكين عطا نموده و ازاحهء علت كرده پس بر آن نهج كه هدايت شاكر نموده‌ايم هدايت كافر نيز نموده و همه را زمام اختيار ايمان و كفر داده كقوله تعالى فَمَنْ شاءَ فَلْيُؤْمِنْ وَمَنْ شاءَ فَلْيَكْفُرْ پس اگر وى به آنچه مأمور است اطاعت نكند و به جهت عناد بر كفر خود اصرار نمايد حجت بر وى باشد نه بر ما ، و ميتواند بود كه حال باشد از مفعول دوم هديناه تقدير اينكه : عرفناه السبيل اما سبيلا شاكرا و اما سبيلا كفورا ، كقوله وَهَدَيْناه النَّجْدَيْنِ و حينئذ وصف سبيل بشكر و كفر بر سبيل مجاز باشد و بيضاوى آورده كه لفظ * ( إِمَّا ) * از براى تفصيل است و يا از براى تقسيم يعنى هدايت داديم در اين هر دو حال يا در حالتى كه مقسوم بودند به اين هر دو قسم و عدم ذكر كافر در مقام كفور تا مطابق قسم اول باشد به جهت محافظت فواصل است و اشعار بر آنكه كافر كه به جهت عناد متوغل است در كفر خود بواسطهء اينست كه با وجود دلايل واضحه و حجج بينه ايمان نميآورد ، و اين آيه حجت است بر مجبره كه مىگويند خداى كافران را هدايت نميدهد چه اين مصرح است به اينكه ما هدايت داديم بندگان را خواه كافر باشند و خواه شاكر ، و كافر با وجود اين عناد نموده بر كفر خود باقى مانده و لهذا تهديد او مينمايد بقوله :\r\n( 4 ) - * ( إِنَّا أَعْتَدْنا ) * بدرستى كه ما آماده كرده‌ايم * ( لِلْكافِرِينَ ) * براى ناگرويدگان * ( سَلاسِلَ ) * زنجيرها كه ايشان را به آن بدوزخ كشند و بكر * ( سَلاسِلَ ) * بتنوين خوانده به جهت تناسب آن بقوله : * ( وَأَغْلالًا ) * و غلها كه بر گردن ايشان نهند * ( وَسَعِيراً ) * و آتش افروخته كه در آن هميشه بسوزند ، تقديم وعيد كفار بعد از تأخير ذكر ايشان به جهت آنست كه انذاراهم و انفع است و تصدير كلام و ختم آن بذكر مؤمنان انسب و احسن پس ذكر احوال ابرار مىكند بقوله :\r\n( 5 ) - * ( إِنَّ الأَبْرارَ ) * اين جمع بر است چون أرباب كه جمع رب است يا جمع بار چون اشهاد كه جمع شاهد است ، يعنى بدرستى كه نيكوكاران كه مؤمنان فرمان بردارانند * ( يَشْرَبُونَ ) *\r\n","description":"","footnote":"","page_name":" 96 ","page_number":96},
  {"content":"\r\nمىآشامند در آخرت * ( مِنْ كَأْسٍ ) * از جام خمرى كه * ( كانَ مِزاجُها كافُوراً ) * باشد آنچه مزج كنند به آن كافور ، يعنى آب را بكافور بهشت كه بر خلاف كافور دنيا است بياميزند تا خنك و خوشبو و شيرين بود . و گويند حق سبحانه كيفيات كافورا در آن خلق كند نه كافورا پس مراد آن است كه آن مانند چيزى باشد كه كافور به آن آميخته ، باشند و در روايت آمده كه كافور چشمه ايست در بهشت خوشبو و سفيد و به جهت مشابهت آن بكافور او را به اين نام خوانند و مؤيد اينقول است آنكه بدل كافور آورده كه :\r\n( 6 ) - * ( عَيْناً ) * و اين بر حذف مضاف است اى ماء عين يعنى آميخته باشند آن كأس را به آب چشمه اى كه * ( يَشْرَبُ بِها ) * ميآشامند آن را * ( عِبادُ اللَّه ) * بندگان خداى كه فرمان برادران او باشند ، و ميتواند بود كه نصب * ( عَيْناً ) * بر اختصاص باشد بفعلى كه ما بعد آن مفسر آن باشد و ( باء ) مزيده است يا بمعنى ( من ) و در كشاف آورده كه وصل فعل اولا به حرف ابتداء و ثانيا به حرف الصاق به جهت آنست كه كأس مبتداء شرب ايشان باشد و اما آب چشمه را ممزوج سازند به آن فكانه قال يشرب عباد اللَّه بها الخمر كما تقول شربت الماء بالعسل * ( يُفَجِّرُونَها ) * ميرانند آن چشمه را هر جا كه خواهند از منازل و قصور خود * ( تَفْجِيراً ) * راندنى به سهولت و آسانى بدون تعبى و مانعى ، و در خبر آمده كه اگر اراده تفجير داشته باشند خطى بكشند آب در آن خط جارى شود بىآنكه حفر نهر نمايند و ببايد دانست كه باتفاق جميع اهل سنت اين آيه و آنچه بعد از اين است در شأن عاليشأن حضرت امير المؤمنين و فاطمه زهرا و امام حسن و امام حسين صلوات اللَّه عليهم و فضه كه خادمهء ايشان بود نازل شده و نعم ما قال الشاعر فيه :\r\n\r\nأنا عبد لفتى . أنزل فيه هل أتى\r\nإلى متى أكتمه أكتمه إلى متى\r\n\r\nو اللَّه در القائل\r\n\r\nإلى م ألام و حتّى متى\r\nأعاتب في حبّ هذا الفتى\r\n\r\n\r\nو هل زوّجت فاطم غيره\r\nو في غيره هل أتى هل أتى\r\n\r\nو از جمله ايشان ثعلبى كه امام اهل حديث است بطريق اهل سنت در تفسير خود بر اين نهج آورده كه إِنَّ الأَبْرارَ تا آخر بلكه تمام سوره در شأن اهل البيت عليهم الصلاة و السلام نزول يافته و در سبب نزول آن چنين ذكر كرده كه در بعضى ايام امام حسن و امام حسين عليهم السلام بيمار شدند حضرت رسالت پناه صلَّى اللَّه عليه و آله و سلَّم با جمعى از صحابه بعيادت آن دو نور ديدهء مرتضى و زهراء رفت به حضرت شاه اولياء عليه السّلام امر فرمود كه يا ابا الحسن از براى اين دو فرزند خود نذرى كن تا حق سبحانه و\r\n","description":"","footnote":"","page_name":" 97 ","page_number":97},
  {"content":"\r\nتعالى ايشان را از اين بيمارى شفا دهد و لباس عافيت در ايشان پوشاند پس آن سيد اوصياء نذر فرمود كه اگر حق سبحانه و تعالى ايشان را از اين بيمارى شفا دهد من سه روز روزه بدارم و چون آن سرور دين نذر فرمود فاطمه و حسن و حسين عليهم السّلام و فضه كه خادمهء ايشان بود موافقت فرمودند و همه اقتدا به آن حضرت نموده نذر كردند ( 1 ) پس چون حق سبحانه لباس عافيت در ايشان پوشانيد و آن دو سيد و سرور را از دار الشفاى عافيت شراب صحت چشانيد عزيمت نمودند كه به نذر خود قيام نمايند و در حجرهء طاهره هيچ طعامى نبود كه به آن افطار كنند پس آن سرور اوصياء چنان كه در روايت ابن مهران باهلى مذكور است بنزد شمعون يهودى خيبرى رفت كه همسايه آن حضرت عليه السّلام بود و به آن يهودى گفت كه\r\nهل لك أن تعطينى جزة من صوف تغزلها لك بنت محمّد بثلثة أصواع من شعير قال نعم فجاء بالصوف و الشعر\r\nيعنى آن حضرت بشمعون خيبرى گفت كه اى شمعون آيا تواند بود كه پارهء پشم به من دهى كه آن را فاطمهء زهرا و قرة العين محمّد مصطفى از براى تو بريسد و تو از براى اجرت آن سه صاع جو به من دهى شمعون گفت كه اى على راضى شدم به اين معامله پس آن يهودى بخانهء خود در آمد و سه صاع جو و آن پشم را برداشت و بنزد امير المؤمنين عليه السّلام آمد پس شاه اولياء آن پشم و جو را بحجرهء فاطمهء زهرا عليها التحية و الثناء آورد و اهل بيت بوفاى نذر مشغول شدند و نيت روزه فرمودند و حضرت فاطمه عليها السلام در روز اول يك صاع را از آن جو آرد كرده و پنج قرص آماده فرمود چون شب در آمد نماز شام اداء فرمودند و طعامى كه مهيا ساخته بودند حاضر آوردند و ميخواستند كه افطار نمايند ناگاه آوازي به گوش ايشان رسيد كه السلام عليكم يا اهل بيت محمّد من مسكينم از مساكين و محتاجم و گرسنه مرا طعامى دهيد تا خداى تعالى شما را از موايد جنت محظوظ گرداند پس سرور اسخياء و سيد اوصياء قرص خود را به او تصدق فرمود چون باقى أهل البيت عليهما السّلام آن كرم و سخاوت از آن سرور مشاهده نمودند همه به آن مقتدا اقتدا فرمودند و قرصهاى خود را به آن مسكين تصدق كردند و در آن شب همه بىطعام بماندند و به آب خالص افطار نمودند و فضه كه خادمهء ايشان بود نيز متابعت ايشان نموده قرص خود را تصدق نمود روز دوم حضرت فاطمه زهرا عليها سلام بر نهج روز اول پنج قرص مهيا ساخت و چون روز در آمد خواستند كه إفطار نمايند ناگاه آوازى به گوش مبارك ايشان آمد كه يا اهل بيت محمّد يتيمى بر در سراى شماست بيكس و فرمانده است و قوتى ندارد\r\n\r\n","description":"","footnote":"\r\n( 1 ) ظواهر آيات شريفه و جموعى كه در اين آيات مباركه مذكور است مانند * ( يُوفُونَ ) * و * ( يُطْعِمُونَ ) * و غيرهما دلالت دارند بر آنكه نذر كننده و وفا كنندهء به نذر تنها امير المؤمنين و فاطمه سلام اللَّه عليهما نبوده بلكه كسانى ديگر شركت داشتند و آن كسان باتفاق فريقين حسنين عليهما السلام و فضه خادمه بودند و با توجه بدين نكته فضيلت مخصوصى از اين آيات كريمه براى حسنين عليهما السلام مستفاد ميگردد و آن اينست كه حقتعالى آن دو بزرگوار را مانند ساير اطفال نابالغ بشمار نياورده بلكه مانند پدر و مادرشان تجليل و تعظيم نموده و مستحق اجر و ثواب دانسته و جزاء عمل ايشان را همانند جزاء عمل امير المؤمنين و فاطمه عليهما السلام قرار داده و درباره همگى فرموده : * ( وَجَزاهُمْ بِما صَبَرُوا ) * . الآيات .\r\n","page_name":" 98 ","page_number":98},
  {"content":"\r\nو گرسنه است هيچ تواند بود كه مرا طعامى دهيد تا خداى تعالى شما را از اطعمهء جنت بهره مند گرداند پس شاه اولياء عليه السّلام قرص خود را به او تصدق فرمود اهل بيت و فضه نيز متابعت آن سرور نمودند و و قرصهاى خود را به آن يتيم بخشيدند و در آن شب نيز به آب خالص افطار فرمودند و طعامى ننوشيدند و در روز سوم نيز آن سيدهء طاهره پنج قرص ديگر پخت چون شب آمد خواستند كه افطار نمايند ناگاه آوازى به گوش ايشان رسيد كه من اسيرم از اسيران محمّد و در اينجا غريبم و فرمانده و مضطر و گرسنه مرا طعامى دهيد تا خداى شما را از خوان جنان حظى كامل و نصيبى شامل ارزانى فرمايد شاه ولايت پناه چون نداى اسير بشنيد قرض خود را به او تصدق فرمود حضرت فاطمه و امام حسن و امام حسين صلوات اللَّه عليهم نيز بافضه قرصهاى خود را بدان اسير بخشيدند ، و در آن شب نيز به آب افطار نمودند و طعامى نچشيدند روز چهارم سرور اولياء دست حسن و حسين گرفته به خدمت حضرت رسالت پناهى رفت و آن دو نور ديدهء زهراء از جوع و بىقوتى و ضعف ميلرزيدند چون چشم حضرت رسالت پناه صلَّى اللَّه عليه و آله و سلَّم بر ايشان افتاد فرمود يا ابا الحسن ايشان را چه شده است كه چنين ضعيف و ناتوان شده‌اند شاه اولياء صورت واقعه را بعرض سرور انبياء رسانيد آن حضرت بجانب فاطمه زهرا عليها السلام روان شد چون بحجرهء طاهرهء سيدهء نساء در آمد ديد كه آن معصومه در مصلى خود بعبادت مشغولست و از بىقوتى و گرسنگى شكم او بر پشت چسبيده چون آن حضرت قرة العين خود را به آن حال ديد آه از نهاد مباركش بر آمد و فرمود كه\r\nوا غوثاه يا اللَّه اهل بيت محمّد يموتون جوعا\r\nيعنى اى پروردگار عالم اهل بيت پيغمبر تو از گرسنگى بخواهند مرد ، و در روايت ابن مهران واقعست كه آن حضرت چون اهل بيت خود را به آن حالت ديد فى الحال خود را بر ايشان انداخت و ميگريست و ميگفت كه شما سه روز و سه شب است كه هيچ طعام نخورده‌ايد و از بىقوّتى بىقوت و ضعيف گشته‌ايد و من از شما غافل بوده‌ام پس جبرئيل عليه السّلام از نزد ملك جليل در رسيد و فرمود\r\nخذها يا محمّد هناك اللَّه عز و جل فى اهل بيتك قال : و ما آخذ يا جبرئيل ، قال فاقر هَلْ أَتى عَلَى الإِنْسانِ ) * الى آخر السورة\r\nيعنى اى محمّد بگير اين را و خرم باش به آن كرامتى كه خداى تعالى باهل بيت تو كرامت فرموده است سوره هل أتى را تا به آخر به حضرت رسالت پناه تلاوت فرمود ، و اينقصه از ابن عباس و مجاهد و ابى صالح مرويست و واقدى در تفسير خود بروايت عطا از ابن عباس چنين نقل كرده كه\r\nان على بن ابى طالب آجر نفسه ليسقى نخلا بشىء من شعير ليلا حتى أصبح فلما اصبح و قبض الشعير طحن ثلثه فجعلوا منه شيئا لياكلوه و يقال له الحريرة فلما تم انضاجه أتي مسكين فأخرجوا اليه الطعام ثم عمل الثلث الثانى فلما تم انضاجه اتى يتيم فسئل فأطعموه ثم عمل الثلث الثالث فلما تم انضاجه أتى أسير من المشركين فسئل فاطمعوه و طووا يومهم ذلك\r\nيعنى بدرستى كه على بن ابى طالب عليه السّلام نفس نفيس\r\n","description":"","footnote":"","page_name":" 99 ","page_number":99},
  {"content":"\r\nخود را اجرت داد كه شب تا صباح نخلستانى را آب دهد باندكى از جو پس آن حضرت همه شب آب كشيد و نخلستان را آب داد چون روز شد آن جو را قبض فرمود و ثلث آن را آرد كرد و از آن طعامى پختند كه آن را حريره گويند چون پخته شد مسكينى بيامد و طعام طلب نمود آن را به او دادند پس ثلث ديگر را برداشتند و از آن طعامى راست كردند يتيمى آمد و سؤال كرد آن را به او اطعام كردند بعد از آن ثلث ديگر بپختند اسيرى از اهل شرك بيامد و طلب طعام كرد آن را به او دادند و در همهء روز و شب به گرسنگى بسر بردند و هيچ نخوردند حقتعالى اين سوره را در حق ايشان انزال فرمود ، و على ابن ابراهيم از پدر خود نقل نموده كه عبد اللَّه بن ميمون از ابو عبد اللَّه صلوات اللَّه عليه روايت كرد كه آن حضرت فرمود كه\r\nكان عند فاطمه عليها السلام شعير أ فجعلوه عصيدة فلما انضجوها و وضعوها بين أيديهم جاء مسكين فقال المسكين رحمكم اللَّه فقام علي عليه السّلام فاعطاه ثلثها فلم يلبث ان جاء يتيم فقال رحمكم اللَّه فقام على عليه السّلام فاعطاه ثلثها ثم جاء أسير فقام الاسير رحمكم اللَّه فاعطاه على عليه السّلام الثلث الباقى و ما ذاقوها فانزل اللَّه سبحانه الآيات فيهم\r\nيعنى بنزد فاطمه عليها السلام اندكى جو بود آن را عصيده ساختند و چون پخته شد نزد خود نهادند كه تناول كنند مسكينى آمد و گفت خداى شما را رحمت كند أمير المؤمنين عليه السّلام برخاست و ثلث آن را به او داد و در عقب آن يتيمى آمد و گفت خداى بر شما رحمت كند آن حضرت ثلث آن را به او عطا فرمود و در پس ايشان اسيرى ( 1 ) در رسيد و گفت رحمكم اللَّه شاه اولياء آن ثلث باقيرا به او عطا فرمود و هيچ چيز از آن نه چشيدند حق سبحانه اين آيات در شأن ايشان فرو فرستاد بعد از آن ابو عبد اللَّه عليه السّلام فرمود كه\r\nهى جارية فى كل مؤمن فعل ذلك اللَّه عز و جل\r\nاين آيات جاريست در حق هر مؤمنى كه بر مسكين و يتيم و اسير اطعام نمايد خالصا للَّه و تقربا الى اللَّه ، و أبو المؤيد خوارزمى در مناقب خود اين كلمات را نقلكرده بر طريقى كه در روايت أول مذكور شد ، و در صحيحين نيز مسطور است و اين روايات دالند بر آنكه اينسوره مدنى است نه مكى و ابو حمزه ثمالى نيز در تفسير خود آورده كه حدثنى حسن\r\n\r\n","description":"","footnote":"\r\n( 1 ) پوشيده نماند كه اين روايت يعنى روايتى كه على بن ابراهيم قمى در تفسير خود از امام صادق عليه السلام نقل نموده اصلا متعرض بيمارى حسنين عليهما السلام و نذر امير المؤمنين و فاطمه عليهما السلام نشده و نيز نسبت به اينكه آن آرد جو را از كجا و چگونه بدست آوردند و چند قرص نان تهيه نمودند تعرض ندارد و روايت مزبور دلالت دارد بر آنكه اطعام مسكين و يتيم و اسير در يك شب و يك وقت واقع شد نه در سه شب متواليا پس چنان كه مشاهده مىشود اين روايت از چند جهت مخالفست با روايات متواتره كه از طرف عامه و خاصه رسيده است و علاوه دلالت بر عظمت و اهميت اين اطعام و مزيت و خصوصيت مهمى كه مناسب با آيات سوره مباركهء هل اتى و دال بر فضيلت اهل بيت باشد ندارد پس در تفسير اين آيات و بيان شأن نزول آنها بايد ما از اين روايت رفع يد نموده و به همان روايات متواتر متمسك شويم .\r\n","page_name":" 100 ","page_number":100},
  {"content":"\r\nابن الحسن أنها مدنية نزلت فى على و فى فاطمة السورة كلها چون اهل عناد و عصبيت به جهت فرط عداوت ايشان باهل البيت قايل شده‌اند كه اين سوره مكيست پس واجبست ايضاح حق كردن و كشف قناع از عناد معاندان گمراه نمودن و اكتفاء بروايات مذكوره نكردن بلكه بيان ترتيب جميع سور مكى و مدنى نمودن در تنزيل ، و حصر و عد آن كردن بر طريق تفصيل به جهت زيادتى تبيين و توضيح و اين موقوفست ببيان اسانيد صحيحه در اين باب از موافق و مخالف و از آن جمله صاحب طبرسى در تفسير خود آورده كه\r\nحدثنا السيد ابو الحمد مهدى بن نزار الحسينى القاينى قال اخبرنا الحاكم ابو القاسم عبيد اللَّه بن عبد اللَّه الحسكانى قال حدثنا ابو نصر المفسر قال حدثنى عمى أبو - حامد املاء قال حدثنا الفزارى ابو يوسف يعقوب بن محمّد المقرى قال حدثنا محمّد بن يزيد السلمى قال حدثنا زيد بن ابى موسى قال حدثنا عمرو بن هارون عن عثمان بن عطا عن أبيه عن ابن عباس قال اول ما نزل به مكه اقرء باسم ربك ، ثم نون و القلم ، ثم المزمل ، ثم المدثر ، ثم تبت ، ثم اذا الشمس كورت ، ثم سبح اسم ربك الاعلى ، ثم و الليل اذا يغشى ثم و الفجر ثم و الضحى ثم الم نشرح ثم و العصر ثم و العاديات ثم انا اعطيناك الكوثر ثم الهيكم التكاثر ثم أ رأيت ثم الكافرون ثم الم تر كيف ثم قل أعوذ برب الفلق ثم قل اعوذ برب الناس ثم قل هو اللَّه احد ثم و النجم ثم عبس ثم انا انزلناه ثم و الشمس ثم البروج ثم و التين ثم لايلاف ثم القارعة ثم القيامة ثم همزه ثم و المرسلات ثم ق ثم لا اقسم بهذا البلد ثم الطارق ثم الساعة ثم الاعراف ثم اوحى ثم يس ثم الفرقان ثم الملائكة ثم كهيعص ثم طه ثم الواقعة ثم الشعراء ثم النمل ثم القصص ثم بنى اسرائيل ثم يونس ثم هود ثم يوسف ثم الحجر ثم الانعام ثم الصافات ثم لقمان ثم القمر ثم سبا ثم الزمر ثم حم المؤمن ثم حم سجده ثم حم عسق ثم الزخرف ثم الدخان ثم الجاثية ثم الاحقاف ثم الذاريات ثم الغاشية ثم الكهف ثم النحل ثم نوح ثم ابراهيم ثم الانبياء ثم المؤمنون ثم الم تنزيل ثم الطور ثم الملك ثم الحاقه ثم ذى المعارج ثم عم يتساءلون ثم النازعات ثم انفطرت ثم انشقت ثم الروم ثم العنكبوت ثم المطففين فهذا ما أنزل بمكة و هى خمس و ثمانون سورة ثم أنزلت بالمدينة البقرة ثم الانفال ثم آل عمران ثم الاحزاب ثم الممتحنة ثم النساء ثم اذا زلزلت ثم الحديد ثم سورة محمد ثم الرعد ثم الرحمن ثم هل أتى ثم الطلاق ثم لم يكن ثم الحشر ثم اذا جاء نصر اللَّه ثم النور ثم الحج ثم المنافقون ثم المجادلة ثم الحجرات ثم التحريم ثم الجمعة ثم التغابن ثم سورة الصف ثم سورة الفتح ثم سورة المائده ثم سورة التوبة فهذه ثمانية و عشرون سورة و قد رواه الاستاد احمد الزاهد باسناده عن عثمان بن عطاء عن أبيه عن ابن عباس فى كتاب الايضاح و زاد فيه و كانت اذا نزلت فاتحة سورة به مكه كتبت به مكه ثم يزيد اللَّه فيها ما يشاء بالمدينة .\r\n","description":"","footnote":"","page_name":" 101 ","page_number":101},
  {"content":"\r\nو\r\nباسناده عن عكرمه و الحسن بن أبى الحسن البصرى ان أول ما أنزل اللَّه من القرآن بمكة علي الترتيب اقرأ باسم ربك و ن و المزمل الى قوله و ما نزل بالمدينة ويل للمطففين و البقرة و الانفال و آل عمران و الاحزاب و المائدة و الممتحنة و النساء و اذا زلزلت و الحديد و سورة محمّد و الرعد و - الرحمن و هل أتى على الانسان الى آخره ،\r\nو\r\nباسناده عن سعيد بن المسيب عن على بن ابى طالب عليه السّلام انه قال سألت النبى صلَّى اللَّه عليه و آله و سلَّم عن ثواب القرآن فأخبرنى به ثواب سورة سورة على نحو ما أنزلت من السماء فأول ما أنزل عليه بمكة فاتحة الكتاب ثم اقرأ باسم ربك ثم ن - الى ان قال - و اول ما انزل بالمدينة سورة البقرة ثم الانفال ثم آل عمران ثم الاحزاب ثم الممتحنة ثم النساء ثم اذا زلزلت ثم الحديد ثم سورة محمّد صلَّى اللَّه عليه و آله و سلَّم ثم سورة الرعد ثم سورة الرحمن ثم هل أتى الى قوله فهذه ما انزل بالمدينة ثم قال النبى صلَّى اللَّه عليه و آله و سلَّم : جميع سور القرآن مائة و اربع عشرة سورة و جميع آيات القرآن ستة آلاف آية و مائتا آية و ست و ثلاثون آية و جميع حروف القرآن ثلاثمائة ألف و أحد و عشرون ألف حرف و مائتان و خمسون حرفا لا يرغب فى تعليم القرآن إلا السعداء و لا يتعهد قراءته إلا اولياء الرحمن .\r\nو اين احاديث مذكوره مسلم الثبوت معظم اهل سنتست و ذكر اين مبحث در اينسوره اگر چه معريست از وجه اختصاص و خارجست از اسلوب كتاب و منجر به حد اطناب لكن به جهت زعم أهل عصبيت كه طاعن اين قصه بودند در اين مقام بحيز تحرير در آمد و رقم زده كلك اطناب بيان گشت و اللَّه أعلم بالصواب اللهم ايدنا بتأييدك و أيدنا بتوفيقك و العن المعاندين الذين قصدوا كتمان فضايل اوليائك و سعوا فى اطفاء أنوار حججك و طعنوا فى سادة بريتك و اغفر للذين اتبعوا سبيل ائمتك و اوضحوا طريق هدايتك و كشفوا استار الاصداف عن وجوه فرايد حقك .\r\nپس بدلايل مذكوره معلوم شد كه مراد بابرار كه معزز و مكرم باشند در جوار پروردگار و متنعم بانواع نعم جليله در دار القرار أهل بيت سيد مختارند عليهم صلوات اللَّه الملك الجبار و اين رفعت درجه و مزيت مرتبه ايشان بسبب آنست كه :\r\n( 7 ) - * ( يُوفُونَ بِالنَّذْرِ ) * وفا مينمايند بنذرى كه در طاعت كنند و آن سه روز روزه داشتن بود براى وفا بنذرى كه كرده بودند در بيمارى حضرت امام حسن و امام حسين صلوات اللَّه عليهما * ( وَيَخافُونَ ) * و ميترسند * ( يَوْماً كانَ ) * از روزى كه هست * ( شَرُّه ) * بدى او يعنى شدت و هول آن * ( مُسْتَطِيراً ) * فاش و آشكار او به همه أهل عصيان و طغيان رسيده و يا هول آن بجميع اقطار منتشر گشته و باقصى غابات وارسيده اين اشعار است بحسن عقيدهء ايشان و اجتناب از معاصى ، و تسميه عذاب بشر به جهت عدم خير است در آن مر اهل عقاب را و اگر چه فى نفسه حسن است به جهت استحقاق عصات به آن :\r\n( 8 ) - * ( وَيُطْعِمُونَ الطَّعامَ ) * و ميدهند خوردنى را * ( عَلى حُبِّه ) * بر دوستى خداى يا بر حب\r\n","description":"","footnote":"","page_name":" 102 ","page_number":102},
  {"content":"\r\nطعام كقوله وَآتَى الْمالَ عَلى حُبِّه و لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ يعنى به جهت خوشنودى خدا و موافقت ارادهء او طعام ميدهند نه به جهت رياء و سمعه ، يا با وجود اينكه احتياج دارند بدان و او را دوست ميدارند ايثار مينمايند و مىخورانند و ميتواند بود كه ضمير راجع باطعام باشد كه * ( يُطْعِمُونَ ) * دالست بر آن يعنى ميدهند طعام را در حينى كه دوست ميدارند آن طعام دادن را * ( مِسْكِيناً ) * درويش بيمايه را * ( وَيَتِيماً ) * و خورد سال بىپدر را * ( وَأَسِيراً ) * و اسيريرا كه از دار الحرب گرفته‌اند ، و در خبر است كه چون اسيرى به حضرت رسالت آوردندى ببعضى مسلمانان سپردندى تا رأى مبارك در شأن او چه قرار گيرد و گفتى احسن اليه و نزد فقهاء جايز است احسان بكفار در دار الاسلام اما ممتنع است صرف تصدقات مفروضه بر ايشان و بعضى از علماء بر آنند كه مسجون فقير از أهل قبله كه به جهت حقى او را حبس كرده باشند و مملوك از عبيد و اماء و مرأة نيز حكم اسارى دارند يعنى با ايشان احسان بايد نمود ، و در حديث آمده كه\r\nغريمك اسيرك فاحسن الى اسيرك\r\nو أبو سعيد خدرى از پيغمبر صلَّى اللَّه عليه و إله روايت كرده كه\r\nما من مسلم اطعم مسلما على جوع الا اطعمه اللَّه من ثمار الجنة\r\nهيچ مسلمى مسلمان گرسنه را طعام ندهد الا كه حق سبحانه و تعالى او را از ميوه هاى بهشت طعام دهد\r\nو ما من مسلم كسا اخاه على عرى الا كساه اللَّه من خضر الجنة\r\nو هيچ مسلمى برادر مسلمان برهنه را نپوشاند مگر كه او سبحانه جامهاى سبز بهشت را در او پوشاند\r\nو من سقى مسلما على ظما سقاه اللَّه من الرحيق\r\nو شخصى كه مسلمان تشنه را آب بدهد حقتعالى او را از شراب رحيق سيراب گرداند و شبهه اى نيست در آنكه هر كه اين شيمه اهل بيت را مرعى دارد و خصال حميده و خلال پسنديده ايشان را كار فرمايد بمثوبات جليله و درجات عاليه فايز گردد خصوص اطعام بر شيعيان و محبان ايشان چنان كه مرويست از امام جعفر صادق عليه السّلام كه حضرت ابراهيم خليل على نبينا و عليه السلام در شبى از شبهاى ظلمانى كه هفت ساعت از آن گذشته بود از خانه بيرون آمد و متوجه صحرا شد و روى نياز بدرگاه بىنياز آورده و گفت\r\nيا رب به نيت لك بيتا و سبعين مسجدا\r\n، اى پروردگار من از براى تو خانه كعبه و هفتاد مسجد بنا كرده‌ام ندا آمد كه\r\nلك الاجر عندى\r\nمزد تو نزد منست در جانب فوق و تحت و قدام و خلف و يمين و يسار نگاه كرد هيچكس را نديد ، بار ديگر قول مذكور را اعاده فرمود همان جواب شنيد گفت\r\nاو لم تزدنى على الاجر شيئا\r\nاز آنچه مقرر گردانيده اى از اجر من زياده نمىگرداني ندا رسيد كه\r\nيا ابراهيم كانك سديت فورة من شيعة على او كسوت عورة من شيعة على\r\nگوئيا تو شكم شيعه اى از شيعيان على را سير گردانيده اى يا عورت يكى از شيعيان على را پوشانيده اى كه زيادتى مزد ميطلبى گفت\r\nيا رب هل على وجد او سيوجد\r\nآيا على بوجود آمده يا موجود خواهد شد ندا آمد كه بعد از اين از مكمن غيب بوجود خواهد آمد\r\nا تحب ان تنظر اليه\r\nميخواهي كه او را ببينى گفت نعم يا رب پس حق سبحانه\r\n","description":"","footnote":"","page_name":" 103 ","page_number":103},
  {"content":"\r\nو تعالى رفع حجاب نمود از پيش چشم او و سرادق عرش به نظر او در آمد و ذلك قوله تعالى نُرِي إِبْراهِيمَ مَلَكُوتَ السَّماواتِ - الاية قنديلى بزرگ از قناديل عرش را ديد گفت\r\nما هذا القنديل\r\nاين چه قنديلى است خطاب رسيد كه\r\nهذا فيه روح حبيبى محمّد\r\nدر او روح دوست منست محمّد كه خاتم انبياء است گفت اين قنديل ديگر كه نزديك آنست چيست ندا آمد كه\r\nفيه روح حجتى على بن ابى طالب\r\nدر او روح حجت من على بن ابى طالب است ، گفت كه اين قنديل ديگر كه نزديك اين است چيست ؟ خطاب آمد كه\r\nفيه روح فاطمة بنت محمّد و زوجة على\r\nدر او روح فاطمهء زهراء است دختر سيد انبياء محمّد مصطفى صلَّى اللَّه عليه و آله و سلَّم و زوجه خير اوصياء على مرتضى ، گفت اين دو قنديل ديگر چيست ندا آمد كه\r\nهذان فيهما أرواح الحسن و الحسين\r\nدر آنها روح حسن و حسين است كه اولاد كرام ايشانند گفت اين نه قنديل ديگر چيست خطاب آمد كه\r\nفيها أرواح التسع من ذريتهما\r\nدر او روحهاى نه گانهء فرزندان محمّد و علىاند گفت\r\nما هذه القناديل المشبكة التي لا يعلم عددها غيرك\r\nچيست اين قنديلهاى پيوسته به يكديگر كه عدد آن را غير از تو نميداند ندا رسيد كه\r\nفيها ارواح عبادى الصالحين من شيعة علي\r\nاين ارواح بندگان شايستهء مناند كه از شيعيان على ابن ابى طالباند گفت\r\nيا رب اجعلنى من شيعة علي\r\nبار خدايا مرا از شيعهء على گردان و ذلك قوله وَإِنَّ مِنْ شِيعَتِه لإِبْراهِيمَ و از امير المؤمنين عليه السّلام منقولست كه ميفرمودند\r\nاحب من دنياكم ثلاث إكرام الضيف ، و الضرب بالسيف ، و الصوم بالصيف\r\nاز دنياى شما سه چيز دوست دارم شرائط حرمت مهمان مرعى داشتن ، و شمشير زدن ، و روزه در تابستان داشتن و چون حق سبحانه بضماير صدور و نيات قلوب اهل البيت عليهم السّلام عالم بود كه اطعام ايشان بمسكين و يتيم و اسير ابتغاء لوجه اللَّه بود نه به جهت سمعه و ريا و توقع مكافات كه منقص اجر است از اين جهت بزبانحال ايشان فرمود كه :\r\n( 9 ) - * ( إِنَّما نُطْعِمُكُمْ ) * جز اين نيست كه مىخورانيم شما را اى اهل استحقاق اينطعامها را * ( لِوَجْه اللَّه ) * براى طلب رضاى خدا و مىتواند كه * ( إِنَّما نُطْعِمُكُمْ ) * مقول قول محذوف باشد بر ارادهء لسان مقال نه لسان حال يعنى گفتند ايشان در حين اطعام كه ما طعام بشما مىدهيم به جهت رضاى پروردگار * ( لا نُرِيدُ مِنْكُمْ ) * نمىخواهيم از شما * ( جَزاءً ) * پاداشى و مكافاتى بر آن * ( وَلا شُكُوراً ) * و نه شكر گذارى بر آنچه در احسان منت نهادن و توقع جزاء كردن ثواب را بكاهاند بلكه اطعام ما بشما به جهت اين است كه :\r\n( 10 ) -\r\n* ( إِنَّا نَخافُ ) * بدرستى كه ما مىترسيم * ( مِنْ رَبِّنا ) * از پروردگار خود * ( يَوْماً عَبُوساً ) * در روزى ترش يعنى از عذاب روزى كه رويهاى مردم در او ترش گردد به جهت شدت اهوال آن ، يا روزى\r\n","description":"","footnote":"","page_name":" 104 ","page_number":104},
  {"content":"\r\nكه شبيه باشد بشير خشمناك در اضرار * ( قَمْطَرِيراً ) * روزى در نهايت سختى و كراهت كه بسبب آن مردمان روي خود را بسيار درهم كشند ، و از حسن پرسيدند كه قمطرير چيست گفت سبحان اللَّه اين چه سخن است قمطرير اسم روز قيامت است و او سختتر از اسم خود است ، و در كشاف مذكور است كه وصف يوم بعبوس مجاز است به دو طريق يكى آنكه موصوف است بصفت اهل آن كه اشقياء اند كقولك نهاره صائم و ليله قائم دوم آنكه مشبه است در شدت ضرر و هول باشد عبوس يا شجاع باسل و قمطرير بمعنى شديد العبوس است همچه كسى كه منقبض ساخته باشد ما بين عينين خود را يقال اقمطرت الناقة اذا رفعت ذنبها و جمعت قطريها پس اشتقاق آن از قطر است و ميم حرف زايد ، و از ابن عباس مروى است كه روى كافران در آن روز ترش گردد و درهم كشيده شود و در ميان هر دو چشم او مثل قطران عرق روان شود انتهى كلامه ، خلاصهء معنى آيه آن است كه ما به جهت رضاى الهى و خوف غضب پادشاهى در اينروز كه مشتمل است بر شدايد غير متناهى اطعام من كنيم نه بغرضى ديگر از اغراض :\r\n( 11 ) - * ( فَوَقاهُمُ ) * پس نگاه دارد خداى ايشان را * ( اللَّه شَرَّ ذلِكَ الْيَوْمِ ) * از بدى اين روز يعنى از اهوال و شدايد آن * ( وَلَقَّاهُمْ ) * و پيش آرد ايشان را يعنى بدهد بايشان بدل عبوس كفار و حزن فجار * ( نَضْرَةً ) * نضارت و طلاقت وجه كه آن تازگى و گشاده رويى و خوب رويى است * ( وَسُرُوراً ) * و فرح و شادى در دل ، اين دليل است بر آن كه آن روز موصوف است بعبوس اهل آن .\r\n( 12 ) - * ( وَجَزاهُمْ ) * و پاداش دهد ايشان را * ( بِما صَبَرُوا ) * بسبب صبر كردن ايشان بر - اداى واجبات و اجتناب از محرمات و ايثار اطعام بر خوردن در حين احتياج ايشان به آن * ( جَنَّةً ) * بوستانهاى مملو از اثمار و ساير اطمعه و اشربه كه از آن خورند * ( وَحَرِيراً ) * و جامهء ابريشم بهشتى كه بپوشند .\r\n( 13 ) - * ( مُتَّكِئِينَ ) * در حالتى كه تكيه زدگان باشند ، اعراب اين بر حاليت است از ضمير جَزاهُمْ و ميتواند بود كه صفت جنت باشد يعنى بهشتى كه ابرار تكيه زدگان باشند * ( فِيها ) * در آن بهشت * ( عَلَى الأَرائِكِ ) * بر تختهاى آراسته بذهب و فضه و انواع جواهر و در و ياقوت * ( لا يَرَوْنَ فِيها ) * اين محتمل حاليت از ضمير جَزاهُمْ و از ضمير * ( مُتَّكِئِينَ ) * هر دو هست و احتمال آن نيز دارد كه صفت جنت باشد يعنى در حالتى كه نبينند در بهشت يا بهشتى كه نه بينند در آن * ( شَمْساً ) * آفتاب را ، يعني گرما را نيابند * ( وَلا زَمْهَرِيراً ) * و نه سرما ، مراد آن است كه هواى بهشت معتدل بود و در او زمستان و تابستان نباشد تا از شدت حر و برد متأذى نگردند كما ورد فى الحديث\r\nهواء الجنة\r\n","description":"","footnote":"","page_name":" 105 ","page_number":105},
  {"content":"\r\nسجسج لا حر و لا قر\r\nيعنى هواى بهشت معتدل باشد و در او زمستان و تابستان نباشد ، و گويند زمهرير اسم قمر است در لغت طى كما قال الشاعر :\r\n\r\nو ليلة ظلامها قد اعتكر\r\nقطعتها و الزّمهرير ما زهر\r\n\r\nيعنى هواى بهشت بالذات نورانى باشد و احتياج بشمس و قمر نداشته باشد ، از ابن عباس روايت است كه روزى اهل بهشت در بهشت روشنايى زيادى از عادت بينند مانند آفتاب گويند بار خدايا ما را وعده دادى و فرمودى كه * ( لا يَرَوْنَ فِيها شَمْساً ) * اين نور آفتاب چيست خطاب آيد كه اين نور آفتاب نيست بلكه سيد اوصياء با خير النساء فاطمهء زهراء لطافتى كرده‌اند و در روى يكديگر خنديده‌اند و اين نور از اثر دندانهاى ايشانست كه بر روشنى بهشت غلبه كرده ( 1 ) ( 14 ) - * ( وَدانِيَةً ) * عطفست بر جنت يعنى پاداش دهد ايشان را بهشتى ديگر غير از بهشت اول كه نزديك بود * ( عَلَيْهِمْ ظِلالُها ) * بر ايشان سايه هاى درختان آن و مثل اينست قوله وَلِمَنْ خافَ مَقامَ رَبِّه جَنَّتانِ و ميتواند بود كه حال بعد از حال باشد يا صفت بعد از صفت معطوف بر جمله ماضيه يعنى پاداش دهد بايشان بهشت را در حالتى كه نزديك باشد آن بهشت را بهشتى كه متصف به اين باشد كه نزديك بود بر ايشان ظلال آن ، و گويند كه معنى آنست كه سايه هاى بهشت را آفتاب زايل نكند هم چنان كه در دنيا زايل مىكند ، و بدانكه ايراد و او در اين جمله به جهت دلالتست بر آنكه معطوف و معطوف عليه براى ايشان مجتمع باشد كانه قال و جزاهم جنة جامعين فيها بين البعد عن الحر و القر و دنو الظلال عليهم * ( وَذُلِّلَتْ ) * و رام كرده شود * ( قُطُوفُها ) * ميوه هاى آن * ( تَذْلِيلًا ) * رام گردانيدنى يعنى آسان بود چيدن ميوه هاى آن و هيچ چيز مانع او نشود بلكه بهر وجه كه خواهند به سهولت آن را چينند ايستاده و نشسته و خفته اين معطوف است بر جملهء سابقه و يا حال از * ( دانِيَةً ) * اى تدنو ظلالها عليهم فى حال تذليل قطوفها لهم .\r\n( 15 ) - * ( وَيُطافُ عَلَيْهِمْ ) * و گردانيده شود بر ايشان * ( بِآنِيَةٍ مِنْ فِضَّةٍ ) * جامهاى خرد دسته دار كه از نقره باشد * ( وَأَكْوابٍ ) * و جامهاى بزرگ بىدسته * ( كانَتْ قَوارِيرَا ) * كه باشد مانند آبگينه ها در صفا و شفافيت :\r\n( 16 ) - * ( قَوارِيرَا مِنْ فِضَّةٍ ) * اين بدل قوارير اولست يعنى اوانى و اكواب آن كه مانند آبگينه‌اند در شفافيت كه از نقره مخلوق شده باشد ، بكر * ( قَوارِيرَا ) * را در هر دو موضع بتنوين خوانده چون ( سلاسلا ) كه مذكور شد و از صادق عليه السّلام مرويست كه\r\nينفذ البصر فى فضة الجنة كما ينفذ فى\r\n\r\n","description":"","footnote":"\r\n( 1 ) اين حديث را شيخ صدوق ( ره ) در مجلس چهل و چهارم از مجالس خود در تفسير همين آيهء شريفه ذكر كرده و صاحب كتاب غاية المطلوب از كشف ثعلبى و فضائل ابى السعادات نقل نموده است .\r\n","page_name":" 106 ","page_number":106},
  {"content":"\r\nالزجاج\r\nنفوذ كند بصر در نقره بهشت هم چنان كه نفوذ كند در آبگينه ، مراد آنست كه اصل آن از نقره باشد و مجتمع باشد در او بياض فضه و صفاى قاروره ( 1 ) پس آنچه در داخل آن باشد از خارج آن توان ديد ، و در كشاف مذكور است كه ( كان ) در اينجا بمعنى يكون است در كن فيكون يعنى قوارير متكون شده باشد بتكوين خداى و اين اشعار است بتفخيم اين خلقت عجيبه كه جامع صفت دو جوهر است كه متباين يكديگرند و مثل اين است كانَ مِزاجُها كافُوراً كه مذكور شد * ( قَدَّرُوها ) * اندازه كنند بهشتيان آن ظرفها را بر مقادير و اشكال به مقدار آرزوهاى خود ، يا بحسب اعمال صالحهء خود ، يا اندازه نمايند ساقيان آن ظرفها را فرا خور سيرابى ايشان * ( تَقْدِيراً ) * اندازه كردني يعنى هر كس را فراخور حوصله خود جامى دهند كه بدان سيراب گردد و در آن ظرف زياده و نقصان نبود و شرب به اين طريق ألذّ شربست زيرا كه بر مقدار حاجت است بىزياده و نقصان ، و گفته‌اند كه معنى آنست كه بهشتيان بر قدر آنچه انديشه كنند از شرب بهشت آن را بيابند .\r\n( 17 ) - * ( وَيُسْقَوْنَ فِيها ) * و آشاميده شوند در بهشت * ( كَأْساً ) * خمرى كه * ( كانَ مِزاجُها زَنْجَبِيلًا ) * باشد آميزش آن از زنجبيل يعنى شراب را بياميزند بزنجبيل بهشت كه بسيار طرب آرنده و لذت بخشنده است و اين غير زنجبيل دنيا است چنان كه از ابن عباس مرويست كه\r\n( كل ما ذكره اللَّه فى القرآن مما فى الجنة و سماه ليس له مثل فى الدنيا و لكن سماه اللَّه بالاسم الذى يعرف و الزنجبيل مما كانت العرب تستطيبه فلذلك ذكره اللَّه فى القرآن و وعدهم انهم يسقون فى الجنة الكأس الممزوجة بزنجبيل الجنة )\r\nهر چه ياد كرده است خداى تعالى در قرآن از آنچه در بهشت است و آن را نام نهاده مثل آن در دنيا نيست و ليكن او سبحانه نام نهاده است آن را به اسمى كه معروف و مشهور است ( 2 ) و زنجبيل آن چيزيست كه نزد عرب محبوب و پسنديده است و خوشاينده از اينجهت\r\n\r\n","description":"","footnote":"\r\n( 1 ) هر گاه كانت را ناقصه بگيريم پس ضمير مستتر در * ( كانَتْ ) * اسم آن و قوارير اول خبر آن و قوارير دويم بدل از اول خواهد بود و معنى چنين است كه كوزه هاى بزرگ بيدسته آبگينه ها باشند ( مانند آبگينه ) آبگينه هايى كه از نقره‌اند ( مانند نقره ) يعنى حقيقت اين اكواب مغاير است با حقيقت قاروره و ماهيت فضه و لكن جامع است صفات آن دو چيز متغاير را نرمى و سپيدى نقره و صفا و شفافيت شيشه از باب مبالغه در تشبيه مانند ( زيد اسد ) و پوشيده نماند كه اين توجيه مبنى بر آنست كه نعمتهاى بهشتى را در حقيقت مغاير با نعمتهاى دنيا بدانيم ولى اين سخن بطور كلى ممنوع و مردود است بلكه صحيح آنست كه نعمتهاى بهشت در ماهيت و حقيقت با نعمتهاى دنيا متحد و در اوصاف مختلفند و بنا بر اين بيان صاحب كشاف و امثال وى احسن و امتن است چه آنان كانت را تامه گرفته‌اند بمعنى تكونت و قوارير اول را حال از ضمير فاعل كه در كانت مستتر است پس معنى چنين مىشود كه اكواب بهشتى متكونند از فضه ولى بقدرت الهى مانند شيشهء صاف و شفافند كه از برون آنها آنچه در درونست ديده مىشود . [ . . . 
  ]\r\n( 2 ) چنانچه قبل از اين اشاره كرديم معانى اسماء و الفاظى كه در قرآن كريم و احاديث و روايات معتبره بر نعماء و لذائذ بهشتى اطلاق شده با معانى معروفهء دنيويه آنها از حيث ماهيت و حقيقت يكيست ولى در اوصاف و آثار تفاوت و اختلاف بين آنها بسيار است چه اگر حقايق اشياء و نعمتهاى گوناگون بهشت مغاير باشند با ماهيات آنچه در دنيا است از اشباه و نظائر آنها پس لازم آيد حمل فاكهة و رطب و رمان و - اكواب و قوارير و سندس و استبرق و امثال ذلك بر معانى حقايق مجهوله و اين مخالف آئين فصاحت و بلاغت است و بر خلاف لطف و حكمت پروردگار و منافى ظواهر آيات و رواياتست و اما گفتار ابن عباس پس ممكن است حمل بر معنى مذكور بدين تقرير كه محتملست مقصود وى آن باشد كه نعمتها و لذائذ بهشتى بر وجهى كه حق تعالى نامبرده و توصيف فرموده از حيث اوصاف و خواص در دنيا مانند آنها نيست و چون هر نعمتى در عالم بهشت داراى كمال و لطافت است و از عيب و نقص و كثافت خالى و مبراست بر خلاف نعم دنيويه پس توان گفت نعمت حقيقى و كامل همانست كه در بهشت است و آنچه در دنيا بدان اسم ناميده مىشود بمنزلهء صورتيست از آن حقيقت و اسميست از آن معنى .\r\n","page_name":" 107 ","page_number":107},
  {"content":"\r\nحق سبحانه آن را در قرآن ياد كرده و مؤمنان را وعده داده كه در بهشت جام خمر ممزوج بزنجبيل بهشت بياشامند ، و قوله :\r\n( 18 ) - * ( عَيْناً فِيها ) * بدل زنجبيل است يعنى خمرى آميخته باب چشمهء بهشت كه بطعم زنجبيل باشد * ( تُسَمَّى سَلْسَبِيلًا ) * نام نهاده شده بسلسبيل به جهت سلاست آن در حلق يعنى آسان بگلو رود و زود گوارنده شود ، يا منقاد بهشتيان بود و روان شود هر جا كه آرزو كنند يقال شراب سلسال و سلسل ، و سلسبيل و باء در آن مزيد است به جهت مبالغه در زيادتى سلاست ، و گويند مراد آنست كه آن بطعم و خاصيت زنجبيل باشد بدون لذع و تنغيص بلكه بنقيض آن موصوف باشد كه آن سلاست است ، و گويند اصل سلسبيل سل سبيلا بوده يعني روان شود و رود چه شرب آن نكند مگر آن كسى كه بسبب عمل صالح او را گويند كه روان شو بجانب آن چشمه پس تسميهء آن از قبيل تأبّط شرّا باشد .\r\n( 19 ) - * ( وَيَطُوفُ عَلَيْهِمْ ) * و طواف كنند برابر او * ( وِلْدانٌ مُخَلَّدُونَ ) * پسران جاويد مانده بر حال طفوليت كه بگردش روزگار از آن حالت به حالت ديگر نروند يا با گوشوار و بنا بر اين معنى مشتق است از خلده كه بمعنى گوشواره است .\r\n* ( إِذا رَأَيْتَهُمْ ) * چون به بينى ايشان را اى بيننده * ( حَسِبْتَهُمْ ) * پندارى ايشان را در صفاى لون و درخشندگى چهره ايشان و انعكاس شعاع بعضي از ايشان ببعضى * ( لُؤْلُؤاً مَنْثُوراً ) * مرواريد افشانده شده يعنى تر و تازه و نورانى كه هنوز دست كسى بدان نارسيده باشد و در رونق و آبدارى آن قصورى پيدا نشده باشد ، و گويند وصف ايشان بانتثار به جهت آنست كه براى خدمت در بهشت پراكنده باشند و هر يك براى امرى متردد ( 20 ) -\r\n* ( وَإِذا رَأَيْتَ ثَمَّ ) * و چون ببينى آنجا يعنى در بهشت ، مفعول * ( رَأَيْتَ ) * نه ملفوظ است و نه مقدر به جهت افادهء شيوع و عموم اى بصرك أينما وقع ، و بعضى گفته‌اند كه مفعول محذوف است\r\n","description":"","footnote":"","page_name":" 108 ","page_number":108},
  {"content":"\r\nو تقدير اينكه إذا رأيت ماثم يعنى چون ببينى آن چيزى را كه در آنجاست و اين سخنى ضعيف و ركيك است زيرا كه جايز نيست اسقاط موصول و ابقاى صلهء آن پس معنى آنست كه چون نظر كنى در بهشت بصر تو بهر جا كه واقع شود * ( رَأَيْتَ نَعِيماً ) * ببينى نعمتهايى كه در وصف نگنجد * ( وَمُلْكاً كَبِيراً ) * و ملكى بزرگ و متسع كه زوال به دو راه نيابد و در حديث آمده كه\r\nأدنى اهل الجنة منزلة ينظر فى ملكه مسيرة ألف عام يرى أقصاه كما يرى أدناه\r\nيعنى فروتر كسي از اهل بهشت نظر كند در ملك خود هزار ساله راه بيند ( 1 ) و منتهاى مملكت خود را مشاهده كند بر طريقى كه مبدء آن را ملاحظه مينمايد ، و بقولى ملك كبير نفاذ مشيت است يعنى هر چه خواهد ميسر باشد يا استيذان ملائكه بوقت در آمدن بر ايشان و قول اول مرويست از حضرت صادق عليه السّلام ، و محققان گفته‌اند كه نعيم راحت اشباح است و ملك كبير لذت ارواح و مشاهدهء جلاياى ملك و خفاياى ملكوت و استضائه بانوار جبروت .\r\n( 21 ) - * ( عالِيَهُمْ ثِيابُ سُندُسٍ ) * نصب اين بر حاليت است از ضمير عَلَيْهِمْ يا حَسِبْتَهُمْ اى يطوف عليهم ولدان عاليا للمطوف عليهم ثياب ، يا حسبتهم لؤلؤ عاليا لهم ثياب ، يعنى طواف كنند بر ايشان پسران در حالتى كه بر زبر ايشان باشد جامهاى ديباى لطيف يا پندارند ايشان را لؤلؤ منثور در حالتى كه بر ايشان باشد جامهاى ديباى نازك گرانمايه * ( خُضْرٌ ) * كه آن جامه ها برنگهاى سبز باشند * ( وَإِسْتَبْرَقٌ ) * و بر ايشان باشد ديباهاى محكم يافته و سفته و با براقت و درخشندگى ، و گفته‌اند كه اين ديبا آستر جامه ءها باشد ، و ابو بكر * ( خُضْرٌ ) * بجر خوانده به آنكه صفت * ( سُندُسٍ ) * باشد كه اسم جنس باشد و * ( إِسْتَبْرَقٌ ) * معطوفست بر * ( ثِيابُ ) * بر حذف مضاف و اقامت مضاف اليه در مقام آن و تقدير اينكه و ثياب استبرق مانند ( عليه خز ) أى ثياب خز * ( وَحُلُّوا ) * عطفست بر يَطُوفُ يعنى پيرايه بسته و آراسته كرده شوند * ( أَساوِرَ مِنْ فِضَّةٍ ) * بسوارها از نقره ، اين مخالفت ندارد بكريمه يُحَلَّوْنَ فِيها مِنْ أَساوِرَ مِنْ ذَهَبٍ چه جمع و تعاقب ممكنست ، يا آنكه أَساوِرَ بعضى از\r\n\r\n","description":"","footnote":"\r\n( 1 ) ملك بكسر ميم و سكون لام بمعنى مالك شدن چيزيست و بمعنى آنچه حق كسى بوده باشد اسم فاعل آن مالك است و بضم ميم بمعنى پادشاهى و صفت آن ملك بضم ميم و كسر لام است در اين آيه شريفه حق تعالى باولياء خود وعده نعمت بسيار و پادشاهى و فرمانفرمايى بزرگ داده است و اين سلطنت و پادشاهى همانا نمونه ايست از سلطنت حقه الهيه كه مرتبه كامله آن را به حضرت ختمى مرتبت و عترة طيبه او عليهم السلام كه مظاهر اسماء حسنى و صفات علياء الهى هستند در دنيا و آخرت كرامت فرموده و از براى اين پادشاهى كه در قرآن بعظمت و بزرگى توصيف شده لوازم و آثاريست كه در هر يك از احاديث و روايات مأثوره بمناسبت مقام ببعضى از آنها اشارت و * ( مُلْكاً كَبِيراً ) * را بدان تفسير فرموده‌اند مثل وسعت مملكت چنانچه مضمون حديث مسطور در متن است و يا آنكه زوال و فناپذير نيست چنانچه از امام صادق عليه السلام مرويست كه فرمود :\r\nملكا لا يزول و لا يفنى\r\nيا استيذان ملائكه هنگام دخول بر آنان چنانچه در معانى الاخبار نيز از آن حضرت روايت شده فراجع .\r\n","page_name":" 109 ","page_number":109},
  {"content":"\r\nفضه باشد و بعضى ديگر از ذهب بر حسب اختلاف اعمال ، و در خبر آمده كه نقرهء بهشت بر وجهى صفا و شفافيت داشته باشد كه آنچه ما وراى آن باشد در آن توان ديد و آن از جملهء جواهر بهتر باشد پس كثرت استلذاذ و سرور در او بيشتر باشد نسبت بذهب و غير آن از جواهر * ( وَسَقاهُمْ ) * و بياشاماند ايشان را * ( رَبُّهُمْ ) * پروردگار ايشان * ( شَراباً طَهُوراً ) * شرابى پاك از ادناس و ارجاس و يا پاك كننده از غل و حسد و ساير صفات رذيله كقوله وَنَزَعْنا ما فِي صُدُورِهِمْ مِنْ غِلٍّ و بعد از شرب بدن را خوشبو سازد و بطريق عرق از بدن ترشح نمايد و كثرت طيب عرق آن بر وجهي باشد كه بمراتب از بوى مشك اطيب باشد بر خلاف خمر دنيا كه بأيدى وضره ( 1 ) عصر آن ميكنند و بأرجل دنسه غمس مينمايند و مستحيل به بول مىشود ، و ابراهيم تيمى و ابى قلابه از حضرت رسالت صلَّى اللَّه عليه و آله و سلَّم نقل كرده‌اند كه هر شخصي از اهل بهشت در طعام خوردن قوت صد مرد داشته باشد از اهل دنيا و چون سير شود او را از شراب طهور بياشامانند آنچه خورده باشد از عروق و اعضاى او ترشح نمايد كه ريح آن اطيب از مشك اذفر باشد و اشتهاى او عود كند ، و از مقاتل منقول است كه طهور چشمه ايست در بهشت كه هر كه از آن بياشامد در دل او حقد و حسد بلكه هيچ صفتي از صفات سيئه نماند ، و از جعفر بن محمّد عليهما السّلام مرويست كه چون مؤمن شراب طهور بياشامد از هر چه ما سوى است ميل نموده بالكليه متوجه مولى شود و اين منتهى درجات صديقان است و لهذا اسناد ( سقى ) برب نموده آن را از نعم سابقه ممتاز گردانيد و به آن ختم ثواب ابرار نمود ، و ببايد دانست كه جوى كوثر در بهشت خاصهء حضرت رسالت صلَّى اللَّه عليه و آله و سلَّم است و ذكر آن در سورهء كوثر خواهد آمد انشاء اللَّه تعالى و چهار جوى ديگر از متقيانست كه آبست و شير و خمر و عسل ، و صفات آنها در سورة حضرت محمّد صلَّى اللَّه عليه و آله و سلَّم سمت ذكر يافته و دو چشمهء از ان اهل خشيتست فِيهِما عَيْنانِ تَجْرِيانِ و دو چشمهء از ان اصحاب يمين است كه يهِما عَيْنانِ نَضَّاخَتانِ و اين چهار چشمه در سورة الرحمن جل ذكره ذكر يافت و شراب رحيق از آن ابرار است ، و چشمهء تسنيم از آن مقربانست ، و اين هر دو در سوره مطففين رقم بيان خواهد يافت و دو چشمه از آن اهل بيت است صلوات اللَّه عليهم كه آن كافور و زنجبيل است و آن را سلسبيل خوانند و شراب طهور نيز از ايشانست و محققان آن را شراب شهود ( 2 ) گويند كه مرآت دل نوشنده را بلوامع انوار منور سازد و پذيراى عكس انوار ايزدى گرداند و وقت حال او را چنان صافي سازد كه اصلا به غير او سبحانه نپردازد عارفي گفته كه اگر فردا بزم نشينان دار القرار\r\n\r\n","description":"","footnote":"\r\n( 1 ) وضرة صفت ايدى بمعنى چركين است - و ضر وضرا فهو و ضر مثل وسخ وسخا فهو وسخ و زنا و معنى .\r\n( 2 ) اين عبارت يعنى از و محققان تا جملهء عطا فرموده‌اند مأخوذ از تفسير كاشفيست و چون قسمتى از اين عبارت صريح در وحدت وجود بلكه وحدت موجود است ( مراجعه شود بتفسير حسينى ) مرحوم مؤلف از نقل آن قسمت خوددارى فرمود و بجاى آن ، عبارتى را آورده كه مشتمل بر كفر و الحاد نباشد مع الوصف بر ارباب دانش و تحقيق پوشيده نخواهد بود كه آيه شريفه از اين گونه تأويلات خياليه فرسنگها دور است و شرابا طهورا به هيچ وجه مناسبتى با اين بافته ها ندارد .\r\n","page_name":" 110 ","page_number":110},
  {"content":"\r\nرا بر أرائك حبور و سرور شراب طهور خواهند چشانيد امروز باده نوشان خم خانه محبت را قسطى اشمل و حظى اوفر عطا فرموده‌اند ، در خبر است كه سهل بن عبد اللَّه در نماز اينسوره ميخواند چون به اين ايه رسيد آواز دهانش ميآمد چنان كه كسى چيزى مكد ، او را گفتند اى شيخ قرآن ميخواندى يا شراب ميخوردى گفت شراب ميخوردم بكأس * ( سَقاهُمْ رَبُّهُمْ شَراباً طَهُوراً ) * اگر از قرآن لذت شراب نيافتمى نخواندمى ، از عبد اللَّه عمر مروى است كه مردى حبشى نزد رسول صلَّى اللَّه عليه و آله و سلَّم آمد و گفت خدا شما را تفضيل داده بر حسن صوت و بياض لون اگر ايمان آرم به آنچه به تو آمده و به آن عمل كنم با تو در بهشت در آيم يا نه رسول صلَّى اللَّه عليه و آله فرمود بلى پس فرمود به آن خدايى كه جان من در فرمان اوست كه در دنيا مردى سياه باشد كه در بهشت نور روى او هزار فرسخ تابد و بعد از آن فرمود هر كه بگويد\r\nلا إله الا اللَّه\r\nاو را عهدى باشد نزد خداى و هر كه بگويد\r\nسبحان اللَّه و بحمده\r\nاو را صد و بيست هزار حسنه بنويسند يكى از حضار گفت يا رسول اللَّه پس هيچكس هلاك نشود و به عذاب دوزخ گرفتار نگردد رسول فرمود مرد باشد كه در عرصه گاه قيامت حاضر شود با چندان عمل كه اگر بر كوه بو قبيس نهند از جاى برود و يك نعمت از نعم الهى بيايد و آن را مستغرق گرداند و آخر محتاج فضل رحمت الهى شود بعد از آن رسول صلَّى اللَّه عليه و آله و سلَّم اين آيه را در صفت بهشت تلاوت فرمود چون به اينجا رسيد كه * ( وَسَقاهُمْ رَبُّهُمْ شَراباً طَهُوراً ) * حبشى گفت يا رسول اللَّه در بهشت آنچه چشم تو بيند چشم من خواهد ديد گفت بلي حبشى نعره بزد و جان به حق تسليم كرد عبد اللَّه عمر گفت كه بعزت خدا رسول را ديدم كه بدست مبارك خود آب بر او ريخت و در قبرش نهاد پس بسعادت دارين فايز شد ، و در بعضى روايت آمده كه رب در اينمقام بمعنى سيد است مانند قوله تعالى اذْكُرْنِي عِنْدَ رَبِّكَ و مراد به آن امير المؤمنين عليه السّلام است يعني آب دهد ايشان را سيد ايشان علي بن ابى طالب كه ساقى اهل بهشت است ، و اخبار بسيار از موافق و مخالف متظافر است كه ساقى كوثر علي بن ابى طالب عليه السّلام خواهد بود و لهذا قال الشاعر :\r\n\r\nربّ هب لي من المعيشة سؤلي\r\nو اعف عنّي بحقّ آل رسول\r\n\r\n\r\nو اسقني شربة بكفّ علىّ\r\nسيّد الأوصياء زوج بتول\r\n\r\nو چون ابرار به اين نعمت عظمى و كرامت قصوى مشرف شوند ايشان را گويند كه :\r\n( 22 ) - * ( إِنَّ هذا ) * بدرستى كه آنچه مذكور شد از اصناف نعم و انواع ملاذ * ( كانَ لَكُمْ ) * جزاء هست مر شما را پاداش اعمال حسنه و طاعات مبروره * ( وَكانَ سَعْيُكُمْ ) * و هست شتافتن\r\n","description":"","footnote":"","page_name":" 111 ","page_number":111},
  {"content":"\r\nشما در طاعت و خيرات و مرضات واهب العطيات * ( مَشْكُوراً ) * پسنديده و جزاء داده شده بر آن تسميه جزاء بشكر بر سبيل مجاز است فكان افعال ايشان بر آن جزاء سپاسدارى كرده و شكر - گذارى آن را به تقديم رسانيده ، آيه دليلست بر آنكه جزاء بر عمل خواهد بود و مبطل قول مجبره كه جزاء بر عمل نيست ، بعد از آن بر سبيل منت و تذكير نعمت خطاب به حضرت رسالت صلَّى اللَّه عليه و آله و سلَّم مىكند كه :\r\n( 23 ) - * ( إِنَّا نَحْنُ ) * بدرستى كه كه ما * ( نَزَّلْنا ) * فرو فرستاديم * ( عَلَيْكَ الْقُرْآنَ ) * بر تو قرآن را * ( تَنْزِيلًا ) * فرو فرستادنى بتدريج سوره اى بعد از سوره و آيتى بعد از آيتى تا بر تو دشوار نباشد حفظ آن و فهم معني آن كقوله وَقُرْآناً فَرَقْناه لِتَقْرَأَه عَلَى النَّاسِ عَلى مُكْثٍ تكرير ضمير متكلم به جهت مزيد اختصاص تنزيلست به او تا متقرر شود در نفس نفيس حضرت رسالت صلَّى اللَّه عليه و آله كه تنزيل آن بر طريق تدريج محض حكمت و صوابست كانه قال ما نزل عليك القرآن تنزيلا مفرقا منجما إلا انا لا غيري و قد عرفتني حكيما فاعلا لكل ما افعله بدواعي الحكمة .\r\n( 24 ) - * ( فَاصْبِرْ ) * پس صبر كن * ( لِحُكْمِ رَبِّكَ ) * مر حكم پروردگار خود را بتاخير نصرت تو بر كفار و تعويق هلاكت معاندان تو چه حكمت و مصلحت مقتضى اينست * ( وَلا تُطِعْ مِنْهُمْ ) * و فرمان مبر از ايشان * ( آثِماً ) * گناهكارى را كه ترا باثم خواند چون عتبه كه متحمل انواع فسوق و مآثم است و بسبب اين ترا ميگويد كه از دعوت خود باز ايست تا دختر خود را به تو دهم * ( أَوْ كَفُوراً ) * يا نسپاسى كه ترا بكفر دعوت كند چون وليد مغيره كه در كفر غاليست و ترا به جهت آن ميگويد كه بدين ما رجوع كن تا ترا توانگر سازم ، مراد آنست كه به جهت قلت صبر بر تأذى و تحمل مشاق اطاعت كسى مكن كه ترا بر معاصى دارد و كسى كه ترا بر كفر ترغيب كند ، ايراد لفظ * ( أَوْ ) * بدون و او به جهت دلالتست بر آنكه هر يك از إثم و كفر مخصوص است در استحقاق عصيان و مشتغل به آن و اگر و لا تطعهما مىگفت مشعر بود بر جواز اطاعت احدهما و ترتب نهى بر وصفين مشعر است به آنكه نهى مخصوص به اين هر دوست و دال بر آنكه مطاوعت در اثم و كفر منهى عنه است و مطاوعت در غير آن غيره محظور است .\r\n( 25 ) - * ( وَاذْكُرِ اسْمَ رَبِّكَ ) * و ياد كن نام پروردگار خود را * ( بُكْرَةً وَأَصِيلًا ) * در هر صبح و شام يعنى پيوسته بذكر او مشغول باش و بتبليغ رسالت اشتغال نماى ( 1 ) .\r\n\r\n","description":"","footnote":"\r\n( 1 ) جمعى از مفسرين بر آنند كه مراد از * ( وَاذْكُرِ اسْمَ رَبِّكَ ) * نماز است و مراد از * ( بُكْرَةً ) * نماز بامداد و مراد از * ( أَصِيلًا ) * نماز ظهر و عصر و مراد از * ( وَمِنَ اللَّيْلِ فَاسْجُدْ لَه ) * نماز مغرب و عشاء است چه لفظ اصيل گاهى اطلاق مىشود بر ما بعد زوال ( بعد از ظهر ) پس شامل مىشود وقت نماز ظهر و نماز عصر را و گروهى ديگر بر آنند كه مراد از و اذكر اسم ربك مطلق ذكر پروردگار است نه خصوص نماز و معنى بكرة و اصيلا اول روز و آخر روز يعنى اول شب . علامه طبرسى ( ره ) در جوامع الجامع فرموده ، * ( بُكْرَةً وَأَصِيلًا ) * اى صباحا و مساء و در مجمع فرموده : و البكرة اول النهار و الاصيل العشى و هو اصل الليل و هم گويند : مراد از بكرة و اصيلا مداومت بر ذكر خداوند است در همهء اوقات نگارنده گويد :\r\nمحتملست مراد خصوص اول روز و اول شب باشد چه در احاديث و روايات تحريص و ترغيب بسيارى شده راجع بدعا و ذكر حقتعالى هنگام طلوع آفتاب و غروب آفتاب فراجع .\r\n","page_name":" 112 ","page_number":112},
  {"content":"\r\n( 26 ) - * ( وَمِنَ اللَّيْلِ ) * و در بعضى از شب * ( فَاسْجُدْ لَه ) * پس سجده كن مر او را يعنى نماز گذار ، و اكثر مفسران گفته‌اند كه بكرة وقت نماز بامداد است و اصيل وقت ظهر و عصر و * ( مِنَ اللَّيْلِ فَاسْجُدْ لَه ) * مغرب و عشاء پس معنى چنين باشد كه بر پنج وقت نماز مداومت نماى ، و تقديم جار و مجرور بر فعل امر به جهت آنست كه در نماز شب مزيد كلفت و خلوص است * ( وَسَبِّحْه ) * و نماز گذار براى خدا * ( لَيْلًا طَوِيلًا ) * در شب دراز يعنى در وقت دراز اوقات شب به نماز تهجد قيام نماى كه آن دو ثلث آنست يا نصف آن يا ثلث آن ، و احمد بن محمد از حضرت امام رضا عليه التحية و الثناء از اين آيه سؤال كرد و گفت ( ما ذاك التسبيح ) فرمود\r\nهو صلوة الليل .\r\n( 27 ) - * ( إِنَّ هؤُلاءِ ) * بدرستى كه اين گروه يعنى كفار * ( يُحِبُّونَ الْعاجِلَةَ ) * دوست ميدارند سراى شتابنده را كه دار دنياست و لذات و منافع آن را اختيار ميكنند * ( وَيَذَرُونَ وَراءَهُمْ ) * و واميگذارند در پيش خود يا مياندازند از پس پشت خود * ( يَوْماً ثَقِيلًا ) * روز گران را كه قيامتست يعنى به دو نميگرويدند و براى او عمل نميكنند ، مراد بثقل شدت و هول آنست مستعار از ثقلى كه متعب حامل آن باشد و مانند اينست كريمهء ثَقُلَتْ فِي السَّماواتِ وَالأَرْضِ اينكلام در حكم تعليل است از براى آن چيزى كه به آن امر فرموده و از آن نهى نموده .\r\n( 28 ) - * ( نَحْنُ خَلَقْناهُمْ ) * ما آفريديم ايشان را از آب اندك و سست * ( وَشَدَدْنا ) * و محكم كرديم * ( أَسْرَهُمْ ) * ربط مفاصل ايشان را باعصاب يعني اعضاى ايشان را محكم به يكديگر بستيم ، و بعضى گفته‌اند كه معنى آنست كه خلق كرديم ايشان را پس مسدود ساختيم ايشان را بامر و نهى تا از حدود اللَّه تعدى ننمايند هم چنان كه اسير را بقيد مسدود ميسازند تا نگريزد * ( وَإِذا شِئْنا ) * و چون خواهيم هلاك ايشان را * ( بَدَّلْنا ) * بدل كنيم ايشان را * ( أَمْثالَهُمْ ) * بامثال ايشان در خلقت و شدت اسر * ( تَبْدِيلًا ) * بدل كردنى يعنى ايشان را بميرانيم و در نشئه ثانيه به همين صورت و هيئت باز آريم يا ايشان را ببريم و بدل كنيم ايشان را به غير ايشان از بندگان فرمانبردار اگر حكمت مقتضى اين باشد ، و مؤيد معنى اول است ايثار كلمهء ( إذا ) بر كلمهء ( إن ) چه اذا در امور محققه مستعملست و آن در امور فرضيه .\r\n( 29 ) - * ( إِنَّ هذِه ) * بدرستى كه اينسوره * ( تَذْكِرَةٌ ) * پندى و موعظه ايست كه به آن متذكر\r\n","description":"","footnote":"","page_name":" 113 ","page_number":113},
  {"content":"\r\nشوند بامر آخرت يا اين معامله اهل البيت در بذل و ايثار عبرتى است مر مؤمنانرا تا به مثل آن عمل كنند و از مثل اين جزاها بهره يابند يا اين رسالت كه تبليغ آن ميكنى در او تذكره ايست مر طالبان راه حق را * ( فَمَنْ شاءَ اتَّخَذَ ) * پس هر كه خواهد فرا گيرد * ( إِلى رَبِّه ) * بقرب پروردگار خود * ( سَبِيلًا ) * راهى بوسيلهء كسب طاعات و خيرات و اجتناب از محرمات گو فرا گير كه عنان اختيار در قبضهء اقتدار تو است ، آيه دليلست بر آنكه آدمي مجبور نيست و استطاعت قبل از فعل است پس مبطل قول مجبره باشد .\r\n( 30 ) - * ( وَما تَشاؤُنَ ) * و نخواهيد اى كافران معاند هيچ راهى بمرضات خداى بر وجه اختيار * ( إِلَّا أَنْ يَشاءَ اللَّه ) * مگر در وقتى كه خواهد خداى اجبار شما را بر آن و الجاء شما بر آن اما در اين صورت نفعى بشما نرسد و خالى از تكليف باشد چه تكليف در وقت اختيار است نه در حال اجبار پس او سبحانه اراده مشيت اين نكند بلكه مشيت او آنست كه شما به اختيار خود ايمان آريد تا مستحق ثواب شويد ، و بعضى گفته‌اند كه معنى آنست كه نخواهيد شما هيچ فعلى را بر وجه طاعت و عبادت مگر كه خواهد خداى آن را نه آنكه مشيت خداى موافق مشيت شما باشد در جميع افعال كه مراد شما باشد از معاصى و مباحات و غير آن زيرا كه بدلايل واضحه ثابت شده كه جايز نيست كه او سبحانه ارادهء قبيح نمايد * ( إِنَّ اللَّه ) * بدرستى كه خداى * ( كانَ عَلِيماً ) * هست دانا بافعال و اعمال شما * ( حَكِيماً ) * صوابكار كه هيچ چيز اراده نكند الا بمقتضى حكمت و مصلحت .\r\n( 31 ) - * ( يُدْخِلُ مَنْ يَشاءُ ) * در آرد هر كه را خواهد از اهل ايمان * ( فِي رَحْمَتِه ) * در بخشش خود كه آن هدايت و توفيق است در طاعت يا در بهشت بفضل كرم بىغايت * ( وَالظَّالِمِينَ ) * و ستمكاران را يعنى مشركان را كه در گذشته‌اند از طريق قويم و صراط مستقيم * ( أَعَدَّ لَهُمْ ) * آماده كرده است از براى ايشان * ( عَذاباً أَلِيماً ) * عذاب دردناك نصب الظالمين بر شريطهء تفسير است تا مطابق جمل معطوف عليها باشد و تقدير اينست كه أوعد الظالمين يا كافى الظالمين أعدلهم عذابا اليما .\r\n\r\nسورة المرسلات\r\nمكيست و پنجاه آيه است بلا خلاف .\r\nابى بن كعب از حضرت رسالت صلَّى اللَّه عليه و آله و سلَّم روايت كرده كه هر كه سورة المرسلات بخواند در\r\n","description":"","footnote":"","page_name":" 114 ","page_number":114},
  {"content":"\r\nنامه او ثبت كنند كه او از مشركان نيست ، از ابن عباس روايتست كه اين سورة در ليلة الجن فرود آمد و ما همراه رسول بوديم آن حضرت فرمود كه هر كه اين سوره بخواند از شر جن و انس در پناه خدا باشد و او را از زمره مؤمنان نويسند و از حضرت ابو عبد اللَّه صلوات اللَّه عليه منقولست كه هر كه اين سوره بخواند حق سبحانه او را به حضرت پيغمبر صلَّى اللَّه عليه و آله و سلَّم شناسا گرداند و با آن حضرت همنشين سازد .\r\nو بدانكه چون حق سبحانه ختم سوره هَلْ أَتى فرمود بذكر قيامت و آنچه مهيا ساخته از براى ظالمان افتتاح اين سوره به مثل آن نموده فرمود .\r\n( 1 ) -\r\n* ( بِسْمِ اللَّه الرَّحْمنِ الرَّحِيمِ ) * * ( وَالْمُرْسَلاتِ ) * سوگند بفرشتگان فرستاده شد * ( عُرْفاً ) * به جهت نيكويى يعنى بامر و نهى كه موجب هدايت است بآيات قرآن كه فرستاده شده است براى نيكويى و خير خواهى ببندگان يا به بادهاى عذاب كه روان گردانيده شده‌اند متتابع و متعاقب يكديگر يا بنفوس كامله كه فرستاده شده‌اند با بدان به جهت استكمال آن و قول اول منقولست از حضرت امير المؤمنين عليه السّلام و عرف يا نقيض نكر است و انتصاب او بر عليت اى و المرسلات للاحسان و المعروف يا بمعنى تتابع مأخوذ از عرف الرجل اذا تابع و انتصاب او بر حاليت .\r\n( 2 ) - * ( فَالْعاصِفاتِ ) * پس سوگند بملائكه كه سخت جهنده و رونده‌اند * ( عَصْفاً ) * سخت جهيدنى و رفتنى در امتثال اوامر الهى مانند وزيدن باد ، يا بآيات قرآنى كه محو كننده و زايل سازندهء احكاماند يعنى ناسخ شرايع و اديان متقدمه‌اند ، يا ببادهاى جهنده به سختى به جهت تعذيب كفار و استيصال ايشان ، يا بنفوس كامله كه برنده و نيست سازنده‌اند ما سواى حق را .\r\n( 3 ) - * ( وَالنَّاشِراتِ ) * و سوگند بفرشتگان كه نشر كنندگانند شرايع و كتب را و منتشر سازنده اجنحهء خود را نزد فرود آوردن وحى بانبياء * ( نَشْراً ) * منتشر ساختى بآيات قرآنى كه آثار هدايت را منتشر ميگردانند براى خاص و عام ، يا ببادهاى پراكنده براى استراحت بندگان ، يا بنفوس كامله كه نشر كننده نفوسند كه مرده‌اند بجهل و ضلالت بالقاى علم و هدايت در قلوب ايشان .\r\n( 4 ) - * ( فَالْفارِقاتِ ) * پس سوگند بملائكه كه جدا كننده‌اند مر حق و باطل را از يكديگر * ( فَرْقاً ) * جدا كردني ، يا بآيات قرآنى كه جدا كننده خيرند از شر ، يا برياح كه متفرق سازندهء اشراراند يا بنفوس كامله كه فارق حق و باطلند از هم .\r\n","description":"","footnote":"","page_name":" 115 ","page_number":115},
  {"content":"\r\n( 5 ) - * ( فَالْمُلْقِياتِ ) * پس به فرشتگان كه افكنندگانند بپيغمبران * ( ذِكْراً ) * وحى را يا بآيات ( 1 ) قرآنى كه القاى ذكر حق ميكنند در ميان عالميان ، يا ببادهايى كه سبب ذكر ميشوند چه مشاهدهء هبوب موجب ذكر حق است و استدلال بر آن بر قدرت حق ، يا بنفوس كامله كه افكنندهء ذكراند در قلوب بندگان .\r\n( 6 ) - * ( عُذْراً ) * به جهت عذر محقان صواب كار * ( أَوْ نُذْراً ) * يا بيم كردن مبطلان تبه روزگار يعنى القاى ذكر به جهت آنست كه اهل حق اعتذار جويند به خدا بتوبه و استغفار در وقت مشاهده نعماى الهي و تفكر در آلاى پادشاهى و دلايل قدرت وى كما هى و يا به جهت تخويف مبطلانست كه تعقل نميكنند و در آيات او تفكر نمينمايند ، و بدانكه عذر مصدر عذر است كه بمعنى محا الاساءة است ، و نذر مصدر انذار است كه بمعنى خوف است و ميتواند بود كه عذر جمع عذير باشد بمعنى معذرت و نذر جمع نذير باشد بمعنى انذار ، و حفص به سكون عذر و نذر خوانده كه مخفف عذر و نذر است بضم ذال و بر هر تقدير نصب آنها بر عليت است و يا بدل ذكر است و احتمال دارد كه عذر و نذر بمعنى عاذرين و منذرين باشند و نصب آن بر حاليت است ، حاصل كه حق سبحانه بامور مذكوره قسم ياد ميفرمايد بر اينكه :\r\n( 7 ) - * ( إِنَّما تُوعَدُونَ ) * جز اين نيست كه آنچه وعده داده مىشويد بدان از آمدن قيامت و آنچه متعلق است بدان از ثواب و عقاب * ( لَواقِعٌ ) * هر آينه بوقوع آينده است و ظاهر شونده آن گه بيان علامات وقوع آن ميفرمايد بقوله :\r\n( 8 ) - * ( فَإِذَا النُّجُومُ ) * پس آن گاه كه ستارگان * ( طُمِسَتْ ) * محو و زايل شوند از اماكن خود كقوله : وَإِذَا الْكَواكِبُ انْتَثَرَتْ يا نور ايشان از آنها نزع نموده شوند پس\r\n\r\n","description":"","footnote":"\r\n( 1 ) علامهء طبرسى ( ره ) در مجمع از ابو حمزهء ثمالى روايت كرده كه مراد از * ( وَالْمُرْسَلاتِ عُرْفاً ) * و هم * ( وَالنَّاشِراتِ نَشْراً ) * فرشتگانند و بمقتضاى ظواهر اين آيات اولى آنست كه اتحاد سياق را رعايت كرده و موصوف سائر صفات مذكوره در آيات را نيز ملائكه بدانيم لكن هر صفتى كه با واو عاطفه بر صفت ديگرى معطوفست مشعر است بر تعدد موصوف و هر صفتى كه با فاء عاطفه معطوفست دليلست بر اتحاد موصوف و تفريع اين صفت بر صفت ديگر پس در اين آيات شريفه تنها لفظ * ( وَالنَّاشِراتِ ) * است كه عطف شده با واو عاطفه بر * ( وَالْمُرْسَلاتِ ) * و اشاره است به آنكه فرشتگانى كه نشر كنندگان شرايع و احكام پروردگارند در زمين غير از ملائكه مرسلاتند ( فرشتگانى كه فرستاده شدگانند پى در پى از براى تدبير امور عالم ) آن گاه صفت ديگرى را با حرف فاء براى مرسلات ذكر فرموده كه * ( فَالْعاصِفاتِ عَصْفاً ) * يعنى همان ملائكهء مرسلات مانند رياح عاصفه بشدت جهنده و تند روندگانند از براى امتثال اوامر الهى و انجام وظائف مقرره سپس دو صفت نيز براى ملائكه ناشرات ذكر فرموده و با فاء عاطفه تعبير فرموده است كه * ( فَالْفارِقاتِ فَرْقاً فَالْمُلْقِياتِ ذِكْراً ) * يعنى همان ملائكه ناشرات جدا كنندگان حقند از باطل و هم القاء كنندگان وحيند بانبياء و مرسلين ( و اللَّه اعلم بمراده ) .\r\n","page_name":" 116 ","page_number":116},
  {"content":"\r\nبى نور گردند .\r\n( 9 ) - * ( وَإِذَا السَّماءُ ) * آن گاه كه آسمان * ( فُرِجَتْ ) * شكافته گردد و راهها و شكافها در او پيدا شود .\r\n( 10 ) -\r\n* ( وَإِذَا الْجِبالُ ) * آن گاه كه كوه ها * ( نُسِفَتْ ) * پراكنده شوند از مواضع خود ، و مانند اينست و بُسَّتِ الْجِبالُ بَسًّا وَكانَتِ الْجِبالُ كَثِيباً مَهِيلًا يا بسرعت تمام ربوده و زايل گردانيده شوند از اماكن خود كه هيچ اثر از آن در زمين نماند و مانند غبار بر هوا روند ، اول مأخوذ است از نسف الحب اذا نسف بالمنسف و ثانى از انتسف الشيء اذا اختطفه .\r\n( 11 ) - * ( وَإِذَا الرُّسُلُ ) * و آن گاه كه پيغمبران * ( أُقِّتَتْ ) * تعيين كرده شود براى ايشان ميقاتى كه حاضر شوند در آن براى گواهى دادن بر امتنان ، عامل در ظرف محذوفست و كريمهء إِنَّما تُوعَدُونَ لَواقِعٌ دالست بر آن و تقدير اينست كه فاذا طمست النجوم و فرجت السماء و نسفت الجبال و أقتت الرسل وقعت القيامة پس ندا كرده شود .\r\n( 12 ) - * ( لأَيِّ يَوْمٍ ) * براى كدام روز * ( أُجِّلَتْ ) * وا پس داشته بود اين چيزها يعنى طمس نجوم و شق آسمان و قلع جبال و تعيين وقت براى رسل ، اين سؤال براى تعظيم و تفخيم اين روز باشد و تعجب از هول آن پس جواب آيد كه :\r\n( 13 ) - * ( لِيَوْمِ الْفَصْلِ ) * براى روز جدا كردن كه امروز است چه در آن روز مؤمن را از كافر و مطيع را از عاصي جدا گرداند و مكافات دهد ، يا روز حكم كردن ميان خلقان .\r\n( 14 ) - * ( وَما أَدْراكَ ) * و چه چيز دانا گردانيد ترا يعنى تو چه دانى كه * ( ما يَوْمُ الْفَصْلِ ) * چيست روز فصل و چگونه بكنه آن رسى .\r\n( 15 ) - * ( وَيْلٌ ) * واى كلمه عذابست * ( يَوْمَئِذٍ ) * در آن روز * ( لِلْمُكَذِّبِينَ ) * مر تكذيب كنندگان را است بروز فصل ، ويل در اصل مصدر است منصوب باضمار فعل خود و عدول از نصب برفع به جهت دلالتست بر ثبات هلاكت براى مدعو عليه و مانند اينست سَلامٌ عَلَيْكُمْ * ( يَوْمَئِذٍ ) * ظرف اوست يا صفت ، و بعد از آن تهديد كفار مينمايد كه :\r\n( 16 ) - * ( أَ لَمْ نُهْلِكِ الأَوَّلِينَ ) * آيا هلاك نكرديم پيشينيان را چون قوم نوح و عاد و ثمود كه تكذيب انبياء كردند .\r\n( 17 ) - * ( ثُمَّ نُتْبِعُهُمُ ) * پس ما از پى ايشان در آورديم به هلاكت * ( الآخِرِينَ ) * پسينيان را كه نظير ايشانند چون كفار مكه و آن قتل بدر بود و غلا و قحطى و غير آن ، يا قوم لوط و شعيب و موسى را در پى قوم نوح و عاد و ثمود در آورديم و عدم جزم نتبع تا معطوف باشد بر نهلك\r\n","description":"","footnote":"","page_name":" 117 ","page_number":117},
  {"content":"\r\nبه جهت استيناف آنست ، و مبرد گفته كه تقدير اينست كه ثم نحن نتبعهم نه غير آن زيرا كه جملهء اولى ماضى است و ثانى مستقبل ، و مؤيد تفسير اولست قول حسن بصرى كه إن الاخرين هم الذين يقوم عليهم القيمة ، و * ( نُتْبِعُهُمُ ) * بجزم كه از قرائت شاذ است مقوى قول ثانيست .\r\n( 18 ) - * ( كَذلِكَ ) * مثل اين فعل شنيع * ( نَفْعَلُ بِالْمُجْرِمِينَ ) * ميكنيم بهمهء گناهكاران مراد كفارند .\r\n( 19 ) - * ( وَيْلٌ يَوْمَئِذٍ ) * مكروهى بزرگ در آن روز * ( لِلْمُكَذِّبِينَ ) * مر تكذيب كنندگان را است بآيات خدا و انبياء ، اين تكرير نيست زيرا كه اول تكذيب است بقيامت و اين تكذيب بآيات خدايا ويل اول عذاب آخرتست و ثانى اهلاك در دنيا ، و بر تقدير تسليم اطلاق تكذيب و حمل آن بر - تكرير به جهت تأكيد نيز حسن است و شايع در كلام عرب چنانچه در سورة الرحمن مبين شد\r\nبعد از آن بر سبيل منت و تذكير نعمت ميفرمايد كه :\r\n( 20 ) - * ( أَ لَمْ نَخْلُقْكُمْ ) * آيا نيافريديم شما را * ( مِنْ ماءٍ مَهِينٍ ) * از آبى خوار و بىمقدار .\r\n( 21 ) - * ( فَجَعَلْناه ) * پس گردانيديم آن آب را و نگاه داشتيم * ( فِي قَرارٍ مَكِينٍ ) * در قرارگاه استوار كه رحم است .\r\n( 22 ) - * ( إِلى قَدَرٍ مَعْلُومٍ ) * تا به مقدارى دانسته شده و معين گشته كه آن زمان ولادتست كه آن نه ماهست يا زياده يا كمتر .\r\n( 23 ) - * ( فَقَدَرْنا ) * پس توانا بوديم بر آفرينش شما * ( فَنِعْمَ الْقادِرُونَ ) * پس نيك تواناييم ما بر تدبير آن يا اندازه كرديم خلق شما را از قصر و طول و ذكر و انثى و غير آن از كيفيت و كميت پس نيكو اندازه كننده‌ايم ( 1 ) ما مؤيد اينست قرائت كسايى و نافع كه * ( فَقَدَرْنا ) * است بتشديد دال و شبهه اى نيست كه خلق انسان كه مشتمل است بر هيئة كمال و حسن فعال و حواس صحيحه و عقل و تميز و نطق از آب ضعيف مهين اعظم اعتبار است و ابين حجت بر آنكه صانع او مدبر و حكيم و عالم و قادر است و جاحد اين مكابر است ببداهت عقل .\r\n( 24 ) - * ( وَيْلٌ يَوْمَئِذٍ ) * بزرگتر بلائى آن روز * ( لِلْمُكَذِّبِينَ ) * مر تكذيب كنندگان را است مر قدرت ما را بر اين و باور ندارندگان اقتدار ما بر اعادهء امثال اين .\r\n( 25 ) - * ( أَ لَمْ نَجْعَلِ الأَرْضَ ) * آيا نگردانيديم زمين را * ( كِفاتاً ) * جمع كننده و ضم نماينده\r\n\r\n","description":"","footnote":"\r\n( 1 ) يعنى محتملست * ( فَقَدَرْنا ) * الاية از قدرت بمعنى توانايى باشد يعنى ما بقدرت كاملهء خود از آب پست و بىمقدار شما را بيافريديم و محتملست كه بمعنى * ( فَقَدَرْنا ) * بتشديد باشد يعنى ما تقدير كرديم آفرينش شما و اعضاء و جوارح و الوان و سائر خصوصيات شما را و همچنين است نسبت به * ( فَنِعْمَ الْقادِرُونَ ) * .\r\n","page_name":" 118 ","page_number":118},
  {"content":"\r\n( 26 ) - * ( أَحْياءً وَأَمْواتاً ) * زندگان و مردگان را ، يعنى أحياء را فراهم آورده از برون خود و اموات را بدرون خود در آورده . بدانكه كفات مشتق است از كفت الشيء اذا جمعه و ضمه و آن اسم ما يكفت به است چون ضمام و جماع كه اسم ما يضم و يجمع به است يقال هذا الباب جماع الأبواب و\r\nفى الحديث اكفتوا صبيانكم الليل\r\nاى ضموهم إلى انفسكم ، و * ( أَحْياءً وَأَمْواتاً ) * منصوبند بمفعوليت آن كانه قيل نكافته أحياء على ظهرها و أمواتا فى بطنها ، يا بفعل مضمر كه كفات دالست بر آن اى تكفت أحياء و أمواتا ، مرويست كه حضرت امير المؤمنين سلام اللَّه عليه در جنازه اى نگاه كرد فرمود كه\r\nهذه كفات الاموات\r\n، و بعد از آن در خانها نگريست و فرمود\r\nهذه كفات الاحياء\r\nو از ابو عبيده نقل كرده‌اند كه كفات بمعنى اوعيه است پس آن جمع كفت باشد يعنى زمين را ظروف أحياء و اموات گردانيديم ، و تنكير احياء و امواتا براى تفخيم است كانه قيل : تكفت احياء لا يعدون و امواتا لا يحصرون ، يا آنكه أحياء و اموات انس بعضى از أحياء و اموات حيواناتست كه در ظهر و بطن ارضاند ، و ميتواند بود كه معنى چنين باشد كه تكفتكم احياء و أمواتا پس نصب آنها بر حاليت باشد از ضمير مخاطب كه سوق كلام دالست بر آن .\r\n( 27 ) - * ( وَجَعَلْنا ) * و گردانيديم * ( فِيها ) * در زمين * ( رَواسِيَ ) * كوه هاى استوار و پا بر جا * ( شامِخاتٍ ) * بلند و سرافراز ، تنكير به جهت تفخيم است و اشعار به آنكه جبال ظرف مالا يعرف و ما لا يرى نيز هست * ( وَأَسْقَيْناكُمْ ) * و بياشامانيديم شما را * ( ماءً فُراتاً ) * آبى شيرين و صافى بسبب آفريدن عيون و منابع در جبال .\r\n( 28 ) - * ( وَيْلٌ ) * وادى در جهنم * ( يَوْمَئِذٍ ) * در روز رستخيز * ( لِلْمُكَذِّبِينَ ) * مر تكذيب كنندگان را است كه بامثال اين نعمتها اعتراف نكنند و خزنهء دوزخ مكذبان را در آن روز گويند كه :\r\n( 29 ) - * ( انْطَلِقُوا ) * برويد * ( إِلى ) * بسوى * ( ما كُنْتُمْ بِه ) * آنچه بوديد كه به آن * ( تُكَذِّبُونَ ) * تكذيب ميكرديد يعنى روان شويد بجانب دوزخ و انواع عذاب آن .\r\n( 30 ) -\r\n* ( انْطَلِقُوا ) * تكرار براى تأكيد است يعنى برويد البته يا روان شويد خصوصا * ( إِلى ظِلٍّ ) * بسوى سايه * ( ذِي ثَلاثِ شُعَبٍ ) * كه خداوند سه شاخ است مراد ظل يحموم است كه دود جهنم است و به جهت بزرگي و بسيارى متفرق مىشود به شعبها و هر شعبه به طرفى ميرود هم چنان كه دود عظيم متفرق مىگردد ، و خصوصيت سه شعبه يا به جهت آنست كه حجاب نفس از انوار قدس سه است كه آن حس و خيال و وهم ( 1 ) است و يا به جهت آنكه مؤدى به آن عذاب قوه واهمه است كه حالَّست در\r\n\r\n","description":"","footnote":"\r\n( 1 ) اين دو وجه را بيضاوى در انوار ذكر نموده و يكى از مفسرين عارف مشرف وجه ديگرى در تفسير خود بيان كرده مينويسد ان الايمان عبارة عن التصديق و الاقرار و العمل فجعلت كل شعبة من الثلاث بمقابلة واحدة من هذه الاركان دل على هذا قوله تعالى : * ( انْطَلِقُوا إِلى ما كُنْتُمْ بِه تُكَذِّبُونَ ) * فاورد التكذيب الذى هو صفة القلب فان القلب لكونه مدار الاعضاء و القوى إذا فسد فسد اللسان و سائر الاركان فالتكذيب ظلمة باطنة المقلب ضوعفت بظلمة ترك الاقرار و العمل فلما تضاعفت الظلمات الباطنة فى الدنيا تضاعفت الظلمات الظاهرة فى الاخرة لان لكل عمل و صفة صورة شخصية جسدانيه يوم القيامة .\r\n","page_name":" 119 ","page_number":119},
  {"content":"\r\nدماغ و غضبيه كه در يمين قلبست و شهويه كه در يسار آنست و لهذا در روايت واقع شده كه\r\nالظل هو دخان جهنم له ثلاث شعب تحيط بالكافر شعبة تكون فوقه و شعبة عن يمينه و شعبة عن يساره\r\nمراد بسايه دود دوزخ است كه سه شعبه شود و كافر را احاطه نمايد ، شعبه اى بر بالاى سر او باشد و شعبه اى از يمين و شعبه اى از يسار پس هر كه خواهد كه فردا از اين دخان كه ظِلٍّ مِنْ يَحْمُومٍ اشاره به آنست ايمن گردد امروز بنور عقل متمسك شده از تيرگى صفت بهيمى و سبعى بگذرد ( 1 ) و تهذيب اخلاق نموده از معاصى اجتناب نمايد و پيوسته بطاعت و عبادت مشغول شود ، و در معالم آورده كه گردى بزرگ از دوزخ بيرون آيد و از او سه شعبه منشعب گردد يكى نور و آن بر سر مؤمنان سايه افكند و يكى دخان و آن بر سر منافقان متوقف گردد و يكى زبانهء خالص و آن بالاى كافران بايستد ، و در كشاف و طبرسى مذكور است كه يخرج لسان من النار فيحيط بالكفار كالسرادق و ينشعب من دخانها ثلاث شعب فيظلهم حتى يفرغ من حسابهم و المؤمنون فى ظل العرش زبانه اى از آتش بيرون آيد و همه كفار را احاطه نمايد مانند سراپردها كما قال أَحاطَ بِهِمْ سُرادِقُها و بسه شعبه گردد پس سايه افكند بر - ايشان تا آنكه از حساب فارغ شوند و مؤمنان در زير سايهء عرش بايستند و چون ظل محتمل باد است كه از مهب لطف رحمت هبوب مينمايد و ظل حار مشوب بشرارهء نار كه از باديهء قهر و نقمت بر ميخيزد پس از جهت دفع توهم آنكه مراد ظل اول باشد مىفرمايد كه :\r\n( 31 ) - * ( لا ظَلِيلٍ ) * نه سايه خنك و دايم كه در او راحت باشد * ( وَلا يُغْنِي ) * و دفع نكند از كفار * ( مِنَ اللَّهَبِ ) * از حرارت زبانه آتش چيزى را پس اينكلام متضمن تهكم است بكفار ورد توهم آن كه ظل ايشان مانند ظل اهل ايمان باشد .\r\n( 32 ) - * ( إِنَّها ) * بدرستى كه دوزخ * ( تَرْمِي ) * مياندازد * ( بِشَرَرٍ ) * شرارها و جمرهاى آتش را هر شراره اى از آن * ( كَالْقَصْرِ ) * مانند كوشك عظيم ، بعضى گفته‌اند كه قصر جمع قصره است كه بمعنى شجرهء غليظه است يعنى آن شررها مانند درختان سطبر تناور باشند .\r\n( 32 ) - * ( كَأَنَّه ) * گوئيا كه آن شرر * ( جِمالَتٌ صُفْرٌ ) * شتران زردند برنگ آتش ، تذكير\r\n\r\n","description":"","footnote":"\r\n( 1 ) در تفسير كاشفى پس از اين عبارت اين رباعى را ذكر نموده :\r\n\r\nز تاريكى خشم و شهوت حذر كن\r\nكه از دود آن چشم دل تيره گردد\r\n\r\n\r\nغضب چون در آمد رود عقل بيرون\r\nهوى چون شود چيره جان خيره گردد\r\n\r\n","page_name":" 120 ","page_number":120},
  {"content":"\r\nضمير به جهت آنست كه شرر اسم جنس است ، از حسن و قتاده نقلست كه صفر بمعنى سوداست و تسميهء آن بصفر به جهت آنست كه سواد ابل مائل بصفرت است و چون آتش دوزخ سياه است مايل بزردى ، شراره او نيز چنين خواهد بود ، و تشبيه شراره بقصر به جهت عظم آنست و بجمالات صفر جهت لون و كثرت و تتابع و اختلاط و سرعت و حركتست ، و جمالات جمع جمالست يا جمالة كه جمع جملست و حفص ( جمالة ) خواند .\r\n( 34 ) - * ( وَيْلٌ ) * عذاب عظيم و عقاب اليم * ( يَوْمَئِذٍ ) * در آن روز * ( لِلْمُكَذِّبِينَ ) * مر دروغ زنان را است كه صفت دوزخ و شرارهء آن را باور ندارند .\r\n( 35 ) - * ( هذا ) * اين روز * ( يَوْمُ لا يَنْطِقُونَ ) * روزيست كه سخن نگويند كافران به جهت فرط دهشت يعنى در بعضى مواقف چه قيامت مواطن و مواقف متعدده خواهد داشت در يك موقف سخن نگويند به جهت فرط اهاويل و اخاويف آن ، و در موضعى بسخن در آيند ، يعنى در مقامى زبان خصومت بگشايند و با يكديگر بحث كنند كقوله تعالى ثُمَّ إِنَّكُمْ يَوْمَ الْقِيامَةِ عِنْدَ رَبِّكُمْ تَخْتَصِمُونَ و در موضعى ديگر مهر بر زبانهاى ايشان نهند تا سخن نگويند و جوارح و اعضاى ايشان را بسخن آرند كقوله تعالى الْيَوْمَ نَخْتِمُ عَلى أَفْواهِهِمْ يا مراد اين باشد كه در هيچ موقف ناطق نشوند بنطقى كه منتفع به باشد و نطق ايشان در حكم لا نطق باشد به جهت عدم ترتب نفع و مسموعيت آن كه يَوْمَ لا يَنْفَعُ الظَّالِمِينَ مَعْذِرَتُهُمْ .\r\n( 36 ) - * ( وَلا يُؤْذَنُ لَهُمْ ) * و دستور داده نشود مر ايشان را در اعتذار * ( فَيَعْتَذِرُونَ ) * پس عذر خواهى نكنند يعنى اذن و اعتذارى كه متعقب آنست از ايشان منتفى باشد و نميتوان بود كه فاء سببيه باشد به جهت عدم منصوبيت فعل و رفع توهم جواز عذر ايشان در همين عدم رخصت ايشان .\r\n( 37 ) - * ( وَيْلٌ ) * كرب و اندوه بسيار و مشقت بيشمار * ( يَوْمَئِذٍ ) * در آن روز * ( لِلْمُكَذِّبِينَ ) * مر آنان راست كه تكذيب كنند اين خبرها را .\r\n( 38 ) - * ( هذا ) * اين روز * ( يَوْمُ الْفَصْلِ ) * روز حكم و قضاست ميان ظالمان و مظلومان يا روز جدا كردنست محق را از مبطل * ( جَمَعْناكُمْ ) * جمع كرديم شما را اى مكذبان اين امت * ( وَالأَوَّلِينَ ) * و پيشينيان را كه تكذيب رسل گذشته كرده بودند يا پيغمبران و مؤمنان ، اينكلام مقرر و مبين يوم فصلست زيرا كه فصل ميان سعداء و اشقياء و انبياء و امم فرع جمع شدن اولين و آخرين است در يك موضع تا فصل ميان متحقق شود .\r\n( 39 ) - * ( فَإِنْ كانَ لَكُمْ ) * پس اگر هست شما را اى كافران * ( كَيْدٌ ) * مكرى و حيله اى\r\n","description":"","footnote":"","page_name":" 121 ","page_number":121},
  {"content":"\r\n* ( فَكِيدُونِ ) * پس كيد و حيله كنيد با من ، اين تقريعست مر ايشان را و آثار عجز ايشان يعنى حيله ايشان با خداى پيش نرود و بمكر و فريب عذاب از خود دفع نتوانند كرد .\r\n( 40 ) -\r\n* ( وَيْلٌ ) * شدت غم و غصه * ( يَوْمَئِذٍ ) * در آن رو * ( لِلْمُكَذِّبِينَ ) * مر تكذيب كنندگان را است كه بحيله از عذاب نتوانند رهيد ، و بعد از ذكر احوال كافران و عاصيان بيان احوال مؤمنان و مطيعان ميكنند كه :\r\n( 41 ) - * ( إِنَّ الْمُتَّقِينَ ) * بدرستى كه متقيان و پرهيزكاران از شرك و عصيان * ( فِي ظِلالٍ ) * در سايه هاى درختان بهشت باشند * ( وَعُيُونٍ ) * در كنار چشمهاى آب .\r\n( 42 ) - * ( وَفَواكِه ) * و در ميان ميوه ها * ( مِمَّا يَشْتَهُونَ ) * از آنچه آرزو كنند مرفه الحال و فارغ البال .\r\n( 43 ) - * ( كُلُوا ) * اين در موضع حال است از ضمير متقين در ظرف كه آن فى ظلال است اى هم مستقرون فى ظلال مقولا لهم ذلك يعنى متقيان در سايه هاى بهشت قرار گيرندگان باشند در حالتى كه خزنهء جنت ايشان را گويند كه بخوريد اين ميوه ها را * ( وَاشْرَبُوا ) * و بياشاميد اين آبها را * ( هَنِيئاً ) * خوردنى و آشاميدنى گوارنده باطيب نفس و التذاذ كه مصونست از شوائب اذيت و سوء عاقبت * ( بِما كُنْتُمْ تَعْمَلُونَ ) * بسبب آنچه بوديد كه عمل ميكرديد در دنيا .\r\n( 44 ) - * ( إِنَّا كَذلِكَ ) * بدرستى كه ما همچنين * ( نَجْزِي الْمُحْسِنِينَ ) * پاداش مىدهم اهل احسان را در عقيده و عمل ، و ميتواند بود كه اينكلام ابتداى اخبار باشد از جانب حق سبحانه و مخاطب حضرت رسالت صلَّى اللَّه عليه و آله و سلَّم باشد در دنيا ، يا خطاب باشد باهل بهشت در آخرت بر طريق سابق و امر مذكور در اكل و شرب بر سبيل اباحت است ، و بعضى گفته‌اند كه امر بر حقيقت خود است و مراد حق سبحانه در اين آنست كه اى متقيان البته اكل و شرب نمائيد و ايشان چون دانسته باشند كه اكل و شرب مراد حق سبحانه است سرور ايشان بيشتر گردد و ميل ايشان در اكل و شرب زياده شود پس ارادهء او سبحانه مستلزم عبث نباشد .\r\n( 45 ) - * ( وَيْلٌ ) * چاه قيح و دم * ( يَوْمَئِذٍ ) * در آن روز * ( لِلْمُكَذِّبِينَ ) * مر اهل تكذيب راست كه بنعيم بهشت نميگروند و آن را باور ندارند .\r\n( 46 ) - * ( كُلُوا ) * اين در موضع حالست از مكذبين اى الويل ثابت لهم فى حال ما يقال لهم كلوا يعني كلمهء عذاب ثابتست مر مكذبان را در حالتى كه خزنهء دوزخ ايشان را گويند كه بخوريد اى مكذبان نعيم فاني دنيا را * ( وَتَمَتَّعُوا ) * و برخوردار شويد * ( قَلِيلًا ) * زمانى اندك * ( إِنَّكُمْ مُجْرِمُونَ ) *\r\n","description":"","footnote":"","page_name":" 122 ","page_number":122},
  {"content":"\r\nبدرستى كه شما مشركانيد .\r\n( 47 ) - * ( وَيْلٌ يَوْمَئِذٍ ) * واى در اينروز * ( لِلْمُكَذِّبِينَ ) * مر تكذيب كنندگان را است كه تكذيب عذاب اليم كرده باشند ، خطاب زبانيه با اهل نار به اين گفتار در آن روز به جهت تذكير باشد مر ايشان را به حال سمع ايشان در دنيا و به آنچه كردند بر نفسهاى خود از ايثار متاع قليل بر نعيم مقيم جليل و معنى مراد از اين آنست كه زبانيه كفار را گويند كه شما سزاوار آن بوديد كه در دنيا به اين خطاب مخاطب شويد و ظاهر آنست كه اينكلام مستأنف باشد خطاب بمكذبان در دنيا و معنى اينكه اى كسانى كه بر زخارف دنيا مغرور شده‌ايد و بجمع حطام دنيا مشغوليد و پشت بآخرت آورده‌ايد از دنيا برخوردار باشيد زمانى اندك كه شما كافرانيد و مال اندك و عمر كوتاه زود به آخر رسد و ببلاى آخرت هر چند زودتر گرفتار شويد ، كلمهء عذاب در آن روز تكذيب كنندگانراست كه نفسهاى خود را هدف عذاب باقى گردانند بسبب تمتع از متاع قليل فانى .\r\n( 48 ) - * ( وَإِذا قِيلَ ) * و چون گفته شود * ( لَهُمُ ارْكَعُوا ) * مر ايشان را كه نماز گذاريد * ( لا يَرْكَعُونَ ) * نماز نگذارند ، مراد به ركوع اسلامست و تسميهء آن به ركوع به جهت آنست كه نماز ركن اعظم اسلامست بعد از شهادتين ، پس معنى آنست كه چون كفار مأمور شوند باسلام آوردن اسلام نياورند و امتثال ننمايند ، و گويند كه معنى آنست كه چون گفته شود مر ايشان را كه متخاشع و متواضع باشيد مر خداى را بقبول وحى و اتباع دين او و ترك استكبار و نخوت ايشان خشوع ننمايند و قبول اين امر نكنند و بر استكبار خود مصر شوند ، و در خبر آمده كه\r\nما كان على العرب أشد من الركوع و السجود\r\nاز مقاتل مروى است كه اين آيه در شأن ثقيف نازل شد وقتى كه حضرت رسالت صلَّى اللَّه عليه و آله و سلَّم ايشان را به نماز امر فرمود ايشان گفتند ( لا ننحني فانها سبة علينا ) منحنى نميشويم كه اين بر ما عار است و نكوهيده آن حضرت صلَّى اللَّه عليه و آله و سلَّم فرمود كه\r\nلا خير فى دين ليس فيه ركوع و لا سجود\r\nاز ابن عباس نقلست كه اينروز روز قيامت است كه مردمان را بسجود خوانند و ايشان توانايى نداشته باشند كه سجده كنند .\r\n( 49 ) - * ( وَيْلٌ يَوْمَئِذٍ ) * نفرين در اينروز * ( لِلْمُكَذِّبِينَ ) * مر دروغگويانراست كه اسلام را قبول ندارند و بشرف ايمان نميرسند .\r\n( 50 ) - * ( فَبِأَيِّ حَدِيثٍ ) * پس بكدام سخن * ( بَعْدَه ) * پس از قرآن * ( يُؤْمِنُونَ ) * ( 1 )\r\n\r\n","description":"","footnote":"\r\n( 1 ) در معنى ضمير ( من بعده ) و مرجع آن دو وجه محتملست يكى آنكه مرجع آن معناى مفهوم از آيات سابقه باشد ( اى فبأى حديث بعد ما حدثك به القرآن يؤمنون ) پس معنى آيه چنين مىشود كه آنچه قرآن خبر داده و در هر موضوعى كه سخن گفته است از توحيد و نبوت و معاد و بعث و حشر و نشر و ثواب و عقاب و دوزخ و گذشته و آينده و آنچه از مغيبات بشمار ميآيد راجع بدستگاه آفرينش و كيفيت خلقت آسمانها و ستارگان و انواع مخلوقات ارضى و نسبت به احكام و شرايع دينى و غير ذلك همه بر حق و صدق و صواب است معارف قرآن بدلائل محكمهء قطعيه مبرهن و كثيرى از احاديث آن را علوم و كشفيات امروزى تأييد نموده و روشن ساخته است پس آنكه بدين احاديث متقنهء قرآن ايمان نياورد بكدام حديثى ايمان خواهد آورد وجه دوم ( و هو الاظهر ) آنست كه ضمير راجع به قرآن باشد يعنى هر كه بدين قرآن كه مشتملست بر وجوه اعجاز و جامع است جميع علوم و معارف و حكم و اخلاق و آداب را ايمان نياورد پس بطور يقين به هيچ كتابى و سخنى ايمان نخواهد آورد .\r\n","page_name":" 123 ","page_number":123},
  {"content":"\r\nميگروند اگر به قرآن نگرويده‌اند كه معجزيست مشتمل بر حجج واضحه و معاني لايحه و در خبر آمده كه بعد از خواندن اين آيه بايد گفت آمَنَّا بِاللَّه .\r\nالجزء الثلاثون من الاجزاء الثلاثين\r\n\r\nسورة عم\r\nو اين سوره را سورة النبأ و سورة المعصرات نيز گويند ، و بعضي آن را سورة التساؤل ميخوانند و در مكه نزول اجلال يافته و عدد آيات آن چهل و يكست نزد مكى و بصرى ، و چهل نزد غير ايشان و اختلاف در آيه ذاباً قَرِيباً است كه مكيست و بصرى .\r\nابي بن كعب از پيغمبر صلَّى اللَّه عليه و آله و سلَّم روايت كرده كه هر كه عم يتساءلون بخواند حق سبحانه او را در روز قيامت شراب سرد و خنك بياشاماند ، و مروى است از ابو عبد اللَّه عليه السّلام كه هر كه عم يتساءلون را قرائت نمايد و بدان هر روز مداومت كند از آن سال بيرون نيايد تا آنكه بشرف زيارت بيت اللَّه الحرام مشرف شود .\r\nو بدانكه چون حق سبحانه و تعالى ختم اينسوره نمود بذكر قيامت و وعيد مكذبان افتتاح اينسوره نيز بذكر آن و بيان دلايل قدرت خود بر بعث و نشر نمود و فرمود كه :\r\n* ( بِسْمِ اللَّه الرَّحْمنِ الرَّحِيمِ ) * آورده‌اند كه چون پيغمبر صلَّى اللَّه عليه و آله و سلَّم دعوت آشكارا كرد و قرآن بر مردمان خواند و بروز قيامت بيم فرمود كفار در نبوت آن حضرت صلَّى اللَّه عليه و آله و سلَّم و نزول قرآن و وقوع بعث اختلاف كردند و از يكديگر مىپرسيدند و يا از پيغمبر و مؤمنان پرسش مىنمودند حق سبحانه از تساؤل ايشان خبر داد كه :\r\n( 1 ) - * ( عَمَّ يَتَساءَلُونَ ) * از چه چيز مىپرسند كفار مكه يكديگر را ، اصل اينكلام عن ما بوده\r\n","description":"","footnote":"","page_name":" 124 ","page_number":124},
  {"content":"\r\nو ما ماء استفهاميه است و به جهت خفت الف آن را حذف كرده‌اند و نون را با ميم بدل كرده در ميم ادغام نموده‌اند و معنى استفهام تفخيم شأن آن چيزى است كه از آن تساؤل كرده‌اند ، و بعد از آن بيان شأن و تفخيم آن مىكند بقوله :\r\n( 2 ) - * ( عَنِ النَّبَإِ الْعَظِيمِ ) * از خبر بزرگى يكديگر را سؤال ميكنند :\r\n( 3 ) - * ( الَّذِي هُمْ فِيه مُخْتَلِفُونَ ) * آن خبرى كه ايشان در آن اختلاف كنندگانند و مى - تواند بود كه عَنِ النَّبَإِ صله يَتَساءَلُونَ باشد و عَمَّ متعلق بمضمر مفسر به يَتَساءَلُونَ و دال بر اين است قرائت يعقوب كه آن عمه است بهاء وقفى ، و آنچه در آن اختلاف ميكردند خبر بعث است يعني جمعى از ايشان ميگويند كه قيامت هست و بتان ما را شفاعت خواهند كرد كه هؤُلاءِ شُفَعاؤُنا عِنْدَ اللَّه و بعضي مطلق آن را منكرند كه إِنْ هِيَ إِلَّا حَياتُنَا الدُّنْيا و گروهى شك دارند در وقوع و لا وقوع آن كه بَلْ هُمْ فِي شَكٍّ مِنْها و برخي ديگر گويند كه حشر ارواح خواهد بود نه اجساد ، و طايفهء ديگر گويند احوال آنجا همچه احوال دنيا خواهد بود يعنى هر كه اينجا درويش يا توانگر است آنجا نيز درويش و توانگر خواهد بود ، و گروهى گويند كه قيامت خواهد بود اما بهشت و دوزخ نخواهد بود ، و فرقه ديگر گويند كه بهشت خواهد بود اما اكل و شرب و تمتع در آن نباشد ، و در بعضى تفاسير مذكور است كه ضمير يَتَساءَلُونَ راجع بجمع مردمان است يعنى همهء مردمان از بعث سؤال مىكنند اما اهل اسلام تا حسنهء ايشان زياده شود و مستعد آن شوند و اما كفار تا استهزاى ايشان بيفزايد ، و گويند كه متسائل عنه قرآن است كه مخبر است بر وقوع قيامت و مصدق نبوت حضرت رسالت صلَّى اللَّه عليه و آله و سلَّم يعني او را بسحر و شعر و كهانت نسبت ميدهند و آن را قول مختلقه يا مفترى يا اساطير اولين مىگويند ، و نزد جمعى ديگر نبأ عظيم نبوت حضرت خاتميت است يعني كفار ميگويند به يكديگر كه آيا محمّد پيغمبر است يا شاعر يا ساحر يا مجنون ، و نزد جماعتى ديگر اختلاف در جميع اصول اسلام است كه آن اثبات صانعست و صفات ثبوتيه و سلبيهء او و ملائكه و بعث و جنت و نار و رسالت و خلافت ، چه نبأ معرف بلام متناول همه است ، و حافظ ابو نعيم اصفهانى كه يكى از اكابر اهل سنتست روايت كرده باسناد خود از سدى كه حضرت رسالت صلَّى اللَّه عليه و آله فرمود كه مراد از نبأ عظيم ولايت حضرت علي بن ابى طالب صلوات اللَّه عليه است كه خلايق را در قبور از آن سؤال كنند و هيچ ميتى نيست در شرق و غرب عالم و در بر و بحر الاكه منكر و نكير چنانچه از او از پروردگار او و پيغمبر او سؤال كنند از ولايت على بن ابي طالب صلوات اللَّه عليه نيز از او پرسند\r\nفطوبى للمصدق بولايته و الويل للمكذب بولايته\r\nيعنى خوشا حال آن نيكبختى كه بولايتش\r\n","description":"","footnote":"","page_name":" 125 ","page_number":125},
  {"content":"\r\nتصديق نموده باشد و او را امام و پيشواى خود دانسته باشد و بحبل مودتش اعتصام نموده باشد ، و واى بر آن جاحد كه از ولايتش بيبهره بود ، مرويست از اسحاق بن محمّد بصرى كه او گفت مرا خبر داد محمّد بن حسن بن شمون از عبد اللَّه بن معمر از ابان بن تغلب كه او گفت كه من از ابو جعفر عليه السّلام پرسيدم كه مرا آگاه كن از تفسير النبأ العظيم فرمود كه مراد از نبأ عظيم على بن ابى طالب عليه السّلام است كه مردمان در شأن او مختلف الاحوال و الاقوال باشند ، و در تفسير اهل البيت عليهم السّلام نيز مذكور است كه نبأ عظيم على بن ابى طالب است ، و علقمه روايت كرده كه روز صفين مردى از لشكر شام بمبارزت بيرون آمد سلاحى پوشيده و مصحفى حمايل كرده بجاى رجز عم يتساءلون ميخواند ميخواستم كه با او مقاتله كنم كه على بن ابى طالب عليه السّلام فرمود كه\r\nقف مكانك\r\nبجاى خود بايست پس خود پيش رفت و فرمود كه\r\nأ تعرف النبأ العظيم\r\nنبأ العظيم را ميدانى گفت نه فرمود كه\r\nو اللَّه انا النبأ العظيم الذى فى اختلفتم و على خلافتى تنازعتم و عن ولايتى رجعتم بعدما قبلتم و ببغيكم هلكتم بعدما بسيفى عن الكفر نجوتم و يوم غدير قد علمتم و يوم القيامة تعلمون ما عملتم ثم علا بسيفه و رمى برأسه\r\nيعنى من آن خبر بزرگم كه در من اختلاف كرديد و در خلافت من منازعت نموديد و از ولايت من رجوع كرديد پس از آنكه قبول كرديد و ببغى و ستم خود هلاك گشتيد بعد از آنكه بشمشير من از كفر نجات يافتيد و در روز غدير دانستيد مرتبهء ولايت و خلافت مر او در روز قيامت بدانيد آنچه امروز كرديد پس تيغ بر آورد و سر او را بيكضرب بينداخت ، اصبع بن نباته گفت در حرب بصره با حضرت امير المؤمنين عليه السّلام همراه بودم مردى از لشكر بصره بيرون آمد و اين آيه ميخواند حضرت امير المؤمنين عليه السّلام پيش او رفت فرمود كه ( نبأ عظيم ) كه درو اختلاف كرديد ميشناسى گفت نه فرمود\r\nانا النبأ العظيم الذى هم فيه مختلفون\r\nمنم آن نبأ عظيم كه در او اختلاف كردند پس حق سبحانه و تعالى ردع ميفرمايد كفار را از تساؤل و وعيد مينمايد ايشان را بقوله :\r\n( 4 ) - * ( كَلَّا ) * بايد كه باز ايستند از اينسؤال و دور شوند از اين مقال كه نه چنانست كه ايشان ميگويند بلكه * ( سَيَعْلَمُونَ ) * زود باشد كه بدانند نزديك نزع حقيقت آنچه در آن اختلاف ميكنند .\r\n( 5 ) - * ( ثُمَّ كَلَّا سَيَعْلَمُونَ ) * پس عنقريب عالم شوند در آخرت بخبث عقيده و بطلان قول خود ، تكرير ردع با وعيد جهت تشديد و مبالغه است ، و ثم اشعار است به آنكه وعيد ثانى اشد و اصعب خواهد بود از اول و اكثر بر آنند كه اول نزد نزع باشد و ثانى در قيامت چنان كه به اين مفسر شد ، و جماعتى ديگر گفته‌اند كه اول نزد بعث باشد و ثاني در حال جزاء ، و گفته‌اند كه معنى آنست كه\r\n","description":"","footnote":"","page_name":" 126 ","page_number":126},
  {"content":"\r\nحقا سيعلم الكفار عاقبة تكذيبهم ، و حقا سيعلم المؤمنون عاقبة تصديقهم ، پس حق سبحانه تعداد نعم خود مينمايد بر ايشان بدانچه معاينه ميبينند از عجايب صنع خود كه دالست بر كمال قدرت او تا تنبيه ايشان باشد بر وجه استدلال بر صدقيت آنچه در او اختلاف ميكنند و ميفرمايد كه :\r\n( 6 ) - * ( أَ لَمْ نَجْعَلِ الأَرْضَ ) * آيا نساخته‌ايم زمين را * ( مِهاداً ) * فرش گسترده تا قرارگاه شما باشد . ( 1 )\r\n( 7 ) - * ( وَالْجِبالَ ) * و نگردانيديم كوه ها را * ( أَوْتاداً ) * ميخهاى زمين تا بدانها استوار شود و متحرك و متزلزل نشود مانند مثقله كه بر كنار بساط نهند تا باد آن را از جاى نبرد و بر ندارد و اگر متحرك بودى بر وى قرار ممكن نبودى و منافع از وى بظهور نرسيدى .\r\n( 8 ) - * ( وَخَلَقْناكُمْ ) * و آيا نيافريده‌ايم شما را * ( أَزْواجاً ) * جفت جفت يعني نر و ماده تا مستأنس شويد به يكديگر و نسل شما باقى ماند يا شما را انواع مختلفه آفريديم سياه و سفيد و سرخ و زرد دراز و كوتاه و خوب و زشت و هر يكى را زبانى ديگر و لهجه اى ديگر كقوله تعالى وَاخْتِلافُ أَلْسِنَتِكُمْ وَأَلْوانِكُمْ .\r\n( 9 ) - * ( وَجَعَلْنا ) * و گردانيديم * ( نَوْمَكُمْ ) * خواب شما را * ( سُباتاً ) * آن چيزى كه به آن قطع حس و حركت شود تا قواى حيوانيه استراحت يابند و بدان آسايش نمايند و ماندگى ايشان كه از تعب و رنج حاصل شده باشد زايل شود ، و بدانكه سبات از سبت مشتق است بمعنى قطع يقال سبت أنفه اى قطع ، و روز شنبه را سبت ميگويند بسبب آنكه حق سبحانه در آن روز قطع عمل نمود چه يكشنبه ابتدا بآفريدن عالم نموده روز شنبه قطع آن فرمود . و گويند كه سبات بمعنى راحت و دعتست يعنى خواب را سبب استراحت شما گردانيديم .\r\n( 10 ) -\r\n* ( وَجَعَلْنَا اللَّيْلَ ) * و ساخته‌ايم شب را * ( لِباساً ) * پوششى كه بظلمت خود همه چيزها را بپوشاند تا هر كه از شما ارادهء اختفاء داشته بظلمت آن مستتر شود از عيون مردمان مانند كسى كه از عدو گريزد يا خواهد كه تبعيت كند به جهت ظفر يافتن بر او يا پنهان دارد آنچه ارادهء اخفاء داشته باشد ، و گويند معنى آنست كه شبرا وقت لباس شما گردانيديم تا در شب خود را بجامه بپوشيد در\r\n\r\n","description":"","footnote":"\r\n( 1 ) لفظ مهاد بكسر ميم گاه جمع است و گاه مفرد در صورت اول پس مفرد آن مهد است چون سهم و سهام و اين مهد بمعنى گهواره و هر موضعيست كه براى كودك هموار و مهيا سازند و در صورت دوم بمعنى بستر و بساط و فرش آمده كه يكى از معانى ديگر مهد نيز همين است . در كتب لغت مينويسند : ( المهد و المهاد الفراش ) و جمع مهاد بدين معنى بر ( مهد ) آمده چون كتاب و كتب و گاه بر ( مهدة ) چون سلاح و اسلحه جمع مهد بدين معنى بر مهود آمده مثل فلس و فلوس و پوشيده نماند كه لفظ مهاد در اين آيهء شريفه مفرد و بمعنى فراش است چنانچه در سوره بقره فرموده * ( الَّذِي جَعَلَ لَكُمُ الأَرْضَ فِراشاً ) * .\r\n","page_name":" 127 ","page_number":127},
  {"content":"\r\nوقت خفتن .\r\n( 11 ) - * ( وَجَعَلْنَا النَّهارَ ) * و گردانيديم روز را * ( مَعاشاً ) * وقت طلب معيشت تا مستيقظ شويد و در حوايج و مكاسب خود متقلب شويد و در تحصيل آن جستجوى نمائيد ، يا روز را سبب حيات شما ساختيم تا در آن از خواب مبعوث شويد .\r\n( 12 ) - * ( وَبَنَيْنا ) * و بنا كرديم * ( فَوْقَكُمْ ) * بر زبر شما * ( سَبْعاً شِداداً ) * هفت آسمان سخت را يعنى محكم و استوار كه در او فرجه و شكافى كه نشانهء خلل و زلل باشد نيست ( 1 ) و بمرور دهور در او قصور و فطور پيدا نميشود .\r\n( 13 ) - * ( وَجَعَلْنا ) * و آفريديم در آسمان * ( سِراجاً وَهَّاجاً ) * چراغى درخشان و تابان يا در فرط حرارت و اين مشتقست از وهجت النار إذا أضاءت يا از وهج كه بمعنى حر است و بهر تقدير مراد آفتابست كه درخشنده و گرم كننده عرصهء غبراء است .\r\n( 14 ) - * ( وَأَنْزَلْنا ) * و فرو فرستاديم * ( مِنَ الْمُعْصِراتِ ) * از ابرهاى فشارنده بباران يعنى از ابرهايى كه مشرف باشند بر آنكه رياح عصر آنها نمايند پس باران را ببارانند كقولك احصد الزرع اذا حان له أن يحصد و منه اعصرت الجارية إذا دنت أن تحيض ، و از مجاهد منقولست كه معصرات رياحاند كه سحاب را عصر ميكنند تا از آن باران بيرون ميآيد و بنا بر اين * ( مِنَ ) * بمعنى ( باء ) باشد يعنى بسبب رياح معصرات باران از ابر جدا مىشود ، و يا آنكه چون رياح منشى سحابست و مدرّ اخلاف آن از اينجهت مبدء انزال واقع شده از عبد اللَّه مسعود مرويست كه خداى تعالى باد را ميفرستد تا ابر را جمع كند پس آب از او چنان فرود آيد كه شير از پستان شتر بدفع و شدت ، و بعد از آن بادى ديگر بيايد و آن را پراكنده كند در هوا و چون به زمين آيد شدت آن مضرت نرساند ، و حسن و قتاده گفته اند\r\n\r\n","description":"","footnote":"\r\n( 1 ) ما در مواضع عديدهء اين كتاب ياد آور شده و در پاورقيها مشروحا نوشتيم كه مركوز اذهان جميع مليون عالم در تمام اعصار و ازمنه چنين بود كه آسمانها از بزرگترين عجائب خلقت و بدايع صنعت حضرت آفريدگارند و عدد آنها هفت و همگى از قبيل اجسامند و در تمام كتب آسمانى و صحف ربانى نيز بر اين معنى تصريح شده بالاخص قرآن كريم كه در نه موضع هم چنان كه در نظر است بدين مطلب تنصيص فرموده است ( 1 ) سورة بقره آيه 29 * ( ثُمَّ اسْتَوى إِلَى السَّماءِ فَسَوَّاهُنَّ سَبْعَ سَماواتٍ ) * الاية ( 2 ) الاسراء آيه 44 * ( تُسَبِّحُ لَه السَّماواتُ السَّبْعُ وَالأَرْضُ وَمَنْ فِيهِنَّ ) * الاية ( 3 ) المؤمنون آيه 17 * ( وَلَقَدْ خَلَقْنا فَوْقَكُمْ سَبْعَ طَرائِقَ ) * الاية ( 4 ) المؤمنون آيهء 86 * ( قُلْ مَنْ رَبُّ السَّماواتِ السَّبْعِ ) * الاية ( 5 ) فصلت آيه 12 * ( فَقَضاهُنَّ سَبْعَ سَماواتٍ ) * الاية ( 6 ) الطلاق آيه 12 * ( اللَّه الَّذِي خَلَقَ سَبْعَ سَماواتٍ ) * الاية ( 7 ) الملك آيه 3 * ( الَّذِي خَلَقَ سَبْعَ سَماواتٍ طِباقاً ) * الاية ( 8 ) نوح آيه 15 * ( أَ لَمْ تَرَوْا كَيْفَ خَلَقَ اللَّه سَبْعَ سَماواتٍ طِباقاً ) * آيه 12 * ( وَبَنَيْنا فَوْقَكُمْ سَبْعاً شِداداً ) * و پوشيده نماند كه اين آيات كريمه صريحند در اينكه شمارهء آسمانها هفت است و دلالت دارند بر اينكه آسمانها غير از افلاك بمعنى مدارات ستارگان و غير از افلاك نه گانه حكماء و فلاسفه است و نيز دلالت ميكنند بالاخص آيهء اخيره بر اينكه بناء آسمانها سخت و محكم و استوار است و از مرور دهور و اعصار آسيبى و آفتى بدانها نرسد و خلل و ويرانى در آنها رخ ندهد .\r\n","page_name":" 128 ","page_number":128},
  {"content":"\r\nكه معصرات سماوات است و تأويل اين قول آنست كه آب از آسمان نازل مىشود بجانب سحاب پس گوئيا كه آسمان معصر سحابست يعنى حامل آن بر عصر و تمكين او از آن ، حاصل كه حق سبحانه ميفرمايد كه ما بسبب باد از ابر يا از آسمان فرو فرستاديم * ( ماءً ثَجَّاجاً ) * آبى بغايت ريزان ثجاج از ثج مشتق است بمعنى صب و\r\nفى الحديث أفضل الحجّ العجّ و الثجّ\r\nعج رفع صوتست بتلبيه و ثج صب دماء هدى ، و اين آب را انزال فرموديم :\r\n( 15 ) - * ( لِنُخْرِجَ بِه ) * تا برون آريم به آن آب * ( حَبًّا ) * دانه كه قوت را شايد چون جو و گندم * ( وَنَباتاً ) * و رستنى كه علف را شايد چون كاه و گياه ، و گفته‌اند كه مراد آنست كه بيرون آريم از دريا دانهء درّ و از زمين گياه را .\r\n( 16 ) - * ( وَجَنَّاتٍ ) * و بوستانهاى مملو از اشجار يعنى بيرون آريم درختان انبوه را در آن * ( أَلْفافاً ) * در هم پيچيده ، يعنى بسيار به يكديگر نزديك ، و ايجاد اين نعم براى آن كرديم تا شكر گوئيد بر آن و كفران نور زيد و از آن روزى كه در پيش است انديشه نمائيد و بر صحت بعث او اقرار كنيد .\r\n( 17 ) - * ( إِنَّ يَوْمَ الْفَصْلِ ) * بدرستى كه روز حكم گذارى يعنى روز رستخيز * ( كانَ ) * هست در حكم خداى * ( مِيقاتاً ) * وقتى مقرر براى محاسبهء خلايق و مجازات ايشان .\r\n( 18 ) - * ( يَوْمَ يُنْفَخُ فِي الصُّورِ ) * روزى كه دميده شود نفخه ثانيه در صور ثانيه * ( فَتَأْتُونَ ) * پس بيائيد شما * ( أَفْواجاً ) * جوق جوق و گروه گروه مختلفه از قبرهاى خود بعرصه گاه محشر هر گروهي با پيغمبر خود ، در تفسير ثعلبى و كشاف و بيضاوى و طبرسى و غيرها مذكور است كه معاذ ابن جبل روزى با حضرت پيغمبر صلَّى اللَّه عليه و آله و سلَّم در منزل ابو ايوب انصارى بود اين آيه را از آن حضرت صلَّى اللَّه عليه و آله و سلَّم سؤال كرد فرمود\r\nيا معاذ سألت من أمر عظيم من الامور\r\nاز چيزى پرسيدى كه بزرگترين چيزها است پس آب در چشم مبارك بگردانيد فرمود ده صنف از امت من در قيامت حشر كنند و ايشان را از مؤمنان ممتاز سازند بعضى بر صورت بوزينگان باشند ، و بعضى بر صورت خوكان و بعضى نگونسار كه ايشان را بدوزخ ميكشند ، و بعضى نابينايان ، و بعضى كران و گنگان ، و بعضى ميخوايند زبان خود را و آن بر سينه ايشان افتاده باشد و ريم از دهنهاى ايشان سيلان مىكند و اهل محشر را از آن كراهت باشد ، و بعضى دست و پاى بريده باشند ، و بعضى از دارهاى آتشين آويخته ، و بعضى را نتنى باشد بدتر از مردار و بعضى را جبه ها پوشانيده باشند از قطران كه چسبيده باشد بپوستهاى ايشان : اما بوزينگان سخنچينان باشند ، و خوكان حرام خواران ، و نگونساران رباخوارگان ، و\r\n","description":"","footnote":"","page_name":" 129 ","page_number":129},
  {"content":"\r\nكوران جور كنندگان در حكم ، و گنگان و كران آنها كه باعمال خود معجب بوده‌اند ، و زبان خوايان قاريان و علماء كه گفتار ايشان مخالف كردار ايشان بوده ، و دست و پا بريدگان رنجانندگان همسايگاناند ، و آويختگان از دار آتشين غمازان و سعايت كنندگان بسلاطين و آنها كه نتن عظيم دارند متابعان شهوات و باز دارندگان حق خداى ، و پوشيدگان به لباس قطران اهل تكبر و نازش .\r\n( 19 ) - * ( وَفُتِحَتِ السَّماءُ ) * و شكافته شود آسمان در آن روز از براى انزال ملائكه * ( فَكانَتْ ) * پس گردد از بسيارى شكاف * ( أَبْواباً ) * درها يعنى خداوندان درها يا از كثرت فرجهاى همه آسمان ابواب نمايد .\r\n( 20 ) -\r\n* ( وَسُيِّرَتِ الْجِبالُ ) * و روان گردانيده شود كوه ها در هوا * ( فَكانَتْ سَراباً ) * پس باشد مثل سراب يعنى نمايش كوه داشته باشد أما بسبب تفتت اجزاء و انبثاث آن بر حقيقت جبليت باقى نمانده باشند .\r\n( 21 ) - * ( إِنَّ جَهَنَّمَ ) * بدرستى كه دوزخ * ( كانَتْ مِرْصاداً ) * باشد كمين گاهى كه زبانيه در او مترصد ايستاده باشند براى تعذيب كافران و گذار كفار بر آن باشد و نتوانند كه بگريزند يا موضع رصدى كه خزنه دوزخ انتظار كفار مىبرند و خزنهء بهشت نگهبانى مؤمنان ميكنند تا در وقت مرور بر صراط از تعرض آتش محروس باشند يا مقامى هست كه در او دوزخيان چون در عذابى باشند منتظر عذاب ديگر باشند كه بايشان رسد ، از مقاتل مرويست كه مرصاد محبسى است كه اهل دوزخ را در آن حبس نمايند ، و بر هر تقدير اين مرصاد باشد :\r\n( 22 ) - * ( لِلطَّاغِينَ ) * مر مشركان را كه از حد در گذشتگانند * ( مَآباً ) * بازگشت و قرارگاه .\r\n( 23 ) - * ( لابِثِينَ فِيها ) * در حالتى كه درنك كنندگانند در آن * ( أَحْقاباً ) * روزگارهاى متعاقب و متوالى يكديگر ، از مجاهد منقول است كه حقب هشتاد سالست از سالهاى آخرت ، عمار دهنى گفت امير المؤمنين صلوات اللَّه عليه از هلال هجرى پرسيد كه شمار حقب در كتاب خود چه مقدار يافته‌ايد گفت هشتاد سال هر سالى دوازده ماه هر ماهى سى روز و هر روزى هزار سال و در روايت ديگر آمده كه حقب هفتاد هزار سالست و بر هر تقدير آيه مقتضى تناهى أحقاب نيست زيرا كه مراد احقاب مترادفست يعنى هر حقبى كه تمام شود حقبى ديگر در عقب آن بيايد و على هذا القياس پس معارضه نكند بمنطوق آيه كريمه كه دالست بر خلود كفار ، و صاحب موضح نيز آورده كه مراد اين نيست كه براى عذاب\r\n","description":"","footnote":"","page_name":" 130 ","page_number":130},
  {"content":"\r\nكفار تعيين مدت كرده باشد بلكه معنى آنست كه هر حقبى كه مىگذرد حقبى ديگر در عقب آن ميآيد تا ابد الابدين و احتمال آن دارد كه احقاب مشتق باشد از حقب عامنا إذا قل مطره و خيره ، و حقب فلان اذا اخطاه الرزق فهو حقب و جمعه أحقاب و بنا بر اين حالست از * ( لابِثِينَ ) * اى لابثين فيها حقبين ، از خالد بن سعدان مرويست كه مراد به اين جماعت كفار نيستند بلكه اهل توحيداند كه بعد از مضى احقاب از دوزخ بيرون آيند ، و نافع از ابن عمر روايت كرده كه حضرت رسالت صلَّى اللَّه عليه و آله فرمود\r\nلا يخرج من النار من دخلها حتى يمكث فيها أحقابا و الحقب بضع و ستون سنة و السنة ثلاثمائة و ستون يوما كل يوم كألف سنة مما تعدون فلا يتكلن أحد على ان يخرج من النار\r\nيعنى هر كه بدوزخ رود از آن بيرون نيايد تا آنكه مدت احقاب منقضى شود و حقب شصت و اند سالست و أند ميان سه و ده است و سالى سيصد و شصت روز و روزى هزار سال دنيا پس بايد كه اعتماد نكند هيچكس كه از دوزخ بيرون خواهد آمد ، و حسن بصرى گفته كه هر چيزى را حدى نهاده‌اند مگر عذاب و عياشى باسناد خود از حمران روايت كرده كه او گفت من آيه را از حضرت ابو جعفر عليه السّلام سؤال كردم فرمود\r\nهذه فى الذين يخرجون من النار\r\nاين آيه در شأن جماعتيست كه از دوزخ بيرون آيند و در آن مخلد نمانند پس مراد اهل توحيد خواهند بود . زيرا كه بنص و اجماع ثابت شده كه كافر از دوزخ هرگز خلاصى نخواهد داشت پس در صفت عذاب جهنم ميفرمايد كه :\r\n( 24 ) - * ( لا يَذُوقُونَ فِيها ) * نچشند در دوزخ يعنى در نيابند * ( بَرْداً ) * خنكى هوا را يعنى چيزى كه بدان راحت يابند و حرارت دوزخ را از ايشان باز دارد ، و گويند كه برد خوابست يعنى ايشان را در جهنم خواب نباشد * ( وَلا شَراباً ) * و نياشامند شرابى را .\r\n( 25 ) - * ( إِلَّا حَمِيماً ) * مگر آبى در نهايت حرارت كه چون نزديك رو آرند گوشت روى ايشان ريخته شود و چون بخورند امعاء و احشاى ايشان پاره پاره شود * ( وَغَسَّاقاً ) * و مگرريم كه از ريشهاى ايشان سيلان كند يا اشكهايى كه از حسرت بارند ، و يا زمهرير كه به آن معذب گردند على اختلاف الاقوال ، و شهر بن حوشب گفت غساق وادى است در دوزخ كه در وى سيصد و شصت شعب است و در هر شعبه اى سيصد و شصت خانه و در هر خانه چهار هزار زاويه و در هر زاويه عظيمترين مارى ، در هر مارى چندان زهر هست كه جز خداى نداند شراب دوزخيان از آنست و حفص غساق بتشديد سين خوانده كه همان بمعنى قرائت اولست ، و ببايد دانست كه ميتواند بود كه لا يَذُوقُونَ تا آخر حال باشد از ضمير مستكين در لابِثِينَ بمعنى غير ذائقين بردا و لا شرابا الا حميما و غساقا ، يعنى دوزخيان لبث نمايندگان باشند در دوزخ بحالتى كه نچشند مگر حميم و غساق را در احقاب مذكوره و بعد از انقضاى\r\n","description":"","footnote":"","page_name":" 131 ","page_number":131},
  {"content":"\r\nاحقاب ايشان را به غير حميم و غساق كه نوعى ديگر باشد از عذاب معذب سازند ، و بنا بر اين نيز آيه دلالتى بر تقضى مدت عذاب نميكند و قول * ( إِلَّا حَمِيماً ) * استثناى منقطع است اى لا يذوقون فيها روحا ينفس عنهم حر النار ، و لا شرابا يسكن من عطشهم ، و لكن يذوقون فيها حميما و غساقا .\r\n( 26 ) - * ( جَزاءً ) * پاداش داده شوند دوزخيان پاداشى * ( وِفاقاً ) * موافق كردار ايشان پس بيان موافقت كردار بجزاء مىكند بقوله :\r\n( 27 ) - * ( إِنَّهُمْ ) * بدرستى كه اينان * ( كانُوا لا يَرْجُونَ ) * بودند كه اميد نداشتند و نميترسيدند * ( حِساباً ) * از حساب آخرت يا اميدوار نبودند به ثواب آن سراى و گمان نميبردند كه ايشان را حساب باشد .\r\n( 28 ) - * ( وَكَذَّبُوا ) * و تكذيب كردند * ( بِآياتِنا ) * بآيتهاى ما كه انبياء بديشان نمودند يا بآيات قرآنى يا بحجج خدايى كه از جملهء ايشان ائمهء هدى صلوات اللَّه عليهم اجمعيناند * ( كِذَّاباً ) * تكذيب كردنى .\r\n( 29 ) - * ( وَكُلَّ شَيْءٍ ) * و هر چيزى را از اعمال بندگان از طاعت و معصيت و غير آن * ( أَحْصَيْناه ) * شمرده‌ايم آن را يعنى نگاه داشته‌ايم آن را و نوشته * ( كِتاباً ) * نوشتنى اين مصدر * ( أَحْصَيْناه ) * است زيرا كه احصاء و كتابت مشار كند در معنى ضبط يا مصدر فعل مقدر است اى أحصيناه و كتبناه كتابا ، يا حال از مفعول * ( أَحْصَيْناه ) * بمعنى مكتوبا يعنى احصاى آن كرده‌ايم در حالتى كه نوشته شده است در لوح محفوظ يا در صحف حفظه و اين اعتراضيه است ، و قوله :\r\n( 30 ) -\r\n* ( فَذُوقُوا ) * مسبب است از كفر ايشان به حساب و جزاء و تكذيب ايشان بآيات حقتعالى و ذكر اين بطريق التفات جهت مبالغه است يعنى چون در دنيا تكذيب آيات ما كردند و روز حساب را باور نداشتند ما در آخرت ايشان را خواهيم گفت كه پس بچشيد عذاب دوزخ را * ( فَلَنْ نَزِيدَكُمْ ) * پس نميافزائيم شما را هميشه * ( إِلَّا عَذاباً ) * مگر عذابى بالاى عذابى و در خبر آمده كه اين آيه سختترين آيات قرآنست بر دوزخيان ، و بعد از وعيد مشركان وعد متقيان ميفرمايد بقوله :\r\n( 31 ) - * ( إِنَّ لِلْمُتَّقِينَ ) * بدرستى كه مر پرهيزكارانراست * ( مَفازاً ) * رستگارى از عذاب يا جاى ؟ ؟ ؟ و فلاح .\r\n( 32 ) - * ( حَدائِقَ ) * اين بدل اشتمال مَفازاً است يا بدل بعض ، يعنى مر متقيان را است باغهاى مشتمله بر درختان بيشمار و مملو از اثمار * ( وَأَعْناباً ) * و درختان انگور ، تخصيص جهت\r\n","description":"","footnote":"","page_name":" 132 ","page_number":132},
  {"content":"\r\nتفضيل است .\r\n( 33 ) - * ( وَكَواعِبَ ) * و ايشان را است دختران نار پستان * ( أَتْراباً ) * همزادن و مساوى و مشاكل يكديگر در سن و خلقت و قامت و صورت ، يا به مقدار ازواج خود در حسن صورت و سن ، و در بعضى تفاسير آمده كه زنان شانزده ساله باشند و مردان سى و سه ساله ، و در اغلب تفاسير آمده كه همهء اهل جنت از مردان و زنان سى و سه ساله خواهند بود .\r\n( 34 ) - * ( وَكَأْساً ) * و مر ايشانراست جامها * ( دِهاقاً ) * پر از شراب ، يا كاسهاى پى در پى و آن در اصل لغت بمعنى شدت ضغطه است .\r\n( 35 ) - * ( لا يَسْمَعُونَ فِيها ) * نميشنوند در بهشت * ( لَغْواً ) * سخنان بيهودهء باطل * ( وَلا كِذَّاباً ) * و نه دروغى ، و گفته‌اند كه نشنوند در شرب خمر بهشت سخن عبث و دروغ بخلاف شاربان خمر دنيا كه در مجلس ايشان هذيان و عربده و خلاف و جدال بسيار بود ، شعبى از قتاده روايت كرده است و قتاده از حسن كه او گفت من از ابن عباس شنيدم كه ميگفت مراد از لِلْمُتَّقِينَ كه در عم است على ابن ابى طالب صلوات اللَّه عليه است پس ابن عباس سوگند ياد فرمود كه و اللَّه هو سيد من اتقى اللَّه و خافه به خدا سوگند ميخورم كه على بن ابى طالب عليه السّلام مهتر و بهتر هر متقى است و سرور هر - رستگارى است .\r\n( 36 ) - * ( جَزاءً ) * پاداش داده شده‌اند اين متقيان بنعم مذكوره پاداش دادنى * ( مِنْ رَبِّكَ ) * از نزد پروردگار تو بمقتضى وعده * ( عَطاءً ) * اين بدل * ( جَزاءً ) * است يعنى جزاء داده شده‌اند عطيه و بخششى را از نزد خدا ، يا مفعول فعل محذوف است يعنى عطا فرموده حق سبحانه ايشان را عطائى * ( حِساباً ) * وافى و كافى و پسنديده يا بر حسب اعمال ايشان ، و قوله :\r\n( 37 ) - * ( رَبِّ السَّماواتِ ) * بدل رَبِّكَ است يعنى جزاء داده شده‌اند بنعم مذكور ، از نزد پروردگار آسمانها * ( وَالأَرْضِ ) * و زمينها * ( وَما بَيْنَهُمَا ) * و آنچه ميان آنها است از مخلوقات * ( الرَّحْمنِ ) * خداى بزرگ بخشايش * ( لا يَمْلِكُونَ ) * مالك نباشند اهل آسمان و زمين * ( مِنْه ) * از او سبحانه * ( خِطاباً ) * سخن گفتن را ، يعنى قادر نباشند بر آنكه با وى سخن گويند يا زبان بشفاعت بگشايند مگر بدستورى او سبحانه يا قدرت نداشته باشند بر آنكه زبان اعتراض بگشايند بر ثواب و عقاب او زيرا كه همه مملوك على الاطلاقند و مملوك مالك نيست بر آنكه اعتراض كند بر مالك خود .\r\n( 38 ) - * ( يَوْمَ يَقُومُ الرُّوحُ ) * روزى كه بايستد روح * ( وَالْمَلائِكَةُ ) * و بايستند فرشتگان * ( صَفًّا ) * در حالتى كه صف زدگان باشند ، روح فرشته ايست موكل بر ارواح ، و در معالم آورده\r\n","description":"","footnote":"","page_name":" 133 ","page_number":133},
  {"content":"\r\nكه از ابن عباس مرويست كه مخلوقى از وى بزرگتر نيست ، در روز قيامت وى تنها در صفى باشد و باقى ملائكه با كثرت عدد و عظمت جسد در صفى و او در بزرگى برابر همه بود ، و على بن ابراهيم نيز باسناد خود از حضرت صادق عليه السّلام روايت كرده كه روح فرشته ايست اعظم از جبرئيل و ميكائيل ، و در عين المعانى از ابن مسعود روايت كرده كه مقام روح آسمان چهارم است و هر روز دوازده هزار تسبيح ميگويد و از هر تسبيحى از او ملكى مخلوق ميگردد و گفته‌اند روح طايفه اى اند بر شكل آدميان نه از جنس ايشان فرداى قيامت ايشان در صفى بايستند و ملائكه در صفى ، و از عطيه مرويست كه مراد بروح ارواح آدميانند كه ما بين نفختين قبل از آنكه باجساد تعلق گيرند با ملائكه صف كشند ، و از عبد اللَّه عباس روايت كرده‌اند كه يهودان از پيغمبر صلَّى اللَّه عليه و آله و سلَّم پرسيدند كه روح چيست فرمود كه لشكريست از لشكرهاى خدا و از جنس فرشتگان نيستند و ايشان را سر و دست و پا است و چيز ميخورند پس اين آيه تلاوت فرمود كه * ( يَوْمَ يَقُومُ الرُّوحُ وَالْمَلائِكَةُ صَفًّا ) * و بروايتى ديگر از ابن عباس مرويست كه خداى را بر دست راست عرش دريائيست از نور مانند هفت آسمان و هفت زمين و هفت دريا و هر سحر گاه جبرئيل در آن دريا فرو رود و نورش بر نور و جمالش بر جمال زياده گردد و از آنجا بر آيد و پرها بيفشاند حق سبحانه از هر قطره اى فرشته بيافريند هفتاد هزار از ايشان در بيت المعمور روند و هفتاد هزار در كعبهء معظمه و تا روز قيامت نوبت به جماعت اول نرسد و همهء اينها در قيامت صف زنند ، و از ابن زيد روايتست كه مراد بروح قرآنست و اين آيه تلاوت نمود وَكَذلِكَ أَوْحَيْنا إِلَيْكَ رُوحاً مِنْ أَمْرِنا و گويند روح جبرئيلست عليه السّلام كه با ملائكه در يك صف بايستند * ( لا يَتَكَلَّمُونَ ) * سخن نگويند در باب شفاعت و غير آن * ( إِلَّا مَنْ أَذِنَ لَه ) * مگر كسى كه دستورى داده باشد مر او را * ( الرَّحْمنُ ) * خداى بخشاينده كه شفاعت كند عاصيان را * ( وَقالَ صَواباً ) * و گفته باشد آن كس گفتارى با صواب كه آن لا إِله إِلَّا اللَّه است يعنى از اهل توحيد باشد كه فرشتگان و مؤمنانند يا كسى را شفاعت كنند كه رتبهء ارتضا داشته باشد و ارادهء الهى تعلق گرفته باشد بقبول شفاعت در حق او كقوله تعالي وَلا يَشْفَعُونَ إِلَّا لِمَنِ ارْتَضى ، و از وهب منقولست كه جبرئيل نزد خدا ايستاده و لرزه بر دوشهاى او افتاده از هر لرزهء او حق سبحانه صد هزار فرشته ميآفريند و همه ايشان پيش خداى ايستاده باشند و سر بر ندارند و سخن نگويند چون روز قيامت شود ايشان را در سخن گفتن رخصت دهند همه بيكبار بكلمهء طيبهء لا إِله إِلَّا اللَّه زبان بگشايند اينست معنى قوله تعالى * ( وَقالَ صَواباً ) * و معاوية بن عمار روايت كرده كه ابو عبد اللَّه عليه السّلام را از اين آيهء سؤال كردم فرمود\r\nنحن و اللَّه المأذون لهم يوم القيامة و القائلون\r\nبه خدا سوگند كه مائيم آنها كه روز قيامت اذن شفاعت دهند و مائيم كه زبان بتكلم بگشائيم من گفتم\r\n","description":"","footnote":"","page_name":" 134 ","page_number":134},
  {"content":"\r\nيا بن رسول اللَّه جانم فداى تو باد شما بچه قايل خواهيد شد فرمود\r\nنمجد ربنا و نصلى على نبينا و نشفع لشيعتنا و لا يردنا ربنا\r\nزبان بتمجيد و تقديس پروردگار خود بگشائيم و بر پيغمبر صلَّى اللَّه عليه و آله و سلَّم صلوات فرستيم و از براى خود شفاعت كنيم و پروردگار رد نكند شفاعت ما را ، و اينروايت را عياشى باسانيد صحيحه خود از آن حضرت روايت نموده .\r\nو بدانكه * ( يَوْمَ ) * ظرف لا يَمْلِكُونَ است يا * ( يَتَكَلَّمُونَ ) * يعنى قادر نباشند در آن روز يا تكلم ننمايند در آن روز ، و اين آيه از براى تقرير و تأكيد عدم مالكيت كفار است در خطاب چه أرواح و ملائكه كه اشرف خلايقاند و اقرب به او سبحانه هر گاه قادر نباشند كه متكلم شوند نزد او سبحانه مگر آنكه اذن دهد او را و او بگفتار صواب متكلم شود كه آن شفاعتست در حق كسى كه رضاى الهى تعلق به آن گرفته باشد ، يا آن مأذون له كه قائل كلمهء توحيد باشد پس غير ايشان چگونه بر اين مالك توانند بود .\r\n( 39 ) - * ( ذلِكَ الْيَوْمُ الْحَقُّ ) * آن روز روزيست محقق الوقوع يعنى البته واقع خواهد شد و هيچ شكى در آمدن آن نيست * ( فَمَنْ شاءَ اتَّخَذَ ) * پس هر كه خواهد فرا گيرد * ( إِلى رَبِّه ) * بسوى ثواب پروردگار خود * ( مَآباً ) * بازگشتنى بايمان و طاعت ، يعنى هر كه خواهد كه عمل صالح كند كه موجب تقرب او شود به ثواب او سبحانه پس او متمكن خواهد شد بر آن به جهت ازاحهء علل و ايضاح سبل و ابلاغ رسل .\r\n( 40 ) - نَّا أَنْذَرْناكُمْ بدرستى كه ما بيم كرديم شما را و ترسانيديمذاباً قَرِيباً از عذاب نزديك كه عذاب آخرتست ( 1 ) و قرب او به اعتبار تحقق اوست چه هر آيندهء قريبست :\r\n\r\n","description":"","footnote":"\r\n( 1 ) حقتعالى از روى حكمت و مصلحت قيام قيامت و آمدن ساعت و اوضاع و وقايع آن جهان را نزديك شمرده و در آيات چندى خبر از قرب آن داده است در سورهء شورى فرموده * ( وَما يُدْرِيكَ لَعَلَّ السَّاعَةَ قَرِيبٌ ) * و در سورهء قمر * ( اقْتَرَبَتِ السَّاعَةُ وَانْشَقَّ الْقَمَرُ ) * و در سورهء انبياء * ( اقْتَرَبَ لِلنَّاسِ حِسابُهُمْ وَهُمْ فِي غَفْلَةٍ مُعْرِضُونَ ) * و در سوره * ( النَّبَإِ ) * ميفرمايد : نَّا أَنْذَرْناكُمْ عَذاباً قَرِيباً ) * و اين خود لطفيست از حضرت آفريدگار ببندگانش چه آنكه وجه مردم به اينكه قيامت و ثواب و عقاب و بهشت و دوزخ نزديك است بيشتر مايهء تحذر و خوف از اهوال قيامت و انگيزش آنان بسوى طاعت و عبادت خواهد بود و پوشيده نماند كه اين قرب و نزديكى يا بطور حقيقت است چنان كه جمعى از علماء و مفسرين بر آنند و اينان ميگويند بيشتر عمر دنيا سپرى شده و كمتر آن باقيمانده پس صحيح است كه قيامت را نزديك بدانيم چنان كه در عرف مردم شيوع دارد كه بسى از مردم كه اكثر دوران حيات را از دست داده چون سخنى از مرگ بميان آيد ميگويد ، رفتن من نزديك شده و آفتاب زندگى سر بام رسيده است با آنكه ممكن است چندين سال ديگر زندگى كند و يا آنكه تعبير بقريب باعتبار آنست كه قيامت يقينا و حتما تحقق مييابد چنان كه جمعى ديگر گفته‌اند و ما در جاى ديگر اين قول را بيان خواهيم كرد انشاء اللَّه تعالى .\r\n","page_name":" 135 ","page_number":135},
  {"content":"\r\nمَ يَنْظُرُ الْمَرْءُ روزى كه بنگرد آدمىا قَدَّمَتْ يَداه آن چيزى را كه پيش فرستاده باشد هر دو دست او ، اسناد عمل به يدين با آنكه از غير آن نيز صادر مىشود به جهت آنست كه اكثر افعال از آن واقع ميگردد ، و مرء اسم جنس است يعنى هر كس كه باشد از مؤمن و كافر در آن روز كردارهاى خود ببيند از خير و شر و ميتواند بود كه ا استفهاميه باشد منصوب به دَّمَتْ نه موصوله اى ينظر اى شيء قدمت يداه يعنى نظر كند كه چه چيز فرستاده از پيش هر دو دست او ، و بنا بر آنكه موصوله باشد صله نْظُرُ است يقال و نظرته بمعنى نظرت اليه ، و اكثر بر آنند كه مراد به مَرْءُ كافر است بقرينه ءنْذَرْناكُمْ اى ينظر الكافر ما قدمت يداه من الشر ، كقوله تعالى : ذُوقُوا عَذابَ الْحَرِيقِ ذلِكَ بِما قَدَّمَتْ أَيْدِيكُمْ و قوله : نُذِيقُه يَوْمَ الْقِيامَةِ عَذابَ الْحَرِيقِ ذلِكَ بِما قَدَّمَتْ يَداكَ و قوله : بِما قَدَّمَتْ أَيْدِيهِمْ وَاللَّه عَلِيمٌ بِالظَّالِمِينَ و حينئذ وضع ظاهر در موضع ضمير در قوله تعالى : يَقُولُ الْكافِرُ به جهت زيادتى ذم باشد يعنى گويد كافر در آن روزا لَيْتَنِي اى كاشكى مننْتُ تُراباً بودمى خاك يعنى هرگز آفريده نشدمى در دنيا يا امروز خاك بودمى و مرا زنده نكردندى تا اينروز را نديدمى ، و از عبد اللَّه عمر مرويست كه روز قيامت بكشند زمين را مانند كشيدن پوست و ساير حيوانات را از وحوش و طيور و هوام و دواب و سباع حشر كنند به جهت اقتصاص حتى يقتص للشاة الجماء من الشاة القرناء نطحتها تا حتى داد گوسفند بيشاخ را از شاخ دار بستانند و بعد از آن ايشان را خاك گردانند چون كافر حال ايشان را ببيند گويدا لَيْتَنِي كُنْتُ تُراباً كاش من نيز چون اين حيوانات خاك گشتمى ، و در بعضى كتب مسطور است كه چون وحوش و بهايم حال كافر را ببينند گويند شكر خداى را كه ما را آدمى نيافريد اگر چه اميد بهشت نداريم غم دوزخ نميخوريم ، و از مقاتل منقولست كه خداى تعالى جميع وحوش و هوام را و هر چه غير ثقلين باشد جمع كند و ايشان را گويد كه ( من ربكم ) پروردگار شما كيست ايشان گويند ( اللَّه الرحمن الرحيم ) خداى بسيار بخشنده بسيار مهربان پس او سبحانه بعد از اقتصاص ايشان را گويد ما شما را آفريده‌ايم و رام گردانيده براى بنى آدم و شما در زمان حيات اطاعت ايشان گرديد پس خاك شويد هم چنان كه در اول حال بودند پس ايشان خاك گردند ، كافر چون نگاه كند كه حيوانات خاك شدند گويد : يا ليتنى كنت فى الدنيا على صورة خنزير و رزقى كرزقه و كنت اليوم ترابا اى كاش من در دنيا خاك بودمى و روزى من همچه روزى او ميبود و امروز كه روز قيامت است خاك ميبودم و گفته‌اند كه مراد از اين كافر ابليس است كه آدم را عيب ميكرد كه از خاك آفريده شده و خود را ميستود كه از آتش مخلوق گشته‌ام و چون در آن روز كرامت آدم عليه السّلام و فرزندان مؤمن او را مشاهده نمايد و شدت عذاب\r\n","description":"","footnote":"","page_name":" 136 ","page_number":136},
  {"content":"\r\nخود را ببيند آرزو برد كه كاشكى من از خاك بودمى و نسبت بآدمى داشتمى ، و در بعضى روايات آمده كه معنى آيه اينست كه جاحد ولايت حضرت امير المؤمنين عليه السّلام در آن روز تمنا كند كه كاش من از شيعهء بو تراب بودمى تا اين همه درجه و كرامت كه ايشان دارند من نيز داشتمى ، و بعضى از عرفاء معنى اين آيه را به اين تنزيل نموده كه يقول الظالم الجاهل المتكبر يوم القيمة يا ليتنى كنت مسكينا فقيرا خاضعا متذللا كالتراب و اللَّه اعلم بالصواب .\r\n\r\nسورة النازعات\r\nمكيست و چهل و شش آيتست نزد كوفيان و چهل و پنج نزد باقيان ، و اختلاف در دو آيه است وَلأَنْعامِكُمْ حجازى و كوفى طَغى عراقى و شامى .\r\nابى بن كعب از حضرت رسالت صلَّى اللَّه عليه و آله و سلَّم روايت كرده كه هر كه سورة النازعات بخواند او را باز داشتن و حساب دادن روز قيامت نباشد مگر به قدر صلوة مكتوبه آن گه حق سبحانه او را به بهشت در آورد ، و ابن عباس از حضرت رسالت صلَّى اللَّه عليه و آله و سلَّم روايت نموده كه هر كه اين سوره را قرائت كند ثواب او چندان باشد كه از اول عمر تا آخر عمر به نماز فريضه مشغول بوده باشد و هر سال حجى و عمره اى گذارده باشد ، و از حضرت ابو عبد اللَّه صلوات اللَّه عليه مرويست كه هر كه اين سوره را بخواند نميرد مگر سيراب ، و مبعوث نگردد مگر سيراب ، و در بهشت نرود مگر سيراب .\r\nو بدانكه چون حق سبحانه اختتام سوره النبأ نمود بذكر احوال قيامت و اهوال آن افتتاح اين سوره نيز به مثل آن كرده فرمود كه :\r\n( 1 ) -\r\n* ( بِسْمِ اللَّه الرَّحْمنِ الرَّحِيمِ ) * * ( وَالنَّازِعاتِ ) * سوگند بكشندگان * ( غَرْقاً ) * از روى قوت و شدت يعنى بملائكه موت كه نزع كنندگانند جانهاى كافران را باغراق نمودن در آن نزع و آن بيرون آوردن جانهاى ايشانست از اقصاى ابدان و از اصول انامل و أظفار و از تحت شعور ايشان بقهر و خشم تمام تا آنكه چون همه آن را به حلق آرند باز گذارند تا باز بجاى خود رود پس بار ديگر نزع آن كنند ، و از مقاتل منقول است كه حضرت ملك الموت عليه السّلام و اعوان او جان كافران را از اصول ابدان بردارند بسفودى كه آن را شاخها باشد هر شاخى از آن بپاره از جان ايشان در آويزد و بيكبار آن را بكشند و باز رها كنند و ميتواند بود كه * ( غَرْقاً ) * صفت مفعول به محذوف باشد و تقدير آنكه نفوسا غرقا يعنى سوگند بملائكه\r\n","description":"","footnote":"","page_name":" 137 ","page_number":137},
  {"content":"\r\nكه نزع كنندگانند جانها را كه فرو رفته‌اند با بدان :\r\n( 2 ) - * ( وَالنَّاشِطاتِ ) * و سوگند بفرشتگان كه بنشاط و رفق بيرون برندگانند ارواح مؤمنانرا * ( نَشْطاً ) * بيرون بردنى بمدارا و نرمى تا آنكه به سهولت تمام روح از بدن ايشان مفارقت كند چنان كه بسته را بند بر گيرند به آسانى چنان كه در خبر آمده كه هيچ مؤمن نباشد الا كه نزد موت او بهشت و غرف آن و ساير نعم آن بر او عرض كنند و چون جاى خود را در آنجا ببيند بنشاط و بهجت تمام جان را بسپارد و كافران را همچنين جاى در دوزخ نمايند بانواع عقوبت و عذاب تا بعسرت هر چه تمامتر جان ايشان را نزع نمايند .\r\n( 3 ) - * ( وَالسَّابِحاتِ ) * و بملائكه شنا كننده * ( سَبْحاً ) * شنا كردنى يعنى آمد و شد نمايندگان از هوا به زمين و از زمين به هوا و شتابندگان در آن براى تدبير مصالح اهل زمين چنان كه غواصان در بحر غوص نمايند .\r\n( 4 ) - * ( فَالسَّابِقاتِ ) * پس پيشى گيرندگان بر يكديگر در وقت فرود آمدن به زمين * ( سَبْقاً ) * پيشى گرفتنى در فرمان بردارى اوامر الهى .\r\n( 5 ) - * ( فَالْمُدَبِّراتِ ) * پس تدبير كنندگان * ( أَمْراً ) * كار دنيا ( 1 ) يعنى جبرئيل كه بر رياح و جنود موكلست و اسرافيل كه نازل مىشود با قضيه و اقدار و ميكائيل كه باران و گياه متعلق بدوست و عزرائيل كه قبض ارواح نامزد اوست يا مراد فرشتگان ديگرند كه مدبر امر عقاب دوزخ و ثواب بهشتند و مهيا و معد آلام و لذات براى كافر عاصى و مؤمن مطيع گفته‌اند كه مقسم به نجومند كه بسرعت قطع مسافت ميكنند از شرق تا اقصاى غرب و رونده‌اند از برجى ببرجى مأخوذ از نشط الثور اذا خرج من بلد الى بلد ، و سياحت ميكنند در فلك و برهم سبقت ميگيرند در سر بسرعت حركت و مدبر امريند كه به آنها باز بسته شده است باذن اللَّه تعالى چون اختلاف فصول و تقدير ازمنه و مواقيت عبادات و چون حركات از مشرق تا مغرب قسريست و از برجى تا برجى ملايم اول مسمى\r\n\r\n","description":"","footnote":"\r\n( 1 ) پوشيده نماند كه الف و لام * ( وَالنَّازِعاتِ ) * و چهار صفت ديگر كه مورد قسم واقع شده از موصولاتست و كليهء موصولات از مبهمات بشمار آمده و بنا بر اين موصوف اين صفات پنجگانه بطور صريح براى ما روشن و معلوم نيست و از اينرو حضرات مفسرين در تفسير اين آيات و تعيين مراد و موصوف اين صفات اختلاف كرده‌اند و هر كدام از روى حدس و گمان بر طبق سليقه و ذوق شخصى خود سخنى گفته‌اند و مرحوم مؤلف باقوال مختلفه آنان اشارت كرده است و آنچه به نظر نگارنده اين سطور ميرسد آنست كه نيكوترين اقوال همانا قول اول است چه آن موافقست با آنچه در مجمع البيان از امير المؤمنين عليه السلام روايت شده است كه مراد از صفات خمسه يعنى موصوف آنها فرشتگان باشند و هر يك از صفات نه گانه را اشاره بصنفى از اصناف فرشتگان بدانيم چنانچه در صريح روايت مذكور است فراجع .\r\n","page_name":" 138 ","page_number":138},
  {"content":"\r\nشد بنزع و ثانى بنشط يا مراد اهل غزاتاند يا دستهاى ايشان كه كمان ميكشند براى انداختن تير و بنشاط تمام بمرامات اشتغال مينمايند و در بر و بحر سياحت ميكنند و سبقت ميگيرند بر يكديگر و بحرب اعداء و تدبير امور جهاد ارتكاب مينمايد يا اسبان ايشانند كه عنان كشيده روند از دار الاسلام بدار كفر و سياحت كنند در زمين و سبقت گيرند بر هم در صف جهاد و تدبير كنندگان كار فتح و ظفر و بنا بر اين اسناد تدبير به آنها به جهت آنست كه از اسباب نصرت و ظفرند يا نفوس فاضله كه در حال مفارقت به قوت تمام از ابدان منتزع ميشوند و بنشاط لا كلام بعالم ملكوت ميروند و سياحت ميكنند در رفتن و سبقت ميگيرند بحظاير قدس و به جهت شرافت و مزيت قوت مدبر عالم ميشوند يا بر حال سلوك منتزع ميشوند از شهوات و نشاطكنان بعالم قدس رفته و در مراتب ارتقاء سياحت ميكنند و در آنجا بحصول كمالات سبقت مىگيرند تا مكمل و مدبر امور مىشوند و قول اول از اقوال مذكوره منقولست از امام المتقين امير المؤمنين على بن ابى طالب صلوات اللَّه عليه ، و از صادق عليه السّلام مروى است كه مراد بنازعات موتست كه نزع نفوس مىكند و نزد بعضى ديگر مضاف در مقسم بها محذوف است و تقدير اينست كه رب النازعات و اين خلاف ظاهر است و از حضرت باقر و صادق عليهما السّلام نقلست كه\r\nان اللَّه يقسم بما شاء من خلقه و ليس لخلقه أن يقسموا الا به\r\nو وجه اينكه حق سبحانه بمخلوقات خود قسم ياد مىكند آنست كه تا تنبيه بندگان خود نمايد بر موضع عبرت چه قسم دلالت بر عظم شأن مقسم به مىكند و بر هر تقدير جواب قسم محذوفست و تقدير اينست كه لتبعثن يعنى سوگند به اين امور مذكوره كه هر آينه مبعوث خواهيد شد و قرينهء حذف آن دلالت ما بعد است بر آن اعنى قوله عز و جل :\r\n( 6 ) - * ( يَوْمَ تَرْجُفُ الرَّاجِفَةُ ) * روزى كه بجنبد جنبيدنى ( 1 ) ، مراد اجرام ساكنه ارض و جبالند كه بشدت تمام بلرزه در آيند كقوله تعالى يَوْمَ تَرْجُفُ الأَرْضُ وَالْجِبالُ يا واقعه كه نزد آن حال اجرام سفلى متزلزل و مضطرب شوند و زندگان از هول آن بميرند و آن نفخهء اولى است .\r\n\r\n","description":"","footnote":"\r\n( 1 ) رجف يرجف ( از باب نصر ينصر ) مصدر آن ( رجف بر وزن فلس ) و ( رجيف بر وزن دبيب ) و ( رجفان بر وزن رمضان ) و ( رجفهء كضربة ) آمده و لازم و متعدى هر دو استعمال شده است گفته مىشود رجفت الارض ( يعنى بجنبش در آمد زمين ) و رجفته الحمى ( يعنى بلرزه و جنبش در آورد او را تب ) و راجف و راجفة كه اسم فاعل است از رجف نيز لازم و متعدى هر دو استعمال شده پس هر گاه لازم باشد معنى چنين مىشود روزى كه بجنبد جنبده ( مراد اجرام زمين و جبالست ) و هر گاه متعدى باشد چنين است روزى كه بجنباند جنباننده ( و مراد نفحهء اولى است ) و بنا بر اين ترجمهء آيهء شريفه آن چنان كه مسطور است غلط است چه اين ترجمه در وقتى صحيح است كه آيهء شريفه اين چنين باشد ( يوم ترجف رجفة ) يعنى بعد از ترجف مصدر منصوب مذكور باشد نه صفت مر نوع و مظنون آنست كه اين غلط از ناحيهء نساخ و كتاب بوده باشد نه مرحوم مؤلف .\r\n","page_name":" 139 ","page_number":139},
  {"content":"\r\n( 7 ) - * ( تَتْبَعُهَا الرَّادِفَةُ ) * در حالتى كه از پى در آيد آن را از پس در آينده مراد سماوات و كواكباند كه در عقب آن شكافته و پراكنده شوند يا نفخه ثانيه كه بعد از نفحهء اولى واقع شود و همه خلقان زنده شوند كقوله تعالى وَنُفِخَ فِي الصُّورِ فَصَعِقَ مَنْ فِي السَّماواتِ وَمَنْ فِي الأَرْضِ إِلَّا مَنْ شاءَ اللَّه ثُمَّ نُفِخَ فِيه أُخْرى فَإِذا هُمْ قِيامٌ يَنْظُرُونَ و ميان نفختين چهل سال باشد و ميتواند بود كه مراد به * ( الرَّادِفَةُ ) * قيامت باشد كقوله تعالى عَسى أَنْ يَكُونَ رَدِفَ لَكُمْ بَعْضُ الَّذِي تَسْتَعْجِلُونَ چه مراد به اين رديف قيامتست كه كفره به آن استعجال ميكردند و بدانكه يَوْمَ منصوبست به ( لتبعثن ) كه جواب قسم است و از اين لازم نميآيد كه بعث در نفخهء اولى باشد زيرا كه معنى مراد اينست كه لتبعثن فى الوقت الواسع الذى تقع فيه النفختان و هم يبعثون فى بعض ذلك الوقت الواسع و هو وقت النفخة الاخرى و دال بر اينست اينكه * ( تَتْبَعُهَا الرَّادِفَةُ ) * حالست از الرَّاجِفَةُ و مىتواند بود كه منصوب باشد به وجفة القلوب كه دلالت مىكند بر آن قوله :\r\n( 8 ) - * ( قُلُوبٌ يَوْمَئِذٍ واجِفَةٌ ) * دلها در آن روز ترسان و لرزان باشد .\r\n( 9 ) - * ( أَبْصارُها ) * ديدهاى خداوندان دلها * ( خاشِعَةٌ ) * فرا خوابانيده بود به جهت فرط اهاويل آن واجِفَةٌ صفت قلوبست و أبصارها خاشعة خبر آن و لهذا * ( أَبْصارُها ) * مضاف به آن شده و نميتواند بود كه الرَّاجِفَةُ صفت قلوب نباشد به جهت عدم جواز ابتدا بنكره پس اين از قبيل كريمهء وَلَعَبْدٌ مُؤْمِنٌ خَيْرٌ مِنْ مُشْرِكٍ باشد و در « أبصار » مضاف محذوفست اى اصحابها و مؤيد اينست قوله :\r\n( 10 ) -\r\n* ( يَقُولُونَ ) * ميگويند ايشان يعنى منكران بعث در دنيا وقتى كه بايشان ميگويند كه شما مبعوث خواهيد شد * ( أَ إِنَّا لَمَرْدُودُونَ ) * آيا ما رد كرده شدگانيم * ( فِي الْحافِرَةِ ) * در حالت اولى ، يعنى آيا ما را بعد از مرگ به همان حالت كه داشتيم رد خواهند كرد ، حافرة مأخوذ است از رجع فلان فى حافرته أي طريقه الذى جاء فيها فحفرها اى اثر فيها بمشية فيها ، و قال الطبرسى رجع الشيخ فى حافرته اى رجع من حيث جاء و ذلك كرجع القهقرى و بناى آن بر نسبت است اى منسوبة الى الحفر پس اين از قبيل فِي عِيشَةٍ راضِيَةٍ باشد و نهاره صائم ، و گفته‌اند كه حافرة بمعنى محفوره است اى نرد فى قبورنا بعد موتنا احياء .\r\n( 11 ) - * ( أَ إِذا كُنَّا ) * آيا چون گرديم ما * ( عِظاماً نَخِرَةً ) * استخوانهاى كهنه نزديك خاك شدن ما را مبعوث گردانند ، و حفص * ( نَخِرَةً ) * خوانده و اين ابلغست در معنى يعنى بنهايت كهنگى و ريزندگى .\r\n","description":"","footnote":"","page_name":" 140 ","page_number":140},
  {"content":"\r\n( 12 ) - * ( قالُوا ) * گفتند از روى استهزاء اگر چنين باشد * ( تِلْكَ إِذاً ) * آن بازگشتن آن هنگام * ( كَرَّةٌ خاسِرَةٌ ) * بازگشتى باشد خداوندان خسران يا منسوب بزيان يا اصحاب آن زيان كار باشند همچه تاجرى كه رأس المال در باخته باشد ، يعنى بطريق سخريت و استهزاء گفتند اگر قيامت متحقق شود و ما را رجوع بمحشر باشد پس ما زيانكاران باشيم چه پيوسته تكذيب آن كرده‌ايم حق سبحانه در جواب ميفرمايد كه استضعاف مكنيد بوقوع قيامت و استعجاب منمائيد به آنچه آن در نزد قدرت ما در كمال آسانى است .\r\n( 13 ) - * ( فَإِنَّما هِيَ ) * پس جز اين نيست كه آن * ( زَجْرَةٌ واحِدَةٌ ) * يك فرياد است ، يعنى يك دميدن اسرافيل كه همهء خلايق بدان زنده شوند مراد نفخه ثانيست .\r\n( 14 ) - * ( فَإِذا هُمْ ) * پس آن گاه ايشان * ( بِالسَّاهِرَةِ ) * به روى زمين سفيد و هموار باشند كه آن زمين محشر است يعنى همه به روى آن محشور شوند هم چنان كه به زير زمين مستور باشند و تسميه آن به اين اسم به جهت آنست كه مثل اين زمين مستلزم جريان سرابست و ظهور آن بر آن . يقال عين ساهرة اى جارية الماء و ضد آن نائمه است و يا به جهت آنكه صاحب آن خواب نميكند به جهت خوف عطب و هلاكت ، و از وهب روايت كرده‌اند كه ساهره نام زمينى است نزديك بيت المقدس در حوالي جبل اريحا و محشر آنجا خواهد بود و خداى آن را گشاده گرداند چندان كه خواهد ( 1 ) ، و بعضى گفته‌اند كه حقتعالى زمين ساهره را بيافريد از نقرهء خام و طول و عرض آن چهل برابر دنياست و از قتاده مرويست كه * ( بِالسَّاهِرَةِ ) * از اسماء جهنم است ، بعد از آن حق سبحانه به جهت تهديد كفار قريش بر تكذيب حضرت پيغمبر صلَّى اللَّه عليه و آله و سلَّم و انكار حشر و تسلَّى آن حضرت خبر ميدهد از وقوع عذاب بر امت حضرت موسى عليه السّلام كه اعظم از ايشان بودند در شوكت و حشمت و جسامت به جهت تكذيب و انكار و ميفرمايد كه :\r\n\r\n","description":"","footnote":"\r\n( 1 ) پوشيده نماند كه روايت وهب از طريق عامه و از حيث سند بىاعتبار است و از حيث مضمون نيز بجز فقرهء اخيره ( كه حقتعالى زمين محشر را گشاده ميگرداند ) به هيچ وجه شاهد و مؤيدى از آيات و احاديث بر وفق آن به نظر نرسيده و همچون اكثر سخنان وى از اسرائيلياتست چه بر فرض صحت اين سخن كه ساهرة نام زمينى است نزديك بيت المقدس در حوالى اريحا ولى بودن اين سرزمين محل حشر تمام خلايق عقلا بعيد است و چنان كه گفتيم در آيات و روايات در اين باره كه خصوص اين زمين محشر باشد چيزى نرسيده و تحقيق آنست كه بگوئيم : بعد از نفخهء ثانيه و پديد آمدن زلزلهء عظيمه بمفاد بسيارى از آيات و روايات ، اوضاع آسمان و زمين برهم خورده و تغييرات عجيب و حيرت انگيزى در سرتاسر زمين پديدار و پست و بلنديها هموار و كوه ها * ( كَالْعِهْنِ الْمَنْفُوشِ ) * و چشمه ها و نهرها و اشجار و گياهها ناپديد و زمين محشر مستوى و مسطح و همچون سراب سفيد خواهد بود و چون هر زمينى كه خالى از جبال و اشجار و نباتات و عيون و انهار باشد ساهره مينامند زيرا كه سالكين و عابرين از بيم هلاكت خواب از چشمشان ربوده ميگردد و همواره بيدارند پس بدين مناسبت كه زمين محشر بچنين زمينى شباهت دارد از زمين محشر بساهره تعبير شده و اللَّه العالم .\r\n","page_name":" 141 ","page_number":141},
  {"content":"\r\n( 15 ) - * ( هَلْ أَتاكَ ) * آيا آمد به تو ، استفهام براى تقرير است يعنى بتحقيق كه آمد به تو * ( حَدِيثُ مُوسى ) * سخن موسى كليم عليه التحية و التسليم .\r\n( 16 ) - * ( إِذْ ناداه ) * وقتى كه بخواند موسى را * ( رَبُّه ) * پروردگار او * ( بِالْوادِ الْمُقَدَّسِ ) * بوادى پاكيزه * ( طُوىً ) * و اين نام آن وادى است يعنى بوادى مقدس كه آن طوى است و نزد بعضى طوى بمعنى مرتين است چون ثنى مشتق از طوى يطوى يعنى وادى پاكيزه باشد مرّة بعد آخرى مراد كثرت لطافت و نظافت و طهارت آنست يا وادى پاكيزه كه دو مرتبه ندا كرده شد در آن .\r\n( 17 ) - * ( اذْهَبْ ) * اين مقول قول منويست چه ندا در معنى قولست يعنى حق سبحانه بموسى گفت برو * ( إِلى فِرْعَوْنَ ) * بسوى فرعون * ( إِنَّه طَغى ) * بدرستى كه او از حد در گذشته است در تكبّر و عتوّ .\r\n( 18 ) - * ( فَقُلْ ) * پس بگو مر او را از روى تلطف و مدارا كه * ( هَلْ لَكَ ) * آيا مر تراست ميل و رغبتى * ( إِلى أَنْ تَزَكَّى ) * بسوى آنكه پاك شوى ، هل از براى عرض است هم چنان كه كسى گويد بضيف خود كه هل لك أن تنزل بنا يعنى آيا سر آن دارى كه از دنس شرك و عصيان و لوث كفر و طغيان پاكيزه شوى و بكلمهء طيبهء لا إِله إِلَّا اللَّه مترنم شوى .\r\n( 19 ) - * ( وَأَهْدِيَكَ ) * و آيا رغبت دارى بسوى آنكه راه نمايم ترا * ( إِلى رَبِّكَ ) * بشناخت آفريدگار و پروردگار تو * ( فَتَخْشى ) * پس بترسى از عقاب او و حذر كنى از سركشى و نافرمان بردارى ، اين مشعر است بر آنكه خشيت بدون معرفت تحقق ندارد كقوله تعالى إِنَّما يَخْشَى اللَّه مِنْ عِبادِه الْعُلَماءُ و تخصيص خشيت بذكر به جهت آنست كه آن ملاك امر است چه هر كه از خداى بترسد مرتكب افعال خير مىشود و هر كه ايمن است از او جرئت مينمايد بهمهء اعمال شر و منه\r\nقوله عليه السّلام من خاف أدلج و من أدلج بلغ المنزل\r\nو كلام مذكور تفصيل قول او سبحانه است در سورهء ( طه ) كه فَقُولا لَه قَوْلًا لَيِّناً و آيه دالست بر نهايت لطف او سبحانه نبست به بندگان چه هر گاه لطف وى با كسى كه چهار صد سال دعوى خدايى كرد بدين مرتبه باشد كه موسى را گويد كه با وى سخن نرم گوى و نسبت به او لطف و مدارا مرعى دار پس از اينجا معلوم مىشود كه لطف وى نسبت بدوستان در چه مرتبه خواهد بود ، آورده‌اند كه حق سبحانه با موسى عليه السّلام خطاب كرد كه برو و بملايمت فرعون را دعوت كن اگر چه ميدانم كه اجابت نخواهد كرد موسى ، گفت بار خدايا پس دعوت من چه فايده داشته باشد ، ندا رسيد كه تا بر وى حجت لازم شود و روز قيامت نگويد كه تو به من ارسال رسل نكردى پس موسى عليه السّلام بفرمان حقتعالى نزد فرعون رفت و تبليغ\r\n","description":"","footnote":"","page_name":" 142 ","page_number":142},
  {"content":"\r\nرسالت فرمود او معجزه طلبيد .\r\n( 20 ) -\r\n* ( فَأَراه ) * پس بنمود او را موسى * ( الآيَةَ الْكُبْرى ) * معجزهء بزرگ كه آن قلب عصا بود بحيه كه مقدم و اصل همهء معجزات بود و متضمن مزيت برهان ، و گويند مراد به آن عصاء و يد بيضا است و هر دو را يك آيه گفت به جهت تبعيت آن به اولى كه در حكم آنست كه از جملهء اولى باشد يا مراد مجموع معجزات او بود كه در وضوح دلالت در حكم آيه واحده بودند ، بر هر تقدير چون موسى عليه السّلام اظهار معجزه كرد .\r\n( 21 ) - * ( فَكَذَّبَ ) * پس تكذيب نمود فرعون موسى را يعنى روى از وى بگردانيد و اعراض كرد از اطاعت وى در دعوت رسالت * ( وَعَصى ) * و عاصى شد از خدا يعنى بعد از مشاهده معجزه گفت اين از نزد خدا نيست بلكه سحر موسى است .\r\n( 22 ) - * ( ثُمَّ أَدْبَرَ ) * پس پشت كرد * ( يَسْعى ) * در حالتى كه سعى ميكرد بابطال امر او و يا بترسيد از اژدها و پشت گردانيده ميشتافت و ميگريخت .\r\n( 23 ) - * ( فَحَشَرَ ) * پس جمع كرد همهء لشكريان يا سحره را كقوله فَأَرْسَلَ فِرْعَوْنُ فِي - الْمَدائِنِ حاشِرِينَ * ( فَنادى ) * پس ندا كرد مر ايشان را بنفس خود يا منادى از قبل او ندا داد .\r\n( 24 ) - * ( فَقالَ ) * پس گفت * ( أَنَا رَبُّكُمُ الأَعْلى ) * منم پروردگار شما و متولى جميع امور شما كه برتر از شمايم و از همهء آلههء ديگر كه اصناماند كه بر صورت من ساخته‌اند چه بهر كه ميخواهم ضررى ميتوانم رسانيد و هيچكس به من ضررى نميتواند رسانيد پس هيچ خدايى برتر از من نباشد .\r\nدر لطايف آورده كه ابليس اينسخن شنيد گفت مرا طاقت شنيدن اينكلام نيست چه من دعوى خيريت كردم بر آدم اين همه بلا به من رسيد فرعون كه چنين لافى مىزند كار او بكجا رسد ، و گويند كه فرعون چون مشاهده اژدها كرد پناه بقوم خود آورد و گفت ( أنا ربكم الاعلى فامنعونى من هذا الثعبان ) من خداى برتر شمايم پس مرا از ضرر اين اژدها باز داريد و جهال قوم او به جهت فرط جهالتى كه داشتند تفكر نكردند در اينكه شخصى كه از ضرر ثعبان خائف باشد و بامثال خود استعانت جويد چگونه در دعوى الوهيت صادق باشد مرويست كه چون فرعون معجزات موسى را بديد ملزم شد و نخواست كه عجز او بر قوم ظاهر شود حيله بازى پيش گرفت و گفت اگر بر حسب فرض خداى ديگر باشد چنانچه زعم موسى است من برتر از او خواهم بود چه رسول او موسى است كه هميشه برهنه و گرسنه است و كلاهى بر سر گرفته و چوبى در دست و نعلينى در پا و نه اسب دارد و نه غلام و نه چاكر ، و رسولان من جامه هاى زيبا و لباسهاى ديبا پوشيده‌اند و بشوكتى تمام بر اسبها سوارند و مستغرق زر و سيم و خداوندان مال و منال و خدم و حشم و از اينجا رتبهء من و رتبهء خداى\r\n","description":"","footnote":"","page_name":" 143 ","page_number":143},
  {"content":"\r\nموسى را معلوم كنيد و بدانيد كه من عزيزتر و برتر از اويم .\r\n( 25 ) - * ( فَأَخَذَه اللَّه ) * پس گرفت او را خداى * ( نَكالَ الآخِرَةِ ) * بعقوبت آن سراى كه آخرتست * ( وَالأُولى ) * و به عذاب دنيا كه اغراقست ، و از ابن عباس روايتست كه معنى آنست كه بنكال دو كلمه او را مؤاخذ ساخت كلمهء اولى ما عَلِمْتُ لَكُمْ مِنْ إِله غَيْرِي و كلمهء آخرى أَنَا رَبُّكُمُ الأَعْلى و ميان اين دو كلمه چهل سال بود و بروايت ديگر بيست سال و روايت ديگر منقول است از أبو جعفر صلوات اللَّه عليه ، و بدانكه نكال مصدر مؤكد است چون وعد اللَّه ، و صبغة اللَّه كانه قيل نكل اللَّه نكال الآخرة چه معنى * ( فَأَخَذَه اللَّه ) * نكله اللَّه است و نكال بمعنى تنكيلست چون سلام وداع كه بمعنى تسليم و توديعست ، وهب از ابن عباس نقل كرده كه موسى عليه السّلام مناجات كرد كه\r\nرب أمهلت فرعون مائة سنة يقول : أَنَا رَبُّكُمُ الأَعْلى ) * و يجحد رسلك و يكذب بآياتك\r\nيعنى بار خدايا مهلت دادى فرعون را مدت صد سال كه دعوى أَنَا رَبُّكُمُ الأَعْلى كرد و انكار رسولان تو نمود و تكذيب آيات تو كرد حق سبحانه وحى كرد بوى كه\r\nانه كان حسن الخلق سهل الحجاب فاحببت ان اكافيه\r\nاو مردى نيكو خلق بود و در قضاى حوائج و مهمات مردمان توجه مينمود و ايشان را از درگاه خود منع نميكرد پس من خواستم كه مجازات او را به او رسانم و به جهت اين او را وا گذاشتم در اين مدت تا از متاع دنيا محظوظ شود ، و ابو بصير از امام جعفر صادق عليه السّلام روايت كرده كه حضرت رسالت پناه صلَّى اللَّه عليه و آله و سلَّم فرمود كه جبرئيل با حضرت ملك جليل گفت\r\nيا رب تدع فرعون و قد قال : أَنَا رَبُّكُمُ الأَعْلى\r\nاى آفريدگار من فرعون را وا گذاشته اى و مؤاخذه نمىنمايى و حال آنكه نداى أَنَا رَبُّكُمُ الأَعْلى را باسماع اتباع خود رسانيده و در ميان ايشان لافى چنين زده خطاب آمد كه استعجال بر - مؤاخذه شأن تو و امثال تو است كه خوف آن داريد كه انتقام و تعذيب از شما فوت شود و او آخر بچنگال نكال ما در دنيا و عقبى گرفتار خواهد شد ، يكى از عرفا مناجات كرد كه خداوندا اين چه حالست كه فرعون أَنَا رَبُّكُمُ الأَعْلى گفت و حسين منصور حلاج ( انا الحق ) هر دو يك دعوى كردند روح حسين در عليين است و از آن فرعون در سجين ها نفى آواز داد كه فرعون به خود بينى در افتاد و همه خود را ديد و خود را گم كرد پس در ميان فرق بسيار است ( 1 ) .\r\n\r\n","description":"","footnote":"\r\n( 1 ) باز هم ذوق عارفانهء مرحوم مؤلف باهتزاز آمده و سخن يكى از اقطاب صوفيه را كه آن علاء الدوله سمنانى و سر سلسلهء صوفيه علائيه است نقل نموده ولى قسمتى از كلمات وى را ذكر نكرده است و ما آن قسمت را در پاورقى مينويسيم تا مراد وى براى خوانندگان روشن گردد ، ميگويد : وقتى كه مرا حال گرم بود به زيارت حسين منصور حلاج رفتم چون مرافه كردم روح او را در مقام عالى يافتم از عليين مناجات كردم الخ در مثنوى نيز فرق بين اين دو ادعاء را چنين گفته :\r\n\r\nگفت فرعونى أنا الحق گشت پست\r\nگفت منصورى انا الحق و برست\r\n\r\n\r\nآن أنا را لعنت اللَّه در عقب\r\nوين أنا را رحمت اللَّه اى محب\r\n\r\n\r\nزانكه او سنگ سه بود اين عقيق\r\nآن عدوى نور بود و اين عشيق\r\nاين أنا هو بود در سراى فضول\r\nنه ز رأى اتحاد و از حلول\r\n\r\nاين حقير گويد : تعجب است از مرحوم مؤلف كه اين كتاب را بعنوان تفسير قرآن كريم تأليف و آن را منهج الصادقين فى الزام المخالفين ناميده مع الوصف در مواضع عديده كثيرى از اراجيف و أكاذيب و خرافات و اوهام جمعى از صوفيه را نقل نموده كه هم از نظر اكابر علماء شيعه مانند شيخ مفيد و شيخ صدوق و شيخ طوسى و شيخ بهايى و امثالهم بلكه جمعى از علماء عامه نيز چون ابن جوزى در تلبيس ابليس و ابن النديم در فهرست محكوم بكفر و الحاد و حلول و اتحادند و هم از معاندين ائمه طاهرين عليهم السلام بشمار آمده‌اند و اعجب از اين ، نگارشات بعض معاصرين است در اينجا كه خواسته محمل صحيحى از براى كلمات كفر آميز حسين حلاج درست كند خلاصهء كلام وى اينست كه از كلمهء اتحاد بر حسب مفهوم لفظى دو چيز بذهن متبادر ميگردد يكى آنكه اصالت ممكنات را انكار كرده و همهء موجودات را فانى و مستهلك در وجود حقتعالى بداند و اين سخن مبالغه و توغل در توحيد است ( يعنى گفتار حسين حلاج ) و ديگر آنكه وجود ممكنات را نيز ثابت و محقق شمرده و وجود حق را مستهلك در آنها بداند و اين حلول و انكار و كفر است ( يعنى فرعون اين چنين بوده ) نگارنده گويد : نويسندهء محترم گمان كرده كه نزاع لفظى و راجع بمفهوم لفظ اتحاد است در صورتى كه اين ، اشتباهست و بر فرض صحت تقرير و تعبيرى كه راجع بمفهوم اتحاد نموده است غلط و بر خلاف تعبير عرفا و صوفيه است زيرا كه گفتن جملهء ( انا الحق ) و نظائر آن يا از باب اعتقاد بوحدت وجود و موجود است بدان معنى كه گروهى از عرفاء مانند محيى الدين عربى و مولوى رومى گفته‌اند كه ذات حق عين تمام اشياء و حقيقت همه موجوداتست ذات حق مطلق است و ذات همهء موجودات همان مطلق است كه بتعينات و قيود اعتباريه مقيد شده و مولوى گفتهء حلاج را از اين باب دانسته چنان كه از شعر مذكور او مستفاد مىشود و ظاهر است كه اينان وجود ممكنات را انكار نكرده‌اند بلكه وجود حق و وجود اشياء را يكى ميدانند و يا از باب حلول و اتحاد است و چون اينجا گنجايش ندارد از توضيح عقيده فاسده ايشان معذورم ولى از اشاره بدين مطلب هم ناگزيرم عبارت نويسندهء معاصر دربارهء اينان نيز غلط است چه فرقه اتحاديه نميگويند :\r\nخداوند در ممكنات فانى و مستهلك شده بلكه ميگويند : سالك تواند بمقامى برسد كه مستهلك و فانى فى اللَّه شود و چون قطرهء آبى كه به دريا رسد دريا مىشود او نيز با خداوند تعالى ( العياذ باللَّه ) متحد گرديده و خدا خواهد بود و يا ذات حق در وجود وى حلول كرده ذات او با ذات حق در وجود متحد شده .\r\n","page_name":" 144 ","page_number":144},
  {"content":"\r\n( 26 ) - * ( إِنَّ فِي ذلِكَ ) * بدرستى كه در گرفتن فرعون * ( لَعِبْرَةً ) * هر آينه پندى است و اعتبارى * ( لِمَنْ يَخْشى ) * مر كسى را كه از شأن او باشد كه بترسد تا از نافرمانى مجتنب شده سر بر خط فرمانبردارى نهد ، و چون حق سبحانه ذكر معجزات موسى عليه السّلام نمود و امتناع فرعون از آن و معاقب شدن وى بسبب آن بعد از آن به جهت تذكير منكران بعث و اظهار قدرت خود بر اعاده ميفرمايد كه :\r\n( 27 ) - * ( أَ أَنْتُمْ ) * آيا شما منكران حشر و نشر * ( أَشَدُّ ) * سختتريد و دشوارتر نزد خداى تعالى * ( خَلْقاً ) * از روى آفريدن * ( أَمِ السَّماءُ ) * يا آسمان به اين عظمت و چون شما ميدانيد كه آسمان باعظم جثه و رفعت آفريدهء خداست پس چگونه او قادر نباشد كه بار ديگر شما را بيافريند ، بعد از آن در بيان كيفيت خلق آسمان ميفرمايد كه بَناها بنا كرد آن را به اين طريق كه :\r\n( 28 ) - * ( رَفَعَ سَمْكَها ) * برداشت سقف آن را يعنى مقدار ذهاب آن را از زمين در سمت علو مدورّ و مرفوع گردانيد كه آن مسير پانصد ساله راه هست * ( فَسَوَّاها ) * پس تسويه فرمود آن را بىقصور و تفاوت فتور و آن را كامل ساخت به آنچه موجب صلاح آن است از كواكب و تداوير و غير آن :\r\n( 29 ) - * ( وَأَغْطَشَ ) * و تاريك ساخت * ( لَيْلَها ) * شب آن را * ( وَأَخْرَجَ ) * و بيرون آورد * ( ضُحاها ) * روشنى آفتاب آن را كقوله وَالشَّمْسِ وَضُحاها مراد به اين روز است و اضافهء ليل و ضحى بسماء به جهت آنست كه حدوث آنها بسبب حركت فلك است چه طلوع آفتاب و غروب آن كه موجب ليل و نهار است منوط به آن حركتست .\r\n( 30 ) -\r\n* ( وَالأَرْضَ بَعْدَ ذلِكَ ) * و زمين را بعد از آفريدن آسمان * ( دَحاها ) * بگسترد و منبسط ساخت به جهت آرام گرفتن خلايق در آن ، جمهور علماء بر آنند كه آفرينش زمين پيش از خلق آسمانست و گستردن آن بعد از آن چنان كه در روايت ثابت شده كه حق سبحانه زمين را بيافريد و همه را در زير كعبه جمع كرد و بعد از آن آسمان را بيافريد و جبرئيل عليه السّلام را\r\n","description":"","footnote":"","page_name":" 145 ","page_number":145},
  {"content":"\r\nفرمود تا زمين را از زير خانه كعبه بگسترد چنان كه جامهء بهم پيچيده را بگسترانند و از عبد اللَّه عمر مرويست كه حق سبحانه زمين را اول بار مربع بيافريد بطريق خانهء كعبه كه چهار ركن دارد و آن را بر بالاى آب نهاد و بعد از دو هزار سال ديگر آسمان و غير آن را ايجاد نمود و چون آسمان مخلوق گشت زمين را منبسط گردانيد ، سدى و مجاهد گفته‌اند كه معنى آيه آنست كه ( و الارض مع ذلك دحيها ) كما قال عُتُلٍّ بَعْدَ ذلِكَ زَنِيمٍ اى مع ذلك قوله :\r\n( 31 ) - * ( أَخْرَجَ مِنْها ماءَها ) * تجريد اين جمله از حرف عطف به جهت آنست كه اينحالست باضمار قد يعنى زمين را منبسط ساخت در حالتى كه بيرون آورد از آن زمين آب آن را و ميتواند بود كه از براى بيان مدحو باشد يعنى دحو آن به اين وجه است كه بيرون آورد از زمين ينابيع و عيون را * ( وَمَرْعاها ) * و چراگاه آن را و گياه را :\r\n( 32 ) - * ( وَالْجِبالَ أَرْساها ) * كوه ها را محكم و استوار و پايدار ساخت و حق سبحانه دحو ارض نمود و اثبات جبال و تفجير عيون و اظهار مرعى .\r\n( 33 ) - * ( مَتاعاً لَكُمْ ) * به جهت برخوردارى مر شما را * ( وَلأَنْعامِكُمْ ) * و مر چهارپايان شما را نسبت رعى به انسان بر سبيل استعاره است هم چنان كه يَرْتَعْ در قوله تعالى يَرْتَعْ وَيَلْعَبْ و نسبت بانعام بر حقيقت خود است ، حقتعالى مجموع منافع را به آب و مرعى حواله كرد براى آنكه ( همه در تحت اين دو لفظ داخلاند ) و چون حق سبحانه به اين اشياء دلالت نمود بر صحت بعث و نشور ، بعد از اين در بيان بعث فرمود كه :\r\n( 34 ) - * ( فَإِذا جاءَتِ الطَّامَّةُ الْكُبْرى ) * طامه مشتق است از طم بمعنى علو و غلبه يعنى پس چون بيايد بليه بزرگتر و باهولتر كه بالاى همه دواهى است و غالب بر جميع بلايا كه همه داهيه و بليه در تحت آن پوشيده شود و آن قيامتست يا نفخهء ثانيه يا ساعتى كه اهل دوزخ را بدوزخ رانند و اهل بهشت را ببهشت رسانند و اين ندا در دهند كه\r\n( يا اهل الجنة خلود و لا موت و يا اهل النار خلود و لا موت )\r\nجواب * ( فَإِذا ) * محذوفست تقدير اينكه وقع ما وقع . واقع\r\n","description":"","footnote":"","page_name":" 146 ","page_number":146},
  {"content":"\r\nشود آنچه واقع شود ، و دال بر حذف جوابست قوله :\r\n( 35 ) - * ( يَوْمَ يَتَذَكَّرُ الإِنْسانُ ) * اين بدل فاذا جاءت است يعنى پس ياد كن روزى را كه ياد آرد آدمى * ( ما سَعى ) * آنچه كرده در عمل از خير و شر يعنى همه را نوشته بدست او دهند تا بخواند و همه كس در آن روز تأسف و تحسر خورند اما ابرار به جهت آنكه چرا آن كار را بيشتر نكردند و اما فجار به جهت آنكه چرا كردند .\r\n( 36 ) - * ( وَبُرِّزَتِ الْجَحِيمُ ) * و ظاهر گردانيده شود دوزخ * ( لِمَنْ يَرى ) * مر كسى را كه بيند يعنى بمرتبه اى آشكارا شود كه هر كه از اهل رؤيت باشد آن را ببيند .\r\n( 37 ) - * ( فَأَمَّا مَنْ طَغى ) * ميتواند بود كه اين جواب شرط محذوف باشد يعنى چون بيايد قيامت در روزى كه انسان متذكر شود به آنچه كرده و دوزخ را ظاهر سازند بمرتبه اى كه همه كس آن را بيند پس هر كه در گذشته باشد از حد خدا كه ايمان است يعنى بوى نگرويده باشد .\r\n( 38 ) - * ( وَآثَرَ الْحَياةَ الدُّنْيا ) * و برگزيده باشد زندگانى دنيا را ، در ملاذ آن منهمك شده و به جهت اين مستعد آخرت نشده باشد بوسيلهء عبادت و تهذيب اخلاق و كار آن نساخته :\r\n( 39 ) - * ( فَإِنَّ الْجَحِيمَ ) * پس بدرستى كه دوزخ * ( هِيَ الْمَأْوى ) * آن جاى او است ، الف و لام ساد مسد اضافه است به جهت معلوميت اينكه صاحب آن ماوى نيست مگر طاغى و هى ضمير فصل است يا مبتدا .\r\n( 40 ) -\r\n* ( وَأَمَّا مَنْ خافَ ) * و اما هر كس كه ترسيده باشد * ( مَقامَ رَبِّه ) * از ايستادن نزد پروردگار خود يعنى در موقف عتاب رب الارباب خود * ( وَنَهَى النَّفْسَ ) * و نهى كرده باشد و باز داشته نفس خود را * ( عَنِ الْهَوى ) * از آرزوى آن يعنى از تمناى حرام و ناشايست .\r\n( 41 ) - * ( فَإِنَّ الْجَنَّةَ ) * پس بدرستى كه بهشت * ( هِيَ الْمَأْوى ) * آن آرامگاه او است ، از مقاتل مروى است كه آيه در شأن كسى است كه قصد معصيت كند در خلوت و بر آن قادر بود پس خلاف نفس نموده از خداى ترسد و از آن عمل دست باز دارد ، و بعد از انذار و تبشير خطاب برسول ميفرمايد كه :\r\n( 42 ) - * ( يَسْئَلُونَكَ ) * ميپرسند ترا اى محمّد * ( عَنِ السَّاعَةِ ) * از روز رستخيز * ( أَيَّانَ مُرْساها ) * كه كى باشد اقامت آن يعنى در چه زمان خداى قيامت را قائم كند و گويند مرسى بمعنى منتهى و مستقر است فهو مأخوذ من مرسى السفينة و هو حيث تنتهى اليه و تستقر فيه يعنى منتهى و مستقر قيامت كى باشد .\r\n( 42 ) - * ( فِيمَ أَنْتَ ) * در چه چيزى تو * ( مِنْ ذِكْراها ) * از ياد كردن وقت آن براى امت و\r\n","description":"","footnote":"","page_name":" 147 ","page_number":147},
  {"content":"\r\nتبيين نمودن از براى ايشان يعنى علم قيامت به تو تعلقى ندارد و ترا در آن دخلى نيست .\r\n( 44 ) - * ( إِلى رَبِّكَ ) * بسوى پروردگارتست * ( مُنْتَهاها ) * موضع نهايت علم قيامت نه غير او يعنى غايت دانستن آن به او راجعست و هيچكس ديگر بر آن آگاه نيست ، از عايشه مروى است كه كفار قريش از پيغمبر صلَّى اللَّه عليه و آله و سلَّم علم بوقوع قيامت اقتراح مينمودند و حضرت نبوى صلَّى اللَّه عليه و آله و سلَّم به جهت اين پيوسته ذكر قيامت ميكرد و آن را از حق سبحانه سؤال مينمود ، حقتعالى وحى فرمود كه اى محمّد تو از دانستن قيامت بر چه چيزى يعنى آن حق تو نيست از آن سؤال مكن ، پس استفهام از براى تعجب است از كثرت ذكر آن كانه قيل فى اى شغل و اهتمام انت من ذكريها و السؤال عنها و خلاصهء معنى آنست كه مردمان ميپرسند ترا از وقوع قيامت و تو به جهت حريص بودن در جواب ايشان پيوسته ذكر آن ميكنى و حال آنكه اين علم از علوم خاصهء منست و سزاوار نيست كه هيچكس را بر آن مطلع سازم و گويند فيم انكار است مر سؤال ايشان را اى فيم هذا السؤال اين سؤال ايشان چراست و بعد از آن بر سبيل استيناف فرموده كه تو از ياد كردن آنى يعنى از جمله علامات و اشراط آنى چه تو خاتم پيغمبرانى و ارسال تو بايشان ذكرى است از ذكر قيامت و علامتى است از علامات آن و حينئذ همين دليل كافى است ايشان را بر دنوّ و مشارفت آن و وجوب استعداد ايشان براى آن و هيچ فائده اى مترتب نميشود بر سؤال كردن از آن پس به جهت قطع طمع مردمان از اين علم ميفرمايد كه :\r\n( 45 ) - * ( إِنَّما أَنْتَ ) * جز اين نيست كه تو * ( مُنْذِرُ مَنْ يَخْشاها ) * بيم كننده اى آن كسى را كه بترسد از قيامت يعنى تو مبعوث نشده اى بر آنكه وقت قيامت را اعلام ايشان نمايى چه هيچ فايده در ضمن آن نيست بلكه جز اين نيست كه مبعوث شده اى بر ايشان به اينكه انذار ايشان كنى از اهوال آن تا از آن بترسند و مستعد آن شوند .\r\n( 46 ) - * ( كَأَنَّهُمْ ) * گوئيا كفار مكه * ( يَوْمَ يَرَوْنَها ) * روزى كه ببينند قيامت را كه از آمدن آن ميپرسند * ( لَمْ يَلْبَثُوا ) * درنك نكرده‌اند در دنيا يا در قبر * ( إِلَّا عَشِيَّةً ) * مگر شبانگاه روزى * ( أَوْ ضُحاها ) * با چاشت آن روز كه عشيه آن مذكور شد ( 1 ) يعنى از هول آن روز مدت زندگانى خود را فراموش كنند و چنان پندارند نبودند كه در دنيا مگر شبانگاه يا چاشتگاهى ، اضافهء ضحى به عشيه به جهت آنست كه عشيه و ضحى هر دو از يك روزند ، فايدهء اين اضافه آنست كه تا دلالت كند\r\n\r\n","description":"","footnote":"\r\n( 1 ) توضيح اين عبارت آنست كه مرجع ضمير * ( أَوْ ضُحاها ) * * ( عَشِيَّةً ) * مىباشد و معنى عشية بعد از ظهر و معنى ضحى قبل از ظهر است و چون مراد در اين آيهء شريفه دو طرف يك روز است پس بدين مناسبت و ملابست صحيح است اضافهء ضحى بضمير راجع بعشيه و بعض مفسرين احتمال داده كه تنوين عشية بدل از مضاف اليه باشد ( اى عشية يوم او ضحيها ) و بنا بر اين احتمال نيز ضمير راجع بعشية خواهد بود تا دلالت كند بر آنكه مراد عشية و ضحاى يك روز است .\r\n","page_name":" 148 ","page_number":148},
  {"content":"\r\nبر آنكه مدت لبث ايشان يك روز كامل نيست بلكه ساعتى است از آن روز كه آن عشيهء آنست يا ضحى آن و چون ترك يوم فرمود اضافه كرد بعشيهء آن پس آن مثل كريمهء لَمْ يَلْبَثُوا إِلَّا ساعَةً مِنْ نَهارٍ است .\r\n\r\nسورة عبس\r\nو اين سوره را سورة السفرة نيز گويند و در مكه نازل گشته ، و چهل و دو آيتست نزد اهل حجار و كوفه و چهل و يكست نزد بصري و چهل نزد شامى و مدنى الاول ، و اختلاف در سه آيتست وَلأَنْعامِكُمْ حجازى و كوفى إِلى طَعامِه غير يزيد و الصَّاخَّةُ غير شامى .\r\nابى بن كعب از پيغمبر صلَّى اللَّه عليه و آله و سلَّم روايت كرده كه هر كه عبس و تولى قرائت كند در روز قيامت روى او ضاحك و مستبشر باشد ، و معوية بن وهب از ابو عبد اللَّه عليه السّلام روايت كرده كه هر كه عبس و تولى را قرائت كند با سوره اذا الشمس كورت از دوستان خداى بوده در بهشت در ظل ظليل خداى تعالى و كرامت جليل او باشد و از مقربان درگاه او بود .\r\nو بدانكه چون حق سبحانه ختم اينسوره نمود بذكر انذار كسى كه خائف باشد از قيامت در اينسوره افتتاح نمود بذكر انذار كسى كه مرجو الاسلام باشد و اظهار عتاب نسبت به كسى كه اعراض نمايد از اهل خشيت و ميگويد كه :\r\n* ( بِسْمِ اللَّه الرَّحْمنِ الرَّحِيمِ ) * آورده‌اند كه عبد اللَّه بن ام مكتوم كه آن عبد اللَّه بن شريح بن مالك بن ربيعه فهرى بود از بنى عامر بن لؤى و ام مكتوم مادر پدر او بود مردى مكفوف و نابينا بود بنزديك حضرت رسول صلَّى اللَّه عليه و آله و سلَّم آمد و در آن وقت صناديد قريش نزد او حاضر بودند چون ابو جهل بن هشام و عباس بن عبد المطلب و وليد بن مغيره و امية بن خلف و عتبة بن ربيعه و برادر او شيبة بن ربيعه و غيرهم و آن حضرت به جهت اميدوارى بر اسلام ايشان با ايشان نجوى ميفرمود و سخنان سرى در ميان داشت و از سر حرص بر ايمان ايشان بالكليه خاطر خطير خود را متوجه ايشان ساخته بود و ايشان را دعوت ميفرمود ابن ام مكتوم ندانست كه آن حضرت بايشان مشغول است پيش آمد و گفت يا رسول اللَّه ( اقرئنى و علمنى مما علمك اللَّه ) از آنچه خداى بر تو آموخته بر من خوان و مرا بياموزان و مكرر اين كلمه ميگفت و رسول صلَّى اللَّه عليه و آله و سلَّم به جهت آنكه ابن ام مكتوم قطع سخن وى نمود و بانديشهء آنكه مبادا صناديد قريش گويند كه اتباع رسول نابينايان و سفله و عبيدند از آن كراهت پيدا كرد و از او اعراض نمود و روى مبارك درهم كشيد جبرئيل عليه السّلام اين آيه آورد كه :\r\n","description":"","footnote":"","page_name":" 149 ","page_number":149},
  {"content":"\r\n( 1 ) - * ( عَبَسَ ) * روى ترش كرد * ( وَتَوَلَّى ) * و بگردانيد روى را .\r\n( 2 ) - * ( أَنْ جاءَه الأَعْمى ) * به جهت آنكه آمد بسوى او نابينا يعني عبد اللَّه مكتوم ، ذكر * ( الأَعْمى ) * اشعار است بعذر او در قطع كلام بر حضرت سيد انام عليه الصلوات و السلام و دلالت بر آنكه او احقست برأفت و رفق و يا به جهت مزيت انكار از تولى كانه قال تولى لكونه اعمى روى از او گردانيد به جهت آنكه او كور است .\r\n( 3 ) - * ( وَما يُدْرِيكَ ) * و چه چيز دانا گردانيد ترا به حال ابن مكتوم * ( لَعَلَّه يَزَّكَّى ) * شايد كه او پاك شود از آثام بسبب رسيدن پرتو التفات تعليم تو به او ، و اين اشعار است به آنكه اعراض نمودن از ابن مكتوم به جهت تزكيه آن حضرت بود غير او را از صناديد قريش .\r\n( 4 ) - * ( أَوْ يَذَّكَّرُ ) * يا پند گيرد به آنچه بداند از مواعظ * ( فَتَنْفَعَه الذِّكْرى ) * پس نفع دهد او را پند دادن تو مراد آنست كه تو ميدانى چيزى را كه مترقبست از ابن ام مكتوم از تزكى يا تذكر پس چرا از او اعراض مىنمايى ، و بعضى گفته‌اند كه ضمير راجع بكافر است يعنى تو طمع دارى در آنكه آن كافر كه مخاطب تست مزكى شود باسلام يا متذكر گردد بموعظه و مقبول حق شود و به جهت اين اعراض ميكنى از غير او پس چه دانستى كه آنچه طمع در آن دارى بفعل خواهد آمد يعنى آن كافر اسلام خواهد آورد و در آيه لطف عظيم از جانب حضرت ملك كريم به حضرت رسول واجب التكريم است زيرا كه در ذكر عَبَسَ وَتَوَلَّى او را مخاطب نساخت و نگفت عبست و توليت و بعد از ذكر آن بصيغهء غيبت التفات بخطاب كرد و فرمود كه وَما يُدْرِيكَ .\r\n( 5 ) - * ( أَمَّا مَنِ اسْتَغْنى ) * اما آن كس كه توانگرى دارد يا بينيازى مىكند از ايمان .\r\n( 6 ) - * ( فَأَنْتَ لَه ) * پس تو براى او * ( تَصَدَّى ) * روى ميآرى يعنى بر او اقبال ميكنى از بهر حرص تو بر ايمان او .\r\n( 7 ) - * ( وَما عَلَيْكَ ) * و نيست بر تو وزر و و بال * ( أَلَّا يَزَّكَّى ) * از آنكه پاكيزه نشود آن كس يعنى ايمان نيارد .\r\n( 8 ) - * ( وَأَمَّا مَنْ جاءَكَ ) * و اما آنكه آمد به تو * ( يَسْعى ) * در حالتى كه ميشتابيد در طلب تعليم يعنى ابن مكتوم .\r\n( 9 ) - * ( وَهُوَ يَخْشى ) * و او ميترسد از خداى يا از اذيت كفار بسبب آمدن نزد تو يا خائف است به جهت آنكه مبادا كه به جهت عمى و عدم قدرت بسر در آيد و اعضاى او نقصان پذير شود .\r\n( 10 ) -\r\n* ( فَأَنْتَ عَنْه تَلَهَّى ) * پس تو از او مشغول ميشوى يعنى از او اعراض مىنمايى مراد انكار تصدى و تلهى است بر آن حضرت يعنى مثل ترا سزاوار نيست كه از براى مستغنى متصدى\r\n","description":"","footnote":"","page_name":" 150 ","page_number":150},
  {"content":"\r\nشود و از فقير متلهى گردد ، منقولست كه جبرئيل عليه السّلام آيات مذكوره بر آن حضرت ميخواند و بشرهء مبارك وى متغير شد ، و در لباب آورده كه بعد از اين آيه نرگس ديدهء آن سر و جويبار رسالت بىآب و تاب نشد بمثابهء ديدهء آن نور ديدهء عالميان پر آب شد كه در وقت مشى راهرا نميديد و نزديك بود كه روى مباركش ديوارهاى مكه را مشرف سازد ، و در اخبار آمده كه سيد عالم صلى اللَّه عليه و آله و سلم از عقب ابن مكتوم روا نشد و او را باز گردانيد و به مسجد باز آمد و رداى مبارك را بگسترانيد و او را بر سر آن نشانيد و انواع تلطف فرمود و آنچه كمال تعظيم او بود مرعى داشت و بعد از آن هر گاه كه وى را ديدى گرامى داشتى و گفتى\r\nمرحبا به من عاتبنى فيه ربي هل لك من حاجة\r\nو دو بار در مدينه او را خليفه خود گردانيد در وقتى كه بغزا ميرفت ، و مرويست كه آن حضرت بعد از اين آيه هرگز بر وى هيچ فقيرى روى ترش نگردانيد و از براى هيچ غنى تصدى نفرمود و ببايد دانست كه عتاب او سبحانه به جهت ترك اوليست از آن حضرت نه صدور اين صورت از آن حضرت بر خطا بوده باشد چه كراهت و اعراض او از سوء ادب ابن مكتوم بود كه سخن را بر وى قطع كرد و اصلا متأمل نشد و انديشه ننمود در اينكه شايد كه آن حضرت مشغول به كسى باشد و وقت مقتضى مكالمه او نباشد به آن حضرت اما چون كه توهم آن ميشد كه اعراض آن حضرت از او به جهت فقر او بوده باشد و توجه او بصناديد به جهت غناى ايشان از اين جهت حق سبحانه به او اين عتاب فرمود و ديگر آنكه عبوس و انبساط بأعمى على السويه است پس اين مستلزم ذنب نباشد و نزول اين آيه بر آن حضرت به جهت آن است كه تا او بأوفر محاسن اخلاق متخلق شود و متنبه گردد بر عظم حال مؤمن مسترشد و بداند كه تأليف مؤمنى كه بر ايمان خود ايستاده باشد اوليست از تأليف مشرك به جهت طمع در ايمان آوردن او ، از جبائى نقلست كه آيه دالست بر آنكه معصيت در مستقبل است نه در ماضى به جهت تعلق نهى به آن و اما در ماضى دلالت نميكند بر آنكه معصيتى بوده باشد قبل از آنكه منهى عنه شود و حق سبحانه نهى آن حضرت نكرد مگر در اينوقت ، و علم الهدى در تنزيه الانبياء آورده كه آيه دلالت ندارد بر عتاب رب الارباب بر آن قدوه احباب زيرا كه بحسب ظاهر دلالت نميكند كه مراد آن حضرت صلَّى اللَّه عليه و آله و سلَّم باشد نه مطابقت و نه التزاما بلكه آن خبر محض است و مخبر عنه مصرح نيست و نزد متأمل صادق واضح مىشود كه آيه دالست بر آن كه مراد غير پيغمبر است زيرا كه خلق عظيم او أرفع از اين بود كه با دشمنان به سوء خلق سلوك نمايد و روى خود را بر ايشان ترش سازد چه جاى آن كه اين شيمه با مؤمنان مرعى دارد و هيچ پيغمبرى نبود كه متصف باشد بتصدى براى اغنياء و تلهى از فقراء پس چگونه او را نسبت توان داد به كسى كه متخلق بجميع اخلاق حسنه باشد و متحسن بر اهل ايمان و متعطف بر ايشان و حضرت عزت جل ذكره در حق او\r\n","description":"","footnote":"","page_name":" 151 ","page_number":151},
  {"content":"\r\nفرموده باشد كه إِنَّكَ لَعَلى خُلُقٍ عَظِيمٍ وَلَوْ كُنْتَ فَظًّا غَلِيظَ الْقَلْبِ لَانْفَضُّوا مِنْ حَوْلِكَ و در خبر صحيح نيز آمده كه آن حضرت فرمود كه\r\nبعثت لأتمم مكارم الاخلاق\r\nو در آثار وارد شده كه حسن خلق او بمرتبه اى بود كه دست از دست غلامى كريه المنظر و كريه الرايحه نكشيدى تا آنكه غلام بارادهء خود دست از دست او كشيدى ، و شمه اى از اخلاق عظيمه و خصال حميدهء نبوى صلَّى اللَّه عليه و آله و سلَّم در كريمهء إِنَّكَ لَعَلى خُلُقٍ عَظِيمٍ سمت تحرير يافت و كسى كه حسن خلق او به اين مرتبه باشد چگونه عقل تجويز اين كند كه مخبر عنه در اين آيه آن حضرت بوده باشد ، پس ظاهر آنست كه مراد غير آن حضرت است ، چنان كه مرويست از صادق عليه السّلام كه آيه در مردى از بنى اميه نازل شده كه نزد حضرت رسالت صلَّى اللَّه عليه و آله و سلَّم نشسته بود و ابن مكتوم از در در آمد و چون او را بديد از او تنفر نموده دامن خود را از او دور كرد تا جامهء او به او نرسد و روى ترش كرد و از او اعراض نمود حق سبحانه اين آيه فرستاد و اخبار نمود از كراهت و اعراض او از ابن مكتوم .\r\n( 11 ) - * ( كَلَّا ) * ردعست از معاتبهء مذكوره يا از معاوده مثل آن يعنى منزجر شو از عبوس و تولى و مجتنب و منزجر شو از تلهى و تصدى ، اين اشعار است بر آن كه جايز نيست كه مثل اين را در زمان مستقبل بفعل آرند و اما ماضى كه نهى تعلق به آن گرفته پس مستلزم معصيت نبوده باشد * ( إِنَّها ) * بدرستى كه آيات قرآنى * ( تَذْكِرَةٌ ) * پنديست مر خلقان را يعنى واجبست متعظ شدن به آن و عمل بموجب آن .\r\n( 12 ) - * ( فَمَنْ شاءَ ) * پس هر كه خواهد * ( ذَكَرَه ) * حفظ كند آن را و فراموش نگرداند چه زمام اختيار در قبضهء اقتدار اوست تذكير ضمير به جهت آنست كه تذكره در معنى ذكر وعظ است ، و مىتواند بود كه هر دو ضمير راجع به قرآن باشد و تأنيث ضمير اول به جهت خبر آن باشد كه تذكره است ، در اين آيه دلالت است بر آن كه بنده قادر است بر فعل خود و مخير است در آن .\r\n( 13 ) - * ( فِي صُحُفٍ ) * صفت تذكره است يا خبر ثانى است يا خبر مبتداى محذوفست ، يعنى تذكره يا قرآن مثبت است در صحيفهاى نوشته شده از لوح محفوظ يا مثبت در لوح يا در صحف انبياء كقوله تعالى إِنَّ هذا لَفِي الصُّحُفِ الأُولى * ( مُكَرَّمَةٍ ) * گرامى كرده شده نزد خداى :\r\n( 14 ) - * ( مَرْفُوعَةٍ ) * برداشته شده در آسمان هفتم يا بلند قدر * ( مُطَهَّرَةٍ ) * پاكيزه گردانيده شده از دنايس انجاس و از آلايش شياطين چه مس آن نمىكند مگر دستهاى مطهرين كه ملائكه‌اند يا او شوائب شك و شبهه و تناقض .\r\n","description":"","footnote":"","page_name":" 152 ","page_number":152},
  {"content":"\r\n( 15 ) - * ( بِأَيْدِي سَفَرَةٍ ) * بدستهاى نويسندگان يعنى فرشتگان كه آن را نوشته‌اند يا بدست هاى سفراء و پيغامگذاران ميان خدا و رسولان كه فرشتگانند كه انزال آن كرده‌اند يا مراد قرآنست كه تلاوت ميكنند و فضل بن يسار نقلكرده كه حضرت صادق صلوات اللَّه عليه فرموده كه مراد حافظان قرآنند و حاملان آن ، و نزد بعضى مراد اصحاب رسولند .\r\n( 16 ) - * ( كِرامٍ ) * بزرگان نزد خداى يا مبرا از معاصى يا معظم بر مؤمنان به استغفار براى ايشان و استدعاى مزيت درجهء ايشان از حضرت منان * ( بَرَرَةٍ ) * نيكوكاران و متقيان ، از مقاتل مرويست كه قرآن در شب قدر از لوح محفوظ به آسمان دنيا منزل شد بدست فرشتگان كه كاتبان او بودند و بعد از آن جبرئيل آن را بر پيغمبر نازل ساخت و بعد از وصف قرآن بيان حال مكذبان آن مىكند بقوله :\r\n( 17 ) - * ( قُتِلَ الإِنْسانُ ) * لعنت كرده باد و از رحمت دور باد آدمى يعنى كافر * ( ما أَكْفَرَه ) * چه كافر ساخت او را ؟ اين تعجب است از فرط انسان در كفران و اين با وجود اختصار دلالت مىكند بر سخط عظيم و ذم شنيع ، و گويند كه مراد به انسان امية بن خلف است و قول بعضى آنست كه مراد عتبة بن ابى لهب است كه اول يكى از ربائب حضرت رسالت پناه صلَّى اللَّه عليه و آله و سلَّم در حباله او بود و در آخر او را مطلَّقه ساخت و گفت كفرت برب النجم إذا هوى و آن حضرت صلَّى اللَّه عليه و آله و سلَّم او را نفرين كرد كه\r\nاللهم سلط عليه كلبا من كلابك\r\nتير دعاى آن حضرت صلَّى اللَّه عليه و آله و سلَّم بر هدف اجابت آمده در اندك زمانى شير سر او را بر كند ، و در اين باب حسان بن ثابت قصيده دارد و تفصيل اين در اوراق سابقه سمت ذكر يافت .\r\nالقصه حق سبحانه او را لعنت كرد و بطريق تعجب فرمود كه از چه كفر او اشتداد يافته و ضلالت او بنهايت رسيده كه با وجود كثرت شواهد بر توحيد نميگرود ، و گويند كه * ( ما ) * از براى استفهامست فكانه قال : ليس هاهنا شيء يوجب الكفر و يدعو إليه فما الذي دعاه اليه مع كثرة نعم اللَّه عليه ، چيزى نيست كه موجب كفر او شود پس با وجود كثرت نعم او سبحانه بر او چه چيز داعى كفر او شد و او را كافر ساخت و اصلا نظر نميكند در اينكه :\r\n( 18 ) - * ( مِنْ أَيِّ شَيْءٍ خَلَقَه ) * از چه چيز آفريده است خداى او را ، بيان ما أنعم عليه است از مبدء حدوث و غير آن و استفهام براى تحقير و لهذا از آن جواب داده بقوله :\r\n( 19 ) - * ( مِنْ نُطْفَةٍ خَلَقَه ) * از مقدار اندك از آب منى بيافريد او را * ( فَقَدَّرَه ) * پس آماده\r\n","description":"","footnote":"","page_name":" 153 ","page_number":153},
  {"content":"\r\nساخت آنچه موجب صلاح اوست از اعضاء و اشكال و هيآت يا اندازه اطوار او كرد ( 1 ) از نطفه بعلقه و از علقه بمضغه تا آنكه تمام خلقت او بر حد معلوم از طول و قصر و سمع و بصر و ساير حواس و اعضاء و مدت عمر و تعين آن و جميع احوال او .\r\n( 20 ) -\r\n* ( ثُمَّ السَّبِيلَ يَسَّرَه ) * پس راه بيرون آمدن از شكم مادر آسان گردانيد او را به اين وجه كه فوههء رحم را واسع ساخت و او را ملهم گردانيد تا منكس متولد شود ، يا رام گردانيد او را بر سبيل خير و شر و اقتدار و تمكين داد در آن كقوله إِنَّا هَدَيْناه السَّبِيلَ و قوله وَهَدَيْناه النَّجْدَيْنِ نصب سبيل بفعلى كه مفسر او است فعل ظاهر به جهت مبالغه است در تيسير ، و تعريف آن بلام بدون اضافه اشعار است به آنكه آن سبيل عامست و بنا بر معنى أخير در او ايمائيست به آنكه دنيا دار مرور است و مقصد غير آنست و لهذا در عقب آن فرمود كه :\r\n( 21 ) - * ( ثُمَّ أَماتَه ) * پس بميرانيد او را به وقت انتهاى عمر به اين وجه كه خلق موت فرمود در او و يا ازاله حيات نمود از او * ( فَأَقْبَرَه ) * امر فرمود پس به خاك در آورد او را يا صاحب قبر گردانيد يقال قبر الميت اذا دفنه ، و أقبر الميت اذا أمر أن يقبره و مكنه منه أو جعله ذا قبر يوارى فيه .\r\n( 22 ) - * ( ثُمَّ إِذا شاءَ ) * پس وقتى كه خواهد خداى * ( أَنْشَرَه ) * زنده گرداند او را چه وقت نشور باز بسته است بمشيت او سبحانه وعد اماته و اقبار در نعم به جهت آن است كه اماته وصلت است بحيات ابديه و لذات خالصه و أمر بقبر به جهت تكرم اوست و صيانت او از سباع بر خلاف ساير حيوانات ، و در جمله شرطيه اشعار است به آنكه وقت نشور غير متعين است فى نفسه و منوطست بمشيت او .\r\n( 23 ) - * ( كَلَّا ) * اين ردعست از آنچه آدمى بر آن است از اغترار بنعم دنيا و مستعد نشدن براى رفتن بعقبى يعنى بايد كه كافر منزجر شود از اين انكار و اغترار و ميتواند كه * ( كَلَّا ) * بمعنى حقا باشد يعنى حقا كه آدمى * ( لَمَّا يَقْضِ ) * هنوز نگذارد و أداء نكرد * ( ما أَمَرَه ) * آنچه فرمود خداى او را يعنى بعهد و ميثاق وفا ننمود و بدين و طاعت گردن ننهاد و گفته‌اند مراد همه آدميانند يعنى هنوز آدمى از عهدهء اداى حقوق الهى كما ينبغى بيرون نيامد و چنانچه حق عبادت او سبحانه است قيام ننمود با وجود تطاول زمان و امتداد دهور از عهد آدم تا غايت چه آدمي خالى از تقصيرى نيست و چون\r\n\r\n","description":"","footnote":"\r\n( 1 ) در عصر كنونى در اثر توسعه علوم و فنون طبيعى بالاخص علم تشريح اسرار و رموز خلقت بشر و بدايع صنعت و حكمت اعضاء و اجزاء آدمى و اشكال و اوضاع و خواص آنها بيش از پيش ظاهر و پديدار گشته و وسايل خداشناسى بمراتب فزونتر از اعصار گذشته است ولى متأسفانه اگر نگوئيم همهء فلاسفه و حكماء طبيعى اروپا مادى مسلكند بطور مسلم اكثر آنان ايمان بآفريدگار حكيم ندارند .\r\n","page_name":" 154 ","page_number":154},
  {"content":"\r\nحق سبحانه تعداد نعمى نمود كه در نفس آدمى است در عقب آن ذكر نعمتى فرمود كه در زمان حيات محتاج است به آن فقال جل ذكره :\r\n( 24 ) - * ( فَلْيَنْظُرِ الإِنْسانُ ) * پس بايد كه نظر كند آدمى بديده عبرت * ( إِلى طَعامِه ) * بخوردنى خود و ببيند كه بچه وجه احداث كرده مىشود .\r\n( 25 ) - * ( أَنَّا صَبَبْنَا الْماءَ ) * بدل اشتمال طعام است يعنى بايد كه بنگرد به اينكه ما ريختيم آب را از ابر * ( صَبًّا ) * ريختنى .\r\n( 26 ) - * ( ثُمَّ شَقَقْنَا الأَرْضَ ) * پس شكافتيم زمين را * ( شَقًّا ) * شكافتنى بنبات يا بكراب و اسناد شق به خود فعل است بسبب .\r\n( 27 ) - * ( فَأَنْبَتْنا فِيها ) * پس برويانيديم در زمين * ( حَبًّا ) * دانه كه قوت توان كرد چون حنطه و شعير و امثال آن .\r\n( 28 ) - * ( وَعِنَباً ) * و درخت انگور * ( وَقَضْباً ) * و رطب كه آن قضب است ، و تسميه رطب بقضب كه آن مصدر قضبه إذا قطعه است به جهت آنست كه او مقضوب و مقطوع مىشود مرة بعد اخرى .\r\n( 29 ) - * ( وَزَيْتُوناً ) * و درخت زيتون * ( وَنَخْلًا ) * و خرما بنان .\r\n( 30 ) -\r\n* ( وَحَدائِقَ غُلْباً ) * و باغهاى مشتمل بر درختان سطبر و تناور يا بسيار انبوه پس وصف حدائق بغلب كه در اصل بمعنى رقاب غليظه است ، يا به جهت آنست كه صاحب اشجار غلاظ است ، و يا باعتبار التفات و كثرت آن يقال اشجار غلب اى عظام و رجل اغلب أى غليظ العنق و كل حديقة غلباء اى متكاثفة الاشجار و متكثرها .\r\n( 31 ) - * ( وَفاكِهَةً ) * و ميوه هاى تر * ( وَأَبًّا ) * و چراگاه يا ميوه هاى خشك و هو مأخوذ من أب اذا ام لانه يؤم و ينتجع ، أو من أبّ لكذا اذا تهيأ لانه متهيىء للرعى أو فاكهة يابسة تؤبّ للشتاء ، و گفته‌اند كه ( أب ) مرد و اب را چون * ( فاكِهَةً ) * است مر انسان را ، و ثعلبى و صاحب كشاف در تفسير خود آورده‌اند كه ابراهيم تيمى روايت كرده كه از ابو بكر پرسيدند كه * ( فاكِهَةً وَأَبًّا ) * چيست گفت :\r\nاى سماء تظلنى و أى ارض تقلنى اذا قلت فى كتاب اللَّه مالا علم لي به كدام آسمان بر من سايه افكند و كدام زمين مرا بردارد چون در كتاب خداى بگويم آنچه مرا علم به آن نيست أما الفاكهة فاعرفها فأما الأب فلا أعرفه فاكهه را ميدانم اما أب را نميدانم ، و انس روايت كند كه عمر خطاب را از اين آيه سؤال كردند گفت كل هذا قد عرفنا الا الأب همه اين آيه را ميدانم اما اب را نميدانم ، و معظم مفسران بر آنند كه اب مرعى است ، و نزد جماعتى بمعنى فاكهه يابسه است كه معد است براى شتاء\r\n","description":"","footnote":"","page_name":" 155 ","page_number":155},
  {"content":"\r\nچنان كه به اين آيه مفسر شد قوله :\r\n( 32 ) - * ( مَتاعاً لَكُمْ ) * مفعول افعال مذكوره است يعنى اين همه كرديم به جهت برخوردارى مر شما را * ( وَلأَنْعامِكُمْ ) * و به جهت چهار پايان شما ، چه اشياى مذكور بعضى طعامست و بعضى علف و بعد از ذكر نعم دال بر وجود صانع عالم و قدرت او بر جميع امور كه از جمله آن حشر و نشر است ذكر احوال قيامت مىكند و ميگويد كه :\r\n( 33 ) - * ( فَإِذا جاءَتِ الصَّاخَّةُ ) * پس چون بيايد آواز كننده با شدت و هيبت تمام يعنى صيحه اى كه اگر مردمان بشنوند كر گردند ، يقال يصخ الاذان اى يبالغ فى اسماعها حتى يكاد تصمها لشدتها ، و گويند كه صاخة مشتق است از صخ لحديثه مثل أصاخ له بمعنى استمعه اى الناس يصخون للصيحة ، يعنى صيحه اى كه مردمان بشنوند آن را ، و بنا بر اين وصف آن بصاخة از روى مجاز باشد و بر هر تقدير مراد نفخهء ثانيه است و جواب شرط محذوفست يعنى چون اين صيحه بيايد به بينيد شما اهوال و شدايد بسيار را ، و دال بر حذف جواب شرط است قوله :\r\n( 34 ) - * ( يَوْمَ يَفِرُّ الْمَرْءُ ) * روزى كه بگريزد مرد * ( مِنْ أَخِيه ) * از برادر خود با وجود مؤانست و مهربانى .\r\n( 35 ) - * ( وَأُمِّه ) * و از مادر خود با كثرت حقوق كه مادر را بر او بوده و مرحمت و شفقت كه از او صدور يافته نسبت به او * ( وَأَبِيه ) * و از پدر خود با وجود شفقت و عطوفت كه از او ديده .\r\n( 36 ) - * ( وَصاحِبَتِه ) * و از زن خود با آنكه مونس روزگار او بوده * ( وَبَنِيه ) * و از فرزندان خود با وجود استظهار بايشان و فرار او از اقرباء به جهت اشتغال او باشد به كار خود و اضطرار او باحوال خود و علم او بعدم صدور نفع از ايشان و تأخير الأحب فالاحب به جهت مبالغه است كانه قيل يفر من أخيه بل من أبويه بل من صاحبته و بنيه و گويند فرار او از ايشان به جهت خوف او باشد از مطالبت ايشان به تبعات چه برادر گويد كه چرا در مال خود با من مواسات نكردى و ابوان گويند كه تقصيرى كردى در نيكويى كردن بما ، و زن گويد كه طعام حرام به من اطعام كردى و رعايت حقوق واجبه نكردى و و فرزندان گويند كه تعليم و ارشاد ما نكردى ، و مىتواند بود كه مراد مرد مؤمن باشد كه از اقرباى كافر خود گريزد و به آنها ملتفت نشود ، و مؤيد اينست آنچه از حسن بصرى روايت كرده‌اند كه حضرت پيغمبر صلَّى اللَّه عليه و آله و سلَّم فرمود كه اول كسى كه فرار نمايد از برادر خود هابيل باشد ، و از پدر و مادر خود ابراهيم عليه السّلام : و از زن خود لوط و نوح عليه السّلام ، و از پسر خود حضرت نوح عليه السّلام :\r\n","description":"","footnote":"","page_name":" 156 ","page_number":156},
  {"content":"\r\n( 37 ) - * ( لِكُلِّ امْرِئٍ ) * هر مردى را * ( مِنْهُمْ ) * از اهل قيامت * ( يَوْمَئِذٍ ) * در آن روز * ( شَأْنٌ يُغْنِيه ) * كاريست كه مشغول دارد او را به آن و بسبب گرفتارى وى به آن بشغل ايشان نپردازد عطاء بن يسار از سوده زوجهء حضرت رسالت پناه صلَّى اللَّه عليه و آله روايت كرده كه آن حضرت صلَّى اللَّه عليه و آله و سلَّم فرمود كه\r\nيبعث الناس عراة حفاة غرلا يلجمهم العرق و يبلغ شحمة الاذان\r\nروز قيامت خلايق را حشر كنند تن برهنه و پاى برهنه و ختنه ناكرده و عرق بطريق لجام در دهن ايشان در آمده و بنرمه گوش ايشان رسيده سوده گفت من گفتم يا رسول اللَّه ( واسوأتاه ينظر بعضنا الى بعض ) چه رسوايى باشد در آن روز كه همه در عورت يكديگر نگريم فرمود\r\nشغل الناس عن ذلك\r\nمردمان به جهت بسيارى گرفتارى به كار و بار خود نپردازند پس اين آيه تلاوت فرمود كه * ( لِكُلِّ امْرِئٍ مِنْهُمْ يَوْمَئِذٍ شَأْنٌ يُغْنِيه ) * .\r\n( 38 ) - * ( وُجُوه يَوْمَئِذٍ ) * رويهايى باشند در آن روز * ( مُسْفِرَةٌ ) * روشن و درخشنده .\r\n( 39 ) - * ( ضاحِكَةٌ مُسْتَبْشِرَةٌ ) * خندان و فرحناك و شادمان بسبب نجات از نيران و وصول بروضهء رضوان و نگريستن برياض جنان و حور و غلمان و اينها اهل ايمان و طاعت باشند و از حماد ابن سلمه روايت است كه يكى از روات اهل سنت مرا خبر داد از انس بن مالك كه او خبر داد كه من از حضرت رسالت پناه صلَّى اللَّه عليه و آله و سلَّم پرسيدم كه يا رسول اللَّه مرا خبر ده از مضمون اين آيه كه * ( وُجُوه يَوْمَئِذٍ مُسْفِرَةٌ ضاحِكَةٌ مُسْتَبْشِرَةٌ ) *\r\nفقال رسول اللَّه صلَّى اللَّه عليه و آله و سلَّم يا انس هى وجوهنا بنى عبد المطلب انا و على و حمزة و جعفر و فاطمة و الحسن و الحسين نخرج من قبورنا و نور وجوهنا كالشمس الضاحية يوم القيمة\r\nيعنى اى انس بدان و آگاه باش كه مراد از اين وجوه ضاحكه وجوه بنى عبد المطلب است يعنى روى منست و روى على بن ابى طالب و روى حسن و حسين و فاطمه و حمزه و جعفر چه روز قيامت چون ما از قبور خود بيرون آئيم رويهاى ما چون آفتاب عالمتاب روشن و درخشنده و لامع باشد و مراد بوجوه اصحاب وجوهند بر حذف مضاف و كذلك قوله :\r\n( 40 ) - * ( وَوُجُوه يَوْمَئِذٍ ) * و رويها باشند در آن روز * ( عَلَيْها غَبَرَةٌ ) * بر آن غبار و تيرگى نشسته باشد .\r\n( 41 ) - * ( تَرْهَقُها ) * فرو گيرد آن را * ( قَتَرَةٌ ) * تاريكى و سياهى نزد معاينه آتش دوزخ و انواع عذاب آن .\r\n( 42 ) - * ( أُولئِكَ ) * آن گروه كه رويهاى سياه و گرفته و گرد آلود داشته باشند * ( هُمُ الْكَفَرَةُ ) * ايشان ناگرويدگانند * ( الْفَجَرَةُ ) * و نابكاران يعنى جمع كنندگان فجورند بكفر ، و لهذا سواد\r\n","description":"","footnote":"","page_name":" 157 ","page_number":157},
  {"content":"\r\nوجوه ايشان با غبره باشد مانند وجوه زنگيان ، و وجوه فساق اهل ايمان بين بين خواهد بود يعنى بر آنها غبره باشد بدون قتره يا متصف بصفرت يا لونى ديگر ، و از ضحاك منقولست كه اضاءت وجوه اهل ايمان از آثار وضو باشد و ابن عباس فرمود كه از قيام ليل باشد چه از حضرت پيغمبر صلَّى اللَّه عليه و آله و سلَّم مرويست كه\r\nمن كثرت صلوته بالليل حسن وجهه بالنهار\r\nو بعضى گفته‌اند كه كسانى كه در راه خدا جهاد كرده باشند و گرد بر روى ايشان نشسته در آن روز روى ايشان نورانى بود و آنها كه در دنيا بتنعم و ناز زندگانى كرده باشند و روى خود را از گرد راه و معركه جهاد صيانت كرده رويهاى ايشان در آن روز گرد آلود و سياه باشد ، و در خبر است كه چون حق سبحانه ميان بهايم مقاصه كند و آنها را خاك گرداند آن خاك گرد شود و بر روى كافران نشيند و رويهاى ايشان كه بسبب آتش دوزخ سياه شده باشد گرد آلود نيز شود .\r\n\r\nسورة كورت\r\nو بعضى اينسوره را سورة التكوير خوانند ، و در مكه نزول يافته ، و نوزده آيتست .\r\nابى بن كعب از رسول صلَّى اللَّه عليه و آله و سلَّم روايت كرده كه هر كه سورة إِذَا الشَّمْسُ كُوِّرَتْ بخواند حق سبحانه او را در پناه خود گيرد از رسوايى قيامت وقتى كه نشر صحيفهء او نمايند ، و از ابن عمر روايت است كه پيغمبر صلَّى اللَّه عليه و آله فرمود كه هر كه دوست دارد كه بنگرد بروز قيامت يعنى احوال آن را معاينه ببيند بايد كه إِذَا الشَّمْسُ كُوِّرَتْ قرائت نمايد ، و ابو بكر روايت كرده كه گفتم يا رسول اللَّه پيرى زود روى آورد به تو فرمود\r\nشيبتنى هود و الواقعة و المرسلات و عم يتساءلون و اذا الشمس كورت\r\nيعنى اين پنج سوره مرا پير گردانيد ، و بنا بر تقدير صحت آنچه مرويست كه از انس پرسيدند كه پيغمبر صلَّى اللَّه عليه و آله و سلَّم خضاب ميكرد گفت شيب از شأن او نبود گفتند كه شيب عيبست گفت همهء شما از آن كراهت داريد پس چگونه عيب نباشد حديث اول مأول خواهد بود به اينكه اگر آدمى بسبب امرى پير ميشد من از اينسورهاى مذكوره پير ميشدم ، و بروايت صحيحه ثابت شده كه امير المؤمنين عليه السّلام فرمود كه من در وقتى كه آن حضرت را غسل ميدادم در ميان محاسن مبارك او مويى چند سفيد يافتم و اما موهاى ظاهر او همه سياه بود .\r\nو بدانكه چون حسبحانه ختم سورهء عبس نمود بذكر قيامت و اهوال آن افتتاح اينسوره كرد بذكر علامات و احوال آن و فرمود كه :\r\n","description":"","footnote":"","page_name":" 158 ","page_number":158},
  {"content":"\r\n( 1 ) -\r\n* ( بِسْمِ اللَّه الرَّحْمنِ الرَّحِيمِ إِذَا الشَّمْسُ كُوِّرَتْ ) * ارتفاع شمس بفعليست كه ما بعد آن مفسر آنست نه بابتدائيت چه * ( إِذَا ) * شرطيه طالب فعلست و مقتضى جواز آن و معنى آنست كه چون آفتاب درهم پيچيده شود و اين به دو وجه است يكى آنكه مشتق باشد از كورت العمامة اذا لففتها يعنى ضوء آن را درهم پيچند و گرد كنند و انتشار و انبساط نور آن از بساط آفاق زايل گردانند تا آنكه همه عالم تاريك شود و اين عبارت است از ازالهء جرم آن و اعدام آن ، چه ما دام كه جرم شمس باقيست ضوء آن منبسط است ( 1 ) و غير ملفوف ، و يا لف آن عبارت باشد از رفع ضوء آن زيرا كه جامه را هر گاه كه رفع ميكنند آن را در هم مىپيچند ، وجه دوم آنست كه مأخوذ باشد از طعنه فكوره اذا ألقاه اى تلقى و تطرح عن فلكها يعنى آفتاب را از فلك خودش بيندازند ، و بعضى گويند كه مراد از لف ازاله ضوء منبسط آنست بابقاى وجود جرم ، و از سعيد بن جبير مرويست كه كورت لفظ معربست يعنى چون آفتاب را كور گردانند :\r\n( 2 ) - * ( وَإِذَا النُّجُومُ انْكَدَرَتْ ) * و آن گاه كه ستارگان تيره شوند يعنى جرم آنها بىنور ماند يا آنكه منتثر و متساقط گردد كقوله وَإِذَا الْكَواكِبُ انْتَثَرَتْ و قول اخير أشهر و اوضح است و مرويست كه در آن روز آفتاب و ستارگان را در جهنم اندازند تا عبدهء ايشان بدانند كه ايشان استحقاق الوهيت نداشته‌اند و معبودان باطل بوده‌اند كما قال إِنَّكُمْ وَما تَعْبُدُونَ مِنْ دُونِ اللَّه حَصَبُ جَهَنَّمَ .\r\n( 3 ) - * ( وَإِذَا الْجِبالُ سُيِّرَتْ ) * و آن گاه كه كوه ها بعد از انقلاع از اماكن خود روان گردانيده شوند از روى زمين يا در هوا مانند ابر روان شوند كقوله وَهِيَ تَمُرُّ مَرَّ السَّحابِ .\r\n\r\n","description":"","footnote":"\r\n( 1 ) كور و تكوير بمعنى درهم پيچيدن چيزيست بطور استداره مثل آنكه جامه اى در هم پيچند و بجايى افكنند يا پيچاندن چيزى بر چيز ديگر بدينگونه مانند عمامه اى كه بر پيچند بطورى كه هر دورى دور ديگر را بپوشد و باتفاق مفسرين مراد از تكوير خورشيد در روز قيامت تيره و بيفروغ گشتن آفتابست در آن روز هر چند در كيفيت آن اختلافست زمخشرى در كشاف و بعضى ديگر بر آنند كه منتفى شدن نور خورشيد و انبساط آن عبارتست از نابود شدن جرم خورشيد چه ما دام كه جرم آفتاب باقيست نور و روشنى آن منبسط خواهد بود ولى پوشيده نماند : كه هر چند نظريه جمعى از فلاسفهء امروزى گفتار زمخشرى را تأييد مينمايند لكن اين سخن مبنى بر دليل علمى و محكم نيست و مخالف ظواهر كثيرى از آيات قرآن است چه آيات شريفه دلالت مىكند بر آنكه جرم خورشيد و ستارگان نابود نخواهد شد بلكه انقلاب و تغير كلى در اوضاع و صور و اشكال آنها رخ داده و همه بىنور و بىفروغ و تيره و سياه ميگردند بعض معاصرين گويد : و شايد اهل محشر از كثرت نور و شعاع آن عالم خورشيد و كواكب را تاريك ببيند اگر چه نورانى باشند . نگارنده گويد اين سخن نيز مخالف آيات و رواياتيست كه دلالت دارند بر اينكه تمام اجرام تيره نورشان نابود گردد و بمفاد * ( نُورُهُمْ يَسْعى بَيْنَ أَيْدِيهِمْ ) * مؤمنان بنور ايمان پيش رويشان روشن مىشود .\r\n","page_name":" 159 ","page_number":159},
  {"content":"\r\n( 4 ) - * ( وَإِذَا الْعِشارُ عُطِّلَتْ ) * و آن گاه كه ناقه هايى كه ده ماه از حمل ايشان گذشته باشد و بزادن نزديك گشته فرو گذاشته شوند ، يعنى به جهت فرط مشغولى و گرفتارى هيچكس پرواى رعى و مراعات آن ننمايد ، يا آنكه آن نفيسترين و عزيزترين مالها است نزد عرب و به جهت نفاست آنها را بار نميكنند و سوار نميشوند و شير نميدوشند ، و از جبائى نقلست كه مراد بعشار سحابند كه حوامل امطارند يعنى ابرها از باريدن معطل شوند و اين جمع عشراء است چون نفاس كه جمع نفساء است .\r\n( 5 ) - * ( وَإِذَا الْوُحُوشُ حُشِرَتْ ) * و آن گاه كه همه جانوران وحشى جمع كرده شوند در يك جا و همه به يكديگر مختلط شده متعاديان را مجال اضرار يكديگر نماند ، از قتاده مرويست كه همهء حيوانات به جهت قصاص محشور شوند تا آن كه ذباب را نيز حشر كنند ، و مرويست كه بعد از قصاص و اعواض آنها را خاك كنند و هيچكدام باقى نمانند مگر آنچه در او سرور بنى آدم باشد و موجب تعجب ايشان از صورت ايشان چون طاوس و غير آن ، و كسانى كه ميگويند عوض دايمست قايلند به اينكه وحوش نيز هميشه خواهند بود و جماعتى كه از آنها قايل بدوام عوض نيستند ميگويند كه حق سبحانه ايشان را مؤيد سازد بفضل عميم و فانى نگرداند و اصح و اشهر عدم بقاى ايشانست ، ( 1 ) و از ابن عباس روايتست كه مراد بحشر وحوش موت ايشان است يقال : اذا اجحفت السنة بالناس و اموالهم حشرتهم السنة حشر هر چيزى موتست مگر جن و انس كه آن بعث و نشور است :\r\n( 6 ) - * ( وَإِذَا الْبِحارُ سُجِّرَتْ ) * و آن هنگام كه درياها پر گردانيده شوند يعنى به يكديگر آميخته سازند تا همه درياهاى تلخ و شيرين يك دريا شود ، و يا اين ماخوذ است از سحر التنور اذا ملأه بالحطب يعنى درياها پر از آتش گردانيده شود و تفتانيده گردد براى تعذيب اهل نار .\r\nاز ابن عباس مرويست كه چون روز قيامت شود خداى تعالى آفتاب و ماه و ستارگان را درهم پيچد و در دريا افكند و بعد از آن بادى بر آن جهد و همه درياها را پر از آتش گرداند ، و در فتوحات مذكور است كه عبد اللَّه عمر هر گاه كه دريا را بديدى گفتي يا بحرمتى تعود نارا ، و از حسن مرويست كه معنى آيه آنست كه آب درياها را ببرند و آن را خشك گردانند بمرتبه اى كه يك قطره آب در آن نماند ، و از جبائى نقل كرده‌اند كه مراد بحار جهنم است نه دنيا زيرا كه بحور دنيا فانى خواهد گشت\r\n\r\n","description":"","footnote":"\r\n( 1 ) وحوش جمع وحش و هو اسم لما لم يستأنس بالانسان من حيوان البر و واحده وحشى ( جانور دشتى بر خلاف اهلى ) و از آيهء 7 سورهء انعام * ( وَما مِنْ دَابَّةٍ فِي الأَرْضِ . . . ) * الى قوله * ( ثُمَّ إِلى رَبِّهِمْ يُحْشَرُونَ ) * مستفاد مىشود كه اين حشر مخصوص حيوانات وحشى نيست بلكهء ساير انواع حيوانات نيز فى الجمله محشور خواهند شد . و بطور اجمال حشر حيوانات قطعى و مسلم است و اما تفاصيل آن كه آيا تمام انواع و افراد حيوانات محشور ميشوند يا گروهى از آنها و آنها كه محشور شدند آيا دوباره ميميرند يا زنده ميمانند يا عدهء معدودى باقى مانده و بقيه فانى ميگردند ، پس براى ما معلوم نيست و از آيات و روايات هم بطور قطع و يقين چيزى استنباط نخواهد شد پس بايد ما در اين تفاصيل ساكت و علم به آنها را محول بخداى تعالى بدانيم . [ . . . 
  ]\r\n","page_name":" 160 ","page_number":160},
  {"content":"\r\nو معنى آن است كه همه درياهاى جهنم را پر از ريم و چرك گردانند كه از ابدان دوزخيان سيلان نمايد ، و از ابى بن كعب منقولست كه چون وقت حدوث قيامت شود و مردمان غافل و بى خبر در بازارها بسود و معامله مشغول باشند ناگاه بينند كه روشنايى آفتاب زايل شود و ايشان در آن حيران شوند كه آفتاب را چه رسيده و چه حادثه رخ نموده ناگاه ستارگان از هم فرو ريزند و در اين انديشه باشند كه كوه ها به روى زمين در حركت آيند و چون گرد بر هوا روند جنيان در آدميان گريزند و آدميان پناه به پريان برند و دواب به يكديگر مختلط گردند و در اين حال جنيان گويند با آدميان كه ما برويم و از اينمعنى استخبار كنيم پس بروند و درياها را بينند كه آتش شده ميدرخشد و شعله ميكشد و در اثناى اين همه زمينها و آسمانها شكافته شوند و بادى پيدا شود و همه را هلاك كند ، و از ابن عباس مرويست كه نزد قيام قيامت اين شش علامت كه مذكور شد در دنيا حادث شود و شش ديگر در آخرت بوقوع آيد و آن اين است كه :\r\n( 7 ) - * ( وَإِذَا النُّفُوسُ زُوِّجَتْ ) * آن گاه كه نفسها جفت گردانيده شوند يعنى هر كس را با مثل خود برانگيزند صالح را با صالح و طالح را با طالح يا هر كس را با عمل خود جمع كنند يا همه را به شكل خود مقارنه دهند كفار و عصات را به شكل اهل دوزخ و اهل ايمان و طاعت را به شكل اهل بهشت يا نفوس مؤمنان بحور مقارن سازند و نفوس كافران به شكل شياطين ، و از ابن عباس مرويست كه در اينوقت مؤمنان بسه صنف شوند و كذلك قوله تعالى : وَكُنْتُمْ أَزْواجاً ثَلاثَةً .\r\n( 8 ) - * ( وَإِذَا الْمَوْؤُدَةُ سُئِلَتْ ) * و آن گاه كه دختر زنده در گور كرده پرسيده شود يعنى از وى سؤال كنند كه :\r\n( 9 ) - * ( بِأَيِّ ذَنْبٍ قُتِلَتْ ) * بكدام گناه كشته شده است ، ايراد قتلت به صيغه غايب باعتبار اخبار است از آن و اين سؤال اگر چه بحسب ظاهر متعلق بموؤده است اما بالحقيقه متعلق به وائد است و فايده اين سؤال از موؤدة آنست كه در جواب گويد كه من بىجرم گشته شدم تا موجب رسوايى و توبيخ و تبكيت وائد شود و حجت بر او لازم گردد و جارى مجراى اينست در توبيخ و تبكيت قوله تعالى لعيسى عليه السّلام : أَ أَنْتَ قُلْتَ لِلنَّاسِ اتَّخِذُونِي وَأُمِّي إِلهَيْنِ مِنْ دُونِ اللَّه - الى قوله - سُبْحانَكَ ما يَكُونُ لِي أَنْ أَقُولَ ما لَيْسَ لِي چه اين موجب توبيخ قوم ويست و اثبات حجت بر ايشان پس غرض از اين سؤال تهديد و سرزنش باشد پدران را كه دختران زنده در گور كرده باشند ، و بعضى گفته‌اند كه معنى سُئِلَتْ طلبت من وائدها است يعنى مقتوله را از قائل او طلبند و گويند به او كه كجا است دختر تو و چه كردى به او و بكدام گناه كشته شد يعنى بچه سبب\r\n","description":"","footnote":"","page_name":" 161 ","page_number":161},
  {"content":"\r\nاو را كشتى ، پس بنا بر اين وائد مسئول باشد و موؤدة مسئول عنها ، و نظير اين آيه آيهء إِنَّ الْعَهْدَ كانَ مَسْؤُلًا باشد كه بمعنى مسئول عنه است ، و اين عمل شنيع و فعل قبيح عادت اكثر عرب بود در جاهليت كه از خوف درويشى يا از جهت لحوق عار و عيب دختران را زنده در گور كردندى ( 1 ) حق سبحانه فرمود كه در آن روز قتله را سؤال كنند كه چرا ايشان را كشتيد ، و مرويست كه چون كسى نخواستى كه دختر را به كشد از براى وى پيراهن پشمين دوختى و در او پوشانيدى و بشبانى فرستادى و اگر خواستى كه او را بكشد مدت ششماه او را نيكو داشتى پس مادرش را گفتى كه او را مطيب ساز بطيبهاى خوب كه بخانهء شوهرش ميبرم و در صحرا گوى ؟ ؟ ؟ بكندى و او را بر كنار آن بردى و به او گفتى كه در اين چاه نگاه كن چون نگاه كردى دست بر وى زدى و او را در آن چاه انداختى و آن را پر از خاك كردى ، از ابن عباس منقولست كه چون زن وضع حمل او نزديك شدى گوى بكندى و نزديك او نشستى اگر دختر بودى در آن گو انداختى و آن را پر از خاك كردى و اگر پسر بودى نگاهداشتى ، و گويند كه عادت مخصوص بود بقبيله اى چند كه از عرب بود ، و در روايت آمده كه قيس بن عاصم نزد رسول صلَّى اللَّه عليه و آله و سلَّم آمد و گفت يا رسول اللَّه من در جاهليت نه دختر خود را زنده در گور كرده‌ام عذر آن چون خواهم ؟ فرمود كه از هر كشته بنده اى آزاد كن گفت مرا بنده اى نيست اما شتر دارم فرمود كه از براى هر يكى شترى فديه بده و او نه شتر فديه داد .\r\n( 10 ) -\r\n* ( وَإِذَا الصُّحُفُ نُشِرَتْ ) * و آن گاه كه نامهاى اعمال كه بوقت مرگ بندگان بر هم پيچند گشاده گردانيده شود براى حساب تا اعمال او بر او ظاهر گردد و به آن جزاء داده شود از قتاده مروى است كه ( صحيفتك يا بن آدم تطوى على عملك ثم تنشر يوم القيامة فلينظر رجل ما يملى فى صحيفته ) اى فرزند آدم صحيفه تو در هم پيچيده شود در عمل تو و بعد از آن در روز\r\n\r\n","description":"","footnote":"\r\n( 1 ) قدوة المفسرين شيخ ابو الفتوح رازى ( ره ) در جلد اول تفسيرش اين داستان رقت بار را مفصلا نقل فرموده و ما پاره اى از نگارشات او را ملخصا در اينجا ذكر ميكنيم . ميفرمايد : ملت عرب طبعا از فرزند دخترينه نفرت داشتند و دختر در نظر آنان بسيار خوار و زبون بود چنان كه حقتعالى دربارهء آنها فرموده آيهء 6 سورهء نحل * ( وَإِذا بُشِّرَ أَحَدُهُمْ بِالأُنْثى ظَلَّ وَجْهُه مُسْوَدًّا وَهُوَ كَظِيمٌ ) * . الاية و شاعرى از اينان گويد :\r\n\r\nالقبر أخفى سرة للبنات\r\nو دفنها يروى من المكرمات\r\n\r\n\r\nأما ترى الرحمن سبحانه\r\nقد وضع النعش بجنب البنات\r\n\r\nو اشعارى نيز از ديگرى نقل نموده سپس مينويسد سبب نفرت عرب جاهليت از دختر چند امر بود يكى آنكه غير كفو بخطبهء ايشان نيايد چنان كه آن شاعرى كه ناكفوى بخطبهء دخترانش آمدند گفت :\r\n\r\nتبغى ابن كور و السفاهة كاسمها\r\nليستأد منا ان شتونا لياليا\r\n\r\nالخ و ديگر آنكه ميترسيدند كه در فوت پدران يا غيبت و مسافرت آنان دختران گرسنه يا برهنه شوند و اين را براى خود عار و ننگ ميشمردند كما قال تعالى : * ( وَلا تَقْتُلُوا أَوْلادَكُمْ خَشْيَةَ إِمْلاقٍ نَحْنُ نَرْزُقُهُمْ وَإِيَّاكُمْ ) * . الاية .\r\n","page_name":" 162 ","page_number":162},
  {"content":"\r\nقيامت آن را گشاده سازند پس بايد كه مرد نظر كند در آنچه املا مىكند در صحيفهء خود و از نشر آن انديشه كند ، و در نقل آمده كه پيغمبر صلَّى اللَّه عليه و آله و سلَّم بام سلمه گفت\r\nيحشر الناس عراة حفاة\r\nمردمان را تن برهنه و پا برهنه حشر كنند او گفت كيف النساء زنان چه حال داشته باشند فرمود\r\nشغل الناس يا ام سلمه\r\nمردمان همه مشغول باشند و به حال يكديگر نپردازند گفت : ( ما شغلهم ) چه چيز مشغول ساخته باشد ايشان را فرمود\r\nنشر الصحف فيها مثاقيل الذر و مثاقيل الخردل\r\nگشودن نامهاى اعمال كه در او نوشته باشد عملى كه مقدار مورچه خرد باشد و دانهء خردل كه كوچكترين دانها است يعنى هيچ چيز از عمل فرو گذاشت نشده باشد ، و گويند مراد بنشر صحف تفريق آنست ميان اصحاب آن يعنى نامها را ميان مردمان پراكنده سازند و همه كس نامه خود را بردارد ، و از مرثد بن و داعه روايت است كه پيغمبر فرمود كه چون روز قيامت باشد صحف از زير عرش پران شوند پس صحيفهء مؤمن در دست او آيد و در آن نوشته باشد كه فِي جَنَّةٍ عالِيَةٍ و صحيفهء كافر در دست او و در آن مكتوب باشد فِي سَمُومٍ وَحَمِيمٍ و اين صحيفه غير صحف اعمال باشد .\r\n( 11 ) - * ( وَإِذَا السَّماءُ كُشِطَتْ ) * و آن گاه كه آسمان بركنده شود ( 1 ) و از روى يكديگر كشيده شود مانند بركندن پوست از مذبوح و برداشتن پرده از روى چيزى و بعد از آن آن را درهم پيچند :\r\n( 12 ) - * ( وَإِذَا الْجَحِيمُ سُعِّرَتْ ) * و آن گاه كه دوزخ افروخته شود بيشتر از پيشتر ، و گويند تافته شدن آن بغضب خداى و خطاياى بنى آدم شود ، و حفص بتشديد ( عين ) خوانده به جهت مبالغه يعنى بسيار تافته شود .\r\n( 13 ) - * ( وَإِذَا الْجَنَّةُ أُزْلِفَتْ ) * و آن گاه كه بهشت نزديك گردانيده شود بدوستان خداى براى دخول كقوله تعالى وَأُزْلِفَتِ الْجَنَّةُ لِلْمُتَّقِينَ غَيْرَ بَعِيدٍ و گويند كه نعم بهشت را نزديك آورند و بمؤمنان و كافران نمايند تا سرور مؤمنان زياده شود و حسرت اهل دوزخ مضاعف گردد و جواب شروط مذكوره اين است كه :\r\n( 14 ) - * ( عَلِمَتْ نَفْسٌ ما أَحْضَرَتْ ) * بداند هر نفسى آنچه حاضر كرده باشد از خير و شر ، و گويند كه * ( أَحْضَرَتْ ) * بمعنى وجدت حاضرا است چون احمدت كه بمعنى وجدت محمودا يعنى بداند نفس آنچه حاضر بايد كرد نزد خود از عمل نيك و بد مراد آنست كه تا آدمى اين\r\n\r\n","description":"","footnote":"\r\n( 1 ) متبادر از لفظ سماء در اين آيهء شريفه همين قبهء نيلگونيست كه بالاى سر ما ديده مىشود و در روز قيامت همچون پرده برداشته شود و اما كيفيت برداشتن اين پرده كه آيا به كلى نابود مىشود و يا در هم پيچيده ميگردد پس بطور يقين براى ما معلوم نيست .\r\n","page_name":" 163 ","page_number":163},
  {"content":"\r\nدوازده حال كه مذكور شد شش به زمين دنيا و شش به زمين عقبى مشاهده نكند نداند كه چه كرده است ، و چون بداند كه با هر خيرى كرامتى و عطائيست و با هر شرى ملامتى و عتابى بر نيكى حسرت خورد كه چرا زياده نكرده است و بر بدى اندوه كشد كه چرا مباشر آن شدم و آن حسرت و اندوه هيچ فايده ندهد ، در خبر است كه يكى نزد ابن مسعود اين سوره تلاوت فرمود چون به اين آيه رسيد گفت وا انقطاع ظهرياه پشت من شكسته شد ، و بدانكه * ( نَفْسٌ ) * در معنى عمومست چون تمرة خير من جرادة يعنى هر نفسى كه باشد خير و شر خود را نزد خود حاضر يابد نه مراد نفس واحده باشد چنان كه ظاهر آيه است تا لازم آيد كه آن منافى كريمه يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً باشد .\r\n( 15 ) - * ( فَلا أُقْسِمُ ) * پس البته سوگند ميخورم * ( بِالْخُنَّسِ ) * بستارگان رجوع كننده بعد از رفتن و اين مأخوذ است از خنس اذا تأخر مراد ما سوى نيرين است از سيارات ( 1 ) و لهذا وصف آن فرموده :\r\n( 16 ) - * ( الْجَوارِ الْكُنَّسِ ) * روندگان كه پنهان شوندگانند در تحت روشنى آفتاب و اين مشتق است از كنس الوحش اذا دخل كناسة و كناسه خانه وحش است كه از اغصان اشجار ساخته باشند ، و از حضرت با رفعت امير المؤمنين عليه السّلام مروى است كه مراد به اين نجوم درارى خمسه‌اند كه آن را خمسهء متحيره نيز گويند و آن مريخست و زحل و عطارد و زهره و مشترى كه با شمس و قمر سير ميكنند و رجوع مينمايند تا آنكه در تحت ضوء شمس مستور ميشوند ، پس خنوس ايشان رجوعست و كنوس ايشان اختفاء در تحت ضوء شمس ( 2 ) و نزد بعضى مراد جميع كواكباند كه خنس ايشان در نهار است يعنى غايب مىشوند از عيون و كنس ايشان در شب است يعنى بشب از اماكن خود بيرون آيند كالوحوش تطلع على كناسها يا بروز متوارى ميشوند در اماكن خود كما تتوارى الوحوش في كناسها .\r\n\r\n","description":"","footnote":"\r\n( 1 ) خنس جمع خانس از خنس يخنس خنوسا و خنوس در اصل بمعنى رجوع إلى الخلف است و كنس نيز جمع كانس از كنس يكنس كنوسا و كنوس عبارتست از داخل شدن حيوان وحشى در لانهء خود اكثر مفسرين بر آنند كه مراد از خنس در اين آيهء شريفه پنج سياره از سيارات هفتگانه است چه بعقيدهء پيشينيان سيارات هفت ستاره‌اند يكى از شعراء آنها را بنظم در آورده گويد :\r\n\r\nهفت كوكب كه هست گيتى را\r\nگاه از ايشان مدار و گاه خلل\r\n\r\n\r\nقمر است و عطارد و زهره\r\nشمس و مريخ و مشترى و زحل\r\n\r\nو منجمين خورشيد و ماه را نيرين و پنج سياره ديگر را متحيره ناميده‌اند و در قرآن تعبير شده از خمسهء متحيره به خنس چه هر يك از اين پنج سياره در بروج دوازده گانه بطور توالى سير مىكند ( از حمل تا ثور پس جوزاء پس سرطان و هكذا تا حوت ) پس هر برجى را باستقامت سير مىكند و آن عبارتست از حركت خاصه آن سياره از مغرب بسوى مشرق و چون اين حركت نزديك به آخر رسيد پس بقهقرا باز ميگردد تا چند درجه باز باستقامت سير مىكند تا برج را تمام كند .\r\n( 2 ) و اين را علماء نجوم احتراق گويند .\r\n","page_name":" 164 ","page_number":164},
  {"content":"\r\n( 17 ) - * ( وَاللَّيْلِ إِذا عَسْعَسَ ) * و سوگند بشب آن گاه كه پيش آيد و هوا را تاريك گرداند ، و يا باز پس رود و ظلمت آن را زايل سازد ، و اين از لغات الاضداد است يقال عسعس الليل اذا اقبل و أدبر قول اول مرويست از امير المؤمنين صلوات اللَّه عليه و ابن عباس و مجاهد و قتاده و ثانى از حسن .\r\n( 18 ) - * ( وَالصُّبْحِ إِذا تَنَفَّسَ ) * و سوگند بصبح آن گاه كه دم زند يعنى طلوع كند و روشنايى آن ممتد شود و چون اقبال روح و نسيم مقارن اقبال صبح است به جهت اين نفس را به او نسبت ميكنند بر سبيل مجاز و ميگويند كه تنفس الصبح و مراد مبدء طلوعست ، جواب قسم اين است كه :\r\n( 19 ) - * ( إِنَّه ) * بدرستى كه قرآن * ( لَقَوْلُ رَسُولٍ كَرِيمٍ ) * هر آينه گفتار فرستاده ايست بزرگوار مراد جبرئيلست كه آن را از نزد خداى بر پيغمبر خوانده و به او گفته ، خلاصهء معنى آنست كه قرآن كلام خدا است و آن را بلسان جبرئيل بر پيغمبر خوانده و پيغمبر آن را از جبرئيل شنيده نه كه جبرئيل آن را از نزد خود گفته ، و بعضى گفته‌اند كه اضافهء قول بجبرئيل به جهت آنست كه خداى تعالى بجبرئيل امر كرد كه\r\nائت محمّدا و قل له كذا\r\nنزد محمّد رو و اين كلام را به او بگو\r\nپس در صفت جبرئيل عليه السّلام ميفرمايد كه :\r\n( 20 ) - * ( ذِي قُوَّةٍ ) * خداوند توانايى در قلع مؤتفكات ثمود و او را برداشتن بجناح خود و نزديك به آسمان بردن و منقلب ساختن ، و يا توانا در علم و عمل و تبليغ رسالت ( و شديد القوى ) و ذُو مِرَّةٍ نيز به همين معنى است و چون حال مكانت مرتبه متمكن بر حسب حال ممكن است و عظم ممكن دال بر مرتبهء متمكن است از اين جهت فرموده كه * ( عِنْدَ ذِي الْعَرْشِ مَكِينٍ ) * رسولى كه نزد خداوند عرش بامكانت و منزلت است .\r\n( 21 ) - * ( مُطاعٍ ) * يعنى شأن و جاه دهنده فرمان برده شده در ميان ملائكه يعنى هر چه گويد فرمان او برند و از آن جمله در شب معراج خزنه جنت را امر نمود تا ابواب بهشت را گشودند و پيغمبر صلَّى اللَّه عليه و آله و سلَّم داخل شد و انواع نعم آن را مشاهده نمود و خازنان دوزخ را حكم كرد تا درهاى دوزخ را گشودند و آن حضرت انواع نكال و عذاب آن را بديد ( 1 ) * ( ثَمَّ أَمِينٍ ) * در آسمانها با امانت است و\r\n\r\n","description":"","footnote":"\r\n( 1 ) اتفاق فرقة اماميه اثنى عشريه و عقيدهء جمهور مسلمين بر آنست كه بهشت و دوزخ اكنون مخلوق و موجودند و بعضى از معتزله چون ابو هاشم و قاضى عبد الجبار و امثالهما گويند : در روز قيامت جنت و نار آفريده خواهد شد و قول اينان مردود است بآيات كثيره قرآن و احاديث و روايات متظافره كه دلالت واضحه دارند بر اينكه هزارها سالست كه بهشت و دوزخ آفريده شده‌اند شيخ صدوق ( ره ) در عقايد گويد : اعتقادنا فى الجنة و النار انهما مخلوقتان و ان النبى صلى اللَّه عليه و آله قد دخل الجنة و رأى النار حين عرج به و نيز در كتاب صفات الشيعه مسندا از حضرت صادق عليه السّلام روايت كرده كه قال عليه السّلام : ليس من شيعتنا من انكر اربعة اشياء : المعراج و المسائلة و خلق الجنة و النار و الشفاعة .\r\n","page_name":" 165 ","page_number":165},
  {"content":"\r\nوحى گذارى كه اصلا زياده و كم نميكند بلكه به آن وجه كه حق سبحانه به او گفته بپيغمبر مى - رساند ، و ميتواند بود كه * ( ثَمَّ ) * متعلق بما قبل باشد يعنى مطاع است در آسمان ، و در حديث آمده كه حضرت پيغمبر صلَّى اللَّه عليه و آله و سلَّم بجبرئيل عليه السّلام گفت كه چه نيكو مدح كرده ترا در اين قول كه\r\nذى قوة عند ذى العرش مكين مطاع ثم امين\r\nما قوتك و ما كانت امانتك ؟ قوت و امانت تو چيست گفت اما قوت من آنست كه چون مبعوث شدم بتخريب مداين لوط كه چهار شهر بود در هر شهرى چهار صد هزار مقاتل غير از ذرارى و نسوان من آن شهر را تا به زمين هفتم از جاى بركندم و به آسمان بردم تا آنكه آواز خروسان و سگان آن شهر را ملايكه آسمان شنيدند و من آن را منقلب گردانيدم و همه را زير و زبر كردم و اما امانت من آنست كه به هيچ چيز مأمور نشدم كه در آن تعدى كرده باشم و تغيير و تبديل داده زياد و كم ساخته باشم ، و در تبيان آورده كه مراد برسول در اين آيه حضرت رسالت صلَّى اللَّه عليه و آله است كه بزرگوار است نزد پروردگار و صاحب قوت است در طاعت و خداوند قدرت و مكانت نزد حضرت پروردگار و مطاع يعنى مستجاب الدعوه و امين بر اسرار غيب ، و بعد از بيان حقيت قرآن و نزول آن از نزد حضرت منان خطاب ميفرمايد بكافران كه :\r\n( 22 ) - * ( وَما صاحِبُكُمْ ) * و نيست صاحب و يار شما يعنى محمّد كه شما را دعوت مىكند به راه حق * ( بِمَجْنُونٍ ) * ديوانه كه عقل او پوشيده باشد و تميز ميان حق باطل و صحت و فساد نتواند نمود اينكلام نيز جواب قسم است يعنى سوگند بامور مذكوره كه قرآن بواسطه جبرئيل عليه السّلام از نزد او سبحانه بر پيغمبر خوانده شده ، و پيغمبر صلَّى اللَّه عليه و آله و سلَّم مجنون نيست هم چنان كه كفار گمان مىبرند بلكه اعقل زمانه است ، و بدانكه استدلال به اين آيه بر فضل جبرئيل بر پيغمبر به جهت عد فضايل كثيره براى جبرئيل و اقتصار بر نفى جنون از پيغمبر ضعيف است زيرا كه مقصود از اين نفى قول كفار است كه إِنَّما يُعَلِّمُه بَشَرٌ و افْتَرى عَلَى اللَّه كَذِباً أَمْ بِه جِنَّةٌ نه تعداد فضل هر دو ، و موازنه ميان ايشان .\r\n( 23 ) - * ( وَلَقَدْ رَآه ) * و بدرستى كه ديد پيغمبر جبرئيل را بر صورت اصلى او * ( بِالأُفُقِ الْمُبِينِ ) * بكنارهء آسمان كه روشن است يعنى مطلع آفتاب كه بلندترين موضعست و آن چنانست بود كه رسول صلَّى اللَّه عليه و آله و سلَّم بجبرئيل گفت ميخواهم ترا به همان صورت كه در آسمان هستى ببينم جبرئيل گفت يا رسول اللَّه طاقت آن نخواهى داشت پيغمبر صلَّى اللَّه عليه و آله و سلَّم گفت بارى بهر صورت كه هستى خود را به من نماى گفت در كجا خود را به تو نمايم فرمود در ابطح گفت در آنجا نگنجم فرمود بمنى گفت در آنجا نيز نگنجم فرمود به عرفات گفت آنجا نيز تنگست و اگر البته ميخواهى كه مرا به بينى در كوه حراء خود را به تو نمايم و چون روز موعود رسيد رسول صلَّى اللَّه عليه و آله و سلَّم بكوه حراء برآمد و بنشست جبرئيل عليه السّلام بيامد بجانب كوه عرفات با صلابتى غريب و جثه اى عجيب و آوازى كه از خشخشهء و خلخلهء او\r\n","description":"","footnote":"","page_name":" 166 ","page_number":166},
  {"content":"\r\nهمهء روى زمين پوشيده شد و بالهاى خود را از مشرق تا به مغرب بگسترد و سرش بر آسمان بود و پايش در زمين هفتم رسول صلَّى اللَّه عليه و آله و سلَّم كه آن صورت و هيئت را مشاهده فرمود بيفتاد و بيهوش شد ( 1 ) جبرئيل بر آن صورت كه نزد رسول ميآمد متمثل شد و نزد رسول بنشست و او را در زير پر خود گرفت تا به هوش آمد رسول را گفت يا رسول اللَّه ترا خلق من عظيم آمد اگر ميكائيل را به بينى چه حال خواهى داشت كه سر او از بدن من بزرگتر است و دوش او در زير عرش است و پاى او در تحت ثرى و عرش عظيم بر دوش اوست و با وجود اين عظمت از ترس خداى چنان حقير مىشود كه گنجشكى و عرش بر قدرت خداى بر پايست و نيز در صفت پيغمبر صلَّى اللَّه عليه و آله و سلَّم و قرآن ميفرمايد كه :\r\n( 24 ) - * ( وَما هُوَ ) * و نيست پيغمبر * ( عَلَى الْغَيْبِ ) * بر چيزهاى پوشيده يعنى بر آنچه بوحى به دو ميرسد * ( بِضَنِينٍ ) * بخيل كه شما را تعليم ندهد ( 2 ) و او را از شما بپوشاند .\r\n( 25 ) - * ( وَما هُوَ ) * و نيست قرآن * ( بِقَوْلِ شَيْطانٍ رَجِيمٍ ) * سخن ديو رانده شده بشهب ثاقبه از تصاعد بر آسمان يعني قرآن گفتار مسترقه سمع نيست كه آن را از سكنهء آسمان استراق نموده باشند و بكهنه رسانيده ، اين نهى قول كفار است كه قرآن كهانت و سحر است ، آن گه به جهت تبكيت اهل كفر ميفرمايد كه :\r\n( 26 ) - * ( فَأَيْنَ تَذْهَبُونَ ) * پس بكجا ميرويد يعنى سخن بدين راستى و درستى چرا از آن اعراض ميكنيد و با وجود ظهور حقيت آن نسبت ميدهيد آن را بسحر و كهانت و أساطير اولين حق سبحانه به اين كلام استضلال كفار نموده در آنچه سلوك مينمايند در آن از راه باطل و ترك طريق حق\r\n\r\n","description":"","footnote":"\r\n( 1 ) از بعض روايات مستفاد ميگردد كه اين آيه شريفه راجع بمعراج حضرت رسالت پناه صلى اللَّه عليه و آله است از آن جمله روايتيست كه شيخ صدوق در خصال از امام صادق عليه السّلام نقل نموده كه از آن حضرت سؤال كردند مراد از افق مبين چيست ؟ فرمود : صحرائيست در پيش عرش كه در آن صحرا نهرها جارى ميباشند و اطراف آن نهرها قدحهاى بسيار مانند نجوم سماوات نهاده شده تا با آن قدحها از آن نهرها آب بنوشند .\r\n( 2 ) در مصحف عبد اللَّه بن مسعود ( بظنين ) بظاء اخت الطاء است مأخوذ از ( ظنة ) بمعنى تهمت نه از ظن بمعنى گمان چه ظن بدين معنى متعدى به دو مفعولست و بنا بر اين ، معنى چنين است ، نيست آن پيغمبر صلى اللَّه عليه و آله هر آنچه از عالم غيب به دو ميرسد تهمت زننده و در سائر مصاحف و در قرائت نافع و عاصم و حمزه و ابن عامر * ( بِضَنِينٍ ) * بضاد اخت الصاد است مأخوذ از ( ضن ) يا ( ضنانة ) بمعنى بخيلى كردن و بنا بر اين ، معنى چنين است و نيست آن حضرت بر غيب يعنى بر قرآن و اخبار و احكامى كه مأمور است بشما ابلاغ نمايد بخيل كه از شما بپوشاند و بشما نياموزد و پوشيده نماند كه تفسير اين آيهء بر وجه مذكور موافق است با آنچه اكثر مفسرين گفته‌اند يعنى ضمير * ( وَما هُوَ عَلَى الْغَيْبِ بِضَنِينٍ ) * را راجع برسول اكرم صلى اللَّه عليه و آله دانسته‌اند ولى در تفسير على بن إبراهيم قمى ( ره ) از ابو بصير از حضرت صادق روايت مفصلى در تفسير اين آيات نقل شده كه در تتمهء آن روايت ابو بصير گويد ، من از حضرت صادق عليه السّلام معنى * ( وَما هُوَ عَلَى الْغَيْبِ بِضَنِينٍ ) * را پرسيدم آن حضرت فرمود :\r\nو ما هو تبارك و تعالى على نبيه صلى اللَّه عليه و آله بغيبه بضنين\r\nيعنى نيست حقتعالى بر پيغمبر خود برسانيدن وحى بخيل و ممسك .\r\n","page_name":" 167 ","page_number":167},
  {"content":"\r\nكه آن عدم تبعيت رسول است و گرويدن بحقيت قرآن هم چنان كه كسى كه تارك جاده باشد گويند كه : أين تذهب .\r\n( 27 ) - * ( إِنْ هُوَ ) * نيست قرآن * ( إِلَّا ذِكْرٌ لِلْعالَمِينَ ) * مگر پندى مر عالميان را كه موصل ايشانست بطريق قويم و صراط مستقيم يا نيست محمّد مگر شرف اهل عالم .\r\n( 28 ) - * ( لِمَنْ شاءَ مِنْكُمْ ) * اين بدل بعض است از « عالمين » يعنى قرآن موعظه نيست مگر كسى را كه خواهد از شما * ( أَنْ يَسْتَقِيمَ ) * آنكه مستقيم شود در راه خدا و پيروى حق كند و ملازمت صواب ، ابدال اين از عالمين به جهت آنست كه هيچكس منتفع نميشود بتذكر مگر كسانى كه ميخواهند مستقيم شوند بدخول در اسلام فكان غير آنها موعوظ نيستند به آن اگر چه بحسب ظاهر همهء عالميان موعوظاند خلاصهء سخن آنست كه تخصيص اهل استقامت بذكر براى تذكير بعد از تعميم آن براى عالميان به جهت آنست كه منفعت آن راجع بكسانيست كه طالب حقند نه غير ، كما قال اللَّه إِنَّما تُنْذِرُ مَنِ اتَّبَعَ الذِّكْرَ وَخَشِيَ الرَّحْمنَ بِالْغَيْبِ .\r\n( 29 ) - * ( وَما تَشاؤُنَ ) * و نخواهيد شما استقامت و هدايت را * ( إِلَّا أَنْ يَشاءَ اللَّه ) * مگر آنكه خداى خواهد * ( رَبُّ الْعالَمِينَ ) * كه پروردگار عالميانست اجبار شما را بر آن يعنى شما بمشيت و اختيار خود ايمان نياريد مگر گاهى كه مشيت خداى تعلق گيرد بر اجبار و الجاء شما بر آن اما چون كه اين مخالف تكليفست اراده نفرمايد يا آنكه مراد اين باشد كه شما ارادهء استقامت نميكنيد مگر گاهى كه خداى لطف كند بشما و توفيق دهد به آن بارسال رسل و انزال كتب يا آنكه بمشيت و مراد خود طاعت و عبادت خداى نكنيد مگر گاهى كه ارادهء او سبحانه موافق آن باشد و و شما را به آن اعلام نمايد و تعليم دهد نه آنكه مراد اينست كه مشيت خداى موافق مشيت عباد است و به عكس زيرا كه او سبحانه مبرّا است از ارادهء قبايح .\r\n\r\nسورة انفطرت\r\nسورة الانفطار نيز گويند ، و در مكه نزول اجلال يافته ، و نوزده آيتست .\r\nابى بن كعب از پيغمبر صلَّى اللَّه عليه و آله و سلَّم روايت كرده كه هر كه اين سوره بخواند حق سبحانه بعد دهر قطره بارانى براى وى حسنه اى بنويسد و جان كندن را به روى آسان گرداند ، و در روز قيامت كار وى را باصلاح آورد ، و حسين بن ابى علاء از ابو عبد اللَّه عليه السّلام روايت كند كه هر كه اين سوره قرائت كند با سورهء إِذَا السَّماءُ انْشَقَّتْ و در نماز فريضه و نافله آنها را نصب العين خود دارد هيچ حجابى او را\r\n","description":"","footnote":"","page_name":" 168 ","page_number":168},
  {"content":"\r\nاز رحمت خدا منع نكند و هميشه در رحمت الهى باشد و او سبحانه پيوسته نظر رحمت به او كند تا مردمان از حساب فارغ شوند .\r\nو بدانكه چون حق سبحانه ختم سورهء متقدمه نمود بذكر اهوال قيامت افتتاح اينسوره به مثل آن كرده فرمود :\r\n( 1 ) -\r\n* ( بِسْمِ اللَّه الرَّحْمنِ الرَّحِيمِ إِذَا السَّماءُ انْفَطَرَتْ ) * آن گاه كه آسمان شكافته شود .\r\n( 2 ) - * ( وَإِذَا الْكَواكِبُ انْتَثَرَتْ ) * و آن گاه كه ستارگان فرو ريزند ، از ابن عباس مرويست كه اول نور از كواكب زايل كنند و بعد از آن اجرام مظلمه آنها را منتثر سازند ، و در تبيان آورده كه كواكب بر مثال قناديل معلقه از پيش طاق فلك بسلاسل نور آويخته‌اند و آن سلاسل بدست ملائكه است چون اهل آسمان بميرند سلاسل از دست ايشان بيفتد و كواكب بر زمين ريزند .\r\n( 3 ) - * ( وَإِذَا الْبِحارُ فُجِّرَتْ ) * و آن گاه كه درياها روان كرده شوند يعني حايل از ميان آنها بردارند ، و بعضى را راه در بعضى گشايند كه همه درياى شور و شيرين يك دريا گردند ، و از حسن منقولست كه مراد آنست كه زمين همهء آبهاى دريا را نشف كند پس جميع درياها خشك گردند و قطره اى آب در آن نماند و بنا بر اين تفجير بمعنى تسجير است .\r\n( 4 ) - * ( وَإِذَا الْقُبُورُ بُعْثِرَتْ ) * و آن گاه كه گورها زير و زبر كرده شود يعنى خاكهاى آن را منقلب سازند ( 1 ) و باطن آن را ظاهر گردانند تا همه مدفونات آن از اموات و غير آن ظاهر گردد پس همهء مردگان زنده شوند ، و گويند كه * ( بُعْثِرَتْ ) * مركبست از ( بعث ) و ( راء ) و نظير اينست ( بحثرت ) لفظا و معنى ، حاصل كه چون امور مذكوره حادث شود .\r\n( 5 ) - * ( عَلِمَتْ نَفْسٌ ما قَدَّمَتْ ) * بداند هر نفسى از آنچه از پيش فرستاده از طاعت و معصيت * ( وَأَخَّرَتْ ) * و آنچه از پس گذاشته از توبه يا از تركه يا از فرايض كه صنايع كرده يا از سنت حسنه\r\n\r\n","description":"","footnote":"\r\n( 1 ) زمخشرى در كشاف گويد : بعثر مانند بحثر است معنا و لفظا و اصل بعثر بعث و اصل بحثر بحث است كه حرف راء بر آن دو زياد شده است و در تاج المصادر گويد : البعثرة شورانيدن و آشكار كردنست پس ترجمهء آيهء شريفه چنين است آن گاه كه گورها شورانده شود ( يعنى زير و زبر كرده شود ) و مدفونات آنها ظاهر گردد ( و مردگان زنده شوند ) چنان كه قبلا اشاره كرديم و بعدا نيز ذكر خواهيم كرد ابن انقلاب قبرها هنگاميست كه آن زلزلهء عظيم در تمام نقاط زمين پديدار آيد و آنچه در باطن زمين است بيرون افتد .\r\n","page_name":" 169 ","page_number":169},
  {"content":"\r\nكه بعد از او مردمان به آن عمل نموده باشند و اين هنگام او را مثل ثواب عاملان آن باشد بىآنكه از اجور ايشان چيزى كم شود به او دهند ، و از سنت سيئه كه بندگان پس از آن بر آن اقدام كرده باشند و اين هنگام او را مانند عذاب آنها باشد بىآنكه نقصى در روز و عقاب ايشان واقع شود چنان كه از عبد اللَّه بن مسعود روايت كرده‌اند كه\r\n( ما قدمت من خير أو شر و ما أخرت من سنة حسنة استن بها بعده فله أجر من اتبعه من غير أن ينقص من أجورهم شيء او سنة سيئة عمل بها بعده فعليه و زر من عمل بها من دون ان ينقص من اوزارهم شيء )\r\nو مؤيد اينقولست كه در اخبار آمده كه سائلى در مجلس حضرت رسالت پناه صلَّى اللَّه عليه و آله و سلَّم سؤال كرد و هيچكس از حضار مجلس چيزى به او نداد و همه كس ساكت شدند يك بار ديگر طلب چيزى كرد يك كس به او چيزى داد و مردمان چون ديدند كه او تصدق كرد همه او را عطاء كردند پس آن حضرت صلَّى اللَّه عليه و آله و سلَّم فرمود\r\nمن استن خيرا فاستن به فله أجره و مثل اجور من اتبعه غير منقص من اجورهم ، و من استن شرا فاستن به فعليه و زره و مثل اوزار من اتبعه غير منقص من اوزارهم\r\nحذيفه يمانى آنجا حاضر بود اين آيه تلاوت فرمود ( علمت نفس ما قدمت و أخرت ) گفته‌اند كه معنى آنست كه داند هر نفسى كه چه كرده از اول عمر تا آخر عمر آن گه خطاب رسد بكافر .\r\n( 6 ) - * ( يا أَيُّهَا الإِنْسانُ ) * اى آدمى * ( ما غَرَّكَ ) * چه چيز بفريفت ترا * ( بِرَبِّكَ الْكَرِيمِ ) * بپروردگار بزرگوار خود كه كافر شدى و جرأت نمودى بر عصيان او ، ذكر كرم جهت مبالغه است .\r\nدر منع از اغترار چه محض كرم او مقتضى اهمال ظالم و تسويه موالى و معادى و مطيع و عاصى نيست چه جاى آنكه صفت قهر و انتقام به آن منضم باشد و اشعار است به آنچه شيطان انسان را به آن مغرور ساخته و به او گفته كه : ( افعل ما شئت فربك كريم لا يعذب أحدا و لا يعاجل بالعقوبة ) آنچه بكنكه پروردگار تو كريمرحيمهيچكس را عذاب نكند و بعقوبت معاجله ننمايد و دلالتست بر آنكه كثرت كرممستدعى جد است در طاعت او نه انهماك در عصيان او به جهت اغتراركرم يعنى مغرور نشود بكرم او سبحانه بر او بايجاد و اعطاى نعم و بعد از تمكين و تكليف او بتفضل او فريب نخورد و به جهت آن كافر و عاصى نگردد و اعتماد ننمايد بر آنكه فضل او كه علت باعثه است بر ايجاد و انعام او را عذاب نكند و او را به ثواب بنوازد چه اين امر منكر است و خارج از حكمت و لهذا حضرت رسالت صلَّى اللَّه عليه و آله و سلَّم در وقتى كه اين آيه تلاوت نمود فرمود كه\r\nغره جهله\r\nو حسن گفته كه ( غره و اللَّه شيطانه الخبيث ) فضيل بن عياض را گفتند كه اگر در روز قيامت ترا سؤال كنند كه * ( ما غَرَّكَ بِرَبِّكَ الْكَرِيمِ ) * تو چه جواب خواهى داد گفت خواهم گفت ( غرتنى ستورك المرخاة ) پرده هاى فرو\r\n","description":"","footnote":"","page_name":" 170 ","page_number":170},
  {"content":"\r\nگذاشتهء تو مرا مغرور ساخت ، و يحيى بن معاذ رازى چون به اين آيه رسيدى گفتى ( الهى غرنى بك سترك على ) اگر بار اول مرا رسوا كردى زهرهء آن نداشتم كه من بعد معصيتى كنم و بروايتى ديگر ( غربى بك برك سالفا و آنفا ) و از حضرت امير المؤمنين صلوات اللَّه عليه مأثور است كه\r\nالانسان مغرور بالسر عليه و مستدرج بالاحسان اليه\r\nو قال بعضهم ( غرنى حلمك ) و اين بر سبيل اعترافست بخطاء در اغترار بستر يا بحلم نه بطريق اعتذار هم چنان كه مظنه طماعست و در روايت آمده كه نزول اين آيه در شأن ابى الاشدين است كه حضرت رسول صلَّى اللَّه عليه و آله را بيازرد و عقوبتى به دو نرسيد و او باهمال الهى مغرور شد حق سبحانه فرمود كه اى كافر ترا چه چيز مغرور گردانيد كه از عذاب خدا ايمن شدى ، و نزد اكثر مفسران آنست كه خطاب عام است مر آدميان را يعنى اى آدمى چه چيز ترا مغرور ساخت تا عاصى شدى بخداى و دلير گشتى در نافرمانى ، از ابن عباس مرويست كه هيچ بنده اى نباشد الا كه روز قيامت حق سبحانه به او خطاب كند كه\r\nيا بن آدم ما غرك بى\r\nچه چيز ترا به من مغرور گردانيد و از عبد اللَّه بن مسعود منقولست كه ( ما منكم من أحد الا سيخلو اللَّه به يوم القيمة فيقول يا بن آدم ما غرك بى ، يا بن آدم ما ذا عملت فيما علمت يا بن آدم ما ذا أجبت المرسلين ) نباشد از شما كسى مگر كه حق سبحانه در روز قيامت در خفيه او را گويد اى فرزند آدم چه چيز ترا به من مغرور گردانيد چه كردى به آنچه دانستى و چه جواب پيغمبران دادى .\r\nشيخ منصور عمار گفته كه اگر خداى از من اين سؤال كند گويم ( غرنى كرمك ) در معالم التنزيل آورده كه ابو بكر وراق و ابو الفضل عابد و غير آن از اهل اشاره ميگويند تخصيص ايراد اسم كريم در اين محل از همه اسماء گوئيا به جهت تلقين است بنده را تا گويد ( الهى غرنى كرمك حين قلت بربك الكريم ) فريفته شدم بكريمى تو كه بعد از ( ما غرك ) گفته بودى و در خبر است كه حضرت امير المؤمنين صلوات عليه غلام خود را مكرر آواز داد غلام ميشنيد و جواب نميداد فرمود كه اى غلام چرا ميشنيدى و جواب نميدادى گفت ( لثقتى بحلمك و امنى من عقوبتك ) از براى آنكه بحلم تو واثق بودم و از عقوبت تو ايمن امير المؤمنين عليه السّلام را جواب وى خوش آمد و او را آزاد كرد و بدانكه علما را در معنى كريم اختلافست فقيل هو المنعم الذى كل افعاله احسان و انعام لا يجلب به نفعا و لا يدفع ضرا . و قيل هو الذى يعطى ما عليه و ما ليس عليه و لا يطلب ماله ، و قيل هو الذى يقبل اليسير و يعطى الكثير ، و قيل الجواد المفضل ، و قيل إن من كرمه سبحانه انه لم يرض بالعفو عن السيئات حتى يبدلها بالحسنات ، حاصل كه حق سبحانه در روز محشر به انسان گويد كه چه چيز ترا مغرور ساخت به خداوند خود .\r\n","description":"","footnote":"","page_name":" 171 ","page_number":171},
  {"content":"\r\n( 7 ) - * ( الَّذِي خَلَقَكَ ) * آن خدايى كه بيافريد ترا در حالتى كه هيچ نبودى * ( فَسَوَّاكَ ) * پس راست كرد و تمام گردانيد اجزاء و اعضاى ترا چنانچه بايد يعنى بيافريد اعضاى ترا سليم از عيب و نقصان و معد از براى منافع مرتبه بر آن * ( فَعَدَلَكَ ) * پس بگردانيد ترا معتدل و متناسب در خلقت بدون تفاوت و اعوجاج و اختلاف ، چنان كه احد يدين را اطول از ديگرى نگردانيد واحد عينين را اوسع از يكديگر ، و بعضى از اعضاء را ابيض و بعضى را اسود و بعضى موى را سياه و بعضى را سرخ تا ثرا معتدل القامه ساخت نه مانند بهايم ، يا آفريد ترا بخلقت حسنه كه مفارق ساير مخلوقات ديگر است و نگردانيد ترا از خلقت غير تو از حيوانات و مميز ساخت ترا از خلقتى كه مغاير خلقت انسانيست .\r\n( 8 ) - * ( فِي أَيِّ صُورَةٍ ما شاءَ ) * در هر صورتى كه خواست آن را * ( رَكَّبَكَ ) * تركيب كرد ترا و درهم پيوست * ( ما ) * ماء زايده است يعنى تركيب داد ترا در هر صورتى كه مشيت و حكم او اقتضاى آن ميكرد از صور مختلفه در حسن و قبح و طول و قصر و ذكورت و انوثت و شبه باب و ام يا خال و عم و غير آن از ساير اقارب ، و حضرت امام رضا از آباى كرام خود عليهم الصلوات و السلام روايت كرده كه پيغمبر صلَّى اللَّه عليه و آله و سلَّم مردى را فرمود كه اى فلان ترا فرزندى كه آمده مشابهت بكه دارد گفت يا رسول اللَّه فرزند يا مشابه مادر است يا پدر در جواب فرمود\r\nلا تقل هكذا ان النطفة اذا استقرت فى الرحم احضرها اللَّه كل نسب بينها و بين آدم اما قرأت هذه الاية * ( فِي أَيِّ صُورَةٍ ما شاءَ رَكَّبَكَ ) * اى فيما بينك و بين آدم\r\nيعنى اين چنين مگو بدرستى كه نطفه چون قرار گرفت در رحم حق سبحانه تشبهى كه ميان مرد و زن باشد تا آدم و حواء جمع كند و آن را بر آن شبه آفريند كه خواهد نبينى كه حقتعالى فرمود كه * ( فِي أَيِّ صُورَةٍ ما شاءَ رَكَّبَكَ ) * يعنى در آنچه ميان تست و ميان آدم ترا بيافريد و تركيب كرد ، و أبو صالح و عكرمه گفته‌اند كه معنى آيه آنست كه در هر صورتى كه خواهد ترا خلق كند يعنى اگر خواهد به صورت انسان بيافريند و اگر خواهد به صورت حمار و اگر خواهد به صورت قرده و مؤيد اينست قول حضرت صادق عليه السّلام كه\r\nأى لو شاء ركبك على غير هذه الصورة\r\nمراد آنست كه قادر است كه بهر صورتى از صور حيوانات كه خواهد ترا به آن مصور سازد چه تصوير به اختيار فاعل مختار است نه بايجاب موجبى كه خلاف آن ناروا باشد و ليكن بفضل جسيم و كرم عميم خود ترا بر احسن تقويم خلق فرمود كه آن صورت انسانيست . و ببايد دانست كه اينجمله موصوله اعنى قوله الَّذِي خَلَقَكَ تا آخر صفت ثانيه رب است تا مقرر ربوبيت باشد و مثبت كرم او و منبه انسان بر آن كه هر كه قدرت بر خلق و تسويه داشته باشد\r\n","description":"","footnote":"","page_name":" 172 ","page_number":172},
  {"content":"\r\nاولا قادر خواهد بود بر ايجاد او ثانيا ، و عدم عطف جملهء * ( فِي أَيِّ صُورَةٍ ) * الخ بر ما قبل به جهت آنست كه آن بيان « عدلك » است و جار و مجرور متعلق است به ( ربك ) اى وضعك فى بعض الصور و مكنك فيه ، يا بمحذوف اى ركبك حاصلا فى بعض الصور ، و محل آن نصب است بر - حاليت اگر متعلق بمحذوف باشد ، و ميتواند بود كه متعلق به « عدلك » باشد و حينئذ در كلمهء * ( أَيِّ ) * معنى تعجب باشد اى فعدلك فى صورة عجيبة و بعد از آن گفته باشد كه * ( ما شاءَ رَكَّبَكَ ) * اى ركبك ما شاء من التراكيب بمعنى تركيبا حسنا ، و بنا بر اين * ( ما ) * موصوله باشد نه زايده ، و قوله :\r\n( 9 ) - * ( كَلَّا ) * ردعست از اغترار بكرم پروردگار يعنى باز ايستيد از اغترار بكرم خدا و توسل بتفضل او چه كرم و فضل او موجب شكر و طاعتست نه كفر و معصيت ، قوله :\r\n* ( بَلْ تُكَذِّبُونَ بِالدِّينِ ) * اضرابست از اغترار يعنى نه آنست كه باز ايستيد از كفر و عصيان بلكه تكذيب ميكنيد بروز معاد از روى عناد و تصديق نميكنيد به ثواب و عقاب يا تكذيب مينمائيد بدين اسلام كه بدتر است از طمع منكر كه اغترار است .\r\n( 10 ) -\r\n* ( وَإِنَّ عَلَيْكُمْ ) * و بدرستى كه بر شما يعنى بگفتار و كردار شما * ( لَحافِظِينَ ) * نگاه بانند از ملائكه .\r\n( 11 ) - * ( كِراماً ) * بزرگان نزد خداى * ( كاتِبِينَ ) * نويسندگان روزنامه اعمال و اقوال شما .\r\n( 12 ) - * ( يَعْلَمُونَ ما تَفْعَلُونَ ) * مىدانند آنچه ميكنيد از نيك و بد ، يعنى از روى دانش مىنويسند ، در خبر است كه چون بنده طاعت كند فرشتهء دست راست شاد شود و بتعجيل تمام يكى را ده نويسد و چون معصيتى كند هر دو دلتنگ شوند فرشتهء دست چپ خواهد كه بنويسد آن ديگر گويد كه توقف كن ، پس تا هفت ساعت توقف نمايد تا باشد كه بنده پشيمان گردد و اگر در اين مدت بنده پشيمان نگردد و تايب نشود فرشتهء دست راست با فرشتهء دست چپ گويد كه آن را بر او بنويس كه جاهل بنده ايست ، و بدانكه ايراد اين كلام براى تحقيق آن چيزى است كه تكذيب آن ميكردند و رد آنچه متوقع بودند به آن از تسامح و اهمال در نكال ايشان در روز بعث يعنى شما تكذيب روز جزاء ميكنيد و احوال حساب را سهل مىدانيد و حال آنكه كاتبان اعمال شما را مىنويسند تا به آن جزاء داده شويد ، و تعظيم كتبه به اينكه ايشان بزرگاناند نزد خدا به جهت تعظيم روز جزاء است و اشعار بر آنكه نوشتن اعمال و ضبط آن از جلايل امور است نزد خدا ، و آيه دالست بر آنكه عباد محدث افعالند نه حق سبحانه زيرا كه اسناد فعل بايشان نموده و فرمود * ( يَعْلَمُونَ ما تَفْعَلُونَ ) * .\r\n","description":"","footnote":"","page_name":" 173 ","page_number":173},
  {"content":"\r\n( 13 ) - * ( إِنَّ الأَبْرارَ ) * بدرستى كه نيكوكاران و فرمان برداران * ( لَفِي نَعِيمٍ ) * در بهشت با نعمتاند .\r\n( 14 ) - * ( وَإِنَّ الْفُجَّارَ ) * و بدرستى كه بدكاران كه منكر بعثاند * ( لَفِي جَحِيمٍ ) * در دوزخ اند ، اين بيان آن چيزيست كه حفظه اعمال را به جهت آن مينويسند و تهويل و تشوير مر مشركان را و لطف مر اهل ايمان را پس در صفت فجار ميفرمايد كه :\r\n( 15 ) - * ( يَصْلَوْنَها ) * در آيند بدوزخ و ملتزم آن باشند * ( يَوْمَ الدِّينِ ) * در روز حساب كه روز قيامت است .\r\n( 16 ) - * ( وَما هُمْ ) * و نيستند فجار * ( عَنْها ) * از دوزخ * ( بِغائِبِينَ ) * گمشدگان به جهت خلود ايشان در آن يعنى هميشه در آن باشند و بيرون نيايند ، و نزد بعضى معنى آنست كه قبل از دخول در دوزخ از آن غايب نبودند زيرا كه پيوسته سموم آن را در قبور مىيافتند ، و بدانكه نميتواند بود كه مراد بفجار عصات اهل ايمان باشند زيرا كه باجماع و نص و دليل عقلى ثابت شده كه اهل كبيره از مسلمانان مخلد نخواهند بود در دوزخ ، مرويست كه فضيل هر گاه اين آيه ميخواند مىگفت ( ما أشدها من آية على الغافلين ) سختترين آيتى بر غافلان اين آيتست ، پس بر سبيل استهوال و استعظام روز قيامت مىفرمايد كه :\r\n( 17 ) - * ( وَما أَدْراكَ ) * و چه دانا ساخت ترا يعنى چه دانى تو كه * ( ما يَوْمُ الدِّينِ ) * چيست روز حساب و جزاء .\r\n( 18 ) - * ( ثُمَّ ما أَدْراكَ ) * پس چه دانا گردانيد و بچه دانستى كه * ( ما يَوْمُ الدِّينِ ) * چيست روز شمار ، تكرار جهت تعجب و تفخيم شأن آن روز است يعنى كنه او را هيچكس نداند و علم هيچ عالم و فهم هيچ دراك به آن نرسد ، و گويند كه معنى آنست كه تو چه مىدانى آن چيزى را كه در روز جزاء است از انواع نعم براى اهل جنت و چه مىدانى آن چيزى را كه در آن روز است از اصناف عذاب و نكال براى اهل نار .\r\n( 19 ) - * ( يَوْمَ لا تَمْلِكُ نَفْسٌ ) * روزى كه مالك نشود هيچ نفسى * ( لِنَفْسٍ ) * براى هيچ نفسى * ( شَيْئاً ) * چيزى را از منفعت و رفع ضرر ، يعنى هيچكس نتواند كه به قوت و قدرت خود نفعى به كسى رساند و از او دفع عذاب كند .\r\n* ( وَالأَمْرُ يَوْمَئِذٍ لِلَّه ) * و حكم و فرمان در آن روز مر خداى راست در جزاء و ثواب و عفو و انتقام ، و اذن شفاعت دهد آن را كه خواهد در حق هر كه خواهد بدون اذن او هيچ كس نتواند كه شفاعت اهل عصات كند اين تقرير است براى شدت احكام و احوال آن روز و\r\n","description":"","footnote":"","page_name":" 174 ","page_number":174},
  {"content":"\r\nوخامت امر آن اجمالا ، عمر و بن شمر از جابر روايت كند كه حضرت ابو جعفر صلوات اللَّه عليه فرمود كه\r\nان الامر كله يومئذ للَّه يا جابر اذا كان يوم القيامة فلم يبق حاكم الا اللَّه\r\nهمه كارها در آن روز مر خداى را باشد اى جابر چون روز قيامت باشد همهء حكم كنندگان هلاك شده باشند و هيچ حكم كننده اى نباشد مگر خداى تعالى بخلاف اين روز كه بعضى دعوى حكومت و فرمانروايى مىكنند و مثل اينست كريمهء لِمَنِ الْمُلْكُ الْيَوْمَ لِلَّه الْواحِدِ الْقَهَّارِ .\r\n\r\nسورة المطففين\r\nو اين را سورة التطفيف نيز گويند ، و مكى است و نزد حسن و قتاده و ضحاك و عكرمه مدنى است ، و از ابن عباس و قتاده مرويست كه الا آيه إِنَّ الَّذِينَ أَجْرَمُوا تا آخر كه در مكه نازل شده ، و عدد آيات آن سى و شش است باجماع .\r\nو ابى بن كعب از پيغمبر صلَّى اللَّه عليه و آله روايت كرده كه هر كه وَيْلٌ لِلْمُطَفِّفِينَ را قرائت نمايد حقتعالى در روز قيامت او را از رحيق مختوم آب دهد ، و صفوان جمال از أبى عبد اللَّه عليه السّلام نقل كرده كه هر كه قرائت او در نماز فريضه ( سورة المطففين ) باشد حقتعالى در روز قيامت او را از آتش دوزخ ايمن گرداند ، و آتش او را نبيند ، و او آتش را نبيند ، و بر جسر جهنم گذار نكند ، و در روز قيامت حساب او نكنند .\r\nو بدانكه حق سبحانه چون ختم سوره مذكور بذكر قيامت نمود و آنچه معد است در آن براى ابرار و فجار افتتاح اين سوره نيز بذكر احوال مردمان كرد در روز قيامت و فرمود كه :\r\n* ( بِسْمِ اللَّه الرَّحْمنِ الرَّحِيمِ ) * آورده‌اند كه أهل مدينه در كيل و وزن خيانتى عظيم داشتند چون حضرت رسالت صلَّى اللَّه عليه و آله و سلَّم از مكه هجرت نمود و متوجه مدينه شد در اثناى طريق اين سوره نازل گشت ، و گويند كه در مدينه مردى بود كه او را ابو جهينه مىگفتند و دو صاع داشت بيكى كه بزرگتر بود بخريدي و بيكى كه كوچكتر بود بفروختى حق سبحانه در شأن او اين آيه فرستاد .\r\n( 1 ) - * ( وَيْلٌ لِلْمُطَفِّفِينَ ) * ويل كلمه ايست جامع جميع بديها يعني انواع عذاب و عتاب و شدت و محنت مر كاهندگان راست در كيل و وزن پس تفسير مطففين مىكند به اينكه ايشان :\r\n( 2 ) - * ( الَّذِينَ ) * آنانند كه * ( إِذَا اكْتالُوا ) * چون مىستانند بكيل * ( عَلَى النَّاسِ ) * بر مردمان\r\n","description":"","footnote":"","page_name":" 175 ","page_number":175},
  {"content":"\r\nيعنى از ايشان براى خود * ( يَسْتَوْفُونَ ) * تمام مىستانند بكيل ابدال ( من ) به ( على ) به جهت دلالت است بر آنكه اكتيال ايشان موجب ضرر است بر مردمان ، و مىتواند بود كه جار و مجرور متعلق به * ( يَسْتَوْفُونَ ) * باشد و تقديم آن بر فعل به جهت افادهء خصوصيت باشد اى يستوفون على الناس خاصة فأما أنفسهم فيستوفون لها يعنى استيفاي ايشان متضمن ضرر و نقص است بر مردمان خاصة اما مثمر نفع و مزيت است براى خودشان .\r\n( 3 ) - * ( وَإِذا كالُوهُمْ ) * و چون مىپيمايند براى مردمان * ( أَوْ وَزَنُوهُمْ ) * يا مىسنجند براى ايشان حقوق ايشان را * ( يُخْسِرُونَ ) * زيان مىرسانند بديشان و مىكاهانند آن را ، اصل كلام كالوا لهم أو و زنوا لهم بود حذف جار كردند و ايصال فعل بضمير كقولهم ( و لقد جنيتك أكمؤا و عساقلا ) أى جنيت لك ، يا آنكه كلام بر حذف مضاف باشد و اقامت مضاف اليه در مقام آن اى كالوا مكيلهم أو وزنوا موزونهم ، و صحيح نيست كه ضمير ثانى مرفوع باشد راجع به لِلْمُطَفِّفِينَ به جهت آنكه مستلزم فساد نظم كلامست زيرا كه معنى مراد آنست كه اذا اخذوا من الناس استوفوا و اذا اعطوهم اخسروا ، و اگر ضمير مرفوع باشد مفيد اين معنى خواهد بود كه اذا أخذوا من الناس استوفوا و إذا تولوا الكيل أو الوزن هم على الخصوص اخسروا و اين كلام متنافر است چه مقصود بيان اختلاف ايشانست در أخذ و دفع نه در مباشرت و عدم آن ، و لهذا در مصاحف اثبات الف نكرده‌اند بعد از واو ضمير و رسم الخط نشده و ترك ( أو اتزنوا ) تا مقابل * ( أَوْ وَزَنُوهُمْ ) * باشد مانند ( أو اكتالوا ) كه مقابل ( كالوا ) است به جهت آنست كه اهل تطفيف أخذ مكيل و موزون نمى - كردند الا بمكائيل نه موازين به جهت تمكن ايشان باكتيال از استيفاء و سرقت چه ميكال را مىجنبانيدند و مىلرزانيدند تا بيشتر بگيرد و در پر كردن آن حيله مىكردند و چون ميدادند كيل و وزن آن مىنمودند به جهت تمكن ايشان از بخس در هر دو نوع ، و در آثار آمده كه أهل مدينه همه تاجر بودند و هيچكدام اين صفت خبيثه و شيوهء ذميمه را از دست نمىدادند و معاملات را بطريق قمار نام نهاده بودند چون منابذه و ملامسه و مخاطره و غير آن ، چون اين سوره نازل شد پيغمبر صلَّى اللَّه عليه و آله و سلَّم بميان بازار آمد و بر ايشان خواند و بعد از آن فرمود\r\nخمس به خمس\r\nپنج خصلت ذميمه است كه مقارن پنج مصيبت و بليت است گفتند يا رسول اللَّه ( ما خمس به خمس ) فرمود\r\nما نقض قوم العهد الا سلط اللَّه عليهم عدوّهم ، و ما حكموا به غير ما أنزل اللَّه إلا فشا فيهم الفقر ، و ما ظهرت فيهم الفاحشة ، إلا فشا فيهم الموت ، و لا طففوا الكيل إلا منعوا النبات و أخذوا بالسنين و لا منعوا الزكاة إلا حبس عنهم القطر\r\nهيچ گروهى نباشند كه نقض عهد كنند و وفا به آن ننمايند مگر كه خداى تعالى دشمن را بر ايشان مسلط گرداند و هيچ گروهى نباشند كه حكم\r\n","description":"","footnote":"","page_name":" 176 ","page_number":176},
  {"content":"\r\nكنند به غير آنچه خداى نازل گردانيده مگر كه درويشى در ميان ايشان آشكارا شود ( 1 ) و هيچ جماعتى نباشند كه در ميان ايشان فاحشه و نابايست پيدا شود مگر كه مرگ در ميان ايشان پيدا شود و هيچ فرقه اى نباشند كه به كم سنجيدن و كم پيمودن عادت كنند مگر كه ايشان را از نباتات و اقوات محروم سازند و بقحط و غلا مؤاخذ گردانند و هيچ گروهى نباشند كه منع زكات كنند و آن را بمستحقان نرسانند مگر كه باران را از ايشان باز دارند ، و در خبر است كه چون امير المؤمنين عليه السّلام از حكومت فارغ شدى ببازار كوفه در آمدى و گفتى يا أَيُّهَا النَّاسُ اتَّقُوا رَبَّكُمُ و أَوْفُوا الْمِكْيالَ وَالْمِيزانَ بِالْقِسْطِ وَلا تَبْخَسُوا النَّاسَ أَشْياءَهُمْ وَلا تَعْثَوْا فِي الأَرْضِ مُفْسِدِينَ اى مردمان از خدا بترسيد وكيل و وزن را تمام پيماييد و طريق عدل را در آن مرعى داريد و چيزهاى موزون و مكيل را بمردمان كم مدهيد و در زمين فساد و تباهى مكنيد ، روزى در بازار مردى را ديد كه زعفران مىكشيد و آن كفهء ترازو كه زعفران بود مىچربانيد دانست كه ترازوى وى راست نيست زعفران را از كفه بريخت فرمود\r\nأقم الوزن بالقسط ثم ارجح بعد ذلك ما شئت\r\nاول ترازو را راست كن بعدل و بعد از آن اگر خواهى چرب بسنج ، و مرويست از حضرت پيغمبر صلَّى اللَّه عليه و آله و سلَّم كه هر كه در كيل و وزن خيانت كند فردا او را بقعر دوزخ در آورند و او را در ميان دو كوه آتش جاى دهند و گويند كه كيل و وزن اين كوه ها كن و او هميشه به اين عمل مشغول باشد ، و مالك دينار گويد كه مرا همسايه اى بود بيمار شد و بعيادت او رفتم در نزع بود و بانك مىكرد كه دو كوه آتش قصد من مىكند من گفتم اى مرد اين محض خيالست كه ترا مىنمايد گفت اين نه چنين است بلكه حقست زيرا كه مراد و مكيال بود يكى ناقص و يكى زايد بناقص مىدادم و بزايد مىگرفتم\r\n\r\n","description":"","footnote":"\r\n( 1 ) آفريدگار حكيم بمقتضاى حكمت بالغهء خود براى كليه اعمال و افعال ما علاوه بر جزا و پاداش اخروى نتايج و آثارى نيز بر آن اعمال مترتب و متفرع نموده كه تعبير از آنها بمكافات مىشود و بعبارة اخرى از براى عموم افعال و اعمال آثار وضعيه اى هست كه خواهى نخواهى بعاملين و مرتكبين آن اعمال ميرسد ( ان خيرا فخير و إن شرا فشر ) و اين معنى نه تنها مقتضى رغبت مردم بكردارهاى نيك و اعمال صالحه و انزجار اينان از سيئات و معاصى خواهد شد بلكه بايد اعتراف كرد كه دليليست محكم بر حقانيت دين مبين اسلام و برهانيست قوى بر آنكه حضرت ختمى مرتبت صلى اللَّه عليه و آله و ائمهء طاهرين عليهم السلام مؤيد من عند اللَّه و مظاهر علم الهى بودند چه آنكه پارهء از آيات قرآن و كثيرى از احاديث و روايات علاوه بر آنكه نتائج وخيمه و آثار سوء اعمال سيئه را بيان مىكند مشتمل بر اخبار از مغيبات نيز هست يعنى در آن زمان خبر از احوال و اطوار و رفتار و اوضاع زندگانى مردم اين زمان و هم اعصار آينده داده‌اند و آثار و نتائج اعمال نيك و بد آنان را پيش بينى كرده و دو هزار و اندى سال قبل خبر داده‌اند تا مردم از آثار نيك و بد اعمال آگاه كردند و از اعمال ناشايسته احتراز كنند و پوشيده نماند : كه عبارات اين اخبار و روايات مختلف است پس در بعض روايات بدينگونه تعبير شده كه\r\nخمس به خمس\r\nمانند همين حديث نبوى صلى اللَّه عليه و آله كه مرحوم مؤلف ذكر نموده و در بسيارى از روايات بعنوان شرط و جزاء تعبير فرموده‌اند مثل حديثى كه علامهء مجلسى ( ره ) در بحار نقل نموده : كه قال رسول اللَّه صلى اللَّه عليه و آله : إذا كثر الزنا بعدى كثرت موت الفجأة و إذا طففت المكيال أخذهم اللَّه بالسنين و النقص و إذا منعوا الزكاة منعت الارض بركاتها من الزرع و الثمار و المعادن و إذا جاروا فى الحكم تعاونوا على الظلم و العدوان و إذا نقضوا العهود سلط اللَّه عليهم عدوهم و إذا قطعوا الارحام جعلت الاموال فى أيدى الاشرار و إذا لم يأمروا بالمعروف و لم ينهوا عن المنكر و لم يتبعوا الاخيار من أهل بيتى سلط اللَّه عليهم أشرارهم فيدعو عند ذلك خيارهم فلا يستجاب لهم و چون اين محل گنجايش نداشت بذكر همين حديث شريف اختصار كرديم\r\n","page_name":" 177 ","page_number":177},
  {"content":"\r\nو اين عقوبت آنست ، اصمعى گويد كه از اعرابى شنيدم مىگفت مروت از كسى طمع مدار كه معيشت او از سر ترازو و مكيال بود .\r\n\r\nما للتّجار و للسّخاء و إنّما\r\nنبتت لحومهم من القيراط\r\n\r\nو از ابى نيز مرويست كه گفت لا تلتمس الحوائج ممن رزقه في رؤس المكيال و السن الموازين ، طلب حاجتهاى خود مكن از كسى كه روزى او بر سر مكيال و بر سر زبانهاى ترازو باشد ، از ابن عباس روايت است كه فرمود\r\n( انكم معشر الاعاجم و ليتم أمرين بهما هلك من كان قبلكم : المكيال و الميزان )\r\nاى گروه عجم شما را متولى دو أمر گردانيده‌اند كه بسبب آن دو امر قرون ماضيه هلاك شدند و آن كيل كردن و وزن نمودن است و تخصيص أعاجم به جهت آن بود كه اكثر اهل ترازو در مكه و مدينه عجم بودند ، در مكه وزن ميكردند و در مدينه كيل مى - نمودند ، و عكرمه گفته كه ( أشهد أن كل كيال و و زان فى النار ) گواهى مىدهم كه هر كيل و وزن كننده در دوزخ باشد ، او را گفتند پسر تو كيال و وزانست گفت انه في النار ، او در آتش دوزخ باشد ، و بدانكه چون غرض از وضع وزن و كيل اقامت عدلست و عدم انحراف از آن پس مكلف در هر امرى كه عدل را مرعى ندارد و بر وجه مأمور به اتيان ننمايد از جمله مطففين خواهد بود چنانچه از ابن مسعود منقولست كه\r\n( الصلاة مكيال فمن و فى و فى له و من طفف فقد سمعتم ما قال اللَّه تعالى فى المطففين )\r\nنماز مكيال است هر كه تمام به پيمايد پاداش او تمام بپيمايند براى او و اگر بكاهاند در آيه وَيْلٌ لِلْمُطَفِّفِينَ داخل خواهد بود ، آنكه حق سبحانه جهت تعجيب از عقل اين جماعت كه از طريق عدل و سويت منحرفاند انكار اين أمر فضيح مىنمايد و مى - فرمايد كه :\r\n( 4 ) - * ( أَ لا يَظُنُّ ) * آيا گمان نمىبرند گروه بيش ستاننده و كم فروشنده * ( أُولئِكَ ) * آنكه ايشان * ( أَنَّهُمْ مَبْعُوثُونَ ) * برانگيختگاناند .\r\n( 5 ) - * ( لِيَوْمٍ عَظِيمٍ ) * مر روز بزرگ را ( 1 ) ، چه هر كه ظن وقوع اين روز داشته باشد بر امثال اين قبايح جرأت ننمايد چه جاى آنكه بيقين دانسته باشد كه مبعوث خواهد شد و در اين روز بر مقدار دره و خردل محاسب خواهد گشت ، و نزد بعضى ظن بمعنى يقين است و عظمت روز باعتبار عظمت آن چيزيست كه در او واقع شود ، قوله :\r\n\r\n","description":"","footnote":"\r\n( 1 ) پوشيده نماند : كه لفظ * ( أَ لا ) * در اين آيهء كريمه از براى تنبيه نيست چه ما بعد الاى تنبيهيه مثبت است لكن در اينجا منفيست و ديگر آنكه ألاى تنبيهيه هر گاه حذف شود اخلالى در معنى كلام پديد نيايد مثل * ( إِنَّهُمْ لَفِي سَكْرَتِهِمْ يَعْمَهُونَ ) * ولى در اين آيه شريفه هر گاه ألا را حذف كنيم معنى كلام اختلال پذيرد بلكه همزه از براى استفهام انكاريست كه داخل بر لاء نافيه گرديده .\r\n","page_name":" 178 ","page_number":178},
  {"content":"\r\n( 6 ) - * ( يَوْمَ يَقُومُ النَّاسُ ) * منصوبست به * ( مَبْعُوثُونَ ) * يا بدل از جار و مجرور يعنى مبعوث شوند در روزى كه بپاى بايستند مردمان * ( لِرَبِّ الْعالَمِينَ ) * براى حكم آفريدگار عالميان يعنى از پاى ننشينند تا فرمان نرسد و آن مقام هيبت باشد كه اهل عرصات سيصد سال ايستاده باشند و كسى را زهرهء سخن نباشد تا حضرت رسالت صلَّى اللَّه عليه و آله و سلَّم باذن او شفاعت نمايد و خلق را از ميان هيبت بموقف محاسبه آرند و اين شفاعت كبرى باشد يا در روزى كه برخيزند مردمان از قبور خود براى امر پروردگار عالميان و جزاء و حساب او ، در اين انكار و تعجيب ذكر ( ظن ) و وصف يوم به عَظِيمٍ و قيام مردمان در آن از براى حكم خدا و تعبير از او سبحانه برب العالمين مبالغات است در منع ايشان از تطفيف و تفخيم اثم آن ، از عبد اللَّه بن مسعود نقلست كه مردمان در عرصات مقدار چهل سال ايستاده باشند رافعى رؤسهم سرها برداشته و منتظر اينكه ندايى از جانب عزت برسد و بعد از انقضاى چهل سال ندا آيد كه\r\nأ ليس عدلا من ربكم أن خلقكم ثم صوركم ثم رزقكم ثم توليتم غيره ان يولى كل عبد منكم ما تولى فى الدنيا\r\nايشان گويند بَلى وَرَبِّنا اشهر آنست كه كفره و فجره سيصد سال ايستاده باشند كه هيچ ندائي از حق سبحانه بايشان نرسد و هيچكس زهرهء سخن گفتن نداشته باشد ، در خبر است كه مقدار ايستادن مؤمن آن مقدار باشد كه نماز فريضه گذارده شود ، و در خبر ديگر آمده كه سيد عالم صلَّى اللَّه عليه و آله و سلَّم فرمود كه طول روز قيامت ( 1 ) و غم و حزنش بر مؤمن قدر روز تابستان باشد مر روزه دار را كه در وقت نماز عصر بر كنار حوضى نشيند و آب بر خود ريزد و خنكى و هواى آن به او رسد تا آفتاب غروب كند ، عبد اللَّه بن عمر گويد كه نزد پيغمبر صلَّى اللَّه عليه و آله و سلَّم رفتم و گفتم يا رسول اللَّه سه مسئله ميخواهم كه از تو بپرسم فرمود\r\nسل عما بدا لك\r\nبپرس از آنچه بخاطرت ميرسد گفتم مقام مردمان نزد پروردگار عالميان چند مدت باشد و چه قدر مشقت در اين مقام بمؤمنان رسد و ميان بهشت و دوزخ منزلى باشد يا نه ، فرمود كه كفار و فجار سيصد سال در آن مقام بپاى بايستند و هيچ ندا بايشان نرسد و به جهت هول و هيبت قدرت نداشته باشند اما مؤمنان دو فريق باشند گروهى سابقان و گروهى اصحاب يمين ، و مقدار ايستادن سابقان همچو امتداد زمانى باشد ميان دو كس كه با يكديگر راز گويند و چون راز ايشان دراز شود از يكديگر جدا شوند و بعد از اين مدت ببهشت نعيم در آيند و مدت مقام اصحاب يمين چون مدت زمان مردى باشد روزه دار كه گرسنه و تشنه باشد و منتظر فرو شدن آفتاب باشد و بعد از غروب روزه گشايد\r\n\r\n","description":"","footnote":"\r\n( 1 ) قيام كفار و مشركين و فاسقان و فاجران در پيشگاه رب العالمين طولانى خواهد بود و نسبت به اشخاص مختلف است نسبت ببعضى تا چهل سال امتداد پيدا مىكند و نسبت ببعضى ديگر تا سيصد سال و چهار صد سال هم در روايات وارد شده است ولى براى مؤمن طولانى نباشد و مشمول رحمت و مغفرت الهى گرديده و در زمان كوتاهى كار او انجام يافته از عرصات قيامت نجات مييابد .\r\n","page_name":" 179 ","page_number":179},
  {"content":"\r\nآن گه ببهشت در آيد و ميان بهشت و دوزخ حوضى باشد طول آن يك ماه راه و عرض آن يك ماه\r\nبياضه أشد من اللبن و أحلى من العسل\r\nسفيدتر از شير و شيرينتر از عسل ، و بر كنار آن قدح ها باشد از فضه و قوارير هر كه يك قدح از آن باز خورد هرگز تشنه نشود و حاجت نيفتد او را به آب خوردن در عرصات قيامت ، و مرويست كه اهل عرصات در مدت ايستادن عرق بطريق سيل از سر ايشان جدا شود و به اذن و اطراف ايشان روان گردد ، و سليم بن عامر از مقداد بن اسود نقل كرده كه او گفت كه من از پيغمبر صلَّى اللَّه عليه و آله شنيدم كه فرمود در عرصات آفتاب بر بالاى سر بندگان بدارند به مقدار يك ميل يا دو ميل و سليم گويد نمىدانم كه مراد بميل مسافت زمين است يا ميلى كه سرمه در چشم كشند پس آفتاب تحليل رطوبات ايشان كند و بطريق عرق از بدن ايشان بيرون آيد و اين به قدر اعمال ايشان باشد يعنى بعضى باشند كه عرق تا پاشنهء پاى ايشان رسيده باشد و بعضى مانند لجام بدهن ايشان رفته پس آن حضرت اشاره به دهان مبارك خود كرد و فرمود كه\r\nيلجمه لجاما\r\nو اين حديث را مسلم در صحيح خود آورده ، و مرويست كه عبد اللَّه عمر اين سوره را قرائت ميكرد چون به آيه * ( يَوْمَ يَقُومُ النَّاسُ لِرَبِّ الْعالَمِينَ ) * رسيد گريه بر او غالب شد و بيفتاد و از قرائت ممتنع شد ، و گويند روزى بر بايعى بگذشت گفت از خداى بترس و كيل را تمام گردان كه كم پيمايندگان را در روز قيامت نزد خداى بدارند تا آنكه عرق از سر ايشان روا نشود و مانند لجام در دهن ايشان رود ، و قتاده گفته كه أوف يا بن آدم كما تحب أن يوفى لك ، و اعدل كما تحب أن يعدل لك تمام به پيماى و عدل كن هم چنان كه دوست دارى كه از براى تو پيمايند و بطريق عدل با تو سلوك كنند و از فضيل نقلست كه ( بخس الميزان سواد الوجه يوم القيامة ) كم كشيدنتر از و رو سياهى است در روز قيامت ، آورده‌اند كه اعرابى بعبد الملك مروان گفت لقد سمعت ما قال اللَّه تعالى فى المطففين أراد بذلك ان المطفف قد توجه عليه الوعيد العظيم الذى سمعت به فما ظنك بنفسك و انت تأخذ اموال المسلمين بلا كيل و لا وزن ، تو شنيده آنچه حقتعالى درباره مطففين فرموده از توجه وعيد عظيم بر مطفف پس چيست ظن تو بنفس خود كه مالهاى مسلمانان را بىكيل و وزن ميگيرى و بىانديشه و بىمحابا در آن نظر ميكنى .\r\n( 7 ) - * ( كَلَّا ) * اين ردع است از تطفيف و غفلت از ذكر بعث و حساب يعنى كم مىپيمايند و از روز حساب و جزاء غافل ميشوند و بعد از آن بر سبيل استيناف در عقب آن ذكر وعيد فجار مينمايد على العموم بقوله * ( إِنَّ كِتابَ الفُجَّارِ ) * از ابى حاتم سهل منقولست كه * ( كَلَّا ) * ابتداء كلامست متصل بما بعد يعنى « حقا » بدرستى كه آنچه نوشته مىشود از اعمال كافران نابكار يا بتحقيق كه نوشتن اعمال ايشان * ( لَفِي سِجِّينٍ ) * در سجين است و آن ديوانيست جامع جميع اعمال شياطين و كفره و\r\n","description":"","footnote":"","page_name":" 180 ","page_number":180},
  {"content":"\r\nفجره از جن و انس كما قال :\r\n( 8 ) - * ( وَما أَدْراكَ ما سِجِّينٌ ) * و چه دانا ساخت ترا كه چيست سجين .\r\n( 9 ) - * ( كِتابٌ مَرْقُومٌ ) * كتابيست نوشته شده كه حروف آن بين و نمايانست ، يا نشانه كرده شده بعلامتى كه هر كه بيند داند كه اصلا در آن خير نيست ، و بدانكه سِجِّينٍ اسم علمست منقول از وصف چون حاتم و انصراف آن به جهت آنست كه يك سبب بيش ندارد كه آن تعريفست و اشتقاق آن از سجنست و تسميهء * ( كِتابٌ ) * به آن به جهت آنست كه سبب حبس صاحب خود است يا به جهت آن كه مطروحست در تحت ارضين بمكانى متوحش و مظلم ، و براء بن عازب از رسول صلَّى اللَّه عليه و آله و سلَّم روايت كند كه سجين كه پائين زمين هفتم است ، و شمر بن عطيه گويد كه ابن عباس نزد كعب الاحبار رفت و گفت : أخبرنى عن قول اللَّه تعالى إِنَّ كِتابَ الفُجَّارِ لَفِي سِجِّينٍ گفت چون ارواح و كتاب فاجران به آسمان برند اهل آسمان از قبول آن ابا كنند پس به زمين باز آرند اهل زمين نيز قبول آن ننمايند به زير زمين هفتم برند و در سجين كه جاى متوحش است و موضع ابليس است و لشكر او بنهند ، و بروايت ديگر از كعب منقولست كه گفت در تورية چنين يافتم كه سجين نام لوحي است در زير هفتم زمين اسماء جميع شياطين در آن نوشته ، چون درهاى آسمان بر ارواح كفار دربندند ايشان را در موضع سجين اندازند ، و كلبى گفته كه سجين سنك سبزيست در زير هفتم زمين كه سبزى آسمان از آنست و نامهاى اعمال كافران در آن نهند ، و گويند صخره ايست مجوف بر زبر دوزخ پوشيده جان كافران و نامهء اعمال ايشان در آنست ، و ابو هريره از پيغمبر صلَّى اللَّه عليه و آله و سلَّم روايت كرده كه سجين چاهيست سر گشوده در جهنم و فلق چاهيست سر پوشيده در جهنم ، و بنا بر اين اخبار سجين اسم مكانست نه ديوان اعمال پس در كلام مضاف محذوف باشد و تقدير اينكه ما كتاب السجين ، يا محل كتاب مرقوم و اصح آنست كه كتاب مرقوم مفسر إِنَّ كِتابَ الفُجَّارِ است نه مفسر سجين ، و تقدير اينكه كتاب الفجار كتاب مرقوم ، پس معنى آيه آنست كه بدرستى كه نامهء اعمال فاجران در موضع سجين است ، و تو چه داني كه سجين چيست يعنى چاهيست با هول و هيبت و نامهء اعمال كافران نابكار نامه اى است نوشته يا نشانه كرده شده .\r\n( 10 ) -\r\n* ( وَيْلٌ يَوْمَئِذٍ ) * شدت عقوبت و عذاب در آن روز * ( لِلْمُكَذِّبِينَ ) * مر تكذيب كنندگانراست ، و گويند كه اين منتظم است بقوله يَوْمَ يَقُومُ النَّاسُ و قوله إِنَّ كِتابَ الفُجَّارِ و آنچه متصل است به آن معترضه است ، بعد از آن در باب اهل تكذيب ميگويد :\r\n( 11 ) - * ( الَّذِينَ يُكَذِّبُونَ ) * آنان كه تكذيب ميكنند * ( بِيَوْمِ الدِّينِ ) * بروز جزاء و باور ندارند ، اين صفت مخصصه يا موضحه يا دائمه است .\r\n","description":"","footnote":"","page_name":" 181 ","page_number":181},
  {"content":"\r\n( 12 ) - * ( وَما يُكَذِّبُ بِه ) * و تكذيب نكنند بآنروز * ( إِلَّا كُلُّ مُعْتَدٍ ) * مگر هر ستمكارى از حد در گذشته در تقليد كه بقدرت الهى و علم او استقصار كند و اعاده را از او مستحيل داند * ( أَثِيمٍ ) * بزه كار بىباك و متوغل در شهوات و معاصى كه مشغول ساخته باشد او را از ما وراي آن و او را بر انكار ما عداى آن داشته .\r\n( 13 ) - * ( إِذا تُتْلى عَلَيْه ) * چون خوانده شود بر او * ( آياتُنا ) * آيتهاى كلام ما * ( قالَ ) * گويد از فرط جهل و اعراض از حق كه اين * ( أَساطِيرُ الأَوَّلِينَ ) * افسانه هاى پيشينيان است و هر گاه در جهل و عناد به اين مرتبه رسيده باشد پس شواهد نقلى به او نفعى نخواهد رسانيد هم چنان كه از دلايل عقلى منتفع نميشود .\r\n( 14 ) - * ( كَلَّا ) * اين ردع است از قول مذكور يعنى نه چنين است كه مكذبان مىگويد * ( بَلْ رانَ ) * ( 1 ) بلكه غلبه كرده و زنگ نهاده * ( عَلى قُلُوبِهِمْ ) * بر دلهاى ايشان * ( ما كانُوا يَكْسِبُونَ ) * آنچه بودند كه ميكردند از آثام و معاصى يعني قلوب ايشان بسبب غلبه خبث و اعتياد كفر و معاصى بر آن زنگ گرفته و تاريك شده به جهت اين معرفت حق و باطل بر ايشان پوشيده گشته و راه خير و قبول كردن نصيحت بر دلهاى ايشان بسته شده چه كثرت افعال سبب حصول ملكاتست كما\r\nقال النبى صلَّى اللَّه عليه و آله و سلَّم إن العبد كلما أذنب ذنبا حصل فى قلبه نكتة سوداء حتى يسود قلبه\r\nبدرستى كه بنده هر گاه گناهى كند نقطهء سياه در دل وى پديد آيد تا بجايى كه همه دل وى سياه گردد ، و عياشى باسناد خود از زراره نقل كرده كه ابو جعفر صلوات اللَّه عليه فرمود كه\r\nما من عبد مؤمن الا و فى قلبه نكته بيضاء فاذا أذنب ذنبا خرج فى تلك النكتة نكتة سوداء فاذا تاب ذهب ذلك السواد و ان تمادى فى الذنوب زاد ذلك السواد حتى يغطى البياض فاذا غطى البياض لم يرجع صاحبه إلى خير أبدا\r\nهيچ بندهء مؤمن نباشد مگر كه در دل او نقطهء سفيدى هست چون گناه كند نقطهء سياه در آن ميان پيدا شود و چون توبه كند آن سياهى زايل شود و اگر گناه متمادى شود و مداومت نمايد اين سياهى زياده شود تا آنكه تمام آن نقطهء سفيد را بپوشد و هر گاه آن سفيدى بالكليه پوشيده گردد صاحب او هرگز بگرد كار خير نگردد و دايم در معاصى باشد و بعد از آن فرمود كه و هو قول اللَّه تعالى * ( كَلَّا بَلْ رانَ عَلى قُلُوبِهِمْ ) * حذيفه يمانى گويد چون بنده گناهى كرد مقدار يك انگشت از دل او منقبض گردد و همچنين بر هر گناهى زايد گردد تا تمام دل او سياه گردد آن گه اين آيه را بخواند كه * ( كَلَّا بَلْ رانَ ) * - الايه اينست معنى قول سبحانه * ( كَلَّا بَلْ رانَ عَلى قُلُوبِهِمْ ما كانُوا يَكْسِبُونَ ) *\r\n\r\n","description":"","footnote":"\r\n( 1 ) بنا بر قرائت حفص از عاصم لام * ( بَلْ ) * را در راء * ( رانَ ) * نبايد ادغام كرد بلكه بايد لام را اظهار كرده و ميان بل و ران سكتهء خفيفى بوجود آورد چه اگر ادغام شود با برأن تثنيهء بر مشتبه ميگردد .\r\n","page_name":" 182 ","page_number":182},
  {"content":"\r\nو أبو عبد اللَّه عليه السّلام فرمود كه\r\nيصدأ القلب فاذا ذكرته بآلاء اللَّه انجلى عنه\r\nدل زنگ ميگيرد پس چون نعماى الهى را به ياد او دادى از آن زنگ منجلى مىشود و روشن ميگردد و آن گه اين آيه بخواند كه * ( كَلَّا بَلْ رانَ ) * الخ بكر بن عبيد ( 1 ) گفته كه چون بنده مرتكب اثمى شود مقدار سر سوزنى سوراخى در دل او پيدا شود ( 2 ) و همچنين بهر گناهى تا مانند غربال گردد ، ابو القاسم بلخى گويد كه در آيه دلالتست بر صحت آنچه اهل عدل گفته‌اند در تفسير طبع و ختم بر قلوب و اضلال زيرا كه او سبحانه به تو خبر داده كه اعمال سيئه ايشان و ساير آنچه از ايشان صادر شده از قبايح دلهاى ايشان را تيره و سياه گردانيده و بسبب آن زنگ غفلت بر آن نشسته و غشاوت غرور آن را مغطى ساخته .\r\n( 15 ) - * ( كَلَّا ) * اين ردعست از كسب اين يعنى بايد كه باز ايستند كفره و فجره از كفر و فجورى كه بر دلهاى ايشان غالب مىشود و بسبب آن تيره دل ميگردند ، و قوله * ( إِنَّهُمْ عَنْ رَبِّهِمْ ) * استيناف كلامست ، و ميتواند بود كه * ( كَلَّا ) * استيناف باشد و معنى آنكه حقا بدرستى كه ايشان از كرامت و رحمت و مثوبت پروردگار خود * ( يَوْمَئِذٍ ) * در آن روز * ( لَمَحْجُوبُونَ ) * در پرده شدگان باشند يعنى از آن محجور و ممنوع شوند و از حضرت امير المؤمنين عليه السّلام تفسير اين آيه پرسيدند فرمود\r\nاى محرومون عن ثوابه و كرامته\r\nو ابن عباس فرمود ( اى محجوبون عن رحمته ) و ابن كيسان گفته ( اى ممنوعون عن كرامة ) و گويند كه محجوبيت ايشان از خدا تمثيل است براى استخفاف و اهانت ايشان زيرا كه رخصت دخول بر مجلس ملوك مخصوصست بوجه هايى كه مكرم و مقرب درگاه ملوك باشند ، و أدنياء كه خوار و بيمقدارند نزد ايشان محجوبند و از سعادت رخصت دخول محروم و آيه دليل نيست بر جواز رؤيت چنان كه اشاعره گويند زيرا كه حجاب نسبت باجرام است و او سبحانه مبرا است از جرم و جسد و ديگر اينكه حجاب نقيض وصول است نه رؤيت و وصول در حق اجسام متصور است نه غير آن ، و بر تقدير تسليم كه نقبض رؤيت باشد هم دلالت ندارد بر آنكه چون كافران محجوب باشند از رؤيت\r\n\r\n","description":"","footnote":"\r\n( 1 ) بكر بن عبيد يكى از صوفيه و در اين سخن ( چون بنده مرتكب اثمى شود مقدار سر سوزنى سوراخى در دل او پيدا شود ) متفرد است و در عين حال گفتاريست عاميانه و محصلى براى آن تصور نميشود . [ . . . 
  ]\r\n( 2 ) لفظ قلب گاهى اطلاق مىشود بر مضفهء صنوبرى الشكل كه در طرف چپ آدمى قرار گرفته و منبع روح بخاريست و اين قلب در بهائم و حيوانات نيز موجود است و در فن طب و تشريح دربارهء آن بحثها كرده و سخنانى گفته‌اند و در لسان قرآن و اخبار و احاديث اطلاق مىشود بر حقيقت انسانى و گوهر آدمى يعنى لطيفهء ربانيه و نفس ناطقهء و گاهى تعبير شده از اين قلب بنفس مانند * ( وَنَفْسٍ وَما سَوَّاها ) * و گاهى بروح * ( قُلِ الرُّوحُ مِنْ أَمْرِ رَبِّي ) * و گاهى تعبير بفؤاد * ( إِنَّ السَّمْعَ وَالْبَصَرَ وَالْفُؤادَ ) * . الاية و اين قلب مخصوص بآدميست و در به دو آفرينش پاك و صافى آفريده شده لكن نظر بتعلقش بديدن بدن جسمانى و ارتباطش با اين جهان ظلمانى هر گاه آدمى اسير هواجس شيطانى و شهوات نفسانى گرديد پس تيره گى و سياهى معاصى آن را از صفاء اصلى بيرون برده تيره و تار ميگرداند و در اثر كفر و شرك و نفاق و اخلاق نكوهيده و كثرت معاصى و سيئات آن چنان زنگ و چرك صفحهء قلب را فرو ميگيرد كه هيچگاه حق در آن وارد نشود و بفرمودهء امام محمد باقر عليه السّلام هرگز بخير و نيكى رجوع ننمايد ( مراجعه شود بروايت مذكور در متن ) .\r\n","page_name":" 183 ","page_number":183},
  {"content":"\r\n( 1 ) مؤمنان محجوب نخواهند بود از آن به جهت براهين داله بر امتناع رؤيت او سبحانه و ديگر آن كه دليل خطاب نزد اكثر علماء اصول معتبر نيست ، پس مراد بمحجوبيت محجوريت و محروميت ايشان است از رحمت و مثوبت نه رؤيت چنان كه مذكور شد .\r\n( 16 ) - * ( ثُمَّ إِنَّهُمْ ) * پس بدرستى كه تكذيب كنندگان * ( لَصالُوا الْجَحِيمِ ) * در آيندگانند بدوزخ و هميشه سوزندگان در آن .\r\n( 17 ) - * ( ثُمَّ يُقالُ ) * پس گفته شود يعنى زبانيه ايشان را گويند از روى توبيخ و تقريع * ( هذَا ) * اين عذاب * ( الَّذِي كُنْتُمْ بِه ) * آن عذابيست كه بوديد كه بدان * ( تُكَذِّبُونَ ) * تكذيب ميگرديد .\r\n( 18 ) - * ( كَلَّا ) * ردعست از تكذيب و گويند كلَّاى اول را معقب ساخت بوعيد فجار و ثانى را بوعد ابرار تا اشعار باشد به آنكه تطفيف از قسم فجور است و ايفاء از نوع بر ، و قوله : * ( إِنَّ كِتابَ الأَبْرارِ ) * استينافست ، يا آنكه * ( كَلَّا ) * اول كلامست يعنى حقا بدرستى كه آن چه نوشته مىشود از اعمال نيكوكاران يا نوشتن ايشان * ( لَفِي عِلِّيِّينَ ) * در عليين است و آن ديوان خير است كه مدون شده در آن آنچه ملائكه و صلحاى ثقلين كرده‌اند كما قال :\r\n( 19 ) - * ( وَما أَدْراكَ ) * و چه دانا ساخت ترا كه بدانى * ( ما عِلِّيُّونَ ) * چه چيز است عليون .\r\n( 20 ) -\r\n* ( كِتابٌ مَرْقُومٌ ) * كتابيست مسطور كه مبين و روشن است حروف كتابت آن يا موسوم است بعلامتى كه هر كه مشاهده كند داند كه در او همه خير هست .\r\n( 21 ) - * ( يَشْهَدُه الْمُقَرَّبُونَ ) * حاضر شوند بدان كتاب ملائكه كه مقرب درگاه كبريااند و حفظ آن كنند و آن را بدرجه بلند و مرتبه ارجمند رسانند يا گواهى دهند بر آنچه در آن است در روز قيامت ، و بدانكه عِلِّيِّينَ منقولست از ( على ) كه فعيل است مأخوذ از علو چون سجين از سجن ، و تسميه آن به اين اسم يا به جهت آن است كه سبب ارتقاع صاحب است با عالى درجات در جنت و يا به جهت آن كه مرفوعست از در آسمان هفتم در زير قائمهء عرش كه مسكن كروبيان است بواسطهء تكريم و تعظيم آن و ضحاك گفته كه عِلِّيِّينَ سدرة المنتهى است و از ابن عباس مروى است كه ( عليون ) لوحى است از زبر جد سبز معلق در زير عرش كه اعمال ابرار در آن مكتوب است ، و از كعب و قتاده و مجاهده مروى است كه عليين در آسمان هفتم است و ارواح مؤمنان در اوست ، و براء ابن عازب از پيغمبر صلَّى اللَّه عليه و آله و سلَّم روايت كرده كه عليين در آسمان هفتم است در زير عرش ، اما اهل\r\n\r\n","description":"","footnote":"\r\n( 1 ) در عيون اخبار الرضا عليه السّلام و هم در توحيد مرويست كه از حضرت رضا عليه السّلام سؤال كردند از اين آيهء كريمه : فقال عليه السّلام : ان اللَّه تعالى لا يوصف به مكان يحل فيه فيحجب عنه فيه عباده و لكنه يعنى انهم عن ثواب ربهم لمحجوبون .\r\n","page_name":" 184 ","page_number":184},
  {"content":"\r\nمعانى گفته‌اند كه درجات رفيعه است بر بالاى يكديگر ، عبد اللَّه عمر گفته كه اهل عليين از چند ساله راه بر سر اهل بهشت نگرند و چون يكى از ايشان بر بالاى بام قصر خود بر آيد و در بهشت نگرد نور روي او همهء بهشت را روشن و منور گرداند و اهل بهشت بدانند كه آن نور از عليين است ، و از فراء نقلست كه عليين ارتفاعيست بر بالاى ارتفاع ديگر الى غير النهايه و بنا بر آنكه اسم مكان باشد نه ديوان اعمال در كلام مضاف محذوف خواهد بود و تقدير اينكه ما كتاب عليين يا محل كتاب مرقوم بر طريقى كه در آيه إِنَّ كِتابَ الفُجَّارِ سمت ذكر يافت اصح و اظهر آنست كه كِتابٌ مَرْقُومٌ تفسير كِتابَ الأَبْرارِ است و تقدير اينكه كتاب الأبرار كتاب مرقوم پس معنى آيه آنست كه نامهء اعمال ابرار در جائيست كه آن را عليين گويند ، و تو چه دانى كه عليين چه چيز است يعنى جائيست بلند قدر و بامكانت و رفعت و نامهء اعمال ابرار نامه ايست نوشته يا نشانه كرده شده كه هر كه آن را بخواند يا ببيند داند كه از اصحاب آن نيكوكارانند و پرهيزكارانند ، مرويست از حضرت نبوى صلَّى اللَّه عليه و آله و سلَّم كه ملائكه حفظه چون عمل بنده را بردارند و باستقلال تمام آن را به آسمان برند و در جايى كه اراده الهى باشد برسانند وحى الهى آيد بايشان كه\r\nانكم الحفظة على عبدى و أنا الرقيت على ما فى قلبه و انه أخلص عمله فاجعلوه فى عليين فقد غفرت له\r\nو بدرستى كه شما نگاهبانان بوديد بر اعمال بندهء من و من نگهبان بودم بر آنچه در دل او بود و او عمل خود را باخلاص كرده و بغرضى از اغراض مخلوط نساخته ، او را در عليين جاى دهيد كه من او را آمرزيدم و چون نامهء عمل بندهء ديگر بردارند و تزكيهء آن كنند و آن را بعالم بالا برند وحى بديشان رسد كه\r\nأنتم الحفظة على عبدى و أنا الرقيب على قلبه و انه لم يخلص لى عمله فاجعلوه فى السجين\r\nشما حافظان اعمال او بوديد و من نگهبان بودم بر سراير دل او و او عمل خود را باخلاص نكرده و آن را بريا و سمعه و غير آن آميخته آن را بسجين بريد آن گه حق سبحانه در صفت ابرار ميفرمايد .\r\n( 22 ) - * ( إِنَّ الأَبْرارَ ) * بدرستى كه نيكوكاران * ( لَفِي نَعِيمٍ ) * در بهشت پر نعمت .\r\n( 23 ) - * ( عَلَى الأَرائِكِ ) * بر تختها و حجلهاى آراسته * ( يَنْظُرُونَ ) * مينگرند بچيزهايى كه در آن شادمان و فرحناك باشند از مناظرهء جنت و انواع كرامت يا از عرش يا از انبياء و اوصياء يا نظر ميكنند بكفار كه در دوزخ بانواع عذاب معذب باشند .\r\n( 24 ) - * ( تَعْرِفُ ) * بشناسى اى نگرنده * ( فِي وُجُوهِهِمْ ) * در روىهاى ايشان * ( نَضْرَةَ النَّعِيمِ ) * تازگى نعمتهاى بهشت يعنى به جهت تنعم و طراوت لذات و بريق آن بر روى ايشان مشاهده شود هم چنان كه در وجوه أغنياء و أهل ثروت مرئى مىشود و از عطا نقلست كه حق سبحانه چندان حسن\r\n","description":"","footnote":"","page_name":" 185 ","page_number":185},
  {"content":"\r\nو طراوت و نضارت در روى ابرار خلق فرمايد كه هيچ واصفى وصف آن نتواند كرد .\r\n( 25 ) - * ( يُسْقَوْنَ ) * آشاميده شوند يعنى بديشان آشامانند * ( مِنْ رَحِيقٍ ) * از شراب خالص بيغش كه سفيد و خشبوى باشد * ( مَخْتُومٍ ) * مهر كرده شده اوانى آن كه اكواب و اباريق است .\r\n( 26 ) - * ( خِتامُه مِسْكٌ ) * و مهر او بجاى گل مشك است و مهر به جهت اين كنند كه توهم اهل بهشت نشود كه دست كس بدان رسد و موجب تنفير ايشان شود پس ابرار خود آن مهر بردارند و اين غير خمريست كه از انهار بهشت گذرد و شايد كه ختم آن بمشك تمثيل باشد براى نفاست آن و از ابن عباس و حسن و قتاده مرويست كه مراد آنست كه ختم آشاميدن او برايحهء مشكست تا شارب بعد از آشاميدن بوى مشك از دهن و لب و شارب خود يابد ، و از ابو درداء روايتست كه مشك شراب سفيد است مانند فضه و اهل بهشت ختم شرب بآشاميدن آن كند ، و در روايت آمده كه اگر مردى از اهل دنيا انگشت خود را در آن داخل سازد و بيرون آمده هيچ ذى روحى نباشد در دنيا مگر كه طيب آن انگشت بمشام او رسد و همهء دنيا به آن معطر و مطيب گردد * ( وَفِي ذلِكَ ) * و در اين شراب يا نعيم * ( فَلْيَتَنافَسِ الْمُتَنافِسُونَ ) * بايد كه رغبت كنند رغبت كنندگان يعنى عملى بجاى آرند كه سبب استحقاق شرب آن گردند ، و نظير اينست كريمهء لِمِثْلِ هذا فَلْيَعْمَلِ الْعامِلُونَ و در حديث آمده كه\r\nمن صام للَّه فى يوم صايف سقاه اللَّه على الظماء من الرحيق المختوم\r\nهر كه در روزهاى تابستان روزه دارد حق سبحانه رفع تشنگى او كند به آب دادن از شراب رحيق مختوم ، و از جمله وصيتى كه پيغمبر صلَّى اللَّه عليه و آله و سلَّم بامير المؤمنين عليه السّلام كرد آنست كه\r\nيا على من ترك الخمر للَّه سقاه اللَّه من الرحيق المختوم\r\nاى على هر كه ترك خمر كند به جهت رضاى خدا و امتثال امر او حق سبحانه او را از رحيق مختوم آب دهد .\r\n( 27 ) - * ( وَمِزاجُه ) * و آميختگى رحيق * ( مِنْ تَسْنِيمٍ ) * از چشمهء تسنيم است ، در تبيان آورده كه از ابن عباس مرويست كه تسنيم آبيست كه از تحت عرش ببهشت ميريزد و آن اشرف اشربه بهشت است ، و ميمون بن مهران از ابن عباس پرسيد كه ما التسنيم تسنيم چيست فرمود : هذا مما يقول اللَّه عز و جل فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ اين از جملهء آن چيزيست كه حق سبحانه فرموده كه هيچ نفسى نمىداند آنچه پنهان داشته براى بهشتيان از چيزى كه چشم را روشن سازد مانند قول ابن عباس است قول حسن كه ( خفايا أخفاها اللَّه لاهل الجنة ) تسنيم از خفاياى اشياء است كه حق سبحانه از براى اهل بهشت مخفى ساخته ، و گويند آن شرابيست كه بر بهشتيان از بلندى ريزان مىشود ، و قتاده گفته كه\r\n","description":"","footnote":"","page_name":" 186 ","page_number":186},
  {"content":"\r\nجو نيست جارى در هوا و در اوانى اهل بهشت ريخته مىشود بر حسب حاجت و چون اوانى پر شوند باز ايستد و قطره اى از آن بر زمين نريزد و تسميهء تسنيم به جهت ارتفاع مكانست يا مزيت رفعت آن بر آب ديگر چه آن مصدر نسمه است اذا رفعه پس تفسير تسنيم مىكند بقوله :\r\n( 28 ) - * ( عَيْناً ) * انتصاب آن بر مدحست يا حالست از تسنيم و معنى آنست كه أعنى عينا و حالكونه عينا يعنى آن چشمه است يا در حالتى كه تسنيم چشمه ايست * ( يَشْرَبُ بِهَا الْمُقَرَّبُونَ ) * ميآشامند به آن نزديك شدگان بارگاه عنايت يعنى ايشان صرف آن مىنوشند و ممزوج آن را بابرار ميدهند كه اصحاب يميناند ، صاحب انوار از ابن عباس و ابن مسعود نقل كرده كه چون مقربان مشغول بما سوى نشده‌اند يعنى محبت حق را بمحبت غير نياميخته‌اند شراب ايشان صرفست و آنها كه محبت ايشان آميخته باشد شراب ايشان ممزوج باشد ، و در بحر الحقايق مذكور است كه شراب رحيق اشارتست به شراب خالص از كدورات خمار كونين و اوانى مختومه آن قلوب اولياء و اصفياء كه ختام او مشك محبتست و تسنيم أعلى مراتب محبتست يعنى محبت ذاتيه ، است و مقربان اهل فناء فى اللَّه و بقاء باللَّه‌اند و تا كسى بر بساط قرب در مجلس انس در رياض قدس از دست ساقى رضا جرعه اى از اين شراب ناب نچشد بويى از سر اينسخنان بمشام جان وى نرسد ، آورده‌اند كه صناديد قريش چون ابو جهل و وليد بن مغيره و عاص بن وائل و اتباع ايشان هر گاه فقراى صحابه را چون عمار و صهيب و خباب و بلال و غيرهم را ميديدند با ايشان استهزاء و سخريت ميكردند و بر سبيل طنز و افسوس ميگفتند كه اينها بر حقند و وحى بمحمد نازل شده و او رسول خداست و ما مبعوث خواهيم شد اين آيه آمد كه :\r\n( 29 ) - * ( إِنَّ الَّذِينَ أَجْرَمُوا ) * بدرستى كه آنان كه شرك آوردند و اجرام صحف اعمال را بجرايم شرك و عصيان سياه كردند * ( كانُوا مِنَ الَّذِينَ آمَنُوا ) * هستند از آنان كه گرويده‌اند * ( يَضْحَكُونَ ) * ميخندند .\r\n( 30 ) -\r\nوَ إِذا مَرُّوا بِهِمْ و چون بگذرند به آن مؤمنان يَتَغامَزُونَ غمز ميكنند بچشمها يعنى اشارتها مينمايند به جهت استهزاء ، و در كشاف آورده كه روزى حضرت امير المؤمنين صلوات اللَّه عليه با جمعى از فقراى مسلمانان مىگذشت جمعى از منافقان بخنديدند و به چشم و بابرو اشارت كرده طريق استهزاء و سخريت پيش آوردند و نزد ياران خود رفته گفتند رئيسنا اليوم الاصلع ( 1 ) رئيس ما امروز اصلع است مراد امير المؤمنين سلام اللَّه عليه بود و بر اين سخن بسيار بخنديدند و هنوز آن حضرت عليه السّلام به مسجد رسول صلَّى اللَّه عليه و آله و سلَّم نرسيده بود كه جبرئيل عليه السّلام آمد\r\n\r\n","description":"","footnote":"\r\n( 1 ) در كشاف و مجمع ( رأينا اليوم الاصلع ) مىباشد .\r\n","page_name":" 187 ","page_number":187},
  {"content":"\r\nو اين آيتها آورد كه منافقان نامه سياه بر مؤمنان ميخندند و به چشم و ابرو غمز مىكنند .\r\n( 31 ) - * ( وَإِذَا انْقَلَبُوا ) * و چون باز مىگردند * ( إِلى أَهْلِهِمُ ) * بسوى كسان خود * ( انْقَلَبُوا ) * باز مىگردند * ( فَكِهِينَ ) * در حالتى كه شادمان و متلذذاند بدانچه كرده‌اند و گفته ، و حفص * ( فَكِهِينَ ) * خوانده كه مبالغه فاكهين است ، و نيز صاحب طبرسى آورده كه حاكم ابو القاسم حسكانى ره در كتاب شواهد التنزيل لقواعد التفضيل باسناد خود از ابو صالح نقل كرده كه ابن عباس فرمود كه ( ان الذين أجرموا منافقو قريش و الذين آمنوا على بن ابى طالب و اصحابه ) سعيد بن ابو سعيد بلخى نيز كه يكى از روات اهل سنت است از پدر خود روايت كرده باسناد از ابن عباس كه مراد از الَّذِينَ أَجْرَمُوا جماعت بنى اميه بودند زيرا كه چون على بن ابى طالب عليه السّلام با جمعى از اصحاب خود بر آن جماعت ميگذشت به چشم و ابرو اشاره بعلى بن ابى طالب ميكردند و تغامز از ايشان بظهور ميرسيد مراد از الَّذِينَ آمَنُوا حضرت على بن ابى طالب است و خواص او و پيغمبر صلَّى اللَّه عليه و آله و سلَّم شاه اولياء را و آنان كه با او بودند بشارت داد و فرمود كه\r\nانكم منتظرون إليهم و هم يعذبون فى النار\r\nزود باشد كه شما در ايشان نگريد و ايشان در آتش دوزخ معذب باشند و در تفسير مقاتل كه يكى از اعاظم اهل سنت است چنين مذكور است كه\r\n( ان على بن ابى طالب انطلق فى نفر الى النبى صلَّى اللَّه عليه و آله فسخر منهم المنافقون و ضحكوا و قالوا ان هؤلاء لضالون يعنى يأتون محمّدا صلَّى اللَّه عليه و آله و يرون أنهم على شيء فنزلت هذه الآية قبل ان يصل علىّ و من معه الى النبى صلَّى اللَّه عليه و آله و سلَّم )\r\nيعنى مقاتل كه از اهل سنت است در تفسير خود روايت كرده كه روزى حضرت امير المؤمنين عليه السّلام با جماعتى از اصحاب بملازمت حضرت پيغمبر صلَّى اللَّه عليه و آله ميرفتند اتفاقا در راه به جماعت مستهزيان و منافقان رسيدند و آن طائفه دريافتند كه على بن ابى طالب با جماعت خود متوجه آستانهء حضرت نبويه است آغاز خنده و استهزاء كردند و از روى سفاهت زبان بكلمات ناپسنديده بگشودند چون شاه ولايت پناه به مجلس منور حضرت رسيد اين آيه را بر شاه اولياء خواند و آن سرور دين را از اين حال شاد و خرم گردانيد و رفعت قدر آن سلطان ولايت را عند اللَّه بر او منكشف ساخت و نيز حق سبحانه در صفت اهل كفر و نفاق ميفرمايد كه :\r\n( 32 ) - * ( وَإِذا رَأَوْهُمْ ) * و چون ببينند كافران و منافقان مؤمنان را * ( قالُوا ) * گويند به يكديگر * ( إِنَّ هؤُلاءِ ) * بدرستى كه اينگروه كه تابع محمّدند * ( لَضالُّونَ ) * هر آينه گمراهانند ، ( 33 ) - * ( وَما أُرْسِلُوا ) * و حال آنكه فرستاده نشده‌اند اهل كفر و نفاق * ( عَلَيْهِمْ ) * بر مؤمنان * ( حافِظِينَ ) * نگهبانان تا گواهى دهند بر ضلالت و هدايت ايشان ، اين تهكمست بر ايشان ، و بعضى گويند كه اين نيز از جملهء قول كفار است يعنى كفار از روى انكار مىگفتند كه اتباع محمّد گمراهند و فرستاده نشده‌اند بر ايشان در حالتى كه نگهبانان ايشان باشند و ايشان را از شرك باز دارند و بدين ديگر\r\n","description":"","footnote":"","page_name":" 188 ","page_number":188},
  {"content":"\r\nدعوت كنند چون كفار با مؤمنان به اين طريق سلوك نموده‌اند و پيوسته استهزاء بايشان كرده و بر ايشان خنديده .\r\n( 34 ) - * ( فَالْيَوْمَ ) * پس امروز كه روز قيامت است * ( الَّذِينَ آمَنُوا ) * آنان كه گرويده‌اند * ( مِنَ الْكُفَّارِ ) * از حال كافران * ( يَضْحَكُونَ ) * ميخندند .\r\n( 35 ) - * ( عَلَى الأَرائِكِ ) * در حالتى كه بر تختها و حجلهاى آراسته به جواهر * ( يَنْظُرُونَ ) * مينگرند بديشان در دوزخ كه بانواع عذاب معذباند و در سلاسل و اغلال مقيد مراد آنست كه اهل ايمان در روضهء جنان نظر در هوان و صغار مشركان و منافقان كنند ، بعد از آنكه عزت و كبر ايشان را در دنيا ديده باشند ، و الوان عذاب ايشان را ببينند ، بعد از آن كه تنعم و ترفه ايشان را مشاهده كرده باشند ، و در حالتى كه بر تختهاى بهشت بخاطر جمع و امنيت مانند پادشاهان نشسته باشند بر ايشان بخندند ، و در اخبار آمده كه درى از بهشت بگشايند و دوزخيان را گويند ببهشت در آييد ايشان بتعجيل تمام به طرف بهشت روان شوند چون بدان در رسند خزنه فى الحال در بر روى ايشان در بندند و ايشان مغموم بدوزخ باز گردند و چند بار با ايشان اين نوع معامله كنند و مؤمنان از اين حال خندان شوند و گويند :\r\n( 36 ) - * ( هَلْ ثُوِّبَ الْكُفَّارُ ) * آيا جزا داده شدند كافران * ( ما كانُوا يَفْعَلُونَ ) * آن عملها را كه بودند در دنيا كه ميكردند از سخريت و استهزاء بر ما ، استفهام بر سبيل تقرير است يعنى البته ايشان پاداش داده شوند به مثل آنچه با مؤمنان ميكردند از استهزاء و ضحك و به جهت آن به عذاب نيران و عقاب جاودان گرفتار گشتند ، و بعضى گفته‌اند كه اين جملهء استفهاميه مفعول يَنْظُرُونَ است و معنى آنكه آن كسانى كه ايمان آورده‌اند در آن روز نگرند به اينكه آيا كفار جزاء داده شده‌اند به اعمال خود ، و بنا بر قول اول مقول قول اهل ايمانست ، و ميتواند بود كه فرشتگان آن را با مؤمنان گويند و ايشان را تنبيه كنند به اينكه كفار بجزاى كفر و استهزاء رسيدند تا سرور ايشان بيشتر شود .\r\nو بدانكه استعمال لفظ ثواب در مقام عقوبت با آنكه در عرف مختص است بنعمت و رحمت و كرامت به جهت آن است كه در اصل لغت بمعنى جزائيست كه راجع شود به عامل بسبب عمل او پس استعمال او در اين مقام باصل لغت باشد يا به جهت آنكه در مقابل آن چيزيست كه با مؤمنان بجاى آرند اى هل ثوّب الكفار كما ثوّب المؤمنون . و اللَّه اعلم بالصواب و اليه المرجع و المآب .\r\n","description":"","footnote":"","page_name":" 189 ","page_number":189},
  {"content":"\r\n\r\nسورة انشقت\r\nو اين سوره را سورهء انشقاق نيز گويند ، مكيست و بيست و سه آيت است نزد بصرى و شامى و بيست و پنج نزد باقيان ، اختلاف در دو آيت است كِتابَه بِيَمِينِه وَراءَ ظَهْرِه كه هر دو حجازىاند و كوفي .\r\nابى بن كعب از رسول صلَّى اللَّه عليه و آله و سلَّم روايت كرده كه هر كه سوره انشقت قرائت كند خداى تعالى او را در پناه خود گيرد از آنكه نامه اعمال او از پشت او به او دهند بلكه آن را در دست راست او دهند .\r\nو ببايد دانست كه چون حقتعالى ختم سوره مذكوره كرد بذكر احوال قيامت افتتاح اينسوره نمود به مثل آن و آن را متصل ساخت به اول مانند اتصال نظير به نظير و فرمود كه :\r\n( 1 ) -\r\n* ( بِسْمِ اللَّه الرَّحْمنِ الرَّحِيمِ إِذَا السَّماءُ انْشَقَّتْ ) * آن گاه كه آسمان شكافته شود و فرشتگان از آن به زمين نازل شوند ، و از امير المؤمنين عليه السّلام مرويست كه\r\nتنشق من المجرة\r\nآسمان شكافته گردد از كهكشان .\r\n( 2 ) - * ( وَأَذِنَتْ لِرَبِّها ) * و بشنود و فرمان برد مر پروردگار خود را يعني منقاد شود مر تأثير قدرت او سبحانه را در او مانند انقياد مطيع امرى را كه از جانب مطاع به او وارد گردد ، مراد آنست كه آسمان در انشقاق مسخر فرمان وى است و از آن امتناع ننمايد كقوله أَتَيْنا طائِعِينَ * ( وَحُقَّتْ ) * و حقيق و سزاوار گردانيده شده است آسمان باستماع و انقياد امر حق تعالى چه او سبحانه خالقست پس في الحقيقه مطيع و منقاد امر او باشد .\r\n( 3 ) - * ( وَإِذَا الأَرْضُ مُدَّتْ ) * و آن گاه كه زمين كشيده شود به اين وجه كه كوه ها و جميع بلنديها را از ميان بردارند و او را پهن باز كشند كه هيچ موضعى از آن مرتفع و منخفض نماند چنان كه اگر تخم مرغى در مشرق بنهند در مغرب آن را توان ديد و به عكس كما قال قاعاً صَفْصَفاً لا تَرى فِيها عِوَجاً وَلا أَمْتاً و از ابن عباس مرويست كه مدت مد الأديم العكاظى چه اديم عكاظى را چون ميكشند انعطاف او بالكليه زايل ميگردد ، و همهء مواضع آن مستوى مىشود ، و ميتواند بود كه * ( مُدَّتْ ) * مأخوذ باشد از مده بمعنى أمده اى زيدت سعة و بسطة ، يعني فراخى و گشادگى او زياده گردد .\r\n( 4 ) - * ( وَأَلْقَتْ ما فِيها ) * و بيرون افكند آنچه در درون اوست از كنوز و اموات * ( وَتَخَلَّتْ ) *\r\n","description":"","footnote":"","page_name":" 190 ","page_number":190},
  {"content":"\r\nو تكلف كند در خالى شدن يعنى هر جد و جهدى كه در اين باب او را ممكن باشد بجاى آرد تا هيچ چيز در باطن او نماند ( 1 ) و هذا كما يقال تكرم الكريم و ترحم الرحيم اذا بلغ جهدهما فى الكرم و الرحمة و تكلفا فوق ما فى طبعهما .\r\n( 5 ) - * ( وَأَذِنَتْ لِرَبِّها ) * و فرمان برد زمين مر حكم پروردگار خود را در بيرون افكندن و خالى شدن از همه * ( وَحُقَّتْ ) * و سزاوار گرديده حكم ربانى چه مخلوق و آفريده اوست و عنان اختيار در قبضه اقتدار او ، تكرير إِذَا و عدم اكتفاء به حرف عطف به جهت استقلال هر يك از آنها است بنوعى از قدرت ، در خبر است كه پيغمبر صلَّى اللَّه عليه و آله و سلَّم فرمود كه\r\nاذا ظهرت اعلام الساعة فتلقى الارض افلاذ كبدها\r\nچون نشانهاى قيامت ظاهر گردد زمين آنچه در وى باشد بيرون اندازد از پارهاى جگر خود يعنى سنگهاى زر و سيم ، ظالم گويد به جهت اين ظلم و قتل از من صادر گشته و سارق گويد كه بسبب اين دست مرا قطع كردند پس همه فاني شديم و اينها را گذاشتيم ، و عدم اتيان بجواب إِذَا به جهت تهويلست بابهام آن يا اكتفاء به آنچه گذشت در سورة تكوير و انفطار ، يا به جهت آنكه دالست بر آن قوله :\r\n( 6 ) - * ( يا أَيُّهَا الإِنْسانُ ) * اى آدمى مراد جنس است و خطاب راجع به همه كس از مكلفان از اولاد آدم * ( إِنَّكَ كادِحٌ ) * بدرستى كه تو كار كننده اى برنج و سعى تمام * ( إِلى رَبِّكَ ) * تا وقتى كه رسى به پروردگار خود * ( كَدْحاً ) * كار كردنى بجد و جهد بسيار كه اثر آن در نفس تو ظاهر گردد و\r\n\r\n","description":"","footnote":"\r\n( 1 ) حقتعالى در اين سورهء مباركه قسمتى از علامات قيامت و تغيرات و تحولاتى كه در آسمان و زمين پديد ميآيد ذكر كرده و راجع به زمين ميفرمايد : * ( وَإِذَا الأَرْضُ مُدَّتْ ) * . الآيات و مرحوم مؤلف در تفسير اين آيه دو وجه از قول مفسرين نقل نموده يكى آنست كه كوه ها و بلنديها و پستيها از روى زمين برداشته شود و زمين مسطح و مستوى گردد و مانند اديم عكاظى كه آن را ميكشند تا انعطاف و ناهمواريهاى آن زائل مىشود زمين كشيده مىشود وجه دوم آنست كه حقيقتا زمين كشش و امتداد پيدا مىكند و وسعت و بسط آن بيشتر و فراخى و گشادگى آن فزونتر ميگردد و پوشيده نماند كه وجه دوم اولى و انسب است بسياق آيه با اعتراف به اينكه آنچه در وجه اول گفتيم مسلما واقع خواهد شد چه از آيات سورهء نبأ و تكوير و انفطار و هم آيات ديگر به خوبى مستفاد ميگردد كه در روز قيامت اوضاع و اشكال آسمان و زمين و ستارگان و انواع موجودات زمينى بطور كلى بر هم مىخورد و انقلاب عظيمى در نواميس كونيه آن نواميسى كه حافظ و نگهبان زمين هستند بدين شكل ( كروى يا بيضى ) و بدين وضع و كيفيت پديد ميآيد پس بطور يقين كوه ها پاره پاره و ريزه ريزه خواهد شد و بلنديها و برآمده گيها و پستيها برداشته مىشود و تغيرات و تحولات عجيبى در زمين رخ ميدهد بطورى كه فرمود : * ( يَوْمَ تُبَدَّلُ الأَرْضُ غَيْرَ الأَرْضِ ) * ولى سياق آيهء كريمه * ( وَإِذَا الأَرْضُ مُدَّتْ ) * و تعبير بفعل مجهول مشعر است بر اينكه كشيده شدن يا كشش يافتن زمين مستند بحوادث مذكور نيست و از آثار قهريهء آنها شمرده نميشود بلكه يكى از حوادثيست كه در آن روز بظهور ميرسد و ظهور و پيدايش آن مستند است به عامل خارجى و آن مشيت قاهره پروردگار است يعنى حقتعالى باراده كامله و قدرت بالغه خود زمين را كشش ميدهد و فراخى و گشادگى آن را افزون مىكند و زمين نيز فرمان الهى را پذيرفته امتداد و بسط پيدا مىكند ( و اللَّه العالم ) و بعد از آن آيه ميفرمايد : * ( وَأَلْقَتْ ما فِيها وَتَخَلَّتْ ) * از اين آيه شريفه نيز نكتهء ديگرى مستفاد مىشود و آن آنست كه زمين نيز داراى مرتبه اى از حيات است زيرا كه دو فعل متعدى را ذكر فرموده و فعل متعدى مشعر است بر اينكه صدور فعل از فاعل از روى اراده و شعور است نه از روى طبيعت مثلا و اراده و شعور يكى از مظاهر و شئون حياتست و بدين مناسبت بعد از آن فرمود : * ( وَأَذِنَتْ لِرَبِّها وَحُقَّتْ ) * فتدبر جدا .\r\n","page_name":" 191 ","page_number":191},
  {"content":"\r\nاين مأخوذ است از كدح جلده اذا خدشه * ( فَمُلاقِيه ) * پس تو ملاقات كننده و رسنده اى به كار خود يا بآفريدگار خود مراد ملاقاتست بجزاى كردار نزد آفريدگار يعنى البته بپاداش خود رسى و از آن چاره ندارى ، بعضى گفته‌اند معنى آنست كه ملاقات كننده به حكم خدا در جايى كه به غير از حكم او حكم ديگر نباشد زبده معنى آنست كه اى آدميان شما در عمل خير و شر مشقت بسيارى كشيده‌ايد تا آنكه بجزاى آن ميرسيد ، و جمعى از مفسرين چنين تفسير كرده‌اند كه اى آدمى رنجى و كوشش سخت به دو خواهد رسيد از مرگ و اهوال و شدايدى كه بعد از آنست و البته تو آينده اى به آن و لا محاله به آن رسنده و از آن هيچ مفرى نخواهد بود ، پس بيان جزاء مىكند بقوله :\r\n( 7 ) - * ( فَأَمَّا مَنْ أُوتِيَ ) * پس آنكه داده شود * ( كِتابَه ) * نوشتهء اعمال او * ( بِيَمِينِه ) * بدست راست او .\r\n( 8 ) - * ( فَسَوْفَ يُحاسَبُ ) * پس زود باشد كه حساب كرده شود * ( حِساباً يَسِيراً ) * حسابى آسان كه اصلا در آن مناقشه و مضايقه نباشد و اعتراض نكند به آنچه او را بد آيد و از آن مشقت يابد هم چنان كه حساب اصحاب شما كه با مناقشه و اعتراض باشد ، از عايشه نقلست كه حساب يسير آنست كه ذنوب بنده را به او نمايند و بعد از آن بقلم عفو آن را محو كنند و از پيغمبر صلَّى اللَّه عليه و آله و سلَّم مرويست كه\r\nمن يحاسب يعذب\r\nهر كه را حساب كنند عذاب كنند ، گفتند يا رسول اللَّه نه خداى تعالى فرموده كه * ( يُحاسَبُ حِساباً يَسِيراً ) * فرمود كه\r\nالمراد به العرض ، من نوقش فى الحساب عذب\r\nمراد به حساب يسير عرض ذنوبست با او نه حساب آن چه هر كه در حساب با او مناقشه كنند البته عذاب كرده شود .\r\n( 9 ) - * ( وَيَنْقَلِبُ ) * و باز گردد آنكه حساب او آسان باشد * ( إِلى أَهْلِه ) * بسوى كسان خود يعنى بعشيره خود از اهل ايمان يا به گروه مؤمنان يا بزتان خود از حور العين * ( مَسْرُوراً ) * در حالتى كه شادمان و خوشحال باشد بسبب آنچه يافته باشد از خيرات و كرامات و رفعت درجات و در حديث آمده كه\r\nثلاث من كن فيه حاسبه اللَّه حسابا يسيرا و أدخله الجنة برحمته\r\nسه خصلت است كه هر كه را باشد حق سبحانه حساب او را بر او آسان گرداند و در بهشتش در آورده گفتند كدام است يا رسول اللَّه فرمود كه\r\nتعطى من حرمك و تصل من قطعك و تعفو عمن ظلمك\r\nعطا كنى به كسى كه ترا محروم كرده باشد و به پيوندى به كسى كه از تو بريده باشد و عفو كنى و در گذرى از كسى كه به تو ستم كرده باشد :\r\n( 10 ) -\r\n* ( وَأَمَّا مَنْ أُوتِيَ ) * و اما آنكه داده شود * ( كِتابَه ) * نامه كردار او * ( وَراءَ ظَهْرِه ) * از پس پشت او بدست چپ او و آن چنان بود كه دست راست او را بر گردن او بندند و دست چپ\r\n","description":"","footnote":"","page_name":" 192 ","page_number":192},
  {"content":"\r\nاو را از پس پشت او بيرون آرند و از آن طرف نامه بدست چپ او دهند و گويند به او اقْرَأْ كِتابَكَ او گويد من نامه را چگونه از پس پشت خود بخوانم پس گردن او را باز پس كشند تا نامه خود را به بيند تاريك و سياه عاجز و متحير شود ، و نتواند كه آن را بخواند ( 1 ) مقاتل گفته كه دست چپ او را منخلع سازند بر پس پشت او و نامهء اعمال را در آن نهند ، و بدانكه دادن نامه بدست راست علامتى است مر ملائكه و مؤمنانرا كه صاحب آن از اهل جنت است و لطف است مر خلقان را در خبر دادن از آن و كنايه ايست از قبول طاعت او و دادن بر وجه ديگر امارتى است صاحب آن را كه از اهل نار است و علامت مناقشه در حساب و سوء مآب .\r\n( 11 ) - * ( فَسَوْفَ يَدْعُوا ) * پس زود باشد كه بخواند يعنى تمنا كند * ( ثُبُوراً ) * هلاكت را يا گويد و وا ثبوراه و اين كلمه هم طلب هلاكت است .\r\n( 12 ) - * ( وَيَصْلى سَعِيراً ) * و در آيد به آتش افروخته و هميشه ملازم آن باشد آن گه بيان موجب اين عذاب مىكند بقوله :\r\n( 13 ) - * ( إِنَّه كانَ ) * بدرستى كه اينكس بوده در دنيا * ( فِي أَهْلِه ) * در ميان كسان خود * ( مَسْرُوراً ) * شادمان و نازان بمال فانى و جاه ناپايدار و به جهت فرط غرور او به آن فارغ بود از روز شمار يا مسرور بود بمعاصى و كفر .\r\n( 14 ) - * ( إِنَّه ظَنَّ ) * بدرستى كه او گمان برده * ( أَنْ لَنْ يَحُورَ ) * آنكه باز نگردد به خدا يعنى او را بعث و حشر نبود ، ابن عباس فرمود كه من معنى * ( يَحُورَ ) * ندانستم تا آنكه از اعرابى شنيدم كه دخترك خود را گفت حورى ، يعنى ارجعى .\r\n( 15 ) - * ( بَلى ) * اين ايجاب ما بعد نفى است در لَنْ يَحُورَ يعنى آرى او را بازگشت خواهد بود * ( إِنَّ رَبَّه ) * بدرستى كه پروردگار او * ( كانَ بِه ) * هست به او و باعمال او * ( بَصِيراً ) * بينا پس او را فرو نخواهد گذاشت پس او را بمحشر خواهند آورد و جزاء و سزا به او خواهند رسانيد ، گويند كه اين هر دو آيه در شأن ابى سلمة بن عبد الاشد و برادر او اسود بن عبد الاشد نازل شده .\r\n( 16 ) - * ( فَلا أُقْسِمُ ) * پس سوگند ميخورم * ( بِالشَّفَقِ ) * بسرخى كه بعد از آفتاب در مغرب پيدا مىشود ، يا بياضي كه در عقب حمره بماند و گويند اين بياض اصلا غايب نميشود بلكه متردد\r\n\r\n","description":"","footnote":"\r\n( 1 ) در ضمير * ( فَمُلاقِيه ) * دو وجه محتملست يكى آنكه راجع باشد به * ( رَبِّكَ ) * اى فملاقى ربك و مؤيد اين وجه است آنكه نظير اين عبارت در قرآن موجود است و بنا بر اين مراد از القاء پروردگار مرگ خواهد بود دوم آنكه مرجع ضمير را جزاء بدانيم اى فأنت ملاقى جزاء ربك و مؤيد اين وجهست تفصيل مذكور در دو آيه بعد * ( فَمَنْ أُوتِيَ كِتابَه ) * . الآيات .\r\n","page_name":" 193 ","page_number":193},
  {"content":"\r\nاست از افقى بافقى و قول اول ( 1 ) مرويست از ائمه هدى ، و شافعى و مالك و اوزاعى و ابو يوسف از علماى عامه نيز بر اينند و قول ثانى قول ابو حنيفه است و قول اول حق است و از اسد بن عمر مروى است كه ابو حنيفه در آخر عمر خود از اين قول رجوع كرد و قائل بحمره شد و فراء گفته كه من از بعضى عرب شنيدم كه جامه سرخ بديدند گفتند كانه الشفق و قال الشاعر ( أحمر اللون كحمر الشفق ) و ذهاب اين سرخي و غيبوبت آن علامت وقت فضيلت عشاء است و تسميهء آن باسم شفق به جهت رقت آنست و منه الشفقة على الانسان اى رقة القلب عليه .\r\n( 17 ) - * ( وَاللَّيْلِ ) * و سوگند بشب * ( وَما وَسَقَ ) * و آنچه جمع كند و فراهم آورد و بپوشد يعنى بهر چه تاريكى شب آن را جمع كند و فرو پوشد بعد از آنكه در روز منتشر بوده باشند از انواع دواب چه در شب هر شيئى كه هست بماواى خود رجوع مىكند .\r\n( 18 ) - * ( وَالْقَمَرِ ) * و سوگند به ماه * ( إِذَا اتَّسَقَ ) * آن گاه كه مجتمع و مستوى شود و تمام و كامل گردد و اين وقتيست كه بمرتبهء بدريت رسد در شب چهاردهم ، جواب قسم اينست كه :\r\n( 19 ) - * ( لَتَرْكَبُنَّ ) * هر آينه بر نشينيد و مرتكب شويد يعنى اقدام نمائيد و ملاقات كنيد * ( طَبَقاً عَنْ طَبَقٍ ) * حالى را از پس حالى كه مطابق يكديگر باشد در شدت و هول ، مراد مرگست و شدايد و احوال قيامت و مواقف و مواطن هايله آن كه يكى بعد از ديگرى ديده شود و فى الكشاف :\r\nالطبق ما طابق غيره يقال : ما هذا بطبق لذا أى لا يطابقه ، و أطباق الثرى ما تطابق منه ، ثم قيل للحال المطابقة لغيرها طبق ، و المعنى لتركبن احوالا بعد احوال هى طبقات فى الشدة بعضها ارفع من بعض و هى الموت ، و ما بعده من مواطن القيمة و اهوالها و نصب عن طبق بر صفت است اى طبقا مجاوزا لطبق يا حال از ضمير * ( لَتَرْكَبُنَّ ) * اى لتركبن طبقا مجاوزين لطبق ، و * ( عَنْ ) * در معنى بعد است كما قال اللَّه تعالى عَمَّا قَلِيلٍ لَيُصْبِحُنَّ نادِمِينَ اى بعد قليل و گويند مراد تحويل بنى آدم است در دنيا از حالى بحالى يعنى از نطفه بعلقه و از آن بمضغه و عظم و لحم و خلق ديگر كه ولوج روحست ، و جنين و وليد ، و رضيع ، و فطيم ، و يافع ، و ناشئ ، و مترعرع ، و حزور ، و مراهق ، و محتلم ، و بالغ و امرد ، و طار ، و باقل ، و مسيطر ، و مطرخم ، و مختط و صمّل ، و ملتحى و مستوى ، و مصعد ، و مجتمع ، و شباب جامع همه اين صفاتست ، و ملهوز ، و كهل . و اشمط ، و شيخ ، و اشيب ، و حوقل ،\r\n\r\n","description":"","footnote":"\r\n( 1 ) يعنى قول به اينكه مراد از شفق آن سرخيست كه پس از غروب آفتاب در افق غربى پيدا مىشود مروى از ائمهء طاهر بن عليهم السلام و جمعى از علماء عامه است و زوال اين سرخى آخر وقت فضيلت نماز مغربست و مذهب ابو حنيفه آنست كه شفق آن سپيديست كه در عقب سرخى بماند ولى اين قول صحيح نيست زيرا كه اين سپيدى امتداد دارد و به كلى زائل نميگردد بلكه از افقى بافقى ديگر تردد مىكند پس صلاحيت براى توقيت ندارد .\r\n","page_name":" 194 ","page_number":194},
  {"content":"\r\nو صفتان ، و همّ ، و هرم و ميت پس انسان از نطفه تا حين موت طبيعى سى و هفت حال پيدا مىكند ( 1 ) و مكحول گفته كه معنى آنست كه لتحدثن أمرا لم تكونوا عليه فى كل عشرين سنة ، يعنى در هر بيست سال شما در امرى جد و جهد مينمائيد كه پيش از اين حال نداشته بوديد مثلا سن كهولت و سن شباب متوجه امرى هستيد كه پيش از آن بر آن نبوده‌ايد ، بعضى ديگر چنين تفسير كرده‌اند كه هر كه از شما بر صلاح و تقواست آن صلاح داعى اوست بر صلاحى كه فوق از آن باشد در رتبه و هر كه بر فساد و عصيان است آن فساد باعث او است بر فسادى كه زياده از آن باشد زيرا كه هر شيئى علت امرى است كه مشاكل آن باشد ، و از صادق عليه السّلام مرويست كه\r\nلتركبن سنن من كان قبلكم من الاولين و الاخرين\r\nو مراد از اين آنست كه در ميان شما واقع مىشود آنچه در ميان قرون ماضيه بود و بر شما جارى مىشود آنچه بر ايشان جارى شد ، پس ميان شما و ايشان تطابق و توافق است مانند تطابق پر تير با پر ديگر از آنكه محاذى اوست ، و از عطا مرويست كه مراد از * ( طَبَقاً عَنْ طَبَقٍ ) * رجاء است بعد از شدت و و شدت بعد از رجاء و فقر بعد از غنى و غنى بعد از فقر و صحت بعد از سقم و سقم بعد از صحت ، و عاصم * ( لَتَرْكَبُنَّ ) * بفتح ( باء ) خوانده كه صيغهء واحد مخاطب باشد و خطاب به حضرت رسالت صلَّى اللَّه عليه و آله و سلَّم يعنى اى محمّد ركوب نماى بر طبقات آسمان يعنى در شب معراج طبقى بعد از طبقى ترقي نماي تا آنكه از سدرة المنتهى در گذرى و يا درجهء بعد از درجهء و مرتبهء بعد از مرتبهء در قربت و رفعت منزلت نزد حضرت عزت و اين قرائت ابن عباس و ابن مسعود و مجاهد و كلبى است چنانچه بخارى در صحيح خود آورده كه روى مجاهد عن عباس انه كان يقرأ * ( لَتَرْكَبُنَّ ) * بفتح الباء ثم قال يعنى بينكم ، بعد از آن بر سبيل تبكيت و تقريع و انكار ميفرمايد .\r\n( 20 ) -\r\n* ( فَما لَهُمْ ) * پس چيست كفار قريش را كه با وجود اين شواهد * ( لا يُؤْمِنُونَ ) * نمى گروند به خدا و روز آخرت و به حضرت رسالت و قرآن تصديق نمينمايند با وجود وضوح دلايل و ظهور حجج و براهين و ميتواند كه ( ماء ) تعجبيه باشد يعنى تعجب است در شيئى كه صارف ايشانست از ايمان با وجود براهين ساطعه و ادله بينه بر آن .\r\n\r\n","description":"","footnote":"\r\n( 1 ) بعض مفسرين تجويز كرده‌اند كه طبق جمع باشد از براى طبقه و طبقه بمعنى حال آمده ولى با اعتبار مطابقهء اين حال با حال ديگر پس معنى آيه چنين است ( لتركبن احوالا بعد احوال هى طبقات فى الشدة بعضها أرفع من بعض ) به شرحى كه مرحوم مؤلف ذكر كرده و به چند وجه توجيه نموده است و لكن بهتر آنست كه طبق را مفرد بگيريم و جمع آن را طباق و طباق مثل سبب و اسباب و جبل و جبال و اين طبق عبارتست از چيزى كه با چيز ديگر مطابقت نمايد چنانچه در كتب معتمدهء لغت مذكور است و بنا بر اين تفسير واقعى همانست كه از خاندان رسالت عليهم السلام رسيده مانند آنچه مؤلف از امام صادق عليه السّلام روايت كرده و در احتجاج طبرسى از امير المؤمنين عليه السلام و در اصول كافى از حضرت باقر عليه السّلام بدان مضمون روايت شده است فراجع .\r\n","page_name":" 195 ","page_number":195},
  {"content":"\r\n( 21 ) - * ( وَإِذا قُرِئَ ) * و چون خوانده شد * ( عَلَيْهِمُ الْقُرْآنُ ) * بر ايشان قرآن * ( لا يَسْجُدُونَ ) * فروتنى نميكنند و منقاد آن نميشوند يا نماز نمىگذارند يا سجده نميكنند بر تلاوت آن و باتفاق علماى ما اين سجده از سجدهء مندوبه است نه مفروضه ، و صاحب فتوحات اين سجده را سجدهء جمع گفته چه بعد از استماع قرآنست و قرآن جامع صفات تنزيه و تقديس او سبحانه است ، و بعضى علماء اينجا سجده كنند و جمعى در آخر سوره و ابو هريره اينجا سجده كردى و گفت كه من ديدم كه رسول صلَّى اللَّه عليه و آله و سلَّم اين آيه تلاوت فرمود و سجده كرد و اين سجدهء سيزدهم است از سجدات قرآن ، مروى است كه حضرت رسالت پناه صلوات اللَّه عليه و آله وَاسْجُدْ وَاقْتَرِبْ را قرائت فرمود سجده كرد و مؤمنان همه تبعيت نموده سجده كردند كفار قريش بر بالاى سر ايشان ايستاده بودند دست بر - دست ميزدند و استهزاء ميكردند حق سبحانه اين آيه نازل ساخت ، و ابو حنيفه به اين آيه احتجاج كرده بر وجوب سجده نزد تلاوت اين آيه ، و از ابن عباس مرويست كه ( ليست فى المفصل سجدة ) و حسن نيز اين را واجب نميداند ، و سجده ناكردن كفار نه از جهت قصور دليل و انقطاع حجت است .\r\n( 22 ) - * ( بَلِ الَّذِينَ كَفَرُوا ) * بلكه آنان كه نگرويده‌اند * ( يُكَذِّبُونَ ) * تكذيب ميكنند مر قرآن را و تدبر نمينمايند در آيات و ايمان نمىآرند به جهت اقتفاء برؤسا و تقليد آباى خود در تكذيب ( 23 ) - * ( وَاللَّه أَعْلَمُ ) * و خداى داناتر است * ( بِما يُوعُونَ ) * به آنچه نگاه ميدارند در وعاى دل خود از كفر و به آنچه مىپوشند از كينه و عداوت مؤمنان و يا به آنچه جمع ميكنند در صحف خود از اعمال سيئه و ذخيره مينهند از براى خود از انواع عقوبات اخرويه ، اصل ايعاء ادخال چيزيست در وعاء و قلوب اوعيهء آن چيزيست كه در او حاصل مىشود از علم و جهل و فى كلام امير المؤمنين عليه السّلام\r\nهذا القلوب اوعية خيرها أوعاها .\r\n( 24 ) - * ( فَبَشِّرْهُمْ ) * پس مژده ده ايشان را * ( بِعَذابٍ أَلِيمٍ ) * به عذاب دردناك ، ايراد بشارت در مقام انذار براى تهكم و استهزاء است و قوله :\r\n( 25 ) - * ( إِلَّا الَّذِينَ آمَنُوا ) * استثناء منقطع است يعنى ليكن آنان كه بگرويدند * ( وَعَمِلُوا الصَّالِحاتِ ) * و كردند عملهاى ستوده * ( لَهُمْ أَجْرٌ ) * مر ايشانراست مزدى * ( غَيْرُ مَمْنُونٍ ) * نابريده و ناكاسته يا منت نانهاده و ميتواند بود كه استثناء متصل باشد و معنى اينكه بيم فرماى كفار را به عذاب أليم و عقاب عظيم مگر آنان كه توبه كردند و ايمان آوردند و عمل صالح بجاى آوردند ، و بدانكه در قول ( لا يؤمنون و لا يسجدون ) دلالت است بر آنكه ايمان و سجود فعل بندگان است زيرا\r\n","description":"","footnote":"","page_name":" 196 ","page_number":196},
  {"content":"\r\nكه حكيم كسى را كه قادر بر ايمان و سجود نباشد خطاب نميكند كه مالك لا تؤمن مالك لا تسجد و اشعار است بر آنكه كفار مخاطباند بعبادت :\r\n\r\nسورة البروج\r\nمكيست بيست و دو آيت است باجماع علماء أبي بن كعب از پيغمبر صلَّى اللَّه عليه و آله و سلَّم روايت كند كه هر كه اين سوره را بخواند حق سبحانه بعد دهر جمعه و هر روز عرفه كه در دنيا بوده باشد ده حسنه كرامت فرمايد ، و يونس بن ظبيان از أبو عبد اللَّه روايت كرده كه هر كه وَالسَّماءِ ذاتِ الْبُرُوجِ را در فرايض تلاوت نمايد محشر و موقف او با انبياء و مرسلين عليهم السّلام باشد چه اين سورهء پيغمبرانست .\r\nبدانكه چون حق سبحانه و تعالى ختم اين سوره نموده بذكر مؤمنان افتتاح اين سوره نيز بذكر مؤمنان اصحاب اخدود كرد و فرمود كه :\r\n( 1 ) -\r\n* ( بِسْمِ اللَّه الرَّحْمنِ الرَّحِيمِ وَالسَّماءِ ذاتِ الْبُرُوجِ ) * سوگند به آسمان كه خداوند برجها است مراد بروج اثنى عشر است كه آن حملست و ثور و جوزا و سرطان و اسد و سنبله و ميزان و عقرب و قوس و جدى و دلو و حوت ، و آنها مشابه قصورند در ارتفاع منازل و ماه در هر برجى دو روز و كسرى مىباشد و آفتاب در هر برجى يك ماه و گويند كه مراد كواكب عظاماند و بنا بر تسميهء آن ببروج جهت ظهور آنها است و يا مراد ابواب سماواتند كه نوازل از آن بيرون ميآيند ، و اصل تركيب بروج براى ظهور است ، و نزد بعضى ديگر بروج آسمان كوشكهااند در آن از زر سرخ و زبرجد سبز و نقرهء سفيد و گوهر و مرواريد و آن مواضع عبادات ملايكه است هم چنان كه زمين مساجد آدميان است .\r\n( 2 ) - * ( وَالْيَوْمِ الْمَوْعُودِ ) * و سوگند بروز وعده داده شده نزد جميع مفسران مراد به اين روز روز قيامت است كه خلايق در آن مجازات خواهند يافت بر وفق اعمال :\r\n( 3 ) - * ( وَشاهِدٍ ) * و سوگند بهر كه حاضر شود در اين روز از مكلفان و غير آن * ( وَمَشْهُودٍ ) * و به آنچه حاضر كرده مىشود در آن از عجايب و غرايب ، تنكير به جهت ابهام است در وصف يعنى شاهد و مشهودى كه به هيچ وجه بكنه آن نتوان رسيد يا مبالغه است در كثرت كانه قيل ما أفرطت من شاهد و مشهود علماء را در اين دو لفظ اختلاف بسيار است از آن جمله شاهد اللَّه است و\r\n","description":"","footnote":"","page_name":" 197 ","page_number":197},
  {"content":"\r\nمشهود بنده يا به عكس چه بنده شاهد است بوجود او سبحانه نعم ما قال .\r\n\r\nففى كل شيء له آية\r\nتدل على انه واحد\r\n\r\nو يا شاهد اللَّه است و مشهود لا إِله إِلَّا اللَّه كقوله شَهِدَ اللَّه أَنَّه لا إِله إِلَّا هُوَ و يا شاهد حضرت پيغمبر صلَّى اللَّه عليه و آله و سلَّم كما قال إِنَّا أَرْسَلْناكَ شاهِداً وَمُبَشِّراً و از حضرت امام حسن عليه السّلام مرويست كه شاهد حضرت رسالت است و مشهود روز قيامت كه\r\nذلك يوم مشهود\r\nو أبو جعفر و ابو عبد اللَّه عليهما السّلام فرمودند كه شاهد روز جمعه است و مشهود روز عرفه چه جمعه گواهى دهنده است بر هر عاملى كه در آن عملى كند ، و\r\nفى الحديث ما طلعت الشمس على يوم و لا غربت على يوم أفضل منه و فيه ساعة لا يوافقها من يدعو اللَّه فيها بخير الا استجاب اللَّه له و لا استعاذ من شر إلا عاذه منه\r\nو روز عرفه حاضر ميشوند مردمان در آن در موسم حج و ملائكه نيز در آن حاضر مىگردند ، ابن عباس و قتاده نيز بر ايناند ، و يا شاهد روز نحر است و مشهود روز عرفه ، يكى از روات گويد كه به مسجد رسول صلَّى اللَّه عليه و آله و سلَّم رفتم ديدم كه شخصى از پيغمبر صلَّى اللَّه عليه و آله و سلَّم حديثى چند روايت ميكرد از او پرسيدم كه * ( شاهِدٍ وَمَشْهُودٍ ) * چيست گفت شاهد روز جمعه است و مشهود روز عرفه ، پس بجانب ديگر رفتم مردى ديگر را ديدم كه از آن حضرت صلَّى اللَّه عليه و آله و سلَّم حديثى مىگفت او را گفتم ( ما الشاهد و المشهود ) گفت\r\nالشاهد يوم الجمعة و المشهود يوم النحر\r\nپس بگوشهء ديگر متوجه شدم پسرى ديدم كه او نيز حديث نقل مىفرمود از پيغمبر صلَّى اللَّه عليه و آله و سلَّم گفتم ( أخبرنى عن الشاهد و المشهود ) گفت\r\nالشاهد محمّد و المشهود يوم القيامة ، اما سمعت اللَّه سبحانه يقول يا أَيُّهَا النَّبِيُّ إِنَّا أَرْسَلْناكَ شاهِداً وَمُبَشِّراً وَنَذِيراً ) * و قال ذلك يوم مجموع له الناس و ذلك يوم مشهود\r\nاز مردمان پرسيدم كه مرد اول چه كس است ؟ گفتند ابن عباس ، گفتم ثانى چه شخص است ؟ گفتند ابن عمر ، گفتم ثالث كيست ؟ گفتند حضرت حسن بن على بن ابى طالب عليهما السّلام ، و يا شاهد روز عرفه است و مشهود روز جمعه ، و أبو درداء از پيغمبر صلَّى اللَّه عليه و آله و سلَّم روايت كرده كه آن حضرت فرمود كه\r\nاكثروا الصلاة عليّ يوم الجمعة فانه مشهود يشهده الملائكة و ان احدا لا يصلى عليّ الا عرضت عليّ صلوته حتى يفرغ منها\r\nبسيار صلوات فرستيد بر من در روز جمعه كه جمعه روز مشهود است و ملائكه در آن روز حاضر مىباشند ، و نيست هيچكس كه صلوات فرستد بر من مگر كه صلوات او بر من عرضكرده شود تا آنكه فارغ شود ، گفتم يا رسول اللَّه بعد از موت شما نيز چنين باشد فرمود\r\nان اللَّه حرم على الارض أن تأكل اجساد الانبياء فنبى اللَّه حى يرزق\r\n( 1 ) بدرستى كه خداى حرام\r\n\r\n","description":"","footnote":"\r\n( 1 ) اين حديث هر چند از حيث سند ضعيف است ولى احاديث و روايات معتبرهء كثيرى صحت مضمون آن را راجع باجساد انبياء عليهم السلام تأييد مىكند و علاوه بر روايات كه راجع باجساد انبياء و مرسلين در كتب فريقين مذكور است روايات كثيرى از طرق خاصه دربارهء حضرت رسالت پناه صلى اللَّه عليه و آله و ائمه طاهرين عليهم السلام وارد شده و صريحا دلالت دارند كه اجساد طيبهء آنان فانى نميشود و بلل و فساد و پوسيدگى و دثور در آنها راه نخواهد يافت و البته بحس و مشاهده نيز اين مطلب بثبوت پيوسته و ما براى عدم گنجايش محل از ذكر آن خوددارى كرديم .\r\n","page_name":" 198 ","page_number":198},
  {"content":"\r\nگردانيده است زمين را كه ابدان پيغمبران را فانى سازد پس پيغمبر خداى زنده ايست كه روزى داده مىشود هم چنان كه در دنيا ، و يا شاهد فرشته ايست كه در دنيا بر بنى آدم موكل است و مشهود در روز قيامت كقوله تعالى وَجاءَتْ كُلُّ نَفْسٍ مَعَها سائِقٌ وَشَهِيدٌ وَذلِكَ يَوْمٌ مَشْهُودٌ و اينقول عكرمه است ، و جبائى گفته كه شاهد آن كسانند كه بر مردمان گواهى ميدهند و مشهود آنان كه بر ايشان گواهى داده مىشود . و از حسن بن فضل منقولست كه شاهد اين امت مرحومه‌اند و مشهود امم سابقه كقوله تعالى لِتَكُونُوا شُهَداءَ عَلَى النَّاسِ و يا شاهد اعضاى بنى آدماند و مشهود نفسهاى ايشان كقوله تعالى يَوْمَ تَشْهَدُ عَلَيْهِمْ أَلْسِنَتُهُمْ - الايه و يا شاهد حجر الاسود و مشهود حاجيان چنان كه در خبر است كه روز قيامت حجر الاسود به زبان فصيح گواهى دهد براى كسى كه بوي رسيده باشد ، و يا شاهد ايام و ليالىاند و مشهود بنى آدم ، قال الشاعر :\r\n( مضى امسك الماضى شهيدا معدلا ) و از حسن مأثور است كه ( ما من يوم الا و ينادى انى يوم جديد و انى على ما يفعل فى شهيد فاغتنمنى فلو غابت شمسى لم تدركني الى يوم القيامة ) ، هيچ روزى نباشد الا كه ندا مىكند كه من روزى تازه‌ام و من بر آنچه كرده مىشود در من گواهم ، پس غنيمت شمار مرا كه اگر آفتاب من غايب شود مرا در نيابى تا بروز قيامت . و يا شاهد انبيااند عليهم السّلام و مشهود پيغمبر ما صلَّى اللَّه عليه و آله و سلَّم كقوله تعالى وَإِذْ أَخَذَ اللَّه مِيثاقَ النَّبِيِّينَ - الى قوله - فَاشْهَدُوا وَأَنَا مَعَكُمْ مِنَ الشَّاهِدِينَ و يا شاهد آدم است و مشهود ذريه او ، و يا شاهد عيسى است و مشهود امت او كقوله وَكُنْتُ عَلَيْهِمْ شَهِيداً ما دُمْتُ فِيهِمْ و بر هر تقدير جواب قسم اين است كه :\r\n( 4 ) - * ( قُتِلَ أَصْحابُ الأُخْدُودِ ) * هر آينه هلاك شدند و ملعون گشتند خداوندان شكافها در زمين يعنى جماعتى كه حفرها در زمين كندند ، و اين بر تقدير لقد قتل است ، و أظهر آنست كه اين دليل جواب محذوف است كانه قيل : انهم لملعونون كما لعن أصحاب الاخدود : يعنى كفار مكه هلاك شدگانند هم چنان كه اصحاب اخدود هلاك شدند ، چه اينسوره از براى تنبيه مؤمنان است و تصبير ايشان بر ايذاء يافتن از كفار مكه و تذكير ايشان به آنچه جارى شد بر مؤمنان كه پيش از ايشان بودند از تعذيب كفار ايشان را بر ايمان و رسيدن انواع اذيت بايشان و صبر و ثبات ايشان بر آن تا اقتداء بايشان كرده صبر كنند از آنچه از مشركان بايشان رسيد ، و بدانند كه كفار تا زمان ايشان نزد حق سبحانه بمنزلهء آن گروهند كه حفرها كندند و پر آتش ساختند براى احراق اهل ايمان و سزاوار اينكه در حق ايشان گفته شود كه قتلت قريش هم چنان كه گفته مىشود\r\n","description":"","footnote":"","page_name":" 199 ","page_number":199},
  {"content":"\r\nكه * ( قُتِلَ أَصْحابُ الأُخْدُودِ ) * و اخدود جمع خداست و خدّ در زمين بمعنى شق است در آن و حق و احقوق مانند خد و اخدود است در بنا و معنى .\r\nو تفصيل قصهء اصحاب اخدود بر طريقى كه مسلم در صحيح خود از حماد بن سلمه نقل كرده و وى از عبد الرحمن بن ابى ليلى و او از صهيب و صهيب از حضرت پيغمبر صلَّى اللَّه عليه و آله و سلَّم آنست كه آنها جماعتى مشرك بودند از اصحاب ذو نواس يمنى و در زمان او ساحرى بود كاهن و مشعبد كه مدار ملك وى بودى چون بسن شيخوخيت رسيد و به مرض و عرض مبتلا شد بعرض ملك رسانيد كه من پير شده‌ام و ضعف كلى بقواى من راه يافته همان به كه چند كس از اصيل عاقل قابل تيز فهم به من سپارى تا آنچه دانسته‌ام بوى بياموزم تا بعد از من خلفى باشد كه امور ملك منتظم بوى تواند بود ملك را پسنديده آمد و پسرى كه بدين منوال مدعا داشت بوى سپرد و آن ساحر از روى اهتمام بتعليم وى پرداخت و در رهگذر پسر صومعه راهبى بود روزى آن پسر را بخاطر رسيد كه در آن صومعه در آيد و آن راهب را ببيند بدير وى در آمد از اقوال و افعال او متعجب شد و بر احوال وى اطلاع يافته طريق رهبانيت را پسنديد و بدين او متدين شده خدا پرست شد و هر روز كه نزد ساحر آمدى و بيرون رفتى بيامدى و با راهب صحبت داشتى و چون به سبب طول صحبت او با راهب دير پيش ساحر ميرفت ساحر او را ميزد و ميرنجانيد كه چرا دير مىآيى و چون دير به خانه مىرفت اهل خانه نيز او را ميزدند و ميرنجانيدند شكايت اين حال را براهب عرض كرد راهب گفت اگر ساحر تو را گويد كه چرا دير مىآيى بگو اهل خانه مرا نميگذاشتند و اگر اهل خانه از اين بپرسند كه چرا دير كردى بگو كه نزد ساحر مانده‌ام ، القصه چون در خدمت راهب مردى مستجاب الدعوه گشت قضا را روزى از نزد راهب بيرون آمده به خانه ميرفت اژدهايى بر سر راه آمده بود و ممر مردم بسته و خلق از هر طرف حيران مانده بودند چون پيش آمده با خود گفت كه حقيقت راهب و بطلان ساحر حالا معلوم كنم پس سنگى برداشت و گفت ( اللهم ان كان الراهب أحب اليك من الساحر فاقتلها ) بار خدايا اگر راهب نزد تو دوستتر از ساحر است پس اين حيه را بكش و سنگ را بر جانب او انداخت بر سر او آمد و كشته شد و روايتى آنست كه اسم اعظم بر او خواند و دست بر پشت او ماليد و گفت از راه بر گردد و به منزل خود رو اژدها برفت وقتى ديگر شيرى بر سر راه آمد جوان سخنى در گوش وى گفت او نيز از سر راه برخاست و باسم اعظم اكمه و ابرص را شفا ميداد و جميع آلام و اسقام را دوا ميكرد و چون خبر وى در شهر مشهور شد ارباب حاجات روى بدان جوان آوردند و بدعاى وى مرادات همه محصل ميشد و چون اينخبر براهب رسيد او را گفت تو ببلايى مبتلا خواهى شد بايد كه صبر كنى و مرا بدست دشمن ندهى گفت چنين باشد حاجب ملك نابينا شد نزد وى آمد و مال بسيار براى وى آورد و از او استشفاء نمود\r\n","description":"","footnote":"","page_name":" 200 ","page_number":200},
  {"content":"\r\nجوان گفت شفا نميتوانم داد بلكه خدا شفا ميدهد اگر متابعت كنى و سرّ مرا پوشيده دارى بتوفيق خدا چشم ترا روشن سازم حاجب عهد كرد و جوان او را كلمه شهادت تلقين فرمود و دعا كرد چشم او روشن شد حاجب با چشم روشن نزد ملك آمد ذو نواس از روى تعجب گفت كه چشم تو چگونه روشن شد گفت خداى مرا صحت بخشيد ملك گفت مرا مىگويى گفت نه گفت غير از من خداى ديگر هست او جواب داد كه ( اللَّه الذى لا إله الا هو ربى و ربك و رب كل شيء ) ملك بطريق حيله گفت كه اين تلقين از كه دارى با من بگوى تا بوى بگروم حاجب از شعفى كه در اسلام ملك داشت قصهء جوان را در ميان آورد ملك او را طلبيد و گفت به من رسيد كه تو اكمه و ابرص را شفا مىدهد او گفت من هيچكس را شفا نمىدهم و ليكن خدا شفا مىدهد گفت آيا به غير از من خداى ديگر هست گفت نعم ربى و ربك اللَّه پس او را در شكنجه كشيد و پيوسته او را عذاب مىكرد تا او را بر احوال راهب مطلع ساخته ملك راهب را\r\nحاضر گردانيد و گفت از دين خود بر گرد مرا پرستش كن وى قبول نكرد او را پاره پاره ساخت و چندانچه جد و جهد نمود جوان بر نگشت حكم كرد تا او را در دريا غرق كنند جمعى بر لب بحر آمدند و او را در كشتى نهادند و چون بميان دريا رسيدند خواستند كه او را در دريا اندازند گفت و اللهم اكفنيهم بما شئت بار خدايا شر ايشان را از من كفايت كن به آن وجه كه خواهى فى الحال كشتى منقلب شد و همه غرق شدند و او به سلامت بكنار آمد خبر بملك رسيد گروهى را نامزد كرد تا او را بر كوهى برند و به پائين اندازند چون بسر كوه رسيدند جوان گفت ( اللهم اكفنيهم بما شئت ) كوه بلرزه در آمد و در روايت ديگر آمده كه بادى پيدا شد و موكلان را از كوه به زير افكند و وى سالم بماند و نزد ملك آمد و گفت اعوان مرا چه كردى گفت كفانيهم اللَّه ملك در غضب شده فرمود تا او را در آتش افكندند ديگران بسوختند و او را ضررى نرسيد پس در دارش آويختند و تير باران گردند هيچ تير بر وى كار نكرد جوان گفت اى ملك ايمان آور به آن خدايى كه اين همه آثار قدرت از او مشاهده ميكنى ملك عناد ورزيد گفت نميخواهم مگر قتل تو را جوان گفت اگر مراد تو اينست مردمان را بر تلى جمع كن و مرا بر درختى بياويز و تيرى از كنانه من بيرون كش و بگو بسم اللَّه رب الغلام بنام خداى اين غلام و بيفكن تا بر من آيد ملك چنين كرد تير بر صدغ آن جوان آمد و شربت شهادت چشيد حضار مجلس همه به يك بار گفتند آمنا برب هذا الغلام امراى او گفتند از آنچه مىترسيدى بر تو نازل گشت غضب ملك بيشتر شده بفرمود تا بر سر راهها حفر كندند و در آن آتش افروختند بفرمود تا هر كه ايمان آورده در آن آتش اندازند و هر كه نگرويده باز گذارند اعوان بفرموده او مرتكب اين امر شده بر كنارهاى آن حفرها نشستند هر كه را مىآوردند استفسار\r\n","description":"","footnote":"","page_name":" 201 ","page_number":201},
  {"content":"\r\nمىكردند اگر بخداى گرويده بود مىسوختند و اگر نه دست باز مىداشتند تا آنكه زنى مؤمنه را با كودكى سه ماهه بر لب خندق آوردند زن بسبب محبت كودك از لب خندق ميگريخت طفل بسخن در آمده مادر را گفت يا اماه اصبرى فانك على الحق . يا ماهى الاغميضة و بقول ديگر قعى و لا تنافقى و در روايت ديگر آمده كه گفت يا امى ادخلى و اصبرى و انظرى و لا تبالى فان نار جهنم اشد حرا زن چون ابن را بشنيد بشعف تمام خود را با كودك در آتش انداخت و از ضحاك نقلست كه شش كس پيش از وقت سخن گفتند گواه حضرت يوسف و پسر ماشطه دختر فرعون و عيسى و يحيى و صاحب اخدود ( 1 ) .\r\nآورده‌اند كه چون مادر و پسر بميان آتش در آمدند حق سبحانه بادى فرستاد و به زير آن حفرها در آمد آتشها را از اخدود بيرون آورده پراكنده ساخت و يك شعله از آن در پادشاه و تختش افتاد و برخى ديگر در ميان لشكريان واقع شد و همه را بسوخت و آن زن و كودك و ديگر مؤمنان كه مانده بودند بسلامت به شهر رفتند و بفراغت تمام بعبادت ملك علام مشغول شدند ، از حسن مروى است كه هر گاه ذكر اصحاب اخدود نزد پيغمبر صلَّى اللَّه عليه و آله مذكور مىشد آن حضرت تعوذ ميگرفت به خدا و ميفرمودند كه\r\nاعوذ باللَّه من جهد البلاء\r\n، سعيد مسيب روايت كرده كه روزى نزد عمر خطاب ذكر اين غلام ميگذشت يكى از حضار مجلس گفت فلان جاى چاهى ميكندند اين غلام در زير آن نمايان شد من ديدم كه دست بر جراحت آن تير نهاده بود هر كه دست او را برداشتى باز آن دست بجاى خود رفتى عمر فرمود تا او را به زير خاك پنهان كردند ، مقاتل فرمود كه اصحاب اخدود سه بودند يكى در شام بود و او انطياخوس رومى بود ، دوم در فارس و آن بخت نصر بود و حق سبحانه دربارهء اين هر دو چيزى از قرآن انزال نفرموده سيم در نجران يمن و آن يوسف بن ذو نواس بن شراحيل تبع حميرى بود و آيهء * ( قُتِلَ أَصْحابُ الأُخْدُودِ ) * در شأن او و اتباع او است و مجمل قصهء او اين بود كه دو مسلمان در آن زمان بودند كه قرائت انجيل ميكردند يكى در تهامه و ديگرى در نجران بود اينكه در نجران بود اجير شخصى شد در عملى و در اثناى آن عمل بتلاوت انجيل مشغول بودى پسر مستأجر ديد كه از دهن او نور ميدرخشد برفت و پدر خود را آگاه كرد پدر بيامد آن را بديد متعجب شد هر چند صورت حال از او ميپرسيد\r\n\r\n","description":"","footnote":"\r\n( 1 ) دانشمند معاصر در اينجا چنين مينويسد : در تاريخ كليساى مسيحى نوشته است در سال 523 مسيحى جفاى شديدى بتوسط مسروق پادشاه يهودى يمن بر مسيحيان وارد آمد مسروق مملكت نجران را در تسلط خود آورد و به تمام مسيحيان امر كرد تا مسيح را انكار نمايند و يهودى شوند يا حاضر بمرگ گردند چون مسيحيان از انكار امتناع نمودند مسروق امر نمود تا نماز خانه را كه در آن 437 كشيش جمع شده بودند آتش زنند و همه را بسوزانند بعد بمسيحيان ديگر نجران روى آورده مرد و زن و بچه را قتل عام نمودند .\r\n","page_name":" 202 ","page_number":202},
  {"content":"\r\nاو هيچ جواب نميداد تا بمبالغه بسيار قارى وى را بدين اسلام خبر داد و وى با هشتاد و هفت كس از زن و مرد اسلام آورده تابع او شدند و اين بعد از رفع عيسى عليه السّلام بود به آسمان ، يوسف بن ذو نواس حفرها بكند و از آتش پر ساخت و كفر را بر ايشان عرضه كرد قبول نكردند پس ايشان را در آن حفرها انداخت و كسانى كه از دين عيسى عليه السّلام برگشتند باز گذاشت و ايشان ده كس بودند و در آخر :\r\nزنى با كودك شير خواره بر كنار حفره آمد خواست كه خود را بيندازد چون در پسر خود نگاه كرد شفقت مادرى او را از آن باز داشت كودك بسخن در آمد كه ( يا اماه انى ارى امامك نارا لا تطفى ) زن بعد از استماع آن كلام از كودك خود را با كودك در آن حفره انداخته و هنوز به آن آتش نرسيده بود كه حق سبحانه ايشان را ببهشت فرستاد و هفتاد و هفت كس از اهل اسلام در آن آتش سوخته گشتند ، از ابن عباس مروى است كه هر كه امتناع مينمود از آنكه در آتش رود او را تازيانه ميزدند تا خود را در آن مىانداخت و پيش از آنكه در آن آتش رسند ارواح ايشان ببهشت مىرسيد ، و در روايت ديگر آمده كه آنان كه در اخدود سوخته گشتند دوازده هزار كس بودند ، بقولى ديگر هفتاد هزار و گفته‌اند كه نود هزار و از حضرت امير المؤمنين صلوات اللَّه عليه منقولست كه اصحاب اخدود مجوس بودند و و در احكام ملت خود اختلاف كردند به جهت اين كتاب ايشان را به آسمان بردند زعم ايشان آن بود كه خمر مباحست بعضى از ملوك ايشان خمر بخورد و مست شد و با خواهر خود مباشرت كرد چون با خود آمد از آن نادم شد و اين حكايت در ميان رعيت او مشهور شد وى در طلب تخلص اين امر شنيع بود و چاره اى نداشت خواهرش گفت طريق آنكه مردمان را جمع كنى و خطبه بخوانى و بگويى ( ايها الناس ان اللَّه أحل نكاح الاخوات ) و بعد از آن من خطبه بخوانم و بگويم ( ان اللَّه حرمه بعد ذلك ) پس او خطبه كرد از او قبول نكردند خواهر گفت آنها را تازيانه بزن تا قبول كنند و ايشان را تازيانه بزد قبول نكردند گفت بشمشير بعضى را بيجان كن از اين نيز قبول نكردند گفت بأخاديد و ايقاد نيران ايشان را معذب ساز پس هر كه از اين ابا كرد در آتش انداخت و بسوخت ، و گويند كه طول اخدود چهل گز بود و عرض او دوازده گز ، عياشى باسناد خود از حضرت ابو جعفر عليه السّلام روايت كرده كه حضرت امير المؤمنين عليه السّلام شخصى را با سقف نجرانى فرستاد و از اصحاب اخدود سؤال كرد وى قصهء ايشان را به او اخبار كرد امير المؤمنين عليه السّلام به او فرستاد كه\r\nليس كما ذكرت\r\nبه چنين است كه تو گفتى و ليكن من تو را از آن خبر دهم بدان كه حق سبحانه مردى حبشى را باهل حبشه فرستاد ايشان تكذيب او كردند و بعضى از اصحاب او را بكشتند و بعضى از اصحاب كه مانده بودند بگرفتند و بنائى بساختند و آن را پر آتش كردند و همه مردمان را نزد آن جمع كردند و بايشان گفتند هر كه\r\n","description":"","footnote":"","page_name":" 203 ","page_number":203},
  {"content":"\r\nبر دين ماست و مأمور بامر ما بايد كه بيكطرف رود و هر كه بر دين اين جماعت بود بايد كه خود را در اين آتش اندازد پس اهل ايمان دست يكديگر گرفته خود را در آتش انداختند زنى مؤمنه با كودك يك ماهه نزد آن آتش آمد خواست كه خود را در آتش اندازد دلش بر كودك بسوخت و خواست كه باز گردد كودك گفت ( يا أماه لا تهابي و ارمى بى و بنفسك فى النار فان هذا فى اللَّه قليل ) مترس خود را و مرا در اين آتش انداز كه اين مشقت در راه خدا اندك است زن خود را با آن كودك در آتش انداخت ( 1 ) و حق سبحانه محرقان ايشان را هدف تير لعنت كرده فرمود * ( قُتِلَ أَصْحابُ الأُخْدُودِ ) * و گويند اين اخبار است از حال مؤمنان كه سپر صبر در سر كشيده در آتش سوختند پس معنى آنست كه كشته شدند مسلمانانى كه ايشان را در حفرها انداختند ، و بنا بر اين فايده اين اخبار مدح ايشانست بحسن بصيرت و تيقن و صبر ايشان بر دين خود تا آنكه به آتش سوختند و به جهت خوف آتش از ايمان خود رجوع نكردند و قوله :\r\n( 5 ) - * ( النَّارِ ) * بدل اشتمال اخدود است يعنى ملعون گشتند اصحاب آتشى كه * ( ذاتِ الْوَقُودِ ) * خداوند هر چيز بود كه به آن افروخته ميشد اين وصف نار است بعظم و كثرت آنچه لهيب به آن مرتفع ميشد از حطب و ابدان اهل ايمان چه هيچ آتشى خالى از وقود نيست و لام در ( وقود ) از براى جنس است .\r\n( 6 ) - * ( إِذْ هُمْ عَلَيْها قُعُودٌ ) * اين ظرف قتل است و مضاف در مجرور محذوفست و تقدير اينكه قتل اصحاب الاخدود حين انهم على حافات الاخدود . و كقول الشاعر ( و بات على النار الندى و المحلق ) يعنى ملعون گشتند در وقتى كه ايشان بودند بر كنارهاى حفرهاى آتش نشستگان براى القاى اهل ايمان در آن :\r\n( 7 ) - * ( وَهُمْ ) * و اعوان ملك * ( عَلى ما يَفْعَلُونَ ) * بر آنچه ميكردند * ( بِالْمُؤْمِنِينَ ) * بگرويدگان * ( شُهُودٌ ) * گواهى دهندگان بودند يعني نزد ملك بعضى براى بعضي گواهى مي - دادند كه ايشان تقصير نكردند به آنچه ملك بايشان امر كرده بود يا ملك و اصحاب او شاهد بودند به آنچه با مؤمنان ميكردند و يا در روز قيامت گواه باشند بر آنچه ميكردند يعنى زبانها و دستها و پاهاى ايشان گواهى دهند بر ايشان و بعضى گفته‌اند كه كفار دو فرقه بودند بعضى تعذيب اهل\r\n\r\n","description":"","footnote":"\r\n( 1 ) على بن بن ابراهيم قمى ( ره ) مينويسد ، كه اصحاب اخدود ذو نواس يهوديست كه آخرين ملك حمير بوده و خود را يوسف ميناميد وى آهنگ جنگ با عيسويان كه سردار ايشان عبد اللَّه نويا ( و بنا بر سيرهء ابن هشام عبد اللَّه بن ثامر ) بود نموده لشگر بنجران آورد اهل نجران را بدين يهود دعوت كرد و اينان قبول نكردند پس امر كرد چاهها در زمين حفر نمودند و آتش در آن چاهها افروختند و جمع كثيرى از نصاراى نجران را در آن چاهها افكنده بسوختند و گروهى را با شمشير كشتند و عدد مقتولين به آتش و بشمشير بيست هزار كس رسيد ( و العلم عند اللَّه ) .\r\n","page_name":" 204 ","page_number":204},
  {"content":"\r\nايمان ميكردند باحراق و بعضى نزد ايشان حاضر بودند و به آن عمل شنيع و فعل فضيح راضى و شاكر .\r\n( 8 ) - * ( وَما نَقَمُوا ) * و انكار نكردند اصحاب اخدود * ( مِنْهُمْ ) * از مؤمنان چيزى را يا كراهت نداشتند از ايشان و عيب نكردند ايشان را به چيزى * ( إِلَّا أَنْ يُؤْمِنُوا ) * مگر به آنكه ميگرويدند * ( بِاللَّه الْعَزِيزِ ) * بخداى غلبه كننده كه از عقاب او بايد ترسيد * ( الْحَمِيدِ ) * ستوده كه برحمت و مثوبت او اميدوار بايد بود و اين استثناء است بر طريقهء قول شاعر :\r\n\r\nو لا عيب فيهم غير أن سيوفهم\r\nبهنّ فلول من قراع الكتائب\r\n\r\nو خلاصهء معنى آنست كه مؤمنان هيچ كارى نكرده بودند كه مستوجب اين شوند كه انكار ايشان بايد كرد و انتقام از ايشان بايد كشيد مگر آنكه ايمان آورده بودند بخدايى كه غالبست بر همه چيزها و مستحق جميع حمد و ثناء و به جهت تقرير اتصاف او سبحانه به اينكه عزيز و غالبست و حميد و منعم ميفرمايد كه :\r\n( 9 ) - * ( الَّذِي لَه ) * آن خدايى كه مر او را ثابتست * ( مُلْكُ السَّماواتِ وَالأَرْضِ ) * پادشاهي آسمانها و زمينها * ( وَاللَّه عَلى كُلِّ شَيْءٍ ) * و خداى بر همه چيزها از افعال و اقوال مؤمن و كافر و غيره * ( شَهِيدٌ ) * گواهست و عالم به آن كسى كه متصف به اين صفات باشد مستحق آنست كه بوى ايمان آورند و او را پرستش نمايند نه آنكه در حق او كافر شوند و طريق كفران پيش گيرند ، و صاحب كشاف آورده كه اين اوصاف در اين مقام به جهت اشعار است به آنكه آنچه كفار انكار و عيب مى - كردند از اهل ايمان امرى بود پسنديده و يا صواب كه انكار آن نميكرد مگر مبطل منهمك درغى و ضلالت و به آنكه ناقمان اهل انتقاماند از اهل ايمان بعذابى كه هيچ عذابى به آن معادله نكند و قوله * ( وَاللَّه عَلى كُلِّ شَيْءٍ شَهِيدٌ ) * وعيد است ايشان را يعنى خداى عالم است به آنچه ايشان ميكردند و مجازات ايشان را بديشان خواهد رسانيد .\r\n( 10 ) -\r\n* ( إِنَّ الَّذِينَ ) * بدرستى كه آنان كه * ( فَتَنُوا الْمُؤْمِنِينَ وَالْمُؤْمِناتِ ) * در فتنه انداختند مردان و زنان گرونده را و به آتش عذاب كردند * ( ثُمَّ لَمْ يَتُوبُوا ) * پس باز نگشتند بخداى و از كفر و طغيان توبه نكردند * ( فَلَهُمْ ) * پس مر ايشان راست * ( عَذابُ جَهَنَّمَ ) * عذاب دوزخ * ( وَلَهُمْ عَذابُ الْحَرِيقِ ) * و مر ايشان راست عذاب آتش سوزان يعنى عذاب عظيم غير از آتش جهنم كه متسع باشد بهمهء ايشان و زايده در احراق هم چنان كه آتش اخدود و حريق آن متسع باهل ايمان مراد آنست كه عذاب جهنم به جهت كفر ايشان است و عذاب حريق به جهت احراق\r\n","description":"","footnote":"","page_name":" 205 ","page_number":205},
  {"content":"\r\nايشان اهل ايمان را . و گويند كه مراد به عذاب جهنم غير احراق است از انواع ديگر كه آن زقوم است و غسلين و مقامع يعنى در آخرت انواع عذاب و عقاب از براى ايشان معد و مهيا است حذيفه گفت كه رسول صلَّى اللَّه عليه و آله مرا فرمود اى حذيفه در دوزخ شيرانند و سگان و ساير سباع و شمشيرها و كلوبها از آتش خداى تعالى فرشتگان را امر فرمايد تا به آن انبرها شكنجه كفار كنند و به آن شمشيرها پاره پاره كنند و بخورد سباع دهند و هر عضوى را كه بخورند عضوى ديگر آفريده شود ، و بعضى گفته‌اند كه مراد به عذاب حريق دنيوى ايشان بود چنانچه در روايت ثابت شده كه در وقتى كه مؤمنان را در اخدود انداختند آتش از آن ارتفاع يافت مقدار چهل گز و بديشان احاطه كرد و همه را بسوخت و گويند كه مراد بفاتنان كافرانند كه هميشه ايذاء و آزار بمؤمنان روزگار خود رسانيدند و ميرسانند و نزد جمعى مراد كفار مكه‌اند كه پيوسته نسبت به پيغمبر و اصحاب در صدد ايذاء بودند .\r\n( 11 ) - * ( إِنَّ الَّذِينَ آمَنُوا ) * بدرستى آنان كه ايمان آوردند * ( وَعَمِلُوا الصَّالِحاتِ ) * و كردند كارهاى شايسته مراد مؤمنانىاند كه ايشان را در آتش اخدود انداختند * ( لَهُمْ ) * مر ايشان را است * ( جَنَّاتٌ تَجْرِي ) * بوستانها كه ميرود * ( مِنْ تَحْتِهَا الأَنْهارُ ) * از زير اشجار يا مساكن ايشان جويها * ( ذلِكَ الْفَوْزُ الْكَبِيرُ ) * آنست رستگارى بزرگ چه آن متضمن اجلال و اكرام است و تبجيل و انواع افضال و انعام كه در دنيا و ما فيها كه در جنب آن در نهايت صغر و پستى است . و ميتواند بود كه مراد به اينها مؤمنان اهل مكه باشند يا جميع اهل ايمان بر طبق آيه سابقه .\r\n( 12 ) - * ( إِنَّ بَطْشَ رَبِّكَ ) * بدرستى كه گرفتن پروردگار تو اى محمّد * ( لَشَدِيدٌ ) * هر آينه سخت است يعنى مضاعف در عنف چه بطش بمعنى اخذ است بعنف و اين تضاعف عنف نسبت بجبابره و ظلمه كفار است و شبهه اى نيست در آنكه هر كرا بسبب كفر و عناد در سلسلهء عذاب و عقبه عقاب كشند هرگز اميد نجات از او نخواهد بود .\r\n( 13 ) - * ( إِنَّه ) * بدرستى كه خداى تعالى * ( هُوَ يُبْدِئُ ) * او آشكار مىكند بطش خود را بر كافران در دنيا * ( وَيُعِيدُ ) * و اعاده مىكند آن را در آخرت ، و از ابن عباس مرويست كه معنى آيه آنست كه او ميافريند خلقان را اول بار و اعاده مىكند ايشان را در عقبى براى جزاء حساب و بنا بر اين ايراد اين دو صفت بعد از بطش قادر خواهد بود .\r\n( 14 ) - * ( وَهُوَ الْغَفُورُ ) * و اوست كثير الغفران مر آن را كه از كفر توبه كند يا بسيار آمرزندهء\r\n","description":"","footnote":"","page_name":" 206 ","page_number":206},
  {"content":"\r\nذنوب مؤمنان كه اهل طاعت باشند كه طريق انابت پيش گيرند * ( الْوَدُودُ ) * دوست مر آن كس را كه مطيع او شود و به جهت طلب رضاى او از معاصى اجتناب نمايد و مراد بمودت او سبحانه با بنده اعطاى نعم جليله و مرتبه رفيعه است به او و قبول اعمال او مانند عطاى و دود آنچه مرغوب باشد بهر كه مطلوب او بود ، و گويند كه مراد بمودت او مداومت القاى محبت بنده است در قلوب عباد كقوله تعالى سَيَجْعَلُ لَهُمُ الرَّحْمنُ وُدًّا و زهرى در تفسير أسماء اللَّه آورده كه جايز است و دود فعول باشد بمعنى مفعول چون ركوب و حلوب يعنى بندگان صالح و متقى او را دوست مىدارند به جهت معرفت ايشان بفضل و كرم او و استغراق ايشان باسباغ آلاء و نعم او بعد از آن فرمود كه و دود خواه بمعنى فاعل باشد و خواه بمعنى مفعول متضمن مدح او سبحانه باشد زيرا كه حق سبحانه اگر بندگان را دوست دارد از فضل و كرم اوست و اگر بندگان او را دوست دارند به جهت معرفت ايشان است بفضل و احسان او .\r\n( 15 ) - * ( ذُو الْعَرْشِ ) * خداوند عرش عظيم و خالق آن يا مالك ملك و علو رفعت بينهايت او * ( الْمَجِيدُ ) * بزرگوار در ذات و صفت و غالب بر جميع مكونات و مىتواند بود كه مجيد بمعنى مجدود باشد يعنى جميع مخلوقات تمجيد و تعظيم او ميكنند و بنا بر اين فعيل بمعنى مفعول باشد .\r\n( 16 ) - * ( فَعَّالٌ ) * او كننده است * ( لِما يُرِيدُ ) * هر چه خواهد ايراد صيغهء مبالغه به جهت غايت كثرت آن چيزيست كه اراده مىكند و احداث مينمايد و بعد از ذكر صفات كمال خود خبر ميدهد از حال جميع كفره على الاجمال بقوله :\r\n( 17 ) - * ( هَلْ أَتاكَ ) * آيا آمد به تو * ( حَدِيثُ الْجُنُودِ ) * سخن لشكرهاى اهل كفر كه بر انبياء عليهم السّلام بيرون آمدند و با ايشان كمر عناد و عدوات بر ميان بستند و تكذيب ايشان نمودند و بسبب آن به عذاب دنيا و عقبى گرفتار شدند ، استفهام براى تقرير است يعنى بتحقيق كه خداى تعالى خبر جنود كفر به تو اعلام نمود تا تسلى تو باشد و موجب صبر تو بر ايذاء و تكذيب قوم و تخويف ايشان از وقوع مثل آن عقاب بر ايشان و ظفر و نصرت تو بر ايشان هم چنان كه انبياء بر اعداء مظفر و منصور شدند .\r\n( 18 ) - * ( فِرْعَوْنَ وَثَمُودَ ) * اين بدل جنود است و مراد بفرعون فرعون و اتباع او است و اكتفاء بذكر او به جهت آنست كه او مضل و مغوى ايشان بود و همه تابع او بودند يعنى تو شناختى حديث فرعون و قوم او را و قبيلهء ثمود را كه آن تكذيب ايشان بود و استيصال بسبب آن و غالبشدن انبياء عليه السّلام بر ايشان\r\n","description":"","footnote":"","page_name":" 207 ","page_number":207},
  {"content":"\r\nبه جهت صبر بر ايذاى ايشان پس تو نيز در صبر و شكيبايى اقتداء بانبياء نماى ، اينكلام محتويست بر ايجاز بليغ و تلويح فصيح كه افاده آن اكثر است از تصريح بعد از آن ميفرمايد كه نه چنان است كه كفار بگروند به خدا و رسول و بروز قيامت و بعث و نشور و تصديق نمايند .\r\n( 19 ) - * ( بَلِ الَّذِينَ كَفَرُوا ) * بلكه آنان كه نگرويده‌اند از مشركان مكه * ( فِي تَكْذِيبٍ ) * در باور نداشتن آن يعنى وقوع قيامت و حساب و جزاء را باور نمىدارند ، تنكير تكذيب اشعار است بر توغل ايشان در تكذيب اى تكذيب اينكلام اضرابست از ما قبل ، و معنى مراد آنست كه حال مشركان قريش اعجبست از حال قرون ماضيه چه با آنكه قضيه ايشان را شنيده‌اند و آثار هلاك ايشان را مشاهده كرده‌اند تكذيب ايشان اشد است از تكذيب آنها .\r\n( 20 ) - * ( وَاللَّه مِنْ وَرائِهِمْ ) * و خداى تعالى از وراى ايشان * ( مُحِيطٌ ) * احاطه كننده است بر ايشان بعلم و قدرت پس از او فوت نتوانند شد و نتوانند گريخت هم چنان كه محاط فوت نميشود و از او گريزى ندارد و اينكلام مستعمل است از براى محافظت شيء از جميع جوانب چنان كه از هيچ جانب امكان فوت آن نباشد يقال قد أحاط فلان من ورائهم أخذ عليه مسالكه و سدد منافذه و لا مهرب منه بوجه ، قوله :\r\n( 21 ) - * ( بَلْ هُوَ قُرْآنٌ مَجِيدٌ ) * اضرابست از آنكه كفار تكذيب قرآن ميكردند و آن را سحر و شعر و كهانت ميگفتند يعنى نه چنانست كه ايشان ميگويند بلكه آن چيزى كه تكذيب او كردند قرآن شريف بزرگوار است و وحيد در نظم اعجاز و جليل القدر است و عظيم الخطر ، و گويند كه مجد آن باعتبار آنست كه مشتمل است بر معانى جليله و دلايل بينه چه آن متضمن [ معنيى است معمول عليه براى تخلص و آن 
  ] سه حكمتست كه رابع ندارد اول آنچه از آن خوف داشته باشد از شدايد و اهوال اخرويه ، دوم موعظه ايست كه ملين قلبست براى عمل كردن به حق سوم حجتى است مؤدى بتميز حق از باطل در علم دين و دنيا ، آورده‌اند كه عيسى عليه السّلام بر مردى بگذشت كه در نيستانى نىميبريد آوازى از نيستان شنيد كه يا روح اللَّه مگذار كه اين مرد اصل مرا قطع كند عيسى فرمود كه حق تعالى قطع ترا بر وى مباح گردانيد و ترا در اين چه غرض است گفت تا آنكه از من اصلى بماند تا به زمان پيغمبر آخر الزمان كه از اصل من قلم بتراشند و بدان قرآن نويسند ، از سيد عالم صلَّى اللَّه عليه و آله و سلَّم مرويست كه هر كه يك قلم بتراشد از بهر كتابت قرآن حق سبحانه او را در بهشت درختى كرامت فرمايد كه اگر مرغى چندين مدت پرد قطع مسافت برگى از آن نتواند كرد . و اين قرآن مجيد نوشته شده است .\r\n( 22 ) - * ( فِي لَوْحٍ مَحْفُوظٍ ) * در لوحى كه نگهداشته شده است از تغيير و تحريف و زياده و\r\n","description":"","footnote":"","page_name":" 208 ","page_number":208},
  {"content":"\r\nنقصان يا از شياطين ، از ابن عباس و مجاهد نقلست كه * ( لَوْحٍ مَحْفُوظٍ ) * از يك دانه در سفيد است طول آن از آسمان تا به زمين و عرض آن از مشرق تا به مغرب و كنارهاى آن از ياقوتست ، و از مقاتل مرويست كه لوح در كنار فرشته ايست بر يمين عرش و او را ماطريون گويند و از انس روايت كرده‌اند كه لوح در جبههء اسرافيلست ، در تفسير امام حسن عسگرى عليه السّلام مذكور است كه لوح محفوظ دو طرف دارد يك طرف بر جانب يمين عرش است و طرف ديگر بر جانب يسار آن و هر گاه حق سبحانه اراده وحى مىكند آن لوح را بر جبين اسرافيل مىزند و ميكائيل در او نگاه مىكند و آنچه در او مرقوم شده ميخواند و بجبرئيل مىرساند و جبرئيل بانبياء اعلام مىكند ، و ابن عباس فرمود كه سر لوح نوشته كه ( لا إله الا اللَّه وحده و دينه الاسلام و محمّد عبده و رسوله ) هر كه به خدا ايمان آرد و وعدهاى ما را راست داند و متابعت انبياء كند البته او را ببهشت برند ، مرويست كه حق سبحانه در شبانه روزى سيصد و شصت بار در لوح نظر مياندازد براى احياء و اماته و اعزاز و اذلال و غير آن ( 1 ) ، و در روايت آمده كه در لوح هفت خط از نور نوشته دو خط و نيم از براى احوال دنيا است از ابتداء تا انتها و چهار خط و نيم از براى قيامت از نشو و بعث تا وقت رسيدن بهشتى ببهشت و دوزخى بدوزخ .\r\n\r\nسورة الطارق\r\nمكيست و شانزده آيتست .\r\nابى بن كعب از رسول صلَّى اللَّه عليه و آله و سلَّم روايت كرده كه هر كه اين سوره را قرائت كند حق سبحانه و تعالى بعدد هر ستاره اى كه در آسمانست ده حسنه براى او بنويسد ، و معلى بن خنيس از ابو عبد اللَّه صلوات اللَّه عليه نقل كرده كه هر كه قرائت او در فريضه سورة الطارق باشد او را در قيامت نزد حضرت عزت جاه و منزلت باشد و از رفقاى انبياء گردد .\r\nو ببايد دانست كه چون حق سبحانه ختم اين سوره نمود بوعيد افتتاح اينسوره كرد به مثل آن و تأكيد نمود به آنكه اعمال عباد محفوظاند براى مجازات آن در معاد و فرمود كه :\r\n\r\n","description":"","footnote":"\r\n( 1 ) على بن إبراهيم در تفسير خود راجع بلوح محفوظ دو روايت نقل نموده يكى از آن دو روايت از حضرت صادق عليه السّلام مرويست كه روزى جبرئيل نزد پيغمبر اكرم صلى اللَّه عليه و آله نشسته بود نگاه به طرف آسمان كرد و گفت : اينست حاجب پروردگار و نزديكترين خلق و لوح محفوظ ميان دو چشم اسرافيل و از يك دانه ياقوت سرخست پس چون حقتعالى متكلم بوحى شود لوح بر جبين اسرافيل مىخورد و او نظر مىكند و آن وحى را بسوى ما مىافكند و ما آن را در آسمانها و زمين مىبريم .\r\n","page_name":" 209 ","page_number":209},
  {"content":"\r\n* ( بِسْمِ اللَّه الرَّحْمنِ الرَّحِيمِ ) * در كشاف آورده كه در بعضى از روايات آمده كه شبى حضرت رسول صلَّى اللَّه عليه و آله و سلَّم با عم خود ابو طالب نشسته بود ناگاه ستارهء بدرخشيد و شعله عظيمى از وى ظاهر شد ابو طالب بترسيد گفت اين چه چيز است آن حضرت صلوات اللَّه عليه بفرمود كه اين ستاره ايست كه ديو را از آسمان ميراند و نشانه ايست از قدرت الهى فى الحال جبرئيل نازل شد بدين سوره كه :\r\n( 1 ) - * ( وَالسَّماءِ ) * سوگند به حق آسمان كه در غايت ارتفاع است و عظمت * ( وَالطَّارِقِ ) * و سوگند بكوكب ظاهر شونده در شب ، اصل طارق در لغت بمعنى سالك طريقست و در عرف مختص شده بآينده در شب و بعد از آن مستعمل گشته از براى چيزى كه ظاهر شود در آن .\r\n( 2 ) - * ( وَما أَدْراكَ ) * و چه چيز دانا گردانيد ترا تا بدانى كه * ( مَا الطَّارِقُ ) * چيست طارق .\r\n( 3 ) - * ( النَّجْمُ الثَّاقِبُ ) * ستارهء است درخشنده فروزان چون شعلهء آتش كه از غايت درخشندگى گوئيا ثقب مىكند تاريكى شب را و در آن نفوذ مينمايد ، يا ثقب افلاك مىكند و مراد به آن اسم جنس است يا شهب ثاقبه كه رجم شياطين مينمايند ، و بنا بر اين ميتواند بود كه طارق از طرق مأخوذ باشد بمعنى صك و دق و منه المطرقة لانه يدق بها و الطريق لان المارة تدقه و يا كوكب معهود است بثقب و آن زحل است كه در غايت لمعان است ، و نزد بعضى ثريا است و گويند كه اين قمر است و تعبير از آن بنجم ثاقب اولا به وصف عام كه آن طارق است و تفسير آن ثانيا بقوله * ( النَّجْمُ الثَّاقِبُ ) * به جهت اظهار فخامت شأن آنست چه آن از عجيب قدرت و لطيف حكمت او سبحانه است ، و لهذا قال في موضع آخر فَلا أُقْسِمُ بِمَواقِعِ النُّجُومِ وَإِنَّه لَقَسَمٌ لَوْ تَعْلَمُونَ عَظِيمٌ و جواب قسم اينست كه .\r\n( 4 ) - * ( إِنْ كُلُّ نَفْسٍ ) * نيست هيچ نفسى * ( لَمَّا عَلَيْها حافِظٌ ) * الا كه بر او رقيبى و نگهبانى هست و او حق سبحانه است كقوله تعالى وَكانَ اللَّه عَلى كُلِّ شَيْءٍ رَقِيباً و يا فرشته اى كه نگاه ميدارد قول و عمل او را و احصاى آن مىكند از خير و شر كما قال ما يَلْفِظُ مِنْ قَوْلٍ إِلَّا لَدَيْه رَقِيبٌ عَتِيدٌ و قوله عَنِ الْيَمِينِ وَعَنِ الشِّمالِ قَعِيدٌ و قوله لَه مُعَقِّباتٌ - الاية مروى است از حضرت رسالت صلَّى اللَّه عليه و آله و سلَّم كه\r\nوكل بالمؤمن مائة و ستون ملكا يذبون عنه كما يذب عن قصعة العسل الذباب ، و لو و كل العبد الى نفسه طرفة عين لاختطفه الشيطان\r\nيعنى صد و شصت فرشته بر هر مؤمنى موكلند كه آفات و بليات و شر شياطين را از او دفع ميكنند هم چنان كه مگس از كاسهء عسل\r\n","description":"","footnote":"","page_name":" 210 ","page_number":210},
  {"content":"\r\nدفع كرده شود و اگر يك لحظه بنده با نفس خود باز گذاشته شود شياطين او را بربايند ، و ابو امامه از رسول خدا صلَّى اللَّه عليه و آله روايت كرده كه خداى تعالى بر هر آدمى سيصد و شصت فرشته موكل گردانيده كه آفات از وى دفع ميكنند از جمله هفت فرشته بر چشم موكلند و همه شر شياطين را از او ميرانند چنان كه مگس را از انگبين رانند كه اگر لحظه از او غافل شوند شياطين او را از جاى خودش بربايند و در باديه هلاك اندازند ، و چون حق سبحانه بيان فرموده كه بر هر نفسى حافظى و شاهدى هست در عقب آن توصيه انسان مينمايد به نظر كردن در اول امر خود و تأمل نمودن در نشئهء اولى تا بداند كه آن كسى كه منشئ اوست قادر است بر اعاده و جزاى او و عملي كند كه منتج فوز او بوده باشد در آخرت و بر حافظ خود املا ننمايد مگر آنچه او را مسرور سازد در عاقبت و ميفرمايد :\r\n( 5 ) - * ( فَلْيَنْظُرِ الإِنْسانُ ) * پس بايد كه نظر كند آدمى يعنى هر كه منكر بعث و نشور است بايد كه در نگرد در اصل ايجاد خود كه * ( مِمَّ خُلِقَ ) * از چه چيز آفريده شده .\r\n( 6 ) - * ( خُلِقَ مِنْ ماءٍ دافِقٍ ) * اين جواب استفهام است يعنى مخلوق گشته است از آبى كه منسوب بدفق است و ريزانيدن آن بشدت تمام و اين مثل لابن و تامرست كه بمعنى منسوب بلبن و تمر است ، و ميتواند بود كه اين اسناد مجازى باشد ، و فى الحقيقة دفق مر صاحب آن را باشد يعني كه آبى كه صاحب آن ريزندهء آنست در رحم ، و نزد اهل حجاز فاعل بمعنى مفعول جايز است چون سر كاتم و ليل نائم و هم ناصب پس بنا بر اين دافق بمعنى مدفوقست ، يعنى آبى ريزانيده شده در رحم .\r\n( 7 ) - * ( يَخْرُجُ ) * كه بيرون ميآيد آن آب * ( مِنْ بَيْنِ الصُّلْبِ ) * از ميان پشت مردان ( 1 ) * ( وَالتَّرائِبِ ) * و از استخوانهاى سينهء زنان كه نزديك بقلاده است ، و بدانكه بنا بر صحت آنكه نطفه متولد مىشود از فضلهء هضم رابع و منفصل ميگردد از جميع اعضاء تا مستعد آن باشد كه همه\r\n\r\n","description":"","footnote":"\r\n( 1 ) آيهء شريفه بر حسب ظاهر لفظ دلالت ندارد بر اختصاص صلب بمردان و ترائب بزنان و همچنين آن دو وجهى كه مرحوم مؤلف در تفسير آيه نقل نموده است هيچ يك اختصاص مزبور را ثابت نميكند چه ايندو وجه تصحيح مىكند نسبت خروج منى را از صلب و ترائب اعم از آنكه مراد صلب و ترائب مرد باشد يا مرد و زن يا صلب مرد و ترائب زن ولى جمع كثيرى از مفسرين از متقدمين و متأخرين چنين گفته‌اند :\r\nكه لفظ * ( الصُّلْبِ ) * مربوط بمردان و * ( التَّرائِبِ ) * مخصوص بزنانست چه صلب عبارتست از استخوانها و مهره هاى پشت و ترائب جمع تربية و عبارتست از استخوانهاى سينه ما بين ترقوتين و پستانها پس معنى اين است كه آفريده شده ( آدمى ) از آب ريزندهء در رحم بشدت كه بيرون ميآيد آن آب از ميان پشت مردان و ميان استخوانهاى سينهء زنان بدين گونه كه آب مرد در مهره هاى پشت وى مجتمع ميگردد و بوسيلهء عروقى كه بآلت اتصال دارد منى از ميان صلب بيرون آمده و نازل ميگردد و در زنان در ترائب يعنى استخوانهاى سينهء آنان مجتمع و بواسطهء عروق مخصوصه كه از ميان سينه كشيده شد نزول مييابد و پوشيده نماند كه اين توجيه بهترين توجيهاتست از براى اين آيهء كريمه زيرا كه موافق است با آنچه در قرون اخبره دانشمندان مغرب زمين با ميكرسكوبها و وسائل علمى خود كشف كرده‌اند و در نتيجه متجاوز از نيم قرنست كه استكشافاتشان بدينجا رسيده كه آب مرد در استخوانهاى پشت و آب زن در استخوانهاى سينهء او آنجا كه نزديك گردنست متكون ميگردد پس اين تفسير و توجيه با مستكشفات جديده منطبق و وجهى از وجوه اعجاز قرآن را ثابت و روشن مينمايد كما لا يخفى .\r\n","page_name":" 211 ","page_number":211},
  {"content":"\r\nاعضاء از او متولد شود و مقر آن عروق ملتفه است ببيضتين ، پس دماغ اعظم اعضاء است در معونت توليد نطفه و لهذا بسبب افراط جماع ضعف در او طارى مىشود و نخاع كه در صلبست و شعب كثيره كه نازل ميشوند بترائب خليفه دماغند و اين هر دو اقربند باوعيه منى پس از اين جهت اين هر دو مخصوص شده‌اند بذكر و اگر قايل به صحت اين نشويم پس محل تكون منى صلب و ترائب است نه عضو ديگر و گويند كه عظم و عصب از منى مرد مخلوق مىشود و لحم و دم از منى زن ، و ايثار ماء بر مائين به جهت امتزاج و اتحاد آنهاست در رحم .\r\n( 8 ) - * ( إِنَّه ) * ضمير راجع به خالق است بقرينهء خلق يعنى بدرستى كه خداى كه آفرينندهء انسانست از نطفه * ( عَلى رَجْعِه ) * بر باز گردانيدن او يعنى بر اعادهء او در روز بعث و نشور * ( لَقادِرٌ ) * هر آينه تواناست . و مقاتل گفته كه معنى آنست كه قادر است بر باز گردانيدن آدمى از پيرى بجوانى و از جوانى بطفلى و از طفلي بنطفه و از نطفه بصلب و ترائب . و از ضحاك منقولست كه خداى قادر است كه آدمي مستوى قوى را باز قطرهء نطفه كند چنان كه در اول بود ، و قول اول اصح است لقوله تعالى بعد ذلك .\r\n( 9 ) - * ( يَوْمَ تُبْلَى السَّرائِرُ ) * يعنى خداى قادر است بر رجع و اعادهء آدمي در روزى كه آزموده شود نهانها يعنى ظاهر كرده شود مخفيات ضماير و عقايد و نيات ، تا طيب آن از خبيث متميز گردد يا فرائض اعمال او را ظاهر كنند چون روزه و غسل جنابت و وضو كه كسى بر آن اطلاع نداشته باشد و مكلف به عمل آن قائل بوده و نكرده ، و از أبو درداء نقلست كه پيغمبر صلَّى اللَّه عليه و آله و سلَّم فرمود كه\r\nضمن اللَّه خلقه أربع خصال الصلاة و الزكاة و صوم رمضان و الغسل من الجنابة و هى السرائر التي قال اللَّه تعالى : * ( يَوْمَ تُبْلَى السَّرائِرُ ) *\r\nو معاذ بن جبل نيز روايت كرده كه حضرت رسول صلَّى اللَّه عليه و آله را از اين سرائر پرسيدند فرمود\r\nسرائر كم هي اعمالكم من الصلاة و الصيام و الزكاة و الوضوء و الغسل من الجنابة و كل مفروض لان الاعمال كلها سرائر خفية فان شاء قال الرجل صليت و لم يصل و إن شاء قال توضأت و لم يتوضأ فذلك قوله : * ( يَوْمَ تُبْلَى السَّرائِرُ ) *\r\nو در روايت ديگر آمده كه حق سبحانه و تعالى اعمال هر يك از بندگان را در قيامت ظاهر گرداند تا بدانند كه بكدام مثاب مىشوند و موجب زيادتى سرور ايشان گردد و بكدام عمل معاقب خواهند شد تا سبب مزيد غم و غصهء ايشان گردد ، و از ابن عمر مرويست كه حق سبحانه در روز قيامت همه سرائر را آشكارا گرداند اگر عمل خير باشد موجب زين باشد در وجوه و اگر شر بود سبب شين گردد در وجوه حاصل كه در آن\r\n","description":"","footnote":"","page_name":" 212 ","page_number":212},
  {"content":"\r\nروز ظاهر گردد سرائر افعال از خير و شر و ضمائر قلوب از كفر و ايمان .\r\n( 10 ) -\r\n* ( فَما لَه ) * پس نباشد مر انسان را كه منكر بعث و نشور است * ( مِنْ قُوَّةٍ ) * هيچ توانايى در نفس او تا عذاب را از خود باز دارد * ( وَلا ناصِرٍ ) * و نه يارى كه بمدد كارى او عقاب از خود دفع نمايد بعد از آن از براى تأكيد امر قيامت قسمى ديگر ذكر مىكند كه :\r\n( 11 ) - * ( وَالسَّماءِ ذاتِ الرَّجْعِ ) * سوگند به آسمان كه خداوند باز گرديدنست يعنى باز گردنده است در هر دوره بموضعى كه از آن حركت كرده و نزد بعضى مراد برجع خمسهء متحيره اند و گفته‌اند كه رجع سماء اعطاى آن است باهل زمين چيزى را كه از طرف او سانح ميگردد حالا بعد حال و وقتا بعد وقت بر مرور زمان از ارزاق و مصائب و سرور و اكثر مفسران بر آنند كه رجع بمعنى مطر است و تسميهء آن برجع به جهت آنست كه هر سال در وقت خويش رجوع مىكند و عود مينمايد و مكرر مىشود و يا به جهت آنكه سحاب مياه را برميدارد از بحار و مرتفع مىشود و باز او را جمع مى - سازد بر زمين هم چنان كه زعم بعضى است ، و بنا بر اين جايز است كه مراد بسماء سحاب باشد .\r\n( 12 ) - * ( وَالأَرْضِ ذاتِ الصَّدْعِ ) * و سوگند به زمين كه خداوند شكافتن است يعنى شكافته مىشود و از آن نباتات بيرون مىآيد و عيون از آن منفجر مىگردد و جواب قسم اينكه :\r\n( 13 ) - * ( إِنَّه ) * بدرستى كه قرآن * ( لَقَوْلٌ فَصْلٌ ) * هر آينه سخنى است كه جدا كنندهء ميان حق و باطل يا وعد ببعث قوليست مقطوع به كه هيچ خلافى و ريبى در آن نيست و قول اول منقولست از صادق عليه السّلام .\r\n( 14 ) - * ( وَما هُوَ بِالْهَزْلِ ) * و نيست آن بازى و باطل و سخريه و افسانه پس حق وى آنست كه در صدور مهيب باشد و در قلوب معظم و معزز و قارى و سامع آن را مترفع داند از قصد هزل و از تفكّه بمزاح و اعتقاد نمايد كه جبار سماوات به او مخاطبه مىكند و چنان تصور نمايد كه وعد و وعيد و امر و نهى آن را خدا مىشنود و چون بآيهء وعد رسد تضرع كند و اميدوار باشد كه از اهل آن باشد و چون آيهء وعيد تلاوت كند پناه گيرد به خدا تا از اهل آن نباشد ، بعد از آن پيغمبر را از حال مشركان مكه خبر ميدهد .\r\n( 15 ) - * ( إِنَّهُمْ ) * بدرستى كه معاندان قريش * ( يَكِيدُونَ كَيْداً ) * مكر ميكنند مكر كردنى در ابطال امر خدا و اطفاى نور حق و آزار رسانيدن بمؤمنان و گويند اين اخبار است\r\n","description":"","footnote":"","page_name":" 213 ","page_number":213},
  {"content":"\r\nقبل از وقوع آن يعنى حق سبحانه و تعالى خبر داده كه كفار مكه كيد خواهند كرد بپيغمبر در دار الندوه .\r\n( 16 ) - * ( وَأَكِيدُ كَيْداً ) * و جزا مىدهم مكر ايشان را باستدراج جزا دادنى مناسب آن مكر :\r\n( 17 ) - * ( فَمَهِّلِ الْكافِرِينَ ) * پس مهلت ده كافران را و استعجال مكن در نفرين كردن بر ايشان و تعجيل منما در هلاكت مشركان * ( أَمْهِلْهُمْ ) * مهلت ده كافران را و واگذار * ( رُوَيْداً ) * مهلت دادنى و واگذاشتنى اندك يعنى به زودى همه هلاك خواهند شد و اين در قيامت است يا روز بدر و تكرير امهال به جهت زيادتى تسكين و امر بصبر حضرت رسالت است ، ابن جنى گفته تغيير لفظ فمهل الكافرين أمهلهم رويدا به جهت آنست كه متضمن تأكيد باشد بدون تكرير كه موجب سماجت طبع است به آن پس در حين تجشم و مبالغه در امهال بعضى حروف آن را منحرف و متغير ساخته ثانيا انتقال نمود از فعّل بأفعل و ثالثا ترك لفظ نمود و ايراد معنى آن فرمود كه آن * ( رُوَيْداً ) * است به جهت كراهت تكرر لفظ ، ابو عاصم از پدرانش روايت كرده كه رسول صلَّى اللَّه عليه و آله و سلَّم را ديدم كه بر منبر بنى ثقيف بر كمانى تكيه زده بود و اين سوره ميخواند و من ياد گرفتم و بجماعتى از ثقيف بگذشتم قومى از قريش در ميان ايشان بودند مرا گفتند از محمّد چه شنيدى من اينسوره بر خواندم ثقيفيان گفتند چنان مينمايد كه اين مرد صادق القول است و آنچه ميگويد از نزد خداست زيرا كه اين ما فوق كلام بشر است و هيچكس بر اتيان نمودن به مثل اين قدرت ندارد قريشيان از روى عناد و استكبار گفتند كه ما صاحب خود را به از شما ميشناسيم و اگر ميدانستيم كه حقست متابعتش مىكرديم . لعنة اللَّه على من اقتفى الهوى و السلام على من اتبع الهدى .\r\n\r\nسورة الاعلى\r\nمكيست نزد ابن عباس ، و مدنى نزد ضحاك ، و نوزده آيت است بلا خلاف .\r\nأبى بن كعب از حضرت رسول صلَّى اللَّه عليه و آله روايت كرده كه هر كه اين سوره را قرائت نمايد حق سبحانه و تعالى بعدد هر حرف كه بر ابراهيم و موسى و من كه محمّدم انزال فرموده ده حسنه در نامهء اعمال او بنويسد ، از امير المؤمنين صلوات اللَّه عليه منقولست كه حضرت رسول صلَّى اللَّه عليه و آله و سلَّم اينسوره را دوست داشتى و گفتى اول كسى كه ( سبحان ربى الاعلى ) گفت ميكائيل بود كه چون عرش خدا را با عظمت و طول و عرض مشاهده كرد به سجده افتاد و اين تسبيح را در آن سجده بگفت ، و از ابن عباس روايت است كه چون رسول صلَّى اللَّه عليه و آله و سلَّم اينسوره را قرائت نمودى فرمودى\r\n","description":"","footnote":"","page_name":" 214 ","page_number":214},
  {"content":"\r\nكه\r\nسبحان ربى الاعلى\r\nو امير المؤمنين عليه السّلام و ابن عمر و ابن زبير نيز چنين كردندى و جرير از ضحاك نقل كرده كه او نيز چنين عمل نمودى و گفتى ( من يقرأها فليفعل ذلك ) و حضرت رسول صلَّى اللَّه عليه و آله و سلَّم از جبرئيل پرسيد كه ثواب گويندهء اين تسبيح در نماز و غير نماز چه باشد گفت ثواب آن در ترازوى حساب گرانتر از عرش و كرسى و كوه هاى دنيا باشد چون بنده گويد ( سبحان ربى الاعلى و بحمده ) حق سبحانه فرمايد كه بندهء من راست ميگويد\r\nأنا الاعلى فوق كن شيء\r\nگواه باشيد اى ملائكه كه من او را آمرزيدم و چون بميرد ميكائيل با وى باشد و روز قيامت وى را بر پر خويش گيرد و او را نزد خداى برده شافع وى باشد ، و ابو بصير از ابو عبد اللَّه روايت كرده كه هر كه اين سوره را در فريضه يا نافله بخواند در قيامت ندا به او رسد كه\r\nادخل من أى باب من أبواب الجنان شئت\r\nداخل شو ببهشت از هر درى كه ميخواهى ، و عياشى باسناد خود از ابى حميصه روايت كند كه من در خلف امير المؤمنين عليه السّلام بيست نماز گذاردم آن حضرت غير سَبِّحِ اسْمَ رَبِّكَ الأَعْلَى هيچ سورهء ديگر نميخواند و فرمود اگر ميدانستيد ثواب اين سوره را هر روز بيست نوبت ميخوانديد هر كه اين سوره را قرائت كند گوئيا كه قرائت صحف ابراهيم و تورية موسى كرده ، و از حضرت باقر عليه السّلام منقولست\r\nاذا قرأت سبح اسم ربك الاعلى فقل سبحان ربى الاعلى و إن كنت فى الصلاة فقل فيما بينك و بين نفسك\r\nو عقبة بن عامر جهنى روايت كرده كه چون آيهء فَسَبِّحْ بِاسْمِ رَبِّكَ الْعَظِيمِ نازل شد حضرت پيغمبر صلَّى اللَّه عليه و آله و سلَّم فرمود\r\nاجعلوها فى ركوعكم\r\nو چون سَبِّحِ اسْمَ رَبِّكَ الأَعْلَى فرود آمد فرمود كه\r\nاجعلوها فى سجودكم\r\nو قبل از نزول اين هر دو آيه در ركوع ميگفتند ( اللهم لك ركعت ) و در سجود ( اللهم لك سجدت ) و ببايد دانست كه چون حق سبحانه ختم سورهء مذكور نمود بذكر وعيد و تهديد كفار افتتاح اين سوره كرد بصفات عليّه و قدرت باهرهء خود بر هر چه اراده نمايد و فرمود :\r\n( 1 ) -\r\n* ( بِسْمِ اللَّه الرَّحْمنِ الرَّحِيمِ سَبِّحِ اسْمَ رَبِّكَ الأَعْلَى ) * تنزيه كن نام پروردگار خود را كه برتر است آن نام از الحاد نمودن در آن بتأويلات زايغه و اطلاق آن بر غير حق كردن ، يعنى منزه دان اسم او را از هر چه صحيح نيست اطلاق آن اسم بر آن چون حمل آن بر جبر و تشبيه و غير آن و اطلاق آن بر غير او سبحانه بلكه اسماى وى را استعمال كن در معانى كه لايق او باشد مثل آنكه تفسير نماى ( اعلى ) را بعلوّى كه بمعنى قهر است و اقتدار ، نه بمعنى علوّ در مكان و استواى او بر عرش بر سبيل حقيقت و ذكر او كن بر وجه خضوع و تعظيم و اعتقاد ، نه بر طريق استهزاء و گويند مراد بتنزيه اسم تعظيم مسمى است كما قال\r\n","description":"","footnote":"","page_name":" 215 ","page_number":215},
  {"content":"\r\nلبيد ( إلى الحول ثم اسم السلام عليكما ) و ميتواند بود كه أعلى صفت رب باشد يعنى خداوندى كه برتر است از روى اقتدار و قدرت و قهر كه هيچ چيز از او أقدر نيست بلكه همه در تحت قدرت اويند يا برتر است از مشابهت او باعراض و اجسام و جواهر ، و ابن عباس چنين تفسير فرموده كه صل باسم ربك الاعلى ، و گويند كه معنى آنست كه قل ( سبحان ربى الاعلى ) .\r\n( 2 ) - * ( الَّذِي ) * آن خدايى كه * ( خَلَقَ ) * بيافريد همه چيزها را * ( فَسَوَّى ) * پس تسويه فرمود خلقان را ، يعنى راست گردانيد اعضاء و اجزاى آن را بر قانون حكمت ، مراد از إحكام و اتقان و تعديل آنست كه دالست بر آنكه خالق آن عليم و حكيم و قدير است ، و زجاج گفته كه مراد بتسويه آن تعديل قامت انسانست يعنى او را منكوس نيافريد چون بهائم و دوابّ .\r\n( 3 ) - * ( وَالَّذِي قَدَّرَ ) * و آن خدايى كه تقدير كرد اجناس اشياء و انواع و اشخاص و مقادير و صفات و افعال و آجال و ارزاق آن را يا مقدر ساخت از براى هر حيوانى آنچه صلاح او در آنست ( 1 ) * ( فَهَدى ) * پس راه نمود او را و شناسا ساخت به او وجه انتفاع او را بطريق الهامات و دلالات هم چنان كه طفل را به پستان مادر راه نمود و يا تقدير ذكور و اناث نمود و تقدير روزى اطفال نمود بطلب از پدر و مادر و چهارپايان را بمرتع ، و مقاتل و كلبى گفته‌اند كه مراد آنست كه تقدير ذكور و اناث نمود و ذكور الهام نمود كه با جفت خود چگونه خلوت كند تا از وى فرزند بيافريند ، و سدّى فرموده كه تقدير نمود ولد را در شكم در نه ماه كمتر و يا بيشتر و هدايت نمود او را به بيرون آمدن در وقتى كه تمام خلقت باشد و مجاهد گفته كه هدايت كرده راه خير و شر را تا بخير مرتكب شود و از شر مجتنب گردد ، و گفته‌اند كه تقدير منافع فرمود در اشياء و انسان را هدايت كرد باستخراج منافع از آن پس بعضى از آن را غذاى خود گردانيدند و بعضى را دواء و برخى را سمّ ، و بعضى را براى آلات و\r\n\r\n","description":"","footnote":"\r\n( 1 ) اكثر مفسرين اين آيات را يعنى * ( الَّذِي خَلَقَ فَسَوَّى وَالَّذِي قَدَّرَ فَهَدى ) * را مربوط به انسان دانسته و مفهوم خلق و تسويه و تقدير را دربارهء آدمى تقرير كرده‌اند و مرحوم مؤلف تعميم داده نسبت بحيوانات نيز ميگويد : و اصح آنست كه آيهء على عمومها باشد يعنى از براى هر حيوانى آنچه صلاح ايشان در آنست تقدير فرمود و آنها را به آن معرفت داد طريق انتفاع ايشان را به آن الهام فرمود نگارنده گويد : صحيح آنست كه بمقتضاى اطلاق و عموم اين آيات مفاد آنها را نسبت بجميع موجودات و انواع كائنات جارى و غير انسان و حيوان را نيز داخل در عموم بدانيم پس مفاد آيات كريمه چنين خواهد بود - آن خداوندى كه بيافريد همهء اشياء را پس تسويه فرمود هر چيزى را ( يعنى هر مخلوقى را آن چنان كه سزاوار بود و بر طبق قانون حكمت و مصلحت بيافريد ) و آن آفريدگارى كه براى هر چيزى كمالى خاص و غايتى مخصوص مقدر فرموده و اسباب و وسائل هر چيزى را بكمال و غاية خود مهيا و هر يك را به اندازه و مقدار مقرر فرموده و تمام اين اندازه ها كه در شكل و حجم و رنگ و طعم و وضع ساختمان و مكان و موقعيت و مدت بقاء و عمر و سائر اوصاف و خواص هر موجودى به كار رفته از روى حكمت و مصلحت است آن گاه هدايت فرمود هر چيزى را بكمال لايق و مخصوصهء خود يا بهدايت تكوينى مانند متوجه ساختن حقتعالى مخلوقات را بدان امورى كه طبعا از آنها صادر مىشود و يا بهدايت ارادى و اختيارى و آن راهنمايى كردن پروردگار است انسان و حيوان و پاره اى از مخلوقات را بوسيلهء الهامات و نصب دلايل و آيات بافعالى كه از روى اراده و اختيار صدور مييابد .\r\n","page_name":" 216 ","page_number":216},
  {"content":"\r\nادوات خود ، يا هدايت كرد آدمى را در دين بالطاف و توفيق و اقدار و تمكين و ازاحه علت و نصب ادله و كشف آيات بينات ، و اصح آنست كه آيه على عمومها باشد ، يعنى از براى هر حيوانى آنچه صلاح ايشان در آن است تقدير فرمود و آنها را به آن معرفت نمود و طريق انتفاع ايشان را به آن الهام فرمود و در اخبار آمده كه افعى چون بهزار سال رسد كور مىشود و حق سبحانه او را الهام ميفرمايد كه چشم خود را برازيانه تازه ميمالد نور باصرهء او عود مىكند و اگر در بيابان خشك باشد كه ميان او و سبزه چند روزه راه باشد با وجود طول مسافت و عمى طى آن مسافت مىكند تا آنكه خود را ببعضى بساتين و سبزه زار مىرساند و در ميان اشجار و نباتات كثيره بشجر رازيانه پى ميبرد و چشم خود را به آن ميمالد روشن مىشود بفرمان خداى تعالى ، و هدايت او سبحانه نسبت به انسان از مصالح دنيويه و دينيه و الهامات بهائم و طيور و هوامّ ارضيه بر وجهى است كه از حد احصاء متجاوز است و از دايرهء حصر و عدّ بيرون كه به وصف هيچ واصفى احاطه آن نتوان نمود و بكنه آن نتوان رسيد فسبحان ربى الاعلى و بحمده .\r\n( 4 ) - * ( وَالَّذِي ) * و آن خدايى كه * ( أَخْرَجَ الْمَرْعى ) * بيرون آورد از زمين چراگاه را يعنى برويانيد چيزى را كه چهار پايان بخورند آن را .\r\n( 5 ) - * ( فَجَعَلَه ) * پس گردانيد آن گياه را بعد از سبزى آن * ( غُثاءً ) * گياه خشك خرد و مر دوريزيده * ( أَحْوى ) * سياه و تيره و در هر دو حال قوت بهائمست ، و گويند * ( أَحْوى ) * حالست از الْمَرْعى يعنى بيرون آورد مرعى را در حالتى كه به جهت شدت خضرت و سبزى مايل بسياهى باشد پس آن را خشك گردانيده و ريزه ريزه ساخت ، محققان از مضمون اين آيه فهم كرده‌اند كه چراگاه مستمتعات دنيا است اگر چه اول تازه و سيراب و سبز و خرم نمايد اما در اندك وقتى بسبب هبوب رياح خزان حوادث تيره و بيطراوت خواهد شد ، از ابن عباس مرويست كه چون جبرئيل عليه السّلام بآيتى يا بسورتى از قرآن نازل شدى و بر پيغمبر خواندى آن حضرت پيش از آنكه جبرئيل آن را تمام خواندى شروع در قرائت آن فرمودى بسبب آنكه مبادا فراموش كند حق سبحانه اين آيه فرستاد كه :\r\n( 6 ) - * ( سَنُقْرِئُكَ ) * زود باشد كه بر تو خوانيم قرآن را يعنى جبرئيل بامر ما بر تو خواند ، يا ترا قارى گردانيم بالهام قرائت * ( فَلا تَنْسى ) * پس تو فراش نكنى آن را به جهت قوت حفظى كه به تو ارزانى داشتيم با آنكه تو امينى تا حافظ اينهمه سور و آيات شوى ، و اين علامتى ديگر باشد بر رسالت تو يا آنكه اخبار از مستقبل و وقوع آن در آينده نيز از آيات باهره و معجزات ظاهره است بر نبوت تو ، و بعضى گفته‌اند كه * ( فَلا تَنْسى ) * نهى است و الف از براى فاصله كقوله تعالى السَّبِيلَا\r\n","description":"","footnote":"","page_name":" 217 ","page_number":217},
  {"content":"\r\nو چون نسيان از افعال اختيارى نيست تا نهى به آن متعلق شود پس معنى چنين خواهد بود كه غافل مشو از قرائت قرآن تا فراموش نكنى آن را و قول اول اصح قولين است پس در اين بشارتست آن حضرت صلَّى اللَّه عليه و آله و سلَّم را كه هر چه به تو خوانيم فراموش نكنى .\r\n( 7 ) - * ( إِلَّا ما شاءَ اللَّه ) * مگر آنچه خواهد خدا كه آن را فراموش كنى و آن گاهى باشد كه تلاوت آن منسوخ گردد و حق سبحانه از صفحه خاطر تو آن را محو فرمايد ( 1 ) كقوله أَوْ نُنْسِها نَأْتِ بِخَيْرٍ مِنْها أَوْ مِثْلِها و بيان اين در سورة البقرة سمت ذكر يافته و گويند مراد نفى نسيانست بالكليه چه قلت را از براى نفى استعمال مينمايند كما يقول الرجل لصاحبه أنت سهيمى فيما أملك الا فيما شاء اللَّه ( 2 ) كه مراد استثناء نيست بلكه از قبيل استعمال قلتست در معنى نفى و فرّاء نيز گفته كه مراد نه آنست كه حق سبحانه نسيان آن حضرت را اراده كرده باشد در شيئى از قرآن بلكه اين مثل كريمه خالِدِينَ فِيها ما دامَتِ السَّماواتُ وَالأَرْضُ إِلَّا ما شاءَ رَبُّكَ است كه مراد عدم مشيت است و مثل اينست استثناء در ايمان ، و نزد بعضى معنى آنست كه الَّا ما شاء اللَّه ان يؤخر انزاله عليك فلا تقرءه ، و در خبر است كه چون قرآن تمام بر آن حضرت نازل گشت جبرئيل بفرموده ملك جليل نزد آن نقاوهء خاندان خليل هر سالى يك بار قرآن را بتمامه خواندى براى تذكره او و رفع مظنهء نسيان و در سال آخر دو بار قرآن را بر آن حضرت خواند از جبرئيل پرسيد كه چونست كه امسال دو بار آمدى و دو نوبت تلاوت نمودى گفت يا سيد المرسلين عهد به آخر رسيد و اين نوبت باز پسين است سيد انبياء صلَّى اللَّه عليه و آله و سلَّم آگاه شد كه عمرش به آخر رسيده فاطمه عليهما السّلام را گفت\r\nيا سيدة النساء يا قرة العين\r\nعمر پدرت به آخر رسيد فاطمه عرض كرد از كجا مىگويى آن حضرت قصه با وى باز گفت فاطمه دلتنگ شد و\r\n\r\n","description":"","footnote":"\r\n( 1 ) علماى شيعه اماميه در باب عصمت انبياء بدلايل قطعيه ثابت كرده‌اند كه چنانچه پيغمبران از معصيت و جهل و خطا معصومند از لهو و نسيان نيز بايد معصوم باشند چه آنان نمايندگان و خلفاء خداوندند در ميان مردم ، و حقتعالى متابعت و اطاعت آنان را بر مكلفين فرض و واجب قرار داده بلكه اطاعت آنان را عين اطاعت خود و عصيان آنان را عين عصيان خود شمرده است پس بايد در وجود مقدس پيغمبران صفتى و عملى كه موجب نفرت مردم و يا سلب اعتماد ايشان از آنان مىشود نبوده باشد چه در اين صورت تكليف باطاعت آنان نقض غرض بلكه مستلزم امر بقبيح خواهد شد مثلا هر گاه پيغمبرى احيانا دچار سهو و نسيان گردد هر چند در امور عاديه باشد پس در هر حكمى از احكام دين احتمال فراموشى او ميرود و وثوق و اطمينان مردم از وى سلب ميگردد و اين منافات دارد با غرض از ارسال رسل و انبياء كما لا يخفى پس نسيان در اينجا بمعنى واقعى خود نيست بلكه مجازا بمعنى ترك آمده است .\r\n( 2 ) إلا ما شاء اللَّه استثناى مفرغ است و بر فرض تعلق آن بجملهء * ( فَلا تَنْسى ) * اثبات نسيان ( العياذ باللَّه ) براى رسول اكرم صلى اللَّه عليه و آله نخواهد كرد چه اين تعليق به منظور متوجه ساختن بندگانست بمشيت قاهره الهى يعنى خداوند نخواسته و پيغمبر صلى اللَّه عليه و آله هم فراموش نكرده و نخواهد كرد ولى اگر مشيت بالغهء الهى تعلق بگيرد به مجرد مشيت قاهرهء او نسيان عارض مىشود نظير : * ( وَلَئِنْ شِئْنا لَنَذْهَبَنَّ بِالَّذِي أَوْحَيْنا إِلَيْكَ ) * .\r\n","page_name":" 218 ","page_number":218},
  {"content":"\r\nبگريست سيد عالم او را نزد خود طلبيد و بوسه بر روى او داد آهسته به او گفت كه اى فاطمه دل خوشدار كه اول كسى كه از اهل بيت من به من رسد تو باشى فاطمه خورسند شد عايشه گفت يا فاطمه هرگز نديدم از كسى كه غم و شادى او چنين بهم نزديك باشد سبب اين به من باز گو فاطمه عليها السّلام فرمود كه گريستن من از اين بود كه پدر خبر وفات خود به من گفت و فرح من از آن بود كه فرمود پيش از جميع اهل بيت من تو به من ملحق شوى ، و چون آن حضرت صلَّى اللَّه عليه و آله و سلَّم رحلت فرمود بعد از ششماه فاطمه وفات نمود * ( إِنَّه يَعْلَمُ الْجَهْرَ ) * بدرستى كه او است كه ميداند آشكارا را از اقوال و افعال شما * ( وَما يَخْفى ) * و آنچه پنهانست از اطوار و احوال شما ، يا او ميداند آنچه مصلحت دين و دنياى شما در آنست ، يا او مىداند بلند خواندن قرائت تو را با جبرئيل و آنچه پنهانست در نفس تو از آنچه داعى او است بر جهر كه آن خوف نسيان است پس انديشه به خود راه مده كه من حافظ توام از نسيان آنچه صلاح در ابقاى آنست در خاطر تو و منسى آنچه در آن مصلحت نسيان است .\r\n( 8 ) - * ( وَنُيَسِّرُكَ ) * عطف است بر سَنُقْرِئُكَ و قوله إِنَّه يَعْلَمُ الْجَهْرَ وَما يَخْفى جمله معترضه است يعنى آسان گردانيم و توفيق دهيم ترا * ( لِلْيُسْرى ) * براى سلوك طريقه اى كه ايسر و اسهل است و آن حفظ وحى است يا شريعت كه أيسر شرايعست و اسهل ملل از روى اخذ و تعليم ، و گويند مراد جنت است كه سراى كبرى است اى نيسرك دخول الجنة .\r\n( 9 ) - * ( فَذَكِّرْ ) * پس پند ده مردمان را به قرآن * ( إِنْ نَفَعَتِ الذِّكْرى ) * اگر سود كند پند دادن ، و ميتواند بود كه * ( إِنْ ) * شرطيه بعد از تكرير تذكير باشد و حصول يأس از بعضى تا آن حضرت متعب نفس خود نباشد و متلهف نشود بر ايشان كقوله وَما أَنْتَ عَلَيْهِمْ بِجَبَّارٍ ، فَذَكِّرْ بِالْقُرْآنِ مَنْ يَخافُ وَعِيدِ و يا به جهت ذم متذكرين باشد و يا استبعاد تأثير * ( الذِّكْرى ) * در ايشان ، و بنا بر اين ظاهر اين شرط است و معنى آن ذم ، يا به جهت اشعار به آنكه تذكير در صورتى واجبست كه نفع آن متصور باشد و از اينجهت است كه آن حضرت مأمور شده باعراض نمودن از كسى كه متولى شود از پند گرفتن و روى بگرداند كقوله و أعرض عنهم وَقُلْ سَلامٌ فَسَوْفَ يَعْلَمُونَ و گويند كه معنى آنست كه پند ده ايشان را اگر نفع دهد موعظه زيرا كه آن حضرت صلَّى اللَّه عليه و آله مبعوث بود براى انذار پس بر او تذكير واجب بود در حالت نفع و عدم ذكر حالت ثانيه به جهت اكتفاء است بأحد ضدين كقوله تَقِيكُمُ الْحَرَّ\r\nو حق سبحانه بر تفصيل حالتين تنبيه فرموده بقوله :\r\n( 10 ) - * ( سَيَذَّكَّرُ ) * زود باشد كه پند پذيرد * ( مَنْ يَخْشى ) * كسى كه بترسد از خداى چه او تفكر جزاء كرده و از سوء عاقبت خود انديشه خواهد نمود و بحقيت آن عالم خواهد شد و به آن پند خواهد گرفت و اين شامل عارف و متردد هر دو هست و كسى كه خشيت نداشته باشد قبول موعظه نخواهد\r\n","description":"","footnote":"","page_name":" 219 ","page_number":219},
  {"content":"\r\nكرد كما قال :\r\n( 11 ) - يَتَجَنَّبُهَا و پهلو تهى كند از موعظه شْقَى بدبختترين يعنى كافرى كه اشقى است از فاسق يا از كفره به جهت توغل او در كفر و عداوت رسول و گويند اين آيه در حق وليد بن مغيره و عتبة بن ربيعه نازل گشته و بر هر تقدير .\r\n( 12 ) - * ( الَّذِي يَصْلَى النَّارَ الْكُبْرى ) * آن كسى كه شقى است در آيد به آتش بزرگ يعنى آتش دركه جهنم كه آن از آتش دركات ديگر تيزتر و سوزنده تر است ، و در حديث آمده كه\r\nناركم هذه جزء من سبعين جزءا من نار جهنم\r\nاين آتش يعنى آتش دنيا جزئيست از هفتاد جزء آتش جهنم و گفته‌اند نار كبرى در طبقهء سفلى است كه جاى آل فرعون و منافقان و منكران مائدهء عيسى عليه السّلام باشد و نار صغرى در طبقهء عليا كه جاى گنه كاران امت سيد انبياء صلَّى اللَّه عليه و آله و سلَّم است و بعضى ديگر بر آنند كه نار كبرى مطلق آتش آخرتست و نار صغرى آتش دنيا .\r\n( 13 ) - * ( ثُمَّ لا يَمُوتُ ) * پس بدبختترين آن مردمان نميرد * ( فِيها ) * در آن نار كبرى تا آسايش يابد * ( وَلا يَحْيى ) * و نه زنده باشد زندگى كه از آن راحت يابد بلكه آن حياة و بال او باشد و پيوسته تمناى زوال آن كند به جهت آنكه آن حياة مستلزم فنون عقاب و الوان عذاب باشد ، ذكر * ( ثُمَّ ) * به جهت آنست كه حالت متوسطه ميان حياة و ممات افظع از صلى است پس آن متراخى از صلى باشد در مراتب شدّت .\r\n( 14 ) - * ( قَدْ أَفْلَحَ ) * بدرستى كه رستگارى يافت * ( مَنْ تَزَكَّى ) * آنكه متطهر شد از كفر و معصيت يا اكثار نمود در تقوى مشتق از زكا بمعنى طهارت يا نماز .\r\n( 15 ) - * ( وَذَكَرَ اسْمَ رَبِّه ) * و ياد كرد نام پروردگار خود را بدل و زبان * ( فَصَلَّى ) * پس نماز گذارد و نظير اينست أَقِمِ الصَّلاةَ لِذِكْرِي يا رستگار شد كسى كه طهارت كرد و تكبير احرام گفت پس اين تكبير نماز پنجگانه را بگذارد چه نماز بدون آن منعقد نميشود يا ذكر خدا كرد در راه مسجد پس در مسجد نماز گذارد و يا باطن خود را از خبث كفر پاك كرد ، جابر بن عبد اللَّه انصارى فرمود كه تفسير اين آيه را از رسول صلَّى اللَّه عليه و آله پرسيدم فرمود كه معنى آنست كه رستگار شد هر كه نفس خود را از خبث كفر پاك كرد و بشهادتين نيز اقرار كرد پس بر پنج نماز يوميه محافظت نمود ابن عباس و حسن و قتاده گفته‌اند در تفسير قَدْ أَفْلَحَ مَنْ تَزَكَّى أى قد ظفر بالبيعة من صار زاكيا بالاعمال الصالحة و الورع ، و عن ابن مسعود تَزَكَّى اى اعطى زكات ماله و ذكر تكبير العيدين يقول رحم اللَّه امرءا تصدق ثم صلى و از ابن عمرو ابو العاليه و ابن سيرين مرويست كه مراد از تزكى زكات فطره است و بذكر تكبير عيد و بصلاة نماز عيد و عدم وجوب نماز عيد و زكات در مكه منافات ندارد\r\n","description":"","footnote":"","page_name":" 220 ","page_number":220},
  {"content":"\r\nبه آنكه سوره مكى باشد زيرا كه محتمل است كه اوايل سوره در مكه نازل شده باشد و آخر آن در مدينه و گفته‌اند مراد بذكر قلب است نزد صلاة و رجاء ثواب و خوف عقاب چه خشوع در نماز بحسب خوف و رجاء است ، و نزد جماعتى ديگر مراد بذكر افتتاح نماز است به بسم اللَّه الرحمن الرحيم و بصلاة نماز يوميه ، و از حضرت امير المؤمنين عليه السّلام مرويست كه فرمودند\r\nالتزكى التصدق بصدقة الفطرة و لا ابالى أن لا أجد فى كتابى غيرها لقوله تعالى قَدْ أَفْلَحَ مَنْ تَزَكَّى ) * اى اعطى زكات الفطر فتوجه الى المصلى فصلى صلاة العيد\r\nو عن ابن عباس * ( وَذَكَرَ اسْمَ رَبِّه ) * اى ذكر معاده و موقفه بين يدى ربه فصلى له ، بعد از آن اهل شقاوت را كه به دنيا مشغول شده كار آخرت نمىسازند خطاب مىكند كه اى اشقياء شما مستعد آخرت نميشويد .\r\n( 16 ) - * ( بَلْ تُؤْثِرُونَ ) * بلكه ميگزينيد * ( الْحَياةَ الدُّنْيا ) * زندگانى دنيا را و به جهت اين عملى نميكنيد كه موجب سعادت شما باشد و سبب فوز و فلاح شما در آخرت ، صاحب بيضاوى گفته كه خطاب باشقياء بطريق التفاتست يا بر اضمار « قل » يا خطاب بجميع مردمان است چه اغلب ايشان به جهت علايق دنيا از آخرت محروم مينمانند ، ابن مسعود فرمود كه دنيا با زخارف آن را از مطاعم و مشارب و مناكح و ساير لذات مشاهد ما ساختند و به نظر ما آراسته گردانيدند و آخرت را از ما غايب ساختند و اقتصار بر وصف آن كردند و به جهت آن ما دنيا را بر آخرت اختيار كرديم و نقد را بر نسيه گزيديم و به جهت غرور و جهالت و غفلت تفكر نكرديم در آنكه نسيه باقى بهتر از نقد فانيست .\r\n( 17 ) - * ( وَالآخِرَةُ خَيْرٌ ) * و سراى آخرت بهتر است * ( وَأَبْقى ) * و پاينده تر چه نعيم آن بالذاتست و خالص از غوايل و متصف مع هذا ببقا و دوام بخلاف دنيا و در حديث آمده كه\r\nمن أحب آخرته أضر بدنياه و من احب دنياه أضر بآخرته .\r\n( 18 ) - * ( إِنَّ هذا ) * بدرستى كه اين سخن يعنى مضمون * ( قَدْ أَفْلَحَ ) * تا آخر يا آنچه در اين سوره است * ( لَفِي الصُّحُفِ الأُولى ) * هر آينه در صحيفهاى پيشين است يعنى كتب نخستين است كه قبل از قرآن نازل شده .\r\n( 19 ) - * ( صُحُفِ إِبْراهِيمَ ) * اين بدل صحف اولى است يعنى در صحيفهاى ابراهيم خليل كه ده است * ( وَمُوسى ) * و در صحيفه موسى يعنى الواح تورية ، مراد آنست كه هم چنان كه امر مذكور در قرآن ممدوح است در صحف ابراهيم و تورية موسى نيز ممدوحست آيه دليلست بر آنكه ابراهيم\r\n","description":"","footnote":"","page_name":" 221 ","page_number":221},
  {"content":"\r\nعليه السّلام صاحب كتاب بوده و مبطل قول جماعتى است كه گمان برده‌اند كه كتابى به او نازل نشده ( 1 ) ، مرويست از ابو ذر غفارى رحمه اللَّه كه گفت پيغمبر را گفتم كه يا رسول اللَّه انبياء چنداند فرمود صد و بيست و چهار هزار گفتم انبياء مرسل چنداند فرمود سيصد و سيزده و باقى غير مرسل گفتم حضرت آدم عليه السّلام پيغمبر بود فرمود نعم حق سبحانه به او تكلم نموده و بيد قدرت خود او را ايجاد فرمود اى ابو ذر چهار پيغمبر از عرباند هود و صالح و شعيب و پيغمبر تو گفتم يا رسول اللَّه چند كتاب حق سبحانه انزال فرمود فرمود صد و چهار كتاب از آن جمله ده صحف بر آدم نازل شده و بر شيث پنجاه و بر إدريس سى ، و اول كسى كه خط نوشت او بود و بر ابراهيم عليه السّلام ده و بر موسى تورية و بر عيسى انجيل و بر داود زبور و بر من فرقان ، و در حديث آمده كه در صحف ابراهيم عليه السّلام مذكور است كه\r\nينبغى للعاقل أن يكون حافظا للسانه عارفا بزمانه مقبلا على شأنه\r\nسزاوار آنست كه عاقل نگاه دارندهء زبان خود باشد و شناسنده روزگار خود و روى به كار خود دارد ، و گويند كه جميع كتب در رمضان بر انبياء نازل شده .\r\n\r\nسورة الغاشية\r\nمكيست و بيست و شش آيت است باجماع .\r\nابى بن كعب از پيغمبر صلَّى اللَّه عليه و آله و سلَّم روايت كرده كه هر كه اينسوره را تلاوت كند حق سبحانه حساب را بر وى آسان گرداند ، ابو بصير از ابى عبد اللَّه عليه السّلام روايت كرده كه هر كه مداومت نمايد اينسوره را در فرايض و نوافل حقتعالى او را غريق رحمت خود گرداند و در دنيا و آخرت او را ايمن گرداند از عذاب آتش دوزخ .\r\nپوشيده نماند كه چون حضرت حق سبحانه و تعالى اختتام سورة الاعلى نمود بترغيب عباد در ثواب روز معاد كه آن افضلست از دنيا و ابقى افتتاح اينسوره نيز ببيان احوال آخرت كرده فرمود كه :\r\n\r\n","description":"","footnote":"\r\n( 1 ) و نيز در كتاب خصال از ابو ذر غفارى مرويست كه از حضرت رسالت پناه صلى اللَّه عليه و آله پرسيدم :\r\nكه چه چيز است در صحف إبراهيم و در صحف موسى ؟ فرمود : صحف إبراهيم عليه السلام همه امثال است و صحف موسى عليه السلام همه آن موعظه و پند است كه موجب عبرت مردم ميگردد و پوشيده نماند كه بعض از مفسرين بر آنند كه صحف موسى همان توراتست ولى از ظاهر آيه استشعار و از حديث مذكور و از احاديث ديگر مستفاد مىگردد كه صحف موسى عليه السلام غير از توراة است و منافات ندارد با آنچه در بصائر الدرجات منقولست كه ابو بصير از حضرت صادق عليه السلام روايت كرده كه فرمود : عندنا الصحف الاولى صحف إبراهيم و موسى آن گاه ضريس كناسى گفت : آيا نيست صحف موسى همان ألواح ؟ قال عليه السلام : نعم چه ألواح أعم است از آنكه توراة بر آن مكتوب باشد يا غير آن .\r\n","page_name":" 222 ","page_number":222},
  {"content":"\r\n( 1 ) -\r\n* ( بِسْمِ اللَّه الرَّحْمنِ الرَّحِيمِ هَلْ أَتاكَ ) * استفهام براى تقرير است يعنى البته آمد به تو براى تذكير و تفخيم و عرب را عادت آن است كه چون خواهند تفخيم چيزى كنند مخاطب را گويند هل تعرف كذا پس حق سبحانه به جهت تفخيم مىگويد كه آيا به تو اى محمد * ( حَدِيثُ الْغاشِيَةِ ) * خبر داهيه و بليه كه پوشيده است مراد قيامتست كه اهاويل و شدايد او احاطهء خلايق نمايد و هيبت او به همه كس فرا رسد يا آتش دوزخ كه بر همهء دوزخيان فرود آيد كقوله وَتَغْشى وُجُوهَهُمُ النَّارُ وَمِنْ فَوْقِهِمْ غَواشٍ .\r\n( 2 ) - * ( وُجُوه يَوْمَئِذٍ ) * رويهاى كفار در آن روز * ( خاشِعَةٌ ) * ترسناك بود و خوار و ذليل مراد اصحاب وجوه‌اند و ذكر وجوه به جهت آنست كه اثر مذلت در او پيدا مىشود ، و گويند مراد به وجوه كبراء و رؤساى مشركانند كقولهم جاءنى وجوه بنى تميم اى سادتهم ، و اولى آنست كه مراد جميع كفار باشند زيرا كه همه آنها متكبر انداز سجود و عبادت حضرت معبود پس مستوجب مذلت باشند يعنى اهل كفر در آن روز ذليل و بيمقدار باشند .\r\n( 3 ) - * ( عامِلَةٌ ) * عمل كننده * ( ناصِبَةٌ ) * رنج كشنده در آن عمل يعنى دوزخيان بعملي مشغول باشند كه رنج و تعب بسيار بديشان رسد مثل كشيدن سلسلهاى آتشين كه بر دستها و گردنهاى ايشان نهند و خوض نمودن در آتش و صعود و هبوط بر عقاب دوزخ و غير آن از انواع عذاب يا در دنيا رنج كشيده‌اند در عملى كه نفع ندهد ايشان را در عقبى بلكه آنها را در مهالك و متاعب اندازد ، و صاحب طبرسى آورده در * ( عامِلَةٌ ناصِبَةٌ ) * مفسران را چند وجه است يكى آنكه عامل و ناصب باشند در دوزخ يعنى ايشان را تكليف كنند به سلاسل و اغلال و ارتقاء بر جبل حديد به جهت آنكه در دنيا چيزى عمل نكرده باشند كه موجب رضاى حق تعالى بوده باشد ، دوم آنكه عامل بوده باشند در دنيا بمعاصى و ناصب باشند در عقبى بانواع عذاب ، سيم عامل و ناصب باشند در دنيا در چيزى كه خلاف امر الهى باشد و آنها رهبانانند و اصحاب صوامع و اهل بدع و آراى باطله ، اول قول حسن است و قتاده ، ثانى قول عكرمه و سدى ، ثالث قول سعيد بن جبير و زيد بن اسلم و ابو ضحى از ابن عباس ، و ابو عبد اللَّه عليه السّلام فرموده كه\r\nكل ناصب لنا و ان تعبد و اجتهد يصير الى هذه الاية\r\nهر كه نصب عداوت ما كرده و ناصبيت را شعار خود ساخته اگر چه در عبادت جد و جهد تمام كند و مرتكب جميع اقسام طاعات شود از اهل اين آيه است ، و در تفسير\r\n","description":"","footnote":"","page_name":" 223 ","page_number":223},
  {"content":"\r\nحضرت امام حسن عسكرى عليه السّلام نيز مذكور است كه\r\nهم الذين خالفوا دين اللَّه مع أنهم صاموا و صلوا و الذين نصبوا لأمير المؤمنين عليه السّلام نصبا فى العداوة فلا يقبل اللَّه شيئا من افعالهم اعمالهم\r\nايشان جماعتىاند كه مخالفت كرده‌اند در دين خدا با آنكه روزه داشته‌اند و نماز گذارده و كسانىاند كه نصب عداوت امير المؤمنين عليه السّلام كرده‌اند ، پس حق سبحانه افعال و اعمال ايشان را قبول نخواهند كرد .\r\n( 4 ) - * ( تَصْلى ) * در آورده شوند * ( ناراً حامِيَةً ) * در ميان آتشى در نهايت حرارت رسيده كه زبانه زند بر دشمنان خداى و ايشان هميشه ملازم آن باشند و هرگز از آن خلاصى نداشته باشند و حفص بفتح تا خوانده بصيغهء معلوم يعنى در آيند در آن آتش .\r\n( 5 ) - * ( تُسْقى ) * آشاميده شوند يعنى بعد از آنكه عطش ايشان بنهايت رسيده باشد بياشامانند ايشان را * ( مِنْ عَيْنٍ آنِيَةٍ ) * از آب چشمه اى بغايت گرمى رسيده ، قتاده گفته كه از آن روز كه آتش آفريده شده اين آب را ميجوشانند و بعد از شراب ايشان ذكر طعام ايشان مىكند بقوله :\r\n( 6 ) - * ( لَيْسَ لَهُمْ ) * نيست مر دوزخيان را * ( طَعامٌ ) * خوردنى * ( إِلَّا مِنْ ضَرِيعٍ ) * مگر ضريع و آن نوع گياهيست خارناك كه آن را برگ نباشد آن را شبرق گويند و گياه چهار پايان باشد و چون خشك شود سم قاتل گردد و آن را ضريع خوانند به جهت اخبثيت و ابشعيت آن و هيچ دابه گرد آن نگردد و در آخرت شجر ناريه كه مشابه ضريع بود بخورد دوزخيان دهند كما\r\nقال رسول صلَّى اللَّه عليه و آله و سلَّم الضريع شيء يكون فى النار يشبه الشوك امر من الصبر و انتن من الجيفة و أشد حرّا من النار سماه اللَّه الضريع\r\nضريع چيزيست كه در ميان آتش دوزخ است و مشابه خار است و تلختر از صبر است و گنديده تر از مردار و حرارت آن بيشتر از آتش است و حق سبحانه آن را ضريع نام نهاده ابو درداء و حسن گفته‌اند كه روز قيامت رويهاى اهل دوزخ را زشت گردانند مانند كردار ايشان و علت گرسنگى بر ايشان مسلط گردانند تا چنان شوند كه از غايت جوع آتش دوزخ بر ايشان سهل نمايد و ايشان بيطاقت شده بفرياد آيند و طعام طلبند بعد از چند سال ايشان را ضريع دهند كه هزار سال در گلوى ايشان بماند و فرو نرود كما قال وَطَعاماً ذا غُصَّةٍ و به ياد ايشان آيد كه در دنيا چون طعام در گلوى ما بند ميگرفت آب ميآشاميديم بگلوى ما ميرفت پس آب طلب كنند تا آن طعام فرو رود بعد از هزار سال ايشان را از چشمهء آنيه آب دهند چون نزديك دهن برند تا بياشامند رويهاى ايشان همه بسوزد و و پوست باز گذارد و ذلك قوله يَشْوِي الْوُجُوه بِئْسَ الشَّرابُ و چون به شكم ايشان رسد احشاء و\r\n","description":"","footnote":"","page_name":" 224 ","page_number":224},
  {"content":"\r\nامعاء را پاره پاره كند كما قال وَسُقُوا ماءً حَمِيماً فَقَطَّعَ أَمْعاءَهُمْ و بدانكه اين آيه منافات ندارد بآيهء وَلا طَعامٌ إِلَّا مِنْ غِسْلِينٍ زيرا كه عذاب بانواع خواهد بود و معذبان در طبقات مختلفه پس بعضى از ايشان را اكل زقوم باشد و بعضى ديگر را اكل غسلين و جماعتى را اكل ضريع كما قال لِكُلِّ بابٍ مِنْهُمْ جُزْءٌ مَقْسُومٌ آورده‌اند كه چون ابو جهل و اتباع او اين آيه را بشنيدند گفتند محمّد ما را از چيزى ميترساند كه چون شتران ما آن را ميخورند سير مىگردند و فربه ميشوند و قوت پيدا ميكنند ما اگر آن را بخوريم نيز فربه و تناور شويم و اين را از روى تكذيب و تعنت مىگفتند چه ضريع را شتر بلكه هيچ دابه او را نميخورد پس حق سبحانه و تعالى تكذيب ايشان نموده كه :\r\n( 7 ) - * ( لا يُسْمِنُ ) * فربه نميكند ضريع دوزخ كسى را * ( وَلا يُغْنِي ) * و دفع نميكند * ( مِنْ جُوعٍ ) * هيچ گرسنگى را يعنى مقصود از طعام يكى از اين دو امر است و هيچكدام آنجا دست نخواهد داد و بعد از ذكر اهل نار وصف اصحاب جنت ميفرمايد بقوله :\r\n( 8 ) - * ( وُجُوه يَوْمَئِذٍ ) * رويهاى بهشتيان در آن روز * ( ناعِمَةٌ ) * تازه باشد و اثر نعمت در او پيدا و صاحب بهجت و سرور كقوله تعالى تَعْرِفُ فِي وُجُوهِهِمْ نَضْرَةَ النَّعِيمِ يا ارباب وجوه متنعم و مرفه باشند از انواع لذات .\r\n( 9 ) - * ( لِسَعْيِها ) * مر عمل خود را * ( راضِيَةٌ ) * پسند كننده يعنى عملى كه كرده باشند به آن راضى شوند در آن وقت كه جزا و ثواب آن را ببينند و بانواع كرامت برسند ، مراد آن است كه چون نفع اعمال و جزاى عبادت ايشان بر ايشان ظاهر شود به آن راضى و خشنود شوند .\r\n( 10 ) -\r\n* ( فِي جَنَّةٍ عالِيَةٍ ) * در بهشت بلند قدر باشند مرتفعة القصور و الدرجات چه علو جنت بر دو وجه است علو الشرف و الجلالة و علو المكان و المنزلة .\r\n( 11 ) - * ( لا تَسْمَعُ ) * نشوند خداوندان وجوه يا نشنوى تو اى مخاطب * ( فِيها ) * در آن بهشت عالى * ( لاغِيَةً ) * لغو بيهوده يا كلمه اى يا نفسى كه صاحب لغو باشد كقولهم نابل و دارع اى ذو نبل و درع يعنى كلام بهشتيان همه ذكر و حكم باشد .\r\n( 12 ) - * ( فِيها عَيْنٌ جارِيَةٌ ) * در آن جنت چشمهء آب روان باشد كه هرگز مقطوع نگردد عين جنس است و تنكير براى تعظيم است كقوله تعالى عَلِمَتْ نَفْسٌ ما قَدَّمَتْ يعنى عيون در غايت عظمت و كثرت بعضى از انگبين و بعضى از شير و بعضى از آب و انهار بر روى زمين بهشت گذرند بر وفق مراد اهل بهشت نه در اخدود و جداول و انهار .\r\n( 13 ) - * ( فِيها سُرُرٌ ) * در آنجا تختها باشد * ( مَرْفُوعَةٌ ) * رفيع القدر يا بلند برداشته تا مؤمن كه بر بالاى آن برآيد جميع نعم دائمى كه حق سبحانه به او كرامت فرموده باشد به نظر او در آيد\r\n","description":"","footnote":"","page_name":" 225 ","page_number":225},
  {"content":"\r\nو اين تختها اصل آن از زر بود و مكلل بزبرجد و در و ياقوت ، و در معالم آورده كه مرفوع باشد در هوا و چون صاحبش خواهد كه به روى نشيند به زمين آيد و چون بر آن قرار گيرد باز مرتفع گشته بموضع خود باز رود .\r\n( 14 ) - * ( وَأَكْوابٌ ) * و در جنت كوزهاى بىدسته و لوله باشد * ( مَوْضُوعَةٌ ) * نهاده شده پيش بهشتيان آماده و مهيا نزد ايشان تا احتياج نداشته باشند بطلبيدن آن يا نهاده شده بر حافات عيون و ممد و مهيا براى شرب ايشان .\r\n( 15 ) - * ( وَنَمارِقُ مَصْفُوفَةٌ ) * و بالشهاى نهاده با يكديگر يعنى متصل بهم تا بهر كدام كه خواهد نشيند .\r\n( 16 ) - * ( وَزَرابِيُّ مَبْثُوثَةٌ ) * و فرشهاى فاخر عريض گسترده شده بهر جا كه ارادهء بهشتى باشد يا متفرق در مجالس أَكْوابٌ جمع كوب است بمعنى اناء بدون دسته و لوله و نَمارِقُ جمع نمرقه است مثلثة الراء بمعنى مسند و متكأ و * ( زَرابِيُّ ) * جمع زريب بمنى بساط فاخر و بارز كه محمول باشد بحمل رفيق ، عاصم بن ضمره از امير المؤمنين عليه السّلام روايت كرده كه آن حضرت ذكر اهل جنت ميكرد و در اثناى آن فرمود\r\nيجيئون فيدخلون فاذا اساس بيوتهم من جندل اللؤلؤ و سرر مرفوعة و اكواب موضوعة و نمارق مصفوفه و زرابى مبثوثة و لو لا ان اللَّه تعالى قدرها لهم لا لتمعت ابصارهم لما يرون و يعانقون الازواج و يقعدون على السرر و يقولون الحمد للَّه الذى هدانا لهذا\r\nيعنى بهشتيان بيايند و در بهشت داخل شوند و اصل خانهاى ايشان از سنگ لؤلؤ باشد و در آنجا سرر مرفوعه و اكواب موضوعه و زرابى مبثوثه باشد و اگر نه ان بود كه حق سبحانه آن را از براى تمتع و تلذذ ايشان خلق كرده نور ديده ايشان از كثرت مشاهده از اشعه و لمعات آن و تزين آن پراكنده شدى و بينور شدى و ايشان دست در گردن زوجات خود كنند و در بالاى تخت بنشينند و شكر آن را بجاى آرند ، و در بعضى تفاسير آورده‌اند كه چون كفار از سيد ابرار شنيدند كه در بهشت سريرها باشد بغايت بلند و درازى آن مقدار صد ساله راه باشد و كمتر و بيشتر از آن تعجب كردند و گفتند اين خود نشايد چه اگر واقعست پس بلال و خباب و امثال ايشان را كارى عظيم افتاده چه مدت متمادى بايد تا بر بالاى آن تختهاى بلند بر آيند و بسى زمان طويل بايد تا از بلندى آن فرود آيند آيه آمد :\r\n( 17 ) - * ( أَ فَلا يَنْظُرُونَ ) * آيا نمىنگرند ايشان * ( إِلَى الإِبِلِ ) * بسوى شتر كه بقدرت ما * ( كَيْفَ خُلِقَتْ ) * چگونه آفريده شده يعنى با آن بلندى و بزرگى مسخر كودكى مىشود تا بر او بر ميآيد و فرو ميآيد پس چرا از تخت بهشتيان متعجب ميشويد كه در فرمان بهشتى باشد ، از قتاده مروى است كه چون حق سبحانه و تعالى و صف بهشت فرمود بطريق مذكور اهل ضلالت از آن حال\r\n","description":"","footnote":"","page_name":" 226 ","page_number":226},
  {"content":"\r\nمتعجب شدند و تكذيب آن نمودند و وقوع آن را بعيد دانستند حق سبحانه وصف بهشت فرمود كه آيا نظر نميكنيد در احوال شتر كه معيشت شما از آنست و تفكر نمينمائيد از آنچه از پستان او بيرون ميآيد ميان فرث و دم از لبن خالص سايغ پس هم چنان كه بر اين قادر است قادر خواهد بود بر آفريدن آنچه در بهشت است و گفته‌اند كه خلق شتر دالست بر كمال قدرت و حسن تدبير چه عظيم الجثه است و بار گران بر ميتابد و منقاد است در بار كردن و سوار شدن همه كس بر آن و ميخسبد براى حمل و بر مىخيزد بحمل و مطيع است بكشيدن مهار او بهر جا كه خواهند تا آنكه اطفال او را بهر جا كه خواهند و اراده ميكنند ميكشند و مىبرند و اگر مهارش بر شاخ درختى پيچد فراتر نرود و بايستد و در بعضى تفاسير آمده كه موشى مهار شترى گرفته ميبرد و چون بسوراخ رفت شتر بر در سوراخ بايستاد و موش در آنجا مهار او را كشيد چون بيشتر كشيد سر فرود آورد و بر در سوراخ نهاد مردمان واقف شدند و گفتند سبحان اللَّه جانورى بدين عظمت مسخر جانورى بدين ضعيفى شده و طويل العنق مخلوق گشته تا قادر تواند بود بر چريدن و با اوقار ناهض تواند شد مروى است كه تعريف شتر را پيش يكى از حكما ميكردند كه آن را نديده بود گفت گوئيا كه آن طويل العنق است كه باوقار و اثقال عظيمه نهوض مىنمايد و او را كشتى بيابان گفته‌اند چه هم چنان كه سفينه قطع دريا مىكند او قطع برارى و مفاوز مىنمايد و صبر او بر عطش بوجهى است كه تا ده روز بيشتر تاب تشنگى دارد و نباتات برارى را كه هيچ بهايم نمىتواند خورد مىخورد و بار مىكشد و طى مسافت بعيده مىنمايد و آنچه مطلوب است از حيوان مثل نسل و حمل و شير و ركوب همه از او حاصل مىشود و به جهت اين صفاتست كه بذكر مخصوص شده نزد تبيان آيات مثبته در حيوانات كه اشرف مركبانند و اكبر آن از روى خلقت و لهذا نزد عرب اعجب و اعز همه چيزها است و فيل اگر چه اعظم از ابل است در جثه ليكن چون صفات مذكوره از او مسلوبست و مع ذلك بعيد العهد است بعرب از اين جهت او را بجاى شتر ذكر نفرموده ، سعيد بن جبير فرموده كه بشريح قاضى رسيدم گفتم بكجا ميروى گفت بكناسه گفتم بچه كار گفت لا نظر الى الإبل كيف خلقت تا شتر را ببينم كه چگونه آفريده شده و گويند مراد بابل سحابست بر سبيل استعاره ، در تبيان آورده كه مخاطب عربند و اكثر ايشان اهل برند كه مال ايشان همين شتر است و بهر طرف كه مينگرند جز آسمان و زمين و كوه نمىبينند لا جرم بعد از ذكر شتر ميفرمايد كه :\r\n( 18 ) - * ( وَإِلَى السَّماءِ ) * و آيا نمينگرند به آسمان كه بحكمت كامله * ( كَيْفَ رُفِعَتْ ) * چگونه بلند برداشته شده است بىعمد و ستون .\r\n( 19 ) - * ( وَإِلَى الْجِبالِ ) * و نظر نمىكنند بكوهها كه بقدرت عاليه * ( كَيْفَ نُصِبَتْ ) *\r\n","description":"","footnote":"","page_name":" 227 ","page_number":227},
  {"content":"\r\nچگونه برافراشته شده است بر زمين بطريق ثبات و رسوخ كه اصلا متحرك و مضطرب نميشود و از جاى خود زايل نميگردد .\r\n( 20 ) -\r\n* ( وَإِلَى الأَرْضِ ) * و نمينگرند به زمين كه * ( كَيْفَ سُطِحَتْ ) * چگونه پهن شده است تا جاى آرام مخلوقات باشد خلاصهء معنى اينست كه نظر كنيد در انواع مخلوقات از بسايط و مركبات تا متيقن شويد بر كمال قدرت خالق و انكار اقتدار او ننمائيد بر بعث و نشور و لهذا در عقب اين بيان امر معاد نموده و بر آن مترتب ساخته امر بتذكير را و فرموده كه :\r\n( 21 ) - * ( فَذَكِّرْ ) * پس پند گوى اى محمّد ايشان را و اگر از روى عناد نظر در دلايل مذكوره نكنند و متذكر نشوند تا راه برند بقدرت ما بر بعث الحاح منماى و در اين باب مشقت بنفس خود راه مده و مغموم و محزون مشو زيرا كه بر تو همين تذكير است كما قال * ( إِنَّما أَنْتَ مُذَكِّرٌ ) * جز اين نيست كه ترا لازم پند دادن است و مثل اينست إِنْ عَلَيْكَ إِلَّا الْبَلاغُ يعنى آنچه بر تو واجب است تذكير و تبليغ فقط است .\r\n( 22 ) - * ( لَسْتَ عَلَيْهِمْ ) * نيستى تو بر ايشان * ( بِمُصَيْطِرٍ ) * متسلط تا اجبار كنى ايشان را بايمان و نظير اينست ما أَنْتَ عَلَيْهِمْ بِجَبَّارٍ گويند كه اين آيه بآية القتال منسوخ شده و اصح آنست كه در اين نسخ نيست زيرا كه جهاد اكراه قلوب نيست تا ناسخ آن باشد ( 1 ) و معنى آيه اينست كه تو همين مبعوثى بر تذكير و تبليغ امت و از ترك قبول ايشان اثمى و حرجى بر تو لازم نميآيد .\r\n( 23 ) - * ( إِلَّا مَنْ تَوَلَّى ) * استثناى منقطع است يعنى تو مستولى نيستى بر ايشان ليكن هر كه روى بگرداند بعد از تذكير * ( وَكَفَرَ ) * و نگرود و حق را بپوشد .\r\n( 24 ) - * ( فَيُعَذِّبُه اللَّه ) * پس عذاب كند او را خداى * ( الْعَذابَ الأَكْبَرَ ) * عذابى بزرگتر يعنى عذاب آخرت كه اعظم از عذاب دنيا است كه آن قحط و قتل و اسر ايشان است ، و گويند\r\n\r\n","description":"","footnote":"\r\n( 1 ) يعنى وظيفه تو تنها تذكير مردم و متوجه ساختن ايشانست بآيات قدرت و دلائل حكمت پروردگار و پند دادن و ابلاغ احكام الهيست باينان و تو بر ايشان سيطره و تسلط بطورى كه اجبار كنى اينان را بر ايمان ندارى زيرا كه حكمت الهى و مشيت ازلى اقتضا كرده كه بندگان در ايمان و كفر مختار باشند نه مجبور حقتعالى بقدرت كاملهء خود ميتواند همهء مردم را جبرا هدايت نموده و بر طريقهء صلاح و بندگى وادار نمايد ولى چنين كارى نكرده بلكه بمقتضاى لطف و رحمت خود راه صلاح و سعادت و فساد و شقاوت را باينان نمايانده و به اختيار خودشان واگذاشته است كه * ( إِنَّا هَدَيْناه السَّبِيلَ إِمَّا شاكِراً وَإِمَّا كَفُوراً ) * و تحقيق اين مطلب را علماء خاصه رضوان اللَّه عليهم در رسائل اعتقاديهء اصوليه در مسئلهء لا جبر و لا تفويض بل أمر بين الامرين فرموده‌اند فراجع .\r\n","page_name":" 228 ","page_number":228},
  {"content":"\r\nكه اين استثناء متصل است از لَسْتَ عَلَيْهِمْ بِمُصَيْطِرٍ يعنى تو مسلط نيستى بر ايشان بجهاد مگر بر كافر متولى از ايمان و شبهه نيست در آنكه جهاد با كفار و قتل ايشان لازم است فكان ايعاد ايشان نموده بجهاد در دنيا و به عذاب اكبر در آخرت ، و نزد بعضى اين استثناء است از فَذَكِّرْ يعنى پند ده مگر آن كسى را كه روى بگرداند و پند گوش نكند و مصر شود در آن و تو از ايمان او مأيوس شوى و قطع طمع كنى از او پس مستحق عذاب اكبر گردد و بنا بر اين ما بين مستثنى و مستثنى منه جملهء معترضه باشد .\r\n( 25 ) - * ( إِنَّ إِلَيْنا ) * بدرستى كه بسوى ما است يعنى كه به حكم ما * ( إِيابَهُمْ ) * بازگشت ايشان ( 26 ) - * ( ثُمَّ إِنَّ عَلَيْنا ) * پس بتحقيق كه بر ماست * ( حِسابَهُمْ ) * شمار اعمال ايشان در محشر پس روز قيامت همه را بجزاء و سزا خواهيم رسانيد و بر وفق اعمال معذب و معاقب خواهند شد اين آيه جامع وعد و وعيد است ، و خلاصهء معنى آنست كه اى محمّد اندوه و ملال بخاطر عاطر خود راه مده كه كفار اگر چه با تو معانده ميكنند و ايذاء و آزار به تو ميرسانند بازگشت همهء ايشان به حكم ما است و مجازات ايشان بر ماست و عنقريب از دغدغهء ايشان فارغ شوى و نزد مشاهدهء عذاب ايشان خوشحال و شادمان گردى ، و تقديم خبر به جهت تخصيص است و مبالغه در وعيد فكأنه قال إن ايابهم ليس الا إلى الجبار المقتدر على الانتقام و ان حسابهم ليس بواجب الا عليه و هو الذى يحاسب على النقير و القطمير ، و معنى وجوب كه از على مستفاد مىشود اتيانست بر فعلى كه مقتضاى حكمت و مصلحت باشد و به ترك آن خلاف حكمت لازم آيد ، و بدانكه ميتواند بود كه أَ فَلا يَنْظُرُونَ إِلَى الإِبِلِ تا آخر سوره متصل باشد به اول سوره و ضمير جمع راجع باشد بجماعتى كه موصوف باشند بقوله عامِلَةٌ ناصِبَةٌ و حينئذ او سبحانه بعد از ذكر عقاب ايشان و ثواب مؤمنان الزام حجت كرده باشد بر ايشان به إبل و سماء و أرض و جبال و كيفيت دلالت آنها بوجود صانع حكيم و وعيد ايشان نموده بقوله * ( إِنَّ إِلَيْنا إِيابَهُمْ ثُمَّ إِنَّ عَلَيْنا حِسابَهُمْ ) * .\r\n\r\nسورة الفجر\r\nمكيست و سى و دو آيه است نزد حجازى ، و سى كوفى و شامى ، و بيست و نه بصرى اختلاف در چهار آيت است وَنَعَّمَه فَقَدَرَ عَلَيْه رِزْقَه هر دو حجازى انه بِجَهَنَّمَ حجازى و شامى فِي عِبادِي كوفى .\r\nأبى بن كعب از پيغمبر صلَّى اللَّه عليه و آله و سلَّم روايت كرده كه هر كه اين سوره را در ليالى عشر ذى الحجة بخواند آمرزيده شود و اگر در آن روزها بميرد بيحساب ببهشت رود و هر كه در ساير أيام بخواند از براى او نورى گردد در قيامت ، و بديگر روايت بعدد هر چه او را آورده حسنه كرامت فرمايد ، و داود\r\n","description":"","footnote":"","page_name":" 229 ","page_number":229},
  {"content":"\r\nابن فرقد از أبو عبد اللَّه عليه السّلام روايت كرده كه هر كه سورة الفجر بخواند در فرايض و نوافل در روز قيامت حشرش با حسين بن على عليهما السّلام باشد و اين سورهء حسين بن على عليهما السّلام است و در درجهء او در بهشت باشد .\r\nبدانكه چون حضرت حق سبحانه و تعالى ختم سورهء مذكوره نمود به اينكه مرجع خلق به او است و حساب ايشان بر او است افتتاح اين سوره نمود بتأكيد اين معنى كه آن اقسام اوست بر لَبِالْمِرْصادِ و فرمود كه :\r\n( 1 ) -\r\n* ( بِسْمِ اللَّه الرَّحْمنِ الرَّحِيمِ وَالْفَجْرِ ) * سوگند به اول صبح كه مانند عمود از افق ظاهر مىشود و راست ميايستد و اين پيش از صبح دوم است باندك زمانى و آن وقت مناجات و دعاى دوستانست يا سفيدهء صبح دوم كه هنگام نماز و اجتماع بندگانست براى آن يا به نماز صبح كه مشهود له فرشتگانست و از ابن عباس مرويست كه مراد همهء روز است و بقول ديگر مراد اول محرم است كه سال از آن منفجر مىشود و يا اول ذى الحجة كه ابتداى ليالى عشر است يا بامداد صبح جمعه كه حج مسكينان است ، يا صباح روز عرفه كه وظايف دعا و نياز حاجيان در آن است يا سفيدهء دوم روز عيد يا اول روز قيامت يا انفجار خلقان از قبور ، و در تبيان گويد كه فجر اشارت است بانفجار آب از اصابع مبارك حضرت رسالت صلَّى اللَّه عليه و آله و سلَّم و آن در وقتى بود كه آن حضرت در طائف بود و لشكر اسلام كه دوازده هزار مرد بودند از غايت تشنگي بوى استغاثه نمودند و گفتند يا رسول اللَّه تن و جان ما فداى خدا و رسول باد ليكن اگر ما هلاك شويم كافران خرم شوند حضرت صلَّى اللَّه عليه و آله و سلَّم قدحى طلبيد و انگشت مبارك خود را در آن نهاد جبار عالم چهار چشمهء آب از انگشتان ماه شكاف او روان ساخت و مانند جوشيدن آب از چشمه از آن بر ميجوشيد و همهء لشكر سيراب شدند و خيكها و ساير ظروف پر ساختند ، و يا مراد انفجار ماء است از منابع عيون ، و يا انفجار ناقه صالح از كوه يا انفجار آب حجر موسى كه فَانْفَجَرَتْ مِنْه اثْنَتا عَشْرَةَ عَيْناً و يا انفجار مطر از سحاب ، و يا انفجار معرفت از سر دل عاشق عارف ، و يا صبح عرفان كه آن روشنتر از آفتاب است چه نور آفتاب بحجاب ممنوع مىشود و نور معرفت به هيچ ممنوع نگردد ، يا انفجار اشك از ديدهء عصات ، و گويند كه در كلام مضاف محذوف است و تقدير اينكه و خالق الفجر و بر اينقياس است قوله :\r\n( 2 ) - * ( وَلَيالٍ عَشْرٍ ) * و سوگند بده شب يعنى دههء ذى الحجة كه عرفه در آنست ، يا دههء محرم كه روز عاشورا در آن است ، يا دههء آخر رمضان كه شب قدر در آنست ، يا دههء ميان شعبان كه شب\r\n","description":"","footnote":"","page_name":" 230 ","page_number":230},
  {"content":"\r\nبرات از او است ، و يا بده شب موسى كه متمم سى شب بود لقوله تعالى وَواعَدْنا مُوسى ثَلاثِينَ لَيْلَةً وَأَتْمَمْناها بِعَشْرٍ و أشهر مراد عشر ذى الحجة است ، از انس بن مالك مرويست كه حق سبحانه سوگند به اين ده روزه خورده به جهت آنكه هيچ ايامى را دوستتر از دههء ذى الحجه ندارد و هر روزهء از آن در ثواب برابر روزه يك ساله است و قيام هر شب از آن مانند قيام شب قدر ، مرويست كه حضرت رسول صلَّى اللَّه عليه و آله و سلَّم را اعلام كردند كه فلان جوان در اين ايام به روزه مىباشد آن حضرت وى را طلبيد و فرمود كه از فضل اين ايام به تو چه رسيد گفت يا رسول اللَّه چيزى نشنيده‌ام جز آنكه ايام حج است و حاجيان بافعال حج و عبادات و طاعات مشغولند من نيز ميخواهم در طاعت با ايشان موافقت نمايم باميد آنكه در آخرت با ايشان باشم فرمود كه اى جوان بشارت باد ترا كه هر كه در اين دهه روزه نگاه دارد چنان باشد كه هر روز صد بنده آزاد كرده باشد و صد شتر قربان كرده و صد اسب در راه خدا بغازيان داده و چون در روز ترويه روزه دارد چنان باشد كه دو هزار بنده آزاد كرده باشد و دو هزار شتر قربان كرده و دو هزار اسب بغازيان داده كه در راه خدا جهاد كنند و دو ساله روزه براى او مينويسند يك سال پيش از آن و يك سال ديگر بعد از آن و هر گناه كه در اين دهه كرده خدا عفو فرمايد ، و هر كه در اين دهه صدقه دهد چنان باشد كه آن را بپيغمبران تصدق نموده ، و هر كه در اين دهه بعيادت بيمارى رود چنان باشد كه پيغمبر را عيادت كرده و هر كه در اين دهه تشييع جنازه نمايد چنان باشد كه در عقب جنازهء شهيد رفته و هر كه مؤمنى را در اين دهه ضيافت كند چنان باشد كه رسول خداى را ضيافت كرده ، در خبر است كه روزى اول ذى الحجة مولد ابراهيم عليه السّلام بوده و در اين روز بخليل تسميه يافته ، و در همين روز توبهء آدم عليه السّلام قبول گشته و در اين روز پيغمبر صلَّى اللَّه عليه و آله و سلَّم فاطمهء زهرا را به حضرت امير المؤمنين عليهما السّلام تزويج نموده ، و بروايت ديگر ششم اين ماه بود كه رسول سورهء توبه را بابو بكر داد تا بر مشركان قريش خواند و بعد از رفتن او جبرئيل عليه السّلام نازل شد و گفت حكم الهى چنان است كه\r\nلا يؤديها عنك إلا انت أو رجل منك\r\nاينسوره را نرساند بمشركان مگر تو يا مردى كه از تو باشد روز سيم حضرت امير المؤمنين عليه السّلام را بفرستاد و سوره را از ابو بكر بگرفت و وى را در رفتن و باز گشتن مخير ساخت ، و در روز عرفه سوره را بر ايشان خواند و در اين روز بود كه ابراهيم عليه السّلام بنياد خانهء كعبهء معظمه نهاد وَإِذْ يَرْفَعُ إِبْراهِيمُ الْقَواعِدَ و در اين روز بود كه ندا كرد و مردمان را به حج خواند كه وَأَذِّنْ فِي النَّاسِ بِالْحَجِّ و هم در اينروز بود كه به او ندا آمد كه فرزند خود را قربان كند ، و هم در اينروز بود كه فدا براى اسمعيل سلام اللَّه عليه نازل شد ، و در اين ايام بود كه وعدهء موسى تمام شد كه وَأَتْمَمْناها بِعَشْرٍ و به جهت توقير و تعظيم اين لياليست كه حقتعالى از جملهء مقسم بها او را بعنوان تنكير اختصاص فرمود تا مثل اخوات وى نباشد بلكه از آنها\r\n","description":"","footnote":"","page_name":" 231 ","page_number":231},
  {"content":"\r\nممتاز باشد در مزيت فضل چه لامات متجانس و متماثل يكديگرند .\r\n( 3 ) - * ( وَالشَّفْعِ وَالْوَتْرِ ) * و سوگند بجفت و طاق مراد جميع اشيااند كه از زوج و فرد خالى نيستند ، و يا مراد شفع ليالى مذكوره و وتر آن است ، و يا روز عيد اضحى كه عاشر ايام عشر است و عرفه كه تاسع آنست ، و از ابو جعفر و ابو عبد اللَّه صلوات اللَّه عليهما مرويست كه شفع يوم ترويه است و وتر يوم عرفه است ، و گويند كه شفع و وتر اشارتست بقوله تعالى فَمَنْ تَعَجَّلَ فِي يَوْمَيْنِ فَلا إِثْمَ عَلَيْه وَمَنْ تَأَخَّرَ فَلا إِثْمَ عَلَيْه لِمَنِ اتَّقى پس شفع نفر اول است كه روز دوازدهم است از ذى - الحجة و وتر نفر ثانى كه روز سيزدهم است ، و مروان فزارى گفته كه عبد اللَّه بن زبير را ديدم كه در مكه ميگفت يا معشر الحاج از راه دور و نزديك آمده‌ايد با ضعف بسيار كه شبها نخفته و روزها نياسوده‌ايد مبادا كه بجهالت حج خود را باطل كنيد بسبب نظر حرام كه بنگريد يا چيزى نالايق كه بگوئيد يا فرا گيريد يا بگامى كه بنهيد ، اى اهل مكه فراخ گردانيد مساكن و مأكولات را بر حجاج چنان كه خداى بر شما فراخ گردانيده و يارى كنيد ايشان را به آنچه از شما در خواهند چه ايشان وفد خدايند و بر شما حقوق بسيار دارند مردى بپاى خواست از جانب زمزم و گفت يا بن زبير بيان نماى كه ليالى عشر كدامست و شفع و وتر چيست گفت هشت شب و نهم و دهم ذيحجه است و شفع و وتر فَمَنْ تَعَجَّلَ فِي يَوْمَيْنِ فَلا إِثْمَ عَلَيْه در نفر اول وَمَنْ تَأَخَّرَ فَلا إِثْمَ عَلَيْه در نفر ثانى گفت يَوْمَ الْحَجِّ الأَكْبَرِ كدامست گفت روز عيد نحر است ، و گويند وتر آدم است و شفع زوجهء او است و يا شفع جميع مخلوقاتاند كه وَمِنْ كُلِّ شَيْءٍ خَلَقْنا زَوْجَيْنِ و وتر خالق ايشان كه قُلْ هُوَ اللَّه أَحَدٌ و بقول بعضى ديگر شفع عناصراند و وتر افلاك ، يا شفع بروجاند و وتر سيارات يا شفع نماز صبح است و وتر نماز مغرب ، و ابن حصين از حضرت پيغمبر صلَّى اللَّه عليه و آله و سلَّم روايت كرده است كه\r\nالشفع و الوتر ، الصلاة منها شفع و منها وتر\r\nو مراد بشفع جميع ايام و ليالى است و وتر روزى كه شب بعد از او نخواهد بود يعنى روز قيامت و يا شفع تضاد اوصاف مخلوقاتست چون عز و ذلّ و قدرت و عجز و علم و جهل و قوت و ضعف و موت و حيات و وتر منفرد صفات الهى چون عز بى ذل و قدرت بيعجز و علم بىجهل و قوت بيضعف و حيرت بىموت و يا شفع درجات جنان است و وتر دركات نيران ، و يا شفع مسجد مكه و مدينه است و وتر مسجد اقصى ، و يا شفع كوه صفا و مروه است و وتر بيت الحرام ، و يا مراد بشفع امير المؤمنين و فاطمهء زهراء است و وتر حضرت خاتم الانبياء صلوات اللَّه و سلامه عليهم اجمعين .\r\n( 4 ) - * ( وَاللَّيْلِ إِذا يَسْرِ ) * و سوگند بشب آن گاه كه بگذرد و منقضى شود و در عقب آن\r\n","description":"","footnote":"","page_name":" 232 ","page_number":232},
  {"content":"\r\nروز ظاهر گردد مراد اسم جنس است كقوله وَاللَّيْلِ إِذْ أَدْبَرَ و تقييد شب بمضى به جهت آنست كه در تعاقب أقوى دلالت است بر كمال قدرت و وفور نعمت چه سير آن بر مقادير مرتبه و مجىء ضياء نزد تقضى آن أدل دلالتست بر آنكه فاعل آن مختص است بعز و جلال متعاليست از اشباه و امثال . قتاده و جبائى گفته‌اند كه * ( إِذا يَسْرِ ) * بمعنى اذا جاء و أقبل است يعنى سوگند بشب كه بيايد و روى آورد در عقب روز ، و گويند يسرى بمعنى يسرى فيه است يعنى شبى كه در او سير مىنمايند در اسفار ، و نزد بعضى مراد ليل مخصوص است نه جميع ليالى از آن جمله مجاهد و عكرمه و كلبى بر آنند كه مراد ليله مزدلفه است و وجه اختصاص آن اجتماع مردمان است در آن به جهت طاعت و عبادت رحمن و آمدن حاج در آن از عرفه بمزدلفه و گذاردن نماز صبح در آن و از آنجا بمنى رفتن ، و نزد بعضى ديگر شب قدر است و اصح آنست كه مراد جميع ليالى باشد آن گه به جهت تعظيم اقسام مذكوره ميفرمايد كه :\r\n( 5 ) - * ( هَلْ فِي ذلِكَ ) * آيا هست در آنچه قسم ياد كرديم به آن از اشياء مذكوره * ( قَسَمٌ ) * مقسم به پسنديده * ( لِذِي حِجْرٍ ) * مر خداوند عقل را يا آيا هست در سوگند خوردن من به اين امور سوگندى براى صاحب عقل . استفهام براى تقرير و تحقيق است يعنى اين اقسام مذكوره به جهت عظم آن يا اقسام حقتعالى به آن كافيست مر خداوندان عقول را كه تعقل كنند در آن ، و بدانند كه آنها جهت آنكه مقسم بهاى حق سبحانه‌اند متضمن عجايب و دلائلاند بر قدرت او سبحانه و محتوى بر غرايب صنع و بدايع حكمت او و به جهت اين شايستهء آن شده‌اند كه حق سبحانه به آنها قسم ياد كرده و مقسم عليه را به آن مؤكد گردانيده ، و تسميهء عقل بحجر به جهت آنست كه حاجر عما لا ينبغى است و اينكه او را عقل و نهية و حصاة گويند به جهت آنست كه آن عاقل و ناهى است از تهافت و محصى و ضابط اشياء ، و فراء گفته كه يقال انه لذو حجر اذا كان قاهر النفس ضابطا لها و مقسم عليها بعد از اين مذكور خواهد شد اعنى قوله إِنَّ رَبَّكَ لَبِالْمِرْصادِ و اكثر بر آنند كه مقسم عليه محذوفست و تقدير اينكه ليعذبن يعنى سوگند به اين امور مذكوره كه عذاب كرده شوند كافران معاند و مشركان جاحد كه آنها از اهل مكه‌اند هم چنان كه پيش از اين معذب گشتند و دال بر حذف جواب قسم است قوله :\r\n( 6 ) - * ( أَ لَمْ تَرَ ) * خطاب با پيغمبر است و غرض تنبيه و تهديد كفار قريش يعنى آيا نديدى و ندانستى اى محمّد مراد آنست كه البته معلوم تو شده * ( كَيْفَ فَعَلَ رَبُّكَ ) * كه چه كرد پروردگار تو * ( بِعادٍ ) * به اولاد عاد بن عوص بن آدم بن سام بن نوح عليه السّلام كه قوم هود عليه السّلام بودند و تسميهء ايشان باسم پدر است هم چنان كه تسميه بنو هاشم بهاشم .\r\n","description":"","footnote":"","page_name":" 233 ","page_number":233},
  {"content":"\r\n( 7 ) - * ( إِرَمَ ) * عطف بيان عاد است بر تقدير مضاف اى سبط ارم و اينها عاد اولىاند كه باسم جد خود تسميه يافته‌اند نه عاد اخيره كه بعد از ايشان بود و ايشان را بنى لقيم مىگفتند پس تقييد عاد بارم به جهت ايذان است به آنكه ايشان عاد اولى قديمه‌اند نه اخيره و گويند ارم نام بلدهء ايشان است بر اين تقدير مراد اهل ارم باشند و منع صرف آن به جهت علميت و تأنيث است چه آن يا اسم قبيله است و يا اسم بلدة چنان كه مذكور شد پس در صفت عاديان مىفرمايد كه * ( ذاتِ الْعِمادِ ) * خداوندان قامتهاى بزرگ و گويند استخوانهاى تن هر يك از ايشان چون ستونى بود و درازى بالاى هر كدام كمتر از هزار گز و پانصد گز و چهار صد گز نبود او پيغمبر روايت است كه از قوم عاد مردانى بودند كه ايشان را با گروهى كه خصومت افتادى قوت و توانايى ايشان اينقدر بودى كه سنگى از كوه ببريدندى به اندازه آن قبيله و بياوردندى و بر سر آن قبيله زدندى و همه را بيكبار هلاك كردندى و بعضى گفته‌اند كه توصيف ايشان بذات العماد به آن اعتبار است كه اهل خيمه و خرگاه بودند و همه صحرانشين بودندى و خيمهاى ايشان بر ستونها برافراشته بود .\r\n( 8 ) - * ( الَّتِي لَمْ يُخْلَقْ مِثْلُها ) * آن قبيله كه آفريده نشد مانند ايشان در درازى قد و بزرگى جثه يا در رفعت و ثبات و قوت * ( فِي الْبِلادِ ) * در شهرها و اشهر آن است كه إرم بلده عاديان است و ذات العماد صفت آن است يعني شهر إرم خداوند ستون عظيم و بناى رفيعست كه مثل آن در هيچ بلادى نبوده و نيست ( 1 ) سعيد بن مسيب و عكرمه گفته‌اند كه آن دمشق است و محمّد بن كعب گفته كه مدينهء اسكندريه است و آنچه مشهور است شهرى است كه شداد بن عاد آن را بنا كرده و عاد را دو پسر بود شديد و شداد و هر دو پادشاه روزگار و قهرمان با اقتدار بودند چون شديد در گذشت سلطنت بر شداد قرار گرفت و همهء ملوك سر اطاعت در پيش او بر زمين نهادند پادشاه با استقلال گشت و دعوى خدايى كرد رسولان خدا آمدند و وى را پند دادند و بايمان دعوت كردند و ترغيب او ببهشت نمودند گاهى كه به خدا بگرود و بوحدانيت او معترف شود او گفت بهشت چه چيز است گفتند جائيست\r\n\r\n","description":"","footnote":"\r\n( 1 ) أظهر آنست كه مراد از ارم قبيله اى از عاد باشد زيرا كه عاد بر آنچه از قرآن استنباط مىشود دو قبيله بوده‌اند يكى عاد اولى كه در سورهء و النجم فرموده * ( أَنَّه أَهْلَكَ عاداً الأُولى ) * و اينان اولاد ارم بن سام ابن نوحند و دوم عاد ثانيه و ما در مقدمه اشاره بپاره اى از حالات و وقايع و مساكن و منازل اينان كرديم و بهرحال ظاهرا ( و اللَّه أعلم ) مرادم زارم كه عطف بيانست از براى عاد همان عاد اولى است و محتملست كه جملهء ذات العماد از قبيل وصف باعتبار متعلق موصوف باشد يعنى قوم عاد و ارميكه خانه ها و بناهاى آنان داراى رفعت و عظمت و قوت و استحكام بود به نحوى كه * ( لَمْ يُخْلَقْ مِثْلُها فِي الْبِلادِ ) * و پوشيده نماند كه بنا بر اين توجيه كه به نظر اين حقير رسيده مناسبت بين ارم و عاد و همچنين بين ارم ذات العماد و التي لم يخلق مثلها فى البلاد ملحوظ شده است فتدبر .\r\n","page_name":" 234 ","page_number":234},
  {"content":"\r\nپر نعمت و پر ميوه و حور و قصور و غرف گفت از چه چيز ساخته باشند گفت از خشت طلا و نقره و سنگ ريزهء او مرواريد و كوشك بر بالاى كوشك بنا كرده و در او اشجار نشانده چهار جوى از شير و انگبين و مىو آب صافى در او روان ، گفت من آن قدرت دارم كه توانم مثل آن بسازم چرا دست از خدايى بايد داشت و ببندگى او اعتراف نمود پس عمال را بفرمود بقعه اى كه معتدل بود در حرارت و برودت پيدا كردند و آن در ناحيهء يمن بود در او يكفر سنگ در يكفر سنگ طرح بنا افكندند و خشتى از زر و خشتى از نقره و ستونهاى آن را نيز از سيم بساختند و كوشكهاى مبنى بر بالاى يكديگر و حريم آن را يواقيت ريختند و آن را ارم نام نهادند و بعد از اتمام آن با اهل مملكت متوجه آن شده يك روز راه مانده بود كه حق سبحانه صيحه اى از آسمان بر ايشان نازل ساخت و همه را هلاك كرد ، و گويند چون بدر باغ رسيد و خواست از اسب به زير آيد متقاضى اجل در رسيد و او را بدار الجزاء كشيد و آن شهر از نظر مردمان غائب شد .\r\nوهب بن منبه از عبد اللَّه روايت كرده كه عبد اللَّه بن قلابه گفت من بطلب شتر گمشده در صحارى عدن ميگشتم بشهرى رسيدم كه با روى محكم داشت و بر حوالى آن قصور بسيار و منارهاى عاليمقدار و من باميد آنكه كسى را ببينم و احوال شتر خود را بپرسم بدر حصار آمدم درى عظيم ديدم كه هر - دو مصراعش از طلا بود و مرصع و مكلل بلؤلؤ و ياقوت سرخ و سفيد و غير آن از اقسام جواهر در آنجا ديدم بنشستم و متحير و متعجب بماندم چون كسى پيدا نشد دابهء خود را در آنجا بستم و شمشير حمايل كرده به شهر در آمدم و از مشاهدهء آن شهر حيرتم بيشتر شد دهشت بر من مستولى شد قصرها ديدم ستونهاى آن از زبر جد و ياقوت بنا كرده خشتى از زر و ديگرى از نقره و بر بالاى غرفها به همين كيفيت و فوق آن غرفهاى ديگر از طلا و نقره و لؤلؤ و ياقوت و مصاريع آن مثل مصراع مدينه بود و فرشها بر همين طريق و بجاى سنگ ريزه مرواريدهاى آبدار ريخته و بجاى خاك مشك و زعفران پاشيده و چون او را بديدم و هيچكس پيدا نشد خوف و ترس بر من بيفزود و از آنجا متوجه بازار شدم كوچها و درختان بسيار در حوالى آن نشانده بودند تنهاى آن مطرز از زر و برگها از زبر جد و شكوفه ها از سيم و ميوه هاى آن رسيده و در زير درختان آبهاى روان بر روى لؤلؤ و مرجان و نهر هاى آن از زر و سيم و قنوات آن از فضه كه لمعان آن بروشنى روز غالب بود من گفتم به حق آن كسى كه محمّد را به حق بخلق فرستاده كه مثل آن در دنيا نيست الْجَنَّةِ الَّتِي وُعِدَ الْمُتَّقُونَ پس بعضى از زبرجد و ياقوت و قدرى از آن جواهر و لؤلؤ و مشك و زعفران كه بر زمين ريخته بود بر - داشتم و بر پشت بستم و از آن شهر بيرون آمدم و خواستم كه بعضى از زبر جد و ياقوت از درهاى آن شهر بركنم نتوانستم پس بيمن باز گشتم و آنها را بمردمان نمودم ايشان در آن تعجب كردند و اين خبر\r\n","description":"","footnote":"","page_name":" 235 ","page_number":235},
  {"content":"\r\nاشتهار تمام يافت و بمعاويه كه در آن وقت حاكم شام بودانها گرديد معويه مرا بخلوت طلبيده گفت صورت حال را بگو من قصهء خود را از اول تا به آخر به او اخبار كردم پس مرا در مجلس بنشاند ، و كعب الاخبار را طلبيد و گفت يا ابا اسحق در دنيا شهرى هست كه بناى آن از زر و نقره باشد و درختان آن مكلل بجواهر كعب گفت آرى شهريست كه حق سبحانه در قرآن ياد كرده كه * ( لَمْ يُخْلَقْ مِثْلُها فِي الْبِلادِ ) * و آن را شداد ساخته معويه گفت قصه آن را بيان كن و حقيقت آن را به من اعلام نماى كعب گفت اين عاد اولايند نه عادى كه قوم هود بودند زيرا كه ايشان و هود همه از نسل عاد اولى بودند و عاد كه پدر قبيله عاد اولى بود اينها باسم او مسمى شده بودند و او دو پسر داشت شديد و شداد و چون عاد بمرد اين هر دو پسر او پادشاه ممالك شدند و همه پادشاهان عهد خود را مقهور و مغلوب ساختند بعد از آن شديد هلاك شد پادشاهى بر شداد مقرر گشت و همهء ملوك زمين منقاد او شدند تا آنكه هيچ پادشاهى نماند كه با او مقاومت تواند نمود و نهصد سال عمر داشت و چون وصف بهشت شنيد به جهت عناد و استكبار او بر خداى قصد آن كرد كه مثل آن را در دنيا بسازد پس باقصى و اكناف عالم فرستاد و همه را خبر كرد كه من چنين بنائى مىسازم و هر كه از جنس جواهر از قليل و كثير آن داشته باشد بايد كه بفرستند مردم عالم از ترس او آنچه داشتند بجانب او فرستادند و مقدار قطميرى نزد خود نگذاشتند و وى صد قهرمان را مقرر نمود با هر يكى دو هزار از شاگرد و استاد و ايشان در تمام عالم بگشتند به جهت تجسس موضعى كه آب و هواى خوش داشته باشد تا آنجا عمارت بنا كنند بهتر از صحراى عدن نيافتند پس آنجا بنياد بناى ارم كردند از زر و نقره مرصع بجواهر و لئالى و چشمهاى آب روان كردند و درختها بنشاندند و همه را بزر و سيم و جواهر مطرز كردند و در غرض سيصد سال با تمام\r\nرسيد و چون آن را تمام كردند بفرمود تا حصنى در اطراف او بساختند و در گرداگرد حصن هزار قصر بنياد كردند و در هر قصرى هزار خانه تا وزراى او كه چهار هزار بودند در آنجا بنشينند و بعد از اتمام آن ده سال ديگر بتهيهء راه اشتغال نموده امر كرد تا امراى او جمع شدند و از دار السلطنه خود بتماشاى آن شهر روان گشتند و چون بيكروزه او رسيد حق سبحانه ملكى را فرستاد تا صيحه بر ايشان زد و همه بمردند و آن شهر از نظر مردم پوشيد شد و خوانده‌ام كه در زمان حكومت تو مردى كوتاه بالاى سرخ رنگ سبز چشم كه بر روى خالى و بر گردن او نشانى باشد بطلب شتر بدانجا رسد و آن را ببيند و چون باز نگريست و ابن قلابه را بديد گفت هذا و اللَّه ذاك الرجل . و اصح آنست كه آن عاد قوم هود عليه السّلام بودند نه آنكه هود بقوم اخيره مبعوث شده باشد ، و از عقال شيبانى روايت است كه چون شداد و اتباع او بصيحه هلاك شدندى وى را پسرى بود در حضرموت و نام وى مرثد بن شداد او را بر ممالك خليفه كردند پدر را بر گرفت و بحضرموت آورد وى را بسدر و كافور بشست و در غارى\r\n","description":"","footnote":"","page_name":" 236 ","page_number":236},
  {"content":"\r\nبرد و بر تختي از زر خوابانيد و هفتاد حله منسوج بزر و سيم بر وى پوشيد و لوحي بزرگ بر بالين وى نهاد و اين بيتها نوشت .\r\n\r\nاعتبر بي ايها المغرور بالعمر المديد\r\nأنا شداد بن عاد صاحب الحصن العميد\r\n\r\n\r\nإن أهل الارض كانوا خائفين من وعيد\r\nو ملكت الشرق و الغرب بسلطان شديد\r\n\r\n\r\nفاتى هود و كنا في ضلال قبل هود\r\nفدعانا فعصيناه الى الامر الرشيد\r\n\r\n\r\nفأتتنا صيحة تهوى من الافق البعيد\r\nفتوفينا كزرع وسط بيداء حصيد\r\n\r\n( 9 ) - * ( وَثَمُودَ ) * آيا نديدى و خبر به تو نرسيد كه چه كرد آفريدگار تو به ثمود كه قوم صالح پيغمبر بودند * ( الَّذِينَ جابُوا الصَّخْرَ ) * آنان كه مىبريدند سنگها و كوه ها را براى مأوى خود * ( بِالْوادِ ) * بوادى قرى كقوله تعالى وَتَنْحِتُونَ مِنَ الْجِبالِ بُيُوتاً فارِهِينَ از سنگ ، و چوب بمعنى قطع است ، و گويند اول كسى كه نحت جبال و صخور و رخام نمود قوم ثمود بودند و ايشان هزار و هفتصد شهر بنا كردند ، و در بعضى تفاسير آمده كه هزار هزار و نهصد و نود هزار هزار و هشتاد و هفت خانه از سنگ بريدند و حق سبحانه صالح عليه السّلام را بر ايشان فرستاد متابعت نكردند و آخر عذاب بر ايشان نازل شد و همه مستأصل گشتند ، و تفصيل آن در ما تقدم سمت تحرير پذيرفته .\r\n( 10 ) -\r\n* ( وَفِرْعَوْنَ ) * و آيا ندانستى و به تو خبر نيامد كه چه كرد پروردگار تو بفرعون * ( ذِي الأَوْتادِ ) * كه خداوند جنود بسيار و اموال و حشم بيشمار بود كه استحكام و ربط ملك وى به آن بود هم چنان كه ربط و اتصال قطع خشب به يكديگر به وتد است ، يا خداوند مضارب بيشمار ، كه در وقت نزول ميزدند چه او را لشكرى فراوان بود بهر جا كه فرود ميآمد خيمه در خيمه ميكشيدند و چون استحكام خيمه بوتد است از اينجهت بذي الاوتاد موصوف گشت ، و يا ذى الاوتاد به اين اعتبار است كه نزد او باوتاد بازى ميكردند و بلهو و لعب مشغول مىگشتند ، و يا آن را به جهت آن ذى الاوتاد گفتند كه به چهار ميخ تعذيب مردمان مينمود و ايشان را آن چنان مىگذاشت تا هلاك مى - شدند . و از آن جمله حزبيل را با زن وى كه ماشطهء دختر فرعون بود و آسيه بنت مزاحم را به اين طريق هلاك گردانيد . چنانچه در اخبار آمده كه فرعون را خازنى بود كه حزبيل نام داشت و او با زن خود ايمان آورده بود و از اينجهت او را مؤمن آل فرعون ميگفتند و خداى تعالى از آن خبر داده كه ( قال رجل من آل فرعون ) و زنش ماشطهء دختر فرعون بود روزى دختر را سرش شانه ميكرد شانه از دستش بيفتاد گفت كور باد آن كس كه به خدا كافر شد ، دختر گفت پدر مرا مىگويى گفت نه خداى ديگر\r\n","description":"","footnote":"","page_name":" 237 ","page_number":237},
  {"content":"\r\nاست كه پدر تو را آفريده و خداى آسمان و زمين و جميع مخلوقات است و بىزن و انباز است دختر پدر را از اينواقف ساخت فرعون آن زن را طلبيد و گفت به همان طريق كه با دخترش گفته بود به او باز گفت فرعون به او گفت كه از اين گفته پشيمان شو و الا ترا ببدترين عذابى هلاك گردانم او گفت هر چه توانى بكن فرعون فرمود تا چهار ميخ بزدند و حيات و عقارب بر او گماشتند و دو پسر داشت هر دو را حاضر گردانيدند و گفتند از اين اعتقاد باز گرد و اگر نه پسرانت را بكشيم زن گفت جان من و فرزندان من فداى راه خدا باد پس پسر مهين را بگشتند و كهين را كه چهار ماهه بود بر سينهء او نشاندند و او را تهديد دادند كه اين را هم ميكشيم طفل بآواز آمد كه اى مادر بر نگردى كه دنيا اعتبار ندارد صلاح آنست كه خود را زودتر ببهشت باقى رسانى و اين طفل از جملهء آن شش طفل است كه پيش از وقت سخن گفتند پس پسر را بر سينه مادر بكشتند و بعد از آن مادر را به او رسانيدند ، خزبيل بگريخت و در بعضى كوه ها متحصن شد ، فرعون كسان خود را بتجسس او فرستاد دو كس از ايشان به او رسيدند او را ديدند كه در نماز ايستاده و سباع گرد او پاسبانى مىكردند اين دو كس باز گشتند و خبر بفرعون رسانيدند حزبيل مناجات كرد كه خدايا صد سالست كه عبادت تو مىكنم و از خلق پنهان ميدارم هر كدام از اين دو كس سرّ مرا نگهدارد ايمان روزى او گردان و آنكه افشاى سرّ من كند او را هلاك كن و به عذاب دوزخ گرفتار ساز پس يكى از آن دو كس با خود گفت اينكه سباع گرداگرد او در آمده‌اند و محافظت او ميكنند دلالت بر حقيت او مىكند بازگشت و به او ايمان آورد و ديگرى فرعون را به آن آنها كرد فرعون از او گواه طلبيد وى گفت رفيق من گواهست وى را حاضر ساختند او گفت من چيزى نديدم فرعون او را چهار ميخ فرمود و ديگرى را خلعت داد ، آسيهء بنت مزاحم كه مؤمنه و زن فرعون بود شنيد كه فرعون ماشطهء او را بر چهار ميخ بست و هلاك كرد او را ملامت نمود و گفت زنى بيگناه كه مدتها خدمت ما كرده هلاك كردى فرعون گفت اى آسيه تو نيز ديوانه گشته اى گفت من عاقلم و خداى تو و من و همه عالم يكيست و ترا اين قوت داده كه بر عالميان حكومت ميكنى و شكر نعمت او را نمىگذارى فرعون بر وى خشم گرفت و از پيش خودش براند مادر و پدرش را بخواند و گفت همان ديوانگى كه ماشطه را گرفته بود وى را گرفته ، مادر و پدر وى را ملامت كردند و گفتند ترا چه رسيده گفت دل من از ظلم فرعون پر شده دل از او برداشتم و روى خود را به خالق آسمان و\r\nزمين آوردم و بوحدانيت او معترف شدم ايشان گفتند خداى آسمان و زمين فرعونست گفت اگر راست مىگويد او را بگوئيد تا از براى من تاجى بسازد و آفتاب در پيش او نهد و ماه در پس آن و ستاره ها گرداگرد آن گفتند اين چگونه تواند كرد گفت خداى آن باشد كه هر چه خواهد تواند كرد فرعون اين بشنيد فرمود\r\n","description":"","footnote":"","page_name":" 238 ","page_number":238},
  {"content":"\r\nتا او را چهار ميخ بزنند در آن حال گفت ( رب ابن لى عندك بيتا فى الجنة ) خداى درهاى آسمان گشوده و جاى او را در بهشت بر او نمود و از فرعون و قومش خلاصى داد و پيش از آنكه او را عذاب نمايند قبض روح او نموده به بهشتش رسانيد ، و چون قبيلهء عاد و ثمود و فرعون در نهايت كفر و عناد بودند و متصف بطغيان و فساد از اينجهت بعد از اين ميفرمايد كه :\r\n( 11 ) - * ( الَّذِينَ ) * و اين مجرور المحل است صفت عاد و ثمود و فرعونست ، و مىتواند كه منصوب يا مرفوع المحل باشد بر ذم و بر هر تقدير مراد آنست كه اين هر سه گروه آنانند كه بجهل و غوايت * ( طَغَوْا ) * از حد بندگى در گذشتند و بر انبياء تجبر و تكبر نمودند * ( فِي الْبِلادِ ) * در شهر هايى كه حاكم بودند .\r\n( 12 ) - * ( فَأَكْثَرُوا ) * پس بسيار كردند * ( فِيهَا الْفَسادَ ) * در آن شهرها تباهيرا كه آن قتل مردمان بود به غير حق و غصب اموال ايشان و غير آن از انواع تعدى و چون كفر و ظلم ايشان بسر حد افراط رسيد و مستوجب عذاب گشتند .\r\n( 13 ) - * ( فَصَبَّ عَلَيْهِمْ ) * پس بريخت بر ايشان * ( رَبُّكَ ) * پروردگار تو * ( سَوْطَ عَذابٍ ) * تازيانهء عذاب را مراد احاطهء انواع مختلفهء عذابست و اصناف مختلفهء عقاب بر ايشان چه اصل سوط خلطست و تسميهء جلد به آن به جهت آنست كه آن مخلوط الطاقاتست و بعضى از آن ملاصق بعضى ديگر پس حقيقت معنى آنست كه فرو گرفت ايشان را انواع عقوبت دنيا و آخرت ، گويند كه مراد بسوط عذاب عذاب دنيا است و ذكر آن به اين عنوان به جهت اشعار است بر آنكه عذاب دنياى ايشان نسبت به عذاب آخرت نسبت ضرب تازيانه است بضرب شمشير ، و عمرو بن عبيد روايت كرده كه حسن بصري چون به اين آيه رسيد گفت ان عند اللَّه أسواطا كثير . فأخذهم بسوط منها يعنى نزد خدا انواع بسيار است از عذاب و نكال پس ايشان را بگرفت بيكنوع از آن و چون سوط آلت ضرب است كه نوعى از عذاب است آن را استعاره نموده براى عذاب ، بعد از آن به جهت تهديد اهل كفر و عناد خطاب بحبيب خود صلَّى اللَّه عليه و آله و سلَّم مىكند كه :\r\n( 14 ) - * ( إِنَّ رَبَّكَ ) * بدرستى كه آفريدگار تو * ( لَبِالْمِرْصادِ ) * هر آينه در گذرگاه است و در موضع ترقب يعنى هم چنان كه كسى كه در مرصاد نشسته مترصد گذرندگانست و هيچ چيز از او فوت نميشود از حق سبحانه نيز چيزى فوت نميگردد از افعال و اقوال بندگان بلكه همه آن را مىبيند و مىشنود اصلا پوشيده و پنهان نيست و همه را بر وفق آن جزاء خواهد داد پس ذكر مرصاد تمثيل است براى ارصاد او سبحانه كفار و عصات را به عذاب و عقاب ، و از صادق صلوات اللَّه عليه منقول است كه مرصاد قنطره ايست بر صراط كه از آن نگذرد كسى كه ظلم كرده باشد بر بنده اى از بندگان\r\n","description":"","footnote":"","page_name":" 239 ","page_number":239},
  {"content":"\r\nخدا از بعضى عرب پرسيدند اين ربك گفت لبالمرصاد مراد نه مكان است بلكه علم او سبحانه است به آن ، از حضرت امير المؤمنين عليه السّلام پرسيدند كه أين كان ربنا قبل ان خلق السموات و الارض فرمود\r\nاين سؤال عن مكان و كان اللَّه و لا مكان\r\n( 1 ) ابن عباس را از اين آيه سؤال كردند فرمود كه بنده را بر هفت جاى در جسر دوزخ بدارند و از ايشان بپرسند در اول از شهادت لا إِله إِلَّا اللَّه اگر از عهد آن بيرون آيد بموضع دوم آيد و او را از نماز سؤال كنند و در سوم از زكات پرسند و در چهارم از روزه و در ششم از عمره و در هفتم از مظالم و در هر موضعى از اين مواضع كه اجابت آن نتواند نمود او را بدوزخ اندازند و در موضع هفتم اگر مرتكب مظالم شده باشد و طاعت متطوعه از او صادر گشته آن را بخصمان وى دهند و او را ببهشت برند و الا بدوزخ افتد و به قدر آن معذب گردد .\r\n( 15 ) - * ( فَأَمَّا الإِنْسانُ ) * اين متصل است بقوله إِنَّ رَبَّكَ لَبِالْمِرْصادِ كانه قيل ان اللَّه لا يريد من الانسان الا الطاعة و السعى للاخرة و هو مرصد للعقوبة للعاصى فاما الانسان فلا يريد ذلك و لا يهمه الا العاجلة و ما يلذه و ينعمه ، پس بدرستى كه خداى نميخواهد از آدمى مگر طاعت و سعي براى نفع آخرت در حالتى كه مترصد است براى عاصى بعقوبت پس اما آدمى نميخواهد اين را و اهتمام ندارد مگر توانگرى و نيكو حالى در دنيا و مستلذات آن فلهذا * ( إِذا مَا ابْتَلاه رَبُّه ) * چون بيازمايد او را پروردگار او بشكر بر نعمت او يعنى اراده نمايد كه بسپاس دارى او بر توانگرى و نيكو حالى ظاهر گردد * ( فَأَكْرَمَه ) * پس گرامى كندش بجاه و اقتدار * ( وَنَعَّمَه ) * و نعمت دهد او را و معيشت را بر او فراخ گرداند و به آسانى كار وى را بسازد .\r\n* ( فَيَقُولُ ) * پس گويد از روى فرح * ( رَبِّي أَكْرَمَنِ ) * پروردگار من گرامى كرد مرا و با من اين كرامتها فرموده ، يعنى گمان برد كه سبب كرامت او توسع نعمت از پروردگار او بوده بدانكه * ( فَيَقُولُ ) * تا آخر خبر مبتداست كه ( انسان ) است و ذكر ( فا ) به جهت آنكه ( اما ) متضمن معنى شرطست و ظرف متوسط در تقدير تأخير كانه قيل فأما الانسان فقائل ربى اكرمن وقت ابتلائه بالانعام و همچنين است قوله :\r\n\r\n","description":"","footnote":"\r\n( 1 ) استشهاد بدين روايت معتبر از جهت اثبات آنست كه كلمهء مرصاد در اينجا بمعنى حقيقى خود كه عبارتست از كمين گاه و مكانى كه چشم داشت به چيزى دارند و يا انتظار كسى را مىبرند استعمال نشده بلكه از باب تمثيل و بر سبيل تجوز است زيرا كه با دلائل و براهين قطعيهء عقليه و نقليه ثابت شده كه حقتعالى منزهست از جسميت و لوازم جسمانيت و براى ذات اقدس او مكانى نيست خواه مكان باصطلاح متكلمين و خواه مكان باصطلاح حكماء و خواه مكان بدان معنى كه فلاسفهء امروزى گويند و خواه مكانى كه يكى از عرفاء هم از براى اجسام و هم از براى ارواح قائل شده و از براى هر يك از اجسام و ارواح سه نوع مكان اثبات نموده و چون تحقيق وى مفصل است از ذكر آن در اينجا خوددارى كرديم .\r\n","page_name":" 240 ","page_number":240},
  {"content":"\r\n( 16 ) - * ( وَأَمَّا إِذا مَا ابْتَلاه ) * زيرا كه در اين تقدير است كه : و اما الانسان اذا ما ابتليه تا موافق قسيم او باشد كه حق و او آنست كه آنچه بعد از * ( أَمَّا ) * اولى و ثانيه واقع شده باشد متقابلان باشند پس معنى آيه آن است كه اما آدمى چون بيازمايد پروردگار او را به فقر و فاقه و درويشى * ( فَقَدَرَ عَلَيْه ) * پس تنگ سازد بر او * ( رِزْقَه ) * روزى او را .\r\n* ( فَيَقُولُ رَبِّي ) * پس گويد از روى جزع و ناشكيبايى آفريدگار من * ( أَهانَنِ ) * خوار كرد مرا يعنى گمان برد كه سبب هوان او فقر است و به جهت اين گويد كه خدا مرا به فقر خوار گردانيد ، خلاصه معنى آنست كه آدمى به جهت اشتغال او بحطام دنيا و لذات آن و اهتمام او به آن كرامت خود را بتوانگرى داند و اهانت خود را بدرويشى و اين از قصور نظر و قلت فهم است و تدبر چه بحسب حقيقت كرامت بطاعت است و مذلت به معصيت كقوله إِنَّ أَكْرَمَكُمْ عِنْدَ اللَّه أَتْقاكُمْ و تقتير گاهى مؤدى بكرامت دارين است ، و توسيع گاهست كه مفضى باشد باستدراج هم چنان كه نسبت باعداء كه موجب انهماك است در حب دنيا و لهذا او را به دو قول مذمت كرده و ردع نموده و فرمود كه :\r\n( 17 ) - * ( كَلَّا ) * يعنى نه چنان است كه آدمى تصور كرده از كرامت بغنا و اهانت به فقر ، در كشاف آورده كه اگر كسى سؤال كند كه چرا حق سبحانه نگفت كه ( فأهانه و قدر عليه رزقه ) هم چنان كه فرموده كه فَأَكْرَمَه وَنَعَّمَه تا هر دو قول مقابل يكديگر باشند گوئيم زيرا كه بسط كرامتست از خدا ببنده كه آن عبارتست از انعام او سبحانه ببنده بر سبيل تفضل بدون سابقه و اما تقتير اهانت نيست زيرا كه اخلال بتفضل اهانت نميباشد بلكه ترك كرامت است و گاه هست كه مولى مكرم عبد خود است و مهين او و گاهست كه غير مكرمست و غير مهين پس عدم اكرام مستلزم اهانت نباشد و لهذا اگر زيد هديه اى به تو انعام كرد مىگويى أكرمنى بماله و اگر اهداء نكرد نمىگويى أهاننى و لا أكرمنى ، و اگر سؤال كنى كه حق سبحانه تصحيح اكرام خود كرده و اثبات آن نموده و فرموده فَأَكْرَمَه و بعد از آن انكار اينقول كرده و ذم آن نموده بقوله رَبِّي أَكْرَمَنِ هم چنان كه انكار اين قول نموده كه أَهانَنِ و بر آن مذمت كرده و هر دو ضد يكديگرند گوئيم انكار حق سبحانه بقول بنده كه رَبِّي أَكْرَمَنِ و ذمّ آن بر آن به جهت آنست كه بنده آن را گفته است بر قصد خلاف آنچه حقتعالى تصحيح آن كرده و اثبات آن نموده به اينكه قصد كرده به آنكه حقتعالى آنچه به او داده به جهت كرامت او است نزد حق سبحانه و استحقاق و استيجاب او هم چنان كه عادت افتخار و جلالت اقتدار مردمانست نزد خودشان كقوله إِنَّما أُوتِيتُه عَلى عِلْمٍ عِنْدِي و حال آنكه اعطاى او سبحانه بر وجه تفضل است بدون استيجاب و سابقه نه بسبب أنساب و احساب كه ايشان به آن\r\n","description":"","footnote":"","page_name":" 241 ","page_number":241},
  {"content":"\r\nافتخار ميكنند و استحقاق كرامت را از آن ميدانند پس حقيقت معنى آيه آنست كه اگر حق سبحانه از روى تفضل بآدمى اكرام نمايد بر وفق حكمت و مصلحت نعمت خود را بر او منبسط سازد او گويد كه بر سبيل افتخار و اظهار استحقاق آنكه رَبِّي أَكْرَمَنِ نه به قصد تفضل ، و يا گوئيم كه انكار و ذم منساق است بقوله رَبِّي أَكْرَمَنِ يعنى چون حق سبحانه بر بنده تفضل مينمايد و اكرام مىكند او را به آن وى اعتراف مينمايد بفضل حق سبحانه و اكرام او و اگر ترك تفضل مىكند بر او وى آن را بهوان تسميه مىكند و حال آنكه اين هوان نيست چنان كه دانسته شد ، و مؤيد اينوجه است ذكر اكرام در قوله فَأَكْرَمَه انتهى كلام صاحب كشاف ، پس بر سبيل التفات از غيبت ميفرمايد كه سوءت شما منحصر در قول مذكور نيست * ( بَلْ ) * بلكه فعل شما أسوء است از قول شما و ادلست بر تهالك شما بمال و آن اينست كه * ( لا تُكْرِمُونَ الْيَتِيمَ ) * گرامى نميداريد طفل بىپدر را و از مالى كه خداى بشما كرامت فرموده او را نمينوازيد بلقمه و خرقه و تفقد و دلجويى او نميكنيد بصلهء و و عطيهء تا از ذل سؤال خلاصى يابد ، تخصيص يتيم به جهت آنست كه او را كافلى نيست كه بامر او قيام نمايد و حضرت رسالت صلَّى اللَّه عليه و آله و سلَّم فرمود كه\r\nأنا و كافل اليتيم كهاتين فى الجنة\r\nو اشارة بسبابه و وسطى كرد ، مقاتل گفته كه قدامة بن مظعون در حجر امية بن خلق يتيم بود و اميه او را از حق خودش منع ميكرد و مال او كه نزد اميه بود در انفاق او صرف نميكرد حق سبحانه فرمود كه مال يتيم را كه در تحت تصرف شما است صرف نفقه او نميكنيد و اين بنا بر عادت كفار بود كه يتيم را محروم مىساختند از مالى كه بطريق ارث به دو مىرسيد .\r\n( 18 ) - * ( وَلا تَحَاضُّونَ ) * و تحريص نمىكنيد يكديگر را * ( عَلى طَعامِ الْمِسْكِينِ ) * بر دادن طعام بدرويش ، مراد آن است كه به جهت فرط محبت شما بر حطام دنيا و بخل بر آن نه يتيم را دلنوازى ميكنيد و نه مسكين را نوازش مىنمائيد و نه يكديگر را بر آن ترغيب مينمائيد ، و بعضى گفته‌اند كه معنى آيه آن است كه من مال را بشما داده‌ام تا به آن اكرام ايتام نمائيد و اعطاى مساكين و چون شما ترك اعطا و اكرام مينمائيد موجب اهانت شما مىشود نه تقتير سبب اهانت شما باشد .\r\n( 19 ) - * ( وَتَأْكُلُونَ التُّراثَ ) * و مىخوريد ميراث او را * ( أَكْلًا لَمًّا ) * خوردنى كه خداوند جمعيتست يعنى مالها را از حلال و حرام مىخوريد و هيچ تفرقه نمىكنيد ميان آنها و از يكديگر امتياز نمينمائيد ، گويند مراد اموال ايتام است كه با مالهاى خود خلط ميكردند و همه را مىخوردند و هيچ به يتيمان نميدادند ، و در اخبار آمده كه ايشان ميراث بنساء و صبيان نمىدادند و مالهاى ايشان را با مال خود جمع مىكردند و همه را خود مىخوردند و آنها را محروم مىكردند ، و يا\r\n","description":"","footnote":"","page_name":" 242 ","page_number":242},
  {"content":"\r\nآنكه مالهاى خود را برغبت تمام ميخوردند و حقوق واجبه آن را بمستحقان نمىرسانيدند ، و يا آنكه طعام پاك و نجس را مىخوردند ، و يا آنكه آنچه ميت جمع كرده بود از ظلمه ايشان آن را ميخوردند با آنكه عالم بودند بغصبيت آن ، و مىتواند بود كه اينكلام براى ذم وارث باشد كه به سهولت تمام مال موروث به او رسيده باشد بدون مشقت و عرق جبين و او در انفاق آن اسراف كند و در اكل آن توسعه نمايد و جميع مشتهيات خود را از اطعمه و اشربه و البسه و فوا كه به آن ضم كند و خورد هم چنان كه دأب بطالين است از وراث .\r\n( 20 ) -\r\n* ( وَتُحِبُّونَ الْمالَ ) * و دوست مىداريد مال را * ( حُبًّا جَمًّا ) * دوستى بسيار و فراوان با حرص و شره و منع حقوق يا دوست مىداريد كثرت مال را از فرط حرص و به جهت آن جمع ميكنيد از غير وجه آن و صرف آن مىنمائيد در غير مصرف آن و از عاقبت آن تفكر نميكنيد .\r\n( 21 ) - * ( كَلَّا ) * ردعست از فعل مذكور و انكار آن يعنى باز ايستيد از اين امر ناشايسته و نابايسته و ما بعد اين وعيد است بر آن و تحسر ايشان بتفريط و هو قوله * ( إِذا دُكَّتِ الأَرْضُ ) * يعنى ياد كن كه چون شكافته شود زمين * ( دَكًّا دَكًّا ) * شكستنى بعد از شكستنى يعنى پاره پاره گردد و تلال و جبال آن همه هموار گردند ، يا مانند گرد بر هوا منتشر و پراكنده شود و همه زمين هموار گردد كه اصلا ارتفاع و انخفاض در آن نماند ، يا كشيده شود زمين در روز قيامت مانند كشيدن أديم ، و قول اخير منقولست از ابن عباس - رضى اللَّه عنه - و اين قريب بمعنى اولست .\r\n( 22 ) - * ( وَجاءَ رَبُّكَ ) * و بيايد پروردگار تو يعنى ظاهر گردد آيات قدرت و آثار هيبت و سطوت پروردگار تو ، چه اسناد مجيىء به خدا نه بر حقيقت خود است زيرا كه حركت و انتقال نسبت به كسى است كه در جهتى باشد تعالى اللَّه عن ذلك علوا كبيرا ، پس اين تمثيل است براى ظهور آيات اقتدار و تبيين آثار قهر و سلطنت او سبحانه كه ممثل شد حال آن به حال پادشاه كه بحضور او ظاهر گردد از آثار هيبت و سياست آنچه ظاهر نشود بحضور همه عساكر و وزراء ، از حسن و جبائى منقولست كه اى ( جاء أمر ربك و قضاؤه و محاسبته ) ، و ابو مسلم گفته كه ( جاء أمره الذى لا أمر معه بخلاف حال الدنيا ) و بعضى محققان گفته كه معني آن است كه بيايد ظهور پروردگار تو به جهت ضرورت معرفت به او در آن روز چه ظهور معرفت بشيئى قايم مقام ظهور و رؤيت آن شيء است و چون معارف الهى در آن روز بديهى و ضرورى باشد ( 1 ) پس آن بمنزله ظهور و تجلى او باشد مر اهل\r\n\r\n","description":"","footnote":"\r\n( 1 ) نيكوترين وجهى كه در توجيه آيهء شريفه * ( وَجاءَ رَبُّكَ ) * . الاية بيان كرده‌اند گفتهء أبو مسلم است زيرا كه موافقت دارد با آنچه در كتاب عيون أخبار الرضا عليه السلام از حسن بن على بن فضال مرويست كه قال : سألت الرضا عليه السلام عن قول اللَّه عزّ و جل * ( وَجاءَ رَبُّكَ ) * فقال عليه السلام انه لا يوصف بالمجيء و الذهاب تعالى عن الانتقال انما يعنى بذلك و جاء أمر ربك و مراد از آمدن امر پروردگار ظهور آيات قدرت آثار قهر او يا آمدن فرمان الهيست بمحاسبه و رسيدگى باعمال بندگان و جزاء و پاداش و كردار و گفتار اينان .\r\n","page_name":" 243 ","page_number":243},
  {"content":"\r\nمحشر را * ( وَالْمَلَكُ ) * و بيايند فرشتگان بعرصه محشر * ( صَفًّا صَفًّا ) * صفى از پس صفى بحسب منازل و مراتب ، و در بعضى تفاسير آورده‌اند كه اهل هر آسمانى صفي عليحده باشد ، و از ضحاك منقولست كه چون روز قيامت آسمان متزلزل شود فرشتگان از اماكن خود به زمين نازل شوند و هفت صفت شده احاطه به جميع جنيان و آدميان نموده چشم بر ايشان گمارند تا چه حادثه رخ نمايد .\r\n( 23 ) - * ( وَجِيءَ يَوْمَئِذٍ بِجَهَنَّمَ ) * و آورده شود در آن روز جهنم يعنى ظاهر كرده شود از پس پرده حجاب و اهاويل آن باهل محشر نموده شود كقوله تعالى وَبُرِّزَتِ الْجَحِيمُ * ( يَوْمَئِذٍ ) * اين بدلست از إِذا دُكَّتِ و عامل هر دو قوله * ( يَتَذَكَّرُ الإِنْسانُ ) * يعنى در آن روز ياد كند آدمى گناهان خود را يا پند گيرد زيرا كه عالم شود بقبح عمل خود و بدان ندامت خورد * ( وَأَنَّى ) * و از كجا باشد * ( لَه الذِّكْرى ) * او را ياد كردن و يا پند گرفتن ، و در كلام مضافى محذوفست و تقدير اينكه من أين له منفعة الذكرى تا منافى و مناقض ما قبل نباشد ، يعنى او را از كجا باشد فايدهء ياد كردن يا منفعت پند گرفتن چه ترتب نفع بر تذكر است كه در دنيا باشد نه آنجا ، در كشاف و طبرسى و غيرهما مذكور است كه از ابو سعيد خدرى روايت است كه چون اين آيه نازل شد رنگ روى مبارك آن حضرت صلَّى اللَّه عليه و آله بغايت متغير شد و اصحاب چون آن حال را مشاهده كردند بسيار پريشان و مضطرب گشتند و جرأت آن نداشتند كه منشأ آن را از حضرت صلَّى اللَّه عليه و آله و سلَّم سؤال كنند نزد امير المؤمنين عليه السّلام آمدند و گفتند يا ابا الحسن رسول صلَّى اللَّه عليه و آله و سلَّم را حادثه عظيم روى نموده و به جهت اين بسيار متغير اللون گشته و مشوش الحال شده ما را حد آن نيست كه سبب را از آن حضرت استفسار كنيم امير المؤمنين عليه السّلام بيامد و در پس پشت آن حضرت بنشست و او را در بر گرفت و بر كتفين وى بوسه داده گفت\r\nيا رسول اللَّه بأبى أنت وامى ما الذى حدث اليوم و ما الذى غيرك\r\nچه حادثه امروز واقع گشته و چه چيز رنگ و روى ترا متغير ساخته حضرت صلَّى اللَّه عليه و آله و سلَّم فرمود كه جبرئيل نزد من آمده اين آيات را بر من خواند كه * ( كَلَّا إِذا دُكَّتِ الأَرْضُ دَكًّا دَكًّا وَجاءَ رَبُّكَ وَالْمَلَكُ صَفًّا صَفًّا وَجِيءَ يَوْمَئِذٍ بِجَهَنَّمَ يَوْمَئِذٍ يَتَذَكَّرُ الإِنْسانُ وَأَنَّى لَه الذِّكْرى ) * فرمود كه\r\nيا رسول اللَّه كيف يجاء بها\r\nدوزخ را چگونه بيارند فرمود\r\nيجيء بها سبعون ألف ملك يقودونها بسبعين الف زمام فتشرد شردة لو تركت لا حرقت أهل الجمع ثم أتعرض لجهنم\r\n","description":"","footnote":"","page_name":" 244 ","page_number":244},
  {"content":"\r\nفتقول مالى و لك يا محمّد فقد حرم اللَّه لحمك على و لا يبقى احد إلا قال نفسى نفسى و ان محمّدا يقول رب امتى امتى\r\nيعنى بيارند دوزخ را هفتاد هزار فرشته و بكشند آن را به هفتاد هزار زمام و به همين طريق او را بعرصات آرند ، و در روايتى ديگر واقع شده كه جمره ايرا از جمرات دوزخ به هفتاد هزار زمام بمحشر حاضر سازند پس يك شرر از آن شررها بجهد كه اگر فرشتگان دفع آن نكنند جمله اهل قيامت را بسوزد پس من متعرض دوزخ شوم او بسخن در آيد كه اى محمّد مرا با تو چه كار حق سبحانه گوشت تو را بر من حرام گردانيده و نزد آن حال هيچكس نماند الا كه گويد نفسى نفسى و محمّد گويد اى پروردگار من\r\nامتى امتى\r\nبفرياد امت من رس و چون كافر مفرط بيند كه پند گرفتن سود ندارد و اثرى بر تذكر مترتب نميشود از روى حسرت و ندامت .\r\n( 24 ) - * ( يَقُولُ ) * گويد * ( يا لَيْتَنِي ) * كاشكى من * ( قَدَّمْتُ ) * پيش ميفرستادم عمل خيرى * ( لِحَياتِي ) * براى زندگانى من در اين عالم يا در وقت حيات من در دنيا و بنا بر معنى أخير لام بمعنى ( فى ) باشد از براى توقيت كقول الشاعر ( جئت لعشر ليال خلون من رجب ) اين آيه ابين دليل و امتن حجت است بر آنكه اختيار در دست مكلف است و معلق به قصد و ارادهء او و محجور نيست از طاعات و مجبر بر معاصي هم چنان كه مذهب اهل اهواء و بدعت است و اگر نه اظهار تحسر بيوجه ميبود و ذكر تأسف بىمعنى .\r\n( 25 ) - * ( فَيَوْمَئِذٍ ) * پس آن روز * ( لا يُعَذِّبُ عَذابَه ) * عذاب نكند كسى را مثل عذاب خداى * ( أَحَدٌ ) * هيچ يكى از مردمان .\r\n( 26 ) - * ( وَلا يُوثِقُ ) * و بند نكند بسلاسل و أغلال هيچكس را * ( وَثاقَه ) * مانند بند كردن خداى * ( أَحَدٌ ) * هيچ يك مراد آنست كه در روز قيامت متولى عذاب خداى و وثاق او نباشد شخصى غير از او سبحانه زيرا كه همهء امر خداى را باشد و ميتواند بود كه ضمير الْوَثاقَ و عذاب راجع به انسان باشد يعنى هيچ احدى از زبانيه عذاب نكند شخصى را مانند عذاب كردن آدمى كافر را و هيچكدام از ايشان به سلاسل بند نكند كسى را مانند بند كردن او را و بنا بر قرائت يعقوب و كسايى يُعَذِّبُ و * ( يُوثِقُ ) * بصيغهء مجهول ضمير راجع بانسانست و معنى اينكه عذاب كرده نميشود مثل عذاب كردن آدمى و بند كرده نميشود مثل بند كردن او يا آنكه عذاب نكند احدى در دنيا مثل عذاب خداى در آخرت و بند نكند مثل بند كردن خداى در آن سراى چه عذاب و وثاق او أشد و أصعب است از جميع انواع عذاب و وثاق و مراد به انسان صنفى است از اصناف كفار كه متناهى در كفر و عناد باشند و گويند مراد شخص معين است كه آن ابى بن خلف است چنان كه در بعضى روايات آمده يا آنكه معنى اين باشد\r\n","description":"","footnote":"","page_name":" 245 ","page_number":245},
  {"content":"\r\nكه مواخذه نمىشود هيچ احدى عذاب انسان ديگر را كقوله وَلا تَزِرُ وازِرَةٌ وِزْرَ أُخْرى حق سبحانه در وقت موت مؤمن يا در وقت بعث او يا در حين دخول او در جنت با او خطاب كند بكيفيتى كه با موسى عليه السّلام در طور خطاب نمود يا به زبان ملكى فرمايد كه :\r\n( 27 ) - * ( يا أَيَّتُهَا النَّفْسُ الْمُطْمَئِنَّةُ ) * اى نفس آرام گرفته بذكر من و فارغ و مستغنى از غير من ( 1 ) كه شاكر بودى در نعمت و صبر نمودى در بليه يا ايمان آورنده از سر اطمينان و يقين بدون خلجان ريب و اختلاج شك در وحدت من يا ايمنى از خوف و حزن و عتاب و عذاب من .\r\n( 28 ) - * ( ارْجِعِي إِلى رَبِّكِ ) * باز گرد بسوى موعد پروردگار خود * ( راضِيَةً ) * در حالتى كه پسند كننده باشى آنچه به تو دهند يا شاكر و صابر بودى در دنيا بدانچه به تو رسيده بود يا خشنودى بافعال خود كه مشاهده ثواب آن ميكنى * ( مَرْضِيَّةً ) * پسنديده شده نزد خداى بعملى كه كرده .\r\n( 29 ) - * ( فَادْخُلِي ) * پس در آى * ( فِي عِبادِي ) * در زمرهء بندگان شايستهء من و منتظم شود در سلك ايشان .\r\n( 30 ) - * ( وَادْخُلِي جَنَّتِي ) * و در آى در بهشت من با ايشان با زمرهء متقربان پس مستضىء شو بنور ايشان چه جواهر قدسيه مانند مرآت متقابله‌اند ، اضافهء عباد و جنة به خود به جهت اشعار است بر تشريف و تعظيم و گويند مراد بنفس روح است و معنى آنكه داخل شو در اجساد عباد من كه از آن مفارقت كرده بودى ، و صالح بن حسان گفته كه اين آيه نازل شد در وقتى كه حمزة بن عبد المطلب عليه السّلام را كفار در احد شهيد كردند ، و قول ديگر آن است كه دربارهء حبيب بن عدى نزول يافته در حينى كه اهل مكه او را بدار كشيدند و روى او را بمدينه كردند او گفت كه ( اللهم ان كان لى عندك\r\n\r\n","description":"","footnote":"\r\n( 1 ) ما در پاورقى ص 78 ذكر كرديم كه حكماء و عرفاء و صوفيه و متكلمين در حقيقت نفس ، بسيار سخن گفته و مذاهب عديده اى اختيار كرده‌اند و فيض كاشانى در بعض مؤلفاتش چهارده مذهب در اين باره نقل فرموده است و بهر حال مراد از نفس در اين آيه و هم در بسيارى از آيات ديگر ظاهرا همان جوهر ملكوتى و نفس ناطقهء انسانى و حقيقت آدميست كه آن را در فارسى روان گويند و در بعض آيات قرآن و بسيارى از روايات تعبير از آن بروح و قلب نيز شده است و علماء اخلاق و تهذيب نفس به لحاظ احوال و اطوار نفس از براى آن مراتب و درجاتى قائل شده و در هر جا باعتبار حيثيتى از حيثيات ، عددى براى آن درجات ذكر نموده‌اند و در اينجا اقتباس از قرآن كريم كرده گويند : نفس انسانى بر سه گونه است ( 1 ) نفس اماره ( 2 ) نفس لوامه ( 3 ) نفس مطمئنه و ما در آنجا معانى اين سه لفظ را توضيح داده و بيان كرديم كه نفس مطمئنه آنست كه بسرحد يقين رسيده و در برابر عوامل دنيويه و مشتهيات نفسانيه داراى طمأنينه و آرامش باشد و ملايمات و ناملايمات دنيا آن را مضطرب و پريشان نسازد اكنون گوئيم كه اين ثبات و اطمينان حاصل نشود مگر براى آن نفسى كه داراى ايمان كامل و پيوسته به ياد پروردگار باشد چنانچه فرمود * ( أَلا بِذِكْرِ اللَّه تَطْمَئِنُّ الْقُلُوبُ ) * .\r\n","page_name":" 246 ","page_number":246},
  {"content":"\r\nخير فحول وجهى نحو قبلتك ) بار خدايا اگر مرا نزد تو منزلتى هست روى مرا به قبله كن حق سبحانه روى او را به قبله گردانيد و هيچكس قدرت آن نداشت كه روى او را از آن بگرداند و بجانب ديگر كند ، و اظهر آن است كه آيه بر عموم خود باشد و اگر نزول آن مخصوص باشد بحمزه يا بحبيب حكم او عام خواهد بود مر كسانى را كه متصف بصفت او باشند چنان كه از عبد اللَّه بن عمر روايتست كه چون بندهء مؤمن مشرف بر موت شود حق سبحانه دو فرشته بفرستد تا از براى وى تحفه اى از بهشت بياورند و به او گويند كه اى نفس آرميده بيرون آى راضى و مرضى با روح و ريحان شو پس مكيف شود برايحهء طيبه كه بمراتب از بوى مشك خوش بوتر باشد و چون آن رايحه را فرشتگان آسمان بشنوند با خود گويند كه نفس بندهء مؤمن ميآرند درهاى آسمان به روى او بگشائيد و بر وى صلوات دهيد و او را نزد عرش خداى برند و چون فرشتگان كه قابض روح وى باشند آنجا رسند خداى را سجده كنند و گويند بار خدايا تو عالمى كه اين بنده مؤمن است هميشه ترا پرستيده لمحه اى بر تو انباز نگرفته حق سبحانه بميكائيل خطاب كند كه اين نفس را نزديك نفوس مؤمنان برو بفرما تا قبر وى را در طول و عرض هفتاد گز فراخ سازند و از روح و ريحان بهشت مطيب گردانند پس او در قبر خود چنان خواب كند كه عروس بر بالاى جامهاى الوان و وقتى كه از خواب برخيزد همچه كسى باشد كه بمراد خود خواب كرده باشد و چون كافر را موت نزديك شود حق تعالى دو فرشته بفرستد و به او گويند\r\nيا أيتها النفس الخبيثة ارجعى الى الجحيم و العذاب الاليم\r\nاز سعيد بن جبير مرويست كه چون عبد اللَّه عباس در طايف وفات كرد مرغى بيامد كه بر شكل وى كسى نديده بود و در نعش وى رفت و بيرون نيامد و در آن وقت كه او را دفن كردند بر سر قبر وى از هاتفى مىشنيدند كه ميگفت * ( يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ راضِيَةً مَرْضِيَّةً فَادْخُلِي فِي عِبادِي وَادْخُلِي جَنَّتِي ) * .\r\n\r\nسورة البلد\r\nمكيست و بيست آيتست باجماع .\r\nابى بن كعب از حضرت رسول صلَّى اللَّه عليه و آله و سلَّم روايت كرده كه هر كه قرائت او در فرايض لا أُقْسِمُ بِهذَا الْبَلَدِ باشد يا تلاوت كند حضرت حق سبحانه و تعالى او را امان دهد از غضب و خشم خود در روز قيامت .\r\nو ببايد دانست كه چون حضرت حقتعالى سورة الفجر را انزال نمود بذكر نفس مطمئنة در اينسوره تبيين وجه اطمينان نمود كه آن نظر است در طريق معرفت حقتعالى و آن را مؤكد ساخته به قسم و فرمود كه :\r\n","description":"","footnote":"","page_name":" 247 ","page_number":247},
  {"content":"\r\n( 1 ) -\r\n* ( بِسْمِ اللَّه الرَّحْمنِ الرَّحِيمِ لا أُقْسِمُ ) * البته سوگند ميخورم * ( بِهذَا الْبَلَدِ ) * بدين شهر يعنى مكه و چون سوگند نخورم به اين شهر ؟ ! ( 2 ) - * ( وَأَنْتَ حِلٌّ ) * و حال آنكه تو فرود آمده اى * ( بِهذَا الْبَلَدِ ) * بدين شهر و با آنكه مكه موضع من و مثاب خلق و ميقات حج و مكان بيت الحرام و محل ابراهيم و اسمعيل عليهما السلام نيز هست قسم را مقيد ساخت بحلول حضرت رسالت صلَّى اللَّه عليه و آله و سلَّم در او به جهت اظهار مرتبهء فضل آن حضرت صلَّى اللَّه عليه و آله و سلَّم و اشعار بر آنكه مرتبه و مزيت و شرف مكان بسبب مرتبه و شرف اهل آنست يعنى اين شهر به جهت آنكه مولد تو در اينجا است و در او نزول اجلال نموده اى شايستهء آنست كه بوى سوگند خورند و بعضى گفته‌اند كه معنى آنست كه قسم به اين بلد در حالتى كه تو حلالى به اين يعنى بر تو حلالست آنچه كسى ديگر را حلال نبوده و نيست از قتل و اسر و اين در ساعتى از روز فتح مكه بود كه حق سبحانه به او امر نمود كه كافران مكه را بكشد و اسير كند پس در آن ساعت ابن حنظل را بكشت و حال آنكه دست در آستانه كعبه زده بود و مقيس بن صبابه را و غيره بقتل رسانيد و بعد از آن فرمود\r\nان اللَّه حرم مكة يوم خلق السموات و الارض فهى حرام الى أن تقوم الساعة لم تحل لاحد قبلى و لن تحل لاحد بعدى و لم تحل لى الا ساعة من نهار فلا يعضد شجرها و لا يختلى خلاها و لا ينفر صيدها و لا تحل لقطتها الا لمنشد\r\nيعنى بدرستى كه حرام گردانيده حق سبحانه مكه را روزى كه بيافريد آسمان و زمين را پس مكه حرامست تا آنكه قيامت قايم شود حلال نبوده مر هيچ كس را كه پيش از من بوده و هرگز حلال نشود مر كسى را كه بعد از من باشد و مرا حلال نيست مگر يك ساعت از روز كه حلال بود ، پس شجر آن را قطع نمى - بايد كرد و گياه تر او را نبايد بريد و صيد آن را نتوان رهانيد و لقطهء آن حلال نيست مگر مر كسى را كه تعريف آن كند ، عباس فرمود يا رسول اللَّه اذخر را استثناء فرما كه آن محتاج اليه است مر قيون ( 1 ) و قبور و بيوت ما را حضرت فرمود\r\nإلا الاذخر\r\nو بنا بر اين تفسير آيه از قبيل سبق نزول حكمتست بر فعل چه فتح مكه بعد نزول اين آيه واقع شده پس * ( أَنْتَ حِلٌّ ) * بمعنى استقبال باشد از قبيل تسميهء شيء باسم ما يؤل و نظير اينست آيه إِنَّكَ مَيِّتٌ وَإِنَّهُمْ مَيِّتُونَ و مثل اين در كلام عرب واسع است كما تقول لمن تعده الاكرام و الحباء انت مكرم و محبوء و در كلام خداى باتفاق امت اوسعست زيرا كه احوال مستقبله نزد او سبحانه در حكم حاضر و مشاهد است و نزد بعضى ديگر معنى آيه آنست كه سوگند نميخورم به اين بلد و حال آنكه تو حلالى در آن و منتهك الحرمة و مستباح\r\n\r\n","description":"","footnote":"\r\n( 1 ) قيون جمع قين است مانند عين و عيون و قين بمعنى آهنگر است . [ . . . 
  ]\r\n","page_name":" 248 ","page_number":248},
  {"content":"\r\nالعرض و غير محترم در آن پس بنا بر اين اين بلد را حرمتى نباشد تا به آن سوگند توان خوردن و اينقول مرويست از ابو مسلم ، و نيز از حضرت ابو عبد اللَّه عليه السّلام مأثور است كه\r\nكانت قريش تعظم البلد و تستحل محمّدا فيه فقال لا اقسم بهذا البلد\r\nيعنى قريش تعظيم اين بلد ميكردند و استحلال عرض پيغمبر مينمودند حق سبحانه اين آيه فرستاد و فرمود اى محمّد با وجود عظم حرمت تو ايشان قصد استحلال تو ميكنند در آن و اخراج ترا از آن حلال ميدانند هم چنان كه صيد را در غير حرم حلال ميدانند و حال آنكه در آن قاتل پدر خود را مؤاخذه نميكنند و پوست درخت حرم را به گردن خود ميآويزند پس ايمن مىشوند از قصاص و غيره و هيچكس متعرض ايشان نمىشود به جهت ملاحظهء حرمت حرم ، حاصل كه چون ايشان مستحل عرض آن حضرت صلَّى اللَّه عليه و آله و سلَّم بودند و استحلال غير او تجويز نميكردند حق سبحانه به اين آيه ايشان را عتاب فرمود و عيب كرد ، بعد از آن عطف كرد بر اينقسم مقسم به ديگر را و فرمود :\r\n( 3 ) - * ( وَوالِدٍ ) * و سوگند به پدر يعنى آدم كه ابو البشر است و خليقهء او اعجب از خليقه ذريت ويست يا ابراهيم عليه السّلام كه پدر حضرت رسالت صلَّى اللَّه عليه و آله و سلَّم است و بانى كعبهء معظمه است در مكه شريفه * ( وَما وَلَدَ ) * و به آنچه زاده است آن را آدم كه جميع ذريت وىاند كه عمار ارضاند يا انبياء و اوصياء و اتباع ايشان و اينقول ابو عبد اللَّه عليه السّلام است و بنا بر آنكه مراد بوالد ابراهيم عليه السّلام است مراد بولد يا عربند كه از اولاد ويند و مكرم و معز زاند و مختص به آن بلد و يا حضرت رسالت پناه صلَّى اللَّه عليه و آله و سلَّم و تنكير والد به جهت تعظيمست و ايثار ( ما ) بر ( من ) به جهت معنى تعجبست كما فى قوله تعالى وَاللَّه أَعْلَمُ بِما وَضَعَتْ و گويند مراد به * ( والِدٍ وَما وَلَدَ ) * هر ولد است كه بوده‌اند و خواهند بود و بر هر تقدير جواب قسم اينست كه :\r\n( 4 ) - * ( لَقَدْ خَلَقْنَا الإِنْسانَ ) * بدرستى كه ما آفريديم آدمى را * ( فِي كَبَدٍ ) * در سختى و رنج واصله من قولك كبد الرجل كبدا فهو أكبد اذا وجعت كبده و انتفخت ، و بعد از آن آن را استعمال كرده‌اند در هر تعب و مشقت بر سبيل اتساع و تجوز و مكابده از اين مشتق است و شبهه نيست در اينكه آدمى بانواع تعب و مشقت گرفتار است و در مبدء و منتهى از ظلمت رحم و مضيق آن و تولد و رضاع و فطام و معاش و تكليفات شرعيه و موت و بعث و حساب و عقاب و غير آن از ساير مصائب دنيا و شدائد آخرت ، و مقسم از ابن عباس روايت كرده كه كبد بمعنى استوا و استقامتست يعنى آفريديم آدمى را منتصب القامه و ايستاده بر هر دو پاى خود بر خلاف حيوانات ديگر كه ايشان بر وى افتاده به راه ميروند ، و نزد بعضى مراد بكبد شدت امر و نهى است و معنى آنست كه ما آدمى را خلق كرديم از براى آنكه متعبد شده در عبادات شاقه تا بداند كه دنيا دار مشقت و محنتست و جنت دار رياض\r\n","description":"","footnote":"","page_name":" 249 ","page_number":249},
  {"content":"\r\nو نعمت ، و گويند در اين كلام تحيت رسولست صلَّى اللَّه عليه و آله و سلَّم بر تحمل مشاق و بعث او بر احتمال مكاره كه از اهل مكه بوى مىرسيد و تعجب از حال ايشان در عداوت او و لهذا اول قسم ببلده وى خورد بر آنكه آدمى خالى نيست از مقاسات شدائد نه به چيزى ديگر تا تسلى وى باشد بر تحمل انواع شدائد و ايذاء از اعداء و وجه اخير از وجوه ثلاثه در قوله وَأَنْتَ حِلٌّ بِهذَا الْبَلَدِ مؤيد اينست و بنا بر وجه دوم كه متضمن وعده است بفتح مكه جمله حاليه از براى تتميم تسلى آن حضرت است و تنفيس غم و ملال از او و دال بر قول مذكور است اينكه در بعضى روايات واقع شده كه مراد به انسان در اين آيه ابو الاشدين است و كبد بمعنى شديد الخلق و القوة يعنى خداى تعالى بيافريد ابو الاشدين را كه در غايت قوت بود و در نهايت ضخامت و گويند كه قوت او بر وجهى بود كه اديم عكاظى به زير پاى نهادى و ده تن تناور بكشيدندى اديم پاره شدى و از زير پاى او بيرون نيامدى و او دعوى كردى كه كسى را بر من دست نيست و پيوسته حضرت پيغمبر صلَّى اللَّه عليه و آله را بيازردى ، و ضمير در قوله :\r\n( 5 ) - * ( أَ يَحْسَبُ ) * راجعست ببعضى از صناديد قريش كه حضرت رسالت صلَّى اللَّه عليه و آله و سلَّم از دست ايشان در رنج و عناء بود و آن ابو الاشدين است يا غير او از اهل كفر و عناد ، همزه از براى انكار است يعنى آيا پندارد اين صنديد قوى و جاحد معاند * ( أَنْ لَنْ يَقْدِرَ ) * آنكه هرگز قادر نباشد * ( عَلَيْه أَحَدٌ ) * بر او كسى كه از او انتقام معاندت و معادات او با پيغمبر صلَّى اللَّه عليه و آله بكشد و مكافات آزار و ايذاء به دو رساند ، مراد آنست كه ظن وى آنست كه قيامت قائم نشود و كسى اين انتقام از او نكشد .\r\n( 6 ) - * ( يَقُولُ ) * گويد از روي تحسر در وقتى كه قيامت واقع شود * ( أَهْلَكْتُ ) * هلاك كردم يعني ضايع گردانيدم در دنيا * ( مالًا لُبَداً ) * مالى انبوه و بسيار ، و اين مأخوذ است از تلبد الشيء اذا اجتمع ، و در تفسير امام حسن عسكرى عليه السّلام مذكور است كه مراد به اين انسان عمر و بن عبد ود است در حينى كه حضرت امير المؤمنين عليه السّلام بر او اسلام عرض كرد در روز خندق و او از آن ابا كرده و آن حضرت او را بقتل رسانيد مراد كثرت انفاق ويست در چيزى كه اهل جاهليت آن را از مكارم دانسته‌اند و از معالى و مفاخر پنداشته و آن صرف اموالست از روى ريا و سمعه و افتخار يا مراد انفاق آنست در معادات پيغمبر صلَّى اللَّه عليه و آله و سلَّم و در روايت واقع شده كه ابو الاشدين رشوت بمردم دادى تا پيغمبر را بيازارند ، و گويند صدور اينقول در دنيا بوده يعنى اين معاند از روى افتخار اصحاب خود ميگويد كه مال بسيار در عداوت محمّد انفاق كردم ، و نزد قتاده مراد به اين انسان حارث بن عامر ابن عبد منافست كه به ظاهر اسلام آورده بود حضرت او را بزكاة امر فرموده و هر نوبت كه گناهى از او صادر مىشد از رسول استفتاء مىنمود و آن حضرت او را امر ميفرمود بكفاره وى گفت ( لقد ذهب مالى فى الكفارات و النفقات منذ دخلت في دين محمّد ) يعنى تا بدين محمّد در آمدم مال بسيار از دست\r\n","description":"","footnote":"","page_name":" 250 ","page_number":250},
  {"content":"\r\nمن بيرون رفت در كفارات و نفقات ، و نزد بعضي ديگر مراد به آن وليد بن مغيره است و بر هر تقدير حق سبحانه انكار او كرده ميفرمايد كه .\r\n( 7 ) - * ( أَ يَحْسَبُ ) * آيا مىپندارد * ( أَنْ لَمْ يَرَه ) * آنكه نديده است او را * ( أَحَدٌ ) * يكى يعنى خداى وى را ديده ( 1 ) و نيت او را دانسته و بر آن قصد كه نفقه كرده مجازات خواهد داد و از او مطالبت خواهد كرد كه آن مال را از كجا كسب كرده اى و در چه وجه صرف نموده اى از ابن عباس مرويست كه رسول صلَّى اللَّه عليه و آله و سلَّم فرمود كه\r\n( لا يزول قدما العبد حتى يسئل عن أربع عن عمره فيما أفناه و عن ماله من اين جمعه و فيما ذا أنفقه و عن علمه ما ذا عمل به و عن حبنا اهل البيت )\r\nيعنى هيچ بنده را نگذارند كه قدم از قدم بردارد تا از عهدهء چهار سؤال بيرون آيد از عمر كه در چه بسر برده و از مال كه از كجا فراهم آورده و در كجا نفقه كرده و از علم كه چگونه به آن عمل كرده و از محبت و دوستى اهل البيت عليهم السّلام بعد از آن به جهت تقرير ميفرمايد كه :\r\n( 8 ) - * ( أَ لَمْ نَجْعَلْ لَه ) * آيا نگردانيديم مر او را ، يعنى نيافريديم براى او * ( عَيْنَيْنِ ) * دو چشم را كه به آن مىبيند آثار حكمت و قدرت ما را و هر چه مىخواهد از مرئيات مشاهده مىنمايد .\r\n( 9 ) - * ( وَلِساناً ) * و زبان را كه بدان سخن ميگويد و از ما فى الضمير خبر ميدهد * ( وَشَفَتَيْنِ ) * و دو لب كه دهن او را مىپوشد و بر نطق و اكل و شرب و نفخ و غير ذلك معاونت مىنمايد ، عبد الحميد مداينى از ابى حازم روايت كند كه پيغمبر صلَّى اللَّه عليه و آله و سلَّم فرمود كه\r\n( ان اللَّه تعالى يقول يا بن آدم ان نازعك لسانك فيما حرمت عليك فقد أعنتك عليه بطبقتين فاطبق و إن نازعك بصرك إلى بعض ما حرمت عليك فقد اعنتك عليه بطبقتين فاطبق و ان نازعك فرجك الى ما حرمت عليك فقد اعنتك عليه بطبقتين فاطبق )\r\nيعنى بدرستى كه حق سبحانه ميفرمايد كه اى فرزند آدم اگر زبانت با تو منازعت كند در آنچه بر تو حرام كرده‌ام پس اعانت كرده‌ام ترا به دو طبقه از لب پس بر هم گذار ، و اگر چشمت با تو منازعت كند در آنچه بر تو حرام كرده‌ام پس اعانت كرده‌ام ترا به دو طبقه از پلك پس بر هم دوز ، و اگر فرج تو نزاع كند با تو بسوى آنچه بر تو حرام كرده‌ام پس اعانت كرده‌ام بطبقتين از دوران پس آن را فراهم گذار .\r\n\r\n","description":"","footnote":"\r\n( 1 ) اين آيهء شريفه محتوى بر نكتهء لطيفى است و آن آنست كه چنين تعبيرى نسبت به كارهاى زشت و ناشايستهء معمولى و متعارفى نميشود و دربارهء آنكه مرتكب اين گونه كارهاى زشت بشود نميگويند ( گمان مىكند كه احدى او را نمىبيند ولى هر گاه عملى بسيار زشت و ناهنجار از كسى سر زند كه نوع مردم از نظاره كنندگان شرم و حيا نموده از ارتكاب آن خوددارى ميكنند پس دربارهء وى گفته مىشود * ( أَ يَحْسَبُ أَنْ لَمْ يَرَه أَحَدٌ ) * يعنى خداوند توانا او را مىبيند سپس براى اثبات رؤيت خود ميفرمايد * ( أَ لَمْ نَجْعَلْ لَه عَيْنَيْنِ . ) * الآيات يعنى آن خداوندى كه دو چشم بينا و زبان گويا و دو لب بوى بخشيده آيا ممكن است خود او را نبيند و سخن وى را نشنود .\r\n","page_name":" 251 ","page_number":251},
  {"content":"\r\n( 10 ) -\r\n* ( وَهَدَيْناه النَّجْدَيْنِ ) * و راه نموديم وى را طريق خير و شر را بانزال كتب و ارسال رسل ، يا نموديم به او دو پستان را تا بعد از ولادت بر آن چسبيده بشير خوردن اشتغال نمايد قول اول منقولست از حضرت امير المؤمنين صلوات و سلامه عليه و ابن عباس و ابن مسعود و حسن و مجاهد و قتاده ، و ثانى قول سعيد بن مسيب و ضحاك ، و بروايت ديگر از ابن عباس مرويست ، و از ابو جعفر عليه السّلام منقولست كه مراد بعينين حضرت رسالتست صلَّى اللَّه عليه و آله و سلَّم كه مظهر نبوت و ولايتست و بلسانا امير - المؤمنين عليه السّلام است و بشفتين حسن و حسين عليهما السّلام و بنجدين ولايت ايشان و بذا مقربه و مسكين كه بعد از اين ميآيد محمّد صلوات اللَّه عليه و آله است و امير المؤمنين صلوات عليه اى ( على\r\nيتقرب بمحمد و برب محمّد بعلمه و بابه )\r\nو بدانكه اصل نجد مكان مرتفع و بارز است و تسميه آن بخير و شر به جهت بروز و ظهور هر يك از آنها است و تبين امتياز آنها از يكديگر در شرع اقدس و تسميهء آن بثديين به جهت نتوّ آن و ميتواند بود كه تسميه نجد بشر به آن اعتبار باشد كه در اجتناب سلوك آن رفعت و شرف از براى مكلف حاصل مىشود هم چنان كه سلوك طريق خير موجب رفعت است و شرف مروى است كه حضرت امير المؤمنين عليه السّلام را گفتند كه مردمان مىگويند نجدين ثديين است فرمود كه ( لا ، هما الخير و الشر ) نه چنين است بلكه آن طريق خير و طريق شر است ، و از حسن نقل كرده‌اند كه به من رسيده كه حضرت رسول صلَّى اللَّه عليه و آله و سلَّم فرمود كه\r\n( يا ايها الناس هما نجدان نجد الخير و نجد الشر فما جعل نجد الشر احب اليكم من نجد الخير )\r\nاى مردمان نجدين نجد خير است و نجد شر پس چه چيز گردانيده است نجد شر را بشما دوستر از نجد خير ، مراد آنست كه با وجود ظهور حقيت خير و بطلان شر انسان طريق حق را گذاشت و در طريق شر سلوك نمود .\r\n( 11 ) - * ( فَلَا اقْتَحَمَ الْعَقَبَةَ ) * پس به تكليف نيامد و شروع نكرد در وجوه البر و انفاق ننمود در امر شديد يعنى رنج نكشيد در مخالفت نفس و بواسطهء اعمال صالحه كه متضمن مشقت و تكليف است بشكر گذارى ايادى و نعم مذكوره قيام ننموده ، اقتحام عقبه مثلى است كه به آن تشبيه كرده مجاهد را با نفس و شياطين برفتن كسى بعنف و تكلف بر بالاى عقبه كه آن كريوه است و ما به الاشتراك بينهما مشقت و محنت است و اقتحام و تكليف و رياضت ، و شبهه اى نيست در آنكه اعمال صالحه متضمن معانات مشقت است و مجاهدهء نفس ، و از حسن منقولست كه عقبة و اللَّه شديدة مجاهدة الانسان نفسه و هواه و عدوه الشيطان ، حاصل معنى آنست كه چرا آدمى مالى را كه در طريق شر صرف كرد يعنى به قصد رياء و سمعه و افتخار و عداوت پيغمبر و غير آن از وجوه قبيحه در اقتحام عقبه كه طريق خير است صرف آن نكرد و بعد از آن به جهت تعظيم عقبه ميفرمايد كه :\r\n","description":"","footnote":"","page_name":" 252 ","page_number":252},
  {"content":"\r\n( 12 ) - * ( وَما أَدْراكَ ) * و چه چيز دانا گردانيد ترا كه * ( مَا الْعَقَبَةُ ) * چيست عقبه يعنى تو نميدانى كنه صعوبت آن را بر نفس و كنه ثواب آن را نزد خداى اينجمله معترضه است ميان فَلَا اقْتَحَمَ الْعَقَبَةَ و مفسر آن و هو قوله :\r\n( 13 ) - * ( فَكُّ رَقَبَةٍ ) * يعنى اقتحام عقبه رهانيدن گردنيست از بندگى او و تخليص آن از رقّ .\r\n( 14 ) - * ( أَوْ إِطْعامٌ ) * يا خورانيدن طعام * ( فِي يَوْمٍ ذِي مَسْغَبَةٍ ) * در روزى كه خداوند گرسنگى است يعنى در وقتى كه طعام بدشوارى يابد بخوراند .\r\n( 15 ) - * ( يَتِيماً ذا مَقْرَبَةٍ ) * بىپدرى را كه خداوند قرابت و خويشى است ، يعنى آن يتيم خويش مطعم بوده باشد .\r\n( 16 ) - * ( أَوْ مِسْكِيناً ) * يا درويشى را كه * ( ذا مَتْرَبَةٍ ) * خداوند خاك نشستن بود يعنى پهلو بر خاك نهاده باشد و اين كنايتست از شدت احتياج و تنگدستى و درماندگى ، و شبهه اى نيست در آنكه فك رقبه و اطعام بر يتيم و مسكين در وقت تعسر طعام متضمن مجاهدهء نفس است و تحمل مشقت و شدت ، و ببايد دانست كه چون فَلَا اقْتَحَمَ در تقدير اينست كه فلا فك رقبة و لا اطعم يتيما او مسكينا چنان كه به اين مفسر شده پس ( لا ) كه در ماضى داخل شده در حكم لاء مكرر باشد و نرسد كسى را كه گويد در كلام أفصح تكرر ( لا ) شرطست گاهى كه بر ماضى در آمده باشد و اينجا تكرر منتفى است ، و طبرسى آورده كه در فَلَا اقْتَحَمَ الْعَقَبَةَ چند قول است اول آنكه معنى آنست كه فلا يقتحم هذا الانسان العقبة و لا جاوزها و اكثر استعمال اينوجه بتكرير لفظ ( لا ) است كما قال سبحانه فَلا صَدَّقَ وَلا صَلَّى اى لم يصدق و لم يصل ، و كما قال الحطيئة :\r\n\r\nو إن كانت النعماء فيهم جزوا بها\r\nو إن أنعموا لا كدّروها و لا كدوا\r\n\r\nو گاه هست كه بدون تكرر واقع مىشود كما قال الشاعر :\r\n\r\nإن تغفر اللهمّ تغفر جما\r\nو أىّ عبد لك لا ألمّا\r\n\r\nاى لم يلم بذنب ، دوم اينكه اين كلام بر وجه دعا عليه است كما يقال لا غفر اللَّه له و لا نجا و لا سلم ، پس معنى آنست كه لا نجا من العقبة و لا جاوزها ، سيم آنكه معنى اين باشد فهلا اقتحم العقبة ، يا أ فلا اقتحم العقبة يا فألَّا اقتحم و اين قول ابن زيد و جبائى و ابو مسلم است و دال بر اينوجه است قول اللَّه تعالى بعد ذلك * ( ثُمَّ كانَ مِنَ الَّذِينَ آمَنُوا وَتَواصَوْا بِالصَّبْرِ وَتَواصَوْا بِالْمَرْحَمَةِ ) * چه اگر مراد معنى نفى باشد اينكلام متصل و مرتبط به آن نخواهد شد ، و سيد مرتضى قدس اللَّه سره فرمود كه اينوجه\r\n","description":"","footnote":"","page_name":" 253 ","page_number":253},
  {"content":"\r\nبسيار ضعيف است زيرا كه كلام خاليست از لفظ استفهام و قبيحست حذف حرف استفهام در مثل اينموضع و دليل ايشان نيز ناقص است زيرا كه معنى فَلَا اقْتَحَمَ الْعَقَبَةَ * ( ثُمَّ كانَ مِنَ الَّذِينَ آمَنُوا ) * اينست كه لم يقتحم و لم يؤمن چه ثم عطفست بر مدخول ( لا ) نه بر ( لا ) و در عقبه نيز چند وجه است اول آن كه ضرب المثل باشد براى مجاهدهء نفس و هوى و شيطان و بر اين معنى شدت و مشقت آن مانند تكلف صعود عقبه شاقه باشد فكانه قال لم يحمل على نفسه المشقة بعتق الرقبة و الاطعام دوم آن كه عقبه در حقيقت خود باشد كه آن عقبهء شديده است در دوزخ نزديك جسر پس معنى آنست كه انسان به جهت ترك اطاعت و عبادت اقتحام اين عقبه نكند بلكه در آنجا بماند و نتواند كه بر آن مرتقى شده از آن خلاص شود و اينقول حسن و قتاده است ، و ابن زيد از پيغمبر صلَّى اللَّه عليه و آله و سلَّم روايت كرده كه عقبه كوهيست در دوزخ كه بعد از هفتاد در كه بوى رسند . و نيز از آن حضرت مرويست كه\r\n( إن امامكم عقبة كؤود الا يجوزها المثقلون و أنا أريد أن أخفف بتلك العقبة )\r\nيعنى در پيش شما عقبه سخت و دشوار است . كسانى كه گران بار باشند از گناه در نتوانند گذشت از آن و من ميخواهم كه سكبكبار باشم به اين عقبه ، و نزد ابن عباس مراد بعقبه آتش دوزخست ، و بروايت ديگر از او كوهيست در دوزخ چنان كه مذكور شد ، سيم آنكه عقبه صراطست و آن پليست بر سر دوزخ درازى آن سه هزار سال راه تيزى آن چون شمشير بعضى نشيب و بعضى فراز و بعضى راست و بعضى كج و بر جوانب آن ثعاليب و كلاليب و خطا طيف است مانند شوك سعدان و مردمان بعضى چون برق جهنده بگذرند و بعضى چون باد و زنده و جمعى بتأنى و برخى افتان و خيزان و گروهى مجروح و جمعى چون قدم اول بر آن نهند منكوس در دوزخ افتند و مدت اقتحام آن بر مؤمن ما بين صلوة عصر باشد تا عشاء بنا بر اينوجه اخير معنى مراد از آيه آنست كه سبب گذشتن از اين عقبه فك رقبه و اطعام است ، از براء بن عازب روايت است كه اعرابى نزد پيغمبر صلَّى اللَّه عليه و آله و سلَّم آمده و گفت يا رسول اللَّه علمنى عملا يدخلنى الجنة ) عملى به من تعليم فرما تا مرا ببهشت رساند آن حضرت فرمود كه\r\n( اعتق النسمة و فك الرقبة )\r\nگفت ( أ و ليسا سواء ) عتق و فك قبه يكى نيستند فرمود\r\n( لا عتق النسمة أن تنفرد بعتقها و فك الرقبة أن تعين فى ثمنها\r\nإلى آخر الحديث ) يعنى عتق نسمه آنست كه بنده خود را آزاد كنى و فك رقبه آنكه وى را در بهاى وى يارى دهى و در تخليص وى كوشى ، يعنى وى را ذو مال كنى تا آزاد شود و فىء بر ذى رحم اگر چه ظالم باشد و اگر نتوانى گرسنه را طعام و تشنه را آب ده و امر كن بمعروف و نهى كن از منكر و اگر اينهم نتوانى زبان خود را نگاه دار إلا از خير ، و در احاديث ثابت شده كه عتق و صدقه از افاضل اعمالست و نزد بعضى عتق افضل است و نزد جماعتى ديگر صدقه ، و آيه دالست بر قول اول به جهت تقديم عتق بر صدقه ، مرويست كه شعبى را گفتند كه مرد كه نزد او فضل صدقه ، باشد\r\n","description":"","footnote":"","page_name":" 254 ","page_number":254},
  {"content":"\r\nدر اعتاق رقبه صرف كند يا در صله ذى رحم ؟ گفت رقبه افضل است زيرا كه پيغمبر صلَّى اللَّه عليه و آله و سلَّم فرمود كه\r\n( من فك رقبة فك اللَّه بكل عضو منها عضوا منه من النار )\r\nيعنى هر كه آزاد كند رقبه اى را حق سبحانه آزاد كند بهر عضوى از آن رقبه عضوى را از او از آتش دوزخ ، و نزد عكرمه فك رقبه بمعنى تخليص نفس است از ذنوب بتوبه و انابت ، و نزد جبائى فك آن از عقاب بتحمل طاعت ، و بدانكه مسغبة و مقربة و متربه كه بر وزن مفعلاند مصدراند مأخوذاند از سغب إذا جاع و قرب فى النسب يقال فلان ذو قرابتى و ذو مقربتى و ترب اذا افتقر و معناه التصق بالتراب و أما أترب فاستغنى أى صار ذا مال كالتراب فى الكثرة كما يقال اثرى :\r\nو عن النبى صلى اللَّه عليه و آله فى قوله ذا مَتْرَبَةٍ\r\n( الذى مأواه المزابل )\r\nو وصف يوم بذى مسغبه از قبيل هم ناصب ذو نصب است و وصف يتيم بذا مقربه به جهت حث است بر تفضيل ذوى القربى كه محتاج باشند بر اجانب در اطعام ، معاذ بن جبل از رسول صلَّى اللَّه عليه و آله و سلَّم روايت كرده كه\r\n( من أشبع جائعا فى يوم سغب أدخل اللَّه يوم القيمة من باب من أبواب الجنة لا يدخلها الا من فعل مثل ما فعل )\r\nيعنى هر كه سير گرداند گرسنه اى را در روز قحطى حقتعالى در روز قيامت او را در آورد از درى از درهاى بهشت كه داخل نشود در او هيچكس مگر كسى كه كرده باشد مثل آنچه او كرده ، و جابر بن عبد اللَّه ( ره ) نيز از آن حضرت نقل كرده كه\r\n( و من موجبات المغفرة اطعام المسلم السغبان )\r\nاز چيزهايى كه موجب آمرزش است طعام دادنست به مسلمانان گرسنه ، از محمّد بن عمر بن يزيد منقول است كه من بابو الحسن على بن موسى الرضا عليه التحية و الثناء گفتم يا بن رسول اللَّه مرا پسرى است كه بيمارى صعب دارد در بارهء وى علاجى فرمان فرمود امر كن او را كه صدقه بدهد قبضه اى از طعام را بعد از قبضه اى چه حق سبحانه ميفرمايد فَلَا اقْتَحَمَ الْعَقَبَةَ وَما أَدْراكَ مَا الْعَقَبَةُ فَكُّ رَقَبَةٍ أَوْ إِطْعامٌ فِي يَوْمٍ ذِي مَسْغَبَةٍ يَتِيماً ذا مَقْرَبَةٍ أَوْ مِسْكِيناً ذا مَتْرَبَةٍ .\r\n( 17 ) - * ( ثُمَّ كانَ مِنَ الَّذِينَ آمَنُوا ) * اين عطفست بر اقْتَحَمَ و بلفظ * ( ثُمَّ ) * به جهت تباعد ايمانست از عتق و اطعام در رتبه و فضيلت بسبب استقلال آن و اشتراط ساير طاعات به آن نه تباعد از آن در وقت زيرا كه ايمان سابقست بر غير خود و هيچ عمل صالح متحقق نميشود بدون آن ، يعنى اقتحام عقبه نكرده آن انسان جاحد معاند پس بوده باشد از آنان كه ايمان آورده‌اند * ( وَتَواصَوْا بِالصَّبْرِ ) * و وصيت كرده‌اند يكديگر را بشكيبايى بر طاعت يا از معصيت ، يا در نصرت دين الهى بر انواع مشقت يا مطلق محن كه به آن مبتلا ميشوند * ( وَتَواصَوْا بِالْمَرْحَمَةِ ) * و وصيت نموده‌اند ببخشايش و مهربانى به بندگان خداى خصوصا بر اهل حاجت و ذىقرابت ، يا بموجبات رحمت\r\n","description":"","footnote":"","page_name":" 255 ","page_number":255},
  {"content":"\r\nاو كه آن ارتكابست بطاعت و اجتناب از معصيت .\r\n( 18 ) - * ( أُولئِكَ ) * آن گروه مؤمنان كه بصبر و مرحمت يكديگر را وصيت ميكنند * ( أَصْحابُ الْمَيْمَنَةِ ) * ياران دست راستاند كه از جانب يمين عرش به بهشت در آيند ، يا خداوندان يمن و بركتاند .\r\n( 19 ) - * ( وَالَّذِينَ كَفَرُوا ) * و آنان كه نگرويده‌اند * ( بِآياتِنا ) * بنشانهاى ما يعنى بدلايلى كه نصب كرده‌ايم بر حق از كتاب و حجت * ( هُمْ أَصْحابُ الْمَشْأَمَةِ ) * ايشانند اصحاب دست چپ كه ايشان را از جانب شمال عرش بدوزخ مىبرند و يا ايشان اهل شآمت و نكبتاند ، تكرير ذكر مؤمنان باسم اشاره و كفار بضمير به جهت شأنست و مبالغه .\r\n( 20 ) - * ( عَلَيْهِمْ ) * بر ايشان است در دوزخ * ( نارٌ مُؤْصَدَةٌ ) * آتشى پوشيده و اين مأخوذ است از أوصدت الباب اذا أطبقته و أغلقته ، و حفص بهمزه خوانده مأخوذ از آصدته كه همان بمعنى أطبقته است مراد آنست كه جاى را حتى از براى ايشان نباشد كه در آن در آيند و نه درى كه بيرون آيند پس بالكليه نااميد باشند از راحت و آسايش و دايم عذاب آتش دوزخ بر ايشان محيط باشد و ايشان ابدا معذب باشند به نيرانى كه به اطراف و جوانب ايشان در آمده باشد و سران دركه اى كه در آنجا معذب باشند بپوشند بطبقى و آن را مضبوط سازند كه نه ريحى كه موجب روح و راحت ايشان باشد در آن در آيد و نه دودى از آن بيرون آيد پس بالكليه نااميد باشند از راحت و آسايش و دايم معذب بنيران .\r\n\r\nسورة الشمس\r\nمكيست و عدد آيات آن شانزده است بعدد مكى و مدنى الاول ، و پانزده آيه نزد غير ايشان و اختلاف آن در آيه فَعَقَرُوها است كه مكى و مدنى الاول است .\r\nابى بن كعب از پيغمبر صلَّى اللَّه عليه و آله و سلَّم روايت كرده كه هر كس اينسوره را قرائت كند ثواب او چون ثواب كسى است كه هر چه شعاع ماه و آفتاب بر او ميتابد در راه خير تصدق كرده باشد ، و معوية بن عمار از ابو عبد اللَّه عليه السّلام روايت كرده كه هر كه سوره و الشمس و الليل و الضحى و الم نشرح بسيار خواند در روز يا در شب هيچ چيز نزد او حاضر نباشد الا كه در روز قيامت براى وى گواهى دهد از موى و پوست و گوشت و عروق و اعصاب و عظام وى و جميع آنچه زمين آن را برداشته از او و حق سبحانه گويد كه قبول كردم شهادت شما را از براى بنده خود و او را از آتش دوزخ امان دادم ببريد او را ببهشتهاى من تا هر بهشتى كه خود اختيار كند او را بدهيد بىمنتى از من بلكه بمحض فضل و رحمت\r\n","description":"","footnote":"","page_name":" 256 ","page_number":256},
  {"content":"\r\nمن پس گوارنده و خوشگوار باد آن بهشت از براى بندهء من .\r\nو بدانكه چون حق سبحانه و تعالى اختتام سورة البلد نمود بذكر نار موصدة در اين سوره بيان مىكند كه نجات و فوز از آن مر كسى را است كه تزكيه نفس خود كند ، و به جهت تأكيد اين قسم ياد كرد در مفتتح اينسوره و فرمود كه :\r\n( 1 ) -\r\n* ( بِسْمِ اللَّه الرَّحْمنِ الرَّحِيمِ وَالشَّمْسِ ) * ( 1 ) در ما تقدم سمت ذكر يافت كه حق سبحانه را جايز است كه قسم خورد بمخلوقات خود تا تنبيه باشد بر عظم قدر آن و كثرت انتفاع به آن و چون قوام عالم از حيوانات و نباتات بطلوع شمس و غروب آنست آن را مقسم به خود گردانيده ميفرمايد كه سوگند بآفتاب عالمتاب * ( وَضُحاها ) * و بروشنى و درخشندگى او در آن وقت كه بلند شود و عالم را نورانى گرداند وضوء او ممتد و منبسط گردد بر زمين و آن محل چاشت است ، و گويند ضحوه ارتفاع نهار است و ضحى فوق آن و ضحاء بفتح و مد امتداد نهار است تا قريب به نصف النهار ، و از قتاده مروى است كه مراد همهء روز است ، و مقاتل گفته كه ضحى حرارت آفتابست كقوله فى طه وَلا تَضْحى اى و لا يؤذيك الحر :\r\n( 2 ) - * ( وَالْقَمَرِ ) * و به ماه جهان پيما * ( إِذا تَلاها ) * چون پيروى كند آفتاب را يعنى در عقب آفتاب طلوع كند در اول ماه يا طالع شود بعد از غروب آفتاب و فرا گيرد نور خود را از او و اين در نصف اول ماه است كه قرب او بيشتر است بآفتاب از نصف آخر آن و چون در شب بدر مقابل حقيقى او واقع مىشود مستدير ميگردد و بدر مىشود و بعد از آن به جهت بعد او از آفتاب نور او كم ميگردد و يا آنكه تلو آفتاب باشد در استداره و كمال نور ، و گويند مراد شب پانزده است كه طلوع آن با غروب شمس است و نزد بعضى مراد تمام ماه است كه در نصف اول تابع طلوع آفتاب است و آفتاب قدوهء اوست و در نصف اخير وراء آفتابست و تابع غروب اوست ، و در تفسير\r\n\r\n","description":"","footnote":"\r\n( 1 ) حقتعالى در اين سوره مباركه بيك سلسله از مخلوقات خود كه آيات قدرت و حكمت و آثار صنع پروردگار در آنها بسيار است و در وجود هر يك نشانه هاى ربوبيت نمودار است سوگند ياد كرده نخست فرموده * ( وَالشَّمْسِ وَضُحاها ) * در اين آيه دو چيز مورد قسم واقع شده يكى آفتاب و ديگر روشنى آن در وقتى كه منبسط گرديده همه جا را فرا گيرد ( يعنى چاشتگاه ) اما خورشيد كه خود از بزرگترين مخلوقات الهيست و بد اين صنع و عجائب حكمت پروردگار در آن بسيار و نور و روشنى آن موجب نظام اين عالم و نفع آن بمعادن و جمادات و نباتات و انسان و حيوان ميرسد ولى حقتعالى نور چاشت گاه آن را اختصاص بذكر داده و بدان سوگند ياد كرده از جهت اهميت و خصوصيت تأثير نور در كائنات طبيعى كما بين فى محله .\r\n","page_name":" 257 ","page_number":257},
  {"content":"\r\nامام حسن عسكرى عليه السّلام مذكور است كه\r\nانه روى عن ابى بصير عن ابى عبد اللَّه الحسين عليه السّلام انه قال المراد بالشمس النبى صلَّى اللَّه عليه و آله و سلَّم و بالقمر على بن ابى طالب صلوات اللَّه عليه\r\nيعنى مراد بآفتاب حضرت رسالتست كه لمعات نور هدايت او تمام عالم را منور ساخته و مراد بقمر حضرت امير المؤمنين عليه السّلام است كه كسب نور از آن حضرت نموده و من جميع الوجوه تالى و تابع او شد . و نيز مرويست از موافق و مخالف كه پيغمبر صلَّى اللَّه عليه و آله و سلَّم فرمود كه\r\nانا كالشمس و على كالقمر .\r\n( 3 ) - * ( وَالنَّهارِ ) * و سوگند بروز * ( إِذا جَلَّاها ) * چون جلا دهد و ظاهر و روشن گرداند آفتاب را در وقت انبساط خود چه آفتاب در اينوقت نيك منجلى مىشود و بنهايت انجلا ميرسد و جرم آن ظهور و بروز تمام مييابد ، و گويند ضمير راجعست به دنيا يا ارض يا ظلمات يعنى چون روشن سازد دنيا يا زمين را يا بزدايد ظلمت را ، و بنا بر اينوجوه اخيره عدم ذكر مرجع به جهت ظهور علم است .\r\n( 4 ) - * ( وَاللَّيْلِ ) * و سوگند بشب * ( إِذا يَغْشاها ) * چون بپوشاند آفتاب را يعنى روشنى او را مستور سازد پا پوشيده گرداند و فرو گيرد آفاق عالم را و يا زمين را و حينئذ كنايهء غير مذكوره بر طريق سابقست ، و بدانكه و او قسم مستلزم طرح فعل قسم است و عدم ابراز به آن در استعمال بخلاف ( باء ) چه به آن ابراز فعل و اضمار آن هر دو جايز است پس و او مذكوره قائم مقام فعل و ( باء ) باشد و ساد مسد هر دو و واوات عاطفه مذكوره چون كه نايب مناب اين و اواند صلاحيت آن دارند كه عوامل واقع شوند و عمل فعل و حرف جر كنند معا مانند ضرب زيد عمرا و بكر خالدا كه و او در اينجا هم رافعست و هم ناصب به جهت آنكه قايم مقام ضربست كه عامل هر دو است بدون عطف بر دو عامل مختلف بناء على ذلك اشكالى در نصب * ( إِذا ) * لازم نيايد و نرسد كسى را كه گويد واوات مذكوره خالى از آن نيست كه واوات عاطفه‌اند كه منصوب و مجرور كرده‌اند پس آن از قبيل عطف باشد بر معمولين دو عامل مختلف مانند مررت امس بزيد و اليوم عمرو و يا واوات قسميه‌اند و اين مستكره است باتفاق خليل و سيبويه زيرا كه محتاجند به حرف عطف .\r\n( 5 ) - * ( وَالسَّماءِ ) * و سوگند به آسمان * ( وَما بَناها ) * و كسى كه او را بنا كرد بقدرت تامهء خود ، ايثار * ( ما ) * بر ( من ) به جهت ارادهء معنى وصفيه است كانه قيل و السماء و الشيء القادر العظيم الذى بناها و چون بناى آن دال است بر او سبحانه و كمال قدرت او از اين جهت است كه آن را بذكر مخصوص ساخته چه مشعر بر معنى وصفيت است و فى كلامهم سبحان ما سخر كن لنا و سبحان ما سبحت له اى من سخر و من سبحت و مثل قول مذكور است در معنى وصفيت و دلالت قوله :\r\n( 6 ) - * ( وَالأَرْضِ وَما طَحاها ) * .\r\n","description":"","footnote":"","page_name":" 258 ","page_number":258},
  {"content":"\r\n( 7 ) - * ( وَنَفْسٍ وَما سَوَّاها ) * اى و الارض و القادر الكامل التام القدرة الذى طحيها و نفس و الحكيم الباهر الحكمة الذى سويها يعنى سوگند به زمين و به آن قادر تمام القدره كه گسترده آن را و مسطح گردانيده براى مقر بندگان و بنفس آدم ( 1 ) عليه السّلام يا مطلق نفوس و به آن حكيم غالب الحكمة كه تسويه فرمود اعضاى او را و وى را راست خلقت و منقب الخلقه گردانيد و تنكير نفس يا به جهت تعظيم است اگر مراد نفس آدم باشد اى نفس خاصة من بين النفوس يا به جهت تكثير اگر مراد جميع نفوس باشد بر طريق قوله عَلِمَتْ نَفْسٌ و نزد بعضى ما آت مذكوره ما آت مصدريه‌اند اى و السماء و ما بنيها مع احكامها و اتساقها و الارض و طحوها و تسطيحها و بسطها و نفس و تسويتها ، و اول اولى است به جهت اينكه اينوجه مستلزم تجرد فعل است از فاعل و اختلال آن بنظم قوله تعالى :\r\n( 8 ) - * ( فَأَلْهَمَها ) * پس الهام داده و افهام نموده مر آن نفوس را * ( فُجُورَها ) * دروغ و ناپاكى و بىباكى او را * ( وَتَقْواها ) * و پرهيزكارى و فرمان بردارى او را ( 2 ) يعنى اعلام او نموده كه فجود و معصيت و انواع شرور قبيحست و طاعات و تقوى و اصناف فعل خير حسن است و بعد از نهى از اول و امر بثانى تمكين او داده در اختيار كردن به هر كدام از آن بدليل قوله :\r\n( 9 ) - * ( قَدْ أَفْلَحَ مَنْ زَكَّاها ) * و اين جواب قسم است و حذف لام به جهت طول كلام يعنى بدرستى كه رستگار شد هر كه پاكيزه گردانيد از كفر و ضلالت نفس خود را از دنايس و رذايل كفر و معصيت ، يا نشو و نما داد او را بمعرفت و طاعت .\r\n( 10 ) -\r\n* ( وَقَدْ خابَ مَنْ دَسَّاها ) * و بدرستى كه بىبهره ماند هر كه نفس خود را بجهالت گذاشت يا كم گردانيد قدر و مرتبهء او را بفسق و معصيت و اصل دسى دسس بمعنى اخفى و نقص\r\n\r\n","description":"","footnote":"\r\n( 1 ) مراد از نفس در اين آيهء شريفه ( و اللَّه اعلم بمراده ) يا همان جوهر ملكوتى و روح انسانيست كه در صفحهء 246 اشاره نموديم و يا عبارتست از شخص آدمى يعنى مجموع روح و بدن بقرينهء * ( وَما سَوَّاها ) * فتأمل جدا .\r\n( 2 ) فاء در * ( فَأَلْهَمَها فُجُورَها وَتَقْواها ) * از براى تعقيب است بدين معنى كه حقتعالى آدمى را تسويه فرمود يعنى در خلقت كليهء اجزاء تن و قواى طبيعى و حواس ظاهرى و باطنى و غرائز نفسانى و نيروهاى روانى او تعديل نمود و هر يك را مطابق قانون عدل و حكمت بيافريد اعطى كل ذى حق حقه و همه را برابر و مناسب با يكديگر قرار داد بر وجهى كه آدمى بتواند بوسيلهء اينها بكمال لايق خويش برسد و معاش و زندگى خود را تأمين نمايد و پس از اين تسويه گنه كارى و پرهيزكاريش را به او الهام نمود و معنى الهام افكندن چيزيست در دل و در اينجا مراد افهام و اعلام پروردگار است فجور و تقواى نفس را بوى يعنى حقتعالى طريق فجور و تقوى را بنفس بشناسانيد و وى را آگاه ساخت كه فجور و عصيان قبيح و بد است و طاعت و تقوى حسن و نيكو است تا از تبه كارى دورى جويد و بطاعت و پرهيزكارى بپردازد و قريب بدين وجه در اصول كافى از حضرت صادق عليه السلام مرويست فى قوله تعالى فألهمها فجورها و تقواها قال عليه السلام : بين لها ما تأتى و ما تترك يعنى بيان كرد حقتعالى از براى نفس آنچه را كه بايد بجا بياورد و آنچه را كه بايد ترك كند .\r\n","page_name":" 259 ","page_number":259},
  {"content":"\r\nچون تقضض و تقضى پس آيه دال است بر آنكه فاعل و متولى تزكيه و تدسيه انسان است ، و در خبر آمده كه شخصى معنى اين آيه را از ابن عباس پرسيد فرمود قد افلح من تزكى و قد خاب من حمل ظلما يعنى فاعل اين دو فعل آدمي است نه حق سبحانه ، و صاحب كشاف گفته كه اما كسانى كه زعم ايشان آن است كه ضمير ( زكى ) و ( دسى ) راجع به خدا است و ضمير مؤنث راجع به ( من ) كه در معنى نفس است پس اين از تعكيس قدريه است كه منكر قدرتند و حقتعالى از اين بريست و متعالى تعالى اللَّه عن ذلك علوا كبيرا ، و آنچه سعيد بن ابى هلال روايت كرده كه پيغمبر صلَّى اللَّه عليه و آله و سلَّم چون آيه قَدْ أَفْلَحَ مَنْ زَكَّاها خواندى بر آن وقف كردى و فرمودي\r\nاللهم آت نفسى تقواها أنت وليها و موليها و زكها انت خير من زكيها\r\nمراد آن حضرت صلَّى اللَّه عليه و آله و سلَّم استدعاى توفيق زكاء نفس است از حق سبحانه ، و زراره و حمران و محمّد بن مسلم از ابو جعفر و ابو عبد اللَّه صلوات اللَّه عليهما روايت كرده‌اند كه فَأَلْهَمَها فُجُورَها وَتَقْواها به اين معنى است كه حقتعالى مبين و روشن ساخت از براى نفس آنچه اقدام نمايد به آن و آنچه اجتناب نمايد از آن * ( قَدْ أَفْلَحَ مَنْ زَكَّاها وَقَدْ خابَ مَنْ دَسَّاها ) * به اين معنى است كه رستگار شد هر كه اطاعت كرد و نااميد و بىبهره ماند هر كه معصيت نمود ، ثعلب گفته قد افلح من زكى نفسه بالصدقة و الخير و قد خاب من دسى نفسه فى اهل الخير رستگار شد هر كه تزكيه نفس خود كرد به صدقه و خيرات و بىبهره شد هر كه گم گردانيد نفس خود را در ميان اهل خير يعنى فعل خير از او صادر نشد ، و بدانكه حق سبحانه در اين سوره اراده فرمود كه تحريص بندگان نمايد بر تكميل نفس كه آن تزكيه است و مبالغه ايشان نمايد در آن اول قسم ياد فرموده بر او به آنچه راه نمايد ايشان را بر علم بوجود صانع و وجوب ذات او و كمال صفات او كه آن اقصى درجات قوه نظريه است و مذكر ايشان باشد عظايم آلاء او را تا باعث ايشان شود بر مستغرق شدن بر شكر نعماى او كه منتهى كمالات عمليه است ( 1 ) ، از ابن عباس مروى است كه حضرت رسول صلَّى اللَّه عليه و آله و سلَّم در وقت تلاوت اين آيه فرمودى كه تزكيهء نفس موجب تصفيه دل است هر گاه كه نفس از شوب هوى مزكى شود فى الحال دل از لوث تعلق بما سوى مصفى گردد و همگى خواطر مصروف دارد بر تأديه شكر گذارى و بالكليه مستغرق\r\n\r\n","description":"","footnote":"\r\n( 1 ) حكماء گويند : كمال انسان منوط بكمال دو قوه است يكى قوهء نظريه و ديگر قوهء عمليه و چون هشت چيزى كه حقتعالى بدانها سوگند ياد كرده است از آيات عظيمه و دلائل متقنهء وجود و علم و قدرت و حكمت و كثيرى از صفات كماليهء حضرت آفريدگارند و نظر و انديشه در آنها مايهء علم و معرفت بپروردگار جهان و توحيد ذات يگانه او ميگردد و اين بالاترين قوهء نظريه است پس اين آيات شريفه متضمن هشت سوگند است اشارت بكمال قوهء نظريه است و آيهء شريفه * ( قَدْ أَفْلَحَ مَنْ زَكَّاها ) * اشاره بكمال قوهء عمليه است و تزكيه عبارتست از پاك و پاكيزه كردن نفس از اخلاق رذيله و احوال نكوهيده و اعضاء و جوارح از مناهى و معاصى .\r\n","page_name":" 260 ","page_number":260},
  {"content":"\r\nشود بمطالعهء جمال پروردگارى ، در كشاف آورده كه قَدْ أَفْلَحَ مَنْ زَكَّاها جواب قسم نيست بلكه استطراد است بذكر نفس و احوال نفس و تابع قوله فَأَلْهَمَها فُجُورَها وَتَقْواها و جواب قسم محذوف است بر تقدير اينكه ليدمدمن اللَّه على كفار مكة لتكذيبهم رسول اللَّه كما دمدم على ثمود لتكذيبهم صالحا يعنى سوگند بامور مذكوره كه هر آينه فرود آورد خداى تعالى عذاب را بر كفار مكه به جهت تكذيب ايشان رسول خدا صلَّى اللَّه عليه و آله و سلَّم را هم چنان كه عذاب فرود آورد بر ثمود به جهت تكذيب ايشان صالح پيغمبر را كما قال :\r\n( 11 ) - * ( كَذَّبَتْ ثَمُودُ ) * تكذيب كردند قبيلهء ثمود * ( بِطَغْواها ) * بسبب طغيان و عدوان خود مر صالح عليه السّلام را يعنى طغيان ايشان را بر تكذيب داشت كما تقول ظلمنى بجرأته على اللَّه ، و طغوى اسم طغيان است چون دعوى كه اسم دعا است و اصل آن طغيا بوده است ياى او را قلب بواو كرده‌اند تا فرق باشد ميان اسم و صفت كما قال صاحب الكشاف فصلوا بين الاسم و الصفة فى - فعلى من بنات الياء به آن قلبوا الياء واوا فى الاسم و تركوا القلب فى الصفة فقالوا امرأة خزيا و صديا و گويند طغوى اسم عذابست كه بر ايشان نازل شده اى كذبت ثمود بما اوعدت به من عذابها ذى الطغوى يعنى تكذيب كردند ثمود به آنچه ترسانيده شده بودند به آن از عذابى كه صاحب طغوى بود كقوله فَأُهْلِكُوا بِالطَّاغِيَةِ پس نازل شد بر ايشان آنچه تكذيب آن كردند و قوله :\r\n( 12 ) - * ( إِذِ انْبَعَثَ ) * ظرف كَذَّبَتْ است يا طغوى يعنى تكذيب ايشان در وقتى بود كه بر خاست * ( أَشْقاها ) * بدبختترين قبيله ايشان ( 1 ) كه آن قدار بن سالف بود بر قصد عقر ناقه و مى - تواند بود كه مراد باشقى جماعتى باشند چه افعل تفضيل چون مضاف واقع شود جايز است كه در واحد و جمع و تذكير و تأنيث مساوى باشد و فضل شقاوت به جهت قصد عقر است يعني برخاستند به قصد ناقه جماعتى از ايشان كه شقىترين آن قبيله بودند و قدار از جملهء آن جماعت بود .\r\n( 13 ) - * ( فَقالَ لَهُمْ ) * پس گفت مر آن قبيله را يا جماعتى را كه ايشان قصد عقر داشتند * ( رَسُولُ اللَّه ) * فرستادهء خداى يعنى صالح عليه السّلام * ( ناقَةَ اللَّه ) * دست بداريد ناقهء خداى را اضافه از براى تعظيم است و اشعار بر غرابت آنچه اخراج آن از حجاره بود يعني حذر كنيد از عقر ناقه كه خداى تعالى آن را از براى شما از سنگ بيرون آورده * ( وَسُقْياها ) * و گرد مگرديد شرب او را يعنى\r\n\r\n","description":"","footnote":"\r\n( 1 ) چون حقتعالى سعادت و فلاح و شقاوت و تيره بختى را مستند به اختيار خود مردم و رستگارى را نتيجهء تزكيهء نفس و خيبت و بدبختى را مولود گنه كارى و پوشانيدن نفس نه فسق و فجور دانست براى عبرت بندگان داستان قوم ثمود را ذكر ميفرمايد .\r\n","page_name":" 261 ","page_number":261},
  {"content":"\r\nمانع شرب او مشويد در وقتى كه نوبت اوست تا عذاب بشما فرود نيايد نصب ناقه و سقيا بر تحذير است مانند الاسد الاسد و الصبى الصبى باضمار ذروا يا احذروا عقرها و سقياها فلا تذودوها عنها ( 14 ) - * ( فَكَذَّبُوه ) * پس تكذيب كردند صالح عليه السّلام را در آنچه تحذير ايشان كرده بود از حلول عذاب بعد از عقر ايشان * ( فَعَقَرُوها ) * پس پى كردند و مجروح ساختند و بشمشير قوايم او را قطع كردند و بكشتند .\r\n* ( فَدَمْدَمَ عَلَيْهِمْ ) * هو من تكرير قولهم ناقة مدمومة اذا البسها الشحم يعنى چون عقر ناقه كردند پس فرو پوشانيد عذاب را بر ايشان * ( رَبُّهُمْ ) * پروردگار ايشان * ( بِذَنْبِهِمْ ) * بسبب گناهان ايشان * ( فَسَوَّاها ) * پس يكسان گردانيد دمدمه را بر همهء ايشان يعنى صغير و كبير ايشان را مستأصل ساخت و يكى را باقي نگذاشت اما كبار زيرا كه همه بعقر راضى بودند و در تكذيب مشاركت يكديگر و اما صغار به جهت علم الهى بكفر و طغيان ايشان بعد از بلوغ ايشان ، و ميتواند بود كه ضمير مؤنث راجع بثمود باشد يا بارض يعنى تسويه فرمود همهء قبيله ثمود را به عذاب استيصال يا يكسان ساخت زمين را بر ايشان يعنى سقف و حيطان ايشان را بر سر ايشان انداخت و همه را در زير آن پنهان ساخت كقوله فَخَرَّ عَلَيْهِمُ السَّقْفُ مِنْ فَوْقِهِمْ .\r\n( 15 ) - * ( وَلا يَخافُ عُقْباها ) * و حال آنكه نميترسد عاقبت و تبعه دمدمه را هم چنان كه ملوك ميترسند از آنچه در عقب اهلاك واقع شود كه آن معارضه خصم است با ايشان و انتقام كشيدن از ايشان و به جهت آن بعضى را باقى ميگذارند مراد آنست كه حق سبحانه باكى از آن ندارد و حال آنكه هيچكس را بر او دست نيست و تبعات را بر او راه نه و ميتواند بود كه ضمير راجع بثمود باشد بر طبق سابق يعنى نترسيد خداى از عاقبت هلاك ثمود ، و نزد ضحاك و سدى و كلبى ضمير مستتر راجع بعاقر است يعني نترسيد آن كسى كه عقر ناقه نمود از عاقبت آنچه بجاى آورد در عقر و قتل زيرا كه او مكذب صالح بود در وعيد عذاب و به جهت اين در عقر جسارت نمود و گويند ضمير راجع است بصالح يعنى صالح نميترسيد از عاقبت آنچه تخويف مينمود بايشان از عقر زيرا كه واثق بود بنجات خود ، طبرسى آورده كه بروايات صحيحه و اسانيد وثيقه آمده بود كه عثمان بن صهيب از پدر خود روايت كرده كه حضرت رسول صلَّى اللَّه عليه و آله و سلَّم امير المؤمنين عليه السّلام را گفت\r\nيا على من اشقى الاولين\r\n؟ اى على شقىترين پيشينيان كيست آن حضرت گفت\r\nعاقر الناقة\r\nحضرت فرمود راست گفتي\r\nفمن اشقى الاخرين\r\n؟ پس بدبختترين پسينيان كيست آن حضرت فرمود كه\r\nلا أعلم يا رسول اللَّه\r\nنميدانم آن كيست رسول صلَّى اللَّه عليه و آله و سلَّم فرمود\r\nالذي يضربك على هذه\r\nآن كسى است كه شمشير بر اين موضع تو زند و اشاره كرد بتارك سر امير المؤمنين عليه السّلام و از عمار بن ياسر روايتست كه\r\n","description":"","footnote":"","page_name":" 262 ","page_number":262},
  {"content":"\r\nگفت من و امير المؤمنين در غزوهء عشيره در خواب بوديم در جايى كه درختان بسيار نشانده بودند و خاك بسيار داشت به خدا سوگند كه ما را هيچكس بيدار نساخت مگر حضرت پيغمبر صلَّى اللَّه عليه و آله و سلَّم كه پاى مبارك خود را بر ما زد و ما را بيدار گردانيد و به جهت بسيارى گرد و خاك اعضاى ما خاك آلوده شده بود آن حضرت فرمود كه\r\nأ لا اخبر كما باشقى الناس رجلين\r\nشما را خبر كنم به دو مردى كه بدبخت ترين مردمانند گفتم\r\nبلى يا رسول اللَّه قال حمير ثمود الذى عقر الناقة و الذى يضربك يا على على هذه و وضع يده على قرنه حتى تبل منها هذه و اخذ بلحية\r\nيكى سرخك قبيله ثمود است كه ناقه صالح را پى كرد و ديگر آن كسيست كه تيغ زند بر اين موضع تو اى على و اشاره فرمود بر فرق او تا آنكه تر سازد از خون اين موضع را و لحيهء مبارك او بگرفت ، و در روايت ثابت شده كه قدار اشقر موى بود و ازرق چشم و كوتاه بالا و ملتزق الخلق لعنة اللَّه عليه و على اتباعه .\r\n\r\nسورة الليل\r\nمكيست و بيست و يك آيت است باتفاق علماء و ابى بن كعب از رسول صلَّى اللَّه عليه و آله و سلَّم روايت كرده كه هر كه اين سوره را بخواند حق سبحانه به او چندان عطا كرامت فرمايد كه بيحساب باشد و به آن خرسند و راضى شود و او را از عسر و تنگى عافيت دهد و جميع امور دنيوى و اخروى او را سهل و آسان گرداند ، و بروايت ديگر مهمات دارين را از براى او كفايت كند و او را با صلحاء و شهداء حشر فرمايد .\r\nو ببايد دانست كه چون حق سبحانه در سورهء سابق بيان حال مؤمنان و كافران نمود در اين سوره نيز به مثل آن افتتاح كرد و مؤكد ساخت آن را به قسم بر طريق مذكور و فرمود كه :\r\n( 1 ) -\r\n* ( بِسْمِ اللَّه الرَّحْمنِ الرَّحِيمِ وَاللَّيْلِ ) * سوگند بشب * ( إِذا يَغْشى ) * چون بپوشد آفتاب را يا روشنى روز را يا جميع عالم را بظلمت خود كقوله وَاللَّيْلِ إِذا يَغْشاها و يُغْشِي اللَّيْلَ النَّهارَ و غاسِقٍ إِذا وَقَبَ .\r\n( 2 ) - * ( وَالنَّهارِ ) * و سوگند بروز * ( إِذا تَجَلَّى ) * چون آشكار گردد بزوال ظلمت شب يا متبين و منكشف شود بطلوع آفتاب ، و چون وجود ليل و نهار از اعظم نعم الهىاند زيرا كه اگر عالم هميشه متصف بظلام ميبود بندگان را طلب معاش ممكن نمىبود و اگر پيوسته مضيء\r\n","description":"","footnote":"","page_name":" 263 ","page_number":263},
  {"content":"\r\nو متجلى مىبود به سكون و راحت منتفع نميشدند و نيز ضبط حساب كه از امور مهمه است در معاملات كه منشأ ارزاقست و غير آن از منافع كثيره و مصالح عظيمه منوط بوجود هر دو است پس از اين جهت حق سبحانه مكرر به آنها قسم ياد فرمود و افتتاح هر دو سوره به آنها كرد و بعد از آن فرمود كه :\r\n( 3 ) - * ( وَما خَلَقَ الذَّكَرَ وَالأُنْثى ) * و سوگند بقادر عظيم القدره كه بيافريد نر و ماده را يعنى آدم و حواء را كه منشأ وجود آدمياناند از ذكور و اناث يا جميع مذكر و مؤنث را از انواع حيوانات و در روايت آمده كه حق سبحانه هيچ ذى روحى نيافريد مگر آنكه مذكر است يا مؤنث و خنثى مشكل اگر چه امر او بر ما مشكل است اما نزد او سبحانه غير مشكل است چه او عالمست بذكورت و يا انوثت او و نزد بعضي * ( ما ) * مصدريه است يعنى سوگند بآفريدن مذكر و مؤنث و به جهت معلوميت خالق آن جايز است اضمار اسم اللَّه در آن زيرا كه بديهه عقل حاكمست بر آن كه هيچ خالقي غير از او نيست و بر هر تقدير جواب قسم اينست .\r\n( 4 ) - * ( إِنَّ سَعْيَكُمْ لَشَتَّى ) * بدرستى كه سعيهاى شما در اعمال و اقوال هر آينه پراكنده است و مختلف در انجاء و اهلاك * ( لَشَتَّى ) * جمع شتيت است بمعنى امور مختلفه و ملخص معنى آنست كه بعضى از سعى شما موجب نجات است و رستگارى و بعضى ديگر سبب هلاكت و گرفتارى ، از رسول صلَّى اللَّه عليه و آله و سلَّم روايت است كه\r\nالناس رجلان مبتاع نفسه فمعتقها و بايع نفسه فموبقها\r\nيعنى مردم دو نوعند يكى آنكه خود را بخرد و آزاد كند و ديگرى آنكه خود را بفروشد و هلاك كند پس بيان اعمال مختلفه و پاداش آن مىكند و ميفرمايد :\r\n( 5 ) - * ( فَأَمَّا مَنْ أَعْطى ) * پس اما هر كه بداد حقوق مال خود را در راه خداى * ( وَاتَّقى ) * و پرهيز كرد از معاصى .\r\n( 6 ) - * ( وَصَدَّقَ بِالْحُسْنى ) * و تصديق كرد به كلمه نيكوتر كه آن لا إله الا اللَّه محمّد رسول اللَّه است يا وعده عوض را كه اينست كه وَما أَنْفَقْتُمْ مِنْ شَيْءٍ فَهُوَ يُخْلِفُه و مَنْ جاءَ بِالْحَسَنَةِ فَلَه عَشْرُ أَمْثالِها و مَثَلُ الَّذِينَ يُنْفِقُونَ أَمْوالَهُمْ فِي سَبِيلِ اللَّه - الاية يا غير آن از هر كلمه كه دلالت بر حق كند ، يا باور داشت خصلت حسنى را كه ايمانست يا ملت حسنى را كه ملت اسلام است يا مثوبت حسنى را كه جنت است .\r\n( 7 ) - * ( فَسَنُيَسِّرُه ) * پس زود باشد كه آسانى دهيم وى را يعني توفيق دهيم و اسباب لطف به او كرامت فرمائيم تا آماده شود * ( لِلْيُسْرى ) * براى اطاعتى كه ايسر و اهون امور باشد بر او و بطيب نفس به آن اقدام نمايد و نظير اينست قوله فَمَنْ يُرِدِ اللَّه أَنْ يَهْدِيَه يَشْرَحْ صَدْرَه لِلإِسْلامِ\r\n","description":"","footnote":"","page_name":" 264 ","page_number":264},
  {"content":"\r\nيا آماده سازيم او را براى حالتى يا طريقه اى كه مؤدى شود به يسر و راحت كه آن دخول جنت است و اين مأخوذ است از يسر للركوب اذا اسرجها و ألجمها ، و از امير المؤمنين سلام عليه روايتست كه روزى رسول صلَّى اللَّه عليه و آله و سلَّم به جنازه اى حاضر شد و چوبى در دست داشت و بطريق تفكر آن را بر زمين ميزد و بعد از آن فرمود كه هيچكس نباشد الا كه او را در بهشت جايى باشد و در دوزخ جايى مردى گفت يا رسول اللَّه پس ما ترك عمل كنيم فرمود نه\r\nاعملوا فكل ميسر لما خلق له\r\nكار كنيد كه هر كس مهيا كرده شده براى كارى كه آفريده شده است براى او پس اين آيه بر خواند ، و نيز از حضرت رسول صلَّى اللَّه عليه و آله و سلَّم روايتست كه\r\nما طلعت شمس قط الا بجنبيها ملكان يقولان اللهم عجل خلفا لمنفق و لممسك تلفا\r\nيعنى هيچ روز آفتاب برنيايد الا كه برد و جانب او دو فرشته باشند كه ميگويند بار خدايا هر كه مالى نفقه مىكند عوض وى بتعجيل بوى ؟ ؟ ؟ و سان و هر كه انفان نميكند مال وى بتعجيل تلف كن و بعد از آن فرمود كه مصدق اين سخن اينست كه * ( فَأَمَّا مَنْ أَعْطى وَاتَّقى وَصَدَّقَ بِالْحُسْنى فَسَنُيَسِّرُه لِلْيُسْرى ) * .\r\n( 8 ) - * ( وَأَمَّا مَنْ بَخِلَ ) * و اما كسى كه بخل كرده به دادن حقوق مال خود يا كلمهء توحيد * ( وَاسْتَغْنى ) * و بىنياز ديد خود را بشهوت دنيا از ثواب خداى و بدين سبب بموجبات آن كه ارتكاب طاعتست و اجتناب از معصيت توجه ننمود .\r\n( 9 ) - * ( وَكَذَّبَ بِالْحُسْنى ) * و تكذيب كرد كلمه نيكوتر را كه كلمه توحيد است يا عوض وعده يا غير آن از كلمات حقه يا خصلت نيكوتر را كه تدين است بدين اسلام .\r\n( 10 ) -\r\n* ( فَسَنُيَسِّرُه ) * پس مهيا گردانيم او را يعنى به جهت آن عناد اسباب لطف و توفيق از او باز گيريم و او را در باديه خذلان فرو گذاريم تا آماده شود * ( لِلْعُسْرى ) * براى خصلتى يا طريقه اى كه مؤدى باشد بعسر او كه آن دخول نار است يا منع الطاف كنيم از او تا طاعت نزد او دشوارترين چيزى شود كما قال يَجْعَلْ صَدْرَه ضَيِّقاً حَرَجاً كَأَنَّما يَصَّعَّدُ فِي السَّماءِ ( 11 ) - * ( وَما يُغْنِي عَنْه ) * و دفع نكند از او عذاب را * ( مالُه ) * مال او كه به آن بخل كرد * ( إِذا تَرَدَّى ) * چون هلاك شود اين مأخوذ است از ردى كه هلاكتست و اينجا مراد موتست يا وقتى كه در قبر در آيد يا در دوزخ افتد ، و ميتواند بود كه * ( ما ) * از براى استفهام باشد در معنى انكار يعنى مال او چه چيز را منع كند از او از عذاب و عقاب ، واحدى باسناد خود بعكرمه مىرساند كه ابن عباس فرمود كه سبب نزول اين آيات آن بود كه مردى از انصار در سراى وى درختى از خرما بود كه بعضى از شاخهايش در سراى همسايهء درويش عيال بار آويخته بود و صاحب آن درخت هر گاه\r\n","description":"","footnote":"","page_name":" 265 ","page_number":265},
  {"content":"\r\nكه بر بالاى آن درخت رفتى و ميوه هاى آن چيدى اگر احيانا ميوه اى از آن درخت بيفتادي اطفال همسايه آن را برداشتندى آن مرد فى الحال به پائين آمدى و آن را از ايشان بگرفتى و اگر ايشان آن را در دهن داشتندى انگشت در دهن ايشان كردى و بيرون آوردى مرد همسايه شكايت او را به حضرت رسالت عرض نمود آن حضرت صاحب آن درخت را طلبيد و گفت اى مرد فلان نخلهء خود را كه شاخ آن به خانه همسايه تو آويخته به من به فروش بنخله اى كه در بهشت به تو دهم آن شخص گفت مرا نخلستان بسيار هست و اين نخله بهترين نخلات است و خاطر من بسيار به آن متعلق است و به جهت اين فروختن آن را با خود قرار نميتوانم داد ابو دحداح چون اين سخن را از حضرت پيغمبر بشنيد گفت يا رسول اللَّه اگر من اين نخله را از او بخرم تو از من ميخرى به آن درختى كه در بهشت به او ميدادى فرمود آرى آن را از تو ميخرم بنخله اى از نخلات بهشت كه به او ميدادم پس ابو دحداح نزد آن مرد رفت و طلب بيع آن كرد آن شخص گفت تو ميدانى كه پيغمبر آن را از من ميخريد بدرختى كه در بهشت به من دهد و من به جهت آنكه آن درخت بهترين نخلات من بود و دل بستگى تمام به آن داشتم بوى نفروختم اما اگر تو آن را بر وفق مدعاى من ميخرى به تو مىفروشم ابو دحداح گفت مدعاى تو چيست گفت اينكه آن را به كمتر از چهل نخله نفروشم ابو دحداح هر چند الحاح ميكرد به كمتر از چهل درخت راضى نميشد پس آن درخت را بخريد از وى بخرماستانى كه مشتمل بر چهل درخت بود كه در مدينه داشت و مردمان را بدان گواه گرفت بعد از آن نزد حضرت پيغمبر رفت و گفت يا رسول اللَّه آن نخله را از صاحبش خريدم آن حضرت آن را از ابو دحداح بخريد بدرختى كه در بهشت بوى دهد پس بسراى آن همسايه رفت و گفت اين نخله را بخشيدم به تو و بعيالان تو حق سبحانه اين سوره را فرستاد و در آن بيان فرمود كه سعى آدمى مختلف است يعنى سعى انصارى كه از براى دنيا بود و سعى ابو دحداح كه از براى آخرت بود پس قوله فَأَمَّا مَنْ أَعْطى ابو دحداح است كه آن درخت را بخرما ستانى بخريد و به رسول فروخت و به اين جهت در ظل ظليل اشجار بهشت قرار گرفت و قوله وَأَمَّا مَنْ بَخِلَ مرد انصاريست كه بخيلى كرد و آن درخت به رسول نفروخت و به جهت آن به عذاب نيران گرفتار شد و مال او عذاب را از او دفع نكرد و اين روايت مذكوره از عطا نيز منقولست كه و چون خصوص سبب موجب تخصيص حكم نميشود چنانچه در علم اصول مقرر شده پس هر كه متصف بصفت ابو دحداح و آن مرد انصارى بوده باشد در اينحكم داخل خواهد بود ، عياشى باسناد خود از سعد اسكاف نقل كرده كه ابو جعفر عليه السّلام در تفسير اين سوره فرمودند كه\r\nفَأَمَّا مَنْ أَعْطى ) * مما آتاه اللَّه وَصَدَّقَ بِالْحُسْنى اى بان اللَّه يعطى بالواحد عشر الى اكثر من ذلك - و فى رواية اخرى - الى مائة الف فما زاد فَسَنُيَسِّرُه لِلْيُسْرى قال لا يرد شيئا من الخير الا يسر اللَّه له وَأَمَّا مَنْ\r\n","description":"","footnote":"","page_name":" 266 ","page_number":266},
  {"content":"\r\nبَخِلَ بما آتاه اللَّه وَاسْتَغْنى وَكَذَّبَ بِالْحُسْنى بأن اللَّه يؤتى بالواحد عشرا او اكثر من ذلك - و فى رواية اخرى - الى مائة الف فما زاده فَسَنُيَسِّرُه لِلْعُسْرى فقال لا يريد شيئا من الشر الا يسره اللَّه له ثم قال ابو جعفر عليه السّلام * ( وَما يُغْنِي عَنْه مالُه إِذا تَرَدَّى ) * اى اما و اللَّه ما تردى من جبل و لا حايط و لا تردى فى بئر و لكن تردى فى نار جهنم .\r\n( 12 ) - * ( إِنَّ عَلَيْنا لَلْهُدى ) * بدرستى كه بر ما واجبست راه نمودن يعنى حكمت و مصلحت ما مقتضى آنست كه هدايت مردمان كنيم بنصب دلايل و بيان شرايع و اما اهتداء به اختيار ايشانست يعنى بر ما است طريقه هدى كقوله وَعَلَى اللَّه قَصْدُ السَّبِيلِ ايندليلست بر وجوب لطف بر حق سبحانه .\r\n( 13 ) - * ( وَإِنَّ لَنا ) * و بدرستى كه ما را است * ( لَلآخِرَةَ وَالأُولى ) * سراى عقبى و سراى پيشين كه دنيا است و چون مالك هر دو مائيم پس در هر دو سراى هر چيز خواهيم كنيم و بهر كه خواهيم دهيم يا ثواب دارين را بمهتدى دهيم كقوله وَآتَيْناه أَجْرَه فِي الدُّنْيا وَإِنَّه فِي الآخِرَةِ لَمِنَ الصَّالِحِينَ و تارك اهتداء ضرر بما نتواند رسانيد بلكه ضرر راجع به خودش شود كه وَمَنْ أَساءَ فَعَلَيْها و يا چون كه مالك دنيا و آخرت مائيم پس بيم ميكنيم شما را اى اهل مكه پس اهتداى كسى موجب زيادتى ملك ما نميشود و ترك اهتداء نقصى به آن نتواند رسانيد .\r\n( 14 ) - * ( فَأَنْذَرْتُكُمْ ) * پس بيم مىكنيم شما را اى اهل مكه * ( ناراً تَلَظَّى ) * به آتشى كه زبانه زند .\r\n( 15 ) - * ( لا يَصْلاها ) * در نيايد در آن آتش * ( إِلَّا الأَشْقَى ) * مگر بدبختترين مردمان به جهت توغل در كفر و عصيان :\r\n( 16 ) - * ( الَّذِي كَذَّبَ ) * آن كس كه تكذيب كرد امر معاد و احوال آخر ترا * ( وَتَوَلَّى ) * و برگشت از اطاعت حضرت عزت چون مرد انصارى كه منافق بود و تكذيب پيغمبر كرد و از اطاعت او اعراض نمود و جاهل مؤمن اگر چه بدوزخ داخل خواهد شد اما بطريق دوام نخواهد بود :\r\n( 17 ) - * ( وَسَيُجَنَّبُهَا ) * و زود باشد كه دور گردانيده شود از آن آتش * ( الأَتْقَى ) * پرهيزكار تر يعنى مجتنب از شرك و عصيان :\r\n( 18 ) - * ( الَّذِي يُؤْتِي مالَه ) * آن كس كه ميدهد مال يعنى آن را در مصارف خير صرف مىكند * ( يَتَزَكَّى ) * ميجويد پاكى نزد خداى تعالى و باخلاص آن را ميدهد بدون شايبه رياء و سمعه يا زكات ميدهد و اين بدل * ( يُؤْتِي ) * است يا حالست از فاعل آن چون ابو دحداح كه بصدق تمام نخلستان\r\n","description":"","footnote":"","page_name":" 267 ","page_number":267},
  {"content":"\r\nخود را داد و يك درخت گرفت و بپيغمبر داد تا بعوض آن درختى از بهشت بستاند ، و صاحب طبرسى آورده كه قاضى عضد ( 1 ) گفته كه آيه لا يَصْلاها إِلَّا الأَشْقَى الَّذِي كَذَّبَ وَتَوَلَّى دلالت نميكند بر آنكه حق سبحانه و تعالى داخل نسازد در دوزخ مگر كافر را هم چنان كه زعم خوارج و بعضى از مرجئه است زيرا كه تنكير مذكوره و تعريف آن دالست بر آنكه مراد به آن ناريست مخصوص از نيران كه در آن داخل نشود مگر شخصى كه اشقاى همه باشد چه نيران را دركات متعدده است هم چنان كه در سورة النبأ سمت تحرير يافت پس اين نار مخصوص دركه اى باشد از آن دركات فحينئذ آيه مذكوره دلالت نكند بر آنكه غير اشقى از عصات كه شقاوت ايشان كمتر باشد به جهت انتفاى احد وصفين مذكورين در ايشان كه آن تكذيب و توليست به آتش معذب نشوند ، و بعضى گفته‌اند كه مراد باشقى و اتقى شقيست و تقى كما قال طرفه :\r\n\r\nتمنّى رجال أن أموت و إن امت\r\nفتلك سبيل لست فيها بأوحد\r\n\r\nمراد باوحد واحد است ، و صاحب كشاف آورده كه اگر كسى گويد چرا حق سبحانه فرموده كه لا يَصْلاها إِلَّا الأَشْقَى وَسَيُجَنَّبُهَا الأَتْقَى و حال آنكه هر شقى كه هست مستحق دخول نار است و هر تقى سزاوار جنت نه آنكه دخول نار مختص است باشقى الاشقياء و نجات باتقى الأتقياء و اگر در جواب گويند كه او سبحانه نار را بعنوان تنكير ايراد فرموده پس مراد او ناريست كه مخصوص باشد باشقى گوئيم چه ميگويند در سَيُجَنَّبُهَا الأَتْقَى و معلوم است كه افسق اهل اسلام از اين نار مخصوص مجتنباند نه آنكه تجنب مخصوص باتقاى ايشان است پس حقيقت جواب آنست كه گوئيم آيه وارد است در موازنه ميان حال عظيم از مشركان و حال عظيم از مؤمنان پس به جهت مبالغه در ايندو صفت متناقض اشقى را مخصوص ساخته بصلى بحصر ادعايى فكان النار لم تخلق الا له و اتقى را مخصوص گردانيده بنجات بحصر مذكور فكأن الجنة لم يخلق الا له ، بعد از آن در صفت اتقى كه معطى مالست از روى اخلاص ميفرمايد :\r\n( 19 ) - * ( وَما لأَحَدٍ عِنْدَه ) * و نيست هيچ كس را نزد آن معطى * ( مِنْ نِعْمَةٍ تُجْزى ) * نعمتى و منتى كه مكافات كرده شود ، يعنى تا قصد كند باعطاى آن مجازات آن نعمت را بلكه اعطاى آن نميكند .\r\n( 20 ) - * ( إِلَّا ابْتِغاءَ وَجْه رَبِّه الأَعْلى ) * مگر براى رضاى پروردگار خود كه برتر و بزرگتر است نه براى مكافات نعمت اين مفعول له است و مستثنى متصل بر حذف مستثنى منه اى لا يؤتى ماله\r\n\r\n","description":"","footnote":"\r\n( 1 ) در مجمع البيان عبارت چنين است : قال القاضى . . . و نام عضد مذكور نيست و نميتوان گفت مراد علامه طبرسى از ( القاضى ) قاضى عضد است زيرا كه قاضى عضد بعد از علامه طبرسى ( ره ) ميز بسته پس مراد وى از قاضى شخص ديگريست و تعبير مؤلف بقاضى عضد سهو القلم است .\r\n","page_name":" 268 ","page_number":268},
  {"content":"\r\nإلا ابتغاء ، و گويند كه اين استثناء منقطع است نه متصل اى ما لاحد عنده نعمة الا ابتغاء وجه ربه كقولك ما في الدار أحد الا فرسا و كقول الشاعر :\r\n\r\nو بلدة ليس بها أنيس\r\nإلَّا اليعافير و إلَّا العيس\r\n\r\nاينوجه اوجه است به جهت عدم احتياج آن بحذف .\r\n( 21 ) - * ( وَلَسَوْفَ يَرْضى ) * و زود باشد كه خشنود شود به آنچه خداى به او دهد از مثوبات عظمى براى مجازات اعطاى مال به قصد اخلاص و تقرّب نزد حضرت ذو الجلال ، و در خبر آمده كه هر گاه كه رسول صلَّى اللَّه عليه و آله و سلَّم بخرماستان ابو دحداح بگذشتى گفتى ابو دحداح را در بهشت عوض بهتر از اين خواهد بود .\r\n\r\nسورة الضحى\r\nمكيست و يازده آيتست باجماع .\r\nابى بن كعب از رسول صلى اللَّه عليه و آله و سلم روايت كرده كه هر كه اين سوره را بخواند حق تعالى او را از جملهء كسانى گرداند كه بشرف سعادت شفاعت پيغمبر صلَّى اللَّه عليه و آله و سلَّم مشرف شود و به آن خشنود و خورسند گردد و ببهشت عنبر سرشت در آيد ، و بعدد هر يتيمى وسايلى او را ده حسنه باشد .\r\nو بدانكه چون حق سبحانه ختم سورة الليل نمود به اينكه اتقى را چندان ثواب دهند كه به آن راضى شود افتتاح اين سوره فرمود به اينكه حق سبحانه حضرت رسالت صلَّى اللَّه عليه و آله و سلَّم را چندان كرامت و زلفى بدهد كه به آن راضى گردد و گفت :\r\n( 1 ) -\r\n* ( بِسْمِ اللَّه الرَّحْمنِ الرَّحِيمِ وَالضُّحى ) * سوگند بچاشتگاه كه آفتاب در آن وقت ارتفاع يافته و بسبب آن نور نهار متزايد گشته ، و تخصيص اينوقت از نهار يا به جهت قوت و تزايد نور آفتابست در آن زمان و وقت اعتدال نهار در گرما و سرما در زمستان و تابستان ، يا به جهت آنكه در آن ساعت حق تعالى با موسى كليم عليه التحية و التسليم سخن گفت و در آن وقت سحرهء فرعون مشاهدهء معجزهء موسى نموده خداى را سجده كردند كقوله وَأَنْ يُحْشَرَ النَّاسُ ضُحًى و گويند مراد بضحى نهار است و مؤيد اينست كريمه أَنْ يَأْتِيَهُمْ بَأْسُنا ضُحًى كه در مقابلهء بَياتاً واقع شده است ، و نزد بعضى ديگر\r\n","description":"","footnote":"","page_name":" 269 ","page_number":269},
  {"content":"\r\nمراد رب الضحى است :\r\n( 2 ) - * ( وَاللَّيْلِ إِذا سَجى ) * و سوگند بشب آن گاه كه بيارامد تاريكى او ، يا ساكن شوند اهل آن و اصوات ايشان در آن ، و اين مأخوذ است از سجى البحر سجوا اذا سكنت أمواجه ، و تقديم ليل در سورهء متقدمه باعتبار اصل است و تقديم نهار در اين سوره باعتبار شرف سيد عالم صلَّى اللَّه عليه و آله و سلَّم و گويند كه اين قسم است بشب معراج ، و صاحب كشف الاسرار آورده كه مراد از روز و شب كشف و حجابست كه شاهد نسيم لطف و سموم قهر است و علامت انوار جمال و آثار جلال يا اشارتست بروشنى روى حضرت رسالت صلَّى اللَّه عليه و آله و كنايه از سياهى موى وى آورده‌اند كه چون سيد عالم صلَّى اللَّه عليه و آله كه در مبدء حال اظهار دعوت كرد و مردمان را بدين اسلام خواند اهل مكه رسولى بمدينه فرستادند كه شخصى در ميان ما پديد آمده است اسم وى محمّد بن عبد اللَّه و در كمال عقل و فطانتست و بحسب و نسب از همه در پيش و حسن خلق و خلق او بنهايت مرتبه رسيده و ليكن دعوى دينى مىكند كه آباى ما بر آن دين نبوده‌اند و مردمان را بر آن ميخواند و ما جماعتى هستيم امى حقيت و بطلان آن بر ما مشتبه است و شما كتابها خوانده‌ايد و حقيقت احوال او را دانسته‌ايد ما را خبر دهيد كه در هيچ كتاب نام و نشان وى هست شايد كه آن مرد موعود اين شخص باشد ايشان جواب فرستادند كه ما در جميع كتابهاى خود نام نبى امى مكرر ديده‌ايم و خوانده‌ايم و پيغمبران سابق بوجود او خبر داده‌اند و اكنون وقت ظهور ويست وى را بسه مسئله تجربه كنيد يكى قصهء اصحاب كهف دوم حكايت ذو القرنين سوم حقيقت روح اگر اين هر سه را جوابدهد يا هيچكدام را جواب ندهد وى رسول خدا نيست و اگر دو را جوابدهد و يكى را ندهد رسول خداست و آنچه ميگويد حق و صدقست و او است كه در كتب موصوف و منعوتست چون رسول آن پيغام را باهل مكه آورد اشراف ايشان برخاستند و نزد پيغمبر صلَّى اللَّه عليه و آله و سلَّم آمدند و آن سه مسئله را از او سؤال كردند آن حضرت فرمود إِنَّما أَنَا بَشَرٌ مِثْلُكُمْ من آدمم مانند شما تا وحى به من نيايد علم به چيزى پيدا نميكنم امروز برويد و فردا بيائيد تا بطريق وحى آن را معلوم كنم و جواب شما بگويم و به جهت آنكه كلمهء مشيت كه انشاء اللَّه است در عقب آن ذكر نفرموده پانزده يا دوازده و بروايتى ديگر چهل روز وحى بوى نيامد ( 1 ) آن حضرت دلتنگ شد و كفار زبان تعرض دراز كرده گفتند : إن محمّدا و دعه ربه و قلاه خدا محمّد را واگذاشت و او را دشمن گرفت\r\n\r\n","description":"","footnote":"\r\n( 1 ) آيهء كريمه * ( ما وَدَّعَكَ رَبُّكَ وَما قَلى ) * مشعر است بر آنكه نسبت برسول اكرم صلى اللَّه عليه و آله بعضى بد گمان شده ميگفتند : پروردگار او از وى بريده و او را دشمن گرفته است و منشأ اين پندار و گفتار ناروا بنا بر مضمون پاره اى از روايات تأخير در نزول وحى بوده و اما علت واقعى تأخير وحى پس از آيهء شريفه چيزى مستفاد نميگردد و بدين روايات ضعيفه اى كه در تفاسير مذكور است و علل و موجباتى براى تأخير وحى بيان كرده هم اعتمادى نيست بلكه پاره اى از اين روايات مخالف مبانى و اصول فرقهء حقه اماميه است .\r\n","page_name":" 270 ","page_number":270},
  {"content":"\r\nرسول چون طعن مشركان بشنيد حزن او بيشتر شد و بر كوه حراء بر آمد و بسر بر زمين نهاد و گفت خدايا تو عالمى به اينكه دشمنان ميگويند ، هنوز سر از سجده برنداشته بود كه جبرئيل فرود آمد چون پيغمبر او را بديد تكبير گفت و به جهت اين سنت شد كه از اين سوره تا آخر در لاحق هر سوره تكبير بگويند پس از او پرسيد كه چرا در اين مدت نيامدى كه من بغايت مشتاق تو بودم جبرئيل گفت كه اشتياق من بملازمت تو بيشتر بود و ليكن من بنده مأمورم مرخص نبودم كه در اين مدت نزد تو آيم و اين آيه را بر خواند كه وَما نَتَنَزَّلُ إِلَّا بِأَمْرِ رَبِّكَ الاية بعد از آن اين آيه ديگر را تلاوت فرمود كه وَلا تَقُولَنَّ لِشَيْءٍ إِنِّي فاعِلٌ ذلِكَ غَداً إِلَّا أَنْ يَشاءَ اللَّه پس قصه اصحاب كهف و ذو القرنين را تعليم وى داد بر طريقى كه در سورة الكهف مذكور گشت و در جواب سؤال حقيقت روح اين آيه آورد كه وَيَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي و به جهت رد قول كفار كه قايل اينقول بودند كه ( ودعه ربه و قلاه ) اينسوره را بر او نازل گردانيد و بضحى و ليل قسم ياد كرد بر اينكه .\r\n( 3 ) - * ( ما وَدَّعَكَ رَبُّكَ ) * وانگذاشته است تو را پروردگار تو و از تو نبريد * ( وَما قَلى ) * و دشمن نگرفت تو را حذف مفعول در قلى به جهت استغناء است بذكر آن در اول و به جهت مراعات فواصل و در بعضى روايات است كه جمعى از اهل عناد سنگى بر انگشت مبارك آن حضرت زدند آن حضرت فرمود كه :\r\n\r\nهل أنت إلَّا أصبع رميت\r\nو في سبيل اللَّه ما لقيت\r\n\r\nو به جهت اين امر شنيع دو شبانه روز يا سه شبانه روز وحى نيامد ام جميل دختر حرب كه زن ابو لهب بود گفت يا محمّد ما ارى شيطانك الا قد تركك اى محمّد نه ميبينم شيطان تو را مگر آنكه ترك تو كرد حق سبحانه اينسوره را انزال فرمود از زيد بن اسلم روايتست كه بعضى از زنان سگ بچه را در سراى رسول صلَّى اللَّه عليه و آله و سلَّم بردند و بتربيت او مشغول شدند و آن حضرت از اين غافل بود بعد از حبس وحى چون جبرئيل آمد پرسيد كه چرا دير آمدى گفت يا رسول اللَّه ما در سرايى كه سگ باشد يا تصوير صورتى باشند نميرويم ، و مرويست كه اهل اسلام سبب حبس وحى از او پرسيدند در جواب فرمود كه\r\nكيف ينزل الوحى و أنتم لا تنقون براجمكم و لا تقلمون اظفاركم\r\nحاصل معنى آيه اينست كه اى محمّد نه چنان است كه خداى تو را واگذاشته باشد و دشمن گرفته بلكه تو حبيب و برگزيده اويى و تا زنده باشى او از تو هرگز وحى منقطع نسازد و هميشه ظهير و معين تو باشد در دنيا .\r\n( 4 ) - * ( وَلَلآخِرَةُ ) * و هر آينه آن سراى ديگر * ( خَيْرٌ لَكَ ) * بهترست مر تو را * ( مِنَ الأُولى ) * از اين سراى يعنى كرامت خداى به تو در آخرت مر تو را بهتر است از كرامت او در دنيا چه آخرت\r\n","description":"","footnote":"","page_name":" 271 ","page_number":271},
  {"content":"\r\nباقى است و خالص از شوائب و دنيا فانى است و مشوب بمصايب و نوائب و از جمله كرامت تو در آخرت اينست كه مقدم و پيشواى همهء انبياء و رسل باشى هم چنان كه گفت\r\n( آدم و من دونه تحت لوائى يوم القيمة )\r\nو امت تو بر جميع امم سابقه شاهد باشند و درجات ايشان از درجات ساير امم انبياء ارفع بود و اعلى مراتب همهء ايشان بشفاعت تو باشد و غير آن از كرامات سنيه ، از ابن عباس روايتست كه حضرت رسول صلَّى اللَّه عليه و آله و سلَّم را بشارت دادند بعضى بفتحى كه امت او را در دنيا خواهد بود و اكثر بلاد در حوزه تصرف ايشان در خواهد آمد و آن حضرت بدان مسرور گشت و اين آيه آمد كه آخرت ترا بهتر است از دنيا يعنى كرامتى حقتعالى به تو ارزانى خواهد داشت و آن هزار هزار قصر است در بهشت از مرواريد و خاك آن مشك اذفر و در هر كوشكى از ازواج و خدم و حشم و حور و نعم و امتعه آنچه لايق آن بود بر اتم وصف بهتر است از كرامت اين سراى كه فتح بلاد است ، يا آنكه نهايت امر تو بهتر است از بدايت چه ساعت بساعت بر درجه رفعت متصاعدى و بر ذروهء كمال مترقى .\r\n( 5 ) - * ( وَلَسَوْفَ يُعْطِيكَ رَبُّكَ ) * و زود باشد كه بدهد ترا آفريدگار تو نعم تامه خود را * ( فَتَرْضى ) * پس خشنود شوى به آن اين وعدى است شامل جميع آنچه به او عطا فرمايد در دنيا از كمال نفس و نصرت و ظفر بر اعداء در روز بدر و در روز فتح مكه و داخل شدن فوج فوج بدين اسلام و غالب گشتن او بر قريظه و نضير و اجلاى ايشان و نهب اموال و كنوز اكاسره و بث عساكر و سراياى او در بلاد عرب و عجم و فتح مدائن و حصون در اقطار ارض و هدم ممالك جبابره بدست عساكر ظفر پيكر وى و خوف و رعب در قلوب اهل شرق و غرب و اعلاى دين اسلام و نشر دعوت و استيلاى مسلمانان بر جميع اهل ملل و در آخرت از مثوبات جليله و درجات عاليه و مراتب غاليه كه هيچكس بكنه آن نرسد مگر ذات او سبحانه و از منصب شفاعت و نجات عصات از امت بميامن آن و شبهه نيست در آنكه تخلص امت از عقوبت بسبب شفاعت موجب رضا و خشنودى آن حضرت خواهد بود ، از عبد اللَّه عمر روايتست كه روزى رسول صلَّى اللَّه عليه و آله آيهء فَمَنْ تَبِعَنِي فَإِنَّه مِنِّي وَمَنْ عَصانِي فَإِنَّكَ غَفُورٌ رَحِيمٌ تلاوت فرمود كه مخبر است از استعطاف ابراهيم عليه السّلام از حق تعالى براى امت خود بعد از آن آيهء إِنْ تُعَذِّبْهُمْ فَإِنَّهُمْ عِبادُكَ وَإِنْ تَغْفِرْ لَهُمْ فَإِنَّكَ أَنْتَ الْعَزِيزُ الْحَكِيمُ كه منبئ است از استرحام عيسى براى عصات قوم پس دست مبارك خود برداشت و گفت\r\nرب امتى امتي\r\nحق سبحانه جبرئيل را امر كرد كه حبيب مرا از من سلام برسان و بگوى چون ميدانى كه كرامت و تقرب تو بدرگاه ما از همه انبياء در پيش است چرا ايندعا ميكنى و غم امت خود ميخورى ، چون اين پيغام بگذارد حضرت فرمود كه بار خدايا امتى گناهكار دارم و پيوسته غم ايشان ميخورم و بر ايشان بسيار خائفم و دل من از\r\n","description":"","footnote":"","page_name":" 272 ","page_number":272},
  {"content":"\r\nاندوه ايشان مجروحست مرهم مرحمتى بر جراحت من نه و از دار الشفاى مغفرت خود شربتى كه مفرح دل من باشد عطا فرما حق سبحانه بوى خطاب فرمود كه هيچ غم مخور كه رضاى ترا حاصل كنم پس اين آيه بر او نازل شد كه * ( وَلَسَوْفَ يُعْطِيكَ رَبُّكَ فَتَرْضى ) * رسول صلَّى اللَّه عليه و آله و سلَّم از اين خوشحال گشته فرمود\r\nاذا لا ارضى و واحد من امتى فى النار\r\nو چون چنين است من راضى نشوم ما دام كه يكى از امت من در دوزخ باشد و نيز در خبر است كه حضرت پيغمبر صلَّى اللَّه عليه و آله و سلَّم فرمود كه روز قيامت مرا چندان شفاعت دهند كه گويم\r\nحسبى حسبى رضيت رضيت\r\nبس است بس است راضى و خشنود شدم ، و در آثار آمده كه چون رسول صلَّى اللَّه عليه و آله و سلَّم اين بگويد حقتعالى او را به آن جماعت رساند كه در دوزخ مانده باشند ايشان فرياد بر آرند كه بار خدايا اثر شفاعت رسول بما نرسيد حقتعالى فرمايد كه اگر شفاعت او بشما نرسيده رحمت من واسع است و به همه كس رسنده پس بفرمايد تا همه اهل توحيد را از دوزخ بيرون آرند و ببهشت برند ، و حرث بن شريح از محمّد بن على بن الحسين عليهم السّلام روايت كرده كه در كوفه ميفرمود\r\nيا اهل العراق تزعمون أن أرجى آية فى كتاب اللَّه يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّه ) * - الاية و انا اهل البيت نقول أرجى آية فى كتاب اللَّه * ( وَلَسَوْفَ يُعْطِيكَ رَبُّكَ فَتَرْضى ) * و هى و اللَّه الشفاعة ليعطيها فى أهل لا إله الا اللَّه حتى يقول رب رضيت\r\nيعنى اى اهل عراق زعم شما آنست كه اميدوارترين آيتى در قرآن اين آيه است كه يا عِبادِيَ الَّذِينَ أَسْرَفُوا - الى آخر - و ما اهل بيت بر آنيم كه اميدوارترين آيه اين آيت است كه * ( وَلَسَوْفَ يُعْطِيكَ رَبُّكَ فَتَرْضى ) * به خدا سوگند كه مراد از اين شفاعت است كه حق سبحانه به او كرامت فرمايد در حق اهل توحيد تا آنكه او گويد اى پروردگار من راضى و خشنود شدم و مقرر است كه آن حضرت راضى نخواهد بود كه يكى از امت وى در دوزخ باشد ، و از صادق عليه السّلام مروى است كه روزى رسول صلَّى اللَّه عليه و آله و سلَّم بخانهء فاطمه زهرا عليها السلام رفت ديد كه گليمى از پشم شتر پوشيده بدست مبارك خود آرد خمير مىكند و فرزند خود را شير ميدهد آب از چشم مبارك آن حضرت روان شد و فرمود\r\nيا بنتا تعجلى مرارة الدنيا بحلاوة الآخرة فقد أنزل اللَّه على * ( وَلَسَوْفَ يُعْطِيكَ رَبُّكَ فَتَرْضى ) *\r\nبشتاب تلخى دنيا را به شيرينى آخرت كه حق سبحانه اين آيه بر من نازل گردانيده كه * ( وَلَسَوْفَ يُعْطِيكَ رَبُّكَ فَتَرْضى ) * و نيز از صادق عليه السّلام روايت است كه\r\nرضى جدى ان لا يبقى في النار موحد\r\nجد من خشنود خواهد شد آن زمان كه هيچ موحدى در دوزخ نماند ، و بدانكه ( لام ) در * ( وَلَسَوْفَ يُعْطِيكَ ) * لام ابتدائيه است كه بر خبر مبتداء داخل شده بعد از حذف مبتداء و تقدير اينست و لانت سوف يعطيك نه لام قسم زيرا كه اين لام داخل مضارع نميشود مگر با نون مؤكده ، و اجتماع لام تأكيد با سوف به جهت\r\n","description":"","footnote":"","page_name":" 273 ","page_number":273},
  {"content":"\r\nدلالت است بر آن كه عطا لا محاله كاين و ثابتست اما به جهت حكمت و مصلحت متاخر واقع خواهد شد ، از ابن عباس روايت است كه حضرت رسول صلى اللَّه عليه و آله و سلم فرمود كه از پروردگار خود پرسيدم و دوست داشتم كه آن را نپرسيد مىگفتم سليمان پيغمبر را ملك عظيم دادى و فلان و فلان را اين و آن عطا فرمودى حق سبحانه تعديد نعم و ايادى خود نموده بر من كه اى محمد :\r\n( 6 ) - * ( أَ لَمْ يَجِدْكَ ) * آيا نيافت پروردگار تو ترا * ( يَتِيماً ) * كودكى بىپدر ، يجد از وجود مشتق است بمعنى علم و همزه از براى تقرير يعنى عالم بود به يتيمى تو از پدر * ( فَآوى ) * پس جاى داد ترا در كف كفايت جد و عم تو ، و آن چنان بود كه حضرت رسالت صلَّى اللَّه عليه و آله و سلَّم هنوز شش ماهه بود در شكم مادر كه پدر او عبد اللَّه رحلت نمود ، و بروايت ديگر بعد از ولادت به زمان اندك پدر او فوت شد و چون دو ساله گشت ما در او نيز متوفى گشت عبد المطلب بشرف حضانت او مشرف گشت و بعد از هشت سالگى او عبد المطلب نيز رحلت يافت و حضانت او منتقل بابو طالب شد كه برادر عبد اللَّه بود از جانب مادر و هر يك از عبد المطلب و ابو طالب بر او چون پدر مشفق بودند و او را باحسن وجه تربيت ميداد تا آنكه بسن بلوغ رسيد ، و از امام جعفر صادق عليه السّلام پرسيدند كه چرا پيغمبر را يتيم گردانيدند از پدر و مادر فرمود\r\nلئلا يكون لمخلوق عليه حق\r\nتا هيچ آفريده اى را بر او حقى نبود و توليت كار او خدا كند ، و مجاهد گفته كه عرب درى كه نفيس تر و قيمتى تر است يتيم خوانند پس معنى آنست كه خداى تعالى تو را در ميان كاينات بىنظير و يگانه يافت بشرف فضل و كمال قابليت و متفرد بقطع علاقه نسبت از ما سوى و به جهت آن ترا به خود مختص نمود و در صدف نبوت جاى داد ، و بعضى گفته‌اند كه معنى آنست كه ترا مأواى ايتام و كفيل انام گردانيد بعد از آنكه يتيم و مكفول بودى .\r\n( 7 ) - * ( وَوَجَدَكَ ضَالًّا ) * و يافت تو را راه گم كرده ( 1 ) بر در دروازه مكه وقتى كه حليمه\r\n\r\n","description":"","footnote":"\r\n( 1 ) لفظ ضال و ضاله بمعنى انسان يا حيوان گم شونده يا چيز گم شده بمعنى گم كننده راه و بعبارة اخرى گم شونده از راه آمده است و چون غالبا لفظ ضال اطلاق مىشود بر آن كس كه راه حق را گم كرده ( كه به فارسى او را گمراه ميگويند ) و إطلاق ضال بدين معنى بر رسول اكرم صلى اللَّه عليه و آله روا نيست از اينرو مفسرين آيهء شريفه را بوجوه عديده توجيه نموده‌اند در مجمع البيان هفت وجه نقل فرموده و مرحوم مؤلف همان وجوه هفتگانه را باضافهء وجه ديگرى ذكر كرده است و پوشيده نماند كه نيكوترين وجوه هشتگانه آن وجهيست كه در مجمع در شمارهء هفتم و در اينجا در شمارهء پنجم واقع شده چه اين وجه نزديكست به آنچه محمد بن مسعود عياشى از حضرت رضا عليه السلام روايت كرده كه قال عليه السلام فى قوله تعالى * ( أَ لَمْ يَجِدْكَ يَتِيماً فَآوى ) * أى أ لم يجدك فردا لا مثل لك فى المخلوقين فآوى الناس إليك * ( وَوَجَدَكَ ضَالًّا فَهَدى ) * أى ضالا فى قوم لا يعرفون فضلك فهداهم إليك .\r\n","page_name":" 274 ","page_number":274},
  {"content":"\r\nدايهء تو تو را آورده بود تا بجدت سپارد * ( فَهَدى ) * پس راه نمود ترا به اين كه جدت را بسرت رسانيد و كيفيت اين حال بر اينوجه بود كه چون مادر آن حضرت از دار فناء بدار بقاء رحلت نمود جدّ وى عبد المطلب حليمه بنت ابى ذويب را كه از قبيلهء بنى سعد بود بشرف ارضاع او نامزد كرده و حليمه او را بقبيلهء خود برد و چون ايام رضاع او منقضى شد وى را برداشت تا بجدش رد كند و نزديك مكه در موضعى بگذاشت و به طهارت كردن رفت چون بازگشت رسول را نيافت از هر كه ميپرسيد هيچكس خبر او نميداد حليمه گويد كه فرياد برداشتم يا عبد المطلب محمّد را بپروردم و بر در مكه او را گم كردم پس با خود انديشه نمودم كه اگر او را نيابم بر بالاى كوهى روم خود را به زير اندازم و هلاك گردانم و اين شرمسارى نكشم و در مكه در آمدم و فرياد ميكردم و وا محمّدا ميگفتم پيرى بر عصا تكيه كرده چون جزع مرا بديد گفت ترا چيست من قصه خود را به او باز گفتم وى گفت بيا تا بنزد هبل رويم كه اعظم اصنامست شفاعت كنيم تا او ما را هدايت كند و محمّد را بما نمايد پس اين پير نزد خانهء كعبه آمد و بوسه بر سر و دست هبل ميداد و گفت اى فرياد رس بفرياد اين زن رس و دستگيرى اين كن كه از وى فرزند محمّد نام گمشده است و او بسيار جزع مىكند طوق منتى به گردن ما افكن و محمد را بوى نما حليمه گفت همين كه نام محمّد بر زبان پير بگذشت هبل و ديگر بتان به روى در افتادند هاتفى آواز داد كه اى پير بيخرد دور شو كه هلاك اين بتان در دست محمّد است پير بلرزيد و عصا از دستش بيفتاد و دندان بر دندان ميزد روى بحليمه كرد و گفت دل مشغول مدار كه اين محمد را خدايى هست كه وى را به تو رساند چون خبر گم شدن محمد بعبد المطلب رسيد گمان برد كه بعضى از قريش او را هلاك كرده‌اند شمشير بر كشيد و آواز داد كه يا آل غالب قريش همه جمع آمدند گفتند يا سيد ترا چه افتاده است وى صورت حال باز گفت و با قريش سوار شد و در شعاب مكه بگشت او را نيافت اسلحه را بينداخت و روى به بيت الحرام نهاد و طواف كرد و روى توجه به آسمان كرد و گفت ( بيت )\r\n\r\nيا ربّ ردّ ولدي محمّدا\r\nردّ إليّ و اتّخذ عندي يدا\r\n\r\n\r\nيا ربّ إنّ محمدا لن يوجدا\r\nيصبح قريش كلَّهم مبتددا\r\n\r\nندايى از آسمان بوى رسيد كه اى قوم جزع مكنيد كه محمّد را خدايى هست كه حافظ و ناصر اوست عبد المطلب گفت وى كجاست آواز آمد كه بوادى تهامه نزديك فلان درخت عبد المطلب سوار شد و با اشراف و خدم خود روى بدان وادى نهاد ورقة بن نوفل در اثناى طريق بوى رسيد و در راه با او موافقت كرد چون برسيدند رسول را ديدند كه با شاخى از درخت بازى ميكرد عبد المطلب به جهت آنكه مدتى از وى دور افتاده بود او را نشناخت از او پرسيد كه من أنت يا غلام تو چه كسى اى\r\n","description":"","footnote":"","page_name":" 275 ","page_number":275},
  {"content":"\r\nپسر او گفت انا محمّد بن عبد اللَّه بن عبد المطلب گفت فدتك نفسى ، نفس من فداى تو باد پياده شد و او را در بر گرفت و ببوسيد و به مكه آمد و در پيش خودش جاى داد .\r\nو بدانكه در معنى * ( وَوَجَدَكَ ضَالًّا فَهَدى ) * چند وجه ديگر هست يكى آنكه آن حضرت با عم خود ابو طالب در قافله ميسره كه غلام خديجه بود در راه شام ميرفتند براى تجارت در شب تاريك ابليس شترى را كه آن حضرت بر او سوار بود از راه بگردانيد حق سبحانه جبرئيل را فرستاد و زمام شتر گرفته به راه آورد و از جناح خود بالى بر سر ابليس زد و او را بحبشه انداخت حق سبحانه براى تذكير نعمت خود اين آيه فرستاد . دوم آنكه كثير بن سعد از پدرش روايت كرده كه در جاهليت به حج ميرفتم مردى را ديدم با بهاء و جمال كه گرد كعبه طواف ميكرد و ميگفت بار خدايا فرزندم محمّد را به من رسان پرسيدم كه اين مرد كيست ؟ گفتند عبد المطلب وى را فرزنديست محمّد نام كه او را بهر جا كه فرستادى زود بازگشتى اكنون او را بطلب شتر گمشده فرستاده باز نيامده دعا مىكند كه خداى تعالى وى را به او رساند ما در اين كلمه بوديم كه محمّد ميآمد كالقمر الطالع زمام شتر گرفته عبد المطلب گفت اى قرة العين مرا از غيبت تو رنج و قلق بسيار رسيد . سوم آنكه آن حضرت در طفوليت در بعضى از شعاب مكه راه گم كرد ابو جهل بوى رسيد دستش گرفته نزد جدش آورد حقتعالى بوى منت نهاد كه ترا بدست دشمن داديم تا بجدت رسانيد . چهارم آنكه ترا در مقام نبوت و احكام شريعت ضال يافت ( 1 ) پس هدايت تو كرد و تو را عالم گردانيد به قرآن و شرايع چنان كه فرمود وَإِنْ كُنْتَ مِنْ قَبْلِه لَمِنَ الْغافِلِينَ و قوله ما كُنْتَ تَدْرِي مَا الْكِتابُ وَلَا الإِيمانُ مراد از ايمان احكام ايمانست نه ذات ايمان چه آن حضرت از اول تا آخر عمر از دنس كفر مبرّا و معرّا بود كه ما كانَ لَنا أَنْ نُشْرِكَ بِاللَّه مِنْ شَيْءٍ پنجم آنكه تو خامل و وحيد بودى در ميان جماعتى كه از فضل و شرف و رفعت مرتبهء تو بى خبر بودند هم چنان كه كسى كه در بيابان باشد و هيچ كس به او راه نبرد پس تو بهدايت و ارشاد ايشان را بمرتبهء فضل رسانيدى و همه به تو تصديق كردند و مقتداى همهء ايشان شدى و مشهور و معروف گشتى در ميان ايشان . ششم آنكه ترا متحير يافت در وجوه معاش پس هدايت تو نمود بطريق آن و در ميان مردم شايعست كه هر كه مهدى نيست بطريق كسب و وجه معيشت خود در حق او ميگويند كه إنه ضال\r\n\r\n","description":"","footnote":"\r\n( 1 ) فيومى در مصباح گويد : ضل الرجل الطريق و ضل عنه يضل من باب ضرب ضلالة و ضلالا زل عنه فلم يهتد إليه فهو ضال هذه لغة نجد و هى الفصحى . . و قال الراغب فى المفردات يقال الضلال لكل عدول عن المنهج عمدا كان أو سهوا يسيرا كان أو كثيرا . . . نگارنده گويد : با توجه بمعنى ضلال آن چنان كه علماء لغت گفته‌اند و تأمل در مفهوم و جدان و تعبيرى كه حقتعالى فرموده است * ( وَوَجَدَكَ ضَالًّا فَهَدى ) * و عدم ذكر مفعول فهدى ظاهر خواهد شد كه اين وجه بسيار بعيد و اين توجيه غير موجه است و قياس مفاد اين آيه را به آيه * ( ما كُنْتَ تَدْرِي ) * . الاية مع الفارق است كما لا يخفى .\r\n","page_name":" 276 ","page_number":276},
  {"content":"\r\nلا يدرى الى أين يذهب و من اىّ وجه يكتسب و در حديث آمده كه\r\nنصرت بالرعب و جعل رزقى في ظل رمحى\r\nنصرت كردند مرا بالقاى رعب و ترس در قلوب اعداء و روزى دادند مرا در سايهء نيزهء خود ، مراد جهاد است كه متضمن غنايم و انفالست ، هفتم آنكه ترا يافت دوستى مستغرق در بحر محبت بر تو منت نهاد و بمقام قرب رسانيد .\r\n( 8 ) - * ( وَوَجَدَكَ ) * و يافت ترا * ( عائِلًا ) * درويش و عيال بار * ( فَأَغْنى ) * پس توانگر ساخت ترا بمال خديجه تا به آن تجارت كردى ، و بعد از آن بغنايم دار الحرب ، يا بينياز گردانيد دل ترا بقناعت كه\r\nالقناعة كنز لا يفنى\r\nخورسند ساخت ترا به آنچه عطا فرمود به تو ، و اينقول مقاتل است ، و از فراء منقولست كه لم يكن غنيا عن كثرة المال لكن اللَّه سبحانه أرضاه بما آتاه من الرزق و ذلك حقيقة الغنى ، و بعضى گفته‌اند كه معنى آنست كه ترا صاحب عيال يافت بكثرت امت چه همه خلايق عيال تو بودند و محتاج تو پس بعلم قرآن و احكام شريعت تو را توانگر ساختيم تا بديشان نفقه كنى چنان كه فرمود\r\n( علَّمك ما لم تكن تعلم ) ،\r\nو در حقايق القرآن مذكور است كه معنى آيه اينست كه تو فقير بودى به مشابهت خلق ترا غنى گردانيد بمكاشفه انوار جمال خود ، و عياشى باسناد خود از ابو الحسن علىّ بن موسى الرضا عليهما السّلام روايت كرده كه آن حضرت در تفسير اين سوره فرمود كه أَ لَمْ يَجِدْكَ يَتِيماً\r\nاى فردا لا مثل لك فى المخلوقين فآوى الناس اليك و وجدك ضالا اى ضالة في قوم لا يعرفون فضلك فهداهم إليك و وجدك عائلا تعول اقواما بالعلم فاغناهم بك\r\nحاصل كه حق سبحانه به اين امور مذكوره تعديد نعم خود نموده بر حضرت پيغمبر صلَّى اللَّه عليه و آله و بر او منت نهاده تا تنبيه كند او را بر آنكه همچنين كه در ماضى به او احسان فرموده در مستقبل نيز به او احسان خواهد فرمود به جهت اين مترقب فضل الهى باشد و منتظر زيادتى خير و كرامت و خاطر عاطر خود را پريشان نسازد و بر مصايب صبر فرمايد و از آن حضرت صلَّى اللَّه عليه و آله و سلَّم روايت است كه\r\nمنّ علىّ ربى و هو أهل المن\r\nو بعضي از ملاحده زبان طعن گشوده ميگويند كه امتنان بانعام قبيحست و خارج از صفات كرام و جواب اين آنست كه قبح منّ از منعم در صورتى است كه مراد او از آن هتك عرض منعم عليه باشد و اذيت رسانيدن به او اما اگر مراد تذكير او باشد براى شكر نعمت و ترغيب او در آن تا شاكر مستحق مزيد نعمت باشد در غايت حسن خواهد بود ، و ديگر آنكه تعداد نعمت موجب آنست كه منعم عليه جميع محتاج اليه خود را از منعم طلبد نه از غير او و اين غايت لطف و فضل است از جانب منعم نسبت بمنعم عليه ، بعد از آن ميفرمايد كه اى محمّد شربت يتيمى چشيده اى ، و درد بينوايى و تنگدستى كشيده .\r\n( 9 ) - * ( فَأَمَّا الْيَتِيمَ ) * پس اما يتيمان را * ( فَلا تَقْهَرْ ) * پس قهر مكن و از نزد خود مران و حقير\r\n","description":"","footnote":"","page_name":" 277 ","page_number":277},
  {"content":"\r\nمشمار و قدر ايشان بشناس و در طريق احسان و رأفت و عطوفت با ايشان سلوك نماى ، و يتيمى خود را به ياد آور و بر مال ايشان مسلط مشو تا حق ايشان را تصرف نمايى و بايشان نرسانى هم چنان كه عرب ميكنند .\r\n( 10 ) - * ( وَأَمَّا السَّائِلَ ) * و اما درويشان خواهنده را * ( فَلا تَنْهَرْ ) * پس زجر مكن و بانك بر ايشان مزن و محروم مساز و درويشى خود را فراموش مكن ، يا طالبان علم شريعت را از تعليم و افادهء خود منع مكن هم چنان كه حق سبحانه ترا به آن هدايت كرد بعد از آنكه راه به آن نميبردى ، آورده‌اند كه بعد از نزول اين آيه حضرت رسول صلَّى اللَّه عليه و آله و سلَّم يتيمان را بيشتر از پيشتر ملاطفت فرمودى و انواع مرحمت و احسان نسبت بايشان مرعى ميداشت و هرگز سايلان را از در خود محروم نمىساخت و مكرر امتان را به آن وصيت مينمود ، و ابن أبى اوفى روايت كرده كه ما نزد رسول نشسته بوديم پسرى از مهاجر از در در آمد و گفت يا رسول اللَّه من يتيمم و خواهرى يتيمه دارم و مادرى بيوه ( أطعمنا مما أطعمك اللَّه حتى أعطاك اللَّه مما عنده حتى ترضى ) اطعام كن بما از آنچه خداى به تو اطعام فرموده تا عطا دهد ترا از آنچه در نزد اوست بر وجهى كه از آن راضى شوى ، حضرت فرمود كه\r\nما أحسن ما قلت يا غلام\r\nچه نيكو گفتى اى پسر پس بلال را امر كرد برو به خانه و آنچه حاضر باشد بيار بلال رفت و بيست و يك خرما بياورد حضرت فرمود كه اى پسر هفت خرما مر تراست و هفت مر خواهر ترا و هفت مادر ترا ، معاذ جبل برخاست و دست خود را بر سر او مسح كرد و گفت ( جبر اللَّه يتمك و جعلك خلفا من أبيك ) خداى جبر يتيمى تو كناد و ترا جانشين پدرت گر داناد ، پيغمبر صلَّى اللَّه عليه و آله و سلَّم گفت اى معاذ نيكو فعلى و قولى از تو مشاهده كردم معاذ گفت يا رسول اللَّه مرا بر او رحم آمد پس حضرت فرمود كه\r\nلا يلى احد منكم يتيما فيحسن ولايته و يضع يده على رأسه الا كتب اللَّه له بكل شعرة حسنة و محى عنه بكل شعرة سيئة ، و رفع له بكل شعرة درجة\r\nيعنى هيچكس از شما متولى يتيم نباشد كه نيكو گرداند ولايت خود را بر او و دست خود را بر سر او نهند مگر كه حق سبحانه بهر مويى حسنه اى از براى وى بنويسد و بهر مويى سيئه اى از او محو نمايد و بهر مويى درجه اى از براى او بر دارد و از عبد اللَّه بن مسعود روايتست كه حضرت رسول صلَّى اللَّه عليه و آله و سلَّم فرمود كه\r\nمن مسح على رأس يتيم كان له بكل شعرة تمر على يده نور يوم القيامة\r\nيعنى هر كه دست بر سر يتيم بكشد بهر مويى كه دست او بر او مرور كند او را نورى بدهند در روز قيامت ، و نيز فرمود كه\r\nأنا و كافل اليتيم كهاتين فى الجنة إذا اتقى اللَّه عز و جل\r\nمن و كسى كه متكفل يتيم باشد مانند ايندو انگشت باشيم\r\n","description":"","footnote":"","page_name":" 278 ","page_number":278},
  {"content":"\r\nدر روز قيامت هر گاه كه از خداى ( 1 ) ترسيده باشد و از گناه پرهيز نموده ، و اشاره بانگشت سبابه و وسطى كرد ، و أيضا\r\nقال صلَّى اللَّه عليه و آله و سلَّم ان اليتيم اذا بكى اهتز لبكائه عرش الرحمن فيقول اللَّه لملائكته يا ملائكتى من أبكى هذا اليتيم الذى غيب ابوه فى التراب ؟ فيقول الملائكة انت اعلم فيقول اللَّه تعالى يا ملائكتى فانى اشهد كم ان لمن اسكته و ارضاه ان ارضيه يوم القيامة\r\nيعنى بدرستى كه هر گاه يتيمى بگريد عرش خداى بلرزد بسبب گريهء او پس حق سبحانه بفرشتگان خود گويد كه اى ملائكه من كيست كه اين يتيم را كه پدر او غايب شده در زير خاك بگريه در آورده ملائكه گويند خداوندا تو داناترى پس حق سبحانه فرمايد كه اى فرشتگان من بدرستى كه من شما را گواه ميگيرم بر آنكه هر كه آن يتيم را خاموش گرداند و خوشنود كند من در روز قيامت از او خوشنود باشم ، آورده‌اند كه رسول صلَّى اللَّه عليه و آله و سلَّم يتيمى را تعهد و تفقد ميفرمود و شفقت و عطوفت مينمود از قضا آن يتيم وفات يافت رسول صلَّى اللَّه عليه و آله و سلَّم آن شب دست از طعام بكشيد و تأسف بسيار مىخورد پرسيدند يا رسول اللَّه دل مبارك را چرا غمگين ساخته اى اگر فرمايى شخصى ديگر را حاضر كنيم تا در خدمت تو بسر برد فرمود كه آن كودك بد خو بود و من با خوى بد او بسر ميبردم و بخلق نيكو با او رفق و مدارا مينمودم و مرا از اين اجر جميل و ثواب عظيم بود و از ديگرى اين غرض حاصل نميشود .\r\nمالك روايت كرده كه رسول صلَّى اللَّه عليه و آله و سلَّم فرمود كه\r\nاذا اتاك سايل على فرس باسط كفيه فقد وجب له الحق و لو بشق تمرة\r\nهر گاه سايلى بيايد بنزد تو بر اسب نشسته و كفها گسترده بتحقيق كه حقى بر تو واجب گردانيده اگر چه نصف خرما باشد . مراد آنست كه هيچ سايلى را محروم مساز اگر چه بر اسب سوار باشد ، و بروايت ديگر حق سايل را بده اگر چه در دست او دست برنجن باشد ، در عدة الداعى آورده كه حق سبحانه وحى كرد بداود عليه السّلام كه\r\nإن العبد من عبادى يأتينى بالحسنة فاوجبته جنتى\r\nبدرستى كه بنده اى از بندگان من كه حسنه كند من بهشت را بر او واجب گردانم داود گفت اين حسنه چه باشد خطاب آمد كه\r\nيدخل على عبدى المؤمن سرورا و لو\r\n\r\n","description":"","footnote":"\r\n( 1 ) عرب جاهليت حقوق يتيمان را نميدادند و از ميراث محرومشان ميكردند از اينرو حقتعالى نخست برسول اكرم صلى اللَّه عليه و آله كه خود يتيم بوده و از رنج يتيمان آگاهست خطاب نموده ميفرمايد : * ( أَ لَمْ يَجِدْكَ يَتِيماً فَآوى ) * و سپس ميفرمايد : * ( فَأَمَّا الْيَتِيمَ فَلا تَقْهَرْ ) * يعنى هم چنان كه تو يتيم بودى و ما تو را در پناه خود در آورديم تو نيز يتيمان را نوازش كن و يتيمان را مقهور مكن و ظلم و ستم دربارهء ايشان روا مدار و در اينجا اگر چه خطاب برسول اكرم است ولى مراد امت آن حضرتند چه قرآن در اين باره بسيار تأكيد فرموده و حضرت ختمى مآب صلى اللَّه عليه و آله و عترت طيبهء او نيز سفارشات اكيده نموده‌اند چنانچه مرحوم مؤلف يك سلسله از احاديثى را كه در اين باب رسيده نقل فرموده است .\r\n","page_name":" 279 ","page_number":279},
  {"content":"\r\nبتمرة\r\nهر كه مسرت بدل بنده مؤمن رساند اگر چه بدان خرمايى باشد ، ابراهيم ادهم گفته كه سايلان چه نيكو مرد مانند بدر خانهء ما مىآيند كه هيچ داريد كه براى شما بر - داريم و پيش از شما توشه راه شما كنيم و براى شما بقيامت بريم و ذخيره بهشت كنيم ، و از ابو عبد اللَّه عليه السّلام منقول است كه\r\nان اللَّه تبارك و تعالى يقول ما من شيء الا و قد وكلت من يقبضه الا الصدقة فانى اتلقفها بيدي تلقفا حتى ان الرجل يتصدق و المرأة لتصدق بتمرة او بشق تمرة فاربيها له كما يربى الرجل فلوه و فصيله فيلقانى يوم القيامة و هى مثل جبل احد\r\nيعنى حق سبحانه ميفرمايد كه هيچ چيزى نيست مگر كه غير خود را وكيل گردانيده‌ام كه قبض آن كند الاصدقه كه من او را فرا ميگيرم و كسى را در آن وكيل نميگردانم تا آنكه اگر مردى و زنى بتمره اى يا نصف تمره اى صدقه كند من او را پرورم هم چنان كه شخصى كره اسب و شتر بچهء خود را پرورد و چون روز قيامت به من رسد آن صدقه مانند كوه احد باشد ، و بعد از نهى حقتعالى حبيب خود را از قهر و زجر سائل و يتيم به او أمر ميفرمايد كه :\r\n( 11 ) - * ( وَأَمَّا بِنِعْمَةِ رَبِّكَ ) * و اما بنعمت پروردگار خود كه آن نعم مذكوره است از عطا بر وجه رضا و ايواء و هدايت و اغناء يا جميع نعماء * ( فَحَدِّثْ ) * پس حديث كن يعنى آن را به بندگان من اعلام نماى و افشاى آن كن كه تحدث بنعم شكر منعم است و اخفاى آن مظنهء كفران نعمت ، و در حديث آمده كه\r\nمن لم يشكر الناس لم يشكر اللَّه ، و من لم يشكر القليل لم يشكر الكثير ، و التحدث بنعم اللَّه شكر و تركه كفر\r\nيعني هر كه شكر مردمان نگويد شكر خدا نكند و هر كه بر اندك شكر نكند بر بسيار نيز شكر نخواهد كرد و سخن كردن بنعمت خدا يعنى اظهار آن كردن شكر است و ترك تحدث آن نمودن كفرانست ، مجاهد گفته كه مراد بنعمت نبوتست كه اعظم نعمست و تحدث به آن تبليغ آنست بهمهء خلقان ، و نزد كلبى نعمت قرآن است و تحدث نمودن آن تلاوت كردن آنست ، و مصدق معنى اولست قول صادق عليه السّلام كه\r\nمعناه فحدث بما اعطاك اللَّه و فضلك و رزقك و أحسن اليك فهداك\r\nدر فتوحات مذكور است كه نعمت چيزيست محبوب بالذات و منعم عليه در اغلب شكور مىباشد پس حق سبحانه حبيب خود را فرمود كه از نعمت من سخن گوى كه بندگان محتاجند و محتاج چون ذكر منعم شنود ميل كند به دو و او را دوست دارد يا به جهت تحدث بنعمت من خلق را دوست من گرداني كه من ايشان را دوست دارم .\r\n","description":"","footnote":"","page_name":" 280 ","page_number":280},
  {"content":"\r\n\r\nسورة الانشراح\r\nمكيست و هشت آيتست باتفاق .\r\nابي بن كعب از پيغمبر صلَّى اللَّه عليه و آله و سلَّم روايت كرده كه هر كه اين سوره را قرائت كند ثواب او چون ثواب كسى باشد كه به من ملاقات كرده باشد و مرا از غمها شاد كرده و شفاعت او بر من واجب باشد ، و اصحاب ما رضوان اللَّه عليهم متفقاند بر آنكه و الضحى و الم نشرح يك سوره‌اند به جهت تعلق أحدهما به ديگرى زيرا كه تمامى تعداد نعم بسوره ثانيه است به جهت اين قرائت هر دو را در ركعت واحد واجب ميدانند ، و لايلاف و أ لم تر كيف نيز اين حكم دارند ، و سياق كلام دلالت صريح دارد بر قول مذكور زيرا كه در سورهء اول فرمود كه أَ لَمْ يَجِدْكَ يَتِيماً فَآوى تا آخر و بعد از آن ميفرمايد كه :\r\n( 1 ) -\r\n* ( بِسْمِ اللَّه الرَّحْمنِ الرَّحِيمِ أَ لَمْ نَشْرَحْ لَكَ ) * آيا گشاده ( 1 ) نكرديم براى تو * ( صَدْرَكَ ) * سينهء ترا تا مناجات حق و دعوت خلق و غم امت و اعباء رسالت در وى گنجد ، آيا دل ترا گنجايش آن نداديم كه هر چه از اسرار وحى و حكم بر تو واقع شود قبول تواند كرد ، معني استفهام انكار نفي شرحست به جهت مبالغه در اثبات و ايجاب آن يعني البته ما اندوه و أ لم كه خاطر تو را مضيق ساخته بود از تبليغ رسالت بخاص و عام و مقاسات در دعوت جن و انس از دل تو زايل گردانيديم تا منشرح ساختيم آن را براى قبول علوم و حكم و حفظ قرآن و آسان گردانيديم تلقي وحى را براى تو بعد از دشوارى بر تو ابو القاسم بلخي گفته كه رسول خداى دلتنگ شده بود بمعادات ثقلين حقتعالى بآيات وعدهء فتح بلاد شرح صدر وى كرد و دل وى را خوشحال گردانيد ، و گويند كه معنى آنست كه ما سينه ترا منشرح و مفتوح گردانيديم باذهاب شواغلى كه ضد ادراك حق بودند ، ابن عباس روايت كرده كه پيغمبر صلَّى اللَّه عليه و آله و سلَّم را پرسيدم كه يا رسول اللَّه أ ينشرح الصدر فرمود\r\nنعم\r\n، گفتم علامتى هست كه به آن انشراح صدر معلوم شود فرمود\r\nنعم التجافي عن دار الغرور و الانابة الى دار الخلود و الاعداد للموت قبل نزول الموت\r\nو دال بر اثبات شرح صدر و ايجاب آنست اينكه معطوف ساخته بر آن قوله :\r\n( 2 ) - * ( وَوَضَعْنا عَنْكَ ) * و برگرفتيم از تو * ( وِزْرَكَ ) * بار گران ترا .\r\n\r\n","description":"","footnote":"\r\n( 1 ) لفظ شرح بمعنى گشادن و گشاده و فراخ كردن چيزى و بيان كردن و آشكار ساختن است و صدر بمعنى سينه و مجازا در دل نيز استعمال مىشود و مراد از شرح صدر در اينجا ( و اللَّه أعلم ) گشاده و فراخ گردانيدن دلست بطورى كه در برابر مشكلات و ناملايمات شاقه كه با هدف و مقصد آدمى روبرو مىشود و با كار و شغل مزاحمت مينمايد و دلگير و دلتنگ نگردد و با ظرفيت و پر حوصله باشد .\r\n","page_name":" 281 ","page_number":281},
  {"content":"\r\n( 3 ) - * ( الَّذِي أَنْقَضَ ظَهْرَكَ ) * آن بارى كه شكسته و گران ساخته بود پشت ترا و آن تحمل اعباء رسالت بود و اصرار كافران در ايذاء او و تكذيب ايشان نبوت او را و عجز او از ارشاد ايشان كه حق سبحانه تحمل آن را بر او آسان گردانيد و بمعجزات و براهين پشت او را قوى گردانيد و امر او را مسلط گردانيد بر همه ايشان و اكثر ايشان بشرف اسلام مشرف شدند و باقى بر دست او بورطه هلاكت گرفتار گشتند يا آنكه وضع كرديم از تو ثقل تحمل احكام شريعت را و آن را بر تو سهل و آسان گردانيديم ، و در كشاف آورده كه وزرى كه انقاض ظهر او كرده بود يعنى حامل ظهر او شده بود بر نقيض كه آن صوت انتقاض و انفكاكست از جهت شدت ثقل آن مثلى است بر آنچه ثقيل بود بر رسول از فرطات او قبل از بعثت يا از عدم علم او به احكام و شرايع قبل از نبوت و يا تهالك او بر اسلام اهل عناد از قوم خود و تلهف و تأسف او بر آن و وضع آن از او عبارتست از غفران خدا او را يا عالم شدن او به احكام و شرايع بر وجه سهولت و يا تمهيد عذر او بعد از تبليغ رسالت انتهى كلامه ، پس مراد بانقاض آنست كه اگر امور مذكوره مانند حمل ميبودند بر ظهر البته نقيض ظهر آن شنيده ميشد ، و ابى عبيده و عبد العزيز بن يحيى گفته‌اند كه مراد تخفيف اعباء نبوتست كه مثقل ظهر پيغمبر بود از قيام نمودن بر امر آن و حق سبحانه تسهيل آن نمود بر وجهى كه گوئيا هيچ بارى بر او نيست ، و نزد بعضى وضع بمعنى عصمت است يعنى نگاه داشتيم تو را از برداشتن و زر چه مقصود از وضع عدم ثقل است بر او پس هر گاه او معصوم باشد ابلغ خواهد بود در آنكه ثقل بر او نباشد ، و علم الهدى - ره - فرمود كه تسميه ذنوب به أوزار به جهت آنست كه آن مثقل كاسب و حامل خود است پس هر چيزى كه گران سازد انسان را از غم و كدو غير آن جايز است كه آن را وزر گويند فحينئذ ممتنع نيست كه مراد به وزر در آيه غم آن حضرت باشد بر شرك قوم او ( 1 ) و اينكه آن حضرت و اصحاب در ميان اهل شرك و كفر مقهور و مستضعف بودند و چون حق سبحانه اعلاى كلمه اسلام نمود و آن حضرت و اتباع او را بر ايشان مسلط ساخت وى را به اين خطاب مستطاب سرافراز فرمود به جهت تذكير او بموقع اين نعمت عظمى بر او تا در مقابله آن بشكر گذارى قيام نمايد ، و مؤيد اينست آياتى كه بعد از اين مذكور خواهد شد چه حمل يسر بازاله هموم و عسر بشدائد و غموم اشبه است ، و اينكلام منافات ندارد به اينكه\r\n\r\n","description":"","footnote":"\r\n( 1 ) بهترين توجيهات براى اين دو آيهء شريفه توجيه سيد مرتضى علم الهدى قدس سره است چه بيان آن علامهء جليل راجع بمعانى مفردات و جمل و مركبات اين آيات علاوه بر آنكه بر طبق موازين ادبيت و عربيت و مدلول ظواهر الفاظست ربط آيات اين سورهء مباركه را با يكديگر نيز در نظر گرفته و طورى تفسير فرموده است كه معنى و مراد هر يك ظاهر و وجه ارتباط آنها بهمديگر نيز فهميده مىشود ولى چون ترجمهء مرحوم مؤلف وافى به تمام منظور آن بزرگوار نيست سزاوار است كه ارباب دانش مراجعه كنند بتفسير مجمع البيان و عين عبارت او را در آنجا ملاحظه فرمايند .\r\n","page_name":" 282 ","page_number":282},
  {"content":"\r\nسوره مكيست و نزول آن قبل از اعلاى كلمه اسلام است زيرا كه چون حق سبحانه وى را بشارت داد بوعده اعلاء دين او بر ساير اديان و غالبيت او بر دشمنان پس اين واضع ثقل غم او بود به آنچه به او رسيد از اذيت قوم و مبدل عسر او بيسر چه وعدهء حق سبحانه حقست و لفظ ( وضع ) اگر چه به صيغه ماضى است اما بمعنى مستقبل است كقوله : وَنادى أَصْحابُ الْجَنَّةِ أَصْحابَ النَّارِ . وَنادَوْا يا مالِكُ لِيَقْضِ عَلَيْنا رَبُّكَ و نظاير اين بسيار است ، و نزد بعضى ديگر معنى آن است كه ما برگرفتيم بار گناهان امت تو را بآمرزش ايشان و دل تو را از غم و اندوه فارغ گردانيديم .\r\n( 4 ) - * ( وَرَفَعْنا لَكَ ذِكْرَكَ ) * و برداشتيم براى اظهار قدرت تو ذكر تو را بنبوت و رسالت و خاتميت يا به آنكه نام تو را قرين نام خود ساختيم در أذان و اقامه و تشهد و خطبه تا مرا ياد نكنند مگر آنكه تو را در عقب آن ياد كنند و گويند ( أشهد أن لا إله إلا اللَّه و أشهد أن محمدا رسول اللَّه ) و ابى سعيد خدرى از پيغمبر صلَّى اللَّه عليه و آله و سلَّم روايت كرده كه جبرئيل عليه السّلام در اين آيه مرا گفت\r\nقال اللَّه عز و جل اذا ذكرت معى ذكرت\r\nحق تعالى فرمود كه هر گاه كه من مذكور شوم تو با من مذكور شوى و حسان بن ثابت در اين معنى گفته :\r\n\r\nأغرّ عليه للنّبوّة خاتم\r\nمن اللَّه مشهور يلوح و يشهد\r\n\r\n\r\nو ضمّ الإله اسم النّبي إلى اسمه\r\nإذا قال في الخمس المؤذّن أشهد\r\n\r\n\r\nو شقّ له من اسمه ليجلَّه\r\nفذو العرش محمود و هذا محمّد\r\n\r\nيا خود اينكه بر تو صلوات فرستاديم و بندگان را امر كرديم بدرود دادن بر تو يا طاعت و رضاى خود را در طاعت و رضاى تو گردانيديم كه وَاللَّه وَرَسُولُه أَحَقُّ أَنْ يُرْضُوه . وَمَنْ يُطِعِ اللَّه وَرَسُولَه . و أَطِيعُوا اللَّه وَأَطِيعُوا الرَّسُولَ يا تو را نبى اللَّه و رسول اللَّه ملقب گردانيديم ، يا نام رفيع تو را در كتب سابقه مذكور ساختيم يا از جميع انبياء و امت اخذ ميثاق كرديم تا به تو ايمان آرند و تصديق نمايند يا در قيامت ترا شافع بندگان گردانيديم و مقدم و پيشواى خلق اولين و آخرين ساختيم ، ذو النون مصرى فرموده كه رفعت ذكر اشاره به آنست كه همهء انبياء بر حوالى عرش جولان مينمودند و طاير همت آن حضرت بر بالاى عرش پرواز ميكرد ، و بدانكه ايراد زيادتى * ( لَكَ ) * به آن كه بدون ذكر آن معنى مستقل بود به جهت ابهامست قبل از ايضاح تا مفيد مبالغه باشد ، آورده‌اند كه مشركان تعيير رسول و مؤمنان ميكردند به فقر وفاقه و آن حضرت به جهت اين متوهم بود كه مبادا مسلمانان از اسلام رغبت بگردانند حق سبحانه جلايل نعمت خود را كه بر او عطا فرموده بود تذكير\r\n","description":"","footnote":"","page_name":" 283 ","page_number":283},
  {"content":"\r\nاو نمود و بعد از آن فرمود كه اى محمّد صبر كن و دلخوشدار .\r\n( 5 ) - * ( فَإِنَّ مَعَ الْعُسْرِ يُسْراً ) * پس بدرستى كه با هر دشوارى كه در دنيا است آسانى است در عقبى .\r\n( 6 ) - * ( إِنَّ مَعَ الْعُسْرِ يُسْراً ) * بدرستى كه با دشوارى كه در مكه است آسانيست در مدينه ، و در موضح آورده كه با عسرى كه در مدينه باشد يسريست در بهشت ، و بيضاوى گفته كه كلام اول راجع به آنست كه با ضيق صدر و وزرى كه منقض ظهر باشد و ضلال قوم و ايذاى ايشان شرح صدر است و وضع و توفيق اهتداء و طاعت ، پس از روح خدا مأيوس مشو وقتى كه غم و هم تو را طارى شود ، و تنكير يسر براى تعظيم و تكبير آنست و ذكر * ( مَعَ ) * كه متضمن مصاحبتست به جهت مبالغه است در معاقبه يسر بعسر و اتصال او به آن مانند اتصال متقاربين . و كلام ثانى تكرير اولست براى تأكيد ، و يا استيناف وعد به آنكه عسر مشفوعست بيسرى ديگر كه ثواب آخرتست و قول اول الصق است بمقام از قول ثانى ، و در كشاف آورده كه معنى اصطحاب عسر و يسر كه آن از لفظ مع مفهوم مىشود آن است كه اصابهء بندگان بيسر بعد از عسر ايشان به زمان اقربست پس گوئيا يسر مترقب در حكم يسريست كه مقارن عسر باشد و اين موجب زيادتى تسلى و تقويت قلوب ايشان است و جملهء ثانيه محتملست كه تكرير اولى باشد مانند تكرير قوله فَوَيْلٌ يَوْمَئِذٍ لِلْمُكَذِّبِينَ و قوله فَبِأَيِّ آلاءِ رَبِّكُما تُكَذِّبانِ كه از براى تقرير معنى آنست در نفوس و تمكين آن در قلوب مانند اينست جاءني زيد زيد و يا آنكه اولى وعده باشد به آنكه عسر لا محاله مردوفست بيسر و ثانيه وعدهء مستأنف باشد به آنكه عسر متبوعست بيسر پس بر تقدير استيناف دو يسر متحقق باشد و عسر واحد است اگر چه مكرر واقع شده بحسب لفظى زيرا كه خالى از آن نيست كه الف و لام از براى عهد است كه آن عسريست كه در آن بودند پس آن در حكم زيد است در اينقول كه ( ان مع زيد مالا ان مع زيد مالا ) و يا الف و لام جنس است كه دلالت بر تعدد ندارد ، و اما يسر منكر است و متناول بعضى از جنس پس هر گاه كلام ثانى مستأنف باشد نه مكرر ، متناول بعضى خواهد بود غير از بعض اول بلا اشكال فحينئذ تعدد يسر باشد بدون تعدد عسر و لهذا\r\nقال رسول اللَّه صلَّى اللَّه عليه و آله و سلَّم لن يغلب عسر يسيرين\r\nو نعم ما قال الشاعر :\r\n\r\nإذا اشتدّت بك العسر\r\nففكّر في أ لم نشرح\r\n\r\n\r\nفعسر بين يسرين\r\nإذا فكّرتها فافرح\r\n\r\nو بيضاوى گفته كه\r\nقوله صلَّى اللَّه عليه و آله و سلَّم لن يغلب عسر يسرين\r\nدالست بر وحدت عسر و تعدد يسر در آيه\r\n","description":"","footnote":"","page_name":" 284 ","page_number":284},
  {"content":"\r\nبحسب معنى و اگر چه عسر بحسب لفظ متعدد است زيرا كه تعدد در معرف بلام نيست خواه آنكه براى عهد باشد يا جنس بخلاف منكّر پس يسر ثانى مغاير يسر اول باشد و عسر ثانى همان عسر اول . و مراد بيسرين ( 1 ) يسر دنيا و يسر آخرتست كقوله تعالى قُلْ هَلْ تَرَبَّصُونَ بِنا إِلَّا إِحْدَى الْحُسْنَيَيْنِ و اين هر دو حسناى ظفر و حسناى ثوابست و يا آنكه مراد بيسر اول آن چيزيست كه اهل اسلام را ميسر شد در ايام رسول از فتوح بلاد و قلاع ، و ثانى آنچه ايشان را بعد از او واقع شده از فتح اكثر بلاد انتهى كلام صاحب الكشاف ، و در تفسير طبرسى مذكور است كه از ابن عباس رضى اللَّه عنه نقل كرده‌اند كه حق سبحانه فرموده كه\r\nخلقت عسرا واحدا و خلقت يسيرين فلن يغلب عسر يسرين\r\nو از حسن نيز منقولست كه روزى رسول صلَّى اللَّه عليه و آله و سلَّم از خانه بيرون آمد فرحناك و خندان و مىگفت\r\nلن يغلب عسر يسرين * ( فَإِنَّ مَعَ الْعُسْرِ يُسْراً إِنَّ مَعَ الْعُسْرِ يُسْراً ) *\r\nو وجه تعدد يسر و وحدت عسر از فراء نقل كرده كه ان العرب تقول اذا ذكرت نكرة ثم اعدتها نكرة مثلها صارت اثنتين كقولك اذا كسبت در هما فانفق درهما فالثانى غير الاول ، اذا اعدتها معرفة فهى هى كقولك اذا اكسبت الدرهم فأنفق الدرهم ، فالثانى هو الاول و زجاج نيز قائل اين قولست و صاحب كتاب النظم در تفسير اين آيه آورده كه حق سبحانه پيغمبر خود را مبعوث ساخت در وقتى كه بضاعت نداشت و درويش بود قريش سرزنش او كردند و گفتند كه اگر غرض از اين دعوت طلب غنى است ما ترا چندين مال بدهيم كه أيسر اهل مكه شوى پيغمبر از اينمعنى بسيار مغموم شد و گمان برد كه قوم او به جهت فقر تكذيب او ميكنند حق سبحانه اين آيه فرستاد و او را بوعدهء غنى تسلى داد ، و معنى آيه آنست كه بايد فقر و آنچه اهل مكه ميگويند ترا غمگين نسازد چه با اين عسر يسرى خواهد بود در دنيا و آخرت و انجاز اين وعده نمود و حجاز و قراى عرينه و عامه بلاد يمن را از براى وى مفتوح ساخت و دويست شتر بتحت ملكيت او در آورد و آن حضرت قوت سنه از براى اهل خود بگذاشت و باقى را در راه خداى تصدق فرمود ، بعد از آن حق سبحانه از روى استيناف فرمود * ( إِنَّ مَعَ الْعُسْرِ يُسْراً ) * و دليل بر ابتدائيت اين كلام تعرى آنست از لفظ ( فا ) يا ( واو ) و اين وعده ايست از براى جميع مؤمنان و مراد آنست كه با هر عسرى در دنيا مؤمنان را يسرى است در آخرت ، و شايد كه هر دو يسر مجتمع باشد براى حضرت رسالت صلَّى اللَّه عليه و آله و سلَّم و مراد از اول يسر دنيا باشد و ثانى يسر آخرت پس اينكه حضرت فرمود كه\r\nلن يغلب عسر يسرين\r\nيسر دنيا باشد كه قرحست و يسر آخرت كه ثواب ابديست و از اسحق بن بهلول قاضى مأثور است كه :\r\n\r\nفلا تيأس و إن أعسرت يوما\r\nفقد يسّرت في دهر طويل\r\n\r\n\r\n","description":"","footnote":"\r\n( 1 ) اين تتمه كلام صاحب كشاف است . [ . . . 
  ]\r\n","page_name":" 285 ","page_number":285},
  {"content":"\r\n\r\nو لا تظنن بربّك ظنّ سوء\r\nفإن اللَّه أولى بالجميل\r\n\r\n\r\nفإنّ العسر يتبعه يسار\r\nو قول اللَّه أصدق كلّ قول\r\n\r\nانتهى كلام الطبرسى .\r\nو ابى عباس فرمود كه در بعضى اسفار حضرت رسول صلَّى اللَّه عليه و آله و سلَّم بر شترى سوار بود و مرا رديف خود گردانيد مرا گفت يا غلام گفتم لبيك يا رسول اللَّه فرمود\r\nاحفظ اللَّه تجد أمامك تعرف الى اللَّه فى الرخاء يعرفك فى الشدة\r\nخدا را نگاه دار تا او را نزد خود يا بى با خدا آشنا شو در آسانى تا با تو آشنا گردد در دشوارى ، و بدانكه نصرت با صبر است و فرح با غم و دشوارى به آسانى ، و بدانكه چون حق سبحانه تعديد نعم سابقه نمود بر پيغمبر صلَّى اللَّه عليه و آله و سلَّم و وعده مستقبله پس به جهت ترغيب وى بر شكر و اجتهاد در عبادت و رنج كشيدن بطاعت فرمود كه :\r\n( 7 ) - * ( فَإِذا فَرَغْتَ ) * پس چون فارغ شوى از تبليغ رسالت * ( فَانْصَبْ ) * پس رنج كش در مراسم عبادت يا چون از نماز فارغ گردى جهد كن در دعا يا چون از گذاردن احكام فراغت يا بى به استغفار او زار امت مشغول شو يا چون از نوعى عبادت بپردازى شروع كن در نوعى ديگر از آن يعنى بايد كه هميشه مشغول عبادت باشى و در هيچ وقتى از اوقات از مشقت طاعت فارغ نباشى و براحت و بطالت نگذرانى ، و زهرى گفته كه چون از فرايض نماز فارغ شوى بعد از تشهد دعا كن براى حوائج دنيويه و اخرويه خود و ساير اهل ايمان ، و از صادق عليه السّلام نيز مرويست كه مراد بنصب اجتهاد است در دعا بعد از نماز در حين جلوس ، و از ابن عباس روايتست كه چون از فرايض بپردازى پس متحمل مشقت شو در قيام ليل ، و جبائى و مجاهد بر آنند كه چون از امور دنيويه فارغشوى رنج كش از براى عبادت پروردگار خود ، و ابن عباس فرموده كه چون از فرايض فارغ گردى نصب كن خود را در اعمالى كه حق سبحانه ترا به آن ترغيب فرموده ، و حسن گفته كه چون از وضو فارغ شوى در عبادت اجتهاد نماى ، و گويند كه چون از جهاد اعداء فراغت يا بى بجهاد نفس خود اجتهاد نماى يا چون از اداى رسالت بپردازى منتصب شو براى طلب شفاعت امت ، و على بن طلحه را از اين آيه سؤال كردند گفت اقوال در اينجا بسيار است و من شنيده‌ام از طريق صحيحه كه معنى آنست كه چون صحت بدن و فراغت ترا حاصل شود آن صحت و فراغت را در مشقت عباد صرف كن و دال بر قول اخير است اينكه مرويست كه شريح به دو مرد بگذشت كه كشتى ميگرفتند گفت ( ليس بهذا أمر الفارغ ) فارغ را به اين امر نكرده‌اند چه حق سبحانه فرموده * ( فَإِذا فَرَغْتَ فَانْصَبْ ) * و شعبى نيز مردى را ديد كه از روى عبث سنگى را از جاى خود برميداشت گفت ( ليس بهذا امر الفارغ ) و شبهه اى نيست در آن كه نشستن مرد از روى فراغت و عدم شغل او بامرى يا اشتغال او به چيزى كه در او فايده دنيوى\r\n","description":"","footnote":"","page_name":" 286 ","page_number":286},
  {"content":"\r\nو اخروى نباشد از سفه رأى اوست و سخافت عقل و استيلاى غفلت ، و در حديث آمده كه دشمنترين مرد نزد خداى آن كسى است كه متقاعد باشد و مشغول كارى نباشد ، و در تفسير امام حسن عسكرى عليه السّلام از ابى عبد اللَّه عليه السّلام نقل فرموده\r\nمعناه فاذا فرغت يا محمّد من حجة الوداع و نبوتك فانصب عليا للخلافة\r\nچون فارغشدى اى محمّد از حجة الوداع و اداى تبليغ ، نصب كن على را براى خلافت و جانشينى خود و لهذا بعضى قراء * ( فَانْصَبْ ) * بكسر صاد خوانده‌اند ، و اينكه در بعضى تفاسير آمده كه من البدع ما روى عن بعض الرفضة أنه قرأ * ( فَانْصَبْ ) * بكسر الصاد أى فانصب عليا للامامة و لو صح هذا للرافضي صح للناصبى ان يقرأ هكذا و يجعله أمرا بالنصب الذى هو بغض على و عداوته دلالتى صريح دارد بر ناصبيت و بغض و عداوت آنها نسبت به حضرت على عليه السّلام .\r\n( 8 ) - * ( وَإِلى رَبِّكَ ) * و بدعاى پروردگار خود * ( فَارْغَبْ ) * رغبت كن در همه اوقات و هر چه خواهى از او خواه نه از غير او كه قادر بر اسعاف حاجات و انجاح مرادات جز حضرت او نيست و سخن تو بر درگاه قرب او مقبولست و دعوات طيبات تو در محل قبول ، و عطا گفته كه مراد آنست كه تضرع اليه راهبا من النار راغبا فى الجنة ، و از ابو جعفر و ابو عبد اللَّه عليهما السّلام منقولست\r\nفاذا فرغت من الصلاة المكتوبة فانصب الى ربك فى الدعاء و ارغب اليه فى المسئلة تعطيك\r\nچون از نماز فريضه فارغ شوى جد و جهد نما در دعاى بسوى پروردگار خود و رغبت كن بجانب او در سؤال تا بدهد به تو آنچه از او بطلبى در همه حال ، و در سفر تاسع از فتوحات آورده كه شيخ ابو مدين مغربى در تاويل اين آيه فرموده كه چون فارغ شوى از مشاهده اين اكوان نصب كن دل خود را براى مشاهده جمال رحمن و من جميع الوجوه رغبت بجانب او كن و توجه به او نماى . و بنا بر آن وجه كه در تفسير امام حسن عسكرى عليه السّلام مسطور است معنى آنست كه على را نصب كن براى امامت و وصايت و خلافت خود و رغبت بجانب احديت كن و از اين سراى فانى خود را بدار الخلود رسان و بفراغت تمام در مقعد صدق قرار گير .\r\n\r\nسورة التين\r\nمكيست و نزد جماعتى مدنى و هشت آيه است باتفاق .\r\nو ابى بن كعب از رسول صلَّى اللَّه عليه و آله و سلَّم روايت كرده هر كه اينسوره را بخواند حقتعالى به او دو خصلت كرامت فرمايد يكى عافيت و ديگرى يقين ما دام كه در دنيا باشد و چون وفات كند بعدد هر كه اين سوره را قراءت كرده باشد ثواب روزه يك روزه به او عطا فرمايد و بروايت ديگر بعدد\r\n","description":"","footnote":"","page_name":" 287 ","page_number":287},
  {"content":"\r\nهر تينى و زيتونى ده حسنه به او بدهند ، و مسلم در صحيح خود از براء بن عازب روايت كند كه او گفت من از رسول خدا شنيدم كه در نماز شام اين سوره را خواند و نديدم هيچكس قرائت او احسن از قرائت آن حضرت باشد و شعيب عقرقوفى از ابو عبد اللَّه عليه السّلام نقل كرده هر كه و التين را در فرايض و نوافل بخواند هر موضعى از بهشت كه آرزو كند به او دهند .\r\nو بدانكه چون حق سبحانه در خاتمه سورهء مذكور امر بندگان نمود براغب شدن به او افتتاح اين سوره كرد بر اينكه او خالقى است كه مستحق عبادت است و به جهت تأكيد آن را مؤكد ساخت به قسم و فرمود كه :\r\n( 1 ) - * ( بِسْمِ اللَّه الرَّحْمنِ الرَّحِيمِ وَالتِّينِ ) * سوگند به انجير * ( وَالزَّيْتُونِ ) * و بزيتون ، بيضاوى گفته كه تخصيص اين دو ميوه به قسم از جميع ثمار جهت آنست كه انجير فاكههء طيبه و بيفضله است و غذايى لطيف است و سريع الهضم و دوائى شريف كثير النفع و ملين طبع و محلل بلغم و مطهر كليتين و مزيل ريك مثانه و مفتح سدهء كبد و طحال و مسمن بدن ، و در حديث آمده كه او قطع بواسير كند و نقرس را فايده دهد ، و در كشاف آورده كه طبقى از انجير بطريق هديه نزد پيغمبر صلَّى اللَّه عليه و آله و سلَّم آوردند آن حضرت از آن تناول نموده فرمود\r\nكلوا فلو قلت ان فاكهة نزلت من الجنة لقلت هذه لان فاكهة الجنة بلا عجم فكلوها فانه يقطع البواسير و ينفع النقرس\r\nبخوريد انجير را كه اگر بگويم ميوه اى از بهشت نازل شده هر آينه گويم كه انجير است زيرا كه ميوهء بهشت بىاستخوانست پس او را بخوريد كه قطع بواسير كند و نقرس را نفع رساند . و اما زيتون ميوه ايست كه هم ميوه است و هم نان خورش و دوا ، و روغنى لطيف كثير المنافع دارد و در اكثر اطعمه او را داخل ميدهند ، و مرويست كه معاذ بن جبل بر درخت زيتون بگذشت شاخى از آن بگرفت و مسواك كرد و گفت از پيغمبر صلَّى اللَّه عليه و آله و سلَّم شنيدم كه فرمود\r\nنعم المسواك الزيتون من الشجرة المباركة يطيب الفم و يذهب بالحفرة\r\nنيكو مسواكيست زيتون از شجرهء مباركه است بوى دهن را خوش كند و چرك دندان و فساد اصول را زايل گرداند ، و بعد از آن گفت من از آن حضرت شنيدم كه فرمود\r\nهى سواكي و سواك الانبياء قبلي\r\nاين مسواك منست و مسواك جميع پيغمبران كه پيش از من بودند ، و گفته‌اند كه مراد بتين و زيتون منبت آنها است كه دو كوهست در ارض مقدسه بلغت سريانى يكى را طور تينا گويند و يكى را طور زيتاء و هر يك معبد يكى از انبياء بوده و از كعب الاحبار مرويست كه مراد از آنها مسجد دمشق و بيت المقدس است و گويند اسم دو شهر است ، و در معالم آورده كه تين مسجد\r\n","description":"","footnote":"","page_name":" 288 ","page_number":288},
  {"content":"\r\nاصحاب كهف است و زيتون مسجد انبياء در تبيان گفته كه جودى و جبل بيت المقدس است و از ابن عباس نقل كرده‌اند كه تين مسجد نوح است و زيتون بيت المقدس ، و ضحاك گفته كه تين مسجد الحرامست و زيتون مسجد اقصى ، و نزد بعضى ديگر تين جبالى است كه ما بين حلوان و همدان است و زيتون جبال شام زيرا كه اينها منابت تين و زيتوناند كانه قيل و منابت التين و الزيتون يعنى سوگند بمواضع روئيدن انجير و زيتون .\r\n( 2 ) - * ( وَطُورِ سِينِينَ ) * و سوگند بطور سينا يعنى كوه زبير كه محل مناجات حضرت كليم عليه السّلام بود ، و بدانكه سينين و سينا بمعنى بقعه است ، و مجاهد و قتاده گفته‌اند كه بمعنى مباركست فكانه قيل جبل الخير الكثير چه اضافه طور بمعرفه است ، و نزد عكرمه كثير النبات و الشجر است ، و از مقاتل نقل است كه سينا بلغت نبط هر كوهى است كه در او اشجار مثمره منبت شده باشد ، و از عبد اللَّه عمر منقول است كه چهار كوه است كه بنزد خداى تعالى مقدس است اول طور سينا كه بقعه ايست كه موضع مناجات موسى عليه السّلام است دوم طور زيتا كه بيت المقدس است سوم طور تينا كه دمشق است چهارم طور تيمانا كه مكه است ، و مرويست كه موسى بن جعفر صلوات اللَّه عليهما چنين قرائت ميفرمودند كه ( و التين و الزيتون و طور سينا ) .\r\n( 3 ) - * ( وَهذَا الْبَلَدِ الأَمِينِ ) * و سوگند بدين شهر كه امان دهنده است مر هر خائف را كه در او در آيد پس امين بمعنى مؤمن مىباشد و مراد از آن مكه است كه مولد مبارك سيد عالم صلَّى اللَّه عليه و آله و سلَّم است و نزد بعضى بمعنى امنست و مؤيد اينست كريمهء أَنَّا جَعَلْنا حَرَماً آمِناً كه بمعنى ذى امن است ، و صاحب كشاف نيز آورده كه الامين من أمن الرجل أمانة فهو امين ، و امان وى آنست كه حافظ آن كس است كه در او داخل شود هم چنان كه امين كه حافظ ما يؤتمن عليه است و مى - تواند بود كه فعيل بمعنى مفعول باشد كه مشتق از أمنه چه آن مأمون الغوائل است هم چنان كه بآمن موصوف شده در آيت حَرَماً آمِناً كه بمعنى ذى أمن است ، و از امام محمّد باقر صلوات اللَّه عليه منقول است كه مراد بتين امام حسن عليه السّلام است و از زيتون امام حسين عليه السّلام كه دو ميوهء دل مصطفى و مرتضى و فاطمهء زهرا عليهم السّلام بودند و از طور سينين امير المؤمنين صلوات اللَّه و سلامه عليه و از بلد امين فاطمهء زهرا عليهما السّلام ، و صاحب كشاف گفته كه إقسام به اين اقسام مذكوره مشعر است بر شرف اين بقاع مباركه او آنچه ظاهر شده از آن از خير و بركت بسبب سكنى انبياء و علماء در آن چه منبت تين و زيتون مهاجر ابراهيم است و مولد عيسى و منشأ او و طور محلى است كه مكان مناجات و منادات موسى كليم است و مكه موضع خانه كه سبب هدايت عالميانست و مولد حضرت خاتم النبيين است و مبعث او صلوات اللَّه عليه و آله ، و در بحر الحقايق مذكور است كه به زبان اشاره\r\n","description":"","footnote":"","page_name":" 289 ","page_number":289},
  {"content":"\r\nقسم است بشجرهء تينيه قلبيه كه مثمر ثمر علوم دينيه است و بشجر زيتونهء مباركهء سرّيه كه موجب اضاءت مصباح دل است و طور سينين روح معلى كه بتجلى الهى محلى است و بلد امين خفى ( 1 ) كه محل امن و امانست از هجوم آفات تعلقات اكوان و بر هر تقدير جواب قسم اين است :\r\n( 4 ) - * ( لَقَدْ خَلَقْنَا الإِنْسانَ ) * بدرستى كه آفريديم جنس آدمى را * ( فِي أَحْسَنِ تَقْوِيمٍ ) * در نيكوترين تعديلى و راست كردنى در شكل و صورت و تسويهء اعضا ( 2 ) يعنى مخصوص گردانيديم او را از ميان حيوانات بانتصاب قامت و حسن صورت و اعتدال مزاج و كمال نفس و نطق و تميز و تدبير و استجماع خواص مكونات يا خلق فرموديم او را مظهرى اتم و اكمل و محلى اعم و اشكل كه حامل امانت الهى و منبع فيض نامتناهى تواند بود .\r\n( 5 ) - * ( ثُمَّ ) * بعد از آن بسبب عدم شكر نعمت او بر اين خلقت قويمه سويه و صورت حسنهء بهيه او را * ( رَدَدْناه أَسْفَلَ سافِلِينَ ) * باز گردانيديم او را در عاقبت امر او بزيرين همه فروتران در خلق و تركيب بوجهى كه صورت حسنه او را باقبح صورت گردانيديم و خلقت بهيهء او را با سوء خلقت ، مراد اصحاب دوزخند كه در آخرت به صورت منكر در خلقت مستقبحه مخلوق گردند ، يا باز گردانيديم او را بزيرينترين دركات يعنى او را در آخرين دركهء دوزخ رد كرديم يا باز گردانيم او را بعد از اين تقويم و تحسين باسفل كسانى كه فروتراند در حسن صورت و شكل يعنى تنكيس او نموديم در خلقت چون تقوس ظهر بعد از اعتدال و انتصاب و ابيضاض شعر بعد از اسوداد و تشنن جلد بعد از غضاضت و بضاضت و كلال سمع و بصر بعد از حدت حس آن و تغيير حواس باطنه و قوت عاقله بعد از شدت إدراك آن يعنى او را رسانيديم بسن خرافت كه ارذل عمر است و در آن هيچ كارى نتوان كرد و كسى را در آن سن هيچ مزدى نباشد .\r\n( 6 ) - * ( إِلَّا الَّذِينَ آمَنُوا ) * مگر آنان كه گرويده‌اند * ( وَعَمِلُوا الصَّالِحاتِ ) * و كرده‌اند عملهاى ستودهء شايسته * ( فَلَهُمْ ) * پس مر ايشان راست * ( أَجْرٌ غَيْرُ مَمْنُونٍ ) * مزدى نابريده و گم ناشده كه نعم دائمى بهشت است ، يعنى هم چنان كه در جوانى و صحت مزد عبادت ايشان مينوشتند\r\n\r\n","description":"","footnote":"\r\n( 1 ) پوشيده نماند كه صاحب بحر الحقايق اين آيات را مطابق ذوق عارفانهء خود تأويل كرده و بدون قرينهء علميه معانى ؟ ؟ ؟ قسمتهاى چهار گانه را چهار لطيفه از لطائف سبع ( كه مصطلح عرفاء و صوفيه است ) دانسته يعنى قلب و سر و روح و خفى .\r\n( 2 ) مراد از احسن تقويم هم چنان كه مفسرين گفته‌اند و اين آيه شريفه و آيهء : * ( وَصَوَّرَكُمْ فَأَحْسَنَ صُوَرَكُمْ ) * ظهور دارند استواء و انتصاب قامت و تناسب اعضاء و نيكويى شكل و تركيب است نه آنچه بعض معاصرين توهم كرده مينويسد : مراد قرار دادن نفس ناطقه قدسيه است و در بدن جسمانى كثيف و مراد از * ( ثُمَّ رَدَدْناه أَسْفَلَ سافِلِينَ ) * آمدن او است در عالم ماده چه اين سخن مخالف ظاهر أحسن تقويم و منافى با رددناه أسفل سافلين است كما لا يخفى .\r\n","page_name":" 290 ","page_number":290},
  {"content":"\r\nدر پيرى و ضعف با آنكه عمل نميكنند به همان دستور مزد ايشان ثابت است ، و صاحب كشاف گفته كه اين استثناء بنا بر تفسير اول و ثانى متصل است و اين خود ظاهر است و بر ثالث منقطع و معنى اينكه لكن آنان كه صالحند از هرمى ايشان را ثواب دايم غير منقطع است بر طاعت خود و صبر بر ابتلاى خدا به شيخوخت و هرم و بر مقاسات مشاق و قيام بعبادت و بر تخاذل نهوض ، و بنا بر قول اخير بعضى گفته‌اند كه معنى آن است كه آدمى را رسانيديم بسن خرافت كه ارذل عمر است مگر آنان را كه عمل صالح كرده‌اند هر چند در سن مستوغل شوند خرافت ايشان را طارى نشود بسبب شرافت ايمان ، انس بن مالك از رسول صلَّى اللَّه عليه و آله و سلَّم روايت كرده كه اطفال تا به حد بلوغ نرسند هر خير و طاعت كه از ايشان صادر شود ثواب آن را بمادر و پدر كرامت فرمايند گاهى كه آن بامر و نهى مادر و پدر و تعليم ايشان باشد و هر گناه كه ايشان كنند بر ابوين ننويسند و چون به حد بلوغ رسند بر هر كدام دو فرشته موكل كنند تا حافظ او باشند و چون چهل سال در اسلام بگذرانند از سه بلا ايمن گردند جذام و جنون و برص و چون به پنجاه رسند تخفيف حسابشان كنند ، و چون به شصت رسند او را توفيق توبه دهند و چون به هفتاد رسند اهل آسمان او را دوست گيرند ، و چون به هشتاد رسند حسناتش مضاعف كنند و سيئاتش محو نمايند ، و چون به نود رسند گناه اول عمر و آخر عمرش بيامرزند و شفاعتش در حق اهل بيت قبول كنند و او را ( اسير اللَّه فى ارضه ) نام نهند و چون بار دل عمر رسند حق سبحانه عملى كه در وقت كمال عقل بجاى آوردندى برنامه ايشان بنويسد چنان كه فرموده * ( إِلَّا الَّذِينَ آمَنُوا ) * يعنى الا آنان كه ايمان آورده‌اند و عمل صالح كرده كه ايشان را در سن پيرى و ضعف قوت و خرافت مزدى باشد كه آن را منقطع و ناقص نگردانند بلكه چنان كه در وقت جوانى و قوت كردى همان عمل نويسند ، از ابن عباس رضى اللَّه عنه مرويست كه مراد مؤمنان قرآن خوانند كه چون بنهايت پيرى رسند قصور و فتور در عقل ايشان پيدا شود و در آخرت مزد ناكاسته بديشان دهند بر طريق جوانى بعد از آن بر سبيل التفات آدمى را خطاب مىكند كه .\r\n( 7 ) - * ( فَما يُكَذِّبُكَ ) * پس چه ترا بتكذيب ميدارد اى منكر بعث * ( بَعْدُ ) * پس از ظهور دلايل واضحه و براهين لايحه * ( بِالدِّينِ ) * بروز جزاء و حساب يعنى چه چيز ترا كاذب گردانيد بسبب دين و انكار آن بعد از ادلهء ساطعه ، مراد آنست كه تو كاذبى وقتى كه تكذيب مىنمايى بجزاء و اين ( با ) مثل بائيست كه واقع شده در كريمهء الَّذِينَ يَتَوَلَّوْنَه وَالَّذِينَ هُمْ بِه مُشْرِكُونَ اى بسبب الشيطان ، خلاصهء معنى آنست كه آفريدن آدمى از نطفه و تقويم و تسويهء اعضاى او و تدريج او در مراتب زياده تا به حد كمال و استواء و بعد از آن تنكيس آن تا رسيدن او بارذل عمر اوضح دليل است بر قدرت خالق و هر كه قادر باشد بر اين عاجز نخواهد بود از اعادهء او پس چيست\r\n","description":"","footnote":"","page_name":" 291 ","page_number":291},
  {"content":"\r\nسبب تكذيب تو اى آدمى بجزاء بعد از اين دليل قاطع و برهان ساطع و نزد بعضى خطاب به حضرت رسالت است و معنى آنست كه اى محمّد چه چيز ترا تكذيب نمايد بجزاء بعد از ظهور اين دلايل ، و گويند كه * ( فَما ) * بمعنى ( من ) است يعنى كيست كه تكذيب مىكند ترا بروز جزاء و بر هر تقدير استفهام براى انكار است يعنى هيچ چيزى نيست كه سبب تكذيب روز جزاء باشد بعد از ظهور دلايل مذكوره ، و بعد از آن وعيد كفار ميفرمايد بقوله :\r\n( 8 ) - * ( أَ لَيْسَ اللَّه ) * آيا نيست خداى * ( بِأَحْكَمِ الْحاكِمِينَ ) * حكم كننده ترين حاكمان استفهام براى تقرير است يعنى بتحقيق و يقين كه او احكم الحاكمين است در هر چه كند و فرمايد از تعذيب كفار و غير آن بر وجه حكمت و مصلحت ، در انوار آورده كه اين آيه از براى تحقيق كلام ما سبق است و معنى آنست كه آيا نيست كسى كه خلق و ردا و بر طريقى باشد كه مذكور شد احكم حاكمين در صنايع و تدابير و هر كه چنين باشد البته قادر خواهد بود بر اعاده كردن و جزاء دادن بر آن وجه كه بايد و شايد و ترك مجازات و انصاف نخواهد كرد چه آن مستلزم اخلالست بحكمت ( 1 ) و از مقاتل منقولست كه معنى آيه آنست كه اى محمّد آيا نيست خدا اقضى القاضين در حكم كردن در ميان تو و اهل تكذيب مرويست كه پيغمبر صلَّى اللَّه عليه و آله و سلَّم هر گاه كه خواندى * ( أَ لَيْسَ اللَّه بِأَحْكَمِ الْحاكِمِينَ ) * گفتى\r\nبلى و أنا على ذلك من الشاهدين .\r\n\r\nسورة العلق\r\nمكيست و عدد آيات آن بيست است نزد اهل حجاز و نوزده عراقى و هيجده شامى اختلاف در\r\n\r\n","description":"","footnote":"\r\n( 1 ) بعضى از مفسرين مانند مقاتل گويند . أحكم و حاكمين مأخوذ از حكم بمعنى قضاء و داورى كردنست و بنا بر اين مخاطب بخطاب * ( فَما يُكَذِّبُكَ بَعْدُ بِالدِّينِ ) * پيغمبر صلى اللَّه عليه و آله خواهد بود يعنى چه چيز تو را دروغگو ميشمارد بعد از اين دلائل ظاهره نسبت بجز او حساب و يا نسبت بدين آيا نيست خداى تعالى حاكمترين حاكمان و داورترين داوران چه حقتعالى بهر چيزى دانا و توانا است و قدرتش در هر چيز نافذ و حكمش از روى عدل و حكمت است پس ميان تو و آنانى كه تو را تكذيب كردند راجع بدين و جزاء همانا حكم و داورى خواهد كرد و جمعى از مفسرين مانند علامهء طبرسى در مجمع و قاضى بيضاوى در انوار بر آنند كه حاكم در اينجا بمعنى حكيم است و حكيم آن را گويند كه كار او متقن و محكم و از روى حكمت و مصلحت باشد و بنا بر اين مخاطب در آيهء فما يكذبك انسانست و اين آيه تحقيق و تثبيت مينمايد آيهء : * ( لَقَدْ خَلَقْنَا الإِنْسانَ ) * . الاية را يعنى آن آفريدگار توانايى كه انسانى را در احسن تقويم و تعديل و در نيكوترين شكل و تركيب آفريده و آن همه حكمتها و تدبيرها كه در آفرينش صورت و معنى و روح و پيكر او به كار برده آيا نيست چنين خداوندى حكيمترين حكيمان ؟ آرى قطعا أحكم الحاكمين است و آيا ممكن است پروردگارى كه حكيم مطلق است و آثار حكمت او همه ذرات كائنات را فرا گرفته آدمى را مانند حيوانات مهمل و بلا تكليف آفريده باشد و جهان ديگرى براى جزاء و پاداش وى مقرر نفرموده باشد ؟\r\n","page_name":" 292 ","page_number":292},
  {"content":"\r\nدو آيه است الَّذِي يَنْهى غير شامى لَئِنْ لَمْ يَنْتَه حجازى .\r\nابى بن كعب از رسول صلَّى اللَّه عليه و آله و سلَّم روايت كرده كه هر كه اينسوره را قرائت كند همچنانست كه جميع سوره مفصل را خوانده ، و محمّد بن حسان از ابو عبد اللَّه عليه السّلام نقل كرده كه هر كه در روز يا در شب اقْرَأْ بِاسْمِ رَبِّكَ بخواند اگر در آن روز يا در آن شب بميرد شهيد مرده باشد ، و حق تعالى در روز قيامت او را شهيد مبعوث گرداند و هم چنان باشد كه با رسول خدا صلَّى اللَّه عليه و آله در راه خدا شمشير زده باشد .\r\nو بدانكه چون حق سبحانه اختتام سورة التين نمود بذكر اسم خود افتتاح اينسوره نيز باسم خود كرده و فرمود كه :\r\n( 1 ) -\r\n* ( بِسْمِ اللَّه الرَّحْمنِ الرَّحِيمِ اقْرَأْ بِاسْمِ رَبِّكَ ) * اكثر مفسران بر آنند كه اول چيزى كه بر رسول صلَّى اللَّه عليه و آله و سلَّم نازل شد پنج آيت است از اول اين سوره ، و نزد جمعي سورهء فاتحة الكتاب و نزد بعضي ديگر مدثر هم چنان كه ذكر اين گذشت و زهرى از عروه و عايشه روايت كرده كه در بدايت كار رسول عليه السّلام هر خوابى كه ديدى در بيدارى واقع شدى و چون تنها بودى ندا به او رسيدى و او هيچكس را نديدى يك روز در غار حراء تكيه فرموده بود يا بر بالاى كوهى ايستاده ناگاه جبرئيل عليه السّلام بر او نازل شد و گفت يا محمّد مرا به تو فرستاده‌اند و تو رسول خدايى به اين امت آن گه گفت * ( اقْرَأْ ) * بخوان حضرت فرمود من گفتم\r\nما انا بقارئ\r\nمن خواننده نيستم جبرئيل مرا بگرفت و بفشرد چنان كه بيطاقت شدم پس مرا بگذاشت و گفت بخوان همان جواب دادم ديگر بار بگرفت و سخت بفشرد و گفت * ( اقْرَأْ بِاسْمِ رَبِّكَ الَّذِي خَلَقَ ) * رسول صلَّى اللَّه عليه و آله و سلَّم فرمود من بترسيدم و تب كردم و لرزه بر اعضاى من افتاد بحجرهء خديجه رضى اللَّه عنها رفتم و گفتم\r\nدثرونى و زملونى\r\nخديجه جامه بر من افكند من بخفتم ديگر باره جبرئيل عليه السّلام آمد و آيه يا أَيُّهَا الْمُدَّثِّرُ آورد برخاستم و اينحال با خديجه گفتم و به او گفتم كه ميترسم كه اين خيال سوداء باشد ( 1 ) خديجه گفت خداى اين خيال\r\n\r\n","description":"","footnote":"\r\n( 1 ) اين روايت از طرق عامه و سندا ضعيف است و از حيث مضمون نيز قسمتى از فقراتش مخالف اصول و مبانى مذهب خاصه است مانند اين كلمات كه - برخاستم و اين حال با خديجه گفتم الخ - زيرا كه بدلائل قطعيه بثبوت پيوسته كه ممكن نيست پيغمبر در صحت وحى و نبوت خود شك پيدا كند و در نزول وحى و آمدن فرشته احتمال حيال سوداوى بدهد وانگهى چگونه تصور مىشود كه پيغمبر اكرم صلى اللَّه عليه و آله خود در صحت خود و وحى و رسالت خويش شاك و متردد باشد و مثل خديجهء كبرى يا عمش ورقة بن نوفل او را از ورطهء شك و ترديد خلاصى داده و از اوهام و خيالات پريشان برهانند بالاخص پيغمبرى كه خاتم النبيين و افضل انبياء و مرسلين است و بعقيدهء اعاظم علماى اسلام آن حضرت قبل از بعثت هم نبى بود و وحى بر او نازل ميشد و بشريعت خود عمل ميكرد .\r\n","page_name":" 293 ","page_number":293},
  {"content":"\r\nرا از تو دور دارد و تو مردى راستگويى و بحسن خلق محلايى وصله رحم مراعات كنى و متحمل آزار مردمان نشوى و مهمان را اطعام نمايى و مردمان را بر نوايب دنيا معاونت كنى برخيز تا بنزد عمم رويم و او را از اينحال خبر دهيم پس پيش ورقة بن نوفل بن اسد بن عبد العزى رفتيم او كتب اوايل خوانده بود چون اينسخن بشنيد گفت هنيئا لك يا محمّد انت الناموس الاعظم در كتب اوايل چون توراة و انجيل و زبور خوانده‌ام كه تو پيغمبر آخر الزمانى و ختم نبوت به تو شود اى كاش من در زمان تو بودمى تا نصرت تو كردمى چنين پندارم كه ترا از اين شهر بيرون كنند و خدا هيچ پيغمبرى نفرستاد كه او را نرنجانيدند آن گه رسول فرمود كه هر گاه كه جبرئيل آمدى من خواستمي كه خود را بيندازم او مرا گرفتى ورقة بن نوفل را از اينمعنى خبر دادم گفت اى محمّد چون ترا اينحالت دست دهد خود را مينداز و مگريز بلكه بر جاى خود بايست و آنچه گويد بشنو و ياد گير ، كه ديگر بار جبرئيل آمد و گفت\r\nانك نبى حقا اقرأ\r\nگفتم چه بخوانم گفت بِسْمِ اللَّه الرَّحْمنِ الرَّحِيمِ الْحَمْدُ لِلَّه رَبِّ الْعالَمِينَ تا آخر سوره بر او خواند و گفت بگو لا إِله إِلَّا اللَّه پس نزد ورقه آمدم و صورت حال را به او باز گفتم گفت\r\nأبشر ثم أبشر فأنا أشهد أنك الذى بشر به ابن مريم انك على مثل ناموس موسى و انك نبى مرسل و انك سوف تؤمر بالجهاد بعد يومك هذا و لئن ادركنى ذلك لاجاهدن معك .\r\nبشارت باد ترا بدرستى كه من گواهى مىدهم كه تويى آن كسى كه عيسى بن مريم آمدن او را بشارت داده و تو بر مثل ناموس ( 1 ) موسى و تو پيغمبر مرسلى و زود باشد كه بجهاد مأمور شوى بعد از اين روز ، و اگر من آن روز را دريابم با تو جهاد نمايم و چون ورقه وفات كرد پيغمبر صلَّى اللَّه عليه و آله و سلَّم فرمود\r\nلقد رأيت القس فى الجنة عليه ثياب الحرير لانه آمن بي و صدقنى\r\nقس يعنى ورقه را در بهشت ديدم كه جامهاى حرير پوشيده بود زيرا كه او به من گرويده بود و تصديق كرده و قس بمعنى امام نصارى است در علم و دين ، و مرويست كه چون پيغمبر صلَّى اللَّه عليه و آله و سلَّم حال خود را بورقه باز گفت وى اين ابيات انشاد نمود :\r\n( بيت )\r\n\r\nفإن يك حقّا يا خديجة فاعلمى\r\nحديثك إيّانا فأحمد مرسل\r\n\r\n\r\nو جبرئيل يأتيه و ميكال معهما\r\nمن اللَّه وحى يشرح الصدر منزل\r\n\r\n\r\nيفوز به من فاز عزّا لدينه\r\nو يشقى به الغاوي الشقى المضلَّل\r\n\r\n\r\n","description":"","footnote":"\r\n( 1 ) ناموس بلغت يونانى بمعنى شريعت است و علم نواميس يعنى علم بشرايع .\r\n","page_name":" 294 ","page_number":294},
  {"content":"\r\n\r\nفريقان منهم فرقة في جنانه\r\nو اخرى باغلال الجحيم تغلغل\r\n\r\nو اين روايت را حاكم ابو عبد اللَّه حافظ باسناد خود از ابى ميسره عمر بن شرحبيل نقلكرده و در روايت ديگر آمده كه آن حضرت فرمود كه جبرئيل عليه السّلام از زير پر خود نامه اى از حرير بهشت كه بدر و ياقوت منسوج بود بيرون آورد و نزد من انداخت كه بخوان گفتم خواننده نيستم و در اين نامه نوشته نميبينم ، جبرئيل عليه السّلام مرا به خود ضم كرد و منضغط ساخت چنان كه نزديك بود كه بيهوش شوم تا سه نوبت اين صورت واقع شد بعد از آن مرا گذاشت و اين آيه بر من خواند كه * ( اقْرَأْ بِاسْمِ رَبِّكَ ) * بخوان قرآن را در حالتى كه افتتاح كننده باشى يا استعانت نماينده بنام پروردگار خود ، طبرسى گفته كه ميتواند بود كه ( باء ) زائده باشد و تقدير اينكه اقرأ اسم ربك ، يعنى بخوان نام آفريدگار خود را و در تعظيم اسم تعظيم مسمى است چه اسم ذكر مسمى است به آنچه مختص است به او پس مراد بتعظيم آن تعظيم مسمى باشد و لهذا تعظيم اسم خداى نميكند آنچه حق تعظيم است مگر آن كسى كه او عارفست به او و معتقد عبادت ، دال بر اينست كريمهء قُلِ ادْعُوا اللَّه أَوِ ادْعُوا الرَّحْمنَ أَيًّا ما تَدْعُوا فَلَه الأَسْماءُ الْحُسْنى * ( الَّذِي خَلَقَ ) * آن خدايى كه بيافريد همه چيز را بر مقتضاى حكمت خود و بيرون آورد آنها را از عدم بوجود بكمال قدرت يا خلق كرد آدم را از خاك بعد از آن آدميان را كه اشرف و اظهراند در صنع و تدبير و دلالت ايشان بيشتر است بر وجوب عبادت مقصوده از قرائت ، بذكر افراد نمود ، و فرمود :\r\n( 2 ) - * ( خَلَقَ الإِنْسانَ ) * بيافريد آدمى را * ( مِنْ عَلَقٍ ) * از خونهاى بسته بعد از نطفه و گويند معنى آنست كه خلق آدم من طين يعلق باليد يعنى بيافريد آدم را از گلي كه از غايت چسبندگى بدست آويخته ميشد ، و قول اول اوضحست ( 1 ) و در اينكلام اشاره است ببيان نعمت چه منطوق آن دالست بر آنكه آدمى را آفريد از اصلى كه در نهايت ضعف بود و از مهانت در غايت قصوى و بعد از آن او را به حد كمال رسانيد بتسويه اعضاء و اعتدال قامت و استعداد او بنطق و تميز و تدبير تا آنكه اشرف موجودات گشت ، و در كشاف مذكور است كه ترك ذكر مفعول خلق و ذكر * ( خَلَقَ الإِنْسانَ ) * بعد از آن يا به جهت عدم ارادهء مفعولست و تقدير اينكه الذى حصل منه الخلق يعنى خداى\r\n\r\n","description":"","footnote":"\r\n( 1 ) حقتعالى در آيهء * ( اقْرَأْ بِاسْمِ رَبِّكَ الَّذِي خَلَقَ ) * خلق جميع اشياء را به خود اختصاص داده و مفعول * ( خَلَقَ ) * را ذكر نفرموده تا همهء مخلوقات و موجوداترا فرا گيرد و نوعى از انواع موجودات انسانست كه عموم لفظ شامل آن نيز ميشد ولى چون انسان اشرف موجوداتست و بدايع صنع و غرائب حكمت پروردگار در وى بيش از سائر انواع مخلوقاتست از اينرو انسان را اختصاص بذكر داده است كه * ( خَلَقَ الإِنْسانَ مِنْ عَلَقٍ ) * و علق جمع علقه است مانند ثمر و ثمرة و قصب و قصبة و علقه در لغت بر چند معنى آمده يكى خون بسيار سرخ بسته شده كه مايل بسياهى باشد و ديگر كرم سياه رنگ آبى كه به بدن چسبيده و خون از آن ميمكد كه آن را زالو ميگويند هم چنان كه كثيرى از علماء لغت نوشته‌اند و قال الدميرى فى حيات الحيوان هو دود أسود احمر يكون فى الماء يعلق بالبدن و يمص الدم و بنا بر اين محتملست قويا كه مراد از علق همين معنى دوم باشد چه اگر مراد از علق در اينجا خون بسته بود بلفظ علقه فرموده بود كه واحدهء علق است نه بلفظ جمع مانند آياتى كه حقتعالى مبادى تكون بشر را در آنها بيان فرموده ديگر آنكه در آن آيات نخست نطفه را نام بردار شده پس از آن علقه را زيرا كه نطفه قبل از علقه است و علاوه بر اينها معنى مزبور منطبق مىشود بر آنچه دانشمندان امروزى استكشاف كرده و راجع بمبدء تكون بدن آدمى قائلند كه هر قطره از آب منى شخص سالم حامل مليونها سلول حياتى و حيوانات ذره بينى است و اين حيوانات هم چنان كه اين حقير خود مشاهده كردم بسيار شباهت بزالو دارند و بالاخره مبدء تكون آدمى افرادى چند از اين حيوانات خواهد بود .\r\n","page_name":" 295 ","page_number":295},
  {"content":"\r\nآن كسى است كه خلق از او حاصل شد و غير از او هيچ خالقى نيست و يا مراد خلق كل شيء است تا متناول هر مخلوقى باشد زيرا كه خلق مطلقست پس بعضى از مخلوقات اولى از بعضى ديگر نباشند بتقدير ، قوله * ( خَلَقَ الإِنْسانَ ) * تخصيص انسانست بذكر از ميان آنچه * ( خَلَقَ ) * متناولست زيرا كه تنزيل قرآن بسوى او است و او اشرف آن چيزيست كه بر روى زمين است ، و ميتواند بود كه ( الذى خلق الانسان ) از قبيل الرَّحْمنُ عَلَّمَ الْقُرْآنَ خَلَقَ الإِنْسانَ باشد چنان كه در سورة الرحمن مقرر شد فحينئذ الَّذِي مبهم است و بعد از آن مفسر شده بقوله * ( خَلَقَ الإِنْسانَ ) * به جهت تفخيم خلق انسان و دلالت بر عجيب فطرت آن و چون انسان در معنى جمعست كقوله إِنَّ الإِنْسانَ لَفِي خُسْرٍ از اين جهت * ( عَلَقٍ ) * كه صيغهء جمعست بر علقه ايثار فرمود كه مفرد است و ببايد دانست كه افتتاح قرآن ببيان خلق به جهت آنست كه اول واجبات معرفة اللَّه است و خلق دالست بر وجود خالق و فرط قدرت و كمال حكمت او ، و قوله :\r\n( 3 ) - اقْرَأْ تكرير است براى مبالغه يا اول امر است بقرائت براى نفس خود و ثانى براى تبليغ يا در نماز ، و ميشايد كه چون جبرئيل او را گفته باشد كه اقْرَأْ بِاسْمِ رَبِّكَ آن حضرت در جواب گفته باشد كه\r\nما انا بقارئ\r\nباز جبرئيل او را گفته باشد كه * ( اقْرَأْ ) * چنان چه گذشت * ( وَرَبُّكَ الأَكْرَمُ ) * و پروردگار تو بزرگتر است از همهء بزرگان و كرم او بيشتر از همهء كريمان چه او منعم مالا يحصى است ببندگان بدون عوض و حاكمست بىتخوف و معاجله بعقوبت نميكند با وجود كفر بندگان و جحود ايشان مر نعم او را و ركوب ايشان بر نواهى و ترك بندگان او امر او را و قبول توبهء ايشان مىكند و از معاصى و خطيئات ايشان در ميگذرد بعد از اقتراف بعظايم و كباير آن ، پس كرم او را غايتى نيست پس از روى حقيقت كريم اوست نه غير او ، و ديگر آنكه هر نعمتى كه هست از جانب اوست يا از وجه اختراع يا از حيثيت تسبيب و تسهيل طرق به آن پس حقيقت تكرم مخصوص به او باشد ، و نزد بعضى معنى آنست كه پروردگار تو آن كسى است كه بر عمل تو ثواب ميدهد و تقويت و اعانت تو مىكند بر حفظ قرآن به آنچه مقتضى كرم بيغايت اوست .\r\n( 4 ) - * ( الَّذِي ) * آن خدايى كه * ( عَلَّمَ ) * بياموزانيد نوشتن را * ( بِالْقَلَمِ ) * بقلم تا علم را بقلم قيد كنند و غايبان را بنامه آگاهى دهند در تبيان آورده كه مراد آدمست كه حق سبحانه و تعالى علم\r\n","description":"","footnote":"","page_name":" 296 ","page_number":296},
  {"content":"\r\nخط را تعليم او داد ، و اشهر آنست كه اول كسى كه خط نوشت ادريس عليه السّلام بود ، و ابن عباس فرموده كه پيغمبر صلَّى اللَّه عليه و آله و سلَّم را گفتم يا رسول اللَّه رخصت باشد كه آنچه از تو بشنوم از احاديث بنويسم فرمود\r\nنعم فان اللَّه علم بالقلم .\r\n( 5 ) - * ( عَلَّمَ الإِنْسانَ ) * بياموخت جنس آدمى را * ( ما لَمْ يَعْلَمْ ) * آنچه نميدانست از امور دين و دنيا بخلق قوا و نصب دلايل و انزال آيات يا محمّد صلَّى اللَّه عليه و آله و سلَّم را تعليم داد يا از احكام شريعت آنچه بدان دانا نبود كه وَعَلَّمَكَ ما لَمْ تَكُنْ تَعْلَمُ يا آدم را تعليم داد به آنچه عالم نبود كه وَعَلَّمَ آدَمَ الأَسْماءَ كُلَّها و در آيه دلالتست بر آنكه او سبحانه عالمست زيرا كه علم صادر نميشود الا از عالم ، صاحب كشاف گفته كه حق سبحانه بر كمال كرم خود دلالت كرده به اينكه تعليم عباد داده آنچه نميدانستند و نقل ايشان كرده از ظلمت جهل بنور علم و تنبيه فرموده بر فضل كتابت چه آن متضمن منافع عظيمه است كه غير از او كسى بكنه آن نتواند رسيد چه شبهه اى نيست در آنكه تدوين علوم و تقييد حكم و ضبط اخبار اولين و مقالات ايشان و كتب الهى ميسر نيست مگر بكتابت و اگر كتابت وجود نميداشت امور دين و دنيا استقامت نميداشت و اگر دليلى نميبود بر دقيق حكمت الهى و لطيف تدبير او إلَّا مر قلم و خط هر آينه كافى ميبود در دلالت بر آن و در سورة النون نيز بيان تفصيل آن نموده شده حاصل كه حق سبحانه در اين آيات ذكر مبدء امر انسان و منتهاى آن نمود به جهت اظهار آنچه بر او انعام فرموده از نقل او از حسن مراتب باعلاء آن به جهت تقرير ربوبيت و تحقيق اكرميت خود و اشارت كرد اولا به آن چه دالست بر معرفت او عقلا و بعد از آن تنبيه او كرد بر آنچه دالست بر آن سمعا .\r\n( 6 ) - * ( كَلَّا ) * اين ردعست مر كسى را كه كفران نعمت خدا كند به جهت طغيان و عدوان خود ، و عدم ذكر اين كس به جهت دلالت كلامست بر او يعنى باز ايست اى جاحد نعمت از جحود و كفران خود و گويند * ( كَلَّا ) * بمعنى حقا است و مرتبط بما بعد يعنى حقا * ( إِنَّ الإِنْسانَ ) * بدرستى كه آدمى * ( لَيَطْغى ) * هر آينه از حد بيرون ميرود و گردن كشى مىكند بر خدا .\r\n( 7 ) - * ( أَنْ رَآه اسْتَغْنى ) * به جهت آنكه ديده است خود را كه بينياز شده است ، يعنى توانگر گشته بكثرت عشيره و اموال و مزيت قوت ، و بنا بر ردع كلام مستأنف است ، و بدانكه * ( اسْتَغْنى ) * مفعول دوم رأى است زيرا كه بمعنى علمست كه از افعال قلوب است و لهذا جايز است كه فاعل و مفعول او هر دو ضمير باشند راجع بيك چيز و اگر بمعنى ابصار ميبود آن ممتنع بود به جهت اينكه اين از خصايص افعال قلوبست ، از قتاده منقولست كه ( كان اذا اصاب مالا زاد فى ثيابه و مركبه و طعامه و شرابه فذلك طغيانه ) معنى طغيان او اينست كه چون مالش زياد شود در جامهاى فاخر و طعامهاى پاكيزه و اسبان نيكو ميافزايد ، و در حديث آمده كه\r\nاللهم انى اعوذ بك من فقر ينسينى\r\n","description":"","footnote":"","page_name":" 297 ","page_number":297},
  {"content":"\r\nو من غنى يطغينى\r\nبار خدايا من پناه ميگيرم به تو از درويشى كه مرا از ياد مردم ببرد و از توانگرى كه مرا طاغى سازد ، و بعد از آن بطريق التفات خطاب به انسان مىكند از روى تهديد و تحذير از عاقبت طغيان و مىفرمايد :\r\n( 8 ) - إِنَّ إِلى رَبِّكَ بدرستى كه بسوى آفريدگارتست الرُّجْعى بازگشتن همه در آخرت پس همه طاغى و كافر نعمت را بسزاى خود خواهد رسانيد ، و هر گاه مآل كار چنين باشد چگونه كسى بسبب مال طاغى شود و عبادت حق را فرو گذارد . و گويند كه آيهء مذكوره و آنچه بعد از اين است در شأن ابو جهل بن هشام نازل شده ، و در روايت آمده كه ابو جهل حضرت رسالت را گفت تو دعوى ميكنى كه هر كه مستغنى باشد طاغى مىشود تو كوه مكه را طلا و نقره گردان شايد كه ما بعضى آن را فرا گيريم و طاغى شويم پس دست از دين خود باز داريم و تابع دين تو شويم جبرئيل عليه السّلام فرود آمد و گفت اگر ميخواهى اين چنين كنيم اما اگر بعد از اين ايمان نيارند آنچه باصحاب مائده بجا آورديم بايشان نيز بفعل خواهيم آورد حضرت دست از دعا باز داشت به جهت ابقاى ايشان تا شايد ايمان آرند ، و مسلم در صحيح خود آورده كه روزى ابو جهل باصحاب خود گفت اين محمّد در ميان شما نماز ميگذارد و روى بر خاك ميمالد و شما او را مىگذاريد و هيچ نميگوئيد فو الذى يحلف به لئن رأيته يفعل ذلك لوطئت عنقه پس به حق آن كسى كه به او سوگند ميخورند كه اگر او را ببينم كه نماز گذارد پاى بر گردن او نهم و او را در زير پاى خود هلاك گردانم گفتند وى اين ساعت نماز ميگذارد او بشتاب تمام بجانب آن حضرت شتافت و به دو نارسيده بازگشت رنگ زرد كرده و لرزه بر اعضاء افتاده گفتند يا ابا الحكم ترا چه رسيد گفت چون رفتم كه قصد محمّد كنم ميان خود و محمّد خندقى ديدم از آتش و اژدهايى كه دهن باز كرده و مرغان پر در پر بافته اين خبر به حضرت رسيد فرمود\r\nو الذى نفسى بيده لو دنى منى لاختطفته الملائكة عضوا عضوا\r\nبخدايى كه جان من در قبضهء قدرت او است كه اگر به من نزديك شدى فرشتگان او را پاره پاره كردندى و عضو عضو او را بر بودندى پس اين آيه نازل شد كه :\r\n( 9 ) - * ( أَ رَأَيْتَ ) * آيا مىبينى تو * ( الَّذِي يَنْهى ) * آن كس را كه باز ميدارد .\r\n( 10 ) -\r\n* ( عَبْداً ) * بنده كامل را يعنى محمّد * ( إِذا صَلَّى ) * در وقتى كه نماز ميگذارد و لفظ عبد و تنكير او به جهت مبالغه است در تقبيح نهى و دلالت بر كمال عبوديت منهى و معنى استفهام تعجيب است مر مخاطب را حاصل كه حق سبحانه بر طريق تعجيب خطاب بحبيب خود مىكند كه اى محمّد خبر ده به من شخصى كه منع صلوة كند و بنده را از نماز باز دارد جزاى او چگونه باشد و حال او نزد خدا بر چه وجه باشد و عقوبت او در چه مرتبه بود و حذف اينكلام به جهت دلالت سوق آيتست بر\r\n","description":"","footnote":"","page_name":" 298 ","page_number":298},
  {"content":"\r\nآن و آيه عام است نسبت بهر كه ناهى مكلف باشد از نماز و از هر فعل خير ، پس به جهت تأكيد در تعجيب تكرير قول مذكور ميفرمايد كه :\r\n( 11 ) - * ( أَ رَأَيْتَ ) * آيا ميبينى تو اى ناهى * ( إِنْ كانَ ) * اگر باشد بنده ناهى از نماز * ( عَلَى الْهُدى ) * بر راه راست .\r\n( 12 ) - * ( أَوْ أَمَرَ ) * يا امر كرد خلق را * ( بِالتَّقْوى ) * به پرهيزكارى او را چگونه باز توان داشت از آن ، و نيز به جهت تأكيد كلمهء مذكوره را تكرير مىكند كه :\r\n( 13 ) - * ( أَ رَأَيْتَ ) * آيا ميبينى * ( إِنْ كَذَّبَ ) * اگر تكذيب كند ابو جهل ترا يا مطلق سخن حق را * ( وَتَوَلَّى ) * و روى بگرداند از ايمان و برگردد از طريق فرمان كه مستحق چه نوع عذاب باشد در آن جهان آن گه از روى وعيد و تهديد ميفرمايد كه :\r\n( 14 ) - * ( أَ لَمْ يَعْلَمْ ) * آيا ندانسته است ابو جهل يعنى دانا نيست * ( بِأَنَّ اللَّه يَرى ) * به آنكه از روى تحقيق خداى بيند قصد او را و مطلعست بر احوال شنيعهء او و وى را بر آن جزاء و سزا خواهد داد ، و در اين آيه اشارتست به آنكه حقتعالى از براى محق انتقام ميكشد از مبطل و اشعار است به آنكه علم عبد به اينكه حق سبحانه عالمست بافعال او موجب مسابقه است بفعل طاعت و ترك معصيت در كشاف مذكور است كه الَّذِي يَنْهى با جملهء شرطيه در موضع نصباند كه مفعول أَ رَأَيْتَ اند و متعلق آن و جواب شرط محذوفست و تقدير اينكه إن كان على الهدى اوامر بالتقوى الم يعلم بان اللَّه يرى ، و نظير اينست ان أكرمتك أ تكرمني و ان أحسن اليك زيد هل تحسن اليه و حذف جواب به جهت دلالت ذكر آنست در جواب شرط ثانى و چون أَ رَأَيْتَ ثانية زايد و مكرر است براى تأكيد جايز است كه در ميان مفعولى أَ رَأَيْتَ واقع شود و حقيقت معنى آيه به اين راجعست كه أخبرنى عمن ينهى بعض عباد اللَّه من صلوته ان كان ذلك الناهى على طريقة شديدة فيما ينهى عنه من عبادة اللَّه و كان آمرا بالمعروف و التقوى فيما يا مر به من عبادة الاوثان كما يعتقد و كذلك ان كان على التكذيب للحق و التولى عن الدين الصحيح كما نقول نحن الم يعلم بان اللَّه يرى و يطلع على احواله من هداه و ضلاله فيجازيه على حسب ذلك ، و بنا بر تفسير اول خطاب اول و آخر راجع به منهى است كه حضرت رسالت صلَّى اللَّه عليه و آله و سلَّم است و خطاب ثانى راجع بناهى كه ابو جهلست پس حق سبحانه در حكم حكم است كه دو خصم نزد او حاضر شوند و او هر يك را مخاطب سازد بخطابى كه مناسب او باشد ، و گويند كه ناهى امية بن خلف بود و منهى سلمان ، از اكابر علماء منقولست كه در كلمه * ( بِأَنَّ اللَّه يَرى ) * هم وعده مندرجست و هم وعيد يعنى اى زاهد پرستش نماى بر طريق خلوص\r\n","description":"","footnote":"","page_name":" 299 ","page_number":299},
  {"content":"\r\nكه خدا ترا ميبيند و اى فاسق توبه كن كه ترا تيز ميبيند و اى مرائى اخلاص ورز كه ترا مىبيند ، و اى در خلوت قصد گناه كرده متنبه شو كه ترا ميبيند ، در خبر آمده كه درويشى بعد از گناهى توبه كرده بود و پيوسته ميگريست او را گفتند چند گريه ميكنى كه خداى عفو و غفور است گفت هر چند عفو كند خجلت آن را كه او مىديده چگونه از خود دفع كنم ، آورده‌اند كه نوبت ديگر حضرت پيغمبر صلَّى اللَّه عليه و آله و سلَّم نماز ميگذارد ابو جهل برسيد و گفت اى محمد نه ترا از نماز نهى كردم ؟ آن حضرت او را تهديد بسيار داد و وعيد بيشمار فرمود ، ابو جهل گفت مرا ميترسانى و حال آنكه مجلس من از همه وادى بزرگتر است و اهل مجلس من بيشتر آيه نازل شد كه :\r\n( 15 ) - * ( كَلَّا ) * بايد كه باز ايستد آن ناهى معاند و آن كافر جاحد كه ابو جهلست يا حقا كه * ( لَئِنْ لَمْ يَنْتَه ) * اگر باز نايستد ابو جهل از ايذاى محمّد و از نهى او از عبادت * ( لَنَسْفَعاً بِالنَّاصِيَةِ ) * هر آينه بقهر و شدت بگيريم او را به موى پيشانى او و وى را بعنف بدوزخ كشيم چه سفع بمعنى قبض است بر شيء و جذب آن بشدت تمام يقال سفعت بالشيء اذا قبضت عليه و جذبته جذبا شديدا و كتبت * ( لَنَسْفَعاً ) * به صورت الف هم چنان كه رسم الخط است بنا بر حكم وقف است و نون آن مخففه از مثقله است و اكتفاء بالف و لام در ناصية و عدم ايراد ضمير به جهت علم است به آنكه مراد ناصيهء ناهى است نه غير او و قوله :\r\n( 16 ) - * ( ناصِيَةٍ كاذِبَةٍ خاطِئَةٍ ) * بدل بِالنَّاصِيَةِ است يعنى بگيريم و بكشيم موى پيشانيى كه دروغگو است و خطا كار ، و بدانكه چون بدل نكره از معرفة بدون صفت جايز نيست تا درجهء بدل كه اصل است انقص از مرتبه مبدل نباشد از اين جهت متصف گشته بكاذبه و خاطئه و اگر چه وصف آن بكذب و خطأ بر اسناد مجازيست چه كذب و خطأ في الحقيقة صفت صاحب ناصيه است و شبهه اى نيست بر اهل عربيت كه حسن و جزالت مجاز مذكور اكثر است از حقيقت كه آن ناصيه كاذب خاطى است چه اول متضمن مبالغه است دون ثانى و معنى مراد آنست كه بكشيم موى پيشانى كسى را كه دروغگو است و خطا كار يعنى ابو جهل لعين و بخوارى تمام او را بدوزخ كشيم .\r\n( 17 ) - * ( فَلْيَدْعُ نادِيَه ) * پس بايد كه بخواند اهل مجلس و عشيرهء خود را تا يارى او دهند .\r\n( 18 ) - * ( سَنَدْعُ الزَّبانِيَةَ ) * زود باشد كه ما بخوانيم زبانيهء دوزخ را كه ملائكه غلاظ و شدادند براى بردن او بجهنم ، غرض از اينكلام تهديد و وعيد ابو جهل است ، و مراد بناديه كه بمعنى مجلس قوم است اهل ناديه است از قبيل تسميهء مكين باسم مكان و تسيمه مجلس قوم بناديه به جهت اجتماع ايشان است در آن چه ندو بمعنى اجتماعست و تسميهء دار الندوه به جهت همين است و زبانيه مأخوذ است از زبن بمعنى دفع يقال الناقة تزبن الحالب اى تركضه برجلها و واحد آن زبنيه است چون\r\n","description":"","footnote":"","page_name":" 300 ","page_number":300},
  {"content":"\r\nعفريه كه بمعنى قلنسوه خروس است و جمع آن عفاريه و اينقول ابى عبيده است ، و نزد كسايى واحد آن زبنى است يعنى منسوب بزبن و اصل آن زبانىّ است بتشديد و تاء عوض ياء محذوف و بهر تقدير مراد ملائكه عذابند كه بشدت و دفع تمام كفار را بدوزخ اندازند ، و ابن عباس از پيغمبر صلَّى اللَّه عليه و آله و سلَّم نقلكرده كه\r\nلو دعا ناديه لاخذته الزبانية من ساعته عيانا\r\nاگر ابو جهل اهل مجلس خود را ميخواند هر آينه زبانيه او را ميگرفتند بمعاينه و در ساعت هلاك ميكردند ، قوله :\r\n( 19 ) - * ( كَلَّا ) * نيز براى ردع قول ناهى است يعنى بايد كه ابو جهل از اينقول باطل باز ايستد كه نه چنانست كه او ميگويد و تصور مىكند * ( لا تُطِعْه ) * فرمان مبر او را اى محمّد بر ترك نماز كقوله فَلا تُطِعِ الْمُكَذِّبِينَ يعنى بر مخالفت او ثابت قدم باش * ( وَاسْجُدْ ) * و سجده كن خداى را يعنى بر سجود خداى استمرار نماى مراد امر است بر دوام نماز * ( وَاقْتَرِبْ ) * و نزديك شو بپروردگار خود بوسيله طاعت مراد قرب منزلتست و مكانت ، عبد اللَّه مسعود از حضرت رسالت صلَّى اللَّه عليه و آله و سلَّم روايت كرده كه آن حضرت فرمود\r\nأقرب ما يكون العبد من اللَّه اذا كان ساجدا\r\nوقتى بنده بپروردگار خود نزديك باشد كه در سجود باشد ، و نزد علماى ما رضوان اللَّه عليهم مراد امرست به سجده كردن در وقت تمام شدن قرائت سوره و اين سجود فرضست و از عزايم اربعست ، و عبد اللَّه ابن سنان از ابى عبد اللَّه عليه السّلام روايت كرده\r\nالعزائم الم تنزيل ، و حم سجده ، و النجم اذا هوى ، و اقرأ باسم ربك ، و ما عداها فى جميع القرآن مسنون و ليس بمفروض .\r\nو در فتوحات مكيه اين را سجده قرب گفته و اقتراب .\r\n\r\nسورة القدر\r\nمكيست و نزد بعضى مدنى و بعدد مكى و شامى شش آيه است و پنج است نزد غير ايشان و اختلاف در آيهء لَيْلَةِ الْقَدْرِ ثالث است كه مكى و شاميست .\r\nابى بن كعب از حضرت پيغمبر صلى اللَّه عليه و آله روايت كرده هر كه اينسوره بخواند هم چنان باشد كه تمام ماه رمضان روزه داشته و ليلة القدر را در طاعت و عبادت احياء كرده و حسين ابن ابى العلاء از ابو عبد اللَّه عليه السّلام روايت كرده كه هر كه إِنَّا أَنْزَلْناه را در فريضه از فرايض قرائت كند منادى از جانب الهى ندا كند\r\nيا عبد اللَّه قد غفر لك ما مضى فاستأنف العمل\r\nاى بنده خدا جميع گناهان گذشته تو آمرزيده شد عمل از سرگير ، سيف بن عميره از حضرت ابو جعفر عليه السّلام روايت كرده هر كه إِنَّا أَنْزَلْناه را بجهر بخواند هم چنان باشد كه شمشير كشيده باشد در راه خدا ، و هر كه آن را به پنهانى قرائت كند همچه كسى باشد كه در خون خود غلطيده باشد در راه خدا\r\n","description":"","footnote":"","page_name":" 301 ","page_number":301},
  {"content":"\r\nو هر كه آن را ده بار بخواند هزار گناه از ديوان او محو كرده شود .\r\nو ببايد دانست كه چون حق سبحانه ختم سورة العلق را نمود بامر بسجود و تقرب به خدا افتتاح اين سوره كرد بذكر ليلة القدر كه تقرب در او بيشتر است از بواقى ليالى و ايام سال فكانه قال اقترب اليه فى ساير الأوقات خصوصا فى ليلة القدر ، و ابو مسلم گفته كه چون حق سبحانه در سورة العلق امر كرد بقرائت قرآن در اين سوره بيان نمود كه انزال آن در ليلة القدر است و فرمود :\r\n* ( بِسْمِ اللَّه الرَّحْمنِ الرَّحِيمِ ) * ثعلبى در تفسير خود از وهب بن منبه روايت كرده كه رسول صلَّى اللَّه عليه و آله اصحاب را خبر داد كه در بنى اسرائيل عابدى بود كه نام او شمسون بود و هزار ماه سلاح پوشيده در راه خدا جهاد كرد اصحاب متعجب شده گفتند ما با اين عمرهاى كوتاه و عملهاى قاصر بچنين دولتى چگونه توانيم رسيد حق سبحانه اين سوره را فرستاد كه :\r\n( 1 ) - * ( إِنَّا أَنْزَلْناه ) * بدرستى كه ما فرستاديم قرآن را * ( فِي لَيْلَةِ الْقَدْرِ ) * در شب قدر يعنى ابتداء نزول آن در اين شب بود يا تمام قرآن در آن شب از لوح محفوظ به آسمان دنيا آمد و در بيت العزه سفره ( 1 ) سپرده شد و روح الامين اينسوره ( 2 ) را در مدت بيست و سه سال آيه آيه و سوره سوره بحسب مصالح به دنيا آورده اينقول معظم مفسرين است و كنايه غير مشهور اشعار است بر قدر و شهرت قرآن يعنى از بزرگى قدر و شرف مرتبه و شهرت مستغني است از تصريح هم چنان كه به جهت تعظيم آن اسناد انزال آن را به خود اختصاص داد ، و در وقت متبرك آن را فرو فرستاد و بعد از آن تكريم و تفخيم آن فرمود بقوله :\r\n( 2 ) - * ( وَما أَدْراكَ ) * و چه چيز ترا دانا گردانيد تا بدانى * ( ما لَيْلَةُ الْقَدْرِ ) * چيست شب قدر يعنى در ايهء تو بغايت فضل و منتهاى علو و قدر آن نميرسد و به جهت قدر و عزت و شرف اين شب است كه هر كه در او طاعت كند عزيز و مشرف گردد و عملى كه در او واقع شود بنزد خداى با قدر بود .\r\nابو بكر وراق گفته كه تسميهء آن به قدر به جهت آنست كه هر بىقدرى كه در اينشب احياء كند با قدر\r\n\r\n","description":"","footnote":"\r\n( 1 ) سفرة جمع سافر است چون كتبة و كاتب و سافر هر گاه مأخوذ از سفارت باشد پس بمعنى سفير است و مراد از سفرة فرشتگانى هستند كه سفارت دارند ميان خداوند و پيغمبران و هر گاه از سفر گرفته شود پس بمعنى نوشتن و مراد از سفرة فرشتگان نويسنده خواهند بود مثل قوله تعالى * ( بِأَيْدِي سَفَرَةٍ ) * .\r\n( 2 ) دانشمند معاصر چنين نوشته : در همه نسخه ها كه ديديم همين بود و به نظر ميآيد كه بجاى ( سوره ) قرآن صحيح باشد نگارنده گويد مسلما همين است و البته اين غلط ناشى از ناسخين است و عين اين كلام به عربى در مجمع و انوار و سائر كتب تفسير مسطور است در آنها صريحا قرآن مذكور است نه سوره .\r\n","page_name":" 302 ","page_number":302},
  {"content":"\r\nبود و گويند كه ليلة القدر به جهت آنست كه در اين شب از نزد ملك ذى قدر كتاب ذى قدر نازل شده برسول ذيقدر براى امت ذيقدر بر دست ملك ذيقدر . و گفته‌اند كه قدر بمعنى قضا و حكمت است يعنى در او تقدير و تفصيل كنند هر كار كه مشحون بحكمت است نقص را بر او راه نبود و هر چه در آن سال خواهد بود از آجال و اقسام در اين شب تقدير كنند ( 1 ) لقوله تعالى فِيها يُفْرَقُ كُلُّ أَمْرٍ حَكِيمٍ و اين شب را ليلهء مباركه گويند لقوله إِنَّا أَنْزَلْناه فِي لَيْلَةٍ مُبارَكَةٍ زيرا كه حقتعالى در اينشب خبر و بركت و مغفرت خود را بر بندگان نازل مىسازد ، و ابو ضحى از ابن عباس نقل كرده كه حق تعالى در شب نيمهء شعبان تقدير قضايا مىكند و در شب قدر آن را ببندگان مىرساند يا قدر بمعنى تنگى است چه زمين بر ملائكه در آن شب تنگ شود از بسيارى ايشان كه بر زمين آيند ، و گفته‌اند تسميه آن به قدر به جهت قدر و شرفست بر ساير ليالى پس تبيين قدر آن ميفرمايد بقوله :\r\n( 3 ) - * ( لَيْلَةُ الْقَدْرِ خَيْرٌ ) * شب قدر بهتر است * ( مِنْ أَلْفِ شَهْرٍ ) * از هزار ماه كه غازى بنى اسرائيل كه شمسون بود در آن جهاد كرده مر كسى را كه آن را دريابد و بطاعت بروز آورد ، مرويست كه شمسون مردى قوى هيكل و شجاع بود و به جهت كثرت محاربه و مجاهده او همه كفار عاجز بودند و در دفع او هيچ چاره نداشتند و آخر نزد زن وى رفتند و او را بحطام دنيا فريب دادند و گفتند چون او بخسبد وى را به بند تا ما او را هلاك كنيم زن وى را بريسمان قوى ببست چون آگاه شد ريسمان بگسيخت و با زن گفت كه چرا چنين كردى گفت خواستم قوت ترا بيازمايم تا در چه مرتبه است اكنون بگو ترا به چه توان بست كه از آن عاجز شوى گفت به موى سر من شب ديگر او را به موى سر او ببست چون بيدار گشت عاجز شد و زن كفار را خبر كرد بيامدند و او را بمأواى خود بردند و چشمهايش را بر آوردند و گوش و بينى او را ببريدند وى بدرگاه الهى بناليد حق سبحانه چشمهاى او را و جميع اعضايش باز كرد و از بندش خلاص نمود ملك ايشان را قصرى بود كه بر بالاى ستونهاى محكم بنا كرده بودند بر آنجا نشسته شمسون بيامد و آن ستونها را بجنبانيد ملك از قصر در افتاد و هلاك شد و لشكر او را بقتل آورد و بر همين طريق با كفار\r\n\r\n","description":"","footnote":"\r\n( 1 ) بسيارى از علماء و مفسرين بر آنند كه حقتعالى در شب قدر آجال و ارزاق و سائر امور جاريهء در اين جهان را تقدير ميفرمايد : از اين سال تا سال آينده و گويند : انما سميت بليلة القدر لان فيها به قدر كل شىء يكون فى تلك السنة إلى مثلها من قابل و روايات چندى نيز بدين مضمون در كتب عامه و خاصه وارد شده قاضى عياض كه يكى از اعاظم علماء عامه است گفته : سميت ليلة القدر لتقدير اللَّه تعالى فيها ما يكون من تلك السنة من الارزاق و الآجال و غير ذلك و گويد : كه مراد از تقدير اظهار اين امور است براى ملائكه و براى خواص بندگان خدا بدون توسط كسى يا بتوسط فرشتگان چنانچه بعدا ميفرمايد : * ( تَنَزَّلُ الْمَلائِكَةُ وَالرُّوحُ فِيها بِإِذْنِ رَبِّهِمْ مِنْ كُلِّ أَمْرٍ سَلامٌ ) * و پوشيده نماند كه ما گفتار قاضى عياض را در اينجا نقل كرديم بدانجهت كه مؤيد عقيدهء اماميه است راجع بتفسير اين آيهء شريفه چه آنان گويند : مراد فرود آمدن فرشتگان و روحست در شب قدر بر صاحب امر و ولى كامل و حجت خداوند در آن زمان يعنى رسول اكرم صلى اللَّه عليه و آله يا يكى از اوصياء طاهرين آن حضرت عليهم السلام و در عصر ما صاحب الامر و حجت پروردگار امام دوازدهم حجة بن الحسن عجل اللَّه فرجه است و تمام مقدرات آن سال را به او عرضه ميدارند و اين موضوع را بروايات معتبرهء متظافره ثابت كرده‌اند مراجعه شود بتفسير قمى و كافى و بصائر و غير ذلك و چون مرحوم مؤلف متعرض اين قسمت نشده بود ما بر سبيل اجمال بدين چند كلمه مبادرت نموديم .\r\n","page_name":" 303 ","page_number":303},
  {"content":"\r\nمدت هزار ماه كارزار كرد . حق سبحانه بحبيب خود خطاب كرد كه من ترا شبى داده‌ام كه تو و امت تو اگر در آن شب بعبادت بروز رسانيد ثواب آن بهتر باشد از اين هزار ماه كه شمسون با كفار جهاد كرد ، و بعضى ديگر از مفسران گفته‌اند كه رسول صلى اللَّه عليه و آله چهار عابد را نام برد كه ايشان هشتاد سال خداى را پرستيدند و طرفة العينى در او عاصى نشدند و از ياد او غافل نشدند يحيى و زكريا و حزقيل و يوشع عليهم السّلام صحابه را از اين عجب آمد جبرئيل عليه السّلام اين سوره را آورد و باز نمود كه عبادت در شب قدر بهتر از هزار ماه عبادت ايشانست ، و گفته‌اند كه در بنى اسرائيل هيچكس را عابد نخواندندى تا هزار ماه عبادت نكردى خداى تعالى اين سوره را فرستاد و فرمود كه عبادت شب قدر بهتر از آن هزار ماه است و هر كه آن شب را بعبادت بروز كند احق و اولى است به آنكه او را عابد گويند از آنان كه هزار ماه عبادت كرده‌اند ، و از ابو بكر وراق مرويست كه ملك سليمان عليه السّلام هزار ماه بود و ملك ذو القرنين هزار ماه هر آن مؤمن كه اينشب را دريابد وى را بهتر از ملك سليمان و ملك اسكندر بود و نزد بعضى مراد بالف تكثير است نه تخصيص اين عدد از قبيل آيهء كريمهء إِنْ تَسْتَغْفِرْ لَهُمْ سَبْعِينَ مَرَّةً فَلَنْ يَغْفِرَ اللَّه لَهُمْ و از امام حسن بن على عليهما السّلام روايتست كه فرمود من از رسول صلَّى اللَّه عليه و آله و سلَّم شنيدم كه فرمود من در خواب ديدم كه بوزينگان بر منبر من بر ميرفتند چون جبرئيل عليه السّلام آمد صورت واقعه را به او اعلام كردم گفت آنها بنى اميه باشند كه بعد از تو بنا حق بر منبر تو بر آيند من گفتم مدت ملك ايشان چند باشد گفت هزار ماه من دلتنگ شدم جبرئيل مرا تسلى داده و سورة الكوثر و سورة القدر را آورد و در آن باز نمود كه شب قدر بهتر است از هزار ماه بنى اميه كه پادشاهى كرده‌اند در آن ، قتيبه گويد كه از اول عمر بنى اميه بشمار نگاه ميداشتم مدت ملك ايشان هزار ماه بود نه زياده و نه كم .\r\nو ببايد دانست كه علماء را در اين شب اختلاف بسيار است جمعى بر آنند كه اين شب در عهد رسول صلَّى اللَّه عليه و آله بود و چون آن حضرت رحلت فرمود مرفوع گشت و اين قولى ضعيف و اصطلاحى سخيف است و ابو ذر روايت كرده كه من از رسول صلَّى اللَّه عليه و آله و سلَّم پرسيدم يا رسول اللَّه آيا شب قدر در عهد انبياء\r\n","description":"","footnote":"","page_name":" 304 ","page_number":304},
  {"content":"\r\nبوده باشد بعد از آن مرتفع شده فرمود كه\r\nلا بل هى الى يوم القيمة\r\nنه چنين است بلكه تا روز قيامت باقيست ، و نزد بعضى معين نيست كه در همه سال كدام ماه است و كدام شبست و اگر كسى طلاق زوجه خود را متعلق سازد بر شب قدر تا يك سال نگذرد طلاق واقع نشود و اين قول ابى حنيفه است و در بعضى روايات از ابن مسعود منقولست كه اگر كسى در همه سال احياء كند شب قدر را در مييابد و چون اينقول بعبد اللَّه عمر رسيد گفت ابن مسعود ميدانست كه شب قدر در ماه رمضانست ليكن اين را به جهت آن گفت كه تا مردمان اعتماد بر شبهاى رمضان نكنند و در عبادت اكتفاء به آن ننمايند و جمهور علماء بر آنند كه شب قدر در ماه رمضانست ، و در ليالى آن اختلاف كرده‌اند ابن رزين عقيلى بر آنست كه شب اول ماه رمضان است و حسن گفته كه شب هفدهم است و نزد جماعتى ديگر شب نوزدهم ، و اصح اقوال آنست كه در عشر آخر رمضانست ، و از حضرت امير المؤمنين عليه السّلام مرويست كه\r\nان النبى صلَّى اللَّه عليه و آله و سلَّم يوقظ أهله فى العشر الا و اخر من رمضان\r\nيعنى پيغمبر اهل خود را در عشر اواخر رمضان بيدار مىكرد و بعبادت ترغيب ميفرمود و در همه اوقات اين ده شب بقيام و ركوع و سجود بروز ميكرد و مىفرمود كه\r\nالتمسوها فى العشر الاواخر\r\nشب قدر را در اين ده شب طلب كنيد ، و ابو بصير از ابو عبد اللَّه روايت كرده كه\r\nكان رسول اللَّه صلَّى اللَّه عليه و آله و سلَّم اذا دخل العشر الاواخر شدّ المئزر و اجتنب النساء و أحيى الليل و تفرغ للعبادة\r\nيعنى رسول خدا صلَّى اللَّه عليه و آله و سلَّم چون دههء آخر ماه رمضان ميرسيد بند ازار را محكم ميبست و از زنان اجتناب مينمود و همه شب را احيا ميكرد بعبادت و از همه كارهاى ديگر دور ميشد و در همه شب بطاعت اشتغال مينمود ، مرويست كه پيغمبر صلَّى اللَّه عليه و آله و سلَّم فرمود كه\r\nرايت هذه الليلة ثم انسيتها و رأيتنى أسجد فى ماء و طين فالتمسوها فى العشر الاواخر و التمسوها فى كل وتر\r\nمن ديدم شب قدر را و بعد از آن فراموش كردم و ديدم خود را كه در ميان آب و گل سجده ميكردم و شما آن را در عشر اواخر بطلبيد و در همه شبهاى طاق آن .\r\nعلماء را در تعيين ليلة القدر در ليالى او تار اختلافست نزد بعضى شب بيست و يكم است و اين مذهب ابى سعيد خدريست و اختيار شافعى ( 1 ) و در صحيح بخارى مذكور است كه ابو سعيد خدرى گفت پيغمبر صلَّى اللَّه عليه و آله را ديدم كه در شب بيست و يكم تا روز نماز ميگذارد و آن شب تا بصبح از آسمان باران\r\n\r\n","description":"","footnote":"\r\n( 1 ) بايد دانست كه اتفاق فرق مسلمين بر آنست كه ليلة القدر يك شب بيش نيست لكن در تعيين انشب اختلاف كرده‌اند و مرحوم مؤلف اكثر اقوال آنان را نقل نموده و در هر حال باجماع فرقهء خاصهء شب قدر در ماه مبارك رمضان و مردد بين شب 19 و 21 و 23 است يعنى يك شب از اين سه شب است و ناگفته نماند ، كه قدر نسبت بمناطق و آفاق مختلفه اختلاف پيدا مىكند و شب قدر هر منطقه اى نسبت به خود آن منطقه است مثلا ممكن است آن وقتى كه در طهران شب قدر است در نقطهء مقاطر آن روز باشد و شب قدر در آنجا قبلا بوده يا بعد بيايد .\r\n","page_name":" 305 ","page_number":305},
  {"content":"\r\nميباريد و در مسجد آب فرود آمد و رسول در ميان آب و گل سجده ميكرد و بامداد چون از مسجد بيرون آمد اثر گل در جبهه و انف مباركش بود ، و نزد اكثر علماء اماميه بيست و سيم است و از عبد اللَّه عمر روايتست كه چند كس از اصحاب نزد رسول آمده گفتند يا رسول اللَّه در خواب چنان ديديم كه ليلة القدر شب هفتم است از آخر ماه رمضان آن حضرت فرمود\r\nأرى رؤياكم قد تواطأت على ثلث و عشرين فمن كان يريدان يقوم من الشهر فليقم ليلة ثلث و عشرين\r\nيعنى ميبينم خواب شما را كه موافق بيست و سيم است پس هر كه از شما ميخواهد كه در شبى از شبهاى ماه رمضان بعبادت قيام نمايد بايد كه در شب بيست و سيم باشد ، معمر روايت كرده كه ايوب در شب بيست و سيم غسل ميكرد و خود را ببوهاى خوش مطيب ميساخت و در روايت آمده كه عمر بن الخطاب از اصحاب رسول پرسيد كه شما ميدانيد كه پيغمبر صلَّى اللَّه عليه و آله و سلَّم در شأن ليلة القدر فرموده كه\r\nاطلبوها فى العشر الاواخر و ترا\r\nزعم شما در كدام وتر است از اوتار آن هر يك از ايشان شبى از آن را براى خود اختيار نمودند ابن عباس گفت كه عمر بن خطاب مرا گفت كه مالك لا تتكلم يا ابن عباس چيست ترا كه سخن نميكنى گفتم رأى من آنست كه شب بيست و سيم باشد زيرا كه حق سبحانه اكثر چيزها را هفت آفريده آسمان هفت زمين هفت دريا هفت طواف هفت هفته هفت رمى هفت اعضاى آدمى هفت و خلق او هفت و روزى او هفت عمر گفت ما معنى ( خلق الانسان فى سبعة و جعل رزقه فى سبعة ) نميدانيم گفتم خلق الانسان مِنْ سُلالَةٍ مِنْ طِينٍ - الى قوله - خَلْقاً آخَرَ و بعد از آن اين آيه را بر او خواندم كه أَنَّا صَبَبْنَا الْماءَ صَبًّا الى قوله وَفاكِهَةً وَأَبًّا فما اريها الا ليلة ثلث و عشرين لسبع بقين پس چون چنين است غالب ظن من آنست كه ليلة القدر شب بيست سيم است مر هفت شب را كه از ماه باقى مانده عمر با اصحاب گفت شما عاجز شديد از آوردن مثل اين دليل كه اين پسر ايراد نمود پس به من گفت يا بن عباس وافق رايى رأيك ، رأى من موافق رأى تست و بعد از آن دست بر دوش من نهاد و گفت ما انت بأقل القوم علما ، علم تو كم از علم مردمان اين روزگار نيست . و عياشى باسناد خود از زراره روايت كرده كه عبد الواحد بن مختار انصارى گفت كه از ابو جعفر عليه السّلام از ليلة القدر سؤال كردم فرمود\r\nفى ليلتين ليلة ثلاث و عشرين و احدى و عشرين\r\nليلة القدر در دو شب است شب بيست و سيم و شب بيست و يكم گفتم أفرد لي احديهما يعنى اين دو شب را از براى من جدا كن فرمود\r\nما عليك أن تعمل فى ليلتين هى احديهما\r\nچه مىشود كه عمل كنى در دو شبى كه ليلة القدر يكى از آن دو شب است ، و شهاب بن عبد ربه گفت كه ابو عبد اللَّه عليه السّلام را گفتم خبر ده مرا از ليلة القدر فرمود ليلة احدى و عشرين و ليلة ثلاث و عشرين آن در شب بيست و يكم و شب بيست و سيم است ، و حماد بن عثمان از حسان بن على روايت\r\n","description":"","footnote":"","page_name":" 306 ","page_number":306},
  {"content":"\r\nكرده كه او گفت از ابو عبد اللَّه عليه السّلام پرسيدم از ليلة القدر فرمود\r\nاطلبها فى تسع عشرة و احدى و عشرين و ثلاث و عشرين\r\nآن را در شب نوزدهم و بيست و يكم و بيست و سيم ماه طلب كن ، در كتاب من لا يحضره الفقيه مذكور است كه على بن ابى حمزه روايت كرده كه من نزد ابو عبد اللَّه عليه السّلام نشسته بودم ابو بصير او را گفت فداى تو گردم كدام شب است اميد توان داشت كه آن ليلة القدر است فرمود\r\nهى ليلة احدى و عشرين أو ثلاث و عشرين\r\nآن شب بيست و يكم است يا بيست و سيم گفتم اگر نتوانم بر دو شب قيام نمايم فرمود\r\nما ايسر ليلتين فيما يطلب\r\nآيا آسان نيست قيام نمودن به دو شب در آنچه مطلوبست گفتم گاه هست كه هلال را نزد ما مىبينند و در شهر ديگر در شب ديگر از آن خبر مىدهند فرمود\r\nما أيسر أربع ليال فيما يطلب فيها\r\nگفتم جان من فداى تو باد بيست و سيم ليلة الجهنى است فرمود\r\nإن ذلك ليقال\r\nبلى اين چنين است كه مىگويند ، گفتم سليمان بن خالد روايت كرده كه در شب نوزدهم و فدحاج مكتوب ميشوند فرمود : يا ابا محمّد در ليلة القدر و فدحاج و منايا و بلايا و ارزاق و آنچه در سال واقع شود بنويسند\r\nفاطلبها فى احدى و عشرين و ثلاث و عشرين\r\nپس آن را در شب بيست و يكم و بيست و سيم طلب كن و در هر شب از اين دو شب صد ركعت نماز بگذار و تا روز احياء اين دو شب كن و اگر توانى در اين دو شب غسل كن گفتم اگر نتوانم ايستاده نماز بگذارم فرمود نشسته نماز بگذار گفتم كه اگر اين نيز نتوانم فرمود فعلى فراشك بر جامهء خواب خود نماز بگذار گفتم اگر از اين نيز استطاعت نداشته باشم فرمود حرجى بر تو نيست اگر در اول شب اندك خواب كنى .\r\nو بدانكه در ماه رمضان درهاى آسمان گشوده مىشود و شياطين را در سلاسل و اغلال مىكشند و اعمال اهل ايمان را مقبول مىسازند و نيكو ماهيست ماه رمضان و اين ماه را در عهد حضرت رسول صلَّى اللَّه عليه و آله و سلَّم ماه مرزوق ميگفتند ، و عبد اللَّه بن بكير از زراره روايت كرده كه از صادقين عليهما السّلام پرسيدم كه ليالى رمضان در كدام شب غسل سنت است فرمود شب نوزدهم و شب بيست و يكم و شب بيست و سيم و بعد از آن فرمودند كه در شب بيست و سيم ليلة الجهنى است و تسميهء اين شب بليلة جهنى به جهت آن است كه مرد جهنى نزد رسول صلَّى اللَّه عليه و آله و سلَّم آمد و گفت يا رسول اللَّه منزل من از مدينه دور است شبى از شبهاى ماه رمضان را تعيين فرما تا بمدينه آيم و بعبادت ، قيام نمايم آن حضرت فرمود كه\r\nعليك بليلة ثلاث و عشرين منه\r\nآن شب شب بيست و سيم است ، و شيخ أبو جعفر - ره - گفته كه اسم جهنى عبد اللَّه ابن انيس انصارى بود ، و روايتى از ابى بن كعب و عايشه واقع شده كه ليله القدر شب بيست و هفتم است ، و ابن عباس از عمر روايت كرده كه پيغمبر صلَّى اللَّه عليه و آله و سلَّم فرمود كه\r\nتحرّوها ليلة سبع و عشرين\r\nآن شب را در شب بيست و هفتم بطلبيد ، و زر بن حبيش گفته كه ابو منذر را گفتم يا ابا منذر از چه بدانيم\r\n","description":"","footnote":"","page_name":" 307 ","page_number":307},
  {"content":"\r\nكه ليلة القدر شب بيست و هفتم است گفت بعلامتى كه پيغمبر صلَّى اللَّه عليه و آله و سلَّم ما را اخبار كرده و گفت فردا كه آفتاب طالع شود چنان نمايد كه گرفته است و نور ندارد و آن شب نه گرم باشد و نه سرد و بعضى گفته‌اند كه حق سبحانه كلمات اينسوره را قسمت نمود بر ليالى ماه رمضان و چون شب بيست و هفتم رسيد اشاره به آن فرمود و گفت هِيَ حَتَّى مَطْلَعِ الْفَجْرِ و ابو بكر وراق را نيز از ليله القدر سؤال كردند گفت عدد كلمات اين سوره سى است بر عدد شبهاى ماه و هِيَ كلمه بيست و هفتم است پس سايل را گفت بشمر او ميشمرد و چون به هِيَ رسيد گفت چند دارى گفت بيست و هفت گفت و هِيَ يعنى ليلة القدر امشب است ، و نزد جماعتى ديگر ليلة القدر شب بيست و نهم است و ابى بكره روايت كرده كه از رسول صلَّى اللَّه عليه و آله و سلَّم شنيدم كه ميفرمود\r\nالتمسوها فى العشر الاواخر فى تسع بقين أو سبع بقين أو خمس بقين أو ثلاث بقين أو آخر ليلة\r\nو فايده اخفاى اين شب آنست كه تا بندگان در عبادت اجتهاد نمايند و جميع ليالى ماه رمضان را احياء كنند به جهت طمع داشتن در دريافتن ليلة القدر و بر يك شب اعتماد نكنند هم چنان كه حق سبحانه اخفاى صلوة وسطى نموده در صلوات خمس و اسم اعظم خود را در اسماء حسنى و ساعات اجابت را در ساعات جمعه و رضاى خود را در طاعات و سخط خود را در سيئات و دوست خود را در ميان دوستان تا مراقبت همه كنند و همه شبها بيدارى كشند و همه نمازهاى يوميه را بپاى دارند و همه ساعات او را در طاعت بگذرانند و همه اسماء اللَّه را مواظبت نمايند و بجميع اقسام طاعات ارتكاب نمايند و از همه سيئات اجتناب نمايند و احترام همهء بندگان را مرعى دارند .\r\nبدانكه فضايل شب قدر بسيار است و ثواب احياى او بيشمار و از پيغمبر صلَّى اللَّه عليه و آله مرويست كه\r\nمن قام ليلة القدر ايمانا و احتسابا غفر له ما تقدم من ذنبه\r\nهر كه شب قدر را بپايدارد و مؤمن باشد و معتقد روز جزاء حق سبحانه گناهان او را بيامرزد ، و در خبر آمده كه شيطان در اينشب بيرون نيايد تا بروز ديگر در وقت چاشت ( 1 ) و نتواند كه كسى را آزار رساند و سحر هيچ ساحرى و فساد هيچ مفسدى اثر نكند ، و از ابن عباس مرويست كه حق سبحانه و تعالى جبرئيل عليه السّلام را در اينشب با هفتاد هزار فرشته از سدرة المنتهى به زمين فرستد و با ايشان علمهاى نور باشد و آن را\r\n\r\n","description":"","footnote":"\r\n( 1 ) تتمهء حديث شريفى كه در عيون اخبار الرضا عليه السلام از رسول اكرم صلى اللَّه عليه و آله مرويست كه أيها الناس ان أبواب الجنان فى هذا الشهر مفتحة . . . و الشياطين مغلولة فاسئلوا ربكم أن لا يسلطها عليكم دلالت دارد بر اينكه در همه اوقات و ليالى و ايام شهر رمضان شياطين را مغلول مينمايند و از خبرى كه مرحوم مؤلف نقل نموده ( با فرض صحت سند ) مستفاد ميگردد كه شياطين هر چند مغلول ميشوند ولى ممكن است با همان غلها حركت و انتقالى داشته و از جايى بجايى بروند لكن در شب قدر به كلى ممنوع و محبوس ميگردند .\r\n","page_name":" 308 ","page_number":308},
  {"content":"\r\nدر چهار جا بزنند بر پشت خانه كعبه و بر سر روضهء مطهر حضرت رسالت صلَّى اللَّه عليه و آله و سلَّم و در بيت المقدس و در طور سينا و جبرئيل عليه السّلام با ملائكه گويند كه پراكنده شويد در زمين پس هيچ سر او بقعه نماند كه در آنجا مؤمنى و مؤمنه اى باشد كه نروند مگر خانه اى كه سگ يا خوك يا خمر يا جنب از حرام يا صورتى كه مجسم باشد و همه زبان بتسبيح و تهليل بگشايند براى امت محمّد و چون صبح شود روى به آسمان نهند ساكنان آسمان دنيا باستقبال ايشان بيرون آيند كه از كجا ميآييد گويند از دنيا ديشب شب قدر بود ايشان گويند كه خداى تعالى بامت محمّد چه كرامت كرد گويند صلحاى امت را بيامرزيد و شفاعت ايشان در حق اهل طاعت قبول فرمود ، پس فرشتگان آسمان دنيا به جهت اين خوشحال شده آواز تسبيح و تهليل بردارند ، بعد از آن با فرشتگان آسمان دنيا به آسمان دوم برآيند فرشتگان آن آسمان همان پرسند و همان جواب بشنوند و اظهار بهجت و سرور كرده بتسبيح و تهليل مشغول شوند و به همين منوال تا به آسمان هفتم رسند ، و نزد سدرة المنتهى همين حديث گويند و همين جواب بشنوند و زبان بتسبيح بگشايند اهل بهشت عدن آواز ايشان را بشنوند با رضوان گويند اينچه آواز است گويد كه فرشتگاناند كه خداى را تسبيح و تهليل ميكنند براى امت محمّد ايشان نيز آواز بردارند بتسبيح و تحميد و تهليل و حاملان عرش نيز چون آواز ايشان بشنوند و كيفيت احوال را معلوم كنند بتسبيح و تهليل قيام نمايند از جانب الهى خطاب نازل شود كه اين چه آواز است و او عالمتر باشد گويند شنيدم كه امتان محمّد بشرف مغفرت تو مشرف شده‌اند و شفاعت صلحا در حق طالحان مقبول درگاه تو شده حق سبحانه فرمايد كه آرى امت محمّد راست نزد من آنچه هيچ چشم نديده و هيچ گوش نشنيده و بر خاطر هيچ آدمى نگذشته ، و در خبر ديگر آمده كه جبرئيل عليه السّلام با هفتاد هزار فرشته بر زمين فرود آيد و ميكائيل با هفتاد هزار ديگر و لواى حمد بياورند و آن را چهار زاويه باشد يكى بمشرق و يكى به مغرب و يكى به آسمان و يكى به زمين بر لواى حمد نوشته باشد كه\r\nامة مذنبة و رب غفور\r\nو هيچ جا نباشد كه فرشته در آنجا نرود و سلام نكند و سلام ايشان باهل ايمان خواهد رسيد در پنج موضع ديگر اول در وقت مرگ كه الَّذِينَ تَتَوَفَّاهُمُ الْمَلائِكَةُ طَيِّبِينَ يَقُولُونَ سَلامٌ عَلَيْكُمْ دوم بر در بهشت كه سَلامٌ عَلَيْكُمْ طِبْتُمْ سيم در بهشت كه وَالْمَلائِكَةُ يَدْخُلُونَ عَلَيْهِمْ مِنْ كُلِّ بابٍ سَلامٌ عَلَيْكُمْ بِما صَبَرْتُمْ چهارم در غرفات بهشت كه سَلامٌ قَوْلًا مِنْ رَبٍّ رَحِيمٍ پنجم نزد لقاى ابرار و رسيدن بانواع نعم بهشت كه تَحِيَّتُهُمْ يَوْمَ يَلْقَوْنَه سَلامٌ و به آنچه مذكور شد حق سبحانه و تعالى اشاره به آن ميفرمايد كه :\r\n( 4 ) - * ( تَنَزَّلُ الْمَلائِكَةُ ) * فرود آيند فرشتگان به زمين * ( وَالرُّوحُ ) * و فرود آيد جبرئيل عليه السّلام با ايشان * ( فِيها ) * در شب قدر تا استماع ذكر خدا و قرائت قرآن كنند يا سلام كنند بر اهل\r\n","description":"","footnote":"","page_name":" 309 ","page_number":309},
  {"content":"\r\nايمان ، و نزد بعضى مراد انزال ملائكه و جبرئيل است به آسمان اول ، و قولى آنست كه ملكى عظيم كه روح نام او است با ملائكه فرود آيد يا صنفى از ملائكه كه آنها را روح گويند و فرشتگان ايشان را نبينند الا در آن شب از غروب تا طلوع نازل ميشوند ، يا روح بنى آدم يا حضرت عيسى عليه السّلام بموافقت ملايكه به زمين آيد ، و در بعضى تفاسير مذكور است كه مراد روح حضرت رسالت صلَّى اللَّه عليه و آله و سلَّم است كه در آن شب نزول اجلال فرمايد ، و نزد بعضى مراد بروح وحى است كقوله وَكَذلِكَ أَوْحَيْنا إِلَيْكَ رُوحاً مِنْ أَمْرِنا يعنى فرشتگان فرود آيند و با ايشان وحى باشد بتقدير خيرات و منافع و اصح آنست كه جبرئيل عليه السّلام با فرشتگانى كه ايشان را علاقهء آشنايى با اهل زمين است فرود آيند و به خانه هاى مؤمنان فرود آيند و جبرئيل مؤمنانرا مصافحه كند و علامت مصافحه جبرئيل اقشعرار جلد و رقت قلب و اشك چشم بود ، حاصل كه به جهت شرافت اين شب ملائكه و روح فرود آيند * ( بِإِذْنِ رَبِّهِمْ ) * بفرمان آفريدگار خود يا بعلم آفريدگار خود كما قال أَنْزَلَه بِعِلْمِه * ( مِنْ كُلِّ أَمْرٍ ) * از جهت هر كارى بزرگ كه حق سبحانه قضا فرموده است و تقدير نموده در اين سال تا سال ديگر ، يا بهر كارى از خير و بركت يا بهر امرى از روزى و اجل .\r\n( 5 ) - * ( سَلامٌ هِيَ ) * تقديم خبر بر مبتدا به جهت افادهء حصر است اى ماهى الاسلامة نيست اين شب مگر سلامتى يعنى تقدير كرده نشود در او الا سلامت و خير بخلاف شبهاى ديگر چه در غير آن هم بليه و مصيبت قضا كرده مىشود و هم سلامتى ، يا نيست اينشب مگر سلام به جهت كثرت سلام كردن ملائكه در اينشب بر قاعد و قايم و راكع و ساجد اهل ايمان مجاهد گفته سلامتى است از شياطين و وسواس ايشان چه در اينشب ممنوع باشند كه ضررى به كسى برسانند * ( حَتَّى مَطْلَعِ الْفَجْرِ ) * تا دميدن سفيده صبح ، و نزد بعضى تماميت كلام بر قوله بِإِذْنِ رَبِّهِمْ است و * ( مِنْ كُلِّ أَمْرٍ سَلامٌ ) * ابتداء كلام ديگر يعنى از هر امرى در او سلامتى و منفعت و خير است و بعد از آن مىفرمايد كه اين سلامتى و بركت و فضيلت ممتد است تا وقت طلوع فجر .\r\n\r\nسورة البينة\r\nو اين را سورة البرية و سورة القيمة نيز گويند و در مدينه نازل شد و گويند كه در مكه فرود آمده و عدد آيات آن نه است نزد بصريان و هشت نزد غير ايشان و اختلاف در آيه مُخْلِصِينَ لَه الدِّينَ است كه بصريست .\r\nابى بن كعب از پيغمبر صلَّى اللَّه عليه و آله روايت كرده كه هر كه اين سوره را بخواند روز قيامت با بهترين آفريدگان باشد در شبانگاه و بامداد و در رفتن و ايستادن و از ابو درداء مرويست كه رسول صلَّى اللَّه عليه و آله و سلَّم\r\n","description":"","footnote":"","page_name":" 310 ","page_number":310},
  {"content":"\r\nفرمود كه اگر مردمان بدانستندى آنچه در اين سوره است از فضيلت و مثوبت اهل و مال را رها كردندى و اين سوره را بياموختندى مردى از خزاعه گفت يا رسول اللَّه صلَّى اللَّه عليه و آله و سلَّم اين سوره چه فضيلت و خاصيت دارد فرمود هيچ منافقى هرگز اين سوره را نخواند و نه كسى كه در خدا شك داشته باشد و به خدا سوگند كه از آن زمان كه خداى زمين و آسمان را آفريده فرشتگان اين سوره را ميخوانند و در هيچ وقت فتورى در قرائت ايشان واقع نمىشود و هيچ بنده اين سوره را نخواند مگر كه او سبحانه فرشتگان را بفرستد تا محافظت وى كنند در دين و دنياى او و از براى وى طلب مغفرت و رحمت كنند و اگر در روز قرائت آن كند بعدد هر چه روشنى روز و تاريكى شب به او رسد او را ثواب دهند ، مردى از قيس گفت جان من فداى تو باد ثواب قرائت سورهء ديگر بيان فرماى فرمود كه عَمَّ يَتَساءَلُونَ و ق وَالْقُرْآنِ الْمَجِيدِ و وَالسَّماءِ ذاتِ الْبُرُوجِ و وَالسَّماءِ وَالطَّارِقِ را بدانيد كه اگر بدانيد فضيلت اين سوره ها را از همه كارها معطل شويد و جميع اوقات خود را مصروف دانستن و خواندن اين سوره ها كنيد و بوسيلهء آن مقرب درگاه الهى شويد و بتحقيق كه او سبحانه جميع گناهان قارى اين سوره را بيامرزد مگر شرك و بدانكه سورهء تَبارَكَ الَّذِي بِيَدِه الْمُلْكُ در روز قيامت از جانب صاحب خود مجادله كند و طلب آمرزش او نماند ، و ابو بكر حضرمى از حضرت ابى جعفر عليه السّلام روايت كند كه هر كه لَمْ يَكُنِ را تلاوت كند از شرك برى گردد و در دين محمّد صلَّى اللَّه عليه و آله و سلَّم ثابت و راسخ شود و در روز قيامت با صفت ايمان مبعوث شود و حساب او را آسان كنند .\r\nو ببايد دانست كه چون حق سبحان در سورة القدر بيان فرمود كه قرآن حجت است در اينسوره بيان مىفرمايد كه كفارى كه قبل از نزول قرآن بودند در هيچ وقتى خالى از حجت نبوده‌اند و ميگويد كه .\r\n* ( بِسْمِ اللَّه الرَّحْمنِ الرَّحِيمِ ) * اهل كتاب و مشركان پيش از آنكه حضرت رسالت صلَّى اللَّه عليه و آله و سلَّم مبعوث شود گفتند كه ما باز نميايستيم از دين خود و ترك آن نميكنيم تا آنكه پيغمبر موعود كه در تورية و انجيل مكتوب است مبعوث گردد يعنى محمّد صلَّى اللَّه عليه و آله حق سبحانه از اين خير داد كه :\r\n( 1 ) - * ( لَمْ يَكُنِ الَّذِينَ كَفَرُوا ) * نبودند آنان كه كافر شدند * ( مِنْ أَهْلِ الْكِتابِ ) * از اهل تورية و انجيل يعنى يهود و نصارى كه ملحد شوند در صفات خدا * ( وَالْمُشْرِكِينَ ) * و از شرك آرندگان كه عبدهء اصنام بودند ( 1 ) * ( مُنْفَكِّينَ ) * باز ايستادگان از كفر * ( حَتَّى تَأْتِيَهُمُ الْبَيِّنَةُ ) * تا\r\n\r\n","description":"","footnote":"\r\n( 1 ) لفظ كافر اطلاق مىشود بر كسى كه مؤمن به حضرت ختمى مرتبت صلى اللَّه عليه و آله نباشد خواه مشرك باشد و خواه يهودى و خواه نصرانى و در قرآن نيز اكثر بدين معنى آمده از آن جمله همين آيهء شريفه زيرا كه * ( وَالْمُشْرِكِينَ ) * عطف است بر * ( أَهْلِ الْكِتابِ ) * يعنى حقتعالى نخست بطور اجمال فرمود * ( لَمْ يَكُنِ الَّذِينَ كَفَرُوا ) * آن گاه با من تبيينيه كافران را دو نوع فرمود يكى اهل كتاب ( يهود و نصارى ) و ديگر مشركين آرى اگر و المشركين معطوف باشد بر الذين كفروا پس مراد از كفروا تنها اهل كتاب خواهد بود ولى اين صحيح نيست چه اگر عطف بر الذين كفروا بود همانا بايد و المشركون باشد نه و المشركين كما لا يخفى .\r\n","page_name":" 311 ","page_number":311},
  {"content":"\r\nآنكه آمد بديشان حجتى روشن يعنى پيغمبر صلَّى اللَّه عليه و آله يا قرآن كه مبين حقست يا ساير معجزات وى ، و قوله :\r\n( 2 ) - * ( رَسُولٌ مِنَ اللَّه ) * بدل بينه است بنفسه يا بتقدير مضاف اى معجزة رسول اللَّه يا قرآن رسول اللَّه يعنى تا آنكه آمد بديشان فرستاده اى از خداى كه محمّد صلَّى اللَّه عليه و آله و سلَّم است يا معجزهء رسول خداى يا قرآن و ميتواند بود كه مبتدا باشد و قوله * ( يَتْلُوا ) * خبر آن يعنى رسول خداى ميخواند بر امت خود و بنا بر اول صفت رسولست يعنى رسولى كه ميخواند * ( صُحُفاً مُطَهَّرَةً ) * صحيفه هاى پاكيزه از كذب و بهتان و انجاس و بطلان ، يعنى قرآن كقوله لا يَأْتِيه الْباطِلُ مِنْ بَيْنِ يَدَيْه وَلا مِنْ خَلْفِه و قوله لا يَمَسُّه إِلَّا الْمُطَهَّرُونَ و پيغمبر صلَّى اللَّه عليه و آله اگر چه امى بود اما به ظهر قلب تالى مثل آن چيزى بود كه در صحف است پس گوئيا تالى صحف بوده و گويند مراد برسول جبرئيل است كه تالى قرآن بود بر پيغمبر صلَّى اللَّه عليه و آله و سلَّم و تسميهء قرآن به صحف به جهت آنست كه آن جامع اسرار جميع صحفها است و باعتبار آنكه صحف منتسخ است از لوح محفوظ .\r\n( 3 ) - * ( فِيها ) * در آن صحيفه * ( كُتُبٌ قَيِّمَةٌ ) * نوشتهائيست راست و درست و ناطق به حق كه آن مواعظ و احكام است ، خلاصهء معنى آنست كه كه اهل كتاب و مشركان بر دين خود بودند تا پيغمبر صلَّى اللَّه عليه و آله و سلَّم بيامد و ايشان را بايمان بخواند ، و بعضى از ايشان تارك جحود و عناد بودند و طالب حق بشرف ايمان رسيدند .\r\n( 4 ) - * ( وَما تَفَرَّقَ ) * و متفرق نشدند يعنى اختلاف نكردند در شأن حضرت پيغمبر صلَّى اللَّه عليه و آله و سلَّم * ( الَّذِينَ أُوتُوا الْكِتابَ ) * آنان كه داده شدند كتاب تورية و انجيل را * ( إِلَّا مِنْ بَعْدِ ما جاءَتْهُمُ الْبَيِّنَةُ ) * مگر از پس آنكه آمد بديشان حجتى مبين كه محمّد است صلَّى اللَّه عليه و آله و سلَّم يعنى پيش از بعث آن حضرت ايشان همه مجتمع بودند بر تصديق وى و بعد از آنكه مبعوث شد مختلف شدند بعضى بوى گرويدند و بعضى كافر شدند و در طريق عناد و جحود سلوك نمودند و بعضى ديگر در باديه شك و ترديد متردد گشتند و مثل اينست كريمهء وَكانُوا مِنْ قَبْلُ يَسْتَفْتِحُونَ عَلَى الَّذِينَ كَفَرُوا فَلَمَّا جاءَهُمْ ما عَرَفُوا كَفَرُوا بِه و افراد اهل كتاب بذكر بعد از جمع ميان ايشان و ميان مشركان به جهت دلالتست بر شناعت حال ايشان بر آنكه چون ايشان متفرق شدند با وجود علم ايشان بصدق دعوى وى غير ايشان بتفرق اولىاند ، حاصل كلام آنست كه اهل كتاب قبل از بعث آن قدوهء احباب وعده ميدادند بر اجتماع\r\n","description":"","footnote":"","page_name":" 312 ","page_number":312},
  {"content":"\r\nكلمه و اتفاق نمودن بر حق در وقتى كه آن حضرت صلَّى اللَّه عليه و آله و سلَّم مبعوث شود پس ايشان را از حق تفريق ننمود و بر كفر و باطل ثابت نگردانيد مگر آمدن پيغمبر صلَّى اللَّه عليه و آله بايشان ، و نظير اينست آنكه فقير فاسق مر واعظ خود را گويد كه ( لست بمنفك مما أنا فيه حتى يرزقنى اللَّه الغنى ) و چون حقتعالى او را غنى سازد فسق را زياده گرداند و واعظ گويد ( لم تكن منكفا عن الفسق حتى تؤثر و ما غمست رأسك فى الفسق الا بعد اليسار ) .\r\n( 5 ) - * ( وَما أُمِرُوا ) * و مأمور نشدند اهل كتاب به آنچه در تورية و انجيل است * ( إِلَّا لِيَعْبُدُوا اللَّه ) * مگر به جهت آنكه پرستش كنند خداى را * ( مُخْلِصِينَ ) * در حالتى كه پاك كنندگان باشند * ( لَه الدِّينَ ) * براى خدا كيش خود را از شرك و الحاد * ( حُنَفاءَ ) * ميل كنندگان از عقايد باطله بدين اسلام * ( وَيُقِيمُوا الصَّلاةَ ) * و بپاى دارند نماز مفروضه را در اوقات آن * ( وَيُؤْتُوا الزَّكاةَ ) * و بدهند زكات واجبه را در محل خود ، مراد آنست كه ايشان مأمور نشدند در تورية و انجيل مگر بدين حنيف لكن تحريف آن نمودند و عصيان ورزيدند * ( وَذلِكَ ) * و آنچه مامور شدند به آن * ( دِينُ الْقَيِّمَةِ ) * دين و ملتى درست و راست است * ( الْقَيِّمَةِ ) * صفت ملت محذوفست و اضافهء دين به آن اضافهء بيانيه ، و ميتواند بود كه صفت كتب يا شريعت بود ، و نضر بن شميل از خليل نقل كرده كه ( قيمة ) جمع قيم است و قيم بمعنى قايم است اى دين القائمين للَّه بالتوحيد ، پس بنا بر اين اضافه بتقدير لام باشد ، و بدانكه مسلم و حنيف بيك معنى است نزد اكثر علماء و عتبه بر آنست كه حنيف بمعنى مسلم حاج است و مسلم اعم از آنكه متصف به اين صفت باشد يا نه پس بينهما عموم و خصوص مطلق باشد و اينقول موافق قول ابن عباس است زيرا كه حنفاء را بمعنى حجاج تفسير كرده ، و ابن جبير گفته كه عرب حنيف را اطلاق نميكند مگر بر كسى كه حاج باشد و مختون ، و از قتاده منقولست كه سنن حنيفه ختانست و تحريم بنات و امهات و اخوات و عمات و خالات و اقامهء مناسك ، و در كتب فقهيه مسطور است كه از سنن حنيفه مضمضه است و استنشاق و وفر شعر و قصر شارب و قص اظفار و حلق عانه و ابطين و ختان و استنجا و سواك ، و در آيه دلالتست بر بطلان مذهب مجبره زيرا كه در آن تصريحست به آنكه حق سبحانه خلق عباد فرموده براى آنكه عبادت كنند او را ، و به اين آيه استدلال ميتوان كرد بر وجوب نيت در طهارت و ساير اقسام عبادت زيرا كه امر بعبادت فرموده بر وجه اخلاص و اخلاص ممكن نيست مگر به نيت قربت و طهارت از قسم عبادتست پس بدون نيت مجزى نباشد ، و بعد از آن حق سبحانه حال فريقين را بيان مىكند بقوله :\r\n","description":"","footnote":"","page_name":" 313 ","page_number":313},
  {"content":"\r\n( 6 ) - * ( إِنَّ الَّذِينَ كَفَرُوا ) * بدرستى كه آنان كه نگرويدند * ( مِنْ أَهْلِ الْكِتابِ ) * از اهل كتاب كه يهود و نصارىاند * ( وَالْمُشْرِكِينَ ) * و از مشركان كه عبدهء اصناماند * ( فِي نارِ جَهَنَّمَ ) * در آتش دوزخ باشند در روز قيامت * ( خالِدِينَ فِيها ) * در حالتى كه جاويد باشند در آن يا الحال در دوزخاند به جهت ملابست ايشان به آنچه موجب دخول نار است * ( أُولئِكَ ) * آن گروه * ( هُمْ شَرُّ الْبَرِيَّةِ ) * ايشانند بدترين آفريدگان ، و بدانكه اشتراك فريقين در جنس عذاب موجب اشتراك ايشان نيست در نوع عذاب پس ممكن است كه عذاب ايشان مختلف بود به جهت تفاوت كفر ايشان بريه در اصل بريئه بود بهمزه بمعنى خليقه مشتق از برىء بمعنى خلق .\r\n( 7 ) - * ( إِنَّ الَّذِينَ آمَنُوا ) * بدرستى آنان كه ايمان آورده‌اند * ( وَعَمِلُوا الصَّالِحاتِ ) * و كرده‌اند عملهاى پسنديدهء و ستوده * ( أُولئِكَ هُمْ خَيْرُ الْبَرِيَّةِ ) * آن گروه ايشانند بهترين همهء آفريدگان .\r\n( 8 ) - * ( جَزاؤُهُمْ ) * پاداش ايشان كه خير الخليقه‌اند * ( عِنْدَ رَبِّهِمْ ) * نزد پروردگار ايشان * ( جَنَّاتُ عَدْنٍ ) * بوستانهاى اقامت است * ( تَجْرِي ) * كه ميرود * ( مِنْ تَحْتِهَا الأَنْهارُ ) * از زير اشجار يا قصور آن جويهاى آب چه بوستانهاى بىآب روان مرغوب نيست * ( خالِدِينَ فِيها ) * در حالتى كه پايندگان باشند در آن بهشتها * ( أَبَداً ) * هميشه و اين تأكيد خلود است در اين كلام مبالغات است از ايراد ضمير فصل در أُولئِكَ هُمْ خَيْرُ الْبَرِيَّةِ كه متضمن حصر و مدحست و از تقديم مدح و از ذكر جزاء كه مؤذنست به آنكه اعطاى اين نعم دائمه در مقابلهء آن چيزيست كه به آن متصف بوده‌اند كه آن ايمان است و عمل صالح و از حكم به اينكه اين نعم از پروردگار ايشانست و از جمع جنات و تقييد آن بعدن و وصف آن بخلود به آنچه موجب زيادتى نعمتست كه آن جريان آنها راست و از تأكيد خلود بتأييد و قوله :\r\n* ( رَضِيَ اللَّه عَنْهُمْ ) * استينافست به آنچه مر ايشان را باشد به جهت زيادتى مكرمت بر جزاى ايشان يعنى خوشنود باشد خداى از ايشان به جهت توحيد و تنزيه او سبحانه از ما لا يليق و كسب طاعات و خيرات ، و از امام رضا عليه السّلام مروى است كه مراد بخشنودى خدا از ايشان اراده ثواب عظيم است و رسانيدن ايشان بمرتبهء جليل * ( وَرَضُوا عَنْه ) * و خشنود باشند ايشان از خدا به دادن ثواب بيحساب بديشان و ايشان را بمنتهاى مرادات و غايت غايات رسانيدن * ( ذلِكَ ) * آنچه مذكور شد ارجنان و رضوان * ( لِمَنْ خَشِيَ رَبَّه ) * براى كسى است كه بترسد از عقوبت پروردگار خود يعنى از معاصى اجتناب نمايد و بموجبات مثوبات اشتغال نمايد چه خشيت ملاك امر است و باعث بر هر مكرمت و خير ، و در كتاب شواهد التنزيل حاكم ابو القاسم حسكانى روايت كرده كه حاكم\r\n","description":"","footnote":"","page_name":" 314 ","page_number":314},
  {"content":"\r\nابو عبد اللَّه حافظ خبر داد ما را باسناد مرفوع بيزيد بن شراحيل انصارى كاتب حضرت امير المؤمنين عليه السّلام كه شنيدم از آن حضرت كه فرمود\r\nقبض رسول اللَّه صلَّى اللَّه عليه و آله و سلَّم و انا مسنده الى صدرى فقال يا على الم تسمع قول اللَّه تعالى إِنَّ الَّذِينَ آمَنُوا وَعَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ ) * هم شيعتك و موعدى و موعدكم الحوض اذا اجتمعت الامم للحساب تدعون غرا محجلين\r\nيعنى وقت رحلت حضرت پيغمبر صلَّى اللَّه عليه و آله يشت مبارك او را بسينهء خود اسناد كرده بودم و آن حضرت به من تكيه داده فرمود اى على آيا نشنيده اى آيه كريمهء الَّذِينَ آمَنُوا وَعَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ ايشان شيعيان تواند و وعدگاه من و شما كنار حوض كوثر خواهد بود در وقتى كه جميع خلق اولين و آخرين براى حساب شما را بخوانند و شما سفيد رويان باشيد و همهء اعضاى شما نورانى باشد و شما را در آن روز بغر المحجلين ندا كنند و به اين اسم خوانند و اين موجب فوز و فلاح شيعيان و محبان آن حضرت عليه السّلام است ، و منذر بن محمّد بن منذر كه يكى از روات اهل سنت است نيز روايت كرده باسناد خود كه پدر من گفت كه عم من حسين بن سعيد مرا خبر داد از اسماعيل بن زياد البزار ، از ابراهيم بن مهاجر كه او گفت خبر داد مرا يزيد بن شراحيل انصارى كاتب على بن ابى طالب عليه السّلام كه آن حضرت فرمود كه در حالتى كه پيغمبر صلى اللَّه عليه و آله بر سينهء من تكيه داده بود فرمود كه\r\nيا على الم تسمع قول اللَّه تعالى - الى اخر الحديث\r\nو مقاتل بن سليمان از ضحاك نقلكرده كه ابن عباس فرموده كه أُولئِكَ هُمْ خَيْرُ الْبَرِيَّةِ نزلت فى على و اهل بيته أُولئِكَ هُمْ خَيْرُ الْبَرِيَّةِ در حق على و اهل بيت وى نازل شده ، و حافظ ابو نعيم اصفهانى اين را در كتاب خود كه مسمى است بحلية الأبرار ( 1 ) روايت مىكند باسناد خود از ابن عباس كه چون اين آيه نزول يافت حضرت رسالت پناه خطاب كرد بشاه اولياء فرمود كه\r\nيا على هو أنت و شيعتك تأتى أنت و شيعتك يوم القيمة راضين و مرضين\r\nاى على مراد از خير البرية تويى و شيعهء تو چون روز قيامت كه حق سبحانه خلق را بر انگيزد در آن روز تو و شيعهء تو از خدا راضى و خشنود باشيد و حقتعالى نيز از شما خشنود باشد و\r\n\r\n","description":"","footnote":"\r\n( 1 ) در اين عبارت اشتباهى رخ داده و صحيح حلية الاولياء است زيرا كه كتابى بنام حلية الأبرار منسوب بحافظ أبو نعيم نيافته‌ايم و پوشيده نماند كه بنا بر آنچه راجع بتفسير آيهء شريفه * ( أُولئِكَ هُمْ خَيْرُ الْبَرِيَّةِ ) * در كتب فريقين وارد شده پسر مفاد آيهء * ( أُولئِكَ هُمْ شَرُّ الْبَرِيَّةِ ) * نيز چون نقطهء مقابل و مخالف آن آيه است شامل مخالفان و دشمنان امير المؤمنين و شيعيان آن حضرت خواهد شد پس چنين نتيجه ميگيريم كه اينان با اهل كتاب و مشركان در جنس عذاب كه خلود در جهنم است مشتركند هر چند در نوع عذاب مختلف باشند يعنى عذاب اينان را خفيفتر بدانيم از عذاب آنان چنانچه عذاب اهل كتاب أخف از عذاب مشركين است .\r\n","page_name":" 315 ","page_number":315},
  {"content":"\r\nاز ائمهء هدى صلوات اللَّه عليهم روايت است كه پيغمبر صلى اللَّه عليه و آله فرمود كه يا على أعداى تو در آن روز محشور شوند و ايشان در آن روز از مغضوبان و مقهوران باشند ، و أحمد حنبل در فضايل شاه اولياء عليه السّلام آورده و ابن شيرويه در كتاب فردوس نيز روايت كرده از ابى وابل از عطيه از عايشه كه\r\nقال النبى صلى اللَّه عليه و آله على خير البشر من أبى فقد كفر و من رضى فقد شكر\r\nو طبرى در كتاب مناقب خود آورده باسناد خود از مسروق كه او گفت كه من از عايشه شنيدم كه او گفت كه از رسول صلى اللَّه عليه و آله شنيدم كه در حق خوارج ميفرمود\r\nهم شر الخلق و الخليقة يقتلهم خير الخلق و الخليقة ، و قتلهم على بن ابى طالب فى النهروان\r\nو اين روايت عايشه صريحست در افضليت على بن ابى طالب عليه السّلام بر ساير مهاجرين و انصار پس منافى اعتقاد مذهب اهل سنت و جماعت باشد چه ايشان بر آنند كه افضل مردمان بعد از پيغمبر آخر الزمان صلَّى اللَّه عليه و آله و سلَّم شيوخ ثلاثه‌اند و بعد از ايشان على مرتضى است و مضمون اين خبر مذكوره منقولست از احمد بن حنبل و ابن شيرويه و مصرحست بر بطلان مذهب ايشان و دلالت او بر اين معنى واضح و لايح است .\r\n\r\nسورة الزلزال\r\nمدنى است نزد ابن عباس و قتاده ، مكيست بمذهب ضحاك و عطاء و عدد آيات آن هشت است نزد كوفى و مدنى الاول ، و نه آيه بزعم باقيان ، و اختلاف در آيه أَشْتاتاً است كه غير كوفى و مدنى الاولست .\r\nابى بن كعب از پيغمبر صلَّى اللَّه عليه و آله روايت كرده كه هر كه قرائت اينسوره كند هم چنان باشد كه قرائت سورة البقره كرده و ثواب كسى كه ربع قرآن را تلاوت كرده باشد به او دهند و در كشاف از پيغمبر روايت كرده كه هر كه چهار بار اينسوره بخواند هم چنان باشد كه همهء قرآن را تلاوت كرده و اين روايت از على بن موسى الرضا عليهما السّلام نيز مروى است ، و از انس بن مالك مرويست كه رسول صلَّى اللَّه عليه و آله و سلَّم از مردى از اصحاب پرسيد كه\r\nيا فلان هل تزوجت\r\nاى فلان آيا متزوج شده اى گفت نه يا رسول اللَّه زيرا كه نزد من چيزى نيست كه به آن متزوج شوم فرمود\r\nأ ليس معك قُلْ هُوَ اللَّه أَحَدٌ\r\nبا تو قل هو اللَّه احد نيست گفت بلى فرمود كه آن ربع قرآن است ، و بعد از آن فرمود كه\r\nأ ليس معك قُلْ يا أَيُّهَا الْكافِرُونَ\r\nگفت بلى فرمود كه ربع القرآن بعد از آن فرمود\r\nأ ليس معك إِذا زُلْزِلَتِ الأَرْضُ\r\nگفت بلى فرمود\r\nربع القرآن\r\nاست بعد از آن فرمود\r\nتزوج تزوج تزوج\r\nاز ابى عبد اللَّه عليه السّلام مروى است كه ملال مگيريد از قرائت إِذا زُلْزِلَتِ كه هر كه قرائت او در نوافل اذا زلزلت باشد حضرت حق سبحانه و تعالى او را هرگز ببلاى زلزله گرفتار نسازد و بزلزله و صاعقه و آفتى از آفات\r\n","description":"","footnote":"","page_name":" 316 ","page_number":316},
  {"content":"\r\nدنيا هلاك نشود و چون بميرد مأمور شود به داخل شد بهشت و در وقت دخول حق سبحانه و تعالى به او خطاب كند كه\r\nأبحتك جنتى فاسكن منه منها حيث شئت و هويت لا ممنوع و لا مدفوع عنه\r\nيعنى مباح گردانيدم بهشت خود را براى تو پس در آن ساكن شو هر جا كه خواهى و آرزو و كنى كه هيچ ممنوع و مدفوع نيستى از آن .\r\nو بدان كه چون حق سبحانه ختم سورة البينة نمود ببيان حال مؤمنان و كافران افتتاح اين سوره فرمود ببيان وقت آن و فرمود :\r\n( 1 ) -\r\n* ( بِسْمِ اللَّه الرَّحْمنِ الرَّحِيمِ إِذا زُلْزِلَتِ الأَرْضُ ) * چون جنبانيده شود زمين * ( زِلْزالَها ) * جنبيدن وى كه مقدر است نزديك نفخهء اولى يا ثانيه ، و اضافهء آن بضمير جهت آنست كه تا شامل جميع زمين باشد ( 1 ) و جامع همه زلزال يا آنكه مفيد اين معنى باشد كه جنبانيدنى كه زمين مستوجب آن باشد در حكمت و مشيت إلهى و آن جنبانيدن سخت باشد كه مثل آن متصور نبوده و نحوه قولك أكرم التقى اكرامه و اهن الفاسق اهانته يعنى اهانت و اكرام كن بتقى و فاسق كه ايشان مستوجب آن باشند .\r\n( 2 ) - * ( وَأَخْرَجَتِ الأَرْضُ ) * و چون بيرون آورد زمين * ( أَثْقالَها ) * بارهاى گران خود را كه اجساد اموات و دفاين و كنوز است ، يعنى او را از درون خود بيرون اندازد . و اثقال جمع ثقل است كه آن متاع بيت است كقوله تَحْمِلُ أَثْقالَكُمْ مراد از اخراج اموات زنده گردانيدن آنها است براى حساب و جزاء و فايدهء اخراج دفاين و كنوز و اظهار آن تحسر عصات است در وقتى كه نظر به آن كنند زيرا كه ايشان بسبب آن در خداى عاصى شده‌اند و بعد از آن آن را وا گذاشته و از نفع آن محروم گشته و ديگر آنكه تا جباه و وجوه و ظهور ايشان را به آن داغ كنند .\r\n( 3 ) - * ( وَقالَ الإِنْسانُ ) * و گويد آدمى نزد اينحال يعنى كافر كه منكر بعث است و گفته‌اند كه مراد از آن عام است يعنى همهء آدميان بعد از مشاهدهء اينحال كه تزلزل أرض است و إخراج اثقال از روى تعجب گويند كه * ( ما لَها ) * چيست مر زمين را كه همه متزلزل شده و پوشيده هاى\r\n\r\n","description":"","footnote":"\r\n( 1 ) زلزله هايى كه در دنيا اتفاق ميافتد در جزئى از اجزاء زمين رخ داده و همه اجزاء زمين را فرا نميگيرد و نيز اين زلزله ها هر چند در نظر مردم شديد و عظيم و موجب خرابى و ويرانى و هلاكت نفوس انسانى و حيوانى گردد ولى نسبت بشدت و عظمت زلزلهء قيامت ناچيز و همچون قطره است نسبت به دريا و بدين مناسبت فرموده * ( زِلْزالَها ) * يعنى آن زلزله اى كه مخصوص به خود آن روز است و مانند آن را احدى در دنيا نديده است .\r\n","page_name":" 317 ","page_number":317},
  {"content":"\r\nخود را آشكارا مىكند ، و قول اول أصح است چه كافران به جهت عدم تصديق ببعث چون اين امر فظيع ببينند قايل اين قول شوند چنان كه گويند مَنْ بَعَثَنا مِنْ مَرْقَدِنا و اما مؤمنان اين را نگويند بلكه گويند هذا ما وَعَدَ الرَّحْمنُ وَصَدَقَ الْمُرْسَلُونَ .\r\n( 4 ) - * ( يَوْمَئِذٍ ) * آن روز * ( تُحَدِّثُ ) * سخن گويد زمين بزبانحال و اصح آنست كه حق سبحانه قوت تكلم در او ايجاد فرمايد هم چنان كه در شجرهء موسى عليه السّلام تا در سخن در آيد و گويد * ( أَخْبارَها ) * خبرهاى خود را يعنى خبر دهد كه اين جنبيدن و بيرون آوردن مدفونات بسبب چيست ، يا خبر دهد از عملهاى هر يك از مكلفان كه بر بالاى آن كرده باشند از خير و شر ( 1 ) و ثانى اشهر قولين است و مصدق آنست اينكه در حديث آمده كه حضرت رسالت باصحاب گفت\r\nأ تدرون ما اخبارها\r\nآيا ميدانيد كه خبرهاى زمين چه باشد گفتند نه يا رسول اللَّه فرمود كه\r\nان تشهد على كل عبد و امة بما عمل كل على ظهرها ، يقول عمل كذا و كذا يوم كذا و كذا فهذا اخبارها\r\nيعنى اخبار زمين آنست كه گواهى دهد بر هر مردى و زنى به آنچه عمل كرده باشند بر بالاى آن و گويد كه فلان و فلان عمل چنان و چنين كردند و در روز چنين و چنين پس اخبار زمين اين باشد و عبد اللَّه ابن صعصعه از پدر خود نقل كرده كه من در حجرهء ابو سعيد خدرى بودم مرا گفت كه چون بانك نماز گويى در صحرا آواز بلند كن كه من از پيغمبر صلَّى اللَّه عليه و آله و سلَّم شنيدم كه ميفرمود\r\nلا يسمعه جن و لا إنس و لا حجر و لا مدر الا يشهد له\r\nيعنى هيچ جن و انس و حجر و مدر نشنوند آن را الا كه بر صدق تو گواهى دهد و راوى خبر گويد كه ابو اميه را ديدم كه در مسجد الحرام كه در هر بقعه نماز ميكرد گفتم چرا چنين ميكنى گفت تا همه زمين در روز قيامت گواهى دهند و اين آيه را تلاوت كرد كه * ( يَوْمَئِذٍ تُحَدِّثُ أَخْبارَها ) * و بدانكه * ( يَوْمَئِذٍ ) * بدل إِذا است و ناصب هر دو * ( تُحَدِّثُ ) * و ميتواند بود كه نصب إِذا بمضمر باشد كه آن اذكر است يا مثل آن و نصب يومئذ بتحدث و مفعول اول تحدث محذوفست و تقدير اينست كه تحدث الخلق اخبارها و چون مقصود ذكر تحديث ارض است باخبار به جهت تعظيم آن روز از اين جهت مفعول اول محذوف شده و قوله :\r\n( 5 ) - * ( بِأَنَّ رَبَّكَ ) * متعلقست به تُحَدِّثُ يعنى سخن گويد زمين بسبب آنكه پروردگار\r\n\r\n","description":"","footnote":"\r\n( 1 ) و هم اقوى القولين زيرا كه حقتعالى در اين آيات كريمه در مقام انذار و تخويف بندگانست و بلا شبهه بنا بر تفسير دوم بمراتب بيشتر موجب إنذار و تخويف خواهد شد و بايد دانست كه حديث كردن و خبر دادن زمين از اعمالى كه بر روى آن از هر كس صادر گشته ظاهر آيه دلالت مىكند كه بلسان مقال است نه بلسان حال و نيز دلالت مىكند بر آنكه زمين اكنون هم داراى حيات و شعور است و آنچه را كه در دنيا ادراك كرده در آن روز گواهى ميدهد و نيز ظاهر آنست كه لفظ * ( تُحَدِّثُ ) * در معنى حقيقى خود استعمال شده نه در معنى مجازى چه اگر معنى تحديث زمين را چنين بنداريم كه خداى تعالى در آن ايجاد نطق و كلام مىكند پس در حقيقت متكلم و محدث خداوند است و اسناد تحديث به زمين مجاز خواهد بود و حمل لفظ بر معنى حقيقى اولى است از معنى مجازى و نطق جماد هم محال نيست بلكه علاوه بر امكان كرارا صورت وقوع نيز پيدا كرده مانند تكلم سنگريزه بدست مبارك رسول اكرم صلى اللَّه عليه و آله و غير ذلك .\r\n","page_name":" 318 ","page_number":318},
  {"content":"\r\nتو * ( أَوْحى لَها ) * وحى كند مر او را يعنى امر كند از روى خفا و دستورى دهد او را كه خبر ده از عملهاى مردمان كه بر تو واقع شده و ميتواند بود كه معنى اين باشد كه تحدث بتحديث ان ربك اوحى لها اخبارها يعنى تحديث او اين باشد كه خداى وحى كرده خبرها را به من پس خبر دهم شما را به آنچه از شما صادر شده و محتمل است كه * ( بِأَنَّ رَبَّكَ ) * بدل اخبار باشد كانه قيل يومئذ تحدث باخبارها بان ربك اوحى لها چه تحديث به ( باء ) نيز مستعمل است فيقال حدثته كذا و حدثته بكذا و لام بمعنى الى است يعنى وحى مىكند بسوى او و يا آنكه بر اصل خود باشد چه آن متضمن تشفى است از عصات و مراد باخبار احداث امريست در زمين كه دال بر اخبار باشد يا آنكه مراد انطاق حقيقى باشد چنان كه گذشت ، و واحدى باسناد خود مرفوع بربيعه حرشى روايت كرده كه\r\nقال رسول اللَّه صلَّى اللَّه عليه و آله و سلَّم حافظوا على الوضوء و خير اعمالكم الصلاة و تحفظوا من الارض فانها امكم و ليس فيها احد يعمل خيرا او شرا الا و هى مخبر به\r\nيعنى پيغمبر صلَّى اللَّه عليه و آله و سلَّم فرمود كه بر وضو باشيد و بهترين عمل خود را كه نماز است محافظت كنيد و خود را نگهداريد از زمين كه آن مأواى شما است و هيچكس در او عمل خير و شر نكند الا كه او خبر دهنده باشد به آن در روز قيامت .\r\n( 6 ) - * ( يَوْمَئِذٍ ) * در آن روز * ( يَصْدُرُ النَّاسُ ) * بازگردند مردمان از مخارج خود كه قبور است بموقف حساب * ( أَشْتاتاً ) * پراكندگان و مختلف الاحوال يعنى گروه گروه جمعى نورانى و ايمن و طايفه اى ظلمانى و خائف روى به حساب گاه آرند يا از حساب باز گردند بعد از عرض پراكندگان بعضى بدست راست متوجه بهشت شوند و جماعتى بدست چپ بجانب دوزخ شتابند كقوله يَوْمَئِذٍ يَتَفَرَّقُونَ و قوله يَوْمَئِذٍ يَصَّدَّعُونَ * ( لِيُرَوْا أَعْمالَهُمْ ) * تا نموده شوند جزاهاى كردارهاى خود را برؤيت قلب يعنى معرفت بأعمال خود پيدا كنند يا ببينند به چشم سر جزاى كردارهاى خود ( 1 ) را يا صحايف اعمال خود را بخوانند و آنچه كرده باشند از صغيره و كبيره به نظر ايشان در آيد كما فصله بقوله :\r\n( 7 ) - * ( فَمَنْ يَعْمَلْ ) * پس هر كه عمل كند * ( مِثْقالَ ذَرَّةٍ ) * هم سنگ مورچه خرد يا\r\n\r\n","description":"","footnote":"\r\n( 1 ) مراد از رؤيت در اينجا رؤيت قلبى ( دريافت و مطلع شدن ) نيست زيرا كه در آيه بعد بيك مفعول متعدى گرديده بلكه مراد ديدن با حاسه ظاهر است و بنا بر اين بعقيدهء آنان كه قائل بتجسم اعمالند مفاد آيه واضح است و بعقيدهء غير آنان ناچار بايد گفت مراد ديدن جزاء اعمالست .\r\n","page_name":" 319 ","page_number":319},
  {"content":"\r\nمقدار آن چه ديده مىشود در شعاع آفتاب در روزنه از هباء و غبار * ( خَيْراً ) * نيكى را * ( يَرَه ) * ببيند پاداش آن را .\r\n( 8 ) - * ( وَمَنْ يَعْمَلْ ) * و هر كه بكند * ( مِثْقالَ ذَرَّةٍ ) * به وزن نملهء صغير يا هباء * ( شَرًّا ) * بدى را * ( يَرَه ) * ببيند مكافات آن را اگر مغفرت الهى شامل حال او نشود ، و در اسباب نزول آورده كه دو كس بودند يكى سايل را بلقمه و كسوه نمينواخت و ميگفت اين اندك است چيزى بسيار خير ميبايد كرد تا بر آن مزد دهند و ديگرى گناه خود را خوار ميداشت و ميگفت ما را بنظره و قطره مؤاخذه نخواهند كرد بلكه بكبائر عذاب خواهند كرد حق سبحانه آيه مذكوره را در شأن ايندو كس فرود فرستاد ، و از مقاتل بر اين وجه مرويست كه اين آيه در حق دو كس آمد يكى دست از خيرات بداشت و گفت آيتى از قرآن مرا از خيرات منع كرد و آن اينست كه وَيُطْعِمُونَ الطَّعامَ عَلى حُبِّه و من اين نان و خرما و مويز دوست ندارم پس آن را اجرى نباشد و مال بسيار ندارم كه بدهم ديگرى ميگفت كه به اين گناهان حقيره ما را مؤاخذه نكنند حقتعالى اين آيه فرستاد كه خير اندك سود دارد و گناهان حقير زيان رساند ، آورده‌اند كه سعد وقاص دو خرما بسايل داد و او رد كرد سعد گفت و يحك خداى تعالى ذره‌اى از ما قبول مىكند تو دو خرما كه چندين مثقال است قبول ندارى : آورده‌اند كه روزى رسول خداى صلَّى اللَّه عليه و آله و سلَّم اين آيه ميخواند اعرابى حاضر بود گفت يا رسول اللَّه خداى مثقال ذره را اعتبار مينمايد و بر آن عقاب مىكند فرمود بلى اعرابى برخاست و گفت وا سوءتاه وا فضيحتاه و به هاىهاى بگريست رسول صلَّى اللَّه عليه و آله و سلَّم فرمود دل اعرابى از ايمان با خبر است و ابى عثمان مازنى از ابى عبيده روايت كرده كه صعصعة بن ناجيه كه جدّ فرزدق بود نزد رسول صلَّى اللَّه عليه و آله آمد و گفت يا رسول اللَّه از آنچه بر تو فرود ميآيد بر من خوان آن حضرت اين آيه را بر وى خواند او گفت ( حسبى حسبى ما أبالى أن لا أسمع من القرآن غير هذا ) همين بسنده است مرا و باكى نيست مرا آنكه نشنوم از قرآن غير از اين آيه را ، و از عبد اللَّه بن مسعود روايتست كه محكمترين آيتى در قرآن اين آيتست و پيغمبر اين آيه را جامعه گفتي ، و بدانكه ممكنست استدلال به اين آيه بر بطلان احباط زيرا كه ظاهر آن دالست بر آنكه هر خيرى و شرى كه از بنده صادر مىشود اگر چه مثقال ذره باشد جزا داده شود بر آن و آنچه محبط است جزا داده نميشود بر آن و اهل احباط را نمىرسد كه مناقضه كنند بجواز عفو از مرتكب كبيره زيرا كه باجماع آيه مخصوص است به غير تايب چه تايب معفو عنه است بلا خلاف و چون نزد ايشان آنست كه شرط معصيتى كه به آن مؤاخذه شوند آنست كه صغيره نباشد پس ما را جايز است كه در او شرط كنيم كه از آن چيزى نباشد كه\r\n","description":"","footnote":"","page_name":" 320 ","page_number":320},
  {"content":"\r\nمعفو عنه باشد فحينئذ آيه مخصوص باشد و مشروط به اينكه اگر صاحبش توبه نكند و ايزد تعالى عفو ننمايد جزاى آن ببيند چنان كه به اين مفسر شد ، از ابن عباس مروى است كه هيچ مؤمنى و كافرى نباشد كه در دنيا خير و شرى بكند مگر كه خداى تعالى در قيامت عمل وى را بوى نمايد اگر بدى باشد پريشان و غمگين شود و اگر نيكى باشد خوشحال گردد اما سيئات مؤمن را بيامرزد و حسنات او را مزد دهد و حسنات كافر را رد كند و بسيئات معذب سازد ، و محمّد بن كعب ذكر كرده است كه معنى آنست كه هر كه در دنيا مثقال ذره نيكى كند و او كافر باشد جزا يابد در نفس و مال و فرزند تا چون از دنيا برود بر او هيچ خيرى نباشد و اگر مثقال ذره‌اى بدى كند و او مؤمن باشد در دنيا عقوبت يابد بحادثه كه بوى رسد در نفس و مال و اهل تا چون از دنيا مفارقت كند او را هيچ فعل بدى نباشد ، و در خبر آمده كه چون اين آيه نازل شد بعضى از صحابه گفتند يا رسول اللَّه اين كار عظيمست كه بهر مثقال ذره‌اى از عمل كه از ما صادر شده باشد حساب كنند فرمود مكارهى كه در دنيا بشما مىرسد از رنج و بيمارى و مصيبت در برابر مثاقيل شر شما است و اما مثاقيل خير مدخر\r\nاست تا روز قيامت بشما دهد .\r\n\r\nسورة العاديات\r\nمدنى است نزد ابن عباس و قتاده و نزد بعضى مكى است و عدد آيات آن يازده است باجماع امت .\r\nابى بن كعب از حضرت رسول صلَّى اللَّه عليه و آله و سلَّم روايت كرده كه هر كه اين سوره را قرائت كند بعدد هر كه بيتوته كرده باشد بمزدلفه و در جمع حاضر شده ده حسنه براى او بنويسند و سليمان بن خالد از حضرت ابى عبد اللَّه صلوات اللَّه عليه روايت كرده كه هر كه و العاديات بخواند و بر آن مداومت كند حضرت حق سبحانه و تعالى او را در روز قيامت با امير المؤمنين عليه السّلام مبعوث سازد و از رفقاى آن حضرت عليه السّلام باشد و از جلساى او در جنت عدن .\r\nو چون اين سوره در ذكر قيامت و جزاى اعمال است هم چنان كه سورة الزلزال از اينجهت اين را به آن متصل ساخت و فرمود كه :\r\n* ( بِسْمِ اللَّه الرَّحْمنِ الرَّحِيمِ ) * در بعضى تفاسير آورده‌اند كه حضرت رسالت صلَّى اللَّه عليه و آله منذر بن عمرو انصارى را با خيلي از صحابه بقبيله اى از كنانه فرستاد و فرمود بايد كه فلان روز بوقت صبح بديشان رسيد و غارت كنيد\r\n","description":"","footnote":"","page_name":" 321 ","page_number":321},
  {"content":"\r\nو بايد كه فلان روز بيائيد ايشان چنين كردند و در باز آمدن بسبب عبور برود خانه عظيم توقف افتاد منافقان زبان دراز كرده با يكديگر ميگفتند كه تمام آن سريه در باديهء بليه هلاك شده‌اند و كسى كه خبر ايشان برساند نمانده است اين سخن بمؤمنان رسيده‌اند و هناك شدند حق سبحانه براى دلخوشى اهل ايمان از حال آن سپاه بفرستادن اين سوره خبر داد ، و ابو عبد اللَّه عليه السّلام و جمعى كثير از مفسر بن و محدثين در سبب نزول اين سوره فرموده‌اند كه جماعتى از اعراب از بنى سليم بنزديك مدينه آمدند و در وادى رمله جمع شدند و غرض ايشان از اجتماع آن بود كه بر مسلمانان شبيخون زنند و به حضرت رسالت كيدى كنند و ايذاء و آزار به آن سرور رسانند چون آن حضرت بر احوال ايشان مطلع شد علم اسلام بابو بكر داد و او را با جمعى از اهل اسلام بجانب ايشان فرستاد و بمحاربهء ايشان امر فرمود چون ابو بكر بحوالى آن وادى رسيد ايشان بر حال او مطلع شدند و تهيه جنك كردند و در محاربه مبادرت نمودند و خود را بلشكر اسلام رسانيدند و آغاز جنگ كردند ابو بكر از ايشان بترسيد و روى بهزيمت نهاد و بواسطهء انهزام و عدم ثبات و رسوخ او در جنگ بسى از مسلمانان بقتل آمدند و چون ابو بكر منهزم شد و توفيق فتح و فيروزى نيافت پيغمبر صلَّى اللَّه عليه و آله روز ديگر علم بعمر خطاب داد و او را با جمعى از اصحاب بجانب آن وادى فرستاد عمر چون بنزديك آن وادى رسيد اصحاب آن وادى به قصد محاربتش بيرون تاختند و او را در ساعت منكسر و منهزم ساختند و چون عمر برگشت و بفتح و نصرت موفق نگشت پيغمبر صلَّى اللَّه عليه و آله و سلَّم از آن حال بسيار ملول گشت و غبار ملال بر - صفحهء خاطر آن حضرت نشست عمر و بن عاص برخاست و گفت يا رسول اللَّه مرا بفرست كه من صاحب غدرم و طريق مكر و حيل را خوب ميدانم و اميدوارم كه من از روى غدر و مكر بر ايشان غالب شوم و مظفر و منصور گردم حضرت التماس او را قبول فرمود او را با جمعى بجانب آن وادى فرستاد و عمر و ابن عاص چون بحوالى آن وادى رسيد اصحاب وادى به حال او آگاه شدند و آغاز جنگ كردند و عمرو را بشكستند چنانچه جمعى كثير از لشكر اسلام بكشتند و چون كار بر عمرو تنگ شد فرار نمود و به حضرت رسالت بازگشت پيغمبر صلَّى اللَّه عليه و آله و سلَّم از آن حالت متألم گرديد فرمود كه على بن ابى طالب را بخوانيد چون حضرت شاه اولياء عليه السّلام حاضر شد پيغمبر صلَّى اللَّه عليه و آله فرمود يا على اين علم را بگير و بجانب رمله متوجه شو ابو بكر و عمرو عاص را با جمعى ديگر نيز در خدمت امير المؤمنين عليه السّلام روان گردانيد و چون امير المؤمنين عليه السّلام توجه فرمود حضرت رسالت صلَّى اللَّه عليه و آله و سلَّم تا به مسجد احزاب مشايعت آن سرور نمود و در حق شاه اولياء عليه السّلام دعا فرمود بعد از آن برگشت و كيفيت سير آن سرور چنين بود كه در شب مىراند و در روز مختفى مىشد و قرار مىگرفت تا كسى بر سير آن سرور مطلع نشود پس بر اين نهج خود را بحوالى آن وادى رسانيد و از مقابل ايشان در آمد عمرو عاص\r\n","description":"","footnote":"","page_name":" 322 ","page_number":322},
  {"content":"\r\nچون آن حذاقت از شاه اولياء عليه السّلام مشاهده كرد دانست كه آن حضرت بر اعداء مظفر و منصور خواهد شد پس عرق حسد و عصبيت او در حركت آمد آغاز افساد كرد و بابو بكر گفت بايد كه بعلى بن ابى طالب بگويى كه در اين وادي شيران و گرگان بسياراند و ما از شر ايشان ايمن نيستيم و احتياط آنست كه ما از دهنه اين وادى بيرون رويم و بر بالاى آن وادى بر آئيم تا از ضرر سباع ايمن باشيم تا آسيبى از سباع بما نرسد و غرض عمر و عاص از اين سخن نصيحت نبود بلكه مقصودش آن بود كه چون ايشان بر بالاى وادى\r\nبر آيند اصحاب آن وادى از حركات و اصوات ايشان متنبه شوند و بر ايشان تا زند تا چنان كه او و يارانش مغلوب آن طايفه شوند ، على بن ابى طالب عليه السّلام نيز مغلوب شود و او را بر ايشان مزيتي نباشد و در باب نصرت و ظفر بر آن طايفه افتخار حاصل نشود چون ابو بكر اين حال را به آن حضرت عرض كرد شاه اولياء سلام اللَّه عليه اصلا التفات بگفتار او نكرد و از مقوله او اعراض نمود عمرو همين حكايت بعمر بن خطاب باز گفت و عمر همين حال را بعرض آن حضرت عليه السّلام رسانيد التفات بگفتار او نيز نكرد و آنچه مقتضاى رأى آن حضرت بود عمل مىنمود و در روز فرود ميآمد و در شب مىرفت تا در اول صبح خود را به آن جماعت رسانيد و بىخبر بر ايشان تاخت و با ايشان آغاز جنگ فرمود و بعنايت الهى و بركات أنفاس حضرت رسالت پناهى صلَّى اللَّه عليه و آله بر ايشان غالب شد بعضى از ايشان را مقتول ساخته و برخى را اسير گردانيد و در سلاسل كشيد و از اينجهت اين غزوه را غزوهء ذات سلاسل خوانند و همه مالهاى ايشان را غارت كرد و چون آن صفدر مظفر و منصور گشت متوجه مدينه شد و در وقتى كه نزديك مدينه رسيد سيد عالم صلَّى اللَّه عليه و آله باستقبال امير المؤمنين صلوات اللَّه عليه از مدينه بيرون آمد و چون چشم شاه اولياء بر چهرهء منو رسيد انبياء صلَّى اللَّه عليه و آله افتاد از مركب فرود آمد و ركاب آن حضرت را بوسه داد حضرت رسالت صلَّى اللَّه عليه و آله و سلَّم در حق او دعا فرمود و تحسين او نمود و از غايت فرح فرمود كه\r\nيا على لو لا أن اشفق أن يقول فيك طوايف من امتي ما قالت النصارى فى المسيح لقلت فيك اليوم مقالا لا تمرّ بملأ منهم الا اخذوا التراب من تحت اقدامك اركب فان اللَّه و رسوله عنك راضيان\r\nيعنى اى على اگر مرا انديشه گمراهي امت نبودى و انحراف ايشان از جادهء شريعت و باكى نميداشتم كه ناگاه در شأن تو توغل نمايند و در محبت تو مبالغه كنند چنان كه امت عيسى عليه السّلام در حق او توغل نمودند و گمراه گشتند هر آينه در شأن نو امروز بر وجهى سخن مىگفتم و مردمان را در حق تو مقالى ميشنوانيدم كه هر طايفه از امت من كه تو بر ايشان مىگذشتى ايشان خاك تحت اقدام ترا بر ميداشتند و از آن استشفاء مىنمودند يا على بر مركب خود سوار شو بشارت باد ترا كه خدا و رسول از تو خشنودند و در آن وقت كه حضرت شاه اولياء عليه السّلام بر طايفهء بنى سليم در آن وادى غالب شد هنوز خبر فتح آن حضرت بمدينه نرسيده بود كه\r\n","description":"","footnote":"","page_name":" 323 ","page_number":323},
  {"content":"\r\nجبرئيل از حضرت ملك جليل بنزد حضرت رسالت پناه صلَّى اللَّه عليه و آله و سلَّم آمد و آن سرور را بفتح و نصرت امير المؤمنين عليه السّلام بشارت داد و اين سوره را بر آن حضرت فرود آورد كه :\r\n( 1 ) - * ( وَالْعادِياتِ ) * سوگند باسبان دونده غازيان كه بوقت دويدن نفس زنند * ( ضَبْحاً ) * نفس زدنى بآواز كه نه صهيل بود و نه حمحمه بلكه آن صوت نفس در وقت دويدن و نصب آن بفعل محذوفست اى يضبحن ضبحا بالعاديات چه آن بالتزام دلالت مىكند بر ضابحات يا آنكه منصوب است بر حاليت بمعنى ضابحه يعنى به حق اسبان دونده در حالتى كه نفس زننده‌اند .\r\n( 2 ) - * ( فَالْمُورِياتِ ) * پس سوگند بيرون آرندگان آتش از سنگ بسمهاى خويش يعنى اسبانى كه از سم در وقت شتابيدن در غزا آتش بيرون آورند بزدن بر سنگى كه به زير آن آيد و آتش زند * ( قَدْحاً ) * آتش زدنى و ايراء اخراج نار است يقال قدح الزند فاورى و انتصاب * ( قَدْحاً ) * بر طريق انتصاب ضَبْحاً است .\r\n( 3 ) - * ( فَالْمُغِيراتِ ) * پس سوگند باسبان غارت كننده * ( صُبْحاً ) * در وقت سفيده دم مراد راكبان اسبانند كه غارت كننده اموال اعداءاند ، و اسناد غارت بخيل مجاز است و چون بسبب عدو خيل غارت واقع مىشود گوئيد غارت كنندگان اسبانند پس اين از قبيل تسميه سبب باشد باسم مسبب و اغارت بمعنى سرعت سير نيز آمده كما قال فى الصحاح اغار فلان اى شد العدو و اسرع و منه قوله اغار اغارة الثعلب اذا اسرع فى عدوه و اين هنگام مغيرات بر معنى حقيقى خود باشد ، و معنى اينكه سوگند باسبان شباب كننده در رفتار بوقت صبح ، و قوله :\r\n( 4 ) - * ( فَأَثَرْنَ بِه ) * پس عطف است بر فعلى كه اسم فاعل در موضع او واقع شده زيرا كه معنى آنست كه و اللاتى عدون فأورين فأغرن فأثرن يعنى اسبانى كه دويدند پس اخراج آتش كردند از حوافر خود پس غارت كردند يا در دويدن سرعت نمودند پس برانگيختند بوقت سفيده دم * ( نَقْعاً ) * غبارى در كنار آن قبيله ، و ميتواند بود كه نقع بمعنى صياح باشد\r\nكقوله عليه السّلام ما لم يكن نقع و لا لقلقة\r\nكه نقع و لقلقه بمعنى رفع صوت است و شدت آن و قول لبيد :\r\n\r\nفمتى ينقع صراخ صادق\r\nجلَّبوه ذات جرس و زجل\r\n\r\nيعنى مهيج و مرتفع ساختند در آن وقت صوت شيههء خود را .\r\n( 5 ) - * ( فَوَسَطْنَ ) * پس بميان در آمدند * ( بِه ) * بوقت صبح * ( جَمْعاً ) * گروهى را از دشمنان دين و مىتواند بود كه ضمير * ( بِه ) * در هر دو موضع راجع به مكان غارت باشد ، و يا بمعنى فى و يا راجع بعدو كه عاديات دال است بر آن و ياء براى سببيت ، يعنى برانگيختند غبار را و بميان آن گروه در آمدند در موضع غارت يا بسبب دويدن ، و بدانكه فاآت تعقيبيه يا بحسب قسم است بمعنى إنها\r\n","description":"","footnote":"","page_name":" 324 ","page_number":324},
  {"content":"\r\nقسم بعد قسم و يا بحسب وقوع اى وقوع امر بعد امر ، و از ابن مسعود و سدى مرويست كه مراد بعاديات شترانند كه بوقت رفتن ايشان بغزوهء بدر مدّ أعناق خود نموده بودند در تند رفتن و تضبح بمعنى تضبع است اى يمد ضبعه فى السير و ضبح بمعنى دست دراز انداختن شتر است در رفتار ، و نزد بعضى عاديات ابل حاجند كه از عرفه بمزدلفه ميشتابند و از مزدلفه بمنى ؟ و قالت صفيه بنت عبد المطلب :\r\n\r\nألا و العاديات غداة جمع\r\nبأيديها إذا سطع الغبار\r\n\r\nو سعيد بن جبير از ابن عباس نقل كرده كه او گفت من در حجره نشسته بودم مردى آمد و از من تفسير وَالْعادِياتِ ضَبْحاً پرسيد گفتم اسبان غزوه‌اند كه در راه خدا مسارعت ميكردند و چون شب رسيدى راكبان ايشان نزول ميكردند و آتش ميافروختند و از آن طعام ميپختند آن مرد بعد از استماع اينقول از من غايب شد ، و نزد حضرت امير المؤمنين عليه السّلام رفت و او در زير سقايه زمزم بود و او را از وَالْعادِياتِ ضَبْحاً سؤال كرد آن حضرت فرمود كه پيش از من از كسى سؤال كرده اى گفت آرى از ابن عباس پرسيدم او گفت اسبانند كه در سبيل اللَّه سرعت نمايند فرمود برو و او را بنزد من آر ابن عباس گفت چون من نزد آن حضرت رفتم و بايستادم فرمود كه\r\nتفتى الناس بما لا علم لك\r\nفتوى ميدهى به آنچه علم به آن ندارى بدانكه اين آيه در روز بدر نزول يافت و بخداى سوگند كه اول غزوه در اسلام غزوه بدر بود و هيچ اسبى با ما نبود مگر دو اسب كه يكى از زبير بود و ديگرى از مقداد اسود پس چگونه عاديات خيل باشند بلكه ابلاند كه از عرفه بمزدلفه مىآيند و از مزدلفه بمعنى ابن عباس گفت من از قول خود برگشتم و رجوع كردم به آنچه امير المؤمنين عليه السّلام فرمود ابو صالح گويد كه مرا با عكرمه خلاف افتاد در عاديات وى گفت اسبانند من گفتم شترانند او گفت من از مولاى خود ابن عباس شنيدم من گفتم آن را از مولاى خود امير المؤمنين عليه السّلام شنيدم و مولاى من از مولاى تو عالمتر است و اگر اين روايت به صحت رسيده باشد پس لفظ ضبح از براى بعير بر سبيل استعاره خواهد بود چنان كه مشافر و حافر كه مستعار است از براى انسان و شعر از براى ثور و گويند ضبح مخصوص است بفرس و كلب و ثعلب ، و از مجاهد مرويست كه مراد بايراء قدح مكر رجالست در حروب تقول العرب ( اذا أراد الرجل يمكر بصاحبه : اما و اللَّه لاورين لك بزند وار و لأقدحن لك ) و عكرمه گفته كه مراد السنهء رجالند كه از تكلم آتش عظيم را برمىافروزند ، و نزد جمعى مراد بجمع مزدلفه است و تسميه آن بجمع به جهت اجتماع مردمانست در آن و احتمال دارد كه اقسام مذكوره قسم باشد بنفوس كه عادياتند در اثر كمال خود و موريات انوار معارف بافكار خود و مغيرات انوار قدس\r\n","description":"","footnote":"","page_name":" 325 ","page_number":325},
  {"content":"\r\nدر وقت ظهور ميدان و مثيرات شوق به آن و واسطات در جمعى از جموع عليين بسبب آن و بر هر تقدير جواب قسم اينست كه :\r\n( 6 ) - * ( إِنَّ الإِنْسانَ ) * بدرستى كه آدمى يعنى ابن ابى منافق كه با جمع خود كه ارجوفها در ميان مردم ميافكند ، يا مراد مطلق كفار است * ( لِرَبِّه ) * مر پروردگار خود را * ( لَكَنُودٌ ) * ناسپاس است و جاحد نعمت و اين مشتق است از كند النعمة كنودا و از اين مأخوذ است تسميه كنده زيرا كه او از پدر خود ناسپاسى كرد و مفارقت نمود ، و از كلبى مرويست كه كنود بلسان كنده و حضرت موت بمعنى عاصى است و بلسان بنى مالك بخيل و بلسان مضر و ربيعه و قضاعه كفور و حسن بصرى گفته كه كنود آنست كه مصايب بشمارد و نعمت فراموش كند كقول الشاعر :\r\n\r\nيا أيها الظَّالم في فعله\r\nو الظلم مردود على من ظلم\r\n\r\n\r\nإلى متى أنت و حتّى متى\r\nتشكو المصيبات و تنسى النّعم\r\n\r\nابو امامه از حضرت رسول صلَّى اللَّه عليه و آله و سلَّم روايت كرده كه آن حضرت فرمود\r\nأ تدرون من الكنود\r\nميدانيد كه كنود كيست گفتند ( اللَّه و رسوله أعلم ) فرمود\r\nالكنود هو الذى يأكل وحده و يمنع رفده و يضرب عبده\r\nكنود آن است كه تنها خورد و عطا ندهد و بنده را بزند ، ذو النون فرموده كه كنود بمعنى هلوع است و هلوع مفسر شد به اينكه اندك را كفران كند و بسيار را شكر نگويد ، و بعضى گفته‌اند كه كنود آن كسى است كه سر وى بر بالين نعمت باشد و دل وى در ميدان غفلت و فضيل ابن عياض گفته كه كنود آن كسى است كه بيك مصيبت همهء نعمتها را فراموش كند ، و نزد ابو عبيده كنود بمعنى قليل الخير است ، و گويند آيه در شأن أبو حاجب است ، ابو الليث آورده كه سه نفر از عرب در يك عصر يگانه بوده‌اند هر يك در صفتى اشعث در طمع و ابو حاجب در بخل و حاتم در سخاء حق سبحانه قسم ياد مىكند كه ابو حاجب بخيل است و اندك خير ( 7 ) - * ( وَإِنَّه ) * و بدرستى كه او * ( عَلى ذلِكَ ) * بر بخل و كفران خود * ( لَشَهِيدٌ ) * هر آينه گواه است جهت ظهور اثر آن بر او يا در آخرت بر نفس خود گواهى دهد يا آنكه خداى بر بخل و ناسپاسى او گواهست و بنا بر اين معنى آيه در معرض وعيدست .\r\n( 8 ) - * ( وَإِنَّه ) * و بدرستى كه انسان * ( لِحُبِّ الْخَيْرِ ) * به جهت دوست داشتن مال و ثقل انفاق او بر او * ( لَشَدِيدٌ ) * هر آينه سخت است يعنى ممسك است و بخل وى در آن بنهايت رسيده و بواسطه آن منع حقوق اللَّه مىكند و عرب بخيل را شديد و متشدد و فاحش ميگويند يقال فلان شديد و متشدد و فاحش و قال طرفه :\r\n","description":"","footnote":"","page_name":" 326 ","page_number":326},
  {"content":"\r\n\r\nأرى الموت يعتام الكرام و يصطفى\r\nعقيلة مال الفاحش المتشدّد\r\n\r\nو بخل را فحشاء ميگويند كقوله تعالى الشَّيْطانُ يَعِدُكُمُ الْفَقْرَ وَيَأْمُرُكُمْ بِالْفَحْشاءِ أى بالبخل ، و مال را خير كما قال إِنْ تَرَكَ خَيْراً اى مالا و اينكه حقتعالى مال را خير گفته با آنكه خبيث و حرام نيز مىباشد به جهت آنست كه مردمان آن را خير ميدانند هم چنان كه جهاد را سوء ميگويد به جهت نفور ايشان از آن كما قال لَمْ يَمْسَسْهُمْ سُوءٌ اى قتال و بعضى گفته‌اند كه معنى آنست كه آدمى بسيار قوى و مبالغه كننده است در ضبط مال و مجد و حريص در تحصيل آن و مؤثر آن بر نعم جنان ، و نزد جماعتى ديگر به اين معنى است كه انه لشديد الحب للخير اى المال يعنى آدمى سخت دوست دارندهء مالست يا مر دوست داشتن خيرا ترا شديد و منقبض است و غير هشاش و منبسط ، از بعضى اكابر منقول است كه مال را دوست ميدارى بده تا به تو باز دهند و براى وارث منه كه داغ حسرت بر دل تو نهند حق سبحانه بر طريق تنكير و وعيد ميفرمايد كه :\r\n( 9 ) - * ( أَ فَلا يَعْلَمُ ) * آيا پس نمىداند آدمى كه * ( إِذا بُعْثِرَ ) * چون برانگيخته و زنده گردانيده شود * ( ما فِي الْقُبُورِ ) * آنچه در گورها است ( 1 ) يعنى اموات .\r\n( 10 ) - * ( وَحُصِّلَ ) * و حاصلكرده و جمع گردانيده شود در صحف يعنى ظاهر سازند در آن * ( ما فِي الصُّدُورِ ) * آنچه در سينه ها است از خير و شر يا تبيين و تمييز كرده شود آنچه در صدور است از به دو نيك و آن را از يكديگر جدا گردانند مراد آنست كه خفاياى صدور كه اعتقادات حق و باطل است و نيات رياء و اخلاص ظاهر گردانند و از يكديگر متميز سازند و بر وفق آن جزاء دهند هم چنان كه بر اعمال ظاهر مجازات و مكافات نمايند ، و تخصيص آن بذكر به جهت آنست كه اعتقاد اصل است\r\n\r\n","description":"","footnote":"\r\n( 1 ) ما در ص 169 از اين مجلد در ذيل تفسير * ( وَإِذَا الْقُبُورُ بُعْثِرَتْ ) * كه آيهء 4 از سورهء انفطار است بيان كرديم كه بعثرة در اصل بعث بوده و بمعنى برانگيختن آمده و مراد از آن آيه و هم اين آيه كه در سوره عادياتست ( آيهء 9 ) يعنى * ( أَ فَلا يَعْلَمُ إِذا بُعْثِرَ ما فِي الْقُبُورِ ) * برانگيخته شدن هر آن چيزيست كه در گورها مدفون است يعنى زنده شدن مردگان و ظاهر شدن آنان در محشر و معلومست كه مقصود خصوص قبور معروفه نيست بلكه مراد هر جائيست كه بدن مرده با ذرات خاك پوسيده آن يا ذرات آن بدنى كه حيوانى او را خورده و از شكم و بدن آن بجاى ديگرى منتقل گرديده در آن قرار يافته است پس بقدرت كاملهء پروردگار آن ذرات پراكنده در هر جا كه باشد فراهم آمده و زنده ميگردد و پوشيده نماند كه لفظ * ( ما ) * با آنكه در غير ذوى العقول استعمال مىشود در اينجا اطلاق شده بر اموات بشرى بدين جهت كه مردگان قبل از آنكه زنده شوند و از گورها بيرون آيند در حكم جماداتند و پس از زنده شدن اشخاص ذى عقل بشمار ميآيند * ( وَحُصِّلَ ما فِي الصُّدُورِ ) * و آنچه در سينه ها و دلها است تحصل پيدا مىكند يعنى تمام عقائد و اخلاق و ملكات و حالات و نيات و آنچه در دلها از اعمال و افعال منعكس گرديده و اثرى از نور و ظلمت نهاده است همه جمع آورى شده و از همديگر مميز گرديده و ظاهر و نمودار خواهد شد چنانچه در جاى ديگر فرموده : * ( يَوْمَ تُبْلَى السَّرائِرُ ) * .\r\n","page_name":" 327 ","page_number":327},
  {"content":"\r\nو اعمال متفرع بر آن و جواب إِذا اينست كه ليجازى اللَّه اياهم يعنى پاداش دهد خداى ايشان را و دال بر جواب محذوفست قوله :\r\n( 11 ) - * ( إِنَّ رَبَّهُمْ ) * بدرستى كه پروردگار ايشان * ( بِهِمْ يَوْمَئِذٍ لَخَبِيرٌ ) * بايشان يعنى باسرار ايشان و باقوال و افعال ايشان در روز رستخيز هر آينه آگاه و داناست و معنى علم او سبحانه بايشان در روز قيامت مجازات اوست مر ايشان را بر مقادير اعمال ايشان چه اين علامت خير او است بايشان و از اينقبيل است كريمهء أُولئِكَ الَّذِينَ يَعْلَمُ اللَّه ما فِي قُلُوبِهِمْ و ذكر ضمير * ( رَبَّهُمْ ) * كه از براى ذوى العقولست بعد از ذكر ما كه موضوعست از براى ذوى العقول به جهت اختلاف شأن ايشان است در قبور و در قيامت كه آن ممات و حياتست و در اين آيه اشارتست بزجر و وعيد چه انسان هر گاه مىداند كه حق سبحانه عالم است بجميع اعمال او البته منزجر خواهد بود از جميع معاصى و مجتنب خواهد گشت از ساير مناهى .\r\n\r\nسورة القارعة\r\nمكيست و يازده آيه است بعدد كوفى و ده آيه نزد حجازى و هشت بعدد بصرى و شامى و اختلاف در سه آيتست الْقارِعَةُ اولى كوفى است ثَقُلَتْ مَوازِينُه و خَفَّتْ مَوازِينُه هر دو حجازى و كوفى .\r\nابى بن كعب از پيغمبر صلَّى اللَّه عليه و آله و سلَّم روايت كرده كه هر كه اينسوره را بخواند حق سبحانه در روز قيامت ترازوى اعمال او را گران بار سازد ، و عمر و بن ثابت از ابو جعفر روايت كرده كه هر كه سورة القارعة تلاوت كند حقتعالى او را از فتنهء دجال نگهدار و در روز قيامت او را از قيح جهنم ايمن گرداند .\r\nبدانكه اتصال اينسوره بما قبل اتصال نظيرست بنظير هم چنان كه آن سوره در ذكر قيامتست اينسوره نيز در احوال قيامتست كما قال :\r\n( 1 ) -\r\n* ( بِسْمِ اللَّه الرَّحْمنِ الرَّحِيمِ الْقارِعَةُ ) * آن ساعت يا حالت كوبنده ( 1 ) ( 2 ) - * ( مَا الْقارِعَةُ ) * چيست آن ساعت يا\r\n\r\n","description":"","footnote":"\r\n( 1 ) القارعة مأخوذ از قرع بمعنى زدن بشدت يا درهم كوفتن چيزيست بطورى كه صدايى از آن برخيزد و هر حادثهء شديدى و بلا و داهيهء عظيمى كه بسيار ناهموار باشد قارعه ميگويند و يكى از نامهاى قيامت * ( الْقارِعَةُ ) * است و آن روز را قارعة ناميدند بدين مناسبت كه در آن روز آسمانها و زمين و خورشيد و ماه و ستارگان كوبيده ميشوند و هم حوادث و شدائد و اهوال و وحشتها و دهشتها و سختيهاى قيامت مردم را فرا گرفته و گوشها و دلهاى اينان را در هم ميكوبد و اين نوع تعبير كه * ( الْقارِعَةُ مَا الْقارِعَةُ ) * يعنى تعبير به * ( مَا ) * استفهاميه و نيز وضع اسم ظاهر * ( مَا الْقارِعَةُ ) * بجاى ضمير دلالت مىكند بر عظمت و بزرگى حوادث و اهوال روز قيامت و آيهء * ( وَما أَدْراكَ مَا الْقارِعَةُ ) * ميفهماند كه عقل و فهم احدى حتى حكماء و عرفاء بزرگ نتواند بحقايق شدائد و اهوال قيامت دانا و آشنا گردد چه رسد بتفاصيل و جزئيات و كيفيات آنها و آنچه راجع باوضاع روز قيامت اكنون براى ما معلومست حقايقيست كه حقتعالى در كتب آسمانى و يا بوسيلهء انبياء و اوصياء طاهرين و كسانى كه مظاهر علم پروردگارند براى ما مبين فرموده است چنانچه در آيهء بعد از اين آيه دو حادثهء هول انگيز را ذكر فرموده است كه : * ( يَوْمَ يَكُونُ النَّاسُ كَالْفَراشِ الْمَبْثُوثِ وَتَكُونُ الْجِبالُ كَالْعِهْنِ الْمَنْفُوشِ ) * .\r\n","page_name":" 328 ","page_number":328},
  {"content":"\r\nحالت كوبنده .\r\n( 3 ) - * ( وَما أَدْراكَ ) * و چه چيز دانا گردانيد ترا تا بدانى * ( مَا الْقارِعَةُ ) * چيست كوبنده مراد روز قيامت است كه بسبب هول و هيبت دلهاى مردمان را بكوبد ، بيان اعراب اين آيات و وضع مظهر در موضع مضمر و ذكر استفهام بر طريقه ايست كه در الْحَاقَّةُ سمت تحرير يافت ، و قوله :\r\n( 4 ) - * ( يَوْمَ يَكُونُ النَّاسُ ) * منصوب است به فعل مضمر كه الْقارِعَةُ دال است بر آن و تقدير اين است كه تقرع يوم يكون الناس ( 1 ) يعنى بكوبد آن ساعت كوبنده در روزى كه باشند مردمان از شدت رستخيز * ( كَالْفَراشِ الْمَبْثُوثِ ) * مانند پروانه هاى پراكنده در كثرت و ذلت و ضعف و انتشار و اضطراب و سر گشتگى و تطاير بسوى دواعى از جميع جوانب ، و فراش جمع فراشه است و تسميه پروانه به فراشه به جهت تفرش و انتشار او است ، و گويند هم چنان كه پروانه خود را بر آتش مىزند و در آتش ميافتد مردم نيز در روز قيامت به آتش دوزخ ميافتند ، و نزد فراء فراش جراد است يعنى مردمان جوق جوق و گروه گروه بر يكديگر ميافتند چون غوغاى ملخ كه بباد بهم برميآيند و پريشان حال و پايمال ميشوند كما قال كَأَنَّهُمْ جَرادٌ مُنْتَشِرٌ .\r\n( 5 ) - * ( وَتَكُونُ الْجِبالُ ) * و گردد كوه ها از هول آن روز * ( كَالْعِهْنِ الْمَنْفُوشِ ) * مانند پشم رنگارنگ كه زده شده به جهت تفرق اجزاى آن و تطاير در هوا تشبيه جبال بعهن يا به جهت آنست كه متلون و ذات الوان است و يا باعتبار فرط قبول تفرق آن چه رنگ پشم را سست مىكند و در زدن زود متفرق و منتشر مىشود ، و ميان مبثوث و منقوش صنعت موازنه است ، و بعد از آن بيان تفصيل احوال مردمان مىكند در آن روز ميفرمايد كه :\r\n( 6 ) - * ( فَأَمَّا مَنْ ثَقُلَتْ ) * پس اما هر كه گران باشد * ( مَوازِينُه ) * اعمال موزونه يا\r\n\r\n","description":"","footnote":"\r\n( 1 ) اين مردم زندگانند كه در نفخه اولى و خرابى جهان بايد بميرند يا مردگانند كه زنده شدند و شايد اول مراد باشد .\r\n","page_name":" 329 ","page_number":329},
  {"content":"\r\nترازوهاى عمل او ( 1 ) يعنى در آن روز مقادير انواع حسنات او راجح بود ( 7 ) - * ( فَهُوَ ) * پس او * ( فِي عِيشَةٍ ) * در زندگانى باشد * ( راضِيَةٍ ) * پسنديده يعنى صاحب آن به آن راضى و خشنود باشد چه از هول آن روز خائف نباشد و مأواى وى جنة المأوى باشد ، موازين يا جمع موزون است كه آن عبارتست از عملى كه آن را وزنى و وقعى باشد نزد خداى يا جمع ميزان و ثقل آن رحجان آن است به عمل صالح ، و اسناد راضية بعيشة اسناد مجازيست چه عشية مرضية است و صاحب آن راضى و معنى مراد اين است كه عشية راضية صاحبها و لهذا مفسران تفسير راضية بمرضية كرده‌اند ، و گويند به معنى ذات رضا است كقولهم فلان نابل اى ذو نبل و لابن اى ذو لبن و تامر أى ذو تمر .\r\n( 8 ) - * ( وَأَمَّا مَنْ خَفَّتْ ) * و اما آنكه سبك بود * ( مَوازِينُه ) * فعل وزن كردهء او يا ميزانهاى كردار او به آنكه حسنه در آن نباشد يا سيئات او راجح بود ( 9 ) - * ( فَأُمُّه هاوِيَةٌ ) * پس مأواى او هاويه است و آن دركه ايست زير تر همه دركات دوزخ .\r\n( 10 ) - * ( وَما أَدْراكَ ) * و چه دانا كرد ترا كه * ( ما هِيَه ) * چيست هاويه ، پس تفسير آن ميفرمايد كه :\r\n( 11 ) - * ( نارٌ حامِيَةٌ ) * آتشى است كه گرمى و سوزش او بغايت رسيده و دايم الحرارتست . در كشاف آورده كه فَأُمُّه هاوِيَةٌ مأخوذ من قولهم اذا دعوا على الرجل بالهلكة هوت امه لانه اذا هوى اى سقط و هلك فقد هوت امه ثكلا و حزنا فكانه قيل و اما من خفت موازينه فقد هلك ، و در روايت واقع شده كه دركه هاويه عميقه ايست براى هوي اهل نار در آن و عمق آن بر وجهى است كه چون اهل دوزخ را در آن اندازند به هفتاد خريف بقعر آن رسند و بنا بر اين فَأُمُّه هاوِيَةٌ جملهء دعائيه نباشد و اطلاق ام بر مأواى بر سبيل تشبيه است زيرا كه ام مأوى ولد است و مفزع آن ، و از قتاده مرويست كه فَأُمُّه هاوِيَةٌ به اين معنى است كه ام رأس او هاويست كه در قعر جهنم چه او را منكوس بدوزخ اندازند و ضمير ( هيه ) راجع بداهيه است كه امه هاويه دالست بر آن گاهى كه آن دعاء عليه باشد يا راجع بهاويه اگر علم دركه باشد و ها از براى سكت و وقف است انتهى كلام صاحب\r\n\r\n","description":"","footnote":"\r\n( 1 ) موازين يا جمع موزون است ( سنجيده شده ) و يا جمع ميزان ( ترازو ) و در صورت اول مراد از موازين اعمال حسنه و سيئه است و بنا بر اين اگر لفظ ( من ) كه موصولست عبارت از شخص واحد باشد معنى آيه نامستقيم نگردد چه هر فردى از مكلفين اعمال و افعال بسيارى دارد و در آن روز همهء آنها سنجيده خواهد شد پس در نتيجه يا سنگين مىباشد يا سبك و اما در صورت دوم كه موازين را جمع ميزان بگيريم پس ناچار بايد من موصول را مستعمل در معنى جمع بدانيم و الا لازم ميآيد كه براى هر فردى از افراد چندين ترازو برقرار باشد و اين بعيد است و دليلى بر ثبوت آن نداريم لكن اين توجيه نيز خالى از اشكال نخواهد بود زيرا قول به اينكه در قيامت براى هر فردى يك ترازو گذارده شود نيز بسيار بعيد است پس وجه اول كه موازين را جمع موزون بگيريم اولى و أنسب بسياق ايندو آيه است و پوشيده نماند كه آنچه در اين باره نوشتيم راجع بتوجيه اين دو آيه بود نه وجود ميزان چه اصل وجود ميزان از عقائد حقه اسلاميه و مورد اتفاق جميع مسلمين است و شبهه و اختلاف در كيفيت ميزان و چگونگى سنجيدن اعمالست چنانچه مرحوم مؤلف اشاره نموده است لكن ما مكرر در اين كتاب تذكر داديم كه عدول از ظواهر الفاظ بدون دليل علمى و ارتكاب تأويل در آيات و روايات بدون قرينه قطعيه روا نيست پس بهتر آنست كه لفظ ميزان را حمل كنيم بر معنى معمولى و متعارفى يعنى ترازو كه داراى دو كفه و زبان باشد و اما سنجيدن اعمال را در اين ترازو با آنكه اعمال اعراضند نه جوهر پس لازم نيست تأويل بصحائف و امثال ذلك چه ممكن است بر قول تجسم اعمال نفس عمل به صورت جوهرى جلوه كرده و حقيقتا سنجيده شود .\r\n","page_name":" 330 ","page_number":330},
  {"content":"\r\nالكشاف ، و در جامع البيان مذكور است كه ذكر وزن حسنات در موضعين و عدم ذكر وزن سيئات به جهت آنست كه وزن عبارت از قدر و خطر است و سيئه را قدر و خطرى نيست چه خطر و قدر بحسناتست نزد حق سبحانه پس معنى اينست كه فأما من عظم قدره عند اللَّه كثرت حسناته فهو فى عيشة راضية و أما من خفت قدره عند اللَّه لخفة حسناته فامه هاوية و در ذكر استفهام تعظيم و تهويل هاويه است اى انك لا تعلم تفصيلها و انواع ما فيها من العقاب و ان كنت تعلمها على طريق الجملة و اهل تحقيق گفته‌اند كه ميزان كنايتست از عمل بنده و عدل خداى تعالى يعنى خداى تعالى ميان خلقان انصاف كند ، و عدل كار فرمايد و نگذارد كه ظلمى و حيفى رود بر وجهى كه گوئيا كه اعمال را بترازو كشيده‌اند و اعمال بمعنى عرضست و عرض را ثقل نباشد ، و صحيح آنست كه ميزان بر حقيقه خود باقيست و اخبار واضحه و روايات لايحه شاهد است بر اين پس صحايف اعمال را وزن خواهند كرد به اين وجه كه صحيفة طاعت را در كفهء و صحيفهء معصيت را در كفهء ديگر نهند هر كدام كه راجح باشد حكم آن را باشد و اگر هر دو مساوى بود حقتعالى بفضل خود نظر در سيئه نكند و صاحبش را ناجى سازد و به بهشتش در آورد .\r\n\r\nسورة التكاثر\r\nمدنيست و گويند كه مكيست و هشت آيه است باجماع علماء .\r\nو ابى بن كعب از پيغمبر صلَّى اللَّه عليه و آله روايت كرده كه هر كه اين سوره را بخواند حق سبحانه حساب او نكند و نعمتى را كه در دنيا انعام او كرده باشد باز نگيرد و ثواب كسى كه هزار آيه خوانده باشد در نامهء او ثبت كنند ، و شعيب عقرقوفى از ابى عبد اللَّه صلوات اللَّه عليه نقل كرده هر كه سورهء أَلْهاكُمُ التَّكاثُرُ را در فريضه قرائت نمايد حق سبحانه ثواب صد شهيد به او كرامت كند و اگر در نافله بخواند ثواب پنجاه شهيد و چهل صف ملايكه در نماز فريضه با او نماز گذارند ، و درست نيز از ابى عبد اللَّه عليه السّلام روايت كرده كه آن حضرت از پيغمبر صلَّى اللَّه عليه و آله و سلَّم خبر داده كه هر كه اينسوره را در وقت خواب بخواند از فتنهء قبر محفوظ باشد ، و ابو امامه از حضرت رسول صلَّى اللَّه عليه و آله و سلَّم نقل كرده كه\r\n","description":"","footnote":"","page_name":" 331 ","page_number":331},
  {"content":"\r\nخوانندهء اين سورهء را بيحساب ببهشت برند و در روايت صحيحه ثابت شده كه هر كه دو ركعت نماز بگذارد و در ركعت اول فاتحه و يك بار آية الكرسى و دو بار قل هو اللَّه أحد و در ركعت دوم بعد از فاتحه ده بار أَلْهاكُمُ التَّكاثُرُ و اين نماز را نماز هديهء ميت مىگويند و بعد از آن بگويد\r\nاللهم صل على محمد و آل محمد و ابعث ثوابهما الى قبر فلان\r\nحق سبحانه و تعالى هزار فرشته را بقبر آن كس فرستد كه اين نماز را براى او گذارده و با هر فرشته لونى از حله و قبر او را فراخ گردانند تا روز نفخ صور و بعدد آنچه آفتاب بر او واقع مىشود مصلى را حسنات دهند و هزار درجه او را بردارند ( 1 ) .\r\nبدانكه چون حق سبحانه در سورة القارعة صفت قيامت فرمود در اين سوره ذكر آن كسى مىكند كه تفاخر بكثرت قبيله او را باز داشته از ياد آن و ميفرمايد كه :\r\n* ( بِسْمِ اللَّه الرَّحْمنِ الرَّحِيمِ ) * از مقاتل و كلبى منقولست كه بنى عبد مناف بن قصي و بنى سهم بن عمرو بر يكديگر تفاخر كردند بكثرت مردم قبيله و هر يكى گفتند كه مردمان ما بيشترند و سادات و اشراف در ميان ما زيادتر چون تعداد مردمان يكديگر كردند و همه را شمردند بنى عبد مناف غالب آمدند بنى سهم گفتند بسيارى از مردمان ما را در زمان جاهليت كشتند و مردمان مرده و زنده مردم قبيلهء يكديگر را شماره ميكنيم چون بدين نوع شمردند بنى سهم به سه خانواده بيشتر آمدند حق سبحانه اين سوره را نازل ساخت :\r\n( 1 ) - * ( أَلْهاكُمُ التَّكاثُرُ ) * مشغول كرد شما را مفاخرت بر يكديگر ببسيارى قبيله و عشيره از اطاعت و ذكر آخرت .\r\n( 2 ) - * ( حَتَّى زُرْتُمُ الْمَقابِرَ ) * تا حدى كه زيارت كرديد يعنى آمديد بگورستان و شماره كرديد مردگان خود را و از قتاده مرويست كه يهودان گفتند كه ما از بنى فلان بيشتريم و بنى فلان اكثر از فلان قبيلهء ديگر و هميشه به اين مشغول مىبودند و اوقات را به اين ميگذرانيدند تا آنكه بر صفت كفر و ضلالت مردند حق سبحانه اين سوره را درباره ايشان فرو فرستاد و فرمود كه مشغول\r\n\r\n","description":"","footnote":"\r\n( 1 ) در وسائل الشيعه از كفعمى نقل نموده كه نماز هديهء اموات بدين وجه است كه در ركعت اول بعد از حمد دو مرتبه قل هو اللَّه أحد بخواند و آية الكرسى مذكور نيست ولى در روايت ديگر بدينگونه وارد شده كه در نماز هديه در ركعت اول بعد از حمد يك بار آية الكرسى بخواند و در ركعت دوم بعد از حمد ده بار * ( إِنَّا أَنْزَلْناه ) * و نماز ليلة الدفن هم بدين نوعست .\r\n","page_name":" 332 ","page_number":332},
  {"content":"\r\nشديد بتكاثر اولاد و عشاير و مستغرق آن شديد تا آن گاه كه بمرديد و آمديد بمقابر ، و ابى بريده گفته كه جماعتى از انصار بر يكديگر تفاخر كردند بر كثرت اموال و اولاد حق سبحانه در اين سوره ايشان را مخاطب ساخت كه اى انصار مشغولى تكاثر اولاد و اموال شما را از عبادت و ذكر آخرت باز داشت تا آنكه مرديد و بقبر در آمديد در حالتى كه مضيع اعمار خود بوديد در طلب دنيا و بنا بر روايت دوم و سوم زيارت عبارت از موتست و بر قول اول انتقال ايشان بذكر موتى و تعداد هر يك از اهل قبور معبر شده باشد به زيارت مقابر و حذف ملهى عنه كه عبارت است از عبادت و تذكير بامر دين و احوال آخرت به جهت تعظيم و مبالغه است ، پس ردع ايشان ميفرمايد بقوله :\r\n( 3 ) - * ( كَلَّا ) * يعنى نه چنانست كه همه همت عاقل مصروف دنياى فانى شود و آخرت كه سراى باقيست فراموش كند چه عاقبت اين و بال و حسرت است و مآل اين تأسف و ندامت يا حقا كه كه * ( سَوْفَ تَعْلَمُونَ ) * زود باشد كه بدانيد خطاى رأى خود را و عاقبت تفاخر و تكاثر را در وقتى كه مشاهدهء اهاويل و شدايد عظيمه كنيد نزد مرگ اين انذار و وعيد ايشانست تا بترسند و از خواب غفلت و بىهوشى غرور و جهالت بيدار شوند و با خود آيند ، بعد از آن به جهت تأكيد انذار تكرار قول مذكور مينمايد كه :\r\n( 4 ) - * ( ثُمَّ كَلَّا ) * پس بايد كه از اين باز ايستيد يا حقا كه * ( سَوْفَ تَعْلَمُونَ ) * ( 1 ) زود بدانيد خطاى تكاثر و تباهى را معاينه ببينيد در وقت موت و حشر ، ذكر ثم دالست بر آنكه ثانى ابلغ و أشدّ است از اول هم چنان كه ناصح منصوح را خواند و گويد كه أقول لك لا تفعل يا اول نزد موت باشد يا در قبر و دوم وقت نشور ، يعنى چون قدم در دروازهء مرگ نهيد و بساحت قبر در آئيد مشاهدهء\r\n\r\n","description":"","footnote":"\r\n( 1 ) بعضى از مفسرين گويند تكرار آيهء * ( كَلَّا سَوْفَ تَعْلَمُونَ ) * از جهت تأكيد است يعنى تأكيد ردع و انذار و برخى بر آنند كه در اين دو آيه تكرار واقع نشده و هر كدام مفيد معنائيست غير معنى آن ديگر و مراد از آيه اول دانستن در قبر است و دوم دانستن بعد از بعث و مؤيد قول ايشانست پاره اى از روايات مأثوره از اهل بيت عصمت عليهم السلام يكى روايت زر بن حبيش از امير المؤمنين عليه السلام كه علامه طبرسى در مجمع و مرحوم مؤلف در اينجا از مجمع نقل نموده‌اند و در روضة الواعظين نيز روايت كرده از رسول اكرم صلى اللَّه عليه و آله فى قوله تعالى * ( كَلَّا سَوْفَ تَعْلَمُونَ ) * قال صلى اللَّه عليه و آله اى لو دخلتم قبوركم * ( ثُمَّ كَلَّا سَوْفَ تَعْلَمُونَ ) * لو قد خرجتم من قبوركم إلى محشركم و بايد دانست كه ثواب و عذاب برزخ و سؤال منكر و نكير و ضغطه و ثواب و عقاب قبر مورد إجماع مسلمين و از مسلمات دين است و مخالفت نكرده با اين اجماع جز چند نفر از عامه كه از حيث شماره بسيار اندك و از لحاظ شخصيت به هيچ وجه در نظر علماء اسلام ارزش و وزنى ندارند خواجه نصير الدين طوسى قدس سره در تجريد گويد : عذاب القبر واقع لا مكانه و تواتر السمع بوقوعه و همچنين علامه حلى در شرح آن و محقق دوانى و شارح مقاصد و غيرهم از علماء فريقين همگى عذاب قبر را از دلائل قويه اثبات نموده‌اند .\r\n","page_name":" 333 ","page_number":333},
  {"content":"\r\nعذاب كنيد و هول منكر و نكير و فشارش و عقوبت قبر را دريابيد و بعد از آنكه مبعوث گرديد و بعرصات قيامت در آئيد نامه هاى اعمال و ترازوى افعال و انواع نكال و عقوبات دوزخ را به نظر شما در آرند و شما را بسلسله عذاب و عقوبت كشند و مقوى قول اخير است روايت زر بن حبيش از امير المؤمنين عليه السّلام كه\r\nما زلنا نشك فى عذاب القبر حتى نزلت أَلْهاكُمُ التَّكاثُرُ ) * - الى قوله - كَلَّا سَوْفَ تَعْلَمُونَ يريد فى القبر و ثم كلا سوف تعلمون بعد البعث\r\nهميشه ما شك داشتيم در عذاب قبر تا الهيكم التكاثر نازل شد تا بقوله كَلَّا سَوْفَ تَعْلَمُونَ چه مراد به اين عذاب قبر است و * ( ثُمَّ كَلَّا سَوْفَ تَعْلَمُونَ ) * عذابى كه بعد از حشر و نشر باشد ، بعضى گفته‌اند كه معنى آنست كه كلا سوف تعلمون اذا رأيتم الأبرار ثم كلا سوف تعلمون اذا رأيتم دار الفجار ، و نيز به جهت مبالغه در تنبيه و ردع مىفرمايد كه :\r\n( 5 ) - * ( كَلَّا ) * نه چنانست كه بكسان مرده و زنده خود تكاثر كنيد و بوفور اموال فانى خود تفاخر نمائيد * ( لَوْ تَعْلَمُونَ ) * اگر بدانيد كه چه در پيش داريد از اهاويل و مخاويف عظيمه * ( عِلْمَ الْيَقِينِ ) * دانستن امرى كه بكثرت بى گمان باشد يعنى همچه دانستن شما آن چيزى را كه به آن متيقنيد و بيقين ميدانيد از امور معلومه هر آينه شما را باز دارد از مفاخرت و مكاثرت پس موصوف يقين و جواب شرط محذوفست و تقدير اينست كه لو تعلمون علم الامر اليقين اى كعلمكم ما تستيقنونه أشغلكم ذلك عن غيره و مانند اين است حق اليقين و محض اليقين و عين اليقين و مىتواند بود كه اضافهء علم بيقين بيانيه باشد يعنى علمى كه آن عين يقين است و عدم اطلاق يقين بر خدا به جهت آنست كه يقين علم است بشيء بعد از اضطراب و ارتياب در آن و حذف جواب شرط به جهت تفخيم است و نميتواند بود كه جواب شرط اين باشد كه :\r\n( 6 ) - * ( لَتَرَوُنَّ الْجَحِيمَ ) * زيرا كه رؤيت جحيم محقق الوقوعست بلكه جواب قسم محذوفست كه مؤكد وعيد است و موضع منذر منه بعد از ابهام آن به جهت تفخيم و تقدير اينكه و اللَّه لترون الجحيم يعنى به خدا سوگند كه هر آينه بخواهيد ديد دوزخ را در حالت نزع يا وقتى كه بعرصات در آئيد و از دور آن را مشاهده كنيد ( 7 ) - * ( ثُمَّ لَتَرَوُنَّها ) * پس بخواهيد ديد آن را البته * ( عَيْنَ الْيَقِينِ ) * همچه ديدن چيزى بىگمان ( 1 ) يا رؤيتى كه نفس يقين باشد يعني ديدن به چشم وقتى\r\n\r\n","description":"","footnote":"\r\n( 1 ) در سورهء واقعه اشاره بمعنى يقين و مراتب سه گانهء آن نموديم اكنون گوئيم در اين سوره دو مرتبه از مراتب سه گانه نامبرده شده اول علم اليقين است كه * ( كَلَّا لَوْ تَعْلَمُونَ عِلْمَ الْيَقِينِ ) * يعنى اگر بدانيد شما ( آنچه در پيش داريد ) بعلم يقينى كه هيچ شك و ريبى در آن نباشد هر آينه تكاثر و تفاخر نخواهد كرد پس از آن فرمود * ( لَتَرَوُنَّ الْجَحِيمَ ) * قسم بخداى تعالى كه هر آينه خواهيد ديد جهنم را و ممكن است كه مراد از اين رؤيت هنگام نزع باشد و اين درجهء ناقصه از رؤيت است كه آن مشاهده كردن چيزيست از دور بطورى كه جميع مشخصات و دقايق وجوديهء آن تميز داده نشود و درجهء كاملهء رؤيت آنست كه چيزى را با تمام خصوصيات و مشخصات از نزديك به بيند و يقينى كه از اين رؤيت كامله حاصل ميگردد آن را عين اليقين گويند و حقتعالى بدان اشاره فرموده كه * ( ثُمَّ لَتَرَوُنَّها عَيْنَ الْيَقِينِ ) * و اين در عرصات است هنگامى كه بمفاد * ( وَبُرِّزَتِ الْجَحِيمُ لِمَنْ يَرى ) * دوزخ ظاهر و نمودار شود و مردم آن را از نزديك با همهء خصوصيات و مشخصات مشاهده نمايند .\r\n","page_name":" 334 ","page_number":334},
  {"content":"\r\nكه در آن در آئيد ، و شبهه اى نيست كه علم بمشاهده اعلى مراتب يقين است و اظهر آنست كه اين تأكيد اول است به جهت تغليظ در تهديد و زيادتى تهويل بر طريق رؤيت سابق ، و گويند اول معرفت است و دوم ابصار .\r\n( 8 ) - * ( ثُمَّ لَتُسْئَلُنَّ ) * پس هر آينه پرسيده شويد * ( يَوْمَئِذٍ ) * در آن روز بوقت محاسبه * ( عَنِ النَّعِيمِ ) * از نعمتهايى كه بدان مشغول شديد و از عبادت دست كشيديد ، خطاب مخصوص است بهر كه شغل دنيا او را از امر دين باز دارد و نعيم مخصوص به آنچه شاغل منعم باشد از امر آخرت به جهت قرينه عاليه و نصوص كثيره كقوله تعالى قُلْ مَنْ حَرَّمَ زِينَةَ اللَّه . و كُلُوا مِنَ الطَّيِّباتِ و از حسن مرويست كه لا يسئل عن النعيم الا اهل الجحيم و گويند هر دو بر عموم خوداند زيرا كه هر كسى را از شكر نعمت سؤال خواهند كرد پس معنى آنست كه اى معاشر مكلفان پرسيده خواهيد شد از هر نعمتى كه بشما داده‌اند و اين قول اكثر مفسران است و از قتاده مرويست كه ( إن اللَّه يسئل كل ذى نعمة عما انعم عليه ) حق سبحانه و تعالى سؤال خواهد كرد از هر صاحب نعمتى كه نعمت بر او انعام كرده باشد ، و از سعيد بن جبير مرويست كه نعيم مأكل و مشربست و غير آن از ملاذ ، و عكرمه گفته كه آن صحت و فراغت است و مؤيد اينست روايت ابن عباس از پيغمبر صلَّى اللَّه عليه و آله و سلَّم كه\r\nنعمتان مغبون فيهما كثير من الناس : الصحة و الفراغ\r\nدو نعمتاند كه بيشتر مردمان در آن مغبوناند و قدر آن نميدانند و آن صحت و فراغت است ، و نزد عبد اللَّه مسعود و مجاهد نيز امنيت است و صحت نفس ، و اين از ابى جعفر عليه السّلام نيز مرويست ، و گويند كه از هر نعمتى سؤال كنند مگر آنچه حديث مخصص شده و هو\r\nقوله صلَّى اللَّه عليه و آله و سلَّم ثلاث لا يسئل عنها العبد خرقة يوارى بها عورته و كسرة يسد بها جوعته و بيت يكنه من الحر و البرد\r\nسه چيز است كه بنده را از آن سؤال نكنند خرقه كه عورت خود را به آن پوشيده باشد و نان ريزه كه به آن گرسنگى خود را دفع كرده و خانه اى كه به آن خود را از گرما و سرما باز داشته ، و نزد بعضى نعمت مسئول آب سرد است و رطب يا سايه خنك يا لذت نوم يا اعتدال خلقت يا نعمت اسلام يا تخفيف شرايع يا قرآن و از ابو هريره نيز مرويست كه اين نعم كه از آن سؤال كنند آب سرد است ، و از انس بن مالك روايت است كه روزى رسول صلَّى اللَّه عليه و آله و سلَّم بمهمانى مقداد بن اسود رفت چون طعام تناول فرمود آب سرد بياشاميد فرمود\r\nما أبردها على الكبد\r\nچه سرد است اين آب بر جگر هر كه از شما خواهد كه آب بخورد بايد كه هر آبى كه سردتر باشد بخورد كه آب سرد صفراى معده را بنشاند و تشنگى ببرد و باعث شكر شود\r\n","description":"","footnote":"","page_name":" 335 ","page_number":335},
  {"content":"\r\nابن حسام گفت آب سرد در حالت تشنگى خوردن شكر را از ميان جان بيرون آورد ، و در روايت آمده كه رسول صلَّى اللَّه عليه و آله و سلَّم اين آيه را تلاوت فرمود و گفت هر كه را نان گندم باشد و آب سرد و نشيمنى كه در آنجا متوطن شود روز قيامت او را از اين سه چيز سؤال كنند ، ابن عباس فرمود كه از عمر خطاب شنيدم كه گفت روزى من و ابو بكر گرمگاه از خانه بيرون آمديم و نزد رسول صلَّى اللَّه عليه و آله رفتيم .\r\nو هر دو گرسنه بوديم ساعتى بنشستيم در خدمت آن حضرت و بعد از آن اظهار گرسنگى كرديم حضرت فرمود كه هيچ قوة داريد كه به اين خرما ستان رويم و اشاره بخرماستان ابو الهيثم بن التيهان كرد گفتيم بلى شايد كه آنجا طعامى يابيم پس حضرت برخاست و ما باتفاق او آمديم تا بدر آن باغ رسول صلَّى اللَّه عليه و آله سه بار سلام كرد ابو الهيثم حاضر نبوده‌ام الهيثم جواب نداد رسول سلام را زياده گردانيد جواب نشنيد خواست كه باز گردد ام هيثم در بگشود گفت يا رسول اللَّه آواز مبارك تو مىشنيدم و جواب نميدادم تا سلام را زياده كنى و به جهت آن خير و بركت ما بيفزايد رسول احوال ابو الهيثم پرسيد گفت بطلب آب رفته در آئيد و بنشينيد كه هزار سلام و صلوة خدا بر تو باد پس ما بر زير درختى از درختان خرما بساط بينداختيم و نشستيم تا ابو الهيثم آمد چون رسول را ديد خرم و خوشحال گشت و پاره اى از خرما قطع كرده پيش رسول آورد و ما به خوردن آن مشغول شديم ابو الهيثم بنان پختن مشغول شد و بعد از آن خواست كه گوسفند بكشد رسول نگذاشت پس قيلوله كرديم چون بيدار شديم طعامى پخته بود بخورديم و آب سرد بر بالاى آن نوشيديم رسول صلَّى اللَّه عليه و آله و سلَّم فرمود كه حق سبحانه در روز قيامت از اين سايه و آب سرد و طعام سؤال كند پس اين آيه تلاوت فرمود كه * ( ثُمَّ لَتُسْئَلُنَّ يَوْمَئِذٍ عَنِ النَّعِيمِ ) * ابن عباس گفت كه چون اين آيه آمد صحابه گفتند يا رسول اللَّه ما را از كدام طعام خواهند پرسيد كه نان جو اينقدر نمييابيم كه شكم را سير كنيم حق سبحانه وحى فرستاد بوى كه بايشان بگو كه نه نعلين در پاى داريد و آب سرد مياشاميد و در سايه مىنشينيد ؟\r\nو بروايت ديگر مرويست از ابن عباس كه اين نعمت صحت و سمع و بصر و قلبست كه حق سبحانه بنده را از آن پرسد كه به آنها چه كردى و بچه مشغول ساختى كما قال اللَّه تعالى إِنَّ السَّمْعَ وَالْبَصَرَ وَالْفُؤادَ كُلُّ أُولئِكَ كانَ عَنْه مَسْؤُلًا و محمد بن كعب فرمود كه مراد از اين نعيم نبوت حضرت رسالت است كه رحمت تامه و نعمت شامله است بر همهء عالميان كما قال يَعْرِفُونَ نِعْمَتَ اللَّه ثُمَّ يُنْكِرُونَها پس همه را از ملت و دعوت و اتباع سنت خواهند پرسيد ، و از امام محمّد باقر و امام جعفر صادق عليهما السّلام روايت كرده‌اند كه مراد به اين نعمت ولايت امير المؤمنين عليه السّلام است كه تماميت نعمت به آنست و بيان آن اين است كه وَأَتْمَمْتُ عَلَيْكُمْ نِعْمَتِي و عياشى باسناد خود روايت كرده كه ابو حنيفه كوفى معنى اين آيه را از ابو عبد اللَّه عليه السّلام پرسيد فرمود\r\nما النعيم عندك يا نعمان\r\nاى\r\n","description":"","footnote":"","page_name":" 336 ","page_number":336},
  {"content":"\r\nنعمان چيست نعيم نزد تو ؟ ابو حنيفه گفت طعام است و آب سرد فرمود\r\nلئن أوقفك اللَّه يوم القيمة بين يديه حتى يسألك عن كل اكلة اكلتها و شربة شربتها ليطولن توقفك بين يديه\r\nاگر حق تعالى در روز قيامت ترا در حسابگاه بدارد تا آنكه ترا از هر نعمت و شربت آبى كه خورده باشى و آشاميده اى سؤال كند پس ايستادن تو در آن موضع به طول انجامد او گفت جعلت فداك يا بن رسول اللَّه فما النعيم ؟ پس نعيم كدام است فرمود\r\nنحن اهل البيت النعيم الذى انعم اللَّه بنا على العباد و بنا ائتلنوا بعد ان كانوا مختلفين و بنا الف اللَّه بين قلوبهم و جعلهم إخوانا بعد أن كانوا اعداء و بنا هداهم للاسلام و هى النعمة التي لا تنقطع و اللَّه سائلهم عن حق النعيم الذى انعم به عليهم و هو - النبى و عترته\r\nيعنى نعيم مسئول عنه مائيم كه اهل البيتيم و حق سبحانه بما انعام فرموده است بر بندگان و بما ألفت گرفته‌اند بعد از آنكه مختلف بودند و متفرق حقتعالى بما الفت افكنده در دلهاى ايشان و ما ايشان را برادران هم گردانيده بعد از آنكه دشمنان بودند . و ما ايشان را بدين اسلام راه نموديم و اين نعمتى است كه منقطع نشود و خداى تعالى ايشان را از حق اين نعمتي كه به آن انعام كرده است بر ايشان سؤال خواهد كرد و اين نعمت حضرت رسالتست صلَّى اللَّه عليه و آله و سلَّم و عترت اطهار او صلوات اللَّه عليهم ، و در عيون اخبار الرضا باسانيد صحيحه از ابراهيم بن عباس صولى كه كاتب اهواز بود نقل كرده كه او گفت من نزد على بن موسى الرضا عليه السّلام بودم آن حضرت فرمود\r\nليس فى الدنيا نعيم حقيقى\r\nبعضى فقها در آن مجلس حاضر بودند گفتند كه حضرت عزت فرمود كه * ( لَتُسْئَلُنَّ يَوْمَئِذٍ عَنِ النَّعِيمِ ) * اين نعيم در دنيا است كه آن آب سرد است آن حضرت عليه السّلام آواز بلند گردانيد و فرمود\r\nكذا فسّرتموه أنتم و جعلتموه على ضروب فقالت طائفة هو الماء البارد ، و قال غيرهم هو الطعام الطيب ، و قال آخرون هو الطيب النوم\r\nبه اين طريق تفسير مىكنيد و آن را بر چند وجه توجيه مينمائيد پس طايفهء از شما باب سرد تعبير مىكنند و بعضى ديگر بطعام و گروهى ديگر بخواب خوش و اين چنين نيست كه مىگوئيد و بعد از آن فرمود\r\nو لقد حدثنى أبى عن ابيه ابى عبد اللَّه عليه السّلام ان أقوالكم هذه ذكرت عنده فى قول اللَّه عز و جل * ( ثُمَّ لَتُسْئَلُنَّ يَوْمَئِذٍ عَنِ النَّعِيمِ ) * فغضب و قال اللَّه عز و جل لا يسئل عباده عما تفضّل عليهم و لا يمن بذلك عليهم و الامتنان بالانعام مستقبح من المخلوقين فكيف يضاف إلى الخالق عز و جل مالا يرضى المخلوقون به و لكن النعيم هو حبنا اهل البيت و موالاتنا يسئل اللَّه عنه بعد التوحيد و النبوة لان العبد اذا و فى بذلك أداه الى نعيم الجنة الذى لا يزول\r\n، و لقد حدثنى بذلك ابى عن ابيه عن محمّد بن على عن ابيه على بن الحسين عن ابيه عليهم السّلام انه قال قال رسول اللَّه صلَّى اللَّه عليه و آله يا علي إن اول ما يسئل عنه العبد بعد موته شهادة أن لا إله إلا اللَّه و أن محمّدا رسول اللَّه و أنك ولى المؤمنين فمن اقر بذلك و كان يعتقده صار الى النعيم الذى\r\n","description":"","footnote":"","page_name":" 337 ","page_number":337},
  {"content":"\r\nلا زوال له\r\nيعنى پدر من حديث كرد اين اقوال كه مذكور شد نزد ابى عبد اللَّه در آيهء كريمهء * ( لَتُسْئَلُنَّ يَوْمَئِذٍ عَنِ النَّعِيمِ ) * آن حضرت در غضب شده فرمود حق سبحانه و تعالى سؤال نكند بندگان خود را از آنچه بفضل خود بر ايشان انعام كرده باشد و بر ايشان منت ننهد چه امتنان بنعم از مخلوق قبيح است پس چگونه آن را نسبت به خالق توان داد و ليكن مراد بنعيم در اين آيه دوستى ماست كه اهل البيتيم و موالات ما كه حق سبحانه از آن سؤال كند بعد از توحيد و نبوت زيرا كه بنده هر گاه به اين نعيم وفا كند او را بروضهء رضوان رساند كه هرگز سمت فنا و زوال نپذيرد و پدر من از آبا كرام خود عليهم السّلام حديث كرده كه پيغمبر صلَّى اللَّه عليه و آله و سلَّم امير المؤمنين عليه السّلام را گفت اى على اول چيزى كه بنده را بعد از مرگ از آن سؤال كنند كلمهء شهادتين باشد و ولايت و محبت و حقيت تو پس هر كه به اين اقرار كند و اعتقاد نمايد بنعيم ابدى و سعادت سرمدى رسد ، و نيز در عيون اخبار الرضا از آن حضرت عليه السّلام نقل كرده\r\nأن اول ما يسئل عنه العبد يوم القيمة الشهادة و النبوة و موالات على بن ابى طالب عليه السّلام .\r\n\r\nسورة العصر\r\nمكيست و سه آيه است باجماع و اختلاف در دو آيت است وَالْعَصْرِ غير مكيست و مدنى الاخير و بِالْحَقِّ مكى و مدنى الاخير .\r\nو در حديث ابى بن كعب واقع شده كه هر كه اينسوره را بخواند حقتعالى ختم او را بصبر كند و در روز قيامت او را با صابران و اصحاب حق حشر كند ، و بروايت ديگر از پيغمبر صلَّى اللَّه عليه و آله و سلَّم مرويست كه هر كه وَالْعَصْرِ را تلاوت كند حق سبحانه او را بيامرزد و از جمله كسانى باشد كه به حق و صبر وصيت كرده باشد ، و حسين بن ابى العلاء از ابى عبد اللَّه عليه السّلام روايت كرده هر كه و العصر را در نوافل قرائت كند حق سبحانه در روز بعث روى او را نورانى گرداند و دندانهاى او را خندان و چشمهاى او را روشن و آن چنان با روى درخشان و دندان خندان و چشم روشن به بهشتش در آورد .\r\nبدانكه چون حق سبحانه ختم سورهء تكاثر نمود بوعيد كسانى كه مشغول حطام دنيا شده‌اند و ترك طاعت و عبادت كرده‌اند و بسبب آن زيانكار آخرت شده‌اند در اينسوره نيز خسران انسان را ذكر مىكند و ميگويد كه :\r\n","description":"","footnote":"","page_name":" 338 ","page_number":338},
  {"content":"\r\n( 1 ) -\r\n* ( بِسْمِ اللَّه الرَّحْمنِ الرَّحِيمِ وَالْعَصْرِ ) * سوگند بعصر هر پيغمبرى يا بعصر حضرت رسالت صلَّى اللَّه عليه و آله و سلَّم كه افضل همهء اعصار است يا بروزگار كه مشتملست بر اعاجيب بسيار از براى اولو الأبصار چون مرور ليل و نهار بر تقدير ادوار ، و بنا بر اينقول تعريض است بنفى آنچه مردمان بدهر نسبت ميدهند از خسران و غير آن يا بخداى روزگار بر تقدير مضاف يا به نماز عصر كه صلوة وسطى است بقول اكثر و مشتملست بر مزيت فضل كمال كما\r\nقال صلَّى اللَّه عليه و آله و سلَّم من فاتته صلوة العصر فكأنما وتر أهله و ماله\r\nهر كه نماز عصر از او فوت شود همچنانست كه از اهل و مال خود مسلوب و مقطوع شده و بيكس و بىچيز گشته از حسن و قتاده مرويست كه عصر وقت عشاء است پس حق سبحانه به طرف اخير نهار قسم ياد كرده زيرا كه اين وقت دال است بر وحدانيت و قادريت او باد بار نهار و اقبال ليل و ذهاب شمس هم چنان كه سوگند خورده بضحى كه طرف اول نهار است زيرا كه دلالت مىكند بر حدوث شمس و اقبال نهار و لهذا جميع اهل ملت تعظيم ايندو وقت ميكنند ، و در احاديث و روايات فضل اين دو وقت ثابت شده و ادعيهء مأثوره كه موظف است در ايندو زمان بسيار است و اجابت دعا در آنها در كتب عبادات مسطور و مذكور است ، و نزد ابن كيسان مراد بعصر ليل و نهارند و عرب آنها را عصران ميگويد ، و بر هر تقدير جواب قسم اينست كه :\r\n( 2 ) - * ( إِنَّ الإِنْسانَ لَفِي خُسْرٍ ) * بدرستي كه آدمى در زيانكارى است بسبب صرف اعمار در مطالب ناپايدار و سعى در مقاصد بىاعتبار ، الف و لام تعريف از براى جنس است كه مستلزم جميع افراد است و تنكير از براى تعظيم يعنى جميع آدمى در زيانكارى فاحشند چه هر روز كه بر انسان ميگذرد از سرمايهء عمر چيزى كم مىشود و تا نگاه مىكند عمر رفته است و ذخيرهء آخرت كه طاعت و عبادات است نيندوخته است و در خسارت و شقاوت دائمى گرفتار گشته .\r\n( 3 ) - * ( إِلَّا الَّذِينَ آمَنُوا ) * مگر آنان كه گرويده‌اند به خدا و رسول * ( وَعَمِلُوا الصَّالِحاتِ ) * و كرده‌اند كارهاى پسنديده زيرا كه هر روز و شبى كه بر ايشان گذشته بسرمايهء عمر خود اكتساب درجه اى از درجات جنت كرده‌اند و به جهت اين در معامله آخر رابح آمده‌اند و بحيوة ابديه و سعادت سرمديه فايز گشته هم چنان كه تاجر بعد از ربح هر گاه رأس المال از او فوت شود او را رابح ميگويند نه خاسر پس اعظم اهل ربح كسانيند كه در دنيا ملازمت حق نموده‌اند از توحيد خدا و تصديق انبياء و اوصياء * ( وَتَواصَوْا ) * و وصيت كرده‌اند يكديگر را * ( بِالْحَقِّ ) * بامر ثابت راست و درست از اعتقاد و و عملى كه جايز نباشد عقلا و شرعا انكار او چون توحيد و طاعت و اتباع كتب و رسل و زهد\r\n","description":"","footnote":"","page_name":" 339 ","page_number":339},
  {"content":"\r\nدر دنيا و رغبت در آخرت * ( وَتَواصَوْا ) * و وصيت نموده‌اند همدگر را * ( بِالصَّبْرِ ) * بصبر بر تحمل مشاق طاعت يا از معصيت يا بشكيبايى بر بليت و مصيبت ، اين از عطف خاص است بر عام به جهت مبالغه مگر آنكه عمل مخصوص باشد به چيزى كه مقصور بود بر كمال صاحب خود و شامل اكمال غير نبود ، و ذكر سبب ربح دون خسران به جهت اكتفاء است ببيان مقصود و اشهار به آنكه ما عداى اين مؤدى بخسران و نقص حظ است يا به جهت تكرم و تفضل حقتعالى است چه ابهام در جانب خسر كرم و فضل است از او سبحانه و نزد بعضى مراد از انسان ابو جهل است يا وليد بن مغيره يا ابو الاشدين كه مىگفتند محمّد و اصحاب او زيان كردند كه دين پدران خود را گذاشتند و از عبادت بتان دست باز داشتند حق سبحانه فرمود كه زيانكار آن كس است كه بت پرستد و متابعت شيطان كند نه آنكه ايمان آورد و بر اعمال خير و افعال شايسته اقدام نمايد چه او رابح و قابض است بسعادت دنيا و آخرت و مقرب درگاه حضرت عزت ، و گفته‌اند كه معني آيه آنست كه آدمي در زيانكاريست كه هر مدت كه بر او مىگذرد عمرش ناقص مىشود و ضعف او ميافزايد تا پير مىشود و عملش ضايع مىگردد مگر مؤمنان كه چون پير شوند و قوتشان ساقط گردد همان عمل كه در جواني كرده باشند در نامهء اعمال ايشان مىنويسند ، ابى بن كعب فرموده كه من تفسير اين سوره را از حضرت رسول صلَّى اللَّه عليه و آله و سلَّم پرسيدم فرمود و العصر سوگند است به آخر روز به آنكه ابو جهل در خسارتست مگر مؤمنان كه عمل صالح كرده‌اند يعنى اهل البيت كه على بن ابى طالب است و آل اطهار او عليهم السّلام و متابعان ايشان كقوله تعالى إِنَّما وَلِيُّكُمُ اللَّه وَرَسُولُه وَالَّذِينَ آمَنُوا * ( وَتَواصَوْا بِالْحَقِّ ) * يعنى بولاية على بن ابى طالب كه الحق مع على و على مع الحق * ( وَتَواصَوْا بِالصَّبْرِ ) * يعنى بصبر بر اذيتى كه از اعداى آل محمّد بر ايشان رسيد ، و بدانكه در اين سوره اعظم دلالت است بر اعجاز قرآن چه با وجود قلت حروف دلالت مىكند بر جميع آنچه محتاجند آدميان به آن از علم و عمل ، در وجوب تواصى به حق و صبر اشارتست بامر معروف و نهى از منكر پس اينسوره داعى است بر توحيد حقتعالى و تصديق بنبوت انبياء و ولايت و امامت اوصياء و اداى جميع واجبات و مندوبات و اجتناب از همهء مقبحات و من جميع الوجوه توجه نمودن بطاعت قاضى الحاجات .\r\n\r\nسورة الهمزه\r\nمكيست و نه آيت است باجماع .\r\nابى بن كعب از حضرت رسالت صلَّى اللَّه عليه و آله و سلَّم روايت كرده كه هر كه اين سوره را بخواند حقتعالى\r\n","description":"","footnote":"","page_name":" 340 ","page_number":340},
  {"content":"\r\nبعدد هر كه استهزاء بمحمد و اصحاب او كرده ده حسنه از براى او بنويسد ، و ابو بصير از ابو - عبد اللَّه عليه السّلام نقل نموده كه هر كه وَيْلٌ لِكُلِّ هُمَزَةٍ الخ در فرايض قرائت كند درويشى از او زايل شود و روزى بر وى فراخ گردد و از مردن بد ايمن گردد .\r\nو بدانكه حقتعالى بعد از اجمال خسران در سورة العصر تفصيل آن مىكند در اين سوره و مىگويد كه :\r\n* ( بِسْمِ اللَّه الرَّحْمنِ الرَّحِيمِ ) * آورده‌اند كه اخنس بن شريق ثقفى غيبت رسول اللَّه صلَّى اللَّه عليه و آله و سلَّم گفتى در حضور وليد بن مغيره و وليد از آن مبتهج و مسرور شدى و در غيبت با او شريك گشتى و چون رسول بر ايشان بگذشتى بدست و چشم بر وى طعنه زدندى و هر يك بدون يكديگر نيز با اهل كفر و عناد به اين عمل قبيح ارتكاب نمودندى حق سبحانه دربارهء ايشان فرمود .\r\n( 1 ) - * ( وَيْلٌ لِكُلِّ هُمَزَةٍ لُمَزَةٍ ) * و اى بر هر غيبت كنندهء در خفيه و طعنه زنندهء در مواجهه ويل علم دركه ايست از دركات دوزخ يا نام چاهى است در آن يا كلمهء عذاب است و تنوين از براى تعظيم اى ويل عظيم ، و بنا بر اين اختصاص نكرده به وصف مقدر باشد كه از تنوين معلوم مىشود و * ( هُمَزَةٍ ) * بمعنى كسر از اعراض مردمانست و غض از اغتياب ايشان و * ( لُمَزَةٍ ) * بمعنى طعن كردن در ايشان و بناء فعله دال است بر آنكه همزه و لمزة از عادت ايشان بود چون لعنه و ضحكه كه مستعمل نيست مگر در مكثر متعود ، و گويند همز طعن است بمواجهه و لمز غيبت است در غير مواجهه بر عكس معنى اول و اين قول حسن است و ابى عاليه و عطا از ابن زيد نقل است كه همز طعن و ضرب است بدست و لمز طعن به زبان و چشم ، و گويند اين آيه دربارهء امية بن خلف نازل شده كه هميشه بهمز و لمز حضرت رسالت پناه صلَّى اللَّه عليه و آله و سلَّم مشغول بودى و بر هر تقدير خصوص سبب نفى ما عدا نمىكند پس آيه شامل هر كسى باشد كه جامع اين صفت باشد و قوله :\r\n( 2 ) - * ( الَّذِي جَمَعَ مالًا ) * بدل است از كل و مجرور المحل و نمىتواند بود كه صفت همزه باشد به جهت آنكه مطابقه در تنكير و تعريف از شروط موصوف و صفت است و اينجا منتفى است پس معني آنست كه واى مر آن كسى را كه گرد كرد مال را * ( وَعَدَّدَه ) * و شمرد آن را مرة بعد اخرى ، يا شمارهء آن را نگاهداشت به جهت شدت محبت و فرط تعلق او به آن يا آن را عدتى و آلتى گردانيد كه به آن دفع حوادث كند و دشمن را مقهور گرداند يا آن را معد و آماده ساخته براى رسيدن نوازل و حوادث به آن كما\r\nقال علي عليه السّلام بشر مال البخيل بحادث او وارث\r\nو ميتواند بود كه اسم\r\n","description":"","footnote":"","page_name":" 341 ","page_number":341},
  {"content":"\r\nموصول منصوب يا مرفوع باشد بر ذم و تقدير اينكه أعنى الذى يا هو الذى جمع مالا و عدده .\r\n( 3 ) - * ( يَحْسَبُ ) * ميپندارد * ( أَنَّ مالَه ) * آنكه مال جمع كرده او و تقدير نموده او * ( أَخْلَدَه ) * جاويد خواهد ساخت او را در دنيا و به جهت اين او را دوست ميدارد هم چنان كه خلود را يا پندار او آنست كه حب مال او را از موت غافل خواهد ساخت يا امل او را دراز خواهد گردانيد يا پندارد كه او مخلد است و به جهت اين عملى مىكند كه مانند است به عمل كسى كه مظنهء موت نداشته باشد ، در اين تعريض است به آنكه مخلد سعى آخرت است كه آن اعمال صالحه است كه موجب خلود صاحب آنست در نعيم جاودانى و اما مال مخلد هيچكس نميشود در اين سراى فانى و مرويست كه اخنس چهار هزار دينار زر سرخ داشت و بعضى گويند كه ده هزار دينار و فرط تعلق او به آن در نهايت كمال رسيده بود و شدت محبت او به آن بمرتبهء غايت انجاميده با وجود اين يك ساعت از جمع مال ذاهل نبود و يك لمحه از كسب آن غافل نه و بشآمت اين غنى كفر و عناد او زياده شد و كمر معاندت و جحود حضرت رسالت صلَّى اللَّه عليه و آله و سلَّم محكم بر ميان بست و آخر همهء آن را گذاشت و بجهنم پيوست و به عذاب ابدى و عقاب سرمدى گرفتار شد .\r\n( 4 ) - * ( كَلَّا ) * ردعست از حسبان او يعنى نه چنين است آنچه پندار او است از تخليد مال او را در دنيا يا حقا كه * ( لَيُنْبَذَنَّ فِي الْحُطَمَةِ ) * هر آينه انداخته شود در حطمه يعنى در آتشي كه عادت او آنست كه حطم و كسر مىكند و درهم مىشكند هر چيزى را كه در او انداخته مىشود و اين نام در كه ايست از دركات دوزخ پس به جهت استهوال و استعظام آن ميفرمايد كه :\r\n( 5 ) - * ( وَما أَدْراكَ مَا الْحُطَمَةُ ) * و چه دانا گردانيد ترا تا بدانى كه چيست آتشى كه اين خاصيت دارد ، بعد از آن تفسير آن مىكند بقوله :\r\n( 6 ) - * ( نارُ اللَّه الْمُوقَدَةُ ) * حطمه آتش خداست كه بر او فروخته شد يعنى آتشى كه خداى بقهر و غضب خود آن را بر افروخته و هر چه حق آن را بر افروزد در نهايت حرارت و احراق باشد و ديگرى نتواند كه آن را فرو نشاند . اضافه آن به خدا به جهت آنست كه تا معلوم شود كه آن آتش مانند آتشهاى ديگر نيست ( 1 ) .\r\n\r\n","description":"","footnote":"\r\n( 1 ) حقتعالى اين آتش را بذات اقدس خود نسبت داده هم چنان كه كعبهء معظمه را به خود اضافه نموده كه * ( طَهِّرْ بَيْتِيَ . . . ) * نهايت اضافه تشريفيه در كلمهء بيتى و بيت اللَّه از جهت جلوهء اوصاف جماليه يعنى لطف و رحمت و فيض پروردگار است در آن سرزمين ولى در اينجا بمناسبت ظهور اوصاف جلال يعنى قهر و غضب خداوند است در اين آتش و توصيف فرموده اين آتش را به * ( الْمُوقَدَةُ ) * اشاره به آنكه افروزندهء آن خداوند توانا است و چون اين آتش را خداوند قهار افروخته است پس مسلما ميان اين آتش و آتشهايى كه افروزنده آنها بشر است تفاوتهاى بسيارى خواهد بود از آن جمله تفاوتيست كه حقتعالى خود اشاره فرموده است كه * ( الَّتِي تَطَّلِعُ عَلَى الأَفْئِدَةِ ) * زيرا كه آتشهاى دنيوى هر كه را فرو گرفت نخست پوست بدنش را ميسوزاند ( از جهت آنكه ذرات آتش مستقيما به جلد بدن اصابت نموده ) و پس از آن گوشت را و سپس استخوان را ميسوزاند بدينگونه كه بتدريج حرارت آتش از پوست به گوشت و از گوشت به استخوان رسيده و آنها را ميسوزاند لكن آن آتش خدايى در همان دم كه بدن را فرو ميگيرد از اجزاء و اطراف بدن در گذشته و بلا فاصله بر ميان دلها رسيده دلها را نيز مستقيما ميسوزاند .\r\n","page_name":" 342 ","page_number":342},
  {"content":"\r\n( 7 ) - * ( الَّتِي ) * آن آتشى كه * ( تَطَّلِعُ عَلَى الأَفْئِدَةِ ) * برآيد و غالب شود بر دلهاى يعنى از همهء اعضاء و اطراف در گذرد و بميان دل در آيد و همه ظاهر و باطن آن را فرو گيرد ، تخصيص افئدة كافر بذكر به جهت آن است كه دل او محل عقايد زايغه و ناشايسته و منشأ اعمال قبيحه و اخلاق نابايسته است و ديگر آنكه دل الطف اعضاء است و تألم او بأدنى اذيتى اشد و اصعب مىباشد پس تألم او باستيلاى نار جهنم بر او در غايت مرتبه باشد كه فوق آن متصور نباشد ، و بعضى گفته‌اند كه معني آنست كه آتش اول در باطن مشتعل شود و از آنجا سرايت به ظاهر كند بخلاف آتش دنيا .\r\n( 8 ) - * ( إِنَّها ) * بدرستى كه آن آتش * ( عَلَيْهِمْ مُؤْصَدَةٌ ) * بر كافران فرو بسته شده است ( 1 ) و اين ماخوذ است از أصدت الباب إذا اطبقته يعنى هم چنان كه در را بر چيزى فرو بندند آتش بر كفار فرو بسته شود .\r\n( 9 ) - * ( فِي عَمَدٍ مُمَدَّدَةٍ ) * ستونهايى كشيده شده يعنى هم چنان كه ستونها را بر درها كشند و آنها را به آن ستونها محكم ميگردانند همچنين آتش را بر كفار فرو بندند و آن را بر ايشان مضبوط و مستحكم گردانند اين تأكيد يأس ايشان است از خروج و يقين ايشان بحبس ابدى و عذاب دائمى يا آنكه كفار را ميان ستونها و ديوارهاى كشيده كه از آتش باشد جاى دهند و درهاى آن مكان را بر ايشان فرو بندند و * ( عَمَدٍ ) * بضمتين جمع عمود است چون قدم و قدوم و زبر و زبور و بفتحتين هم چنان كه قرائت بكر است جمع عميد چون افق و افيق و ادم و اديم ، مقاتل گفته كه درهاى آتشين را بر كفار فرو بندند و آن را بميخهاى آهنين كه از آتش ساخته باشند مسدود و محكم\r\n\r\n","description":"","footnote":"\r\n( 1 ) بعضى از قراء عمد بضمتين خوانده‌اند و برخى بفتحتين و بر هر تقدير جمع عمود بمعنى ستونست و جملهء فى عمد حال است از براى ضمير مجرور در عليهم يعنى آتش بر اينان فرو بسته شده حالكونهم موثقين فى عمد ممددة و محتمل است صفت باشد از براى آتش مانند مؤصدة اى كائنة فى عمد ممددة بأن تؤصد عليهم الأبواب و تمد على الأبواب العمد المطولة استيثاقا فى استيثاق لا يدخلها روح و لا راحة .\r\n","page_name":" 343 ","page_number":343},
  {"content":"\r\nسازند تا غم و حرارتش بايشان راجع شود و هيچ روح و راحت بر ايشان داخل نشود ، و از حسن منقول است كه عمد سرادقست حيث قال أَحاطَ بِهِمْ سُرادِقُها يعنى سرادق آتشين بر اهل دوزخ كشيده شود و بر ايشان فرو آيد و همه را احاطه كند . و قال الكلبى فى عمد مثل السوارى ممدودة مطولة تمد عليهم ، يعنى ستونهاى آتش كه بسيار دراز باشد بر ايشان كشيده شود ، و از ابن عباس روايتست كه فى عمد أي فى اغلال فى أعناقهم يعذبون بها يعنى عمد غلهاى آتشين است كه ايشان به آن معذب باشند و ميتواند بود كه معنى چنين باشد موثقين فى عمد ممددة مثل المقاطر التي يقطر فيها اللصوص يعنى آتش را بر كافران فرو بندند در حالتى كه موثق باشند و بند كرده در ستونهاى آتش كشيده كه مانند چوبهاى سوراخ دار باشند كه پايهاى محبوسان را در آن دارند اللهم أجرنا من النار يا مجير المستجار .\r\nعياشى باسناد خود از محمّد بن نعمان احول نقل كرده و او از حمران بن اعين و وى از ابو جعفر كه آن حضرت عليه السّلام فرمود كه كافران و مشركان در دوزخ زبان دراز كرده عصات اهل توحيد را سرزنش كنند و بايشان گويند توحيد شما بشما فايده نرسانيد و عذاب دوزخ را از شما دفع نكرد ما و شما مساوى يكديگريم حق سبحانه اين سرزش را از براى ايشان نپسندد و ملائكه را امر فرمايد كه شفاعت ايشان كنيد پس فرشتگان آن عددى را كه مشيت الهى به آن تعلق گرفته ايشان بر وفق مشيت او سبحانه شفاعت كنند بعد از آن بانبياء عليهم السّلام خطاب فرمايد كه شفاعت عصات امت خود كنيد ايشان نيز بر وفق مشيت شفاعت نمايند ، پس بمؤمنان خطاب رسد كه شفاعت عاصيان اهل ايمان كنيد ايشان نيز بر طبق ارادهء او سبحانه زبان بشفاعت بگشايند ، و عددى را كه مراد اللَّه باشد شفاعت كنند ، بعد از آن فرمايد كه\r\nأنا أرحم الراحمين اخرجوا برحمتى\r\nمن رحم كننده ترين رحم كنندگانم از دوزخ بيرون آييد برحمت واسعهء من پس همه عصات اهل ايمان چون ملخ از دوزخ بيرون پرند ، پس ابو جعفر عليه السلام فرمود كه\r\nثم مدّت العمد و اوصدت عليهم و كان و اللَّه الخلود\r\nيعنى بعد از آن ستونهاى آتش را بكشند بر درهاى آتشين و بر كفار فرو بندند و به خدا سوگند كه همه در ميان آن مخلد و جاويد بمانند و هرگز از آن خلاصي نيابند .\r\n","description":"","footnote":"","page_name":" 344 ","page_number":344},
  {"content":"\r\n\r\nسورة الفيل\r\nمكيست و پنج آيه است باجماع .\r\nو در حديث ابي آمده هر كه اينسوره را بخواند تا زنده باشد حق سبحانه او را از خسف و قذف و مسخ ايمن گرداند ، ابو بصير از ابو عبد اللَّه عليه السّلام روايت كرده كه هر كه در فرايض الم تر كيف بخواند فرشتگان با حيوانات و ساير جمادات از زمين هموار و كوه ها و سنگ و كلوخ و غير آن كه در عالم باشند براى او گواهى دهند كه او از نماز گذارندگانست و در روز قيامت منادى از جانب حضرت عزت ندا كند بشهود كه\r\n( صدقتم على عبدى قبلت شهادتكم له او عليه ادخلوا عبدى الجنة و لا تحاسبوه فانه ممن أحبه و احب عمله )\r\nشما در شهادت بندهء من صادق بوديد و من گواهي شما را براى او قبول كردم در آوريد بندهء مرا در بهشت و محاسبهء او مكنيد كه آواز آن كسانى است كه او را دوست ميدارم و دوست دارم عمل او را .\r\nو ببايد دانست كه چون حق سبحانه در سورة الهمزة ذكر آن چيزى فرمود كه معد و مهيا بود از عذاب براى طاعن و عايب و مغتاب و مايل به دنيا و تارك عقبى در اين سوره بيان عذابى مىنمايد كه بر اصحاب فيل نازل شده و مىفرمايد كه :\r\n* ( بِسْمِ اللَّه الرَّحْمنِ الرَّحِيمِ ) * روايات صحيحه و احاديث وثيقه وارد گشته و باجماع امت نيز بثبوت پيوسته كه ابرهة بن صباح اشرم از قبل اصحمه نجاشى كه ملك حبشه بود وجد نجاشى كه در عهد رسول صلَّى اللَّه عليه و آله بود پادشاه يمن شد و قصد هدم كعبه كرد و سبب آن بر سبيل تفصيل اين بود كه زرعه ذو نواس يهودى كه پادشاه حمير بود جمعى از ترسايان را كه مهتر ايشان عبد اللَّه قاهر بود و بر طريق اتفاق آنجا افتاده بودند بدين يهودى ترغيب نمود ايشان قبول نكردند بعضى را بكشت و بعضى را بسوخت و يكى از ايشان كه او را اوس بن نواس گفتندى اسبى خوب داشت بر آن نشسته بگريخت و نزد قيصر روم رفت و اين قضيه را بعرض رسانيد و مدد خواست تا اين انتقام از ايشان بخواهد قيصر گفت كه مسافتى دور است و نميتوانم كه به آن ضلع توجه نمايم اما كتابتى بملك حبشه نويسم كه بر دين ماست تا ترا اعانت نمايد و از ايشان انتقام بكشد چون نامه بملك حبشه رسيد مردى ارباط نام را با لشكرى عظيم بيمن فرستاد و به او امر كرد كه ثلثى از ايشان را بكش و ثلثى را از شهر آواره گردان اوس با لشكر بآنصوب رفته با ايشان قتال كرد و لشكر ذوانوس متفرق شدند ذوانوس\r\n","description":"","footnote":"","page_name":" 345 ","page_number":345},
  {"content":"\r\nروى بهزيمت گذاشت و لشكر ارباط در عقب او بشتافتند تا بكنار دريا رسيد اسب را در دريا راند و هلاك شد ، بعضى از ايشان را كشته و بعضى را آواره كرده و بعضى را همراه گرفته بيمن آورد و كيفيت حال را بملك حبشه اعلام كرد و ملك حبشه اين صورت را بنجاشى آنها نمود نجاشى فرمود كه بالشكر خود همانجا باش و بعد از مدتى ابرهه را با وى خصومت افتاد و ساز حرب كرده روى به يكديگر آوردند ابرهه گفت ما را خصومت افتاده و لشكر بىگناهند بيا تا ما وتر با هم حرب كنيم اگر تو مظفر شوى مملكت ترا باشد و اگر نه مرا پس بر اين قرار دادند و در ميدان محاربه در آمدند ارباط مردى تناور و جسيم بود و ابرهه كوتاه و حكيم غلام خود را ببهانه آنكه سلاح او را دارد همراه گرفته بود تا اگر عاجز شود غلام معاون وى باشد چون بنياد محاربه شد ارباط حربه بزد روى و دهان ابرهه بريده شد و به جهت اين وى را اشرم خواندندى ابرهه بيفتاد و غلام پيش آمد ارباط را زخمى بزد و بكشت لشكر بر ابرهه جمع شدند و او را حاكم خود ساختند اين خبر بنجاشى رسيد خشم گرفته نامه اى به ابرهه نوشت كه كيست كه به تو امر كرد كه با ارباط حرب كنى و وى را بكشى و اللَّه كه لشكرى بفرستم كه تا سرت را و خاك مملكت تو را به شهر خود آورم ابرهه نامه را مطالعه كرد و در حال بفرمود تا سرش را بتراشيدند پس موى سر خود را با پارهء خاك در انبانى كرده پيش نجاشى فرستاد و در نامه إنهاء كرد كه آنچه تو بر آن سوگند خوردى من بر آن كار كردم و بجا آوردم من بندهء توام و اين مملكت را براى تو محافظت ميكنم رأى رأى تست و حكم حكم تو و السلام ، نجاشى شاد شد و آن مملكت را براى او تفويض فرمود او را پادشاه حبشه گردانيد چون در موسم حج ديد كه مردمان از اطراف و جوانب متوجه مكهء معظمه شدند ابرهه صورت اين حال را پرسيد گفتند مقصد ايشان زيارت خانهء كعبه است عرق نخوتش در حركت آمد و داعيه كرد كه در مقابل آن خانه اى بسازد و همهء حجاج را از طواف خانه كعبه منع كرده بطواف آن خانه فرستد پس در صنعا كنيسه اى بساخت از رخام ملون در و ديوار آن را بجواهر و زر مرصع گردانيد و قليس نام نهاد و همه طوايف و قبايل را در ولايت يمن بطواف آن تكليف نمود و بنجاشى نامه نوشت كه من بنام تو كنيسه اى ساخته‌ام كه در جهان مثل آن نيست و مردم از جوانب ميآيند و طواف آن ميكنند و اميد هست كه چنان شود كه مردمان كعبه را بگذارند و بدين جانب آيند نجاشي شادمان گشت و او را انواع رعايت نموده تعظيم و تكريم او كرد و او در صدد آن شد كه وجوه حجاج را بدان صوب معطوف گرداند و اين صورت اگر چه بر قريش شاق بود اما\r\nجز شكيبايى چاره اى نداشتند يكى از بنى كنانه به خدمت آن خانه مشغول گشته رتبهء مجاورت يافت و شبى آن بيت محدث را بحدث آلوده\r\n","description":"","footnote":"","page_name":" 346 ","page_number":346},
  {"content":"\r\nساخته فرار نمود و اين خير در آفاق و اقطار منتشر گشت و طباع مردم از طواف آن متنفر گشت ابرهه از اين حال در غضب شده لشكرى جمع كرده با فيلان قوى پيكر مهيب منظر به قصد تخريب حرم محترم متوجه مكه معظمه شد ، و از مقاتل بن سليمان مرويست كه جماعتى از قريش به زمين نجاشى رسيدند در ساحل بحر كنيسه نصارى بود و عرب آن را هيكل ميگفتند و نجاشى و اهل آن سرزمين آن را سرماخان ( 1 ) گفتندى آنجا فرود آمدند و آتش افروختند و گوشت كباب كردند چون از آنجا رحلت نمودند بادى سخت پيدا شد و شراره آتش را در آن خانه انداخت و و بعضى از آن را بسوخت نجاشى در غضب شده ابرهه را بر تخريب كعبه امر كرد ابرهه فيل محمود را كه بعظمت جثه مشابه كوه بود با خود ببرد . و ضحاك گفته كه دوازده فيل بودند و بروايت واقدى هشت و در روايات ديگر آمده كه هزار فيل بودند و بهر بلده اى از بلاد عرب كه ميرسيد پادشاه آن بلاد با او بمحاربه بيرون مىآمد و اول پادشاهى كه با وى قتال آغاز كرد ذو نفر بود از ملوك حمير ابرهه بر او غالب آمده او را بگرفت و خواست كه وى را بكشد گفت مرا مكش كه من در اين عزم كه كرده اى اعانت و مدد تو كنم ابرهه او را نكشت و بند كرد و قبيله عك و اشعر با او متفق شدند و چون بقبايل خثعم رسيد نفيل بن حبيب با جمعى از خثعميان بقتال او بيرون آمدند ابرهه بر او نيز غالبشد و خواست كه او را بكشد وى نيز گفت من ترا يارى كنم و ابرهه او را نيز بند كرد و بطايف آمد ، مسعود بن معتب با اهل طايف بيرون آمد و گفت ايها الملك ما را با تو نزاع و جدالى نيست اگر خواهى ترا دليل فرستيم تا ترا بخانهء كعبه راه نمايد گفت چنين باشد پس مردى را با وى فرستادند نام او ابو رغال بود چون به نزديكى مكه بمنزلى رسيد كه آن را مغمّس خوانند بمرد و جان بمالكان دوزخ سپرد او را هم آنجا دفن كردند و عادت جارى شده كه هر كه به آنجا رسد سنگى بر گور وى زند .\r\nالقصه ابرهه از آنجا مردى با لشكرى عظيم پيش از خود به مكه فرستاد تا آنجا را غارت كنند وى بيامد و جميع مال حوالى حرم را جمع كرد و چهار صد شتر عبد المطلب را بگرفت شخصى نزد عبد المطلب كه حاكم و پيشواى اهل مكه بود فرستاد كه من آمده‌ام كه خانهء كعبه را خراب كنم اگر مانع شوى با تو قتال كنم و الا با تو كارى ندارم عبد المطلب كسى را به او فرستاد كه كار به پيغام گذارى راست نميآيد من بيايم و جواب گويم پس با جمعى از اولاد و اقارب و بزرگان قوم به آنجا رفت آن دو نفر كه ملك حمير بودند چون بشنيدند كه عبد المطلب خود ميآيد با ابرهه گفتند\r\n\r\n","description":"","footnote":"\r\n( 1 ) ما سرخشان خ - ل\r\n","page_name":" 347 ","page_number":347},
  {"content":"\r\nاى ملك عبد المطلب سيد قريش است و در همهء عرب او را مثل نيست و در شرافت و بزرگى بىهمتا است و او مرديست كه همهء مردمان را طعام ميدهد و در سهل و جبل طيور و وحوش را دانه ميبخشد بايد كه حرمت وى را نيكودارى و در جايى كه لايق مرتبهء او باشد بنشانى و رضاى او را بجويى و و سخن وى را بشنوى كه او سرافراز جميع عرب است اين بگفت و با عبد المطلب ملاقات كرده او را نزد ابرهه برد عبد المطلب نيكو روى و نيكو بالا و فصيح زبان بود و به او شوكت و هيبت تمام بود و نور محمّدى صلَّى اللَّه عليه و آله و سلَّم از ناصيهء او درخشان و تابان ابرهه چون او را بديد وقعى عظيم و هيبتى عجيب از او در دل وى نشست از تخت به زير آمده و وى را بر بالاى دست خود بر تخت بنشاند و خود به دو زانوى ادب بنشست و مترجم را طلبيد و گفت از او بپرس كه بچكار آمده اى عبد المطلب گفت ملازمان ملك چهار صد شتر مرا برده‌اند التماس آنست كه بفرمايد تا باز دهند ابرهه مترجم را گفت اين سخن عجيب است از اين مرد و دلالت بر خفت عقل او مىكند و خلاف آنچه مردمان ستايش او ميكردند كه بكمال عقل و دانش و جلالت و مكرمت تعريف او مينمودند از او ظاهر شد و وقع و مرتبه او از نظر من ساقط شد چه من با لشكرى عظيم آمده‌ام كه تا خانه را كه دين ايشانست و و شرف و فضل ايشان از آن و دين آباء و اجداد ايشان كه در قديم زمان بوده‌اند به آن تمام بوده خراب كنم او از آن سخن نميكند از شتران كركين خود سؤال مىكند مترجم اين سخن را بعبد المطلب باز گفت عبد المطلب گفت ( أنا رب المال ) من خداوند ما لم و بطلب مال خود آمده‌ام ( و للبيت رب إن شاء يحفظه و يمنعه ) آن خانه را خداونديست كه آن را نگاه ميدارد و منع متصديان آن خواهد كرد مرا به آن كارى نيست ، ابرهه از اينسخن هراسان و ترسان گشت و آن چنان خايف و انديشناك گشته كه خاموش شد و شتران را به او رد كرد عبد المطلب شتران را بكوهى فرستاد و روى به مكه نهاد و ابرهه آن چنان خايف و انديشناك به منزل ديگر آمد عبد المطلب با جمعى از قبايل عرب پيش وى رفت و گفت ثلثى از مال حجاز و تهامه به تو مىدهم كه ترك تخريب خانهء كعبه كنى قبول نكرد و گفت تا كعبه را خراب نكنم و خاك او بر پشت شتران و پيلان بديار خود نبرم جايى آرام نگيرم . عبد المطلب باز گشت و با قريش گفت كه بشعاب كوه ها رويد تا مضرتى نبينيد پس همه بشعاب جبال پنهان گشته عبد المطلب بيامد و حلقهء خانهء كعبه بگرفت و گفت .\r\n\r\nلا همّ إنّ المرء يمنع رحله فامنع حلالك\r\nلا يغلبوا بصليبهم و محالهم عدوا محالك\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nلا يدخلوا البلد الحرام إذا فأمر ما بدا لك\r\n\r\n\r\nيا ربّ لا أرجو لهم سواكا\r\nيا ربّ فامنع منهم حماكا\r\n\r\n\r\nإنّ عدوّ البيت من عاداكا\r\nإنّهم لم يقهروا قواكا\r\n\r\n\r\nفامنعهم أن يخربوا قراكا\r\n\r\nآن گاه بيرون آمد و در جايى متوارى گشت و آن شب كه در روزش معذب شدند اشعريان و خثعميان بسيار خايف شدند و در نفوس خود احساس عذاب ميكردند نيزه ها و شمشيرهاى خود را شكستند و با خداى خود شرط كردند كه در هدم كعبه اعانت لشكر ابرهه نكنند و چون صبح بر آمد ابرهه روى بكعبه نهاد با پيلان جنگى نفيل كه سيد خثعم بود بيامد و سر در گوش پيل محمود نهاد كه با شوكت و عظمت بود و پيشرو فيلان كه اگر وى برفتى ديگران برفتندى اگر باستادى همه باستادندى و با او گفت اى محمود دانى اينجا چه جايست اينحرم خدا و خانهء ويست زنهار كه گرد آن نگردى كه بهلاك ابدى گرفتار گردى اين بگفت و از ميان ايشان بگريخت و در بعضى كوه ها متحصن شد بس فيلبان هر چند مطرقه بر محمود ميزد يك قدم پيش نميرفت و فيلان ديگر همچنين بر جاى خود ايستاده بودند و وقت طلوع آفتاب بود كه حق سبحانه از جانب دريا مرغانى فرستاد بر شكل خطاف با هر يكى سه سنگ بود يكى در منقار و دو در چنگال و هر سنگى كوچكتر از نخود و بزرگتر از عدس ، عياشى باسناد خود از هشام بن سالم نقل كرده كه ابو عبد اللَّه عليه السّلام فرمود كه مرغانى مثل خطاف بودند و در منقار هر يك سنگى بود به مقدار عدسى بر بالاى سر هر يك مرغى بايستاد و هر كدام را كه سنگ بر سرش زدى از مقعدش بيرون آمدى و بر استخوان هر كه آمدى خورد كردى و على الفور هلاك گشتى و اگر بر آهن و زره آمدى درهم شكستى و سوراخ كردى ايشان روى بهزيمت نهادند و مرغان از پى ايشان ميرفتند و سنگ مىانداختند نفيل بن حبيب چون آن حالت مشاهده كرد گفت ( أين المفر الاله غالب و الاشرم مغلوب ) و در ايشان نگاه ميكرد تا همه هلاك شدند و أهل خثعم و اشعر را هيچ ضررى نرسيد و در ابرهه علتى پيدا شد كه همه انگشتان دست و پاى او بيفتاد و خون و ريم از وى روان شد و چون بصنعا رسيد سينه و شكمش ورم كرد و شكافته شد و بتركيد و بجهنم پيوست ، و از مقاتل بن سليمان مرويست كه چون ايشان قصد مكه كردند عبد المطلب ابو مسعود ثقفى را كه نابينا شده بود گفت در اين كار مصلحت چيست گفت با يكديگر بكوه حرى رويم و مشورت كنيم چون آنجا رفتند گفت رأى من آنست كه صد شتر هديه كنيم براى خانه خدا و هر يكى را نعلى بر گردن آويزيم و رها كنيم باشد كه لشكر ابرهه يكى را از ايشاى بكشد و خداى تعالى براى حرمت خانهء خود خشم گيرد پس همچنين كردند\r\n","description":"","footnote":"","page_name":" 349 ","page_number":349},
  {"content":"\r\nچون لشكر در رسيدند اول آهنگ شتران كردند و بعضى از آن را پى كردند حق سبحانه به جهت اين ايشان را مستأصل ساخت و چون شب در آمد عبد المطلب و ابو مسعود بر كوه حرى بودند هيچ آوازى نشنيدند و آتش لشكر ابرهه نميديدند در اين متعجب بودند تا روز شد ترسان ترسان اندك اندك پيش مىآمدند چون بلشكر گاه رسيدند همه را مرده ديدند زر و سيم و جواهر و ساير امتعه ايشان را جمع كردند عبد المطلب ابو مسعود را گفت يكى از تو و يكى از من پس مردم را خبر كردند و بمال ايشان را توانگر كردند و بشكر الهى مشغول شدند و در بعضى روايات آمده كه چون پيل محمود از نفيل اينسخن بشنيد روى از ديوار مكه بگردانيد و متوجه لشكر گاه شد و هر چند پيل با نان روى محمود را بجانب مكه ميكردند و ميزدند ميخسبيد و نميرفت و چون بجانب يمن و غير آن ميكردند بطريق هروله ميدويد و فيلان ديگر به جهت اعراض او از خانه پيش نميرفتند ابرهه در اينحال فرو ماند و جماعت قريش از بالاى كوه كسى را بر گماشته كه آيا حال بر چه منوال ميگذرد ناگاه از كنار دريا مرغان سياه يا سفيد جوق جوق و بقولى سياه با گردنهاى سبز و منقارهاى زرد پديد آمدند و گويند بعضى سياه و بعضى سبز بودند يكى بابرهه گفت بجانب يمن نگر و چون نگاه كرد آن مرغان را بديد گفت مرغانى مىبينم كه از كنار دريا روى به مكه نهاده‌اند و اينك بر بالاى سر ما\r\nرسيدند و اينها بر خلاف مرغان عربى و نجدى و تهامى و شامىاند و در منقار هر يك سنگى هست و هر گروهى از ايشان را مرغى سياه در پيش مىآيد گردن دراز و منقار سرخ در اينسخن بودند كه بر بالاى سر ايشان رسيدند و سنگها بر ايشان ريزان ساختند و بر هر سنگ نام صاحبش نوشته بود و همه را هلاك كردند مگر ابرهه كه تنها بجست و روى بحبشه نهاد و مرغى كه نامزد وى بود و بر هلاك او مقرر بود بر بالاى سر او ميرفت و ملازم وى بود تا بحبشه رسيد و چون به ببارگاه نجاشى در آمد آن مرغ بر بالاى سر وى پرواز ميكرد ابو يكسوم كه وزير ابرهه بود صورت حال را بعرض رسانيد نجاشى از روى تعجب پرسيد كه چگونه مرغانى بودند كه بسنگريزه چندين مبارز را هلاك ساختند وزير ابرهه را در اينحال نظر بر آن مرغ افتاده گفت اى ملك يكى از آن مرغها اينست همان لحظه آن مرغ سنگى كه داشت بر سرش افكند و هم در نظر نجاشى هلاك شد و اين براى آن بود تا نجاشى قوت قهر خدا را بداند و از اين صورت آيه عبرتى بر صحيفه دل نگارد .\r\nو ابو سعيد خدرى را از كيفيت آن مرغان پرسيدند گفت حمام مكهء منها كبوتران مكه از آنهايند .\r\nو عكرمه از ابن عباس روايت كرده كه حق سبحانه هر يك از طير أبابيل را سنگى سياه از گل خشك تيره در منقار نهاد و امر كرد بايشان كه آن را بديشان اندازند و آن سنگ به هيچ كس واقع نشد مگر كه حكه او را عارض شد ، و چون عضوى را ميخاريدند گوشت آن ميافتاد و آن مرغان را خرطوم\r\n","description":"","footnote":"","page_name":" 350 ","page_number":350},
  {"content":"\r\nبود چون خراطيم طيور و سرهاى ايشان چون سرهاى سباع و پنجه هاى ايشان چون پنجههاى سگ كه پيش از آن و بعد از آن هيچكس آن را نديده بود و نخواهد ديد ، و بعضى گفته‌اند كه مرغان در شبانگاه آمدند و در اول صباح ايشان را سنگ باران كردند ، از عكرمه مرويست كه هر كه را سنگ بر سر او مىخورد مجدور ميشد و اول جدرى كه در مردم ظاهر شد اين بود ( 1 ) و از محمّد بن اسحق روايت كرده‌اند كه تبّع چون بكثرت لشكر و حشمت و ابهت خود مستظهر شد بتسخير ممالك اشتغال نمود و چون بمدينهء طيبه رسيد در وادى قباء نزول نمود و در آنجا چاهى بكند و آن را بئر الملك ميگويند و مشهور است و در آن وقت اهل مدينه يهود و قبيلهء اوس و خزرج بودند تبّع با ايشان در مقام مقاتله در آمد و اول روز تا شب با ايشان قتال كرد و چون شب شد اهل مدينه اظهار نزول نموده نزل و علوفهء بسيار از براى ايشان بيرون فرستادند وى شرمنده شده ارادهء صلح كرد پس مردى از اوس كه او را احيحه بن جلاح گفتندى و شخصى از يهود كه بنيامين قرظى نام داشت از مدينه بيرون آمده نزد تبّع آمدند و احيحه آغاز مكالمه كرده گفت كه ما قوم توايم و بر تو واجب است كه رعايت ما كنى و استمالت نمايى بنيامين گفت اى ملك اين شهر منزل نبينى از انبياء خواهد بود كه حق سبحانه او را از قريش مبعوث سازد و از اين قصد بر گرد مبادا كه بسبب اين در ملك و حشمت تو قصورى پيدا شود وى از اين سخن متأثر شده قصد مكهء معظمه كرد و در دو شبانه روز بحوالى مكه رسيد حق سبحانه بادى در بدن او پيدا كرد كه دست و پاى او را در هم شكست و بدن او را متشنج ساخت وى كسي باهل مكه فرستاد كه و يحكم ما هذا الذى اصابنى ؟ اينچه بليه اى است كه به من رسيد ايشان گفتند اين به جهت قصد بد است كه بخاطر گرفته اى او گفت راست مىگوييد كه من به قصد هدم اينخانه به اين صوب آمده‌ام گفتند اين بيت اللَّه الحرام است هر كه اراده هدم آن كند هلاك شود گفت فكرى در مرض من كنيد و آن را معالجه نمائيد گفتند بدل قصد كن كه طواف اينخانه كنى و آن را جامه بپوشانى و براى آن هدى كنى او با خود اينقصد كرد حق سبحانه او را از اينمرض عافيت داد وى به مكه آمد و طواف خانه كرد و ميان صفا و مروه سعى نمود و خانه را جامه بپوشانيد و نحر در مكه كرد و مردمان را طعام داد و بيمن باز گشت و قبيلهء حمير او را بكشتند و پسرش نزد قيصر رفت و استغاثه كرد و در قصاص قاتلان پدر خود از او استعانت خواست قيصر نامه اى بنجاشى نوشت كه ملك\r\n\r\n","description":"","footnote":"\r\n( 1 ) علامهء طبرسى ( ره ) در مجمع از عكرمه چنين نقل فرموده : عن عكرمة عن ابن عباس قال دعا اللَّه الطير الأبابيل فأعطاها حجارة سوداء عليها الطين فلما حاذت بهم رمتهم فما بقى أحد منهم إلا اخذته الحكة و كان لا يحك الانسان منهم جلدا إلا تساقط لحمه و چنانچه ملاحظه ميكنيد لفظ جدرى در اين عبارت نيست بلكه حكه است و حكه در اصل بمعنى خارش بدنست و در اصطلاح اطباء قديم عبارتست از جرب يا سودايى كه موجب خارش شديد باشد و سزاوار بود در اينجا تأويلات باطلهء بعضى از متأخرين را كه اصرار دارند آيات قدرت پروردگار و خوارق عادات انبياء و اولياء را از جنبهء واقعى خود برگردانيده مستند بعوامل مادى و طبيعى بدانند عنوان كرده پاسخ آنان را بنويسم ولى چون محل گنجايش نداشت صرف نظر نموديم .\r\n","page_name":" 351 ","page_number":351},
  {"content":"\r\nحبشه بود بر مضمون آنكه اعانت پسر تبّع كن و در طلب قصاص قتلهء پدرش يارى ده نجاشى شصت هزار مرد را همراه او كرد و روزبه را بر ايشان امير ساخت و ايشان با حمير مقاتله كردند و غالب آمدند و در صنعا در آمدند و آن را مسخر كردند و به يمن آمده آن را نيز تسخير كردند و ابرهه كه از اصحاب روز به بود ملقب به ابو يكسوم به روزبه گفت كه من بامارت از تو اولايم در ميان ايشان منازعه واقع شد و ابرهه بر او غالب گشته او را بكشت و نجاشى از اين در غضب شد ابرهه او را بسخنان مكر آميز بفريفت و از خودش خشنود ساخت نجاشى امارت را به او تفويض فرمود او در اندك مدتى ترقى كرد و همه را محكوم حكم خود ساخت و در يمن كنيسه اى ساخت و مردم را بطواف آن ترغيب نمود چنان كه مذكور شد عربى آن خانه را ملوث ساخت وى در غضب شد و به قصد تخريب مكه توجه كرد و بطريقى كه سمت تحرير يافت مستأصل گشت .\r\nو اكثر علما بر آنند كه مولود آن حضرت صلَّى اللَّه عليه و آله در عام الفيل بود ، و مقاتل گفته كه پيش از مولود آن حضرت بچهل سال بود و نزد كلبى به بيست و سه سال ، و صحيح قول اول است و مؤيد اينست كه عبد الملك مروان از عتاب بن اشيم كنانى ليثى پرسيد كه تو بزرگترى يا پيغمبر گفت رسول اللَّه أكبر منى و أنا أسن منه أتى رسول اللَّه عام الفيل و وقعت على روث الفيل ، و از عايشه مرويست كه گفت من در مكه قايد و سائس فيل را ديدم كه هر دو كور گشته بودند و زمين گير شده و از مردمان گدايى ميكردند ، حق سبحانه پيغمبر صلَّى اللَّه عليه و آله و سلَّم را از اين واقعه خبر داد و گفت اى محمد .\r\n( 1 ) - * ( أَ لَمْ تَرَ ) * آيا نديدى * ( كَيْفَ فَعَلَ رَبُّكَ ) * چگونه كرد پروردگار تو * ( بِأَصْحابِ الْفِيلِ ) * بخداوندان فيل يعنى ابرهه و لشكريان او كه فيل محمود با ايشان بود يا هشت فيل يا دوازده فيل يا هزار چنان كه گذشت ، و مقاتل گفته كه همين فيل محمود بود و بنا بر تعدد توحيد فيل به جهت آنست كه اسم جنس است و اگر چه حضرت رسالت صلَّى اللَّه عليه و آله و سلَّم مشاهدهء اين واقعه نكرده بود ليكن چون آثار آن را ديده بود و اخبار آن را بتواتر شنيده بر وجهى كه آن متيقن گشته پس گوئيا كه آن را ديده بود . و گويند رؤيت بمعنى علم است يعني آيا ندانستى ، و استفهام از براى تقرير است يعنى بيقين او را ديده و دانسته اى و ايثار لفظ * ( كَيْفَ ) * بر ( ما ) به جهت آنست كه ( ما ) از براى استفهام جنس آن است و * ( كَيْفَ ) * از براى سؤالست از صفتى كه لازم حال آنست و مراد ثانى است زيرا كه غرض تذكير آن چيزيست كه در او بود از وجوه دلالت بر كمال علم او سبحانه و قدرت او و عزت نبى و شرف رسول خود صلَّى اللَّه عليه و آله و سلَّم چه آن از جملهء تأسيسات عزت و شرافت و نبوت آن حضرت است زيرا كه سمت ذكر يافت كه اين قضيه در سالى واقع شد كه آن حضرت متولد\r\n","description":"","footnote":"","page_name":" 352 ","page_number":352},
  {"content":"\r\nگشت ، و * ( كَيْفَ ) * منصوبست بفعل نه به * ( أَ لَمْ تَرَ ) * زيرا كه * ( كَيْفَ ) * متضمن معنى استفهامست كه مقتضى صدارت است .\r\n( 2 ) - * ( أَ لَمْ يَجْعَلْ ) * آيا نگردانيد و نيفكند * ( كَيْدَهُمْ ) * مگر ايشان را كه در ترويج كنيسهء خود و تخريب كعبه داشتند * ( فِي تَضْلِيلٍ ) * در تضييع و ابطال و تباهى و گمراهى يقال ضلّ كيده إذا جعله ضالا و ضايعا و امرء القيس را ضلَّيل ميگفتند زيرا كه تضليل و تضييع ملك پدر خود كرد مراد آنست كه ايشان اول بناى قليس كردند و خواستند كه امر خود را مستحكم سازند به صرف وجوه حاج به آن حق سبحانه تضييع كيد ايشان كرد باحداث حدث اعرابى يا بايقاع نار مشتعل در آن و بعد از آن اراده نمودند تخريب كعبه را حقتعالى تضليل ايشان كرد بارسال طيور بر ايشان كما قال :\r\n( 3 ) - * ( وَأَرْسَلَ عَلَيْهِمْ ) * و فرستاد بر ايشان از طرف ساحل درياى هند * ( طَيْراً ) * مرغان * ( أَبابِيلَ ) * در حالتى كه گروه گروه بودند طير اسم جنس است و لهذا أبابيل به صيغه جمع واقع شده و آن جمع إباله است كه عبارتست از حزمهء كبيره و وجه مشابهت هر جمعى از طيور به آن تضأم و اجتماع آنهاست و كسايى گفته جمع ابوله است چون عجوله بمعنى جماعت و گويند ابابيل جمعى است كه واحد ندارد چون عباديد و اينقول ابو عبيده و فراء است حاصل كه حق سبحانه مرغان متفرد متفرقه بر ايشان فرستاد .\r\n( 4 ) - * ( تَرْمِيهِمْ ) * ميافكند ايشان را * ( بِحِجارَةٍ مِنْ سِجِّيلٍ ) * بسنگى از سنگ گلين يعنى گل سنگ شده و اين معرب سنگ گل است ، و لهذا ابن عباس فرموده آن گل پخته بود هم چنان كه آجر را ميپزند ، و گويند از سجل مأخوذ است بمعنى دلو كبير يا از اسجال بمعنى ارسال چه عذاب موصوف بارسالست كما قال وَأَرْسَلَ عَلَيْهِمْ طَيْراً فارسلنا عليهم الطوفان يا از سجل بمعنى سنگى كه از جملهء عذاب مكتوب و مدون بود در لوح محفوظ ، از عبد اللَّه مسعود مرويست كه مرغان فرياد كردند و سنگها را انداختند و حق سبحانه بادى سخت بفرستاد تا به قوت تمام آن سنگها بر سر و بدن ايشان فرود آمد و از طرف ديگرشان بيرون رفت .\r\n( 5 ) - * ( فَجَعَلَهُمْ ) * پس گردانيد خدا ايشان را بدان سنگها * ( كَعَصْفٍ ) * چون برگ كاه * ( مَأْكُولٍ ) * خورده شده يعنى خوره در وى افتاده و نابود كرده يا همچه كاهى كه دواب آن را خورده باشد و سرگين گردانيده بنا بر اين معنى حق سبحانه تقطع اوصال ايشان را تشبيه فرموده است بتفرق اجزاى روث يا دانه اى كه آن خورده شده باشد و گاه خالى باقى مانده و بنا بر اين مراد افناى ايشانست و ابقاى ثياب و امتعهء ايشان و بر هر تقدير كنايه است از استيصال ايشان و شبهه اى\r\n","description":"","footnote":"","page_name":" 353 ","page_number":353},
  {"content":"\r\nنيست كه اين آيه از اعظم آيات داله و معجزات قاهره است بر كمال قدرت او سبحانه چه مرغان ضعيف را امر كرد تا سنگهاى گلين را كه مقدار عدسى بود بر سر ايشان انداختند و همه بسبب آن هلاك گشتند و اين تنبيه است بر وجوب معرفت او سبحانه و دلالت واضحه بر ظهور پيغمبر صلَّى اللَّه عليه و آله و سلَّم چه آن حضرت در آن سال متولد شد چنان كه گذشت و در اين حجت لايحه ايست و بينه ، قاصمه و ظهور فلاسفه و ملاحده را و الزام منكران آيات خارقه عادات ايشان چه ايشان را ممكن نيست نسبت دادن امر اصحاب فيل بطبع و غير آن هم چنان كه نسبت مىدهند صيحه و ريح عقيم و خسف و غير آن را از عذابى كه بر امم ماضيه واقع شد بطبع و دهر زيرا كه از جملهء بديهيات است كه ارسال طيور باحجار معده براى هلاكت جماعت معينه دون غير ايشان بر طريقى كه مذكور شد از اسرار طبيعت روزگار نيست كه هر كه اندك عقلى و دركي دارد بيقين ميداند كه اين از فعل او سبحانه است كه مسبب اسباب و مذلل صعاب است نه از فعل غير او و اين واقعه بر كيفيت مذكوره از مسلميات جميع مسلم و كافر است و هيچكس نيست كه انكار او كرده باشد يا كند و بتواتر ثابت گشته كه چون پيغمبر اين سوره را بر اهل مكه خواند هيچكس انكار او ننموده و همه تصديق او كردند با وجود شدت حرص ايشان بر تكذيب آن حضرت و اعتناء ايشان بر رد قول او و ايشان قريب العهد بودند باصحاب فيل پس اگر اين واقعه نزد ايشان حقيقتى و اصلى نمىداشت البته انكار و جحود ميكردند و به جهت حقيقت و صحت اين قضيه است نزد ايشان كه آن را تاريخ ساخته‌اند هم چنان كه بناى كعبه و موت قصى و غير آن را تاريخ گردانيده‌اند و أكثر شعراى ايشان اين قضيه را در سلك نظم كشيده‌اند ، و از آن جمله امية بن ابى صلت در قصيدهء خود گفته كه :\r\n\r\nإنّ آيات ربّنا بيّنات\r\nما يماري فيهنّ إلَّا الكفور\r\n\r\n\r\nحبس الفيل بالمغمّس حتى\r\nظلّ يحبو كأنّه معقور\r\n\r\nو قال عبد اللَّه بن عمرو بن مخزوم :\r\n\r\nأنت الجليل ربّنا لم تدنس\r\nأنت حسبت الفيل بالمغمّس\r\n\r\n\r\nمن بعد ما همّ بشيء مبلس\r\nحبسته في هيئة المكركس\r\n\r\nأى المنكس ، و قال ابن الرّقيّات :\r\n\r\nو استهلَّت عليهم الطير بال\r\nجندل حتّى كأنه مرجوم\r\n\r\nو غير از اين اشعار در كلام ايشان بسيار است .\r\n","description":"","footnote":"","page_name":" 354 ","page_number":354},
  {"content":"\r\n\r\nسورة القريش\r\nمكيست و پنج آيتست نزد حجازيان و چهار نزد غير ايشان اختلاف در آيه مِنْ جُوعٍ است كه حجازيست .\r\nو ابى بن كعب از حضرت پيغمبر صلَّى اللَّه عليه و آله و سلَّم روايت كرده كه هر كه لإِيلافِ قُرَيْشٍ بخواند حق سبحانه و تعالى او را بعدد هر كه طواف كعبه كرده و در آنجا معتكف شده ده حسنه بدهد ، و ابو بصير از حضرت ابى عبد اللَّه عليه السّلام روايت نمود كه هر كه لإِيلافِ قُرَيْشٍ بخواند حق سبحانه و تعالى او را در روز قيامت بر مركبى از مراكب بهشت سوار كند و ببهشتش رساند و او را بر موائد بنشاند و عياشى باسناد خود از مفضل بن صالح نقلكرده كه گفت من از ابو عبد اللَّه عليه السّلام شنيدم كه ميفرمود\r\nلا تجتمع بين سورتين فى ركعة واحدة إلا الضحى و الم نشرح و الم تر كيف . و لايلاف\r\nو هر يك از ايندو در حكم سورهء واحده‌اند ، و مرويست كه ابى بن كعب در صحف خود ميان آيند و سوره ببسمله فصل نكرده و عمر بن ميمون از دى روايت كرده كه نماز شام را در خلف عمر بن خطاب ميگذاردم وى در ركعت اولى وَالتِّينِ وَالزَّيْتُونِ قرائت ميكرد و در ثانيه أَ لَمْ تَرَ كَيْفَ . و لإِيلافِ قُرَيْشٍ و باجماع علماى ما نيز جمع ميان ايندو سوره در نماز واجب است اما با وجوب بسمله بينهما وام هانى دختر ابو طالب از سيد عالم صلَّى اللَّه عليه و آله روايت كرده كه خداى تعالى قريش را بر قبايل ديگر بهفت چيز تفصيل داد يكى آنكه مرا از ايشان گردانيد ، دوم نبوت را در ميان ايشان وضع فرمود سوم آنكه ايشان را حجّاب كعبه ساخت ، چهارم نصرت حاج و سقايت را بايشان تفويض فرمود ، پنجم آنكه مظفر گردانيد ايشان را بر اصحاب فيل ، ششم سوره اى بديشان كرامت فرمود كه كسى ديگر را بايشان شريك نساخت يعنى لإِيلافِ .\r\nو بدانكه چون حق سبحانه عظم ذكر نعمت خود كرد بر اهل مكه كه آن مظفر ساختن ايشان بود و استيصال اصحاب فيل در عقب آن بيان نعمت ديگر مىكند براى ايشان بقوله :\r\n( 1 ) -\r\n* ( بِسْمِ اللَّه الرَّحْمنِ الرَّحِيمِ لإِيلافِ قُرَيْشٍ ) * در بعضى تفاسير آورده‌اند كه قريش را براى تجارت دو سفر بود زمستان به يمن رفتند و تابستان بشام و اهل يمن و شام و ساير مردمان ايشان را اهل\r\n","description":"","footnote":"","page_name":" 355 ","page_number":355},
  {"content":"\r\nحرم و ولاة بيت اللَّه گفتندى و حرمت تمام داشتندى و از غارت ايمن بودندى و حق سبحانه براى اثبات اين نعمت بر ايشان اين سوره را فرستاد و قريش باصح روايات لقب نضر بن كنانه است و هر كس از عرب كه نسبت او بنضر منتهى مىشود قرشى است و بعضى از علماى انساب بر آنند كه قريش لقب فهر بن مالك است كه نبيرهء نضر است و اين مأخوذ است از قريش كه دابهء عظيمه ايست در دريا و مزاحم كشتى مىشود و بهر چه ميرسد مىخورد و از هيچ چيز انديشه ندارد مگر از آتش و معاويه از ابن عباس پرسيد كه چرا قريش به اين نام تسميه يافته‌اند فرمود به جهت آنكه مشابه دابه‌اند كه در بحر است در آنكه ميخورند و كسى ايشان را نميخورد و فايق و غالباند و مغلوب كسى نميشوند و تصغير اسم به جهت تعظيم است ، و بعضى گفته‌اند كه قريش را از قرش گرفته‌اند كه بمعنى كسب است زيرا كه ايشان كساب بوده‌اند در تجارت و تردد نمودن در بلاد ، و جار و مجرور متعلَّق است به لْيَعْبُدُوا اگر چه بعد از اين مذكور است يعنى براى الفت گرفتن قريش .\r\n( 2 ) - * ( إِيلافِهِمْ ) * اين بدل مجرور است يعنى به جهت خو گرفتن ايشان * ( رِحْلَةَ الشِّتاءِ ) * به سفر زمستان * ( وَالصَّيْفِ ) * و تابستان .\r\n( 3 ) - لْيَعْبُدُوا پس بايد كه بپرستندبَّ هذَا الْبَيْتِ پروردگار و خداوند اين خانه معظمه را كه تعظيم و تكريم ايشان بسبب آن است ، اطلاق لإِيلافِ اولا و ابدال از آن بايلافى كه مقيد بر حلتين است به جهت تفخيم امر ايلافست و تذكير و تعظيم اين نعمت ، و نصب رِحْلَةَ بايلاف است كه مفعول به است از قبيل قوله إِطْعامٌ فِي يَوْمٍ ذِي مَسْغَبَةٍ يَتِيماً و مراد از رِحْلَةَ الشِّتاءِ وَالصَّيْفِ رحلتى الشتاء و الصيف است و افراد آن به جهت آمن التباس است ، و ذكر ( فاء ) ميان متعلق و متعلق به جهت آنست كه كلام در معنى شرط است زيرا كه مقصود از اين كلام آنست كه نعم خداى بر قريش از حد و احصاء متجاوز است پس اگر نميپرستند او را به جهت جميع نعمتى كه بايشان عطا فرموده پس بايد كه بپرستند او را به جهت اين نعم ظاهره كه ايلاف ايشان است برفتن به سفر زمستان كه سفر يمن است و تابستان كه سفر شام است و نزد بعضى متعلق جار و مجرور محذوف است و تقدير اينست كه اعجبوا لايلاف قريش الرحلتين و لعبادتهم الاصنام ، يعنى تعجب نمائيد براى نعمت و الفت يافتن قريش به رحلتين و براى عبادت ايشان مرا صنام را ، مراد آنست كه محل تعجب است اينكه من ايشان را اين نعمت و حرمت داده‌ام و ايشان از پرستش من بپرستش بتان مشغول شده‌اند ، و نزد جماعت ديگر متعلقست به فَجَعَلَهُمْ كَعَصْفٍ مَأْكُولٍ و مؤيد اينست اينكه در مصحف ابى ميان دو سوره بسمله نيست چنان كه گذشت پس معنى اينست كه حق سبحانه اصحاب فيل را چون عصف مأكول گردانيد و همه را هلاك كرد به جهت ايلاف قريش و نظام حال ايشان ، و بسبب اينست كه مردمان\r\n","description":"","footnote":"","page_name":" 356 ","page_number":356},
  {"content":"\r\nاحترام ايشان ميدارند و بفراغت و امنيت به سفر يمن و شام مىروند و در هر جا كه فرود مىآيند اعزاز و احترام ايشان مينمايند و اصلا دغدغه حرامى و خوف اعداء ندارند هيچكس را جرأت آن نيست كه متعرض ايشان شوند و چون بنعمتى اين چنين مخصوص گشته‌اند پس بايد كه بپرستند خداوند اين خانه بزرگوار را نه غير او را ( 4 ) - * ( الَّذِي أَطْعَمَهُمْ ) * آن خداوندى كه طعام داد ايشان را بدين دو رحلت و سير گردانيد * ( مِنْ جُوعٍ ) * از گرسنگى ، و تنكير جوع براى تكثير و تعظيم است يعنى بعد از آن كه بسبب شدت فقر و فرط فاقه در نهايت فقر و فاقه و گرسنگى بسر ميبردند و و به جهت اين ارواث و عظام و جيف ميخوردند حق سبحانه ايشان را بوسيله اين دو رحلت اموال بىشمار و ارزاق بسيار بايشان كرامت فرمود و ايشان را از آن گرسنگى برهانيد و متنعم گردانيد تا آنكه اموال و اسباب و عدد ايشان از همه بيشتر شد .\r\n* ( وَآمَنَهُمْ ) * و ايمن ساخت ايشان را به جهت اين حرم محترم * ( مِنْ خَوْفٍ ) * از ترس عظيم آنها كه در حوالى مكه‌اند و در نواحى ساير بلاد يمن و شام و يكديگر را ميكشتند و و غارت مىكردند يا از خوف اصحاب فيل و غارت ديار مكه و هجوم ساير اعداء بر آن يا از ترس جذام كه هرگز بايشان نرسيده بود ، و گويند كه اين بدعاى ابراهيم عليه السّلام بود . و سالم از پيغمبر صلَّى اللَّه عليه و آله روايت كرده كه مكه و مدينه و گرد او جذام را سود دارد . و از حضرت أمير المؤمنين عليه السّلام مرويست كه مراد از * ( آمَنَهُمْ مِنْ خَوْفٍ ) * آنست كه حق سبحانه و تعالى ايشان را ايمن گردانيد از خوف آن كه خلافت در ميان غير ايشان باشد ، و از حضرت رسول صلَّى اللَّه عليه و آله نقلست كه حق سبحانه از فرزندان اسمعيل بنى كنانه را برگزيد و از بنى كنانه قريش را و از قريش هاشم و از هاشم مرا ، و از كلبى منقولست كه اول كسى كه اول از مكه سفر كرد و بشام رفت و از آنجا متاع و طعام آورد هاشم بن عبد مناف بود و بعد از آن قريش در تجارت دلير شدند و در بلاد متباعده تردد مينمودند تا صاحب خدم و حشم و اموال وافانى گشتند و بر جميع اهل زمان خود فايق شدند و نام هاشم عمرو العلاء بود و چون از براى مردمان هشم تريد ميكرد و به آن اطعام مردمان مىنمود خصوصا در زمان قحط و غلا از اين جهت به اين اسم ملقب گشت كما قال الشاعر :\r\n\r\nيا ذا الَّذي طلب السماحة و النّدى\r\nهلَّا مررت بآل عبد مناف\r\n\r\n\r\nلو أن مررت بهم تريد قراهم\r\nمنعوك من جهد و من ايجاف\r\n\r\n\r\nالرّائشين و ليس يوجد رائش\r\nو القائلين هلمّ للأضياف\r\n\r\n\r\nو الخالطين غنيّهم بفقيرهم\r\nحتى يصير فقيرهم كالكافي\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nعمرو العلا هشم التريد لقومه\r\nو رجال مكّة مسنتون عجاف\r\n\r\n\r\nسفرين سنّهما له و لقومه\r\nسفر الشتاء و رحلة الأصياف\r\n\r\nو قال أيضا .\r\n\r\nتحمّل هاشم ما ضاق عنه\r\nو أعيا أن يقوم به ابن بيض\r\n\r\n\r\nأتاهم بالغرائر متأقات\r\nمن أرض الشام بالبرّ النفيض\r\n\r\n\r\nفوسع أهل مكّة من هشيم\r\nو شاب البرّ باللَّحم الغريض\r\n\r\n\r\nسورة أ رأيت\r\nو اينسوره را الدين و ماعون نيز خوانند و مكيست و نزد ضحاك مدنى و گويند بعضى مدنى و بعضى مكيست . و هفت آيه است نزد اهل عراق و شش نزد غير ايشان و اختلاف در آيهء يُراؤُنَ است كه عراقيست .\r\nو ابى بن كعب از سيد عالم صلَّى اللَّه عليه و آله و سلَّم روايت كرده كه هر كه اينسوره را بخواند حق سبحانه و تعالى او را بيامرزد اگر زكات مال داده باشد ، و عمرو بن ثابت از ابو جعفر عليه السّلام نقل كرده كه هر كه أَ رَأَيْتَ الَّذِي يُكَذِّبُ بِالدِّينِ را قرائت كند در فرايض و نوافل حقتعالى نماز و روزهء وى را قبول فرمايد و آنچه در دنيا از او صادر شده حساب ننمايد .\r\nو بدان كه حق سبحانه چون در سوره مذكوره ذكر نعم خود نمود بر قريش در اين سوره اظهار تعجب مىفرمايد از تكذيب ايشان با وجود اعطاء عظم نعم خود بر ايشان و مىگويد كه :\r\n( 1 ) -\r\n* ( بِسْمِ اللَّه الرَّحْمنِ الرَّحِيمِ أَ رَأَيْتَ الَّذِي يُكَذِّبُ ) * آيا ديدى اى محمّد و دانستى آن كسى را كه تكذيب مىكند * ( بِالدِّينِ ) * بروز جزاء يا بدين اسلام و باور نميدارد آن را با وجود وضوح امر آن و قيام حجج بينه بر صحت آن بعضى از مفسران بر آنند كه نصف اول اينسوره در شأن كافران است و نصف آخر در بارهء منافقان ، و كلبى گفته كه اينسوره دربارهء عاص بن وائل سهمى فرود آمد ، و نزد سدى و مقاتل بن حيان در شأن وليد مغيره نزول يافته ، و عطاء از ابن عباس نقل كرده كه دربارهء مردى بخيل از\r\n","description":"","footnote":"","page_name":" 358 ","page_number":358},
  {"content":"\r\nمنافقان فرود آمده ، و از ابن جريج روايت كرده‌اند كه ابو سفيان بن حرب در هر هفته دو شتر را نحر كردى و چون يتيمى بيامدى عصا بر وى زدى و او را چيزى ندادى حقتعالى اينسوره را در شأن او فرستاد ، و بعضى ديگر بر آنند كه ابو جهل تكذيب قيامت كردى و هر گاه يتيمى بديدى او را بوقت طلب طعمه و كسوه از مال خود بزدى و براندى و پيوسته مردمان را از انفاق باز داشتى حق سبحانه اينسوره را انزال فرمود و احتمال دارد كه * ( الَّذِي ) * از براى جنس باشد و شامل جميع مكذبان روز جزاء و صحيح آنست كه از براى عهد باشد بقرينه آيه ما بعد و معنى استفهام تعجب است از حال آن مكذب يعنى آيا شناختى آنكه مكذب روز جزاء است چه كس است و اگر نشناختى او را .\r\n( 2 ) - * ( فَذلِكَ الَّذِي ) * پس او آن كس است * ( يَدُعُّ الْيَتِيمَ ) * كه دفع مىكند بعنف و ستم يتيم را و ميراند او را بشدت و خشونت و زجر قبيح .\r\n( 3 ) - * ( وَلا يَحُضُّ ) * و تحريص نميكند و ترغيب نمينمايد اهل خود را و ساير مردمان را * ( عَلى طَعامِ الْمِسْكِينِ ) * بر طعام دادن درويش محتاج يعنى نميدهد و نه مردمان را بدان امر مىكند به جهت عدم اعتقاد او بروز جزاء و لهذا اينجمله مرتب شده است بر يكذب بلفظ ( فا ) يعنى علاقه تكذيب بجزاء منع معروف است و اقدام بر ايذاى ضعيف پس اگر مصدق روز جزا ميبود و موقن وعيد هر آينه از عقاب او ميترسيد و به اين امر قبيح كه دفع يتيم است و عدم تحريص مردمان بر اطعام اقدام نمينمود و چون بر آن جرأت نموده پس معلوم شد كه او مكذب است و هر گاه دفع يتيم و تحريص بر اطعام كه رداعت و قبح آن احطست از عدم مبالات بصلاة كه از اركان اسلام است بسبب تكذيب باشد بروز جزاء .\r\n( 4 ) - * ( فَوَيْلٌ ) * پس سختى عذاب * ( لِلْمُصَلِّينَ ) * براى نماز گذارندگان ريائيست يعنى ابن ابى و اصحاب او ، يا همه منافقان :\r\n( 5 ) - * ( الَّذِينَ هُمْ ) * آنان كه ايشان * ( عَنْ صَلاتِهِمْ ) * از نماز خود * ( ساهُونَ ) * غافلان و بيخبرانند و آن را وقعى نمينهند و حسابي برنميگيرند به جهت عدم اعتقاد ايشان به ثواب آن و عدم خوف عقاب به ترك آن و اينكه در ظاهر اقدام بر آن مينمايد به جهت دفع ضرر اهل اسلام است از خود و لهذا در خلوت و خفيه ترك آن ميكنند و چون بمجالس جماعت حاضر مىشوند در نظر مردمان بشروط و آداب ميگذارند كما قال :\r\n( 6 ) - * ( الَّذِينَ هُمْ يُراؤُنَ ) * آنان كه ايشان ريا ميكنند در كردار خود تا مردمان ايشان\r\n","description":"","footnote":"","page_name":" 359 ","page_number":359},
  {"content":"\r\n( 7 ) - * ( وَيَمْنَعُونَ الْماعُونَ ) * و منع ميكنند مال زكات را از اهل استحقاق يعنى آن را نميدهند پس ذكر ( فا ) به جهت افاده معنى شرط و جزاء است و حقيقت معنى اينكه چون عدم مبالات با يتيم از ضعف دين است و موجب ذم و توبيخ پس غفلت از نماز كه عماد دين است و فارق ميان اسلام و كفر و ريا كه شعبه اى از كفر است و منع زكات كه شقيق نماز است و قنطرهء اسلام احقست به آن و لهذا ويل را بر آن مرتب گردانيده و ميتواند بود كه ( فا ) سببيه باشد و معنى ( فويل لهم ) و بنا بر اين وضع مصلين در موضع ضمير به جهت دلالت است بر معامله اين با خالق و مخلوق و اشعار بر آنكه ايشان با وجود تكذيب و منع و عدم ترغيب از نماز ساعىاند و مرائى آن و غير مزكى اموال خود شبهه اى نيست بر آنكه تكذيب بروز جزاء اضر اشياء است بر صاحب خود چه آن مانع جميع دواعى خيرات است و باعث جميع اقسام شرور ، از ابن عباس و مسروق مرويست كه ساهيان از نماز اجلاف و فسقهء اهل اسلامند كه تأخير در نمازهاى مفروضه ميكنند از اوقات آن و به جهت عدم تقييد و ضعف اعتقاد آن را سهل مىپندارند و اگر احيانا به آن اقدام مىنمايند ملاحظهء شرايط و اركان آن نميكنند چه ركوع و سجود را كما ينبغى مرعى نميدارند و اكثر اهل اسلام متصف باينند نعوذ باللَّه من ذلك و قول اول منقول است از حضرت امير المؤمنين عليه السّلام و بروايت ديگر از ابن عباس مرويست كه قتاده فرموده ساهون عنها أى لا يبالون صلوا ام لم يصلوا و قال الضحاك هم الذين يتركون الصلاة و عن الحسن هم الذين ان صلوها صلوها رياء و إن فاتتهم لم يندموا . انس گفته كه الحمد للَّه كه حق سبحانه عَنْ صَلاتِهِمْ گفته نه فى صلوتهم كه مراد از آن سهوى باشد كه آدمى را در نماز واقع شود بدون عمل ، و عياشى باسناد خود از يونس بن عمار روايت كرده كه او گفت از ابو عبد اللَّه عليه السّلام از اين آيه سؤال كردم و گفتم مراد از آن وسوسه شيطانى است در نماز فرمود\r\nلا كل أحد يصيبه هذا و لكن أن يغفلها و يدع أن يصلى فى اول وقتها\r\nمراد از آن نه وسوسه شيطانى است چه آن همه كس را واقع مىشود بلكه مراد آنست كه از نماز غافل شود و آن را واگذارد تا آخر وقت و ابو اسامه از زيد شحام روايت نموده كه او گفت كه ابا عبد اللَّه عليه السّلام را از معنى اين آيه پرسيدم فرمود مراد ترك نماز است و توانى و كاهلى از آن ، و محمّد بن فضل از ابو الحسن عليه السّلام نقل فرموده كه\r\nهو التضييع لها\r\nمراد از اين ضايع گردانيدن نماز است و عدم اتيان بر شروط و اركان آن و بدانكه مرائى مفاعله است مأخوذ از ارائه چه مرائى مينمايد عمل خود را بمردمان به قصد ثنا و ايشان مينمايند به او ثنا و مدح و اعجاب خود را در آن و اجتناب از رياء از صعوبت خالى نيست و لهذا\r\nقال رسول اللَّه صلَّى اللَّه عليه و آله و سلَّم الرياء أخفى من دبيب النملة السوداء فى الليلة المظلمة على المسح الاسود .\r\n","description":"","footnote":"","page_name":" 360 ","page_number":360},
  {"content":"\r\nو در ( ماعون ) اختلاف بسيار است از امير المؤمنين عليه السّلام و ابو عبد اللَّه و از ابن عمر و حسن و قتاده و ضحاك روايتست كه مراد از آن زكات مفروضه است چنان كه به اين مفسر شد و ابن مسعود و ابن عباس و سعيد بن جبير گفته‌اند كه ماعون متاع خانه است كه مردمان آن را به يكديگر دهند چون ديك و كاسه و تبر و دلو و آب و نمك و آتش ، و ابو بصير از ابو عبد اللَّه عليه السّلام نقل فرموده كه ماعون قرض است و اعاره متاع بيت و اقدام نمودن بهر امر معروف كه باشد و از آن جمله زكات است من گفتم يا بن رسول اللَّه ما را همسايه ها هستند كه چون بايشان عاريت مىدهيم مىشكنند و فاسد ميسازند اگر ايشان را از آن منع كنيم ما را گناهى باشد فرمود\r\nلا ليس عليك جناح أن تمنعهم اذا كانوا كذلك\r\nنه ترا گناهى نيست اگر ايشان را از آن منع كنى گاهى كه ايشان مكسور و فاسد سازند ، و بعضى ماعون را منحصر دانند در آب و آتش و نمك ، سعيد بن مسيب روايت كرده كه عايشه از حضرت رسول صلَّى اللَّه عليه و آله و سلَّم پرسيد كه ماعون چه چيز است فرمود هر چه به آن انتفاع گيرند و حلال باشد چون آب و نمك و آتش بعد از آن فرمود اى عايشه هر كه نمك به كسى دهد چنان باشد كه شصت درويش را طعام داده و شصت بنده را آزاد كرده و اگر جايى كه آب نباشد آب دهد چنان باشد كه مرده را زنده كرده . و بد آنكه ماعون در لغت هر چيزيست كه در او منفعتى باشد و قليل القيمة بود مشتق از معن كه بمعنى قلت است پس ماعون بمعنى قليل القيمة باشد ، يقال معن الوادى إذا جرت مياهه قليلا قليلا ، و گويند كه اصل ماعون معونه است و ألف عوض هاء محذوفست .\r\n\r\nسورة الكوثر\r\nمكيست نزد ابن عباس و كلبى ، و مدنى نزد عكرمة و ضحاك و سه آيتست باجماع .\r\nو در حديث ابى بن كعب وارد شده كه هر كه اينسوره را بخواند حقتعالى او را از همهء أنهار جنت آب دهد و بعدد هر قربانى كه عباد وسيلهء تقرب خود گردانيده باشند در روز نحر و اهل كتاب و مشركين آن را سبب قرب خود ساخته باشند در آن روز ده حسنه كرامت فرمايد ، و ابو بصير از ابو عبد اللَّه عليه السّلام روايت كرده كه هر كه اينسوره را در فرايض و نوافل قرائت كند حق سبحانه او را از حوض كوثر آب دهد و در زير طوبى حضرت رسالت صلَّى اللَّه عليه و آله و سلَّم محدث او باشد .\r\nو بدانكه چون حق سبحانه در سورهء ماعون ذكر اركان نماز نموده و مانعان زكات ، در اينسوره بيان مىكند كه هر كه قيام نمايد به نماز و زكات حق تعالى خير كثير به او عطا فرمايد و در أكثر\r\n","description":"","footnote":"","page_name":" 361 ","page_number":361},
  {"content":"\r\nتفاسير آورده‌اند كه عاص بن وائل سهمى با سيد عالم صلَّى اللَّه عليه و آله نزديك باب بنى سهم ملاقات كردند و زمانى با هم سخن گفتند حضرت رسالت صلَّى اللَّه عليه و آله بيرون رفت و عاص به مسجد در آمد و جمعى از صناديد قريش كه در مسجد نشسته بودند از وى پرسيدند كه با كه سخن ميگفتى گفت با اين ابتر صنبور و عادت عرب اين بود كه هر كه را پسر نبودى وى را ابتر گفتندى يعنى اقطع است و از او عقب نخواهد ماند ، و صنبور شخصى است كه او را فرزند و برادر نباشد و در آن ايام پسر آن حضرت كه عبد اللَّه نام داشت ملقب بطاهر و از خديجه رضى اللَّه عنها حاصل شده بود در گذشته بود چون اين خبر به حضرت رسيد خاطر مباركش اندوهناك شد حقتعالى براى تفريح دل آن حضرت و تسلى خاطر ايشان اينسوره فرستاد كه :\r\n( 1 ) -\r\n* ( بِسْمِ اللَّه الرَّحْمنِ الرَّحِيمِ إِنَّا أَعْطَيْناكَ الْكَوْثَرَ ) * كوثر فوعلست و صيغهء مبالغه بمعنى خير مفرط الكثرة ، و لهذا ابن عباس و ابن جبير و مجاهد تفسير آن بخير كثير كرده‌اند يعنى بدرستى كه ما عطا كرديم ترا خير بسيار كه آن اولاد و اعقاب بيشمارند و كثرت نسل و ذرية اطهار از فاطمة زهرا سلام اللَّه عليها و ذكر مضى به جهت تحقق وقوع آنست يعنى اى محمّد خاطر شريف اندوهگين مگردان كه ما ترا كثرتى دهيم در عقب و نسل كه در زمين هيچ بقعه و خطه اى نماند كه فرزندان تو در آنجا نباشند و اين مشهور و معروف است كه بعد از شهادت امام مظلوم معصوم ابو عبد اللَّه الحسين عليه السّلام به غير از حضرت امام زين العابدين عليه السّلام ذكور از اهل البيت او كسى نمانده بود حق سبحانه و تعالى انجاز وعدهء خود فرموده از نسل او عالم را پر گردانيد و اولاد امجاد او را از حد و حصر متجاوز ساخت و از ابن عمر و عايشه مروى است كه كوثر نهريست در بهشت و از ابو عبد اللَّه عليه السّلام نيز مرويست كه\r\nهو نهر فى الجنة\r\nو از ابن عباس و انس روايت كرده‌اند كه يك روز رسول صلَّى اللَّه عليه و آله با اصحاب نشسته بود كه ناگاه اثر وحى بر او ظاهر شد سر در پيش انداخت و بعد از زمانى سر برداشت خرم و خندان و بر بالاى منبر رفت و گفت ايها الناس بدانيد كه حق سبحانه و تعالى الحال سوره اى به من فرستاده و در آنجا به من نوازش بسيار كرده گفتند يا رسول اللَّه صلَّى اللَّه عليه و آله و سلَّم آن سوره كدامست حضرت اينسوره را بر ايشان خواند و گفت هيچ ميدانيد كه كوثر چيست گفتند ( اللَّه و رسوله أعلم ) فرمود جوييست در بهشت كه خدا مرا به آن وعده فرموده و در آن خير كثير است و آن جوى از شير سفيدتر و از مشك خشبوتر و از عسل شيرينتر و از برف سردتر و از مسكه نرمتر و بعدد ستاره هاى\r\n","description":"","footnote":"","page_name":" 362 ","page_number":362},
  {"content":"\r\nآسمان قدحهاى هموار و مطبوع بر كنار آن نهاده از مرواريد و ياقوت و منبع آن از اصل درخت سدرة المنتهى است طول آن از مشرق تا مغرب هر كه از وى آب خورد هرگز تشنه نگردد و برضوان الهى فايز شود و هر كه از آن وضو سازد هرگز اشعث و اغبر نگردد و امت من در آن ازدحام كنند و انبوهى نمايند و جمعى را از آنجا چون چهارپايان تشنه برانند و دور گردانند و ايشان در ميان امت من چون شتران كركين باشند در ميان شتران با شوكت نيكو منظر چون ايشان را ببينم گويم اصحابى اينها صحابگان منند خطاب آيد كه تو نميدانى كه ايشان بعد از تو چها كردند و چه بدعتها نمودند و همين روايت را بعينها مسلم در صحيح خود آورده و در احاديث معراجيه نيز آمده كه بر بالاى آسمان هفتم ( 1 ) جويى ديدم و لب آن جوى خيمها بود از ياقوت و لؤلؤ و زبرجد و مرغان سبز بر لب آن جوى ديدم از جبرئيل عليه السّلام پرسيدم كه اين چيست گفت كه اين كوثر است كه حق سبحانه به تو عطا نموده ، و در معالم التنزيل نيز از آن حضرت نقل كرده كه كوثر جوييست در بهشت كنارهاى آن از زر است و مجراى آن پر در و ياقوت و خاك آن خشبوتر از مشك و سفيدتر از برف و در حديث ديگر آمده كه حوض من يعنى حوض كوثر مسير مدت يك ماه هست آب او سفيدتر از شير و بوى او خوشتر از مشك و كوزهاى او چون ستاره هاى آسمان و باتفاق اصحاب ما ساقى اين آب علي بن ابى طالب است با يازده فرزند وى كه دوستان خود را آب دهد و دشمنان خود را تشنه بدوزخ فرستد و على بن الحسين زين العابدين عليهما السّلام در اين باب فرموده كه :\r\n( شعر )\r\n\r\nلنحن على الحوض ذوّاده\r\nنذود و يسعد ورّاده\r\n\r\n\r\nو ما فاز من فاز إلَّا بنا\r\nو ما خاب من حبّنا زاده\r\n\r\n\r\nو من سرّنا نال منا السّرور\r\nو من ساءنا ساء ميلاده\r\n\r\n\r\nو من كان غاصبنا حقّنا\r\nفيوم القيمة ميعاده\r\n\r\n\r\n","description":"","footnote":"\r\n( 1 ) در روايات كثيره كه در كتب فريقين در اين باب وارد شده است گاهى تعبير بحوض گرديده و گاهى بنهر بلكه در يك حديث هر دو تعبير مذكور است كما\r\nفى المجمع عن النبى صلى اللَّه عليه و آله انه ( ص ) سئل حين نزلت السورة فقال صلى اللَّه عليه و آله نهر وعدنيه ربى عليه خير كثير هو حوضى ترد عليه امتى يوم القيمة الحديث\r\nو بايد دانست كه منافاتى بين اين دو تعبير نخواهد بود چه ممكن است گفته شود : كه براى اين كوثر سرچشمه ايست كه از آنجا در نهر روان ميگردد و از نهر بحوض وارد مىشود و بدين مناسبت جايگاه كوثر را مختلف تعيين كرده‌اند در بعض روايات چنين است\r\nهو نهر فى الجنة\r\nو در بعض ديگر\r\nنهر يجرى تحت عرش اللَّه\r\nو در حديث معراج بر بالاى آسمان هفتم .\r\n","page_name":" 363 ","page_number":363},
  {"content":"\r\nو نزد عكرمه مراد بكوثر نبوتست كه صيت آن به اطراف عالم رسيده ( 1 ) و نزد حسن قرآنست ، و ابو بكر بن عياش گفته كه كثرت امت و اشياع آن حضرت است ، و نزد جمعى ديگر كثرت ذكر او است در زمين و آسمان يا كثرت معجزات يا كثرت علم و عمل و در تأويلات كاشفى مذكور است كه كوثر كثرت معرفتست در توحيد و شهود وحدت در عين كثرت و اين نهريست در بوستان معرفت كه هر كه از او سيراب شد ابدا از تشنگى جهالت ايمن است و اين معنى خاصهء حضرت رسالتست و كمّل اولياء امت او و شبهه اى نيست كه كوثر بمعنى خير كثير است پس شامل جميع اقوال مذكوره باشد و حينئذ آن را بر عموم خود گذاشتن اولى و احرى مينمايد ، خلاصه معنى آنست كه حق سبحانه بحبيب خود خطاب مستطاب ميفرمايد كه چون ما خير بسيار در دنيا و آخرت به تو كرامت فرموده‌ايم و تو را سرافراز دنيا و عقبى گردانيده به رسالت و خاتميت و وفور معرفت و كثرت ذريت و بسيارى امت و مزيد رفعت و مرتبت و نهايت قرب و منزلت و اعطاى شفاعت و غير آن از انواع نعم دنيا و آخرت .\r\n( 2 ) - * ( فَصَلِّ ) * پس نماز بگذار * ( لِرَبِّكَ ) * براى پروردگار خود يعنى اقدام كن در آن خالص از براى رضاى وى بر خلاف ساهى از آن و مرائى در آن به جهت اداى شكر گذارى بر كثرت نعم او بر تو چه نماز جامع اقسام شكر است * ( وَانْحَرْ ) * و قربان كن شتر را كه خيار اموال عرب است و تصدق نما آن را بر محاويج براى رضاى وى تعالى و قرب به رحمت او بخلاف مشركان كه اهل احتياج را از آن منع ميكنند و ماعون را از ايشان باز ميدارند يا براى بتان شتر را قربان ميكنند اين سوره در مقابله سوره متقدمه است يعنى نقيض سلوك اهل شرك و عناد را اختيار كن ، از عطيه و سعيد ابن جبير و مجاهد مرويست كه مراد صلوة فجر است در مزدلفه و نحر بدنه يعنى در منى ، و نزد قتاده و عطا نماز عيد است بقرينه نحر يعنى نماز عيد بگذار و ذبح هدى و اضحيه كن ، از انس روايتست كه در بدايت اسلام رسول صلَّى اللَّه عليه و آله و سلَّم اول نحر كردى و بعد از آن نماز گذاردى حقتعالى در اينسوره فرمود كه اول نماز كن و بعد از آن نحر كن ، و نزد بعضى اينسوره بروز حديبيه آمد كه رسول را از حج خانه كعبه منع كردند جبرئيل عليه السّلام آمد و اينسوره آورد و گفت همانجا نماز كن و قربان نما ، و بعضى گفته‌اند كه معنى آنست كه نماز مكتوبه را اداء كن و بنحر خود مستقبل قبله شو . يقول العرب منازلنا تتناحر اى هذا ينحر هذا يعنى يستقبله ، و قال الشاعر :\r\n\r\n","description":"","footnote":"\r\n( 1 ) تفاسيرى كه براى كوثر كرده‌اند مانند علم و عمل و نبوت و شريعت و قرآن و ذريهء طيبة و امثال ذلك منافات ندارد با تفسير بحوض يا نهر كوثر نه بدانجهت كه دانشمند معاصر گويد : كه اين نظير تجسم اعمالست و مثلا شريعت در آخرت به صورت جوى كوثر مجسم ميگردد چه اين سخن غلط و بىپايه است بلكه بدين سبب كه لفظ كوثر بمعنى خير كثير است و اين مفهوم كلى بر جميع معانى مذكوره صدق مينمايد .\r\n","page_name":" 364 ","page_number":364},
  {"content":"\r\n\r\nأبا حكم هل أنت عمّ مجالد\r\nو سيّد أهل الأبطح المتناحر\r\n\r\nأى ينحر بعضه بعضا و اين قول فراء است ، و آنچه روايت كرده‌اند كه امير المؤمنين عليه السّلام فرموده كه\r\nمعناه ضع يدك اليمنى على اليسرى حذاء النحر في الصلاة\r\nيعنى دست راست را بر بالاى دست چپ نه در نماز برابر نحر كه سوراخ سينه است غير صحيح است و از احاديث موضوعه و نقل باطل و قول كاذب زيرا كه جميع عترت طاهره عليهم السّلام بخلاف اين روايت كرده‌اند از آن حضرت عليه السّلام و آن اينست كه\r\nمعناه ارفع يديك إلى النحر في الصلاة\r\nيعنى جميع اهل البيت عليهم السّلام از حضرت امير المؤمنين عليه السّلام نقل كرده‌اند كه آن حضرت فرمود كه معنى اين آيه آن است كه بردار هر دو دست خود را در نماز تا بسوراخ سينه ، و از عمر بن يزيد مأثور است كه من از ابى عبد اللَّه عليه السّلام شنيدم كه تفسير اين آيه ميفرمود كه\r\nمعناه ارفع يديك حذاء وجهك\r\nبردار هر دو دست خود را تا برابر روي خود ، و مثل اين روايت را عبد اللَّه بن سنان از آن حضرت نقل كرده و جميل بن دراج نيز فرموده كه من معنى اين را از ابو عبد اللَّه عليه السلام پرسيدم آن حضرت مستقبل قبله شد و هر دو دست خود را در برابر روى خود آورد در افتتاح نماز و بعد از آن فرمود هكذا يعنى نحر به اين وجه است ، و حماد بن عثمان گفته كه من از ابو عبد اللَّه عليه السلام سؤال كردم كه ما النحر نحر چيست آن حضرت دست خود را تا به سينه برداشت و فرمود هكذا پس از آن بلندتر گردانيد و فرمود هكذا يعنى در برابر قبله هر دو دست خود را برداشت نزد استفتاح به نماز تا به بالاى موضع نحر ، از مقاتل بن حيان مرويست كه اصبغ بن نباته حديث كرد به من از امير المؤمنين عليه السّلام كه آن حضرت فرمود كه\r\nلما نزلت هذه السورة قال النبى صلَّى اللَّه عليه و آله لجبرئيل عليه السّلام : ما هذه النحيرة التي أمرنى بها ربى ؟ قال : ليست بنحيرة و لكنه بأمرك إذا تحرمت للصلوة أن ترفع يديك إذا كبّرت و إذا ركعت و إذا رفعت رأسك من الركوع و إذا سجدت فانه صلوتنا و صلوة الملائكة فى السموات السبع فان لكل شىء زينة و إن زينة الصلاة رفع الايدى عند كل تكبيرة\r\nيعنى چون اينسوره نازل شد حضرت رسالت صلَّى اللَّه عليه و آله و سلَّم جبرئيل را پرسيد كه اين نحيره كه حق - سبحانه به من امر كرده چه چيز است گفت نحيره نيست و ليكن تو را امر كرده كه از براى نماز تكبير احرام گويى و دستهاى خود را بردارى و چون ركوع كنى و راست شوى و سجده كنى تكبير احرام را به همين كيفيت بگويى چه نماز ما و نماز جميع فرشتگان كه در هفت آسمانند بدين طريق است و بدرستى كه هر چيزى را زينتى است و زينت نماز دست برداشتن است و نزد هر تكبيرى حضرت رسالت صلَّى اللَّه عليه و آله و سلَّم فرمود كه\r\nرفع الايدى من الاستكانة\r\nمن از آن حضرت پرسيدم كه ما الاستكانة فرمودند\r\n","description":"","footnote":"","page_name":" 365 ","page_number":365},
  {"content":"\r\nكه اين آيه را نخوانده اى كه فَمَا اسْتَكانُوا لِرَبِّهِمْ وَما يَتَضَرَّعُونَ ثعلبى و واحدى اين را در تفسير خود آورده‌اند . و بدانكه رفع يدين تا حذاء وجه نزد گفتن جميع تكبيراتست كه در نماز واقع مىشود و سنت است باجماع علماء ما و مأخذ اين روايات مذكوره است و نزد شافعى در سه تكبير كه آن تكبير افتتاحيه است و تكبير ركوع و سجود و نزد ابو حنيفه دست بر نبايد داشت در هيچ تكبيرى و از عطا مرويست كه معنى آيه آنست كه نماز بگذارد و سر از ركوع و سجود آن بردار چنان كه نحر يعنى سينهء تو پيدا شود .\r\n( 3 ) - * ( إِنَّ شانِئَكَ ) * بدرستى كه دشمن دارندهء تو يعنى عاص * ( هُوَ الأَبْتَرُ ) * او است دم بريده و منقطع از خير و نسل و ذريه ، و چنان شد كه خداى تعالى از آن خبر داد چه عاص و اتباع او كه در حق رسول صلَّى اللَّه عليه و آله و سلَّم اينسخن گفتند نه عقب ايشان ماند و نه اثر حسن ذكر و اما آثار اقتدار حضرت سيد مختار صلَّى اللَّه عليه و آله و حسن صيت اشتهار و آثار فضل بيشمار و رفعت ذكر او بر منابر و منائر بر السنهء اهل روزگار و ذريت بسيار تا قيامت باقى ماند و در آخرت مزيت مرتبه و نهايت قربت او نزد حضرت عزت بر وجهى خواهد بود كه در تحت وصف در نيايد و بوهم هيچ واهمى نگذرد و در اينسوره دلالات واضحه است بر صدق حضرت رسالت صلَّى اللَّه عليه و آله و سلَّم و صحت نبوت او اول آنكه حق سبحانه اخبار آن چيزى نمود كه در نفوس اعداى او بوده و بر السنهء ايشان جارى گشته پيش از آنكه به حضرت رسد پس اين از قسم اخبار باشد بمغيبات ، دوم آنكه جميع فصحاء عرب و عجم عاجزند از آوردن مثل اينسوره كه بر وجازت الفاظست و متشاكل المقاطع و الفواصل با سهولت مخارج حروف و حسن تأليف و كثرت معانى آن با وجود تحدى آن حضرت به آن و حرص اهل عناد بر بطلان امر او از ابتداى بعث تا به اين روزگار و عدم قدرت ايشان بر آن و اين غايت اعجاز است ، سيم آنكه بوعده إِنَّا أَعْطَيْناكَ الْكَوْثَرَ دين او منتشر شد و امر او ارتفاع و اعتلا پذيرفت و ذريهء او بسيار شدند تا آنكه نسب او اكثر از همه نسب شد و تا غايت هيچ نسبى واقع نشد كه مثل اين نسب باشد در كثرت عدد چهارم آنكه وعده داد نصرت او را بر اعدا و اخبار نموده بسقوط امر ايشان و انقطاع عقب ايشان و مخبر به موافق اخبار واقع شده .\r\n\r\nسورة الكافرون\r\nمكيست و نزد ابن عباس و قتاده مدنيست و آيات آن شش است باجماع .\r\nابى بن كعب از سيد عالم صلَّى اللَّه عليه و آله و سلَّم روايت كرده كه هر كه قُلْ يا أَيُّهَا الْكافِرُونَ قرائت كند هم چنان باشد كه ربع قرآن را قرائت كرده و مردهء شيطان از او دور شوند و از شرك بري گردد\r\n","description":"","footnote":"","page_name":" 366 ","page_number":366},
  {"content":"\r\nو از فزع اكبر ايمن شود و از جبير بن مطعم روايتست كه حضرت پيغمبر صلَّى اللَّه عليه و آله و سلَّم فرمود كه اى جبير ميخواهى كه به سفر روى و از همه چيز در پناه خدا باشى و هيبت و مهابت و زاد تو از همه همراهان بيشتر باشد و در كثرت مال از همه در پيش باشى ؟ گفتم ( نعم بأبى أنت و أمى يا رسول اللَّه ) فرمود اين پنج سوره را ورد خود ساز قُلْ يا أَيُّهَا الْكافِرُونَ و إِذا جاءَ نَصْرُ اللَّه و قُلْ هُوَ اللَّه أَحَدٌ و قُلْ أَعُوذُ بِرَبِّ الْفَلَقِ و قُلْ أَعُوذُ بِرَبِّ النَّاسِ و در قرائت هر يك اينسوره ها افتتاح ببسم اللَّه الرحمن الرحيم كن جبير گفت من مال چندان نداشتم چون بر قرائت اينسوره ها مواظبت كردم مال و زاد من از همه كس بيشتر شد و در سفر بيرفيق نشدم و هيبت و سطوت من از همه كس بيشتر شد فروة بن اشجع نوفلى از پدر خود روايت كرده كه من نزد پيغمبر صلَّى اللَّه عليه و آله رفتم و گفتم يا رسول اللَّه آمده‌ام كه مرا تعليم چيزى كنى كه در وقت خواب كردن بگويم فرمود كه چون بمضجع خود قرار گيرى قُلْ يا أَيُّهَا الْكافِرُونَ بخوان و نزد خاتمهء آن خواب كن كه اينسوره برائت است از شرك ، و شعيب حداد از ابو عبد اللَّه عليه السّلام روايت كرده كه آن حضرت فرمود كه پدرم به من گفت كه قُلْ يا أَيُّهَا الْكافِرُونَ ربع قرآنست و چون از قرائت آن فارغ ميشد ميگفت\r\nأعبد اللَّه وحده\r\nو هشام بن سالم نيز از ابو عبد اللَّه عليه السّلام نقل نموده كه آن حضرت مرا گفت چون در اين سوره آيه لا أَعْبُدُ ما تَعْبُدُونَ بخوانى بگو\r\nو لكنى أعبد اللَّه مخلصا له دينى\r\nو چون از قرائت آن فارغ گشتى سه بار بگو كه\r\nدينى الاسلام\r\nو حسين بن أبى العلاء نيز روايت كرده هر كه قُلْ يا أَيُّهَا الْكافِرُونَ و قُلْ هُوَ اللَّه أَحَدٌ در فرايض قرائت كند حق سبحانه او را و پدر و مادر و همه اولاد او را بيامرزد و اگر شقى باشد اسم او را از ديوان اشقياء محو كند و در ديوان سعدا بنويسد و تا زنده باشد سعيد و نيكبخت باشد و شهيد بميرد و شهيد مبعوث گردد . و ابن عباس فرموده كه در قرآن هيچ سوره اى نيست كه شيطان دشمنتر از اين سوره داشته باشد زيرا كه توحيد محض است ، و نيز از حضرت رسالت صلَّى اللَّه عليه و آله و سلَّم مرويست كه كودكان را بفرمائيد در وقت خفتن اينسوره بخوانند تا هيچ چيز ايشان را اذيت و تعرض نتوانند رسانيد .\r\nپوشيده نماند كه چون حضرت حق سبحانه در سورة الكوثر ذكر فرمود كه اعداى پيغمبر ابتر و اقطعند از خير دارين در اين سوره امر ميفرمايد او را ببراءت از ايشان و ميفرمايد كه :\r\n","description":"","footnote":"","page_name":" 367 ","page_number":367},
  {"content":"\r\n* ( بِسْمِ اللَّه الرَّحْمنِ الرَّحِيمِ ) * جميع مفسران بر آنند كه اين سوره در حق جمعى از قريش نازل شده و سبب آن بود كه حارث ابن قيس سهمى و عاص بن وائل و وليد بن مغيره و اسود بن عبد يغوث زهرى و اسود بن مطلب بن اسد و امية بن خلف و غير ايشان از صناديد قريش رسول صلَّى اللَّه عليه و آله و سلَّم را گفتند كه اى محمّد بيا و با ما موافقت كن و تابع دين ما شو تا ما نيز تابع دين تو شويم و يك سال تو معبودان ما را پرستش نما تا ما نيز يك سال پرستش معبود تو كنيم تا اگر دين تو بهتر از دين ما بوده باشد ما شريك تو بوده باشيم و از آن محظوظ شده و اگر دين ما بهتر از دين تو بوده باشد تو شريك ما شده باشى و از آن حظ يافته حضرت فرمود\r\nمعاذ اللَّه أن اشرك به غيره\r\nپناه به خدا ميبرم از آنكه غير او را شريك او سازم در عبادت گفتند پس بعضى آلهه ما را استلام كن و تقبيل آن نما تا تصديق تو كنيم و خداى تو را پرستش نمائيم فرمود\r\nحتى أنظر ما يأتى من عند ربى\r\nمن مرتكب هيچ امرى نميشوم تا آنكه فرمان الهى به من نازل شود پس اگر حكم پروردگار من در اينبات فرود آيد تابع شما شوم در استلام و تقبيل ، مقارن اينحال جبرئيل فرود آمد و اين سوره را آورد كه :\r\n( 1 ) - * ( قُلْ ) * بگو اى محمّد * ( يا أَيُّهَا الْكافِرُونَ ) * اى ناگرويدگان مراد همان جماعتند كه مذكور شد پس الف لام از براى عهد باشد و چون علم الهى تعلق گرفته بود بر عدم ايمان ايشان در زمان مستقبل و مردن ايشان بر صفت كفر از اين جهت حبيب خود را فرمود كه با ايشان بگو :\r\n( 2 ) - * ( لا أَعْبُدُ ) * نخواهيم پرستيد * ( ما تَعْبُدُونَ ) * آن چيزى را كه مىپرستيد ، و نمى تواند بود كه مراد زمان حال باشد زيرا كه * ( لا ) * نافيه داخل نمىشود مگر بر مضارعى كه بمعنى مستقبل باشد هم چنان كه * ( ما ) * داخل نمىشود مگر بر مضارعى كه بمعنى حال باشد و نيز بگو ايشان را كه :\r\n( 3 ) - * ( وَلا أَنْتُمْ ) * و نيستيد شما * ( عابِدُونَ ) * پرستندگان در زمان حال * ( ما أَعْبُدُ ) * آن را كه مىپرستم او را مراد زمان استقبال است زيرا كه * ( ما ) * نافيه داخل فعل مستقبل مىشود نه حال * ( وَلا ) * نافيه در فعل حال داخل مىشود نه مستقبل چنان كه گذشت كه آن در قرآن * ( لا أَعْبُدُ ) * واقع شده .\r\n( 4 ) - * ( وَلا أَنا عابِدٌ ) * و نيستم من پرستنده هرگز * ( ما عَبَدْتُّمْ ) * آنچه پرستش كرديد در زمان سلف يعنى در زمان جاهليت عبادت اصنام نميكردم پس چگونه اميد داريد در زمان اسلام\r\n","description":"","footnote":"","page_name":" 368 ","page_number":368},
  {"content":"\r\nعبادت اصنام كنم .\r\n( 5 ) - * ( وَلا أَنْتُمْ ) * و نيستيد شما * ( عابِدُونَ ) * پرستندگان در هيچ وقتى از اوقات زمان * ( ما أَعْبُدُ ) * آنچه من پرستش ميكنم يعنى در مدت حيات من و شما نه شما پرستش خداى من كرده‌ايد و خواهيد كرد و نه من پرستش خدايان شما كرده‌ام و خواهم كرد ، و ميتواند بود كه اينكلام از براى تكرير و تأكيد باشد بر طريق ابلغ هم چنان كه مجيب ميگويد بلى بلى و ممتنع ميگويد لا لا و مثل ذلك قوله كَلَّا سَوْفَ تَعْلَمُونَ ثُمَّ كَلَّا سَوْفَ تَعْلَمُونَ و تأكيد در اينمقام اوليست از مواضع ديگر زيرا كه كفار هميشه اعاده اينقول ميكردند كه ( نعبد إلهك سنة و تعبد آلهتنا سنة ) پس حق سبحانه رد قول ايشان فرموده بر سبيل تكرير به جهت تأكيد يأس و حسم اطماع ايشان و اينقول حضرت حسين بن على عليهما السّلام است در جواب كسى كه او را گفت ( هل يتكلم الحكيم به مثل هذا القول و تكرره مرة بعد أخرى ) و عدم ذكر ( ما عبدت ) در موضع * ( ما أَعْبُدُ ) * با آنكه مطابق ما عَبَدْتُّمْ است به جهت آنست كه ايشان قبل از مبعث موسوم بودند بعبادت اصنام و پيغمبر در آن زمان موسوم و مشهور نبود بعبادت او سبحانه ، و ذكر * ( ما ) * بدون ( من ) به جهت آنست كه مراد صفت است كانه قال لا أعبد الباطل و لا تعبدون الحق ، يا به جهت مطابقه يا معنى اين باشد كه لا أنتم فاعلون ما أطلب منكم من عبادة ، و گويند * ( ما ) * مصدريه است يعنى لا أعبد عبادتكم و لا تعبدون عبادتى ، و نزد بعضى ديگر دو * ( ما ) * اول بمعنى الذى است و دوى أخير براى مصدريه پس مراد بماى موصول معبود و بماى مصدريه عبادت و اختلاف عبادت باعتبار اختلاف معبود است چه بنا بر اين قول معنى اينست كه من عبادت نكنم و نكردم چون عبادت شما و شما عبادت نكرديد و نكنيد چون عبادت من زيرا كه عبادت من بر وجه تنزيه و شكر نعمت بود و عبادت شما بر وجه متابعت پدران خود ، و اكنون مرا فرستاده‌اند تا شما را دعوت كنم و با راه نجات خوانم چون از من قبول نميكنيد .\r\n( 6 ) - * ( لَكُمْ دِينُكُمْ ) * مر شمار است كيش شما يعنى شرك كه معتقد آنيد و از آن دست باز نخواهيد داشت * ( وَلِيَ دِينِ ) * و مر است دين و آئين من يعنى توحيد كه بر آنم و به هيچ وجه آن را نخواهم گذاشت ملخص معنى مراد آنست كه من پيغمبريم مبعوث بشما تا شما را بدين حق و راه نجات خوانم پس اگر قبول من نميكنيد و تابع دين من نميشويد مرا به حال خود باز گذاريد و بشرك مخوانيد پس اين آيه متضمن اذن نباشد در كفر و منع از جهاد تا منسوخ باشد به آية القتال هم چنان كه بعضى بر آنند ، مگر آنكه تفسير آن را بمتاركت كنند و تقرير هر يك از فريقين بر دين خود و بعضى دين را بمعنى حساب و جزاء تفسير كرده‌اند يا آنكه دين بمعنى ملت باشد\r\n","description":"","footnote":"","page_name":" 369 ","page_number":369},
  {"content":"\r\nو مضاف محذوف يعنى ( لكم جزاء دينكم ولى جزاء دينى ) شما راست حساب و جزاى كردار خود و مراست حساب پاداش اعمال خود يا جزاى دين خود ، و نزد جمعى ديگر دين بمعنى دعا و عبادتست يعنى شما راست خواندن اصنام و بر آن مداومت نمودن و مراست خواندن پروردگار خود و بر آن مقيم شدن و راسخ گشتن ، و بنا بر اين اقوال نيز منسوخيت آيه لازم نمىآيد چنان كه گذشت ، و يا آنكه آيه بر سبيل تهديد و وعيد باشد كقوله تعالى اعْمَلُوا ما شِئْتُمْ يعنى چون دين اسلام قبول نمىكنيد شما راست دين شرك يا آنچه لازم آن است از انواع عذاب و اصناف عقاب در روز حساب و مرا است دين توحيد كه مستلزم روضهء رضوان و رياض جنانست و ثواب بىحساب نزد حضرت رب الارباب ، و بدانكه اينسوره متضمن اعجاز حضرت رسالت صلَّى اللَّه عليه و آله است از جهت اخبار به آنچه واقع شود از اوقات مستقبله كه آن ايمان نياوردن جماعت مذكوره است در زمان مستقبل و مردن ايشان بر صفت كفر و شرك و اين اخبار موافق مخبر به گشت و در اين سوره دلالتست بر ذم مداهنه در دين و وجوب مخالفت كفار و مبطلين و برائت از جميع مخالفين آورده‌اند كه چون اينسوره برسيد عالم صلَّى اللَّه عليه و آله و سلَّم نازل شد آن حضرت تشريف شريف به مسجد الحرام برد و در ميان جماعت قريش كه آنجا نشسته بودند بايستاده و آن را بر ايشان خواند ايشان چون استماع اين نمودند از آن حضرت صلَّى اللَّه عليه و آله مأيوس شدند ايذاء و آزار به او و اصحاب او رسانيدند ، و از ابن عباس مرويست كه اين نيز دربارهء ايشان نازل شد أَ فَغَيْرَ اللَّه تَأْمُرُونِّي أَعْبُدُ أَيُّهَا الْجاهِلُونَ .\r\nاللهم العن كل من آذى نبيك و وليك من أهل الكفر و الشرك و العدوان و نكث عن طريق الحق و منهج الصدق في كل زمان و أذقهم حر النيران فى كل آن و اغفر لنا و لكافة أهل الايمان و أدخلنا في روضة الجنان و رياض الرضوان يا حنان يا منان برحمتك و غفرانك يا ارحم الراحمين و خير الغافرين .\r\n\r\nسورة الفتح\r\nمدنى است و سه آيه است بلا خلاف .\r\nو در حديث ابى بن كعب آمده كه هر كه اينسوره بخواند هم چنان باشد كه در روز فتح مكه با پيغمبر صلَّى اللَّه عليه و آله و سلَّم همراه بوده و موافقت او نموده ، و كرام خثعمى از حضرت ابو عبد اللَّه عليه السّلام روايت كرده كه هر كه إِذا جاءَ نَصْرُ اللَّه وَالْفَتْحُ در نافله يا فريضه بخواند حق تعالى او را بر جمعى از اعداء نصرت دهد و چون مبعوث گردد حق سبحانه كتابي از جوف قبر او بيرون آورده\r\n","description":"","footnote":"","page_name":" 370 ","page_number":370},
  {"content":"\r\nبه او دهد و در آن نوشته باشد كه وى را امانست از حرّ جهنم و زفير و نيران و حق سبحانه آن نامه را ناطق گرداند تا آنچه در او است بر او مىخواند تا ببهشت رسد و در روز قيامت بر هيچ چيز نگذرد مگر كه او را بشارت دهند ببهشت و انواع نعم و اصناف مكرمت تا آنكه بجنّت عدن در آيد و در سراى خلد قرار گيرد .\r\nو بدان كه چون حق سبحانه ختم سورهء متقدمه نمود بذكر دين در اين سوره افتتاح فرموده بظهور دين و گفت :\r\n( 1 ) -\r\n* ( بِسْمِ اللَّه الرَّحْمنِ الرَّحِيمِ إِذا جاءَ نَصْرُ اللَّه ) * * ( إِذا ) * منصوبست بسبح و اصل استعمال آن از براى مستقبل است و اگر چه بر ماضى داخل شود پس آن مخبر است از وقوع شيء در زمان استقبال چون إِذَا الشَّمْسُ كُوِّرَتْ و إِذَا السَّماءُ انْشَقَّتْ و إِذا أُلْقُوا مِنْها مَكاناً ضَيِّقاً مُقَرَّنِينَ دَعَوْا هُنالِكَ ثُبُوراً و إِذا رَأَتْهُمْ مِنْ مَكانٍ بَعِيدٍ سَمِعُوا لَها تَغَيُّظاً وَزَفِيراً و غير ذلك پس آيه به جهت آنكه متضمن اخبار و اعلامست به چيزى كه قبل از آن واقع شود پس از اعلام نبوت باشد ، يعنى چون بيايد يارى كردن خداى كه آن ظفر دادن و غالب گردانيدن او است ترا بر قريش يا بر همهء عرب * ( وَالْفَتْحُ ) * و بيايد فتح مكه ، و نزد بعضى مراد جنس نصرت او سبحانه است مر كافه اهل ايمان را و فتح مكه و ساير بلاد براى ايشان و تعبير از حصول بمجىء بر سبيل تجوز است به جهت اشعار به آنكه مقدرات متوجه‌اند از ازل بسوى اوقات معينه خود و متقربند به آن يعنى چون نصرت و ظفر متقربست بوقت خود پس مترقب ورود آن باش و مستعد شكر آن .\r\n( 2 ) - * ( وَرَأَيْتَ النَّاسَ ) * و چون ببينى مردمان را * ( يَدْخُلُونَ ) * در حالتى كه در آيند * ( فِي دِينِ اللَّه ) * در دين خداى كه اسلام است * ( أَفْواجاً ) * در آن حال كه جماعات كثيره باشند از پس آنكه يك يك و دو دو در دايرهء اسلام در ميآيند بعد از نزول اين سوره امر موعود متحقق شده اكثر قبايل بشرف اسلام رسيدند چون اهل مكه و طايف و يمن و هوازن و بنى اسد و فزاره و بنى مره و بنى الكلب و كنانه و بنى هلال و غير آن از قبايل عرب ، و از مقاتل مرويست كه مراد بناس اهل يمناند . و از ابن عباس نيز منقولست كه چون اين سوره فرود آمد رسول صلَّى اللَّه عليه و آله و سلَّم فرمود كه\r\nاللَّه اكبر جاء نصر اللَّه و الفتح و اهل اليمن قوم رقيقة قلوبهم لينة طاعتهم ، الايمان و الفقه يمانى و الحكمة يمانية\r\nو بدانكه مى - تواند بود كه رأى بمعنى علم باشد و * ( يَدْخُلُونَ ) * مفعول دوم او يعنى چون بدانى كه مردمان داخل ميشوند در دين اسلام فوج فوج و گروه گروه .\r\n","description":"","footnote":"","page_name":" 371 ","page_number":371},
  {"content":"\r\n( 3 ) - * ( فَسَبِّحْ ) * پس تسبيح كن و تنزيه نماى خداى را تنزيه مقترن * ( بِحَمْدِ رَبِّكَ ) * بستايش پروردگار تو يعنى مسبّح و حامد او باش به جهت زيادت عبادت و ثناى او و مزيت انعام او بر تو يا بگو سُبْحانَ اللَّه در حالتى كه حامد او باشى يعنى تعجب كن براى آسان كردن خدا براى تو امرى را كه خطور نكرده بود در خاطر هيچكس كه آن غالب شدن احدى باشد بر اهل حرم و حمد او كن بر - نعمت صنيع او سبحانه و قدرت دادن ترا بر آن يا نماز كن در حالتى كه حامد او باشى بر نعمت او ، و مؤيد اين است اينكه ام هانى روايت كرده كه چون حضرت صلَّى اللَّه عليه و آله به مكه داخل شد به مسجد الحرام آمد و در خانه كعبه رفت و هشت ركعت نماز گذارد يا تنزيه كن او را از چيزى كه اهل شرك در حق او ميگويند در آن حال كه حمد كننده او باشى بر صدق وعده او يا ثنا كن بر او بصفات جلال و حامد او باش بر صفات اكرام يا بگو ( سبحان اللَّه و بحمده ) * ( وَاسْتَغْفِرْه ) * و آمرزش طلب نماى او را امر بتسبيح و تحميد با استغفار به جهت تكميل امر است به آنچه آن قوام امر دين است از جمع ميان طاعت و احتراز از معصيت و چون بدلايل واضحه عصمت انبياء به صحت پيوسته پس مراد به استغفار آن حضرت هضم نفس او است و استقصار عمل و فرط تذلل و تواضع او به حق سبحانه و شدت انقطاع از ما سواى وى و يا استغفار از ترك اولى و يا طلب آمرزش امت و يا غرض از آن لطفى باشد از براى امت تا اقتفا به آن حضرت نمايند در استغفار و توبه و لهذا از آن حضرت مرويست كه ميفرمودند\r\nانى لاستغفر فى اليوم و الليل مائة مرة\r\nبدرستى كه من در هر روز و شبى صد بار استغفار ميكنم چه غرض او از اين اظهار استكثار استغفار است از امت مرحومه * ( إِنَّه كانَ ) * بدرستى كه خدا هميشه بود * ( تَوَّاباً ) * قبول كننده توبه از مستغفران و تائبان و رافع درجات ايشان يعنى او سبحانه دراز منه ماضيه از آن زمان كه خلق مكلفان فرموده قبول كننده توبه بود بر ايشان هر گاه كه استغفار ميكردند پس بر هر مستغفرى واجب است كه متوقع مثل اين باشد از او يا آنكه معنى اين باشد كه خداى در جميع ازمان ماضيه و حال و استقبال قبول كنندهء توبه است چه كان بمعنى ماضى با عدم انقطاع لاحق در كلام عرب شايعست مانند كان زيد فاضلا از ام سلمه ( رض ) مرويست كه بعد از نزول اين سوره رسول صلَّى اللَّه عليه و آله و سلَّم در نشستن و ايستادن و رفتن و آمدن و خسبيدن پيوسته ميگفتى كه\r\nسبحانك اللهم و بحمدك و استغفرك و أتوب اليك\r\nسبب اين را از او پرسيدم فرمود\r\nانى امرت بها\r\nبتحقيق كه من به اين مأمور شده‌ام از عايشه منقولست كه چون اين سوره نازل شد آن حضرت را نديديم كه نماز گذاردى مگر كه گفتي\r\nسبحانك اللهم و بحمدك اللهم اغفر لى .\r\nو عبد اللَّه بن مسعود نيز فرموده كه بعد از فرود آمدن اين سوره حضرت صلَّى اللَّه عليه و آله و سلَّم اين كلمات را بسيار گفتى كه\r\nسبحانك اللهم و بحمدك اللهم اغفر لى انك انت التواب الرحيم\r\nتقديم تسبيح بر حمد و حمد بر استغفار بر طريقهء نزولست از خالق بخلق كما قيل ( ما رأيت شيئا الا و رأيت اللَّه قبله ) در\r\n","description":"","footnote":"","page_name":" 372 ","page_number":372},
  {"content":"\r\nروايتى آمده كه اين سوره در حجة الوداع نازل شد وقتى كه آن حضرت بمنى بود در ايام تشريق و اكثر علماى امت بر آنند كه نزول اين قبل از فتح مكه بود و قصهء فتح آن بروايت محمّد بن اسحاق بر اين نهج بود كه چون رسول صلَّى اللَّه عليه و آله و سلَّم در عام الحديبيه با قريش صلح كرد به اين شرط كه هر كه از قريش خواهد كه در عهد رسول آيد قريش را با او كارى نباشد و هر كه از رسول اراده نمايد كه در عهد قريش رود رسول با او مضايقه ننمايد پس بنى خزاعه در عهد رسول در آمدند و بنى بكر در عهد قريش و بعد از آن ميان اين دو قبيله فتنه قديم مجدد گشت به جهت دعوى خونى چند كه بنى بكر بر بنى خزاعه ميكردند و چون قريش ديدند كه بنو بكر در عهد ايشان در آمدند مدد آنها كردند و سلاح پوشيدند و بر بنى خزاعه شبيخون زدند و مردى از ايشان را بكشتند و اين مجادله در بيرون حرم بود و از جملهء معاونان بنى بكر عكرمة بن ابى جهل بود و سهيل بن عمرو و صفوان بن اميه و بنى خزاعه پناه آوردند بحرم و نوفل ببنى بكر گفت در حرم رويد و انتقام از ايشان بكشيد و ملاحظه حرمت حرم مكنيد كه در حرم بدتر از اين كارها كرديد چون دزدى و غير آن از انواع تباهى بنى خزاعه التجاء به خانه بديل بن ورقاء خزاعى بردند و بديل سيد قوم بود ببر وى آمد و گفت اى قوم اين بد عهدى است كه با محمّد كرده‌ايد آن را بشكستيد و هتك حرم كرديد و احترام آن را مرعى نداشتيد اگر نه حرمت حرم خدا بودى امروز شما را بتيغ سياست هلاك ميكردم و در ساعت مردى را بمدينه فرستاد نام او عمر و بن سالم خزاعى و چون بمدينه آمد رسول صلَّى اللَّه عليه و آله با اصحاب در مسجد نشسته بودند نزد آن حضرت اين ابيات بر خواند :\r\n\r\nلا همّ إنّي ناشد محمّدا\r\nحلف أبينا و أبيه الأتلدا\r\n\r\n\r\nإنّ قريشا أخلفوك الموعدا\r\nو نقضوا ميثاقك المؤكّدا\r\n\r\n\r\nهم بيّتونا بالوتير هجّدا\r\nفقتلونا راكعا و سجّدا\r\n\r\nچون رسول صلَّى اللَّه عليه و آله و سلَّم اين را بشنيد گفت اى عمرو خاموش شو و غم مخور كه من كينه شما را بخواهم و نصرت خدا در پيش منست پس به خانه ميمونه رفت و گفت آب حاضر كن ميمونه آب بياورد و آن حضرت از آن غسل ميكرد و ميگفت\r\nلا نصرت إن لم أنصر بنى كعب\r\nگفت نصرت داده نشوم اگر نصرت بنى كعب ندهم و بنى كعب رهط عمرو بن سالم بودند بديل بن ورقاء با جماعتى از خزاعه بعد از فرستادن عمر و به خدمت حضرت بمدينه آمد و خطاى قريش و بنى بكر بر بنى خزاعه و نقض عهد ايشان را معروض داشت پيغمبر صلَّى اللَّه عليه و آله و سلَّم او را اكرام و اعزاز تمام نمود و فرمود كه شما باز گرديد كه من بر اثر شما ميآيم و اين انتقام مرا بايد كشيد ، بديل به مكه مراجعت كرد رسول صلَّى اللَّه عليه و آله و سلَّم با اصحاب گفت چنين ميبينم كه ابو سفيان خواهد آمد تا عهد را مجدد و موثق سازد و مدت مصالحه را زياده\r\n","description":"","footnote":"","page_name":" 373 ","page_number":373},
  {"content":"\r\nگرداند و در راه با بديل ملاقات خواهد كرد و آن چنان بود كه آن حضرت صلَّى اللَّه عليه و آله خبر داده بود چه قريش ابو سفيان را گفتند ترا نزد محمّد ميبايد رفت كه تا تجديد و توثيق عهد كنى ابو سفيان از مكه بيرون آمد و در عسفان ببديل رسيد او را گفت از كجا مىآيى گفت در اين ساحل شتران من در بطن اين وادى بودند رفته بودم تا موضع آنها را ببينم أبو سفيان گفت از نزد محمّد نميآئي بديل گفت نه و چون بديل از او جدا شد أبو سفيان گفت اى ياران ظن من آنست كه بديل بشكايت ما نزد محمّد رفته بود و از آنجا ميآيد بعد از آن گفت اگر باور نداريد پشكل شتر او را بشكنيد اگر استخوان خرما در ميان پشكل او باشد از مدينه ميآيد زيرا كه اهل مدينه شتران را خرما ميدهند چون بشكافتند چنان بود ، پس أبو سفيان بمدينه آمد و در مسجد با حضرت رسالت صلَّى اللَّه عليه و آله ملاقات كرد و گفت يا محمّد حفظ خون قوم خود كن و قريش را امان ده و مدت مصالحه را زياده كن حضرت فرمود كه نقض عهد كرديد و اكنون معذرت مىگويى گفت نه چنين است ( نحن على ما كنا عليه ) ما بر همان صلحيم و نقض آن نكرده‌ايم و بعد از آن هر چند با پيغمبر سخن ميگفت حضرت اصلا جواب نميداد و سر از زمين برنميداشت أبو سفيان برخاست و نزد أبو بكر آمد و گفت يا أبا بكر قريش را امان ده گفت ويحك واحد يجير على رسول اللَّه و اى بر تو هيچكس امان ميتواند داد بدون اذن پيغمبر پس نزد عمر آمد و همان جواب شنيد برخاست و نزد دختر خودام حبيبه رفت كه زوجهء رسول صلَّى اللَّه عليه و آله و سلَّم بود تا شفاعت او كند از پيغمبر و خواست كه پاى بر فراش ام حبيبه نهد بر خاست و فراش را درهم پيچيد و جامه خود را از او در نورديد گفت اى دختر چرا چنين كردى گفت اين فراش و جامهء پيغمبر است و تو مشركى و نجس و جايز نيست كه عضو تو به اين فراش و جامه رسد و بر آن نشينى أبو سفيان از آنجا بيرون آمد و نزد على بن أبى طالب عليه السّلام رفت و آن حضرت در حجرهء فاطمه زهرا عليها السلام بود و امام حسن و امام حسين عليهما السّلام كودك بودند و در پيش ايشان نشسته بودند گفت يا بن أبى طالب در كار من فكرى و انديشه اى كن فرمود رأيى كه صلاح تو باشد و نفعى به تو رساند نميبينم پس فاطمه عليها السلام را گفت يا بنت سيد العرب تجيرين بين قريش و تزيدين فى المدة فتكونين اكرم سيدة فى الناس اى دختر بهترين عرب قريش را امان ده و مدت امان ايشان را زياده گردان كه تو بهترين زنانى فاطمه عليها السلام گفت جوارى جوار رسول اللَّه امان دادن من امان دادن رسول خدا است گفت فرزندانت را بگو كه مرا حمايت كنند و امان دهند گفت\r\n( و اللَّه ما بلغ ابناى أن يجيرا بين الناس و ما يجير على رسول اللَّه أحد )\r\nفرزندان من هنوز بمرتبه اى نرسيده‌اند كه امان توانند داد و هيچكس بر پيغمبر صلَّى اللَّه عليه و آله و سلَّم تقدم نتواند كرد در امان دادن ، پس بامير المؤمنين عليه السّلام گفت كه كارهاى خود را پريشان و دشوار ميبينم بيان حل اين مشكل كن فرمود\r\nأنت شيخ قريش فقم على باب المسجد و أجر بين قريش ثم الحق بارضك\r\nتو سيد قريشى بدر\r\n","description":"","footnote":"","page_name":" 374 ","page_number":374},
  {"content":"\r\nمسجد و برهان قريش را و حمايت ايشان كن گفت اگر رأيى به از اين دانى بگو و طوق منتى در گردن من كن فرمود\r\nو اللَّه لا أجد لك غير ذلك\r\nبه خدا كه رأيى غير از اين نميدانم أبو سفيان بدر مسجد آمد و گفت ( أيها الناس انى قد أجرت بين قريش ) اى مردمان بحمايت و انقاذ قريش آمده‌ام هيچكس جواب نداد و رسول أصلا به او التفات نكرد أبو سفيان منكوب و مخذول بازگشت و به مكه آمد و قريش را از قضيه خود اعلام كرد گفتند و اللَّه پسر أبو طالب به تو هزل و مزاح كرده و بر تو خنديده و استهزاء كرده و رفتن تو بما فايده نداد گفت و اللَّه ما وجدت غير ذلك به خدا كه رأيى جز اين نيافتم و تدبير ديگر ندانستم ، پس رسول صلَّى اللَّه عليه و آله و سلَّم باصحاب گفت كه مستعد جهاد شويد و بتهيهء رفتن بحرب مكه مشغول گرديد و بعد از آن دست بدعا برداشت و فرمود\r\nاللهم خذ العيون و الاخبار عن قريش حتى تبغتنا\r\n( 1 ) فى بلادها بار خدايا جواسيس و أخبار را از قريش باز دار و ايشان را بر احوال ما مطلع مساز تا ظاهر گردانى و در آورى ما را در دريا ايشان و بعد از آن باصحاب أمر فرمود كه اين حال را از مردمان پنهان داريد و به هيچ كس مگوييد حاطب بن أبى بلتعه فرمان نبرده نامه نوشته بزنى داده بقريش فرستاد تا ايشان را از آمدن پيغمبر واقف سازد جبرئيل عليه السّلام نازل شد و آن حضرت را از اين معنى أخبار نمود پيغمبر صلَّى اللَّه عليه و آله أمير - المؤمنين عليه السّلام و زبير را فرستاد تا آن نامه را از آن زن فرا گرفتند و تفصيل اين در سورة الممتحنة صورت تحرير پذيرفت .\r\nالقصه سيد عالم صلَّى اللَّه عليه و آله و سلَّم در مدينه خليفه گذاشت خود با ده هزار مرد از مهاجر و انصار كه از جمله آن چهار صد سوار بودند بيرون آمده متوجه مكه شد و اين صورت در دهم شوال سال هشتم از هجرت بود و ابو سفيان بن حارث بن عبد المطلب و عبد اللَّه بن امية بن مغيره در اثناى راه بموضعى كه به نيق العقاب مشهور است باردوى همايون پيوستند و التماس كردند كه با پيغمبر ملاقات كنند آن حضرت رخصت دخول نداد و فرمود كه بسبب آن جفاها كه از ايشان به من رسيده طاقت آن ندارم كه ايشان را به بينم ، ام سلمه رضى اللَّه عنها پيش آمد و گفت يا رسول اللَّه يكى پسر عم تست و ديگرى پسر عمه و داماد تو فرمود\r\nاما ابن عمّى فهتك عرضى و اما ابن عمتى و صهرى فهو الذى قال لى بمكة ما قال\r\nاما پسر عم من هتك حرمت من كرد و از بىحرمتى هيچ فرو نگذاشت و اما پسر عمه و داماد من سخنان نالايق و غير واقع در حق من در مكه گفت چون اينخبر بايشان رسيد ابو سفيان پسركى با خود داشت گفت ( و اللَّه ليأذنن أو لآخذن بيدا بنى هذا ثم لنذهبن فى الارض حتى نموت عطشا و جوعا ) به خدا اگر پيغمبر اذن من ندهد و مرا اجازت دخول نفرمايد من دست اين كودك\r\n\r\n","description":"","footnote":"\r\n( 1 ) مشتق است از بغته يعنى ما را بغتة در شهر آنها وارد كنى .\r\n","page_name":" 375 ","page_number":375},
  {"content":"\r\nبگيرم و سر در بيابان نهم تا از گرسنگى و تشنگى هر دو هلاك شويم اين سخن را به حضرت عرض كردند بر حال ايشان رحمت فرموده رخصت دخول ارزانى داشت ايشان در آمدند و اسلام آوردند آن حضرت ميآمد تا بمر الظهران رسيد و چون خبر رسول بر قريش پوشيده بود و هيچكس از مدينه به مكه نميرفت تا كيفيت حال از او پرسند و از جانب پيغمبر بسيار خايف بودند در همين شب كه پيغمبر در مرّ الظهران فرود آمده بود ابو سفيان بن حرب و حكيم بن حزام و بديل بن ورقاء بتجسس اخبار از مكه بيرون آمدند عباس فرمود كه من نيز انديشه ميكردم كه اگر رسول بدين جمعيت به مكه در آيد از قريش اثرى نخواهد بود پس در آن شب بر استر رسول سوار شدم و باراك آمدم به قصد آنكه شايد هيمه كشى و يا كسى كه شير به مكه برد ببينم و او به مكه رود قريش را ببيند خبردار گرداند تا بيرون آيند و از رسول صلَّى اللَّه عليه و آله و سلَّم امان خواهند و در حدود اراك ميگشتم ناگاه آواز ابو سفيان و حكيم ابن حزام و بديل بن ورقاء شنيدم و چون آتشهاى عظيم را كه در اردوى پيغمبر صلَّى اللَّه عليه و آله و سلَّم بر افروخته بودند از دور مشاهده كردند گفتند كه اينچه آتش است كه پيش از اين ايننوع آتش را در اينموضع نديده بوديم ، بديل گفت آتش بنى خزاعه است ابو سفيان گفت اين آتش زياده از آنست كه از بنى خزاعه باشد بديل ميدانست كه لشكر رسولند اما از ايشان پوشيده ميداشت چون آواز ايشان شنيدم گفتم يا ابا حنظله ( اين لقب ابو سفيان بود ) گفت يا ابا الفضل تويى گفتم آرى ( و اين كنيت عباس است ) ابو سفيان گفت فداك امى و ابى مادر و پدر من فداى تو باد اين چيست كه در پيش تو است گفتم كه اين رسول خدا است با لشكر ظفر پيكر كه ده هزار مردند و شما را طاقت مقاومت ايشان نيست گفت يا ابا الفضل تو در اين باب چه رأى مىبينى و صلاح چيست گفتم صلاح آنست كه بر پس اين استر سوار شوى و بيايى نزد پيغمبر تا براى تو از او طلب امان كنم و به خدا سوگند كه اگر بر تو ظفر يابد گردن تو را بزند پس او در عقب من سوار شد و من استر را ميدوانيدم تا او را بميان لشكر در آوردم و بهر آتش كه ميگذشتم مىگفتند ( هذا عم رسول اللَّه على بغلة رسول اللَّه ) اين عم رسول خداست و بر استر رسول خدا سوار است تا آن كه بگذشتم به آتش عمر بن خطاب ابو سفيان را گفت ( الحمد اللَّه الذى أمكن منك به غير عهد و عقد ) شكر مر خداى را كه ما را بر تو دست داد بيعهدى و عقدى پس بر چاروايى سست و كاهل سوار شد و بجانب پيغمبر صلَّى اللَّه عليه و آله توجه نمود تا خبر ابو سفيان به آن حضرت رساند من استر را دوانيدم و بر او سبقت كردم و نزد پيغمبر صلَّى اللَّه عليه و آله و سلَّم رفتم و او در عقب من در آمد و گفت ( يا رسول اللَّه هذا ابو سفيان عدو اللَّه قد أمكن اللَّه منه به غير عهد و لا فقد فدعنى أضرب عنقه ) اين ابو سفيان است كه دشمن خداست و ما را بر او دست داده بىعقدى و عهدى بگذار مرا تا گردن او را بزنم من گفتم يا رسول اللَّه ( إنّى قد أجرته ) من ابو سفيان را امان داده اينجا\r\n","description":"","footnote":"","page_name":" 376 ","page_number":376},
  {"content":"\r\nآورده‌ام پس نزد پيغمبر نشستم و گفتم ( و اللَّه لا يناجيه اليوم أحد دونى ) به خدا كه امروز به غير از من كسى با پيغمبر راز نگويد و نگذارم كه كسى ديگر دربارهء ابو سفيان كلمه اى بعرض رساند به غير از من و چون مبالغهء عمر دربارهء كشتن ابو سفيان دراز كشيد گفتم اى عمر شتاب مكن به خدا كه اينمرد از بنى عبد مناف است و اگر از بنى كعب ميبود مضايقه نميكردم گفت ( مهلا يا عباس فو اللَّه لا سلامك يوم أسلمت كان أحب إلىّ من اسلام الخطاب لو أسلم ) اى عباس آهسته باش به خدا اسلام تو در آن روز كه مسلمان گشتى دوستتر بود نزد من از اسلام خطاب اگر اسلام ميآورد پس پيغمبر صلَّى اللَّه عليه و آله و سلَّم فرمود\r\nاذهب فقد آمناه حتى تغدو به علي بالغداة\r\nبرو كه ما او را امان داديم تا بفردا كه بنزد من آيى روز ديگر وى را بنزد پيغمبر صلَّى اللَّه عليه و آله و سلَّم آوردم فرمود\r\nو يحك يا ابا سفيان أ لم يأن لك أن تعلم أن لا إله إلَّا اللَّه\r\nو اى بر تو اى ابو سفيان وقت آن نيامد كه از سر يقين بگويى كه هيچ خدايى نيست كه مستحق پرستش باشد مگر او سبحانه ؟ ابو سفيان گفت ( بابى أنت و امى ما أوصلك و أكرمك و أرحمك و أحلمك و اللَّه لقد ظننت أن لو كان معه إله لا غنى يوم بدر و يوم أحد ) پدر و مادر و تن و جان من فداى تو باد چه رحم پيوندى و كريم و رحيم و حليم به خدا سوگند كه من دانستم كه اگر با او خدايى ميبود در روز بدر و احد بفرياد ما ميرسيد و نفعى بما مىرساند و فرمود كه\r\nأ لم يأن لك أن تعلم أنى رسول اللَّه\r\nوقت نيامد كه بدانى كه من رسول خدايم و فرستادهء او به حق ؟ گفت ( بابى انت و امى اما هذه فان فى النفس منها شيئا ) پدر و مادر من فداى تو باد اما در اين كلمه در نفس من ترددى هست من گفتم به او كه گواهى به حق بده پيش از آنكه گردن ترا بزنند گفت مرا در اين حديث دو ماه مهلت دهيد پيغمبر صلَّى اللَّه عليه و آله و سلَّم فرمود چهار ماه ترا مهلت دادم پس به من امر كرد او را ببر در گذرگاه لشكر بدار تا مردم وى را به بينند و بدانند كه وى را امان است گفتم يا رسول اللَّه تو ميدانى كه وى مرديست كه فخر دوست دارد و طمع تشريف و تعظيم دارد از قريش پس از شما طمع و توقع بيش از اين دارد فرمود كه هر كه در سراى وى رود ايمنست و هر كه در مسجد الحرام رود ايمن است و هر كه در خانه خود رود و در بندد نيز ايمن است عباس گفت كه وى را همراه گرفتم و در رهگذرى بداشتم تا قبيله قبيله و گروه گروه لشكر بر وى ميگذشت وى ميگفت اينها چه كسانند من ميگفتم اسلم و جهينه و فلان و فلان تا آنكه رايت رسول اللَّه در كتيبهء خضرا نمايان شد و سواد عظيم پديد آمد مهاجر و انصار همه غرق آهن كه به غير از چشم چيزى ديگر از ايشان ديده نمىشد گفت اينها چه كسانند كه بحشمت و هيبت و سطوت ايشان هيچكس را نديده‌ام گفتم ( هذا رسول اللَّه فى المهاجرين و الانصار ) گفت يا ابا الفضل ( لقد أصبح ملك ابن اخيك عظيما ) اى عباس پسر برادرت پادشاهى عظيم يافت گفتم ويحك اين شوكت نبوت است و در اين اثنا حكيم بن حزام و\r\n","description":"","footnote":"","page_name":" 377 ","page_number":377},
  {"content":"\r\nبديل بن ورقا نزد رسول صلَّى اللَّه عليه و آله و سلَّم آمدند و بشرف اسلام رسيدند و مبايعت كردند بعد از مبايعت آن حضرت ايشان را پيش از خود به مكه فرستاد تا قريش را باسلام خوانند و فرمود كه هر كه در سراى ابو سفيان كه بر بالاى مكه واقعست در آيد او را امانست و هر كه در سراى حكيم كه در پائين مكه است داخل شود او را نيز امانست و هر كه در مسجد الحرام رود با امانست و هر كه در خانهء خود رود و در را مسدود سازد نيز امان دارد و چون ابو سفيان و حكيم از نزد رسول صلَّى اللَّه عليه و آله و سلَّم بيرون آمدند و بجانب مكه متوجه شدند پيغمبر صلَّى اللَّه عليه و آله و سلَّم در عقب ايشان زبير را با جمعى از مهاجر بفرستاد و باوامر فرمود كه رايت خود را در حجون كه اعلاى مكه است بزن و از آنجا مرو تا من بيايم ، پس حضرت رايت خود را بسعد بن عباده انصارى داد كه رئيس انصاريان بود و او را مقدمهء لشكر گردانيده با جمعى از انصاريان روانه ساخت و او بعظمت و ابهت تمام به مكه در آمد و گفت\r\n( اليوم يوم الملحمة ، اليوم تستحل الحرمة )\r\nو خالد بن وليد را با جمعى از قضاعه و بنى سليم در عقب او روان كرد و امر كرد كه در اسفل مكه خيمه بزند و فرود آيد نه در خانها و همه را امر فرمود كه از جنگ دست بكشند و با هيچكس مفاتله ننمايند مگر با آنكه در مقام مجادله در آيد و بكشتن چهار كس امر نمود عبد اللَّه بن سعد بن ابى سرح و حويرث بن نفيل و عبد اللَّه بن خطل و مقيس بن ضبابه و دو زن مغنيه را كه در غنا هجو پيغمبر صلَّى اللَّه عليه و آله و سلَّم خواندندى نيز امر بقتل كرد و فرمود كه اين شش را بكشيد اگر چه دست در ستون كعبه زده باشند و پناه به آن آورده پس امير المؤمنين عليه السّلام حويرث و يكى از آن دو زن را بقتل رسانيد و يكى ديگر بگريخت و مقيس را در بازار بكشتند و ابن خطل را يافتند كه دست بستون كعبه زده بود سعيد بن حريث و عمار بن ياسر بر يكديگر مسابقت كردند و سعيد بر عمار پيشدستى كرد ابن خطل را بكشت و عبد اللَّه بن ابى سرح به خانه عثمان ملتجى شد عثمان در حق وى شفاعت كرد رسول سر در پيش انداخت و بعد از آن گفت كسى نيست در ميان شما كه اين را بكشد سعد معاذ وى را بكشت و عبد اللَّه بن خطل كه مرتد شده بود و از مدينه به مكه گريخته بود بر دست سعيد بن حريث كشته شد و جمعى از قريش در اسفل مكه با بنى بكر مجتمع شدند و آغاز جنگ كردند خالد بن وليد با جمعى از اصحاب بايشان رسيده مقاتله كرد و ايشان را بكشت و بقتل عكرمة بن ابو جهل نيز امر فرموده بود او بيمن گريخت و زوجه اش ام حكيم ايمان آورد و از رسول صلَّى اللَّه عليه و آله و سلَّم براى عكرمه امان خواست و كس فرستاد تا باز آمده ايمان آورد او را گفتند سبب اسلام تو چه بود گفت چون بيمن رسيدم خواستم كه در دريا نشينم كشتيبان گفت اگر مشركى در اينكشتى منشين كه اينكشتى جز موحد را بكنار نميبرد و اگر مشركى در اين كشتى نشيند البته غرق مىشود\r\n","description":"","footnote":"","page_name":" 378 ","page_number":378},
  {"content":"\r\nو ديگران نيز بشآمت او در گرداب بلا و موجهء فنا گرفتار ميشوند من در كشتى ننشستم و باز گشتم و ايمان آوردم .\r\nالقصه چون پيغمبر صلَّى اللَّه عليه و آله و سلَّم بر مكه مشرف شد ابو سفيان بسرعت تمام بيامد و ركاب آن حضرت را بوسه داد و گفت پدر و مادر من فداى تو باد سعد ميگويد كه ( اليوم يوم الملحمة اليوم تستحل الحرمة ) و بروايت ديگر عباس چون اين بيت بشنيد بيامد و رسول صلَّى اللَّه عليه و آله و سلَّم را گفت ترسم كه امروز سعد را بر قريش صولتى باشد كه عار آن تا قيامت بر ما بماند آن حضرت امير المؤمنين را فرمود كه برو رايت را از او بستان و برفق و مدارا هر كه را ميخواهى در تحت آن در آر امير المؤمنين عليه السّلام بيامد و رايت را از او بستد و به آنچه مامور شده بود قيام نمود و چون بدر سراى ابو طالب رسيد ام هانى در آنجا بود و جماعتى كفار بحمايت او رفته بودند و آن حضرت روى پوشيده بود و خود بر سر نهاده آواز داد كه اهل اين سرارا كه دشمنان خدايند بيرون كنيد امّ هانى بدر خانه آمد و امير المؤمنين عليه السّلام را نشناخت گفت اى جوانمرد من دختر ابو طالبم و خواهر على حرمت من نگهدار امير المؤمنين بار ديگر گفت كه اعداء خدا را از خانه بيرون كن امّ هانى گفت ( و اللَّه لأشكونك الى رسول اللَّه ) به خدا سوگند كه شكايت تو را به پيغمبر كنم امير المؤمنين عليه السّلام خود از سر برداشت امّ هانى چون برادر خود را بديد بر جست و ركاب برادر را بوسه داد و گفت اى على سوگند خورده‌ام كه شكايت تو را به رسول كنم در اينقضيه چه كنم گفت باكى نيست شكايت مرا بعرض برسان و رسول بوادى أعلى فرود آمده است ام هانى گفت بيامدم بوادى ديدم كه رسول صلَّى اللَّه عليه و آله و سلَّم در خيمه غسل ميكرد تا به مكه در آيد گفتم ( يا رسول اللَّه ما ذا لقيت اليوم من على ) من از على چه ديدم امروز فاطمه عليها السلام فرمود اى ام هانى شرم ندارى كه شكايت على با رسول خدا ميكنى به جهت آنكه وى دشمنان خود را مىرنجاند رسول صلَّى اللَّه عليه و آله و سلَّم بخنديد و فرمود آنان كه در سراى تو و در حمايت منند\r\nلمكانك من على\r\nبراى آنكه تو خواهر على هستى ، و بعد از آن رسول صلَّى اللَّه عليه و آله و سلَّم تشريف شريف به مكه معظمه آورد صناديد قريش بمظنه آنكه با ايشان محاربه خواهد كرد و ايشان را مقتول خواهد ساخت در اندرون كعبه متحصن شدند آن حضرت در مسجد الحرام آمد و بر در كعبه بايستاد فرمود\r\nلا إله الا اللَّه وحده أنجز وعده و نصر عبده و هزم الاحزاب وحده ، ألا إن كل مال و مأثرة و دم يدعى فهو تحت قدمى هاتين الَّا سدانة البيت و سقاية الحاج فانهما مردودتان الى اهليهما ، ألا ان مكة محرمة بتحريم اللَّه لم تحل لاحد كان قبلى و لم تحل لى الا ساعة من نهار و هى محرمة إلى أن تقوم الساعة لا يختلى خلاها و لا يقطع شجرها و لا ينفر صيدها و لا تحل لقطتها الا لمنشد\r\nيعنى\r\n","description":"","footnote":"","page_name":" 379 ","page_number":379},
  {"content":"\r\nهيچ خدايى نيست كه مستحق پرستش باشد مگر معبود به حق كه يكتا و يگانه است و وعده خود را راست گردانيد و بنده خود را نصرت داد و طوايف كفار را متفرق و منهزم ساخت و بدانيد كه هر مالى و ثروتى و خونى كه مردمان دعوى آن ميكنند همه در زير دو قدم منست مگر آستانهء كعبه و سقاية حاج كه هر دو باهل خود رد كرده شده‌اند ، بدانيد كه مكه محترمست از قتل و غارت و صيد بتحريم خدا حلال نبوده هيچكس را كه پيش از من بودند و حلال نيست بر من مگر يك ساعت روز و آن محرمست تا آنكه قيامت قائم گردد بايد كه گياه آن را نبرند و درختان آن را قطع نكنند و صيد آن را نر مانند و جايز نيست كه لقطهء آن را بردارند مگر كسى كه تعريف آن كند و صاحبش را تجسس نمايد . اى معشر قريش خداى تعالى نخوت جاهليت را از شما قطع نمود بدانيد كه همهء مردمان از آدم و حواءند و او سبحانه آدم را از خاك آفريد پس اين آيهء تلاوت فرمود كه يا أَيُّهَا النَّاسُ إِنَّا خَلَقْناكُمْ مِنْ ذَكَرٍ وَأُنْثى و بعد از آن فرمود كه\r\nإلا لبئس جيران النبى كنتم لقد كذبتم و طردتم و أخرجتم و آذيتم ثم ما رضيتم حتى جئتمونى فى بلادى تقاتلونى\r\nبدانيد كه شما بد همسايه بوديد پيغمبر را تكذيب كرديد و او را رنجانيديد و از وطن خود را نديد و با اين همه راضى نشديد مگر كه آمديد در شهرهاى من و با من مقاتله كرديد آيا امروز مظنهء شما با من در چه مقام است و من با شما چه خواهم كرد گفتند ( خيرا أخ كريم و ابن اخ كريم ) گمان ما به تو خير است كه تو برادر كريمى و پسر برادر كريمى و رحيمى و حليمى و مقتدا و سيد مايى حضرت فرمود\r\nاذهبوا فانتم الطلقاء\r\nبرويد كه همهء شما را آزاد كردم ايشان از خانهاى خود بيرون آمدند هم چنان كه مردگان زنده شوند و از قبرها بدر آيند و از اين روز اهل مكه را طلقا گفتند يعنى آزاد كرده هاى پيغمبر صلَّى اللَّه عليه و آله و سلَّم و چون اهل حرم رتبه و قوت و سطوت آن حضرت را بديدند و خوارى و مذلت خود بعد از نخوت و تكبر كه در زمان جاهليت داشتند و مع ذلك از اصحاب فيل محفوظ شده بودند و عذاب ايشان را مشاهده كردند و متنبه گشته دانستند كه آن حضرت صلَّى اللَّه عليه و آله و سلَّم صادقست در دعوى خود و پيغمبر به حق است دلها نرم شد و بدين اسلام ميل كردند و آن حضرت در زير صفا بنشست و ايشان ميآمدند و بدايرهء اسلام در ميآمدند و بيعت ميكردند و سمعا و طاعة ميگفتند و چون همه مردان بشرف اسلام رسيدند زنان نيز آمدند و اسلام عرض كرده بيعت نمودند ، صفوان بن اميه بگريخت و خواست كه به راه دريا برود عمرو بن وهب در حق او شفاعت كرد باز آمد خايف و ترسان بود به آن گفتند محمد از آن حليمتر و رحيمتر است كه به تو آزارى رساند وى ايمن شد و در ميان اهل اسلام داخل شد ، عبد اللَّه بن زهرى نيز فرار كرده بنجران\r\n","description":"","footnote":"","page_name":" 380 ","page_number":380},
  {"content":"\r\nگريخت و از آنجا خبر امان شنيده باز آمد و نزد پيغمبر صلَّى اللَّه عليه و آله و سلَّم ايمان آورد ، و هبيرهء مخزومى در نجران بماند و ايمان نياورد و ام هانى كه زن او بود از وى برى شد ، و ابن زبعرى نزد رسول آمد و اسلام آورد و گفت :\r\n\r\nيا رسول المليك إنّ لساني\r\nراتق ما فتقت إذ أنا بور\r\n\r\n\r\nإذ أبارى الشّيطان في سنن الغ\r\nىّ و من مال ميله مثبور\r\n\r\n\r\nامن اللَّحم و العظام لربّي\r\nثمّ نفسي الشهيد أنت النذير\r\n\r\nو از ابن مسعود مرويست كه در روز فتح مكه كه پيغمبر صلَّى اللَّه عليه و آله به مسجد الحرام آمد و سيصد و شصت بت در حوالى مكه بودند چوبى در دست داشت بر آنها ميزد و نگونسارشان ميكرد و ميگفت جاءَ الْحَقُّ وَما يُبْدِئُ الْباطِلُ وَما يُعِيدُ جاءَ الْحَقُّ وَزَهَقَ الْباطِلُ إِنَّ الْباطِلَ كانَ زَهُوقاً و از ابن عباس روايتست كه چون پيغمبر به مكه آمد فرمود به خانه كعبه داخل نميشويم تا بتان در آنجا باشند پس بفرمود تا آنها را از آنجا بيرون آوردند و ميان آنها دو بت بر صورت ابراهيم و اسمعيل عليهما السّلام ساخته بودند و از لام در دستهاى ايشان بود فرمود\r\nقاتلهم اللَّه أما و اللَّه لقد عملوا انهما لم يستقسما بهما قط\r\nخدا كفار را هلاك گر داناد به خدا سوگند كه ايشان دانستند كه ابراهيم و اسمعيل عليهما السلام هرگز استقسام بازلام نكرده‌اند پس اهل مكه فوج فوج آمدند و اسلام آوردند تا همه بشرف اسلام رسيدند حق سبحانه اين سوره را قبل از وقوع فتح فرستاد و پيغمبر صلَّى اللَّه عليه و آله و سلَّم را از آن اخبار فرمود ، از مقاتل مرويست كه چون اين سوره نازل شد آن حضرت بر اصحاب خواند همه فرحان و شادان گشتند و استبشار نمودند مگر عباس كه چون استماع آن كرد بگريست پيغمبر صلَّى اللَّه عليه و آله و سلَّم گفت\r\nما يبكيك يا عم\r\nچه ترا بگريه در آورد اى عم ، گفت ( يا رسول اللَّه أظن أنه قد نعيت إليك نفسك ) گمان من چنانست كه اين سوره خبر وفات تو ميدهد حضرت فرمود\r\nانه لكما تقول\r\nاين چنين است كه تو مىگويى پس آن حضرت بعد از دو سال از نزول اينسوره بدار البقاء شتافت و كسى در اين دو سال آن جناب را خندان نديد ، و بعضى گفته‌اند كه قائل اينقول ابن عباس بود پس از آن آن حضرت فرمودند كه\r\nلقد اوتى هذا الغلام علما كثيرا\r\nاين پسر را علم بسيار داده‌اند و وجه دلالت اينسوره بر رحلت حضرت رسالت صلَّى اللَّه عليه و آله و سلَّم تماميت دعوتست و كمال دين كه لازم فتح مكه بود چه كمال مستتبع زوالست كما قال امير المؤمنين عليه السّلام .\r\n\r\nإذا تمّ أمر دنا نقصه\r\nتوقّع زوالا إذا قيل تمّ\r\n\r\nو ديگر آنكه امر به استغفار تنبيه است بر دنوّ أجل و لهذا اينسوره را سورة التوديع ناميده‌اند و مؤيد اينست اينكه مرويست كه بعد از سورة الفتح آيه الْيَوْمَ أَكْمَلْتُ لَكُمْ دِينَكُمْ نازل شد و\r\n","description":"","footnote":"","page_name":" 381 ","page_number":381},
  {"content":"\r\nاين آخرين آيه بود و آن حضرت صلَّى اللَّه عليه و آله و سلَّم بعد از هشتاد روز از نزول اين آيه در گذشت از مقاتل مرويست كه بعد از دو سال از نزول اينسوره حضرت رحلت فرمود و در اين دو سال هيچكس او را مسرور و خندان نديد ، و بنقل ديگر از ابن عباس منقولست كه چون اين سوره نازل شد پيغمبر صلَّى اللَّه عليه و آله فرمود\r\nنعيت إلى نفسى بأنها مقبوضة فى هذه السنة\r\nخبر مرگ من به من رسانيدند و به من اخبار كردند كه امسال قبض روح من مىشود ، و نيز از ابن عباس منقولست كه عمر خطاب مرا حرمت داشتى و بر همه كس مقدم نشاندى و با اهل بدر وى را مواسات نمودى وى را گفتند كه چگونه است كه اين كودك را بيش از قدر و مرتبهء او تعظيم ميكنى گفت به جهت فهم و فطنت و علم او ، بعد از آن گفت من از شما و از او سؤال ميكنم تا ببينم كه چه جواب مىگوييد گفتند بگو گفت در سورة الفتح پيغمبر را چرا به استغفار و تسبيح امر كردند هر كس از ما چيزى ميگفت از آن جمله بعضى گفتند كه چون حقتعالى براى او فتح نمود او را به استغفار و توبه امر نمود تا بالكليهء تفويض امور به او كند و بر او توكل نمايد مرا گفت تو چه مىگويى گفتم ( ليس كذلك و لكن نعيت اليه نفسه ) نه اين چنين است بلكه خبر مرگ به او دادند عمر گفت ما اعلم منها إلا مثل ما تعلم نميدانم از اين سوره مگر مانند آنچه تو ميدانى بعد از آن باصحاب گفت ( كيف تلوموننى عليه بعد ما ترون ) چه ملامت ميكنيد مرا بعد از آنكه ديديد و دانستيد علم او را و مرويست كه چون اين سوره فرود آمد پيغمبر صلَّى اللَّه عليه و آله و سلَّم خطبه فرمود و گفت\r\nان عبدا خيره اللَّه بين الدنيا و بين لقاء ربه\r\nبدرستى كه بنده اى را مخير كردند ميان دنيا و رسيدن بلقاء پروردگار او ( فاختار لقاء اللَّه ) پس او اختيار لقاى خدا كرد و دنيا را بگذاشت مراد نفس نفيس خودش بود ، و در خبر صحيح وارد شده كه چون اين سوره نازل شد پيغمبر صلَّى اللَّه عليه و آله فاطمه عليها السلام را طلبيد و بعد از تمهيد قواعد معاطفت و ملاطفت بطريق مسارت با او سخن كرد فاطمه گريان شد باز با وى بر سبيل نجوى سخنى گفت اين نوبت فرحان و خندان گشت عايشه گويد كه من با فاطمه گفتم اى دختر خير البشر نديديم هيچ حزنى را بفرح نزديكتر مثل امروز و نشنيدم غمى را بشادمانى قريبتر از آنچه از تو ديديم فاطمه عليها السلام آن سر را آن روز با عايشه نگفت اما بعد از آن گفته بود كه نوبت اول كه با من مساره كرد مضمونش اين بود كه بدان و آگاه باش كه در هر سالى از سنوات سابقه جبرئيل امين عليه السّلام جهت درس قرآن مبين يك نوبت بعرصه زمين ميآمد و امسال دو نوبت براى ضبط آن مهم نازل شد گمان نمىبرم مگر آنكه اجل من نزديك رسيده و شوق من نيز بعالم قدس بنهايت انجاميده و عنقريب از اين منزل فانى بجوار رحمت سبحانى رحلت خواهم كرد صحبت مرا غنيمت شمار تا ميتوانى دست از دامن وصلم بر مدار از استماع اينخبر موحش تألم بسيار و توجع بيشمار بخاطر\r\n","description":"","footnote":"","page_name":" 382 ","page_number":382},
  {"content":"\r\nمن رسيد و قطرات عبرات بر صفحات و جنات من فرو دويد چون پدر بزرگوار مرا بدانحال بديد ديگر باره مرا نزديك خود خواند و بطريق اخفا گفت كه اى نور ديدهء من واى فرزند پسنديدهء من غم مخور كه ترا دو مژده ارزانى دارم و زنك أ لم از آينهء خاطرت بزدايم يكى آنكه در روضهء رضوان سيدهء زنان اهل ايمان تو خواهى بود و ديگر پيشتر از ساير اهل البيت با من ملاقات خواهى نمود من بميامن اين ترياق تجرع زهر فراق را بر مذاق وفاق خود شيرين ساختم و بشكرانهء استماع اينخبر مسرت بخش بهجت اثر بتبسم پرداختم ، و روايت است كه حضرت فرمود اى فاطمه جبرئيل مرا خبر داد كه نيست هيچ زن از زنان عالم كه ذريهء او اعظم باشد از ذريهء تو پس بايد كه صبر تو از صبر باقى زنان بيشتر باشد و تبسم وى در اينسخن از شادى اين بشارت بود و نيز در آثار ورود يافته كه بعد از نزول اينسوره حضرت صلَّى اللَّه عليه و آله و سلَّم با جبرئيل گفت اى برادر گويا مرا خبر دار ميگردانند كه از اينعالم مىبايد رفت جبرئيل عليه السّلام گفت يا رسول اللَّه وَلَلآخِرَةُ خَيْرٌ لَكَ مِنَ الأُولى عالم بقا ترا بهتر است از دار فنا آن حضرت بعد از نزول اينسوره در كار آخرت بيشتر از پيشتر جد و جهد مينمود و كلمات\r\nسبحانك اللهم و بحمدك ، اللهم اغفر لى انك انت التواب الرحيم\r\nتكرار مينمود به آن حضرت گفتند يا رسول اللَّه چونست كه اين كلمات را بسيار مىگويى فرمود بدانيد كه مرا بعالم بقاء خوانده‌اند و در گريه شد گفتند اى سيد و اى سرور از مرگ ميگريى و حال آنكه خداى گذشته و آينده ترا آمرزيده فرمود كجا است هول اطلاع بر فوت و تنگى و تاريكى لحد و اهوال قيامت يعنى اينهمه مىبايد ديد و مىبايد كشيد و مقرر است كه اينسخن براى ارشاد و تنبيه سائلان مىفرمايد و اگر نه آن حضرت از اين خطرات ايمن و سالم بوده و منقولست كه سيد عالم صلَّى اللَّه عليه و آله از فحواى سورهء فتح و مضمون آيهء الْيَوْمَ أَكْمَلْتُ لَكُمْ دِينَكُمْ خبر ارتحال از اين عالم بىثبات سريع الزوال دريافت خواص اصحاب را بخانهء عايشه طلبيد چون نظرش بر ايشان افتاد قطرات عبرات از چشمهء چشم مبارك بر گشاد و بر مفارقت ايشان به هاىهاى بگريست پس از سر اهتمام به جهت حضار مجلس بساط دعا بگسترانيد و فرمود\r\nمرحبا بكم و حياكم اللَّه بالسلام أجمعكم اللَّه رحمكم اللَّه حفظكم اللَّه خيركم اللَّه نصركم اللَّه رفعكم اللَّه وفقكم اللَّه قبلكم اللَّه هداكم اللَّه وقاكم اللَّه آواكم اللَّه سلَّمكم اللَّه رزقكم اللَّه\r\nپس بتقوى و پرهيزكارى و ترس كارى از حضرت بارى ايشان را وصيت فرمود بعد از موعظه فرمود كه\r\nايها الناس انما انا بشر يوشك أن يأتينى رسول ربى فاجيب ، و إنى تارك فيكم الثقلين كتاب اللَّه فيه الهدى و النور فخذوا بكتاب اللَّه و استمسكوا به و أهل بيتى و اذكركم اللَّه فى أهل بيتي و اذكركم اللَّه في أهل بيتى و اذكركم اللَّه فى أهل بيتى\r\nو اين حديث در جمع بين الصحيحين مذكور است و معنى اين راجع به آنست كه جز اين نيست كه من آدميم مانند شما نزديك شد كه فرستادهء پروردگار من ملك الموت بيايد و من\r\n","description":"","footnote":"","page_name":" 383 ","page_number":383},
  {"content":"\r\nاجابت او كنم و ميان شما دو أمر بزرگ و گران ميگذارم كه آن كتاب خداست كه در او هدايت و نور است پس كتاب خداى را فرا گيريد و به آن استمساك كنيد و يكى ديگر اهل بيت منند تذكير شما ميكنم باهل البيت خود و شما را نصيحت ميكنم كه نگه داشت و محافظت احوال ايشان كنيد و اينكلمه اخيره را سه بار اعاده فرمود گوئيا كه اين تكرار جهت آن بود كه ميدانست كه اصحاب اهل البيت آن قدوه احباب را مراعات نخواهند كرد و وصيت آن حضرت را درباره ايشان فرو گذاشت خواهند كرد و با ايشان در طريق جدال و عناد سلوك خواهند نمود از ابن عمر مرويست كه او گفت من همسايهء جابر انصارى بودم يك روز نزد وى بودم از من احوال مردمان مىپرسيد و كيفيت اختلاف ايشان بعد از وفات سيد كائنات استفسار مينمود من آنچه ديده بودم و دانسته از اختلاف و نزاع ايشان به او گفتم جابر بگريست و گفت از رسول خدا شنيدم كه گفت مردمان در دين خدا آيند فوج فوج و از دين خدا بيرون روند فوج فوج .\r\nآورده‌اند كه يكى از محبان أمير المؤمنين عليه السّلام نزد معاويه رفت وى را گفت از قرآن چيزى مىدانى گفت الكثير و الطيب گفت بخوان تا بدانم گفت بِسْمِ اللَّه الرَّحْمنِ الرَّحِيمِ ( إذا جاء نصر اللَّه و الفتح و رأيت الناس يخرجون من دين اللَّه أفواجا ) معاويه گفت ( هي خطاء ) خطا ميخوانى گفت چگونه ميبايد خواند گفت يَدْخُلُونَ فِي دِينِ اللَّه وى گفت آن در عهد رسول بود كه در دين خدا داخل مىشدند اما اين زمان از دين خدا بيرون ميروند معاويه خاموش شد لعنة اللَّه على المنكرين و الجاحدين ولاية أهل البيت و الناقضين عهد رسول اللَّه فيهم و الناكثين و المارقين و القاسطين و أذاقهم اللَّه انواع العذاب و أصناف العقاب يوم الدين آمين يا رب العالمين .\r\n\r\nسورة تبت\r\nو اين را سورة ابى لهب و سورة المسد نيز گويند و در مكه نازل گشته ، و عدد آيات آن پنج است باتفاق امت .\r\nو در حديث أبى ورود يافته كه حضرت رسالت صلَّى اللَّه عليه و آله و سلَّم فرمود كه اميد دارم كه حقتعالى خواننده اين سوره را بابو لهب در يك جا جمع نكند ، يعنى در جايى كه ابو لهب باشد او را در نياورند و از ابو عبد اللَّه عليه السّلام مروى است كه چون تَبَّتْ را قرائت نمائيد لعن كنيد بر ابو لهب چه وى از جملهء مكذبان پيغمبر صلَّى اللَّه عليه و آله و سلَّم بوده و منكر آنچه آن حضرت صلَّى اللَّه عليه و آله و سلَّم از جانب حضرت عزت آورده .\r\nو وجه اتصال اينسوره بسورة الفتح اشتراك آنها است در مغلوبيت و مقهوريت اعداء چه اول در وعدهء نصرت و فتحست و اين در كفايت امر ابى لهب ، بخارى در صحيح خود از پيغمبر صلَّى اللَّه عليه و آله و سلَّم\r\n","description":"","footnote":"","page_name":" 384 ","page_number":384},
  {"content":"\r\nنقل كرده از سعيد بن جبير كه ابن عباس فرمود كه چون آيهء وَأَنْذِرْ عَشِيرَتَكَ الأَقْرَبِينَ نازل شد حضرت سيد عالم صلَّى اللَّه عليه و آله و سلَّم روزى بر كوه صفا بر آمد و ندا كرد\r\nيا صباحا\r\nو اينكلمه را در وقت نزول بليهء عظيمه چون قتل و غارت استعمال ميكنند رؤساى قريش كه اقارب و عشاير آن حضرت بودند همه از منازل خود بجانب وى مسارعت نمودند گفتند ( مالك ) چه مىشود ترا و چه واقع شده آن حضرت فرمود\r\nأ رأيتكم لو أخبرتكم أن العدو يسفح هذا الجبل مصبحكم أو ممسيكم أما كنتم مصدقى\r\nآيا اگر خبر دهم شما را كه در ما بين اين كوه جمعى از دشمنان آمده‌اند بداعيهء آنكه صباح يا شام بر سر شما تازند و دست بقتل و غارت بگشايند مرا در آن تصديق مىكنيد يا نه همه گفتند چرا تصديق نكنيم و تو بنزد ما بدروغ متهم نشده اى فرمود كه\r\nفانى لكم نذير مبين بَيْنَ يَدَيْ عَذابٍ شَدِيدٍ\r\nچون ميدانيد كه من هرگز دروغ نگفته‌ام و هميشه راستگو بوده‌ام پس بدانيد كه من ترساننده‌ام شما را از عذاب جحيم و عقاب اليم پيش از آنكه واقع شود ابو لهب برخاست و گفت ( تبا لك أ لهذا دعوتنا جميعا ) هلاكت باد ترا براى اين همه ما را خواندى ، و روايتى است كه بهر دو دست سنگى برداشت و خواست كه بر آن حضرت اندازد همان حال حضرت ذو الجلال اينسوره فرو فرستاد كه :\r\n( 1 ) -\r\n* ( بِسْمِ اللَّه الرَّحْمنِ الرَّحِيمِ تَبَّتْ يَدا أَبِي لَهَبٍ ) * خاسر و هالك باد هر دو دست ابى لهب كه سنگ برداشته خواست كه بحبيب من زند ، و اين مشتقست از تباب كه بمعنى خسرانيست كه مؤدى به هلاكت باشد و گويند مراد همهء بدن اوست كقوله تعالى لا تُلْقُوا بِأَيْدِيكُمْ إِلَى التَّهْلُكَةِ و ما قَدَّمَتْ يَداه و اسناد فعل بيدين به جهت آنست كه اكثر عمل به يد است پس معنى آنست كه نفس او هلاك و نابود باد بوقوع آن در آتش جحيم و كشيدن عذاب اليم يا مراد دنيا و آخرتست يعنى نابود باد دنيا و عقباى او يا خالى باد هر دو دست او از خيرات ، و وى عم پيغمبر صلَّى اللَّه عليه و آله و سلَّم بود پسر عبد المطلب و عبد العزى نام داشت و ترك ذكر اسم و ايراد كنيه با آنكه تكنيه مستلزم تكرمه است به جهت اشتهار ويست بكنيه نه باسم و يا به جهت استنكار بذكر اسم او كه آن عبد العزى است ، و يا آنكه اشاره باشد به آنكه چون او اصحاب نار است پس كنيت موافقست به حال او و ذكر به اين عنوان اليق به او است از ذكر اسم . و ديگر آنكه تا اينمجابس ذات لهب باشد ، و گويند تكنيه وى به اين اسم به جهت تلهب وجه وى بوده چه اشراق روى وى بحيثيتى بود كه چون شعلهء آتش ميدرخشيد ، و مىتواند بود كه ذكر وى بطريق كنيت\r\n","description":"","footnote":"","page_name":" 385 ","page_number":385},
  {"content":"\r\nكنايت باشد از لهب آتش دوزخ و اظهار تهكم به او و قوله * ( وَتَبَّ ) * اخبار است بعد از دعا عليه و تعبير بماضى به جهت تحقق وقوع آن كقوله :\r\n\r\nجزى ربّه عنّي عديّ بن حاتم\r\nجزاء الكلاب العاويات و قد فعل\r\n\r\nيعنى هلاك شد و ناچيز گشت ابى لهب و به عذاب ابدى رسيد بواسطهء كثرت معادات و شدت مناصبت وى با رسول حق سبحانه بر او نفرين كرده وى را هدف هلاكت و عقوبت ابدى گردانيده از طارق بن عبد اللَّه محاربى منقول است كه در اول اسلام روزى در بازار ذى المجاز رفتم جوانى را ديدم حله سرخ پوشيده بود و به زبان فصيح و بيان مليح مىگفت\r\nقولوا لا إله الا اللَّه تفلحوا\r\nاين كلمات شهادت بگوئيد تا رستگار شويد و يكى را ديدم كه در پى او مىرفت و مىگفت سخن او نشنويد كه او دروغگو است و سنگ بر وى ميانداخت پاشنه و كعب مبارك او را خونين كرده بود پرسيدم اينها چه كسانند يكى گفت آن جوان كه لباس سرخ پوشيده محمّد قرشى كه خلق را بخداى آسمان دعوت مىكند و آنكه در عقب وى سنگ مياندازد و تكذيبش مىكند عم وى أبو لهب است و اكثر صناديد قريش را در اينقضيه متفق با خود ساخته ، از عبد اللَّه مسعود روايتست كه چون ابو لهب را از دوزخ و انواع عذاب انذار نمود گفت اگر آنچه مىگويى حقست من فردا بمال و فرزند خود را ز دوزخ باز خرم و از آن خلاص شوم حق سبحانه رد قول او كرده فرمود :\r\n( 2 ) - * ( ما أَغْنى عَنْه ) * دفع نكند از او هلاكت و عذاب دوزخ را * ( مالُه ) * مال او از شتر و اسب و استر و گوسفند و عقار و اشجار و نقدين و يا مالى كه بطريق ارث از پدر به او رسيده * ( وَما كَسَبَ ) * و آنچه كسب كرده يعنى فرزند او عتبه و غير او و يا مكسوب او از ارباح تجارات و منافع معاملات و آنچه از انعام حاصل كرده كه آن نتايج و منافع آنست ، و گويند مراد بماله مال تالد است و ما كسب طارق او و بنا بر معنى اول تسميه ولد بكسب به جهت آنست كه آن مكسوب و محصول پدر است و پدر كاسب و محصل او ، و در حديث آمده كه\r\nان أطيب ما أكل الرجل من كسبه و ان ولده من كسبه .\r\nو در خبر است كه روزى پسران ابو لهب به جهت خصومتى و منازعتى كه با هم داشتند محاكمه نزد ابن عباس آوردند و وى در مسجد الحرام نشسته بود آنجا در هم آويختند و آن مخاصمه بمضاربه انجاميد ابن عباس برخاست تا ايشان را از هم دور كند و تفريق ايشان نمايد پايش بر جايى خورد و بر وى در افتاد پس در غضب شده فرمود\r\nاخرجوا عنى الكسب الخبيث\r\nدور كنيد از من كسب خبيث را يعنى پسران ابو لهب ، و از ضحاك منقولست كه معنى آيه آنست كه مال و خواستهء او كه در عداوت پيغمبر صلَّى اللَّه عليه و آله و سلَّم انفاق ميكرد و عمل خبيث يعنى كيد و مكر كه دربارهء آن حضرت صلَّى اللَّه عليه و آله و سلَّم بجاى ميآورد هيچ نفعى به او نرسانيد در دنيا ، و نزد بعضى ديگر معنى آنست كه مال و فرزند او را از هلاكت دنيا نگاه\r\n","description":"","footnote":"","page_name":" 386 ","page_number":386},
  {"content":"\r\nنداشت بلكه او و فرزند او با سوء حال هلاك شدند و مال حافظ او نشد و بحوادث روزگار متلاشى شد چنانچه به صحت پيوسته كه عتبه را در طريق شام شير از هم بدريد و پاره پاره كرد با آنكه او در ميان كاروان خفته بود و همه او را احاطه كرده تفصيل اينحكايت در اوراق سابقه سمت ذكر يافت و ابو لهب بعد از واقعهء بدر باندك مدتى به علت عدسه هلاك شد و عدسه بثور مخصوصه است كه از مادهء سميهء متعفنه حادث مىشود و وى تا سه روز افتاده بود به جهت تعفن هيچ كس به تجهيز او اقدام نمينمود تا آخر هندى چند را به مزد گرفتند تا آن لعين را دفن كردند ، پس آيه اخبار باشد از غيب كه مطابق مخبر عنه واقع شده ، و بدانكه * ( ما ) * در * ( ما كَسَبَ ) * مرفوع المحل است معطوف بر * ( مالُه ) * و * ( ما ) * موصوله است يعنى ( ما مكسوبه ) يا مصدريه يعنى كسبه و * ( ما أَغْنى ) * ميتواند بود كه ما استفهاميه باشد در معنى انكار و منصوب المحل نه * ( ما ) * نافيه و تقدير اينكه اى شىء أغنى ماله و ما كسب يعنى چه چيز را دفع كند از او مال و كسب او ، مراد آنست كه هرگز اموال و مسكوبات او هلاكت دنيا و عذاب دوزخ را از او دفع نكند .\r\n( 3 ) - * ( سَيَصْلى ) * زود باشد كه در آيد * ( ناراً ذاتَ لَهَبٍ ) * به آتش خداوند لهب يعنى شعله زننده و درخشنده كه بر او مشتعل شود و مراد آتش دوزخ است و ذكر سين از براى وعيد است يعنى البته به آتش دوزخ معذب گردد اگر چه تراخى زمان شده باشد ، در اين آيه دلالتست بر صدق پيغمبر صلَّى اللَّه عليه و آله و بر صحت نبوت وى زيرا كه مخبر است به آنكه ابو لهب بر صفت كفر بميرد و آن چنان شد كه از آن خبر داده بود و قوله :\r\n( 4 ) - * ( وَامْرَأَتُه ) * عطفست بر ضمير مستتر در سَيَصْلى و ترك تكرير بر ضمير به جهت فصلست يعنى زود بود كه در آيد به آتش دوزخ زن ابو لهب كه ام جميل بنت حربست خواهر ابو سفيان و او يك چشم بود در غايت دنائت و عداوت نسبت به حضرت رسالت صلَّى اللَّه عليه و آله ، آورده‌اند كه در همسايگى حضرت رسول صلَّى اللَّه عليه و آله و سلَّم خانه داشت روزها پشتهاى خار و دستهاى خسك جمع كردى و بشب آوردى و بر سر راه پيغمبر صلَّى اللَّه عليه و آله و سلَّم ريختى تا خارى در دامنش آويزد يا در پايش خلد و آن حضرت چون سحر به قصد نماز گذاردن در مسجد از خانه بيرون آمدى آنها را از سر راه برگرفتى و بر طريق ملايمت فرمودى كه اين چه نوع همسايگى است كه با من ميكنيد حق سبحانه به جهت اين او را بقول مذكوره وعيد نمود و بعد از آن به اين صفت مذمومه مذمت وى كرده فرمود * ( حَمَّالَةَ الْحَطَبِ ) * يعنى بر دارندهء هيمه ، و كشندهء هيزم ، و نصب آن بر ذم و شتم است يعنى او را به اين صفت بد مذمت ميكنم و دشنام مىدهم ، و بنا بر آنكه مرفوع باشد هم چنان كه قرائت غير عاصم است يا خبر مبتداى محذوفست اى هي حمالة الحطب و يا صفت * ( امْرَأَتُه ) * و صاحب كشاف گفته كه من قرائت نصب را دوستتر دارم\r\n","description":"","footnote":"","page_name":" 387 ","page_number":387},
  {"content":"\r\nزيرا كه شتم و ذم ام جميل موجب توسل است به سيد رسل و تقرب به او ، و از ربيع بن انس منقولست كه چون رسول صلَّى اللَّه عليه و آله و سلَّم در شب تار نزديك آن پشتهء خار رسيدى آن پشتهء خس و خار هموار زمين گشتى و آن حضرت چون پاى بر آن نهادى در زير پاى وى نرم تر از حرير بودى ، از ابن عباس و قتاده و مجاهد و عكرمه و سدى روايت كرده‌اند كه هيمه كشى وى عبارتست از نمامى و سخن چينى وى كه موجب افروخته شدن آتش خصومت بود هم چنان كه بهيمه آتش مشتعل مىشود و لهذا نميمه را حطب گويند كما قال الشاعر : ( و لم تمش بين الحي بالحطب الرطب ) اى لم تمش بالنميمة . و تقيد حطب برطب به جهت دلالت آنست بر تدخين كه موجب زيادتى فتنه و شر است ، و يقال أيضا فلان يحطب على فلان اي يوقد بينهم النائرة و يثير الشر ، و در اشعار فارسى واقع شده كه :\r\n( بيت )\r\n\r\nميان دو كس جنگ چون آتش است\r\nسخن چين بدبخت هيزم كش است\r\n\r\nو ام جميل به اين خصلت معروف بوده و بخست و دناءة موصوفست اكتم بن صفى پسران را وصيت ميكرد كه زنهار مبادا از شما سخن چينى صادر گردد كه سخن چنين كشنده هيمه است براى افروختن آتش و بدانيد كه نمام در يك ساعت چندان آتش فتنه را مشتعل سازد كه ساحر در يك سال آن را نتواند بظهور رسانيد . سعيد بن جبير و ابى مسلم بر آنند كه * ( حَمَّالَةَ الْحَطَبِ ) * بمعنى حمالة الخطايا است يعنى بردارندهء گناهان بسبب معادات پيغمبر و حمل كردن شوهر خود را و ساير كفره را بر ايذاى آن حضرت و اينموجب بر افروختن آتش دوزخست مانند افروختن آتش بهيمه و بنا بر اين ذكر حطب نيز بر سبيل مجاز باشد و نظيره قوله تعالى يَحْمِلُونَ أَوْزارَهُمْ عَلى ظُهُورِهِمْ و قول اول منقولست از ابن عباس بروايت ضحاك و گويند فى نفس الامر وى بريسمانى از ليف خرما پشته هيزم ميكشيد براى خود چنان كه رسم زنان عربست روزى پشته هيزم در پشت داشت و رسن آن در گردن آن را بر سنگى نهاد تا بياسايد ملكى بيامد و آن پشته را در پس پشت او از سنگ فرو گردانيده رسن در گردن او بماند و گلوى او به آن گرفته شد و نفسش منقطع گشته بدوزخ رفت ، و حق سبحانه به جهت تخصيص حال و تحقير او و تصوير او به صورت بعضى خطاب كه موجب مهانت او و شوهر او است خبر ميدهد كه :\r\n( 5 ) - * ( فِي جِيدِها ) * در گردن او * ( حَبْلٌ مِنْ مَسَدٍ ) * رسنى است بهم نيك تابيده از ليف خرما كه هيزم بدان بر پشت ميبندند تا او و زنش را در خشم آورد چه ايشان از خاندان شرف و ثروت\r\n","description":"","footnote":"","page_name":" 388 ","page_number":388},
  {"content":"\r\nبودند و باندك چيزى كه موجب اهانت ايشان ميشد در غضب ميشدند ، و بدانكه ظرف خبر است و * ( حَبْلٌ ) * مبتدا و ميتواند بود كه ظرف در موضع حال باشد از حمالة الحطب و حبل مرفوع به آن و معنى اينكه امّ جميل كشندهء هيمهء است در حالتى كه در گردن او است ريسمانى از ليف خرما و مسد مشتق است از ( مسد إذا قتل من الحبال فتلا شديدا من ليف كان أو جلد أو غير هما و منه رجل ممسود الخلق اى مجدول الخلق و قويّه ) و گويند مراد به مسد آن ريسمانيست كه پشتهء خار و خاشاك مىكشيد و در سر راه پيغمبر مىريخت . از مقاتل نقلست كه مراد از اين آيه آنست كه بر طبق اينكه او رسن در گردن ميكرد و خار و هيمه مىكشيد روز قيامت بر سن آتشين پشتهاى خار و هيمه آتشين از شجرهء زقوم بر پشت وى بندند و او را عذاب كنند ، از ابن عباس و عروة بن زبير مرويست كه اين رسن زنجيرى باشد از آهن آتشين و درازى آن هفتاد گز آن را در دهنش كنند و از مقعدش بيرون آورند و باقى بر گردنش پيچند از مجاهد مرويست كه مسد رسنى است كه در ميان چرخ چاه كشند پس هم چنان كه آن احاطهء چرخ نموده اين ريسمان آتشين احاطهء او مىكند و گردن او را با همه اعضاء فرو گيرد ، سعيد بن مسيب فرمود ام جميل قلاده فاخر يعنى گردن بند قيمتى داشت از جواهر گفت اين را ميفروشم و بهاى آن را در عداوت پيغمبر صلَّى اللَّه عليه و آله و سلَّم خرج ميكنم حقتعالى در مقابل آن در دوزخ زنجير آتشين در گردن او بندد و به آن وى را عذاب كند پس جمله ظرفيه يا ترشيح است از براى مجاز يا از براى تصوير ام جميل است به صورت حطابهء كه حامل حزمه اى باشد و رابطه آن به گردن خود به جهت تحقير شأن او و يا بيان حال او در جهنم كه بر پشت او حزمه اى باشد از حطب جهنم كه بريسمان آتش آن را بر گردن خود بسته ، أسماء بنت ابى بكر روايت كرده كه چون اينسوره نازل شد ام جميل عوراء مذمت خود را شنيد بيطاقت شد و واويلا گويان و فريادكنان سنگى برداشت و روى به مسجد الحرام نهاد تا به پيغمبر زند و ميگفت\r\n\r\n( مذمما ابينا\r\nو دينه قلينا\r\n\r\n\r\nو أمره عصينا )\r\n\r\nاز محمّد بيزار شدم و دين او را دشمن گرفتم و امر او را نافرمانى كردم پيغمبر صلَّى اللَّه عليه و آله و سلَّم با ابو بكر در مسجد نشسته بود چون ابو بكر ام جميل را بديد به اين حال گفت يا رسول اللَّه ( أنا أخاف أن تراك ) من ميترسم كه او ترا به بيند گفت\r\nلن ترانى\r\nاو مرا هرگز نتواند ديد و بقرائت قرآن مشغول شد حق سبحانه رسول را از نظر ام جميل ملعونه مستور گردانيد و آن حضرت صلَّى اللَّه عليه و آله و سلَّم اين آيه را تلاوت ميفرمود كه وَإِذا قَرَأْتَ الْقُرْآنَ جَعَلْنا بَيْنَكَ وَبَيْنَ الَّذِينَ لا يُؤْمِنُونَ بِالآخِرَةِ حِجاباً مَسْتُوراً پس ام جميل نزد ابو بكر آمد و اصلا پيغمبر را نميديد گفت ( يا أبا بكر أخبرت أن صاحبك هجانى )\r\n","description":"","footnote":"","page_name":" 389 ","page_number":389},
  {"content":"\r\nخبر داده شدم مرا كه مصاحب تو مرا هجو كرده ابو بكر گفت ( لا و رب البيت ما هجاك ) به حق اينخانهء بزرگوار كه پيغمبر ترا هجو نكرده ام جميل برگشت و گفت ( قريش تعلم أنى بنت سيدها ) اى قريش مىدانيد كه من دختر مهتر و بهتر ايشانم . و بدانكه نديدن ام جميل پيغمبر را مىتواند بود كه بسبب اين باشد كه حق سبحانه شعاع چشم او را منعكس گردانيده باشد تا تصليب هوا نموده باشد بر وجهى كه روح باصره او در او نفوذ نكرده باشد يا تفريق شعاع او كرده باشد تا به پيغمبر متصل نشده باشد ( 1 ) و ديگر آنكه از پيغمبر صلَّى اللَّه عليه و آله و سلَّم مرويست كه\r\nلا يزال ملك يسترنى عنها\r\nيعنى هميشه فرشته اى هست كه مىپوشاند مرا از نظر او تا مرا نه بيند ، و مخفى نيست در آنكه توعد مذكور به شرط عدم قبول ايمان ابو لهب و ام جميل بوده پس آن مستلزم عدم لزوم تكليف ايمان نباشد بر ايشان چه تكليف ايمان بر هر فردى از افراد آدميان ثابت و لازمست و موجب تكذيب خبر او سبحانه نشود بر تقدير ايمان آوردن ايشان و مؤيد اينست كريمه آلآنَ وَقَدْ عَصَيْتَ قَبْلُ چه اين دالست بر آنكه اگر فرعون قبل از وقت يأس ايمان مىآورد حق سبحانه آن را از او قبول ميفرمود و او را معذب نميگردانيد و لهذا رد توبهء او را مخصوص بوقت نزول عذاب گردانيده پس چون كه ابو لهب وام جميل قبل از وقوع اين عذاب كه زمان تكليف است ايمان نياوردند بنكال عذاب معذب شدند و بسلسلهء ذَرْعُها سَبْعُونَ ذِراعاً فَاسْلُكُوه مسلسل گشتند ، آورده‌اند كه عقيل نزد معاويه رفت و عقيل جوانى معروف بود معاويه بحاضران گفت ( هذا عقيل عمه أبو لهب ) عقيل گفت ( هذا معاوية عمته حمالة الحطب ) روز ديگر معاويه بعقيل گفت اى عقيل عم خود را در كدام در كه دوزخ ميبينى گفت اى معاويه وقتى كه بدوزخ در آيى در دست چپ خود نگاه كن تا عمه ات را كه حمالة الحطب است ببينى كه بزنجير آتش مسلسل است و از آنجا معلوم كنى كه أبو لهب در كجا است .\r\n\r\nسورة الاخلاص\r\nمكيست و نزد بعضى مدنى ، و تسميهء اين سوره باخلاص به جهت آنست كه غير توحيد چيزى ديگر در آن نيست و كلمه توحيد را كلمه إخلاص ميگويند و يا آنكه هر كه به اعتقاد و اقرار متمسك به آن شود مؤمنى با اخلاص باشد و يا هر كه قرائت آن كند بر سبيل تعظيم حقتعالى او را خلاص سازد و برهاند از آتش دوزخ ، و اين را سورة الصمد و نسبة الرب نيز گويند ، و در حديث آمده كه\r\nلكل\r\n\r\n","description":"","footnote":"\r\n( 1 ) نظائر قضيهء ام جميل بسيار است و در آيات عديدهء قرآن تصريح شده كه در مواردى چند حقتعالى آن حضرترا از نظر دشمنان مستور فرمود بطورى كه نزديك و روبروى آن حضرت بودند و او را نميديدند و ما بايد بمقتضاى صريح قرآن بدين امر مؤمن باشيم هر چند علت آن را ندانيم و لازم نيست با اين تكلف و تعسف\r\n","page_name":" 390 ","page_number":390},
  {"content":"\r\nشيء نسبة و نسبة الرب سورة الاخلاص\r\nو بفاتحه سوره نيز مسمى است يعنى قُلْ هُوَ اللَّه أَحَدٌ و او را سورة الاساس نيز ميگويند به جهت آن كه مشتمل است بر اصول دين .\r\nو ابى و انس از پيغمبر صلَّى اللَّه عليه و آله و سلَّم روايت كرده‌اند كه\r\nاسست السموات السبع و الارضون السبع على قُلْ هُوَ اللَّه أَحَدٌ\r\nاساس و بناى آسمانها و زمينها بر قُلْ هُوَ اللَّه أَحَدٌ نهاده شد يعنى آنها مخلوق نشده‌اند مگر به جهت آنكه دلالت كنند بر توحيد او سبحانه و معرفت صفات او كه اين سوره ناطقست به آن و سورهء قُلْ يا أَيُّهَا الْكافِرُونَ و قُلْ هُوَ اللَّه أَحَدٌ را مقشقشتان مىگويند زيرا كه تنزيه از شرك و نفاق ميكنند و قارى خود را مبرا ميسازند از آن يقال : تقشقش المريض من علته اذا أفاق و برأ .\r\nو عدد آيات آن نزد مكى و شامى پنج است و نزد غير ايشان چهار و اختلاف در آيهء لَمْ يَلِدْ است كه مكى و شامى است و فضل اينسوره بسيار است و ثواب قرائت آن بيشمار ابى بن كعب از حضرت پيغمبر صلَّى اللَّه عليه و آله و سلَّم روايت كرده كه هر كه اينسوره بسيار بخواند چنان باشد كه ثلث قرآن را خوانده باشد ، و بعدد هر كه ايمان آورده به خدا و ملائكه و كتابها و رسولان وى و روز قيامت ده حسنه در نامه عمل او ثبت كنند و ابو درداء از سيد انبياء صلَّى اللَّه عليه و آله نقل كرده كه فرمود\r\nأ يعجز أحدكم أن يقرأ ثلث القرآن فى ليلة\r\nآيا هيچكدام از شما نميتواند كه در يك شب ثلث قرآن را بخواند ؟ گفتم يا رسول اللَّه كه ميتواند كه در يك شب ثلث قرآن را بخواند فرمود\r\nاقرؤا قُلْ هُوَ اللَّه أَحَدٌ\r\nسورة قُلْ هُوَ اللَّه أَحَدٌ بخوانيد كه ثواب آن مثل ثواب ثلث قرآن است و نيز از ابو درداء منقولست كه هر كه يك بار اينسوره بخواند چنان باشد كه ثلثى از قرآن خوانده ، و اگر دو بار تلاوت كند هم چنان باشد كه دو ثلث قرآن تلاوت نموده ، و اگر سه بار بخواند ثواب او چون ثواب كسى است كه تمام قرآن تلاوت كرده ، و هر كه در خانهء خود رود و اينسوره بخواند ، فقر و احتياج از آن خانه بدر رود و توانگرى و فراخ دستى بدانخانه آيد و انس بن مالك از رسول صلَّى اللَّه عليه و آله و سلَّم خبر داده كه هر كه يك بار اينسوره بخواند حقتعالى بركت دهد او را در نفس و مال او ، و هر كه دو بار بخواند او را و اهل او را بركت دهد و هر كه سه بار تلاوت كند بركت در او و اهل و همسايه هاى او پيدا شود ، و اگر دوازده بار بخواند دوازده قصر در بهشت براى او بنا كنند و حفظه فرشتگان را گويند بيائيد تا قصرهاى برادر خود را ببينيم كه بچه نوع بنا كردند و اگر صد بار بخواند گناهان بيست و پنج سالهء او آمرزيده شود ، و اگر چهار صد بار بخواند گناه چهار صد ساله او آمرزيده شود و اگر هزار بار بخواند نميرد تا جاى خود را در بهشت ببيند يا از براى او بينند و سهل بن سعد ساعدى روايت كرده كه مردى نزد پيغمبر صلَّى اللَّه عليه و آله و سلَّم آمد و از فقر و فاقه و تنگى معيشت\r\n","description":"","footnote":"","page_name":" 391 ","page_number":391},
  {"content":"\r\nشكايت كرد آن حضرت صلَّى اللَّه عليه و آله و سلَّم فرمود كه هر گاه كه در خانهء خود روى سلام كن خواه كسى را ببينى و خواه نه بينى و يك بار سوره قل هو اللَّه احد بخوان آن مرد به اين عمل اقدام نمود حق سبحانه روزى را بر او فراخ گردانيد تا آنكه همسايه هاى خود را نيز محظوظ گردانيد .\r\nو سكونى از ابو عبد اللَّه عليه السّلام نقل نموده كه چون سعد بن معاذ وفات كرد پيغمبر صلَّى اللَّه عليه و آله و سلَّم بر او نماز گذارد و فرمود كه جبرئيل با هفتاد هزار فرشته در عقب من بر سعد نماز گذاردند گفتم يا رسول اللَّه سعد اين فضيلت را از كجا يافت فرمود كه قُلْ هُوَ اللَّه أَحَدٌ را ورد خود ساخته بود و هميشه آن را در نشستن و برخاستن و سوار شدن و پياده گشتن و رفتن و آمدن ميخواند . انس روايت كرده كه روزى با رسول خدا در تبوك بوديم آن روز آفتاب طالع شد با نورى و شعاعى كه مثل او را نديده بوديم گفتم يا رسول اللَّه اينچه نور است كه بر آفتاب غلبه كرده آن حضرت متفكر شد جبرئيل آمد و گفت بدان يا رسول اللَّه معاويهء ليثى در مدينه وفات يافته حق سبحانه هفتاد هزار فرشته فرستاده كه بر او نماز گذارند پيغمبر صلَّى اللَّه عليه و آله و سلَّم از جبرئيل پرسيد كه وى اينمرتبه از كجا يافته بود گفت به خواندن قُلْ هُوَ اللَّه أَحَدٌ چه آن را نشسته و ايستاده و در آمد و شد و گاه و بىگاه مىخواند رسول گفت اى جبرئيل مرا آرزوى آنست كه بر وى نماز گذارم پس طى ارض شد و آن حضرت از تبوك بمدينه آمد و با فرشتگان بر وى نماز گذارد ، و منصور بن حازم از ابو عبد اللَّه عليه السّلام روايت كرده كه هر كه يك روز و يك شب بر او بگذارد و پنج نماز يوميه را بگذارد كه قُلْ هُوَ اللَّه أَحَدٌ در آن قرائت نكند او را گويند\r\nيا عبد اللَّه لست من المصلين\r\nاى بندهء خدا تو از نماز گذارندگان نبودى ، و از اسحق بن عمار روايتست كه ابى عبد اللَّه عليه السّلام فرمود هر كه يك جمعه بر او بگذرد و او در آن قُلْ هُوَ اللَّه أَحَدٌ نخوانده باشد و بميرد بر دين ابو لهب مرده باشد ، و هر ون بن خارجه نيز از ابى عبد اللَّه عليه السّلام نقل كرده كه هر كه را مرضى و سختى رسيده باشد و او در آن قُلْ هُوَ اللَّه أَحَدٌ نخوانده و در آن مرض و سختى بميرد از اهل دوزخ باشد ، و ابو بكر حضرمى نيز از آن حضرت روايت كرده كه هر كه ايمان به خدا و روز آخرت دارد بايد كه قرائت قُلْ هُوَ اللَّه أَحَدٌ را در عقب نماز ترك نكند ، چه هر كه قرائت آن كند خير دنيا و آخرت را جمع كند و بيامرزند او را و پدر و مادر و فرزندان او را عبد اللَّه بن حجر خبر داد كه من از امير المؤمنين عليه السّلام شنيدم كه فرمود هر كه در عقب نماز صبح يازده بار قُلْ هُوَ اللَّه أَحَدٌ بخواند در آن روز از او هيچ گناهى صادر نشود و شيطان را مخذول و منكوب سازد ، و ابراهيم بن مهزم روايت كرده از كسى كه از حضرت ابو الحسن عليه السّلام شنيده كه آن حضرت ميفرمود هر كه خواهد نزد سلطان جبار قهار رود و از او خايف باشد بايد كه قُلْ هُوَ اللَّه\r\n","description":"","footnote":"","page_name":" 392 ","page_number":392},
  {"content":"\r\nأَحَدٌ را در پيش خود قرائت كند و در پس خود و بر جانب چپ و راست خود دمد حق سبحانه خير آن سلطان را به او رساند و شرّ او را از او دفع كند ، و نيز آن حضرت فرموده كه هر كه از چيزى ترسد بايد كه صد آيه از قرآن بخواند از هر جا كه خواهد و بعد از آن سه بار بگويد\r\nاللهم اكشف عنى البلاء\r\nحق سبحانه او را از آن خوف ايمن سازد .\r\nو عيسى بن عبد اللَّه از پدر خود روايت كرده و او از پدر خود كه امير المؤمنين عليه السّلام فرمود كه رسول صلَّى اللَّه عليه و آله و سلَّم مرا گفت كه هر كه قُلْ هُوَ اللَّه أَحَدٌ را در وقت خوابيدن سه بار بخواند حق سبحانه گناهان پنجاه ساله او را بيامرزد ، و مرويست كه حضرت رسالت صلَّى اللَّه عليه و آله و سلَّم از مردى شنيد كه قُلْ هُوَ اللَّه أَحَدٌ قرائت مىكرد فرمود\r\nوجبت\r\nواجب شد ، گفتند يا رسول اللَّه ( ما وجبت ) چه چيز واجب شد فرمود\r\nوجبت له الجنة\r\nواجب گشت مر او را بهشت ، و نيز از آن حضرت مأثور است كه هر كه قُلْ هُوَ اللَّه أَحَدٌ بخواند حق سبحانه به نظر رحمت در او نگرد و هيچ چيز از خدا نطلبد مگر كه به او كرامت فرمايد و او را در حفظ خود نگاه دارد ، و از عمران بن حصين روايتست كه رسول صلَّى اللَّه عليه و آله و سلَّم سريه اى بجايى فرستاد و امير المؤمنين را امير ايشان گردانيد و چون باز گشتند پيغمبر ايشان را از كيفيات سلوك امير المؤمنين عليه السّلام با ايشان سؤال كرد گفتند ( كل خير ) هر چه واقع شد خير بود الا آن بود كه در هر نماز قُلْ هُوَ اللَّه أَحَدٌ ميخواند و سورهء ديگر نميخواند پيغمبر صلَّى اللَّه عليه و آله و سلَّم فرمود\r\nيا على لم فعلت هذا\r\n؟ يا على چون بود كه در نماز به اينسوره مواظبت مينمودى گفت به جهت آنكه من دوست ميدارم اينسوره را پيغمبر فرمود\r\nما أحببتها حتّى احبك اللَّه عز و جل\r\nدوست نداشتى آن را تا آنكه حقتعالى ترا دوست داشت ، و مرويست كه پيغمبر در حين قرائت اين سوره در آخر هر آيتى از آن فصل كردى و بوصل نخواندى .\r\nو ارتباط اينسوره به سورهء متقدمه بسبب آنست كه آن سوره در ذم اعداى اهل توحيد است و اينسوره در بيان توحيد ، از ابى بن كعب و جابر روايتست كه جمعى از مشركان قريش به حضرت رسالت صلَّى اللَّه عليه و آله گفتند اى محمّد وصف كن از براى ما آن خدايى را كه بپرستش او دعوت ميكنى ، حق سبحانه اينسوره را فرستاد ، و محمّد بن مسلم از ابى عبد اللَّه عليه السّلام نقل كرده كه يهود از پيغمبر صلَّى اللَّه عليه و آله و سلَّم سؤال كردند كه وصف خداى خود كن و اين سؤال را سه بار اعاده كردند آن حضرت جواب نداد پس جبرئيل نازل شد و اينسوره آورد ، و قاضى در تفسير خود آورده كه عبد اللَّه بن سلام در مكه نزد پيغمبر صلَّى اللَّه عليه و آله و سلَّم آمد آن حضرت وى را گفت\r\nانشدك اللَّه هل تجدنى فى التورية رسول اللَّه\r\nسوگند مىدهم ترا كه در تورية يافته اى كه من رسول خدايم گفت ( انعت لنا ربنا ) وصف كن براى\r\n","description":"","footnote":"","page_name":" 393 ","page_number":393},
  {"content":"\r\nما خداى را اينسوره بر او نازل شد و آن را بر عبد اللَّه خواند و سبب اسلام او شد اما پنهان ميداشت آن را تا آنكه پيغمبر صلَّى اللَّه عليه و آله و سلَّم بمدينه هجرت كرد و آنجا اظهار نمود ، از ابن عباس منقول است كه عامر بن طفيل و اربد بن ربيعة برادر لبيد نزد پيغمبر صلَّى اللَّه عليه و آله آمدند عامر گفت اى محمّد بچه ما را دعوت مىكنى فرمود\r\nإلى اللَّه\r\nشما را بخدايى كه مستجمع جميع صفات كمال است دعوت مىكنم گفت ( صفه لنا أمن ذهب هو أم من فضة أم من حديد أم من خشب ) وصف او كن از براى ما كه او از طلا است يا نقره و يا از آهن و يا از چوب اين سوره نازل شد ايشان ابا كردند چون برگشتند در عقب ايشان صاعقه بيامد و أربد را بسوخت عامر بگريخت نيزهء بر پهلوى او زدند و به آن هلاك گشت و معلوم نشد كه آن از كجا رسيد ، ضحاك و مقاتل و قتاده گفته‌اند كه جمعى از احبار يهود نزد رسول صلَّى اللَّه عليه و آله و سلَّم آمدند و گفتند ( صف لنا ربك لعلنا نؤمن بك فان اللَّه أنزل نعته فى التورية ) وصف خداى خود كن از براى ما شايد كه به تو ايمان آريم زيرا كه حقتعالى وصف خود را در تورية ذكر كرده بود تا بدانيم كه وصف تو مطابق آنست اينسوره نازل شد ، در معالم التنزيل آورده كه يهودان گفتند يا ابا القاسم وصف كن خداى را تا به تو ايمان آريم چه نعت او در تورية ديده‌ايم و دانسته بگو چه چيز است و چه مىخورد و چه ميآشامد و از چه ميراث گرفته و ميراث او را كه خواهد گرفت اين سوره فرود آمد كه :\r\n( 1 ) -\r\n* ( بِسْمِ اللَّه الرَّحْمنِ الرَّحِيمِ قُلْ ) * بگو اى محمّد آن كسى را كه از او ميپرسد * ( هُوَ اللَّه ) * او است خداى مستجمع صفات كمال * ( أَحَدٌ ) * يگانه يعنى متوحد بذات و منفرد بصفات ، و اكثر مفسران بر آنند كه * ( هُوَ ) * ضميرشان است و شأن اللَّه أحد است مانند هو زيد منطلق كانه قيل الشأن هذا يعنى شأن و امر عظيم اينست كه خدا يكى است و وى را ثانى نيست و رفع ضمير بابتدائيت است و خبر آن جملهء اسميه و چون اين جمله در حكم مفرد است زيرا كه در تقدير هى هواست به جهت آنكه جمله كه شأنست عبارت از ضمير است و بحسب معنى مبتداء پس آن مانند زيد غلامك باشد و احتياج بعايد نداشته باشد بخلاف زيد أبوه منطلق زيرا كه زيد و جمله دالند بر معنيين مختلفين پس اينجا احتياج بعايد باشد و بنا بر تفسير اول كه ضمير راجع بمسئول عنه است * ( أَحَدٌ ) * بدل * ( اللَّه ) * است يا خبر دوم ضمير ، و اصل آن وحد است كه و او به الف قلب شده چون أناه كه در اصل وناه بوده و آن دالست بر مجامع صفات جلال هم چنان كه اللَّه دالست بر جميع صفات كمال چه واحد حقيقى\r\n","description":"","footnote":"","page_name":" 394 ","page_number":394},
  {"content":"\r\nبالذات منزه است از انحاء تركيب و تعدد و آنچه مستلزم آنست چون جسميت و تحيز و مشاركت در حقيقت و خواص كه آن وجوب وجود است و قدرت ذاتيه و حكمت تامه مقتضى الوهيت ، و ابن عباس در تفسير اين كلمه فرموده كه ( واحد ليس كمثله شىء ) و بعضى گفته‌اند كه معناه واحد فى الالهية و القدم ، و گويند كه احد است در صفت ذات يعنى در وجوب صفات خود هيچكس شريك او نيست ( 1 ) چه او واجب الوجود بالذات است و عالم وقاد روحى است بحسب ذات و غير او متصف به اين نيست ، واحد است در افعال يعنى همهء افعال او محض احسان است و مشوب بجر نفع و دفع ضرر نيست بخلاف افعال غير او ، پس در اين صفت مختص بوحدت باشد و فرق ميان واحد واحد آنست كه واحد در حساب و عدد داخل مىشود و ممتنع است دخول احد در آن زيرا كه احد متجزى و منقسم نميشود در ذات و صفات و لهذا جايز است كه واحد را ثانى باشد و جايز نيست كه احد را ثانى باشد چه احد مستوعب جنس خود است بخلاف واحد ( 2 ) و دليل بر اين آنست كه اگر گفته شود فلان لا يقاومه واحد جايز است كه در اين صورت گويند يقاومه اثنان و اگر گويند لا يقاومه أحد نميتوان گفت كه يقاومه اثنان ، و ديگر آنكه واحد را براى ذوى العقول و غير آن اطلاق ميكنند بخلاف احد كه مختص است بذوى العقول و محققان گفته‌اند كه احد ذات بحتست بدون اعتبار كثرت يعنى حقيقت محضه است كه آن وجود است من حيث هو وجود بدون تقييد آن\r\n\r\n","description":"","footnote":"\r\n( 1 ) حديثيست معروف كه امير المؤمنين عليه السلام فرمود : قول به اينكه ( اللَّه واحد بر چهار قسم است دو قسم از آن بر خداوند رواست و دو قسم ديگر غير جائز و ناروا اما آن دو قسمى كه نارواست يكى آنست كه كسى بگويد : خداوند واحد است و مقصود وى يكى از اعداد باشد يعنى آن يكى كه براى آن دو و سه و چهار و و و هست زيرا كه براى خداوند دوم و سوم و و و وجود ندارد پس در رديف اعداد نباشد هم چنان كه مىبينى خداى تعالى كافر شمرده است كسانى را كه گفتند ( ان اللَّه ثالث ثلاثة ) دوم آنست كه گوينده اى بگويد : خداوند واحد و مراد وى يك نوع از جنس باشد اين هم جائز نيست زيرا كه خداوند با هيچ موجودى مشترك نيست در جنسى تا در آن جنس شبيه و شريك با آن موجود باشد چه آنكه شبيه و شريك از براى او تصور نخواهد شد و تعالى اللَّه عن ذلك علوا كبيرا و اما آن دو وجهى كه جائز است اثبات آن دو براى خداوند يكى آنست كه گفته شود ( هو واحد ) بدين معنى كه او يگانه است و مثل و شبيه و نظير ندارد و ديگر آنكه كسى بگويد ( انه واحد ) و مقصود وى آن باشد كه خداوند احدى المعنى است يعنى وجود اقدس او مركب نيست و به هيچ وجه قابل تجزيه و قسمت نيست نه در خارج و نه در عقل و نه در وهم .\r\n( 2 ) بيان مزبور وقتيست كه لفظ احد در نفى استعمال شود نه در اثبات چه در كلام منفى همه جنس خود را فرا گرفته و هر چه از جنس آنست خواه قليل و خواه كثير و خواه بطور اجتماع و خواه انفراد منفى ميگردد مثلا اگر گفته شود ( ما فى الدار أحد ) يعنى هيچكس در خانه نيست نه يكى و نه دو و نه سه و هكذا هر چه بالا رود و اما اگر گفته شود ( ما فى الدار واحد ) تنها نفى مىكند بودن يكى را در خانه ولى ممكن است دو نفر در خانه موجود باشند مع الوصف جملهء مذكوره صادق باشد و بعضى از نويسندگان معاصر دقت كاملى در عبارت متن نفرموده و راجع بدين سخن چنين مينويسد : در نفى چنين است كه مؤلف فرمود اما در اثبات صحيح است بگوئيم ( اللَّه واحد ) بمعنايى كه گذشت انتهى كلامه فتأمل .\r\n","page_name":" 395 ","page_number":395},
  {"content":"\r\nبعموم و خصوص و شرط عروض و لا عروض و واحد ذاتست باعتبار كثرت صفات ، و سيد شريف علامه در شرح مواقف آورده كه احد آنست كه ممتنع باشد شريك بودن غير با او در ماهيت و صفات كمال بخلاف واحد ، و بعضى گفته‌اند كه هو احدى الذات اى لا تركيب فيه و واحد فى الصفات اى لا مشارك له فى الصفات ( 1 ) ابو جعفر امام محمّد الباقر عليه السّلام در معنى اين آيهء كريمه فرموده‌اند كه * ( قُلْ ) * به اين معنى است كه اظهار كن اى محمد آنچه به تو وحى كرده‌ايم و خبر داده‌ايم ترا به آن بتأليف حروفى كه مىخوانيم آن را بر تو تا مهتدى شود به آن هر كه گوش شنونده داشته باشد و دل دريابنده و هو اسم مكنى است كه مشار است بغايب ، پس ( ها ) تنبيه است از معنى ثابت و واو اشارت بغايب بودن آن از حواس هم چنان كه هذا اشارتست به چيزى كه حاضر باشد نزد حواس ، و سبب نزول اين آنست كه كفار تنبيه مىكردند از آلههء خود بحرفى كه مشير است بشاهد مدرك ميگفتند هذه آلهتنا المحسوسة المدركة بالابصار و برسول مىگفتند كه اى محمّد اشارت كن بخداى خود كه ما را به او ميخوانى تا او را ببينيم و بدانيم پس به او ايمان آريم و عبادت كنيم او را حق سبحانه فرمود كه قل هو اللَّه پس به ( ها ) تنبيه كرده از ثبوت وجود خود و به ( واو ) اشاره كرده به آنكه او غايب است از درك ابصار و لمس انظار و متعالى از آن و بعد از آن آن حضرت عليه السّلام فرمود كه پدرم خبر داده مرا از پدر خود حسين بن على و او از پدر خود امير المؤمنين عليه السّلام كه فرمود پيش از واقعه بدر بيكشب خضر پيغمبر را عليه السّلام در خواب ديدم و او را گفتم كه مرا چيزى تعليم كن كه به آن بر اعداء نصرت يابم گفت بگو\r\nيا هو يا من لا هو إلا هو\r\n( 2 ) و چون روز شد نزد رسول رفتم و واقعه خود را بر او عرض كردم فرمود\r\nيا على علمت الاسم الاعظم\r\nاى على اسم اعظم را به تو تعليم دادند پس من او را در روز بدر ميخواندم اعداء بسبب آن مغلوب و مقهور شدند بعد از آن ابو جعفر عليه السّلام فرمود كه أمير المؤمنين عليه السّلام در روز بدر * ( قُلْ هُوَ اللَّه أَحَدٌ ) * تلاوت ميفرمود بعد از آن گفت\r\nيا هو يا من لا هو الا هو اغفر لى و انصرنى على القوم الكافرين\r\nو در روز صفين در حال مقاتله و مطارده نيز به اين طريق مىگفت و عمار بن ياسر او را گفت يا أمير المؤمنين ( ما هذه الكنايات ) فرمود اسم اعظم\r\n\r\n","description":"","footnote":"\r\n( 1 ) در حديث مذكور هر دو معنى را امير المؤمنين عليه السلام از براى واحد شمرده است .\r\n( 2 ) جمعى از مفسرين بر آنند كه لفظ * ( هُوَ ) * در اين آيهء شريفه ضمير است يا شأن بنا بر قولى و يا ضمير عائد به آنچه مشركين سؤال كردند و گروهى ديگر گويند كه اسميست از اسماء إلهيه و بعضى از نويسندگان معاصر اشتباه كرده و هر دو را يكى پنداشته و در شرح اين ذكر شريف\r\nيا هو يا من لا هو إلا هو\r\nگويد هر كس ضمير هو را بر زبان آورد اشاره به چيزى موجود كرده است . . . تا آنجا كه اين ذكر را معنى كرده مينويسد : يعنى هيچ موجودى در جهان نيست مگر او إلخ و علاوه بر اشتباه مذكور ، در تفسير اين ذكر نيز بخطا و غلط افتاده چه اين قبيل كلمات مثل ( لا موجود إلا اللَّه ) از صوفيه وحدتيه و اتحاديه است و مخالف توحيد قرآنى و اسلاميست بلكه تفسير اين ذكر مختصرا چنان كه از شيخ الرئيس حكايت شده آنست كه لفظ هو اسمى است از اسماء اللَّه و اشاره است بهويت مطلقهء كه عبارتست از ذات اقدس او كه وجودش عين او است و متوقف بر وجود ديگرى نيست بر خلاف ساير موجودات كه وجودشان مغاير است با هويتشان و متوقفست بر وجود حقتعالى پس هر ممكنى هويتش از خود او نيست بلكه از غير است و متى لم يعتبر غيره لم يكن هو هو و من كان هويته لذاته فسواء اعتبر غيره أ و لم يعتبر فهو هو فتأمل جدا .\r\n","page_name":" 396 ","page_number":396},
  {"content":"\r\nو عماد توحيد اللَّه لا إِله إِلَّا هُوَ است و بعد از آن آيهء شَهِدَ اللَّه أَنَّه لا إِله إِلَّا هُوَ الخ و آخر حشر را تلاوت فرمود و پياده شد و چهار ركعت نماز بگذارد پيش از زوال حقتعالى ببركت اين او را بر دشمنان منصور گردانيد و همهء دشمنان را مطرود و مقهور ساخت ، و نيز ابو جعفر عليه السّلام از حضرت أمير المؤمنين عليه السّلام نقل كرده كه * ( اللَّه ) * بمعنى آن معبوديست كه و إله و متحير او باشند مخلوقات و مستور از ادراك ابصار و محجوب از اوهام و خطرات و بعد از آن ابو جعفر عليه السّلام فرمود كه معنى كلام أمير المؤمنين آنست كه * ( اللَّه ) * معبوديست كه بندگان متحير و سر گردانند از درك ماهيت او و احاطه بكيفيت او و عرب ميگويد ( إله الرجل إذا تحير فى شيء فلم يحط به علما و وله إذا فزع الى شيء ) و تفصيل اين در سورهء فاتحه سمت تحرير يافته و بعد از آن فرمود احد بمعنى فرد متفرديست كه او را نظير و مثل نباشد در ذات و صفات و توحيد بمعنى اقرار بوحدتست كه بمعنى انفراد است و واحد بمعنى مباينست كه منبعث از شيء نباشد و متحد به آن نبود پس معنى * ( اللَّه أَحَدٌ ) * اينست كه معبودى كه بندگان و إله و متحير باشند از ادراك او و احاطه بكيفيت او ، فردست بالوهيت خود و متعالى از صفات مخلوقات خود .\r\n( 2 ) - * ( اللَّه الصَّمَدُ ) * معبود به حق پناه همه محتاجان و نيازمندانست و بىنياز از غير خود ، پس او نخورد و نپوشد بر خلاف آن چه زعم يهودست ، و در كشاف آورده كه * ( الصَّمَدُ ) * فعلى است بمعنى مفعول مشتق از صمد إليه اذا قصده پس آن بمعنى مصمود إليه است در حوائج و مستغنى از غير يعنى ما عداى او محتاج اويند در جميع جهات و او غنى مطلقست از همه مكونات و لهذا ابن عباس فرموده كه صمد سيدى است كه در همه كارها رجوع به او كنند ، و تعريف صمد و تنكير أحد به جهت علم كفار است بصمديت او و عدم علم ايشان باحديت او و تكرير لفظ * ( اللَّه ) * اشعارست به آنكه هر كه متصف بصمد نباشد مستحق الوهيت نبود و اخلاء جمله از عاطفه به جهت آنست كه آن در حكم نتيجهء جمله اوليست يا دليلست بر آن ، و در تفسير ماوردى آورده كه صمد كسى است كه هر چه خواهد كند ، و در عين المعانى آورده از امام على بن موسى الرضا عليهما السّلام كه صمد آنست كه عقلها از اطلاع بر كيفيت او نااميد باشند ، و از امام محمّد باقر عليه السّلام مرويست كه پدر من زين العابدين از پدر خود حسين بن على عليهما السّلام روايت كرده كه صمد آنست كه در سودد و علو بنهايت رسيده باشد ، صمد آنست كه لم يزل و لا يزال باشد صمد آنست كه او را جوفى نباشد ، صمد آنست كه نخورد و نياشامد ، صمد آنست كه خواب نكند يعنى زنده اى كه احتياج به اين صفات ثلاثه نداشته باشد ، صمد سيد مطاعى است كه فوق او آمرى و ناهيى نباشد و از محمّد بن حنفيه نقل كرده‌اند كه صمد قائم به نفسه است و غنى بالذات از غير خود و متعالى از كون و فساد و غير موصوف بنظاير و امثال ، و از على بن الحسين زين العابدين عليهما السّلام پرسيد\r\n","description":"","footnote":"","page_name":" 397 ","page_number":397},
  {"content":"\r\nكه ( ما الصمد ) فرمود\r\nالذى لا شريك له و لا يؤوده حفظ شيء و لا يعزب عنه شيء\r\nصمد كسى است كه او را شريكى نباشد و در رنج نيفكند او را نگاه داشتن چيزى و پنهان نباشد از او چيزى و ابو البخترى از وهب بن وهب قرشى روايت كرده كه زيد بن على عليه السّلام گفت ( الصمد الذى إذا اراد شيئا أن يقول له كن فيكون ) صمد آنست كه چون ارادهء وجود چيزى كند بلفظ كُنْ ايجاد آن نمايد صمد آنست كه ابداع اشياء كند و آن را بيافريند باضداد و اشكال و ازواج مختلفه و متفرد بوحدت باشد و او را ضدى و شكلى و مثلى و ندى نباشد ، و نيز از وهب بن وهب روايتست كه امام جعفر صادق از آباء كرام خود عليهم السلام روايت كرد كه اهل بصره كتابتى به امام حسين عليه السّلام نوشتند و معنى صمد را از او سؤال كردند او جواب كتابت نوشت به اين عنوان كه بسم اللَّه الرحمن الرحيم أما بعد أى أهل بصره در قرآن خوض مكنيد و در آن مجادله منمائيد و به غير علم در آن تكلم مكنيد كه من از جد خود رسول صلَّى اللَّه عليه و آله و سلَّم شنيدم كه فرمود\r\nمن قال فى القرآن به غير علم فليتبوّء مقعده من النار\r\nهر كه بىعلم در معنى قرآن خوض نمايد در آتش جاى گيرد يعنى موضع نشستن او دوزخ باشد و بدانيد اى أهل بصره كه حق سبحانه تفسير صمد فرموده بقوله :\r\n( 3 ) - * ( لَمْ يَلِدْ ) * نزاد يعنى بيرون نيامد از او چيزى كثيف كه آن ولد است و ساير اشياء كثيفه كه از مخلوق بيرون مىآيد و نه چيزى لطيف چون نفس و منبعث نشد از او عوارض چون سنه و نوم و خطره و غم و حزن و بهجت و ضحك و بكاء و خوف و رجاء و رغبت و سئامت و جوع و شبع و غير آن يعنى متعالى است از آنكه متولد شود و بيرون آيد از او اشياء كثيفه و لطيفه * ( وَلَمْ يُولَدْ ) * و زاده نشد يعنى بيرون نيامد از چيزى هم چنان كه اشياء كثيفه بيرون آيند از عناصر خود مانند حصول حيوان از حيوان و نبات از ارض و مياه از ينابيع و ثمار از اشجار و هم چنان كه اشياء لطيفه از مراكز خود بيرون مىآيند چون بصر از عين و سمع از اذن و شم از أنف و ذوق از فم و كلام از لسان و معرفت و تميز از قلب و نار از حجر بلكه او صمدى است لا من شيء و لا فى شيء و لا على شيء مبدع اشياء و منشئ امور به قدرت و مفنى آن بمشيت و مبقى آن بمصلحت و حكمت .\r\n( 4 ) - * ( وَلَمْ يَكُنْ لَه ) * و نيست و نبوده مر او را * ( كُفُواً ) * ( 1 ) همتا و مماثل * ( أَحَدٌ ) * هيچكس\r\n\r\n","description":"","footnote":"\r\n( 1 ) كفوا بضم كاف و فاء و واو منصوبة قرائت حفص است و كفوا بضم كاف و سكون فاء و همزهء منصوبة قرائت نافع و حمزه و خلف و رويس است و كفوا بضم كاف و فاء و همزهء منصوبة قرائت بافى قراء است و اما معنى آن پس بعضى گويند : در اينجا بمعنى همسر است زيرا كه اطلاق كفو بر زوجه در زبان عرب بسيار است و اكثر مفسرين گويند بمعنى عديل و نظير ( همتا ) است و حمل اين لفظ در آيهء شريفه بر وجه دوم كه معنائيست عام و شامل همسر و غير همسر مىشود اولى و احسن و با مفهوم توحيد مناسبتر است زيرا كه ذات اقدس الهى از هر گونه شباهت با مخلوقات منزه و از كليهء صفات اجسام و لوازم و عوارض جسمانيات مبرا و پاك است پس مفاد آيهء كريمه چنين است كه هيچكس همتا و همانند و برابر و شريك و همسر و ضد و ند از براى او نيست و پوشيده نماند كه سوره مباركهء اخلاص با اين ايجاز و اختصارى كه دارد مشتمل است بر اركان توحيد پروردگار پس در آيهء * ( قُلْ هُوَ اللَّه أَحَدٌ ) * مبين شده است تنزه ذات اقدس الهى از جميع انحاء تركيب در آيهء * ( اللَّه الصَّمَدُ ) * اشارتست باتصاف خداوند بصفات كمال و نعوت جلال و جمال سپس مبرهن فرموده كه براى او مثل و مانند نخواهد بود نه بطورى كه لاحق گردد بدين جمله كه * ( لَمْ يَلِدْ ) * و نه بر وجهى كه سابق باشد بجمله * ( وَلَمْ يُولَدْ ) * و نه بدينگونه كه آن مثل مقارن با او باشد در وجود بآيهء * ( وَلَمْ يَكُنْ لَه كُفُواً أَحَدٌ ) *\r\n","page_name":" 398 ","page_number":398},
  {"content":"\r\nيعنى او را مثلى و نظير و شبهى در ذات و صفات نيست و بعد از آن فرمود كه\r\nفذلكم اللَّه الصمد الذى لم يلد و لم يولد عالم الغيب و الشهادة الكبير المتعال\r\nو نيز وهب بن وهب روايت كرده از امام جعفر صادق عليه السّلام كه آن حضرت فرمود جماعتى از فلسطين نزد پدرم امام محمّد باقر عليه السّلام آمدند و مسئله اى چند از او پرسيدند و او جواب ايشان گفت بعد از آن الصمد را از او سؤال كردند فرمود پنج حرفست الف او دليل است بر انيت او و لام دليلست بر الهيت او و چون ألف و لام نزد قرائت بر لسان ظاهر نميشوند و مسموع نميگردند و در كتاب ظاهر مىشوند پس خفاى آن بر لسان و سمع دلالت مىكند بر آنكه الهيت او مخفى است و بحواس مدرك نمىشود و در زبان هيچ واصفى واقع نميشود و در گوش هيچ سامعى در نميآيد و ظهور آن نزد كتابت دليلست بر آنكه او سبحانه اظهار ربوبيت خود كرده در ابداع خلق و تركيب ارواح لطيفه در اجساد كثيفه ايشان پس چون بنده نظر بنفس خود مىكند روح خود را نميبيند هم چنان كه الف لام الصَّمَدُ مبين نميشود و در حاسه از حواس خمس در نميآيد و چون نظر بكتابت مىكند ظاهر مىشود آنچه مخفى است در قول و سمع تا اشاره باشد به آنكه هر گاه بنده تفكر مىكند در ماهيت بارى تعالى و كيفيت او واله و متحير مىشود و فكر او نمىرسد و تصور آن نميكند زيرا كه او خالق جميع صور است و چون نظر بخلق او مىكند بر او واضح و ثابت مىشود كه او خالق اشياء است و مركب ارواح در اجساد ايشان و اما صاد دليلست بر آنكه او سبحانه صادقست و قول و كلام او صدق و تصديق داعى بندگانست باتباع صدق و واعد ايشان بصدق در دار صدق و ميم دليلست بر ملك او و بر آن كه او مالك مطلق است و ملك او لم يزل و لا يزالست و مكون همه كاينات و دال دليلست بر دوام ملك او و بر آنكه دايم الوجود است و از كون و زوال مبرا و بعد از آن فرمود كه اگر من مييافتم حمالان علمى را كه او سبحانه به من كرامت فرموده هر آينه نشر توحيد و ايمان و اسلام و دين و شرايع مىكردم از لفظ صمد و چگونه حملهء علم را توانم يافت و حال آنكه جد من أمير المؤمنين عليه السّلام حملهء علم خود را نمييافت و به جهت اين بر منبر آه سرد از دل گرم بر كشيد و گفت\r\nسلونى قبل أن تفقدونى فان بين الجوانح منى علما جما\r\nاز من بپرسيد هر چه مىخواهيد پيش از آنكه مرا نيابيد چه ميان پهلوهاى من مملو است از علم بسيار و حكم بيشمار هيهات چه دورند حاملان علم و طالبان آن و نيز آن حضرت فرمود\r\n","description":"","footnote":"","page_name":" 399 ","page_number":399},
  {"content":"\r\nكه از أمير المؤمنين عليه السّلام تفسير اين سوره پرسيدند فرمود\r\nقل هو اللَّه احد بلا تأويل عدد الصمد بلا تبعيض بد دلم يلد فيكون موروثا هالكا و لم يولد فيكون إلها مشاركا و لم يكن له من خلقه كفوا احد\r\nو ابن عباس فرمود كه ( لم يلد فيكون والدا و لم يولد فيكون ولدا ) و بعضى ديگر گفته‌اند كه ( لم يلد ولدا فيرث عنه ملكه و لم يولد فيكون قد ورث الملك من غيره ) و گويند معنى آنست كه لم يلد فيدل على حاجته لان الانسان يشتهى الوالد لحاجته اليه و لم يولد فيدل على حدوثه و ذلك من صفات الاجسام ، و بدانكه لم يلد در رد جماعتى است كه گفتند عزير و مسيح پسران خدايند و فرشتگان دختران او و لهذا اقتصار بر لفظ ماضى كرده و متعرض حال و مستقبل نشده وَلَمْ يُولَدْ در رد نصاراست كه گفتند مسيح خدا است * ( وَلَمْ يَكُنْ لَه كُفُواً أَحَدٌ ) * رد مجوس و مشركان كه مىگفتند او را شريك و انباز هست ، و نزد بعضى كفو بمعنى صاحبه و زوجه است يعنى او را زنى نيست تا از او ولدى بياورد چه ولد بدون زوجه نميباشد و تكنيهء آن بكفو به جهت آنست كه او كفو زوجه است و تقديم ظرف با آنكه لغو غير مستقر است و متعلق به يكن و حق او تأخير است چنان كه سيبويه تصريح به آن نموده به جهت آنست كه سوق كلام براى نفى مكافات است از ذات بارى تعالى و مصب و مركز اين معنى ظرف است پس به جهت اهميت آن احق و احرى باشد بتقديم و تقديم خبر بر اسم نيز به جهت همين است و مىتواند بود كه ظرف حال باشد از ضمير مستكن در كفوا يا خبر باشد و كفوا حال از أحد و معنى اينكه نيست كسى همتا در حالتى كه همتاى او سبحانه باشد يا نيست مر او را احدى در حالتى كه كفو او باشد ، و در كشاف آورده كه لَمْ يَلِدْ به جهت آنست كه او را مجانسى نيست تا از جنس او صاحبه باشد كه از او ولد حاصل كند و دال بر اين معنى است قوله تعالى أَنَّى يَكُونُ لَه وَلَدٌ وَلَمْ تَكُنْ لَه صاحِبَةٌ وَلَمْ يُولَدْ بسبب آنست كه هر مولدى محدثست و متصف بجسميت و او سبحانه قديمست كه وجود او را اولى نيست و از جسميت مبرا و معراست * ( وَلَمْ يَكُنْ لَه كُفُواً أَحَدٌ ) * اشارتست به آنكه هيچكس مماثل و مشاكل او نيست و بيهمتا و بىنظير است و يا آنكه * ( كُفُواً ) * از كفاءت باشد در نكاح يعنى او را صاحبه اى نيست و اين سورهء محتوى است بر جميع صفات كمال او سبحانه چه هو اللَّه اشاره است به آن كه او خالق و فاطر جميع اشياء است از جمادات و نباتات و حيوانات و غير آن و اين متضمن اتصاف است بقادريت و عالميت زيرا كه خلق مكونات مستدعى قدرت و علمست چه آن در غايت احكام و اتساق و انتظام است و فعل محكم جز از قادر و عالم در وجود نيايد و نيز خالقيت متضمن وصف او است بحيات و سمع و بصر واحد وصف اوست بوحدانيت و نفى شركاء ، و صمد وصف او است به آنكه محتاج اليه جميع محتاجان نيست مگر او ، و هر گاه كسى ديگر محتاج اليه نباشد\r\n","description":"","footnote":"","page_name":" 400 ","page_number":400},
  {"content":"\r\nبه غير او پس غنى مطلق باشد و علم و غنا مستدعى عدالت اوست زيرا كه هر كه به اين دو صفت متصف باشد فاعل قبايح نخواهد بود به جهت علم او بقبح قبيح و غناى او از آن وَلَمْ يُولَدْ وصف است بقدم و اوليت او وَلَمْ يُولَدْ نفى شبهه است و مجانست از او * ( وَلَمْ يَكُنْ لَه كُفُواً أَحَدٌ ) * تقرير نفى تشبيه است و تسجيل حكم به آن و ميتواند بود كه ربط جمل ثلاثه بعطف اشاره باشد به اينكه مراد از اين جمل نفى اقسام امثال است پس آن در حكم جملهء واحده است كه علَّت آن مبين است به اين جمل پس اين سوره دليل باشد بر سلب جسميت و جوهريت و عرضيت و تحيز در مكان و جهت از او سبحانه ، و بعضى از ارباب تحقيق گفته‌اند كه انواع شرك به حكم و جدان داير است در هشت چيز تنقص و تقلب و كثرت و عدد و علت و معلول و اشكال و اضداد پس حق سبحانه از ذات خود نفى صفت كثرت و عدد نمود بقوله قُلْ هُوَ اللَّه أَحَدٌ و نفى تقلب و تنقص فرمود بقوله اللَّه الصَّمَدُ و نفي علت و معلول كرد بقوله لَمْ يَلِدْ وَلَمْ يُولَدْ و نفى اشكال و اضداد نمود بقوله * ( وَلَمْ يَكُنْ لَه كُفُواً أَحَدٌ ) * پس : او وحدت بحت باشد و از اينجهت است كه او را سورهء\r\nاخلاص ميگويند ، و بعضى ديگر از علماى محققين گفته‌اند كه توحيد مقصور است بنفى مماثل در ماهيت و متكافى در قوت يا متأخر در رتبه از قبيل معلول چون ولد يا متقدم بر آن بمنزله علت مانند والد يا معيت بمثابه مقارن مثل كفو پس تمهيد قاعدهء توحيد كه به قل هو اللَّه أحد تقدم يافته به لم يلد كه مقتضاى نفى صنف اول است و لم يولد كه مقتضاى نفى صنف دوم و لم يكن له كفوا أحد كه مقتضاى نفى صنف سيم است تمام شد ، و نيز گفته‌اند كه نزد معطله عالم را صانعى نيست ، و فلاسفه بر آنند كه او را صانعى هست اما او را نام و صفت نيست ، و مذهب ثنويان آن است كه شريك دارد و معتقد مشبهه آنست كه مانند بخلق است ، و يهود و ترسا گويند او را زن و فرزندان است و اعتقاد مغان چنانست كه كفو دارد . چون بندهء مؤمن گفت كه هو از تعطيل بيزار شد و چون گفت اللَّه از گفتار فلاسفه مبرا گشت و چون گفت أحد از روش ثنويه برائت نمود و چون بر زبان راند كه اللَّه الصمد از مذهب مشبهه دور شد و چون لم يلد و لم بولد قرائت نمود از يهود و ترسا بيزارى كرد و چون و لم يكن له كفوا أحد گفت از معتقد مغان مبرا شد ، و بعضى ديگر گفته‌اند كه اسرار از كلمه هو محظوظ شود و أرواح از ذكر اللَّه ابتهاج يابد و دلها از نور أحد ارتياح پذيرد و عقول از سر اللَّه الصمد بهره يابد ، و نفس از عقل بكلمات لم يلد و لم يولد منتفع گردد ، و شخص از معنى و لم يكن له كفوا أحد به مقصود رسد . و گفته‌اند كه كلمهء هو قسم و الهانست و لفظ اللَّه بهرهء دانشورانست و نام أحد حظ محتاجان و محبانست و اللَّه الصمد نصيب عارفانست و لم يلد و لم يولد قسط عاقلانست و لم يكن لم كفوا أحد از آن عام مؤمنانست\r\n","description":"","footnote":"","page_name":" 401 ","page_number":401},
  {"content":"\r\nپس هر كه بر هو رسد واله است و هر كه اللَّه را داند عالمست و هر كه احديت را دريابد محبست و هر كه صمديت را بشناسد عارفست و هر كه لم يلد و لم يولد را اعتقاد كند عاقل است و هر كه و لم يكن له كفوا احد را تصديق كند مؤمن و هر كه اينهمه معانى را جمع كند موحد خالص است ( 1 ) .\r\nفضيل بن يسار روايت كرده كه أبي جعفر عليه السّلام مرا امر كرد كه هر گاه از قرائت قل هو اللَّه أحد فارغ شوى سه بار بگو\r\nكذلك اللَّه ربى\r\nو بدانكه چون اين سوره با وجود قصر مشتملست بر جميع معارف الهيه و رد اعتقاد ملاحده . قرائت آن معادل ثلث قرآنست هم چنان كه سمت ذكر يافت و نكته در تخصيص ثلث آنست كه مقاصد قرآن مخصوص است در بيان عقايد و احكام و قصص و اين سوره منحصر است در بيان عقايد كه مقصود بالذاتست پس ثلث قرآن باشد و كثرت فضايل و مثوبات اين سوره دليلست بر مزيت درجه و شرافت و منزلت علم توحيد و علو مرتبه و جلال محل عالم كلام بر ساير علوم و لهذا\r\nقال رسول اللَّه صلَّى اللَّه عليه و آله و سلَّم علم التوحيد من اللَّه به مكان\r\nپس شبهه اى نيست در آنكه عالم به اين علم از مقربان درگاه الهيست و و اصل بمراتب قرب نامتناهى و جاهل به آن در نهايت مباعدت از فيوضات رحمت و محروم از مثوبات اخرويه و معذب بانواع عقوبات ابديه .\r\nاللهم احشرنا فى زمرة العالمين بك العاملين لك و القائلين بعد لك و توحيدك و الخائفين من وعيدك بمنك وجودك يا ارحم الراحمين .\r\n\r\nسورة الفلق\r\nنزد اكثر علماء مد نيست و نزد بعضي مكى و عدد آيات آن پنج است باجماع امت .\r\nو در حديث ابى آمده كه هر كه قل اعوذ برب الفلق و قل اعوذ برب الناس بخواند هم چنان باشد كه جميع كتبى را كه حق سبحانه بر انبياء عليهم السّلام نازل گردانيده قرائت نموده ، و مسلم در صحيح خود از عقبه بن عامر روايت كرده كه پيغمبر صلَّى اللَّه عليه و آله و سلَّم فرمود دو سوره و بروايتى چند آيه بر من نازل شده كه هرگز مثل آن نازل نگشته بود و هيچ سوره اى نيست كه احب و ارضى باشد نزد خدا از اين دو\r\n\r\n","description":"","footnote":"\r\n( 1 ) اين روايت را علامهء طبرسى ( ره ) در مجمع البيان از فضيل بن يسار از حضرت باقر عليه السلام نقل نموده است و چنانچه صريح عبارتست آن حضرت بفضيل دستور ميدهد كه چون از قرائت اين سوره مباركه فراغت يافتى سه بار بگو\r\nكذلك اللَّه ربى\r\nو در روايت ديگر كه در كافى از على بن موسى الرضا عليهما السلام مرويست گفتن كذلك اللَّه ربى را دو مرتبه بيان فرموده و شايد تعيين سه مرتبه در روايت فضيل ( و اللَّه أعلم ) بدان مناسبت باشد كه در صفحهء 398 بيان كرديم كه در اين سورهء مباركه بسه مرحله از مراحل توحيد اشاره شده است ( فراجع ) و در اين روايت بدين اعتبار باشد كه حقيقت توحيد آنست كه حقتعالى را داراى همهء اوصاف كمال بدانيم و از جميع صفات دالهء بر نقص و عيب منزه بشناسيم و تمام آيات اين سوره گرد اين دو امر دور مىزند يعنى صفات ثبوتيه و صفات سلبيه پس قارى اين سوره بايد دو بار بگويد\r\nكذلك اللَّه ربى\r\nتا نسبت بهر دو قسمت اقرار و اعتراف كرده باشد .\r\n","page_name":" 402 ","page_number":402},
  {"content":"\r\nسوره گفتند كدامست يا رسول اللَّه فرمود معوذتين ، و نيز عقبه نقلكرده كه پيغمبر صلَّى اللَّه عليه و آله و سلَّم به من گفت اى عقبه ترا تعليم دو سوره كنم كه آن افضل قرآنند يا از افضل قرآن ؟ گفتم بلى يا رسول اللَّه پس آن حضرت معوذتين را تعليم من داد و فرمود\r\nما يعوذ المتعوذون به مثل المعوذتين\r\nبعد از آن آن را در نماز صبح قرائت كرد و مرا گفت اين را در محل برخاستن و خسبيدن ميخوان ، و أبو عبيده حذاء از أبو جعفر عليه السّلام روايت كرده كه هر كه در نماز وتر معوذتين و قل هو اللَّه احد بخواند او را گويند\r\nيا عبد اللَّه أبشر فقد قبل اللَّه و ترك\r\nاى بندهء خدا بشارت باد ترا كه حق سبحانه نماز وتر ترا قبول فرمود .\r\nو بدانكه چون حق سبحانه ذم اعداى رسول نمود در سورهء تبت كه مشركان بودند و بعد از آن ذكر توحيد كرد در سورهء اخلاص در عقب آن رسول صلَّى اللَّه عليه و آله و سلَّم را امر فرمود باستعاذه از شر مشركان حاسد و ساحر و ساير فسقه جن و انس ، و در سبب نزول اين دو سوره آورده‌اند كه كودكى از يهود به خدمت رسول صلَّى اللَّه عليه و آله و سلَّم مشغول بود و دختران لبيد بن اعصم يهودى از آن كودك بمبالغهء بسيار از مشاطهء رأس آن حضرت دندانه اى چند از مشطهء وى بستدند و بنام آن حضرت بر رسنى سحر كرده در پوست طلع خرما نهادند و در چاه زوران به زير سنگ پنهان كردند ، و آن حضرت بسبب اين بيمار گشت جبرئيل سيد انام را از اين خبر داد آن حضرت صلَّى اللَّه عليه و آله امير المؤمنين عليه السّلام و زبير و عمار را امر فرمود تا آب آن چاه را بكشيدند و سنگ را برداشتند و آن پوست را از زير آن بيرون آوردند يازده گره بر آن موى زده بودند حق سبحانه معوذتين را فرستاد كه يازده آيه است جبرئيل قرائت مى - فرمود بهر آيتى عقدهء از آن رسن گشاده ميشد . و در روايت ديگر آمده كه لبيد بن اعصم به موى سر آن حضرت صلَّى اللَّه عليه و آله و سلَّم سحر كرد آن را در چاه بنى زريق پنهان كرد پيغمبر صلَّى اللَّه عليه و آله و سلَّم از اينجهت بيمار شد و حق سبحانه دو فرشته را فرستاده نزد آن حضرت صلَّى اللَّه عليه و آله و وى در خواب بود يكى بر بالين او بنشست و ديگرى بر پائين پاى او و او را از اين خبر دادند ، و آن حضرت صلَّى اللَّه عليه و آله امير المؤمنين عليه السّلام را بفرستاد و آن را بيرون آورد و جبرئيل عليه السّلام معوذتين را بر او خواند و آن سحر باطل شد و حضرت رسول صلَّى اللَّه عليه و آله خفّتى يافت هم چنان كه كسى از بند گران خلاص شود جبرئيل عليه السّلام ميگفت\r\nبسم اللَّه ارقيك من شر كل شيء يؤذيك من حاسد و عين و اللَّه تعالى يشفيك\r\nو اين روايت منقولست از عايشه و ابن عباس و شبهه اى نيست در عدم معقوليت اين قول زيرا كه اگر مسحور باشد عقل او مختل باشد و حق سبحانه انكار مسحوريت آن حضرت كرده در كريمهء وَقالَ الظَّالِمُونَ إِنْ تَتَّبِعُونَ إِلَّا رَجُلًا مَسْحُوراً انْظُرْ كَيْفَ ضَرَبُوا لَكَ الأَمْثالَ فَضَلُّوا فَلا يَسْتَطِيعُونَ سَبِيلًا و ليكن ممكنست كه صورت اين قضيه به همين وجه بوده باشد كه لبيد يا دختران او در اين امر جد و جهد كرده باشند و اثرى بر آن فعل مترتب\r\n","description":"","footnote":"","page_name":" 403 ","page_number":403},
  {"content":"\r\nنشده باشد و حق سبحانه رسول را بر اين تمويه مطلع ساخته باشد تا اين اخبار از غيب دلالت بر صدق دعوت نبوت او كند و چگونه تصديق روايت مذكوره توان كرد و حال آنكه اگر مشركان قادر مىبودند هر آينه آن حضرت صلَّى اللَّه عليه و آله و سلَّم و ساير مؤمنان را بسحر ديوانه ميساختند بلكه هلاك ميساختند به جهت شدت عداوت ايشان باهل ايمان پس حق آنست كه سحر در آن حضرت اثر نكرده جبرئيل عليه السّلام او را به اين فعل قبيح اخبار كرده به جهت آنكه معجزهء آن حضرت صلَّى اللَّه عليه و آله بوده باشد بعد از آن حضرت جبرئيل عليه السّلام اين دو سوره آورد كه :\r\n( 1 ) -\r\n* ( بِسْمِ اللَّه الرَّحْمنِ الرَّحِيمِ قُلْ أَعُوذُ ) * بگو اى محمّد كه پناهى ميگيرم * ( بِرَبِّ الْفَلَقِ ) * بآفريدگار صبح و مدبر آن و يطلع آن ، خطاب به آن حضرت است و مراد جميع امت ويند ، و فلق در أصل لغت بمعنى فرقست يقال فى المثل هو أبين من فلق الصبح و من فرق الصبح ، و منه قولهم سطع الفرقان إذا طلع الفجر ، و تخصيص لفظ رب از ساير اسماء ديگر به جهت آنست كه آن اوقعست در اين مقام زيرا كه اعاده از مضار از قسم تربيت است و تسميهء صبح بفلق به جهت آنست كه ظلمت ليل از آن مفلوق و مفروق مىشود پس فعل بمعنى مفعول باشد يعنى مفلوق عنه ، و اين قول ابن عباس و جابر و حسن و سعيد بن جبير و مجاهد و قتاده است ، و گويند مراد همهء ممكناتست چه حق سبحانه ظلمت عدم را از آنها منفلق بنور ايجاد كرده خصوصا آن چيزى كه منفلق شده باشد از اصلى چون انفلاق اولاد از اصلاب آباء و أرحام امهات و انفلاق أرض از حبوب و نوى و ساير نباتات و جبال از عيون و سحاب از أمطار و غير ذلك ، و تخصيص آن بصبح هم چنان كه قول ابن عباس است و غيره به جهت خصوص آن است بصبح بحسب عرف و ديگر آنكه صبح متضمن تغير حال است و تبدل وحشت ليل بسرور نور و محاكات از فاتحه روز قيامت و اشعار به آنكه هر كه قادر باشد بر آنكه ظلمت ليل را بنور صبح زايل گرداند قادر خواهد بود كه زايل سازد از عائذ آنچه از آن خايف باشد و نزد سدى فلق چاهيست در جهنم ، و مرويست كه يكى از أصحاب سيد عالم صلَّى اللَّه عليه و آله بشام رفت و خانهاى أهل ذمه را ديد كه مزين و منقش بود و ايشان در نهايت سعت رزق بودند و متنعم و مترفه بأنواع نعم و مشغول لهو و لعب و الحان و نغم گفت ( لا أبالى أ ليس من ورائهم الفلق ) چه مىشود مرا آيا نيست در پس ايشان فلق گفتند فلق چيست گفت\r\nبيت فى جهنم إذا فتح صاح جميع أهل النار من شدة حره\r\nخانه ايست در دوزخ كه چون در آن را بگشايند همهء اهل دوزخ از شدت حرارت آن بفرياد آيند\r\n","description":"","footnote":"","page_name":" 404 ","page_number":404},
  {"content":"\r\nبهر تقدير به خداوند فلق پناه بايد گرفت .\r\n( 2 ) - * ( مِنْ شَرِّ ما خَلَقَ ) * از بدى آنچه آفريده است از موذيات انس و جن و سباع و بهايم يعنى از بدى آن چيزى كه مكلفان ميكنند از معاصى و مآثم و اضرار بعضى ببعضى از ظلم و بغى و قتل و حرب و شتم و غير آن و از بدى آنچه غير مكلفان ميكنند مانند اكل و نهش و لذع و عض كه از سباع و حشرات و بهايم صادر مىشود و از بدى هدم و غرق و حرق و تردى و سميت نباتات و معادن و غير ذلك ، و ابو حمزهء ثمالى و على بن ابراهيم نيز در تفسير خود آورده‌اند كه * ( ما خَلَقَ ) * عامست در جميع مخلوقاتى كه از ايشان ضرر باشد و تقدير اين است كه من شر الاشياء التي خلقها اللَّه تعالى مثل السباع و الهوام و الشياطين و تخصيص عالم خلق باستعاذه از آن به جهت انحصار شرّ است در آن ، چه عالم امر محض خير است و اصلا بشايبهء شريت مشوب نيست و شر عالم خلق اختياريست و طبيعى ، اختيارى يا لازم است چون كفر و يا متعدى چون ظلم و طبيعى آن مانند احراق نار است و اهلاك سموم .\r\n( 3 ) - * ( وَمِنْ شَرِّ غاسِقٍ ) * و از بدى شر شب تاريك * ( إِذا وَقَبَ ) * چون در آيد تاريكى آن در هر چيزى و بهمهء آنها فرا رسد اصل غسق در لغت بمعنى امتلاء است يقال غسقت العين اذا امتلأت دمعا و غسقت الجراحة امتلأت دما و گويند كه بمعنى سيلان است ، پس غسق ليل انصباب ظلام آن است و غسق عين سيلان دمع آن ، و وقوب بمعنى دخول ظلام در هر شيئى چنان كه به اين مفسر شد ، و تخصيص شب به جهت كثرت مضار است در آن و تعسر دفع آنچه فساق اكثر در شب اقدام بفسق مينمايند ، و هوام و سباع نيز در شب ايذاء بيشتر ميرسانند ، و تسميه هوام بطوارق ليل به اين اعتبار است و به جهت كثرت مضار در ليل گفته‌اند كه ( الليل أخفى للويل ) و يقال ايضا : أغدر الليل لانه اذا أظلم كثر فيه الغدر ، و اسناد شر به آن به جهت ملابست آن است بشر يعنى حدوث شر در آن ، و نزد بعضى وقوب بمعنى غروب شمس است يقال وقبت الشمس اذا غابت ، و\r\nفى الحديث لما رأى النبى صلَّى اللَّه عليه و آله و سلَّم الشمس قد وقبت قال هذا حين حلها يعنى وقت حلول صلوة المغرب\r\nو بنا بر اين مراد بغاسق آفتاب باشد ، و وجه تسميه امتلاى آن است يعنى از شرّ آفتاب چون فرو رود و نزد جمعى ديگر مراد به آن قمر است كه منخسف شده باشد و وقوب آن دخول آن است در حوت يعنى از شر ماه چون گرفته شود ، و گويند مراد به * ( غاسِقٍ ) * مار سياهست و * ( وَقَبَ ) * بمعنى ضرب و نقب آن است يعنى از شر مار سياه و زدن و نيش رسانيدن او ، و نزد جماعتى * ( غاسِقٍ ) * بمعنى ثرياست و وقب آن غروب آن يعنى از شر ثريا كه فرو رود و اين وقت شدت اسقام و آلام است ، و گفته‌اند كه * ( غاسِقٍ ) * هر چيزيست كه هجوم كند\r\n","description":"","footnote":"","page_name":" 405 ","page_number":405},
  {"content":"\r\nبصرر رسانيدن در هر وقتى كه باشد .\r\n( 4 ) - * ( وَمِنْ شَرِّ النَّفَّاثاتِ ) * و از شر دمندگان يعنى زنان كه كلمات سحر مىگويند و ميدمند * ( فِي الْعُقَدِ ) * در گرهها يعنى دختران لبيد ، و نفث بمعنى نفخست باريق . و ابو مسلم گفته كه مراد بنفاثات زنانىاند كه ابطال عزايم رجال ميكنند بحيل و صرف آراى ايشان از مراد خودشان بارائه محاسن خود بايشان و عرض كردن نفس خود بر ايشان و ايشان را مفتون خود ساختن پس نفث در عقد مستعار باشد از تلين عقده بنفس ريق تا حل آن آسان شود ، و ببايد دانست كه سحر را تأثيرى نيست بر مذهب حق و ضررى كه بحسب ظاهر عارض مىشود يا بسبب اطعام شيء مضار است يا سقى آن يا اشمام آن و يا بسبب آنكه اعتقاد تأثير آن موجب تشويش خاطر و فلق قلب است و آنچه مثل اين باشد جايز است . پس مراد باستعاذه از شر نفاثات يا استعاذه است از عمل ايشان كه آن صنعت سحر است و از اثم ايشان در آن و يا استعاذه از فتنه انداختن ايشان مردمان را بسحر خود بخداع باطل ايشان و فريب دادن ايشان مردمان عوام را از نفع و ضرر و خير و شر آن و تصديق جهله قول باطل ايشان را و تعظيم نمودن آنها را به اين عمل و توهم كردن به آنكه ايشان مسخّر جناند و عالم بعلوم غيبيه و اين موجب ضرر و فساد است در دين اسلام و به جهت اين حق سبحانه امر فرموده بتعوّذ از شر ايشان :\r\n( 5 ) - * ( وَمِنْ شَرِّ حاسِدٍ ) * و از شرّ حسود * ( إِذا حَسَدَ ) * چون ظاهر كند حسد خود را و بمقتضاى آن عمل نمايد كه آن ايقاع غوايلست بر محسود چه اگر آن را مخفى دارد ضرر آن جز بوى عايد نيست كه آن اغتمام او است بسرور محسود ، مراد يهوداند و آنانى كه بر حضرت رسول صلَّى اللَّه عليه و آله و سلَّم و ذريه او حسد داشتند و ميتواند بود كه مراد بشر حاسد اثم او باشد و سماجت حال او در وقت حسد او و اظهار اثر آن ، و تخصيص اين صفات از ميان انواع شرور به جهت آنست كه آن عمده است در اضرار انسان بلكه حيوان به غير خود و ختم شرور به اين صفت دالست به آنكه حسد بدترين صفات رديه است ، چنان كه از ابن عباس مرويست كه اگر در عالم بدتر از شر حسود چيزى بودى حق سبحانه ختم اينسوره را به آن كردى و اول خطيئه كه در آسمان واقع شد حسد ابليس بود بر آدم عليه السّلام و نخست گناهى كه در زمين صادر گشت حسد قابيل بود بر هابيل و گويند مراد شر نفس حاسد و عينين او است چه چشم زخم اثر كلى دارد چنان كه مشهود و معروفست ، و در حديث آمده\r\nالعين حق\r\nيعنى اثر چشم بد محقق الوقوع است و شمه اى از اين در اوراق سابقه مذكور شده ، و نيز در حديث واقع شده كه پيغمبر صلَّى اللَّه عليه و آله و سلَّم روزى بگورستان بقيع ميگذشت فرمود بخدايى كه مرا به حق بخلق\r\n","description":"","footnote":"","page_name":" 406 ","page_number":406},
  {"content":"\r\nفرستاده كه بيشتر اهل اين قبور از چشم زخم مردمان هلاك شده‌اند و مرويست از انس كه پيغمبر صلَّى اللَّه عليه و آله فرمود كه هر شيء معجب به بيند بگويد\r\nاللَّه الصمد ما شاء اللَّه لا قوة الا باللَّه\r\nضرر به او نرسد و در روايت آمده كه پيغمبر صلَّى اللَّه عليه و آله و سلَّم به اين دو سوره تعويذ امام حسن و امام حسين عليهما السّلام نمود ، صاحب كشاف آورده كه تخصيص استعاذه بغاسق و نفاثات و حاسد بعد از تعميم آن بقوله ما خَلَقَ به جهت خفاى امر اين جماعت است و اشعار بر آنكه شر ايشان لاحق انسان مىشود با وجود عدم علم انسان به آن ، و از بعضى اكابر منقولست كه شر العدى المداجى الذى يكيدك من حيث لا تشعر ، يعنى بدترين دشمنان دورويى است كه بتوكيد كند بر طريقى كه تو علم به آن نداشته باشى ، و افراد نفاثات بتعريف به جهت آنست كه هر نفاثه شريره ايست بخلاف هر غاسق و حاسد زيرا كه حسد در خيرات مذموم نيست ، و منه\r\nقوله صلى اللَّه عليه و آله و سلم لا حسد الا فى اثنين رجل آتاه اللَّه المال فأعطاه و رجل آتاه القرآن فعلمه\r\nيعنى حسد جاير نيست مگر در دو امر مردى كه خداى تعالى مال به او دهد و او آن را در خيرات صرف كند و مردى كه به او قرآن كرامت كند و او تعليم غير كند و مراد آنست كه هر كه تمناى مثل آن كند بدون زوال آن از غير مذموم نيست بلكه حسن است ، و قال ابو تمام : و ما حاسد في المكرمات بحاسد ، و قال : إنّ العلى حسن في مثلها الحسد و بدانكه ميتواند بود كه مراد بغاسق آن چيزى باشد كه خالى بود از نور و آنچه مشابه آنست چون قوى و بنفاثات نباتات باشد چه قواى نباتيه از آن جهت كه مزيد طول و عرض و عمق نباتند مانند منفثاند در عقد ثلاثه و بحاسد حيوان قاصد غير خود است به جهت طمع در چيزى كه نزد غير است و مىشايد كه افراد آن از عالم خلق به جهت آن باشد كه آن اسباب قريبهء مضرتست . و اللَّه أعلم بحقايق الامور .\r\n\r\nسورة الناس\r\nمدنى است و اين سوره مثل سوره فلق است به جهت آنكه يكى از معوذتين است و عدد آيات آن شش است .\r\nفضيل بن يسار روايت كرده كه از ابو جعفر عليه السّلام شنيدم كه سيد عالم صلَّى اللَّه عليه و آله و سلَّم را مرض و وجع شديد عارض شد جبرئيل و ميكائيل عليهما السّلام نزد وى آمدند و جبرئيل عليه السّلام بر بالين وى بنشست و ميكائيل پائين وى پس جبرئيل او را تعويذ كرد به قُلْ أَعُوذُ بِرَبِّ الْفَلَقِ و ميكائيل به قُلْ أَعُوذُ\r\n","description":"","footnote":"","page_name":" 407 ","page_number":407},
  {"content":"\r\nبِرَبِّ النَّاسِ وى از آن مرض و وجع خلاص شد و ابو خديجه از ابى عبد اللَّه عليه السّلام نقل كرده كه جبرئيل عليه السّلام نزد رسول صلى اللَّه عليه و آله و سلم آمد و آن حضرت از مرض مشتكى بود ، پس وى را رقيه نمود بمعوذتين و قل هو اللَّه أحد و بعد از آن گفت\r\nبسم اللَّه ارقيك و اللَّه يشفيك من كل داء يؤذيك خذها فلتهنيك .\r\nو بدانكه چون استعاذه در سورهء متقدمه از مضار بدنيه بود كه اعم از انسان و غير انسان است و استعاذه در اينسوره از اضرارى كه عارض نفوس بشر مىشود و مخصوص به آن ، از اين جهت آنجا تعميم اضافه نمود و اينجا تخصيص آن نمود به انسان و فرمود كه :\r\n( 1 ) -\r\n* ( بِسْمِ اللَّه الرَّحْمنِ الرَّحِيمِ قُلْ أَعُوذُ ) * بگو پناه ميگيرم * ( بِرَبِّ النَّاسِ ) * بپروردگار آدميان كه ملك امور ايشان است و مدبر احوال و منشى ايشان و مستحق عبادت ايشان و قوله :\r\n( 2 ) - * ( مَلِكِ النَّاسِ ) * ( 3 ) - * ( إِله النَّاسِ ) * مجرور المحلست بر صفتيت يا مرفوع و منصوب بر ذم و شتم يعنى موسوس خناس آن كسى است كه وسوسه مىكند يا مذمت و نكوهش ميكنم آن را كه وسوسه مينمايد يعنى پناه ميگيرم بپادشاه آدميان و معبود مردمان و در اين نظم دلالتست بر آنكه او سبحانه حقيق است باعاذه و قادر بر آن غير ممنوع از آن و اشعار بر مراتب ناظر در معارف چه ناظر اوّلا علم برب خود حاصل مىكند بتوسط آنچه مىبيند بر خود از نعم ظاهره و باطنه ، و ثانيا متقلقل مىشود در نظر تا آنكه متيقن مىشود كه او غنى است از جميع مكوّنات و هر چيزى كه هست مملوك اوست و مصارف امر هر شيء از اوست و ثالثا استدلال مىكند به آن بر آنكه او مستحق عبادت است نه غير او ، و مندرج است در اين نظم وجوه استعاره معتاده به جهت تنزيل اختلاف صفات منزلهء اختلاف ذات ، و اين اشعارست بعظم آفت مستعاذ منها و تكرير ناس به جهت آنست كه در اظهار يعنى اسم ظاهر آوردن آن مزيد بيانست و اشاره بشرف انسان و تخصيص ( رب ) به ( ناس ) به جهت آنست كه استعاذه از شر كسى است كه موسوس است در صدور انسان كما قال :\r\n( 4 ) - * ( مِنْ شَرِّ الْوَسْواسِ ) * و اين اسم وسوسه است كه مصدرست چون زلزال كه اسم زلزله است و مصدر بمعنى فاعل است كانه قيل أعوذ من شر الموسوس إلى الناس بربهم الذى يملك امورهم و يستحق عبادتهم ، يعنى پناه ميگيرم از شر ديو وسوسه كننده مردمان بپروردگار ايشان\r\n","description":"","footnote":"","page_name":" 408 ","page_number":408},
  {"content":"\r\nكه مالك امور ايشانست و معبود و إله ايشان هم چنان كه بعضى از عبيد كه چون بامر عظيم گرفتار ميشوند استغاثه ميكنند بمولى و مخدوم و والى امر خود ، وسواس و وسوسه بمعنى صوت خفى است و منه وسواس الحلى ، مراد از آن كلام خفيست كه مفهوم آن بقلوب بدون سماع رسد يعنى خطرات و خيالات بد كه در دل واقع شود ، و تسميهء شيطان موسوس بوسوسه به جهت مبالغه است از قبيل زيد فسق فكانه وسوسة فى نفسه ، و ميتواند بود كه وسواس بمعنى مصدريت خود باقى باشد بر حذف مضاف اى شر ذى الوسواس يعنى از شر خداوند وسوسه * ( الْخَنَّاسِ ) * كه باز پس رونده و نهان شونده است وقتى كه ياد خدا كنند ، صيغهء مبالغه اشاره است بر اعتياد او بخنس كه عبارتست از تاخر يعنى از شر شيطان كه عادت او آنست كه چون بنده خدا را ياد كند وى باز پس جهد و بگريزد و چون از ذكر حق غافل شود بوسوسه در آيد كما روى عن سعيد بن جبير ( إذا ذكر الانسان ربه خنس الشيطان و ولى و اذا غفل وسوس إليه ) و از مجاهد نيز منقول است كه ( الخناس و الشيطان اذا ذكر اللَّه سبحانه خنس و انقبض و اذا لم يذكر اللَّه انبسط على القلب ) و بعضى گفته‌اند كه معنى الخناس كثير الاختفاء است زيرا كه او مختفى است از اعين يعنى كسى او را در حالت وسوسه و غيره نمى - بيند و قوله :\r\n( 5 ) - * ( الَّذِي يُوَسْوِسُ ) * مجرور المحلست بر صفت يا مرفوع و منصوب بر ذم و شتم يعنى موسوس خناس آن كسيست كه وسوسه مىكند يا مذمت و نكوهش ميكنم آن را كه وسوسه مينمايد يعنى خيالات و اوهام فاسده را مزين و آراسته ميگرداند * ( فِي صُدُورِ النَّاسِ ) * در سينه هاى مردم ( 1 ) وقتى كه از ذكر خدا غافل ميشوند مانند تعجيل شهوت و تسويف توبه و او در وسوسه مانند\r\n\r\n","description":"","footnote":"\r\n( 1 ) يعنى آن كسى كه وسوسه مىكند در سينه هاى مردم صدور جمع صدر است و صدر جايگاه دل است و گاهى هم بمعنى خود دل ميآيد و چون دل نيز جايگاه ادراك و تعقل و انديشه و فكر است پس مراد از صدور الناس دلهاى مردمانست و پس از اين آيه حقتعالى با ( من تبيينيه بيان ميفرمايد كه آن كس كه در دلهاى مردم وسوسه مينمايد هم از جن است و هم از إنس و بعضى گمان كرده‌اند كه وسوسه ، انديشهء بد در دل افكندنست و اين در شياطين و جن است و اما شياطين انسى پس در ظاهر سخنانى را بانواع تلبيسات و تمويهات آراسته و بانحاء شبهات و تشكيكات آميخته و بوسيلهء زبان و گفتار به گوش مردم ميرسانند و يا با قلمهاى زهر آميز خود در كتابها و رسائل و جرائد نوشته و در معرض مطالعه و ديد مردم قرار داده و در نتيجه آنان را از شاهراه سعادت و فلاح منحرف ساخته در ورطهء فساد و تبهكارى و ضلالت و گمراهى ميافكنند و اينان براى تصحيح توجيه خود لفظ * ( وَالنَّاسِ ) * را معطوف به * ( الْوَسْواسِ ) * دانسته‌اند لكن اين توجيه بر خلاف ظاهر و منافى فصاحت و بلاغت است بلكه سياق آيه ظهور دارد و در آنكه * ( وَالنَّاسِ ) * معطوفست بر * ( الْجِنَّةِ ) * هم چنان كه اكثر مفسرين گفته‌اند و اما آنچه راجع بمفهوم وسوسه گفته‌اند پس منافاتى با مفاد آيهء شريفه ندارد زيرا كه آنچه شياطين انسى مثلا به گوش مردمان إلقاء ميكنند رفته رفته تأثير در دل مينمايد و انديشهء باطل و نيت سوء در آن بوجود ميآورد و همين انديشه هاى زشت و باطلست كه آدمى را بفساد عقيده و اخلاق و افعال ميكشاند و بعبارة اخرى شياطين جنى بلا واسطه در دلها وسوسه ميكنند لكن شياطين انسى مع الواسطه .\r\n","page_name":" 409 ","page_number":409},
  {"content":"\r\nقوهء وهميه است كه در مقدمات مساعدت عقل مىكند و چون مآل امر بنتيجه ميرسد خانس مىشود و متوسوس و متشكّك ميگردد ( 1 ) چنان كه ميفرمايد كَمَثَلِ الشَّيْطانِ إِذْ قالَ لِلإِنْسانِ اكْفُرْ فَلَمَّا كَفَرَ قالَ إِنِّي بَرِيءٌ مِنْكَ و قوله تعالى يَعِدُهُمْ وَيُمَنِّيهِمْ وَما يَعِدُهُمُ الشَّيْطانُ إِلَّا غُرُوراً و در خبر آمده كه حضرت عيسى عليه السّلام از حقتعالى در خواست تا موضع شيطان و فرزندان او او را بوى نمايد حق تعالى وى را اطلاع داد شيطان را ديد در جوف آدمى كه سرش مانند سر مار بود هر گاه كه آن بنده ذكر خدا ميكرد سر را باز پس ميبرد و پنهان ميساخت و ميگريخت و چون از ذكر خدا غافل ميشد دل او را مانند لقمه در دهن ميگرفت ، انس بن مالك از پيغمبر صلَّى اللَّه عليه و آله و سلَّم روايت كرده كه\r\nان الشيطان واضع خطمه على قلب ابن آدم فان ذكر اللَّه خنس و إن نسى التقم قلبه فذلك الوسواس الخناس * ( الَّذِي يُوَسْوِسُ فِي صُدُورِ النَّاسِ ) * .\r\n( 6 ) - * ( مِنَ الْجِنَّةِ وَالنَّاسِ ) * اين بيان موصولست و معنى اينكه آن كسى كه وسوسه مىكند از پرى و آدميست يعنى شيطان بر دو نوعست جنى و انسى كما قال اللَّه تعالى شَياطِينَ الإِنْسِ وَالْجِنِّ از ابى ذر غفارى مرويست كه پيغمبر صلَّى اللَّه عليه و آله و سلَّم بشخصى ميگفت\r\nهل تعوذت باللَّه من شياطين الانس\r\nو ميتواند بود كه جار و مجرور متعلق به يُوَسْوِسُ باشد و معنى آن ابتداى غايت يعنى وسوسه مىكند از جانب جن و از جانب انس مانند وسوسه كردن او به آنكه منجمان و كاهنان علم غيب ميدانند و جنيان قادرند بر نفع و ضرر رسانيدن و مراد بشياطين انس اهل كفر و اضلالند كه مردمان را بر كفر و ضلال ميفرمايند و بتسويلات و تمويهات به صورت متناصح مشفق ايشان را راه ميزنند و اينكه بعضى جار و مجرور را بيان ناس ميدانند و ميگويند كه مراد از آن ناسى است از قبيل يَوْمَ يَدْعُ الدَّاعِ كه بمعنى داعيست يعنى آن كس كه وسوسه مىكند در صدور كسانى كه ناسى حقند از ثقلين كه انس و جنند مناسب فصاحت قرآن نيست زيرا كه مأنوس الاستعمال نشد و تسميه جن بجن به جهت اجتنان ايشان است و تسميه ناس بناس به جهت ايناس و ظهور ايشان ، و در بعضى از تفاسير آورده‌اند كه لفظ ناس كه در اين سوره پنج نوبت واقع شده اگر چه بحسب ظاهر تكرار مينمايد اما بحسب معنى مكرر نيست چه مراد به اول اطفالند و معنى ربوبيت دالست بر آن و بثانى جوانان و لفظ ملك كه دليل است بقهر و سياست مشير است به آن و بثالث پيران و اسم إله كه مشعرست بر طاعت و عبادت منبئ است از آن و برابع صالحان كه وسواس مولع\r\n\r\n","description":"","footnote":"\r\n( 1 ) اين مثل را بيضاوى ذكر كرده و شيطان را در وسوسه تمثيل بقوهء وهميه نموده است چه قوهء وهميه در مقدمات ، عقل را موافقت و مساعدت مىكند و لكن چون بنتيجه ميرسد بازگرديده از مساعدت عقل خوددارى مينمايد و خود مشغول وسوسه و تشكيك ميگردد مثلا عقل ميگويد : ميت جماد است و از جماد ترسيده نميشود قوهء و هميه نيز در اين دو مقدمه با عقل موافق است ولى چون عقل نتيجه ميگيرد كه الميت لا يخاف منه قوهء و هميه مخالفت ورزيده نتيجه را انكار مينمايد و بوسوسه و تشكيك پرداخته تا آدمى را از ميت ترسان و بيمناك گرداند نگارنده گويد : اين مثل مطابقت با ممثل يعنى * ( الْوَسْواسِ الْخَنَّاسِ ) * ندارد كما لا يخفى على ذو العلم .\r\n","page_name":" 410 ","page_number":410},
  {"content":"\r\nاست باغواى ايشان و بخامس مفسدان و عطف اين بر معوذ منه دلالت مىكند بر آن ، و كاشفى آورده كه محققان بر آنند كه عدد پنج كه مراتب كليه است كه آن را حضرات خمسه خوانند كه منحصر در او است دلالت بر نهايت مىكند و مشعر بر تماميت و بدينجهت آن را داير گويند و در آن اشاره است به آنكه هر چند آن را در نفس خودش ضرب كنند و حاصل را باز در او ضرب نمايند الى غير النهايه همان پنج به صورت اصلى خود باز آيد و در نهايت آنعدد خود را نمايد چون بيست و پنج و صد و بيست پنج و على هذا القياس پس خلاصه مكونات كه انسانست حدود پيكر بديع منظرش بر پنج عضو منتهى مىشود رأس و يدين و رجلين و اطراف هر يك از آنها باز بپنج انتها يافته و در يدين و رجلين به اعداد أصابع ظاهر است و در رأس كه به طرف علاقه بيشتر دارد ظاهرش بحواس خمس ظاهرى و باطنش بپنج حس ديگر آراسته شده و مؤيد اين قولست كه در معوذه ثانيه كه سور قرآنى به دو منتهى ميگردد پنج بار لفظ الناس تكرار يافته ، و ببايد دانست كه تعوذ از مخلوقات مذكوره دال است بر امكان وقوع ضرر از آنها و قدرت ايشان بر اضرار چه اگر ممكن الاضرر نبودى استعاذه از ايشان بيوجه بودى و ديگر معوذتين دالند بر آنكه ضرر از جانب متعوّذ به نيست بلكه از متعوّذ منه است و اگر او سبحانه خالق قبايح بودى همهء ضرر از او بودى تعالى اللَّه عن ذلك علوا كبيرا .\r\nو منطوق آن اشاره است به آنكه او سبحانه واضع آفات و بلياتست از كسانى كه متعوذ به او شوند و مانع شرور متعوّذ منه از ايشان چه اگر دافع و مانع نبودى بتعوذ امر نفرمودى و اگر ضرر از او متوقع بودى خود را وصف نكردى بربوبيت و الوهيت چه اين هر دو صفت مستلزم علم او سبحانه است و غناى او از غير ، و ضرر كه فعل قبيح است از كسى صادر مىشود كه محتاج آن باشد يا جاهل به آن و حق سبحانه از اين هر دو مبراست زيرا كه اينها از صفات نقصاند ، و چون او سبحانه فاعل قبيح نيست پس او كافى باشد در استعاذه نمودن به او از غير ، عبد اللَّه بن سنان روايت كرده از ابو عبد اللَّه عليه السّلام كه فرموده هر گاه قُلْ أَعُوذُ بِرَبِّ الْفَلَقِ خواندى بگو در نفس خود كه أَعُوذُ بِرَبِّ الْفَلَقِ و چون قُلْ أَعُوذُ بِرَبِّ النَّاسِ تلاوت نمودى بگو در نفس خود كه أَعُوذُ بِرَبِّ النَّاسِ .\r\nو عياشى باسناد خود از ابان بن تغلب و وى از ابو جعفر عليه السّلام روايت كرده كه حضرت رسالت صلَّى اللَّه عليه و آله فرموده كه هيچ مؤمنى نيست مگر دل او دو گوشه دارد يك گوشهء آن وسواس خناس نفث مىكند و يك گوشهء ديگر فرشته بفرمان حق سبحانه در آن نفث مينمايد حقتعالى آن فرشته را تأييد ميدهد تا آن ديو را مقهور و مغلوب مىسازد و ذلك قول اللَّه تعالى وَأَيَّدَهُمْ بِرُوحٍ مِنْه .\r\n","description":"","footnote":"","page_name":" 411 ","page_number":411},
  {"content":"\r\nو بدانكه در افتتاح كلام الهى به حرف ( با ) و اختتام آن به حرف ( سين ) ( 1 ) سرى عزيز و نكته اى عجيب و غريبست چه اين هر دو حرف نزد تركيب بس است و عرب گويد بسك اى حسبك پس معنى چنين باشد كه حسبك من الكونين ما أعطيناك بين الحرفين ، يعنى كافى است ترا از هر دو آنچه به تو عطا كرده‌ايم از ميان اين دو حرف يعنى قرآن كفايت است از براى هر مؤمن و مؤمنه در تحصيل مرادات دنيويه و اخرويه بحسب تلاوت و توجه به آن و اشتغال بمطالعه آن و عمل بمامور و منهي آن ، از نوا در اتفاقيات آنست كه اين دو حرف در لغت فارسى هم بمعنى حسب آيد يعنى بسنده و حكيم سنايى در اين معنى گفته :\r\n( بيت )\r\n\r\nاول و آخر قرآن ز چه با آمد و سين\r\nيعنى اندر ره دين رهبر تو قرآن بس\r\n\r\n\r\n\r\n","description":"","footnote":"\r\n( 1 ) در عالم مشهود ما آخرين موجود كامل كه حركت مواليد بدان منتهى مىشود انسان است بلكه در قوس صعود انسان كامل آخرين مرحله است مطلقا پس انسان غايت همه حركات در عالم ملك و شهادت قرآن نيز بناس منتهى گشت . چون غايت همه حركات انسان است و در مواليد موجودى كاملتر از انسان نيست از اين جهت غايت است چون بايد غايت حركت بهتر از مبدء باشد . اگر حكيم چيزى را تغيير دهد براى حالى تغيير ميدهد كه بهتر از حال سابق باشد پس اگر انسان بسبب مرگ فانى شود همه حركات موجودات عبث است يعنى هيچ غايت ندارد و چون غايت است بايد باقى ماند يا بموجود بهترى تبديل شود . و خداوند در قرآن بما خبر داد كه خلقت او عبث نيست و البته انسان در ميعاد به خداوند تعالى باز ميگردد بالجمله خداوند بناس ختم فرمود و غايت سير صعودى هم بناس است .\r\n","page_name":" 412 ","page_number":412}
  ]