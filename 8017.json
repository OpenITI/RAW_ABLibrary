[
  {"content":"\r\n\r\nتاريخ الفى\r\n( تاريخ هزار سالهء اسلام )\r\nجلد هفتم\r\n\r\n","description":"","footnote":"","page_name":" فهرست 1 ","page_number":1},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" فهرست 2 ","page_number":2},
  {"content":"\r\n\r\nقاضى احمد تتوى و آصف خان قزوينى\r\nتاريخ الفى\r\n( تاريخ هزار سالهء اسلام )\r\nمصحح\r\nغلامرضا طباطبايى مجد\r\nجلد هفتم\r\nاز سال 684 رحلت ( 694 هجرت ) تا پايان سال 813 رحلت ( 823 هجرت ) خير البشر\r\nتهران 1382\r\n\r\n","description":"","footnote":"","page_name":" فهرست 3 ","page_number":3},
  {"content":"\r\n\r\nتتوى ، احمد بن نصرالله ، - 996 ق .\r\nتاريخ الفى ( تاريخ هزار سالهء اسلام ) / نويسندگان احمد تتوى ، آصف خان قزوينى ؛ مصحح غلامرضا طباطبايى مجد . - تهران : شركت انتشارات علمى و فرهنگى ، 1382 .\r\n8 ج .\r\n( ج . 7 ) ISBN 964 - 445 - 387 - 5 . - ( دوره ) ISBN 964 - 445 - 275 - 5\r\nفهرستنويسى بر اساس اطلاعات فيپا .\r\nمندرجات : ج . 1 . رحلت پيامبر اكرم ( ص ) تا پايان سال 50 رحلت ( 60 هجرت ) خيرالبشر . - ج . 2 . از سال 51 رحلت ( 61 هجرت ) تا پايان سال 200 رحلت ( 210 هجرت ) خيرالبشر . - ج . 3 . از سال 201 رحلت ( 211 هجرت ) تا پايان سال 424 رحلت ( 434 هجرت ) خيرالبشر . - ج . 4 . از سال 425 رحلت ( 435 هجرت ) تا پايان سال 520 رحلت ( 530 هجرت ) خيرالبشر . - ج . 5 . از سال 521 رحلت ( 531 هجرت ) تا پايان سال 604 رحلت ( 614 هجرت ) خيرالبشر . - ج . 6 . از سال 611 رحلت ( 621 هجرت ) تا پايان سال 683 رحلت ( 693 هجرت ) خيرالبشر . - ج . 7 . از سال 684 رحلت ( 694 هجرت ) تا پايان سال 813 رحلت ( 823 هجرت ) خيرالبشر . - ج . 8 . از سال 814 رحلت ( 824 هجرت ) تا پايان سال 974 رحلت ( 984 هجرت ) خير البشر . -\r\n1 . اسلام - تاريخ . الف . آصف خان قزوينى ، جعفر بن بديع الزمان ، 958 - 1021 ق . ب . طباطبايى مجد ، غلامرضا ، 1328 - ، مصحح . ج . انتشارات علمى و فرهنگى . د . عنوان .\r\n2 ت 23 ت / 14 BP\r\n912 / 297\r\nكتابخانهء ملى ايران 47180 - 81 م\r\nتاريخ الفى ( جلد هفتم )\r\nنويسندگان : قاضى احمد تتوى و آصف خان قزوينى\r\nمصحح : غلامرضا طباطبايى مجد\r\nچاپ نخست : 1382 ؛ شمارگان : 3000 نسخه\r\nحروفچينى و آماده سازى : شركت انتشارات علمى و فرهنگى\r\nليتوگرافى ، چاپ و صحافى : شركت افست\r\nحق چاپ محفوظ است .\r\nشركت انتشارات علمى و فرهنگى\r\nادارهء مركزى : خيابان افريقا ، چهار راه حقانى ( جهان كودك ) ، كوچهء كمان ، پلاك 4 ، كد پستى 15178 ؛\r\nصندوق پستى : 366 - 15175 ؛ تلفن : 71 - 8774569 ؛ فاكس : 8774572\r\nمركز پخش : شركت بازرگانى كتاب گستر ، خيابان افريقا ، بين بلوار ناهيد و گلشهر ، كوچهء گلفام ، پلاك 1 ؛\r\nكدپستى : 19156 ؛ تلفن : 2019795 ؛ تلفكس : 2050326\r\nفروشگاه يك : خيابان انقلاب - روبروى در اصلى دانشگاه تهران ؛ تلفن : 6400786\r\nفروشگاه دو : خيابان انقلاب - نبش خيابان 16 آذر ؛ تلفن : 6498467\r\n\r\n","description":"","footnote":"","page_name":" فهرست 4 ","page_number":4},
  {"content":"\r\n . \r\n","description":"","footnote":"","page_name":" فهرست 5 ","page_number":5},
  {"content":"\r\n . \r\n","description":"","footnote":"","page_name":" فهرست 6 ","page_number":6},
  {"content":"\r\n . \r\n","description":"","footnote":"","page_name":" فهرست 7 ","page_number":7},
  {"content":"\r\n . \r\n","description":"","footnote":"","page_name":" فهرست 8 ","page_number":8},
  {"content":"\r\n . \r\n","description":"","footnote":"","page_name":" فهرست 9 ","page_number":9},
  {"content":"\r\n . \r\n","description":"","footnote":"","page_name":" فهرست 10 ","page_number":10},
  {"content":"\r\n . \r\n","description":"","footnote":"","page_name":" فهرست 11 ","page_number":11},
  {"content":"\r\n . \r\n","description":"","footnote":"","page_name":" فهرست 12 ","page_number":12},
  {"content":"\r\n . \r\n","description":"","footnote":"","page_name":" فهرست 13 ","page_number":13},
  {"content":"\r\n . \r\n","description":"","footnote":"","page_name":" فهرست 14 ","page_number":14},
  {"content":"\r\n\r\n\r\n[ جلد هفتم 
  ]\r\n\r\n[ ديباچه 
  ]\r\nبسم اللّه الرّحمن الرّحيم تمام‌ترين نعمت‌هاى يزدانى و بهترين عنايت‌هاى سبحانى مر بندگان را ، نهادن زمام اختيار ايشان در قبضهء ( اقتدار ) « 1 » پادشاه عادل عاقل باانصاف است ؛ چه ، امور دنيوى ايشان به بقاى نوع حاجتمند است و بقاى نوع به تمدّن موقوف ؛ و تمدّن به غير حاكم عادل ناممكن ؛ و در امور اخروى محتاج‌اند به رفع متعصبان و دفع صاحب‌غرضان كه كار انصاف است .\r\nمنّت خداى را كه نعمت زبان شكرگذار ارزانى داشته و شكر را در عوض نعمت از خاك برداشته سر تفاخر شكرگذاران جهان يعنى تمامت آفريدگان اين عصر و زمان آسمان‌ساى و پاى تفوّق‌شان فرق فرقدان پيماست . چرا سر از خوشحالى به آسمان نرسانند و چگونه پا از شادى بر زمين ننهند كه در سايهء آفتاب دولت پادشاهى به سر مىبرند كه عدالت آفريدهء او و انصاف زرخريدهء اوست ؛ عقول آزاد ، بندهء او و نفوس مجرّده ، شرمندهء او ؛ بقاى نوع عدل را بر فناى جنس ظلم ، همّت گماشته و به دست عقل بر عزّت ، انصاف را از خاك مذلّت برداشته .\r\nبهشت كه حدّ اكمال نعمت‌هاست ، نام ديگر عهدش ؛ عهدش اگر از اين نام ننگ كند مىگنجد ؛ چه ( انسان را ) « 1 » او نسيه و اين نقد است . در امن‌آباد عدلش نوع انسان به فراغت غنوده ، بلكه جنس حيوان آسوده . و در حمايت خانهء انصافش ، بر روى صاحبان اديان مختلفه گشوده . به حكم عدلش گرگ شبانى مىكند ، و به يمن انصافش كافر غم مسلمان مىخورد . دايم خواهان دانش و هميشه اين خواهش در افزايش . دوست معنى و دشمن گفتگو . به سخن كار دارد نه با سخنگو . شفقت شاملش « 2 » را سعى آنكه از علم كاملش خاص و عام بهره‌مند باشند . دل\r\n\r\n\r\n","description":"","footnote":"\r\n( 1 ) . ق : كلمهء بين ( ) را ندارد .\r\n( 2 ) . ش : به شفقت شاملش\r\n","page_name":" 4243 ","page_number":15},
  {"content":"\r\n\r\nبه انصاف مايلش در مقام آنكه صاحبان اديان مختلف بر حقيقت و حقيّت يكديگر مطلّع شده ، راستى در ميان و تعصّب در كنار گذارند ، لهذا حكم كرده شد كه رؤوس مسائل عقلى مذاهب و ملل مختلفه را ارباب لغات به زبان يكديگر ترجمه كنند و گلستان مسائل نقلى را حتّى الإمكان از خار دست‌نشان متعصّبان پاك سازند ؛ چه ، در هر ملّت صد بدعت و در هر دين هزار آيين پيدا كرده‌اند . مكرّرا در وقت افادهء درس علم اليقين بر زبان الهام بيان گذشت كه هركس به دلخواه خود سخنى ساخته و رجحان طرف « 1 » خود را حجّتى پرداخته‌اند ، امان از نقل به مثابه برخاسته كه سال‌هاى دراز هر روز پنج نوبت در اوان حيات حضرت رسالت على رؤوس الإشهاد آواز اذان به گوش دور و نزديك رسيده ، و مع هذا فرق اسلاميه ، از شيعه و سنّى ، در نقل آن تصويب خود و تخطئهء ديگرى مىكند ، تا به امور مخفيه و آثار ملوك و اطراف و اكناف عالم كه صاحب‌غرضان و اراجيف‌گويان را ميدانى از آن وسيع‌تر نمىباشد چه رسد ! پس به قدر وسع در صحّت نقل كه دست عقل را از دامن آن كوتاه است كوشيدن لازم و متحتّم است .\r\nبنابراين بعد از جمع ما يحتاج فنّ تاريخ از كتب معتبره كه قول مصنّفش فى الجمله اعتماد را شايد ، به فضيلت دستگاه مرحوم حكيم احمد « 2 » حكم شده بود كه تاريخى از ابتداى رحلت ، بعد از تصحيح نقل به قدر وسع مشتمل بر تحقيق احوال جميع اطراف و اكناف عالم لغايت حال در قلم آورده ، به موجب فرمان در عرض سه سال تاريخى مبسوط لغايت احوال غازان « 3 » خان نوشته بود و به حسب تقدير حكيم مذكور بر دست يكى از امرازادگان ايل الوس ، در شب پانزدهم صفر سنهء نهصد و نود و شش هجرى زخم خورده ، قاتل خود را شناخت ، و متفحصّان هم پى به همانجا برده ، عدالت پادشاهانه به قصاص حكم كرد ، و حكيم احمد كشندهء خود را كشته ديده ، جان فداى عدالت عادل حقيقى كرده ، درگذشت ؛ و بندهء درگاه از خاك‌برداشتهء اين درگاه به اين خدمت مأمور شد و توفيق اتمام از ملك علام مسئلت مىرود ، اثر استجابت اين دعا عن قريب كه إن شاء اللّه تعالى ظاهر گردد . « 4 »\r\n\r\n\r\n","description":"","footnote":"\r\n( 1 ) . م ، ش : در جهان طرف .\r\n( 2 ) . مراد شيخ احمد تتوى مؤلف نخستين و اصلى كتاب حاضر است .\r\n( 3 ) . غازان - قازان ، لفظ تركى است به معناى ديگ مسين .\r\n( 4 ) . م ، ش : از ملك علام مىكنند إن شاء اللّه اثر اجابت به زودى ظاهر شود .\r\n","page_name":" 4244 ","page_number":16},
  {"content":"\r\n\r\n\r\nتتمهء وقايع سال ششصد و هشتاد و چهارم « 1 » [ از رحلت خير البشر 
  ]\r\nچون شهزاده غازان به شرف ملازمت جدّ بزرگوار خود سرافراز شد ، هربار كه نظر اباقا خان بر وى مىافتاد از ديدن او اظهار خوشحالى زياده از حدّ مىكرد و زيادتى مهربانى اباقا خان باعث افزونى محبّت ارغون خان مىشد ، امّا بالضروره در وقت مراجعت جهت استرضاى والد ماجد به مفارقت آن فرزند سعادتمند رضا داد و استدعا نمود كه چون بلغان خاتون فرزند ندارد ، غازان در كنف تربيت و شفقت او به سر برد . و اين معنى مستحسن اباقا خان افتاد و او را به بولغان خاتون سپرد و ده نوكر خاصهء خود را نزد بولغان و غازان گذاشته آن اردو را به غازان منسوب ساخت . و روزبه‌روز آثار رشد و نجابت در ناصيهء آن مولود عاقبت محمود ظاهرتر مىشد ، چنانچه اطفال را در هنگام بازى و يوسون و رسوم‌گير و دار آموختى و ايشان را على قدر مراتبهم [ 374 ب 
  ] آقاواينى « 2 » و نويان ناميده تقصيرات ايشان را به رسم ياساى قديم بازخواست نمودى .\r\nو بعد از پنج‌سالگى به جميع آداب سلطنت مؤدب شد ، و در هشت سالگى در صيدگاه تيرش به نخجير رسيد . و اباقا خان جهت ياغلاميشى « 3 » شصت و سه روز در دامغان ، در حينى كه به دفع لشكر قراؤناس متوجّه خراسان بود ، توقّف نموده به رسوم طوى مشغول شد و به واسطهء كمال محبّت شب‌ها كهنه‌كلاهى بر سر نهاده ناشناس در خوابگاه غازان آمده در جامهء خواب با وى بازى كردى و دايهء او را از خوابانيدن او بر فراش بزم منع كرده ، بر زين به غير بالش او را\r\n\r\n\r\n","description":"","footnote":"\r\n( 1 ) . م ، ش : ششصد و نود و چهارم .\r\n( 2 ) . متن : آقاواتى . « آقاواينى » به معنى برادر بزرگ و برادر كوچك است . اينجا مراد تمامى شاهزادگان است .\r\n( 3 ) . ياغلاميشى لفظى است مغولى به مفهوم : افكندن نخستين سر بريده در پاى علم به هنگام جنگ .\r\n","page_name":" 4245 ","page_number":17},
  {"content":"\r\n\r\nسوار مىفرمود كه به رياضت عادت كرده فراغت دوست نشود ؛ چه ، سلاطين را هيچ امرى مضرتر از فراغت‌طلبى نيست .\r\nو در ده‌سالگى چون اباقا خان باقى نماند ، بالضرّوره به پدر خود ، ارغون خان ، پيوست . و چون ارغون خان بر سرير جهانبانى تكيه زد ، حكومت ولايت خراسان به شاهزاده غازان مفوّض شد و امير نوروز در ملازمت او بود .\r\nو اين امير نوروز ، پسر رشيد ارغون آقاست كه قريب به چهل سال در زمان چنگيز خان حكومت بعضى از بلاد ايران به او تعلّق داشت ، و قامت قابليتش به خلعت شجاعت و سخاوت آراسته و پيراسته و متقلّد ملت اسلام بود . و چون با بوقا طريقت محبّت او مشهور بود ، بعد از آنكه به حكم ارغون خان ، بوقا فنا بر بقا اختيار كرد ، نوروز بدگمان شده ، خوفى به خاطر خود راه داد و بعضى از امراى خراسان با شوهر خواهرش ، شاهزاده كينشو ، متّفق شده ، علم مخالفت برافراشت و در سنهء ششصد و هشتاد و هشت بر سر اردوى غازان خان كه در كشف رود فرود آمده بود ، غافل رانده در بيرون اردو جمعى از امراى غازان مثل بوقا و تگنا « 1 » و كورك و غير ذلك منزل داشتند ، آن جمعيت را تصوّر اردوى خاصّه كرده بر سر آن جماعت تاخت . غوغا بلند كشته . غازان خان با امير قتلغشاه فرصت يافته از آن مهلكه خود را به كنار كشيدند و به كنار مازندران روان شدند و تمام ايل و الوس غازانى به تاراج امراى مذكوره اسير شدند .\r\nو سبب عزيمت مازندران آن بود كه شهزاده هلاچو آنجا بود و مشهور شده بود كه او نيز با نوروز متفق است و عنوان نوشتجات نوروز به حكّام ولايات اين عبارت بود : « هلاچو يرليغيندين كينشو بوير و قيندين . » « 2 »\r\nالقصّه ، غازان خان به ايلغار به مازندران رسيده به اتّفاق امراى مازندران هلاچو را گرفت .\r\nو چون او از اتفاق نوروز انكار نمود ، او را نزد ارغون خان فرستادند . بعد از آن كه لشكر پراكنده با لشكر مازندران جمع شد ، كرّت ديگر به دفع نوروز متوجه خراسان شدند . در حوالى النگ « 3 » رادكان « 4 » جنگ شده ، كرّت ديگر نوروز ظفر يافت و شهزاده غازان خان مغلوب به مازندران رفت . و آوازهء شجاعت نوروز عالمگير شده . چون ارغون خان از شكست اوّل خبر شد ، بايدواغول و نورين آقا و نويان را با لشكرى بىقياس به كمك غازان خان روان\r\n\r\n\r\n","description":"","footnote":"\r\n( 1 ) . ق : مگدا ؛ م ، ش : بكدا .\r\n( 2 ) . متن : « هلاجو يرليغدين كنش بود و قيدين » .\r\n( 3 ) . النگ : ديوارى كه در رزمگاه براى حفظ لشكر كشند ؛ مطلق ديوار ، باغ .\r\n( 4 ) . رادكان : در نيمه راه خبوشان [ - قوچان فعلى 
  ] و طوس ، شهر رادكان واقع است كه ابن حوقل آن را نام برده و ياقوت دربارهء آن گويد : شهركى است كه گفته مىشود زادگاه خواجه نظام الملك طوسى است . - لسترنج ، سرزمين‌هاى خلافت شرقى ، ص 419 .\r\n","page_name":" 4246 ","page_number":18},
  {"content":"\r\n\r\nساخت . و آن لشكر بعد از شكست دويم در استرآباد به شاهزاده ملحق شده به اتفاق به عزم رزم متوجّه رادكان شدند .\r\nنوروز بعد از اطّلاع بر كيفيت و كميت لشكر غازانى طاقت نياورده به يك بار به جانب تركستان گريخت و سپاه غازان با غنيمت فراوان مراجعت نمودند و در نيشابور قشلاق كردند و در بهار سنهء تسع و ثمانين و ستمائه [ - 689 ق 
  ] به ييلاق رادكان بايدواغول با سپاه عراق به وقت قشلاق مرخّص شد و برزين نويان در ملازمت ماند و خوارزمى ترخان « 1 » از بندگى ارغون خان جهت ضبط اموال خراسان آمده تمام كتّاب و عمّال خراسان را حبس و توكيل فرمود . و در سنهء ششصد و نود تحقيق شد كه نوروز بعد از انهزام ، نزد قايدو خان رفته ، تسخير خراسان را نزد او سهل شمرد . قايدو او را نوازش نموده و پسر خود ساربان « 2 » را با جمعى كثير به تسخير خراسان نامزد كرده ؛ و آن لشكر از آب آمويه گذشته‌اند .\r\nغازان خان ، امير قتلغشاه و ديگر امرا را جمع كرده ، كسى تجويز جنگ نكرد ؛ چه ، غنيم بسيار بود و نوروز شجاع . يكى از امرا « 3 » اين مثل به زبان مغولى بيان كرد كه « با ياغى در پيوستن آسان ، امّا بگسستن به سلامت مشكل است ، روزهاى بسيار جواب ارغون خان را شما دانيد ، امروز را جواب بر من است . » اين بگفتند و تا سمنان كه نهايت ولايت خراسان است ، عنان بازنكشيدند ؛ و لشكريان قايدو تا نيشابور تعاقب نمودند و نيشابور را محاصره كردند ، امّا نتوانستند گرفت . و به وقت معاودت از لوازم تاخت و تاراج دقيقه‌اى مهمل نگذاشتند ، تا آنكه در مشهد طوس چهار قبّهء نقره كه بر اطراف صندوق بود به تاراج رفت . و چون به طمع تاراج لشكريان گرسنهء ماوراء النهر به اطراف خراسان بىملاحظه مىرفتند ، هرجا كه خراسانيان فرصت مىيافتند ، در قتل ايشان از خود به تقصيرى راضى نمىشدند . و چون به اطراف بادغيس رسيدند ، وقت [ 375 الف 
  ] عرض لشكر پنج هزار كس درمىبايست به اين گناه . ولد قايدو خان را گناهكار ساخته چوب ياساق زدند . « 4 »\r\nو در اثناى راه سمنان امراى غازانى از فوت ارغون مطّلع شده تا سمنان از شاهزاده مخفى داشتند ، و در سمنان آن واقعه را به غازان رسانيدند . بعد از آن به دو سه روز چون خبر سلطنت گيخاتو محقّق شد ، عزيمت مازندران را مصلحت وقت خود ديده به آنجا رفت ؛ و امير قتلغشاه را به ايلچيگرى نزد گيخاتو فرستادند كه حال خرابى خراسان و كار لشكر آنجا را عرضه دارد .\r\nامير مذكور بعد از وصول به مقصد ، چون زياده التفاتى نديد ، مراجعت كرده به غازان خان\r\n\r\n\r\n","description":"","footnote":"\r\n( 1 ) . ش : خوارزم حسين خان .\r\n( 2 ) . متن : شادمان .\r\n( 3 ) . نامش الادو بود . - جامع التواريخ ( چاپ محمّد روشن ، ج 2 ، ص 1227 ) .\r\n( 4 ) . جامع التواريخ : نوروز را در گناه آورده چوب زدند .\r\n","page_name":" 4247 ","page_number":19},
  {"content":"\r\n\r\nدرپيوست . و شاهزاده از آنجا به استرآباد آمده در آنجا شهزاده انبارچى « 1 » كه از عراق گيخاتو به كمك غازان تعيين نموده ملحق شده به اتفاق ييلاميشى كردند . و در آخر زمستان امير نوروز با اندك‌مايهء مردم تا نواحى جوين تاخت آورده مراجعت كرد ؛ و غازان خان به اتّفاق بايدواغول تا هرات رفته چون غنيمتى نبود مراجعت كرده .\r\nو در آن سال در خراسان قحط و غلاى عظيم شد . سپاهيان به واسطهء يافت نشدن غلّه عسرت بسيار كشيدند و گيخاتو نيز تغافل كرده مدد خرج به جهت آن لشكر نفرستاد . بنابراين غازان خان با امرا كنكاش كرده آراء همه بر آن قرار گرفت كه غازان به نفس نفيس خود به آذربايجان رفته فكر بر اصل جهت مهمّات خراسان نمايد ، و از نواحى جرجان اكثر امرا به جهت ضبط خراسان مرخّص شده غازان خان از راه مازندران متوجّه تبريز شد .\r\nو گيخاتو آمدن غازان خان را به تبريز به هيچ وجه موافق صلاح خود نديد . ايلچيان فرستاده پيغام داد كه « آمدن شما چه حاجت است ؟ با وجود نوروز خالى گذاشتن خراسان مصلحت نيست . شما معاودت نموده وكلا به جهت ساختن مهمّات به حضور فرستيد كه مهمّات حسب المدّعا سامان خواهد يافت . »\r\nغازان خان ناشنيده گرفته همچنان مىرفت تا به تبريز رسيد ؛ و ايلچيان « 2 » همچنان متعاقب يكديگر پيغام معاودت مىرسانيدند . غازان خان گفت كه « چون او نمىخواهد كه ما را بيند ، ما نيز [ صدبار 
  ] نمىخواهيم . » و طبل مراجعت زده به مازندران آمد و در آنجا از نزد گيخاتو يك خروار كاغذ آوردند و از غازان خان اين پاسخ يافتند كه مازندران به واسطهء كثرت بارندگى و رطوبت هوا اسلحهء آهن و فولاد بيش از يك سال نمىماند . اين كاغذ زياده از يك روز اينجا نخواهد ماند . و مجموع آنها را بر آتش نهاده سوخت .\r\nو هم در مازندران بشارت فتح از امراى خراسان در جنگى كه با نوروز در نواحى نيشابور كرده بودند ، رسيد و موجب انبساط خاطر شاهزاده شد ؛ و به صوب خراسان كوچ كرده تا به نيشابور آمد ؛ و نوروز كه بعد از انهزام در كوهستان نيشابور افتاده بود ، از سرگردانى به تنگ آمده و نيز دغدغه كه از ارغون داشت بر طرف شده غازان خان را طالب سلطنت موروثى و مشتاق نوكر فهميده ديد و سائل برانگيخته طلب عفو كرد . و غازان خان خود اين معنى را به غايت خواهان بود . اتفاق صلح افتاد . و چون قواعد پيمان به ايمان مؤكّده استحكام يافت ، نوروز از سر قدم ساخته ، به ملازمت آمده و به انواع سيور غاميشى « 3 » اختصاص يافت و از\r\n\r\n\r\n","description":"","footnote":"\r\n( 1 ) . متن : اسارجى .\r\n( 2 ) . جامع التواريخ : كمجو و ناردو .\r\n( 3 ) . لفظى است مغولى به معناى مرحمت ، بخشش ، تلطف ، نوازش .\r\n","page_name":" 4248 ","page_number":20},
  {"content":"\r\n\r\nطرفين در حضور و مشافهه بار ديگر مبانى عهد به سوگندان مغلظّه محكم گرديده خاطرها آرام گرفت و جميع اين وقايع از سنهء ششصد و نود و چهار بود .\r\n( و از جمله وقايع اين سال آنكه ) « 1 » ايلچى [ اى 
  ] از آذربايجان از نزد بايدو آمده عرضداشت نمود به اين مضمون كه « تمامت آقاواينى و امرا متفق شده‌اند كه مملكت موروثى شاهزادهء عالميان را از گيخاتو انتزاع نموده حق را به مركز قرار دهند . استدعاى تمامى الوس آن است كه شاهزاده از خراسان عنان عزيمت به اين صوب منعطف دارد و تخت خانى را به جلوس مزين فرمايد . »\r\nايلچيان را سيور غاميشى فرموده در آن وقت كه عزيمت آذربايجان مصمّم شد و كوچ كرده جميع مهمات رعيت و لشكرى را به رأى رزين و فكر دوربين امير شجاع امير نوروز مفوّض شد و كوچ بر كوچ تا طهران آمده خبر قتل گيخاتو و هوس سلطنت بايد و بلكه جلوس او محقّق شد و مجلس كنكاش منعقد گرديد . در آن مجلس امير نوروز تعهد دفع بايدو كه فى الواقع ازو مىآمد ، نمود . اگرچه كار عظيم بود به عرض رسانيد كه « از بنده تقصيرات به وقوع آمد ، اكنون نيّت آن است كه تلافى بر وجه احسن نموده ، شاهزادهء جهان را بر سرير سلطنت و جهاندارى بنشانم ، مشروط به آنكه چون خداى تعالى توفيق فتح عنايت كند شاهزادهء عالميان سالك طريق اسلام گردد . »\r\nغازان خان زبان به قبول اين شرط گشوده رايت نهضت به جانب خراسان برافراشت و به استصواب [ 375 ب 
  ] نوروز بيگ ، ايلچيان سخندان نزد بايدو فرستاده پيغام كرد كه « تا غايت رسم نبود كه امراى قراچو متعرض اروق « 2 » چنگيز خان شوند . توقّع چنان است كه جمعى را كه كفران نعمت نموده و به قتل گيخاتو جسارت كرده‌اند به حضور آورند كه هركس به سزاى عمل خود رسد . »\r\n نبخشود هرگز خداوند هُش * بر آن بنده كو شُد خداوندكُش \r\nو آن ايلچيان به پايهء سرير بايدو رسيده به عرض رسانيدند . جواب چنان يافتند كه « تمامت آقا واينى و نوينان بر سلطنت ما متفق شده به حكم ما گيخاتو را كشتند . اكنون غازان خان را خامى گذاشتن خراسان مناسب نيست ، و معاودت ضرور . »\r\nو چون ايشان نه بر وفق مدعا جواب آوردند ، بر آشفتن غازان خان را ، تحريكات و تعهدات موجب زيادتى شده از راه هشترود به جانب بايدو خان روانه شد . اما از كثرت دشمن\r\n\r\n\r\n","description":"","footnote":"\r\n( 1 ) . مطلب بين ( ) از اضافات « ق » است .\r\n( 2 ) . متن : موكل .\r\n","page_name":" 4249 ","page_number":21},
  {"content":"\r\n\r\nو قلّت دوست هميشه متفكر مىبود . امير نوروز و خواجه رشيد هميشه سخنان دليرانه به موقف عرض مىرسانيدند و امير نوروز در مجالس به امرا و لشكريان مىگفت كه « از كنار آب آمويه مىرسيم ، و اندك مايه راهى نيامده‌ايم كه بازگرديم ؛ و همه كس را اگر كشته نشوند ، مىبايد كه مرد . پس سعى در آنكه هر يك امير ولايتى و حاكم ناحيتى شويم مىبايد كرد . اگر شود فهو المراد و الّا « مرا نام بايد كه تن مرگ راست . »\r\nو در پنجم سنهء مذكور اتفاق تقابل افتاد ؛ و هنوز صفوف جوانب راست نشده بود كه امير قتلغشاه از طرف غازان خان بر فوج برابر خود كه توكال « 1 » و ايلدار بودند تاخته به يك حمله جمعيت ايشان را از هم ريخت ؛ و ايلدر با دويست نفر بر خاك هلاك افتادند . بايدو خان كه به كثرت لشكر خود مغرور بود ، اندكى از آن پايه فرود آمده در صلح زد و به غازان خان پيغام داد كه « قاعدهء مؤاخات و مؤالات هميشه از جانبين صفت استحكام داشته ، مرا با مال و ملك بر شما مضايقت نيست و تضييع ايل و الوس به هيچ فايده مقرون نه . مناسب آن است كه بر وجهى كه رضاى طرفين در آن باشد مصالحه نموده شود . » غازان خان را به واسطهء قلّت سپاه خود ، به مصالحه راغب شده مقرّر شد كه هر دو پادشاه در موعد و وعده‌گاه مقرّر اندك‌مايه مردم يكديگر را ملاقات كنند و به موجب قرارداد ، ديده به ديدار هم روشن ساخته ، غازان خان التماس فارس و عراق و كرمان كرد ، و بايدو خان سر رضا جنبانيده ، بر آن قرارداد كه فردا يكديگر را طوى دهند و مراجعت نمودند .\r\nو در اين شب بايدو خان را كمك بسيار از هر طرف رسيد ؛ و امراى بايدو تحريك نقض عهد را از حدّ بردند ؛ چندانكه فى الجمله خاطر بايدو خان هم متغير شد . غازان خان از شنيدن رسيدن كمك متوحّش شده عزيمت معاودت بىملاقات يكديگر مصمّم نموده . در صباح همين روز بايدو خان پسر خود قپچاق را فرستاده كه غازان خان را كاسه داشته به عرض رساند كه « اگر شاهزاده قبل از طوى مراجعت نمايد در خاطر دوست و دشمن افتد كه مگر هنوز منازعت باقى است . يك دو روز از صبح تا شام با يكديگر گذرانيدن مغتنم و بهتر و به همه وجه خوب است . »\r\nغازان خان به حسب ظاهر قبول نمود و قپچاق را بازگردانيد و امراى خود را به جهت كنكاش جمع كرد . هيچ‌كس ملاقات را صلاح نديد ؛ و در آن مجلس يك بار ديگر امراى غازانى عهد و پيمان در ميان آوردند كه مادام الحياتى بىاتفاقى صلاح نكنند . مغولان به كاسهء زرّين و مسلمانان به قرآن مجيد سوگند خوردند . و ديگر باره در اين مجلس امير نوروز شرط اسلام بر\r\n\r\n\r\n","description":"","footnote":"\r\n( 1 ) . خيمه ، خانوار .\r\n","page_name":" 4250 ","page_number":22},
  {"content":"\r\n\r\nغازان خان عرضه داشت . غازان چون ورطه به غايت هايل بود قبول كرد كه بعد از خلاصى به سلامت و توفيق فتح ، مسلمان شود ؛ و امير نوروز زانو زده به شكر قبول اين شرط لعل پاره‌اى كه به وزن ده مثقال و به غايت لطيف و آبدار بود پيشكش كرد ؛ و كنكاش بر آن قرار گرفت كه اگر يكبارگى كوچ كرده شود ، نقض عهد ظاهر شود و تعاقب ممكن ، پس صلاح در آن ديدند كه امير نوروز با جمعى ديگر از امرا به واسطهء حصول يرليغ « 1 » ممالك فارس و عراق اينجا باشند ؛ و غازان خان به تعجيل روان شود و بعد از روان شدن امرا ، اردوهاى خواتين و ديگر امرا كوچ كرده روان شوند .\r\nرأى بر اين قرار گرفت و به بايدو فرستادند كه امروز روز نحس است و اگر فردا مجلس طوى منعقد شود بهتر است .\r\nو در شب سه‌شنبه دهم رجب ، غازان خان به جانب مازندران روان شد و به تعجيل تمام مىآمد و از منزل مسلم كور تيمور را نزد بايدو فرستاد كه « اعتماد بر قول بايدو خان برقرار است و خاطر از طرف آقا جمع ، اما اقوال و افعال امرا اعتماد را نمىشايست . امير نوروز ديگر امرا را به جهت استحكام عهد گذاشته ، بايد كه آقا به سخن خود رسيده ايشان را با يرليغ ممالك فارس و عراق روانهء حضور نمايد . »\r\nو غازان خان [ 376 الف 
  ] هم‌عنان باد و برق به كره رود رسيد . در آنجا از جانب بايدو ايلچى رسيد و پيغام رسانيد كه « خواستيم كه به شرف صحبت مستعد شويم ، چون ديگر آرزوها اين نيز در حيّز تأخير افتاد ؛ اميد كه صلاح در اين بوده باشد . اكنون بايد كه هر يك به سخن خود رسيده بر عهد خود مستقيم باشيم . » و غازان خان كس خود همراه ايلچى كرده ، جواب فرستاد كه « عهد برقرار است و به تعجيل رخصت امير نوروز با يرليغ‌هاى مطلوب » و در سرعت سير افزوده هيچ‌جا تا مازندران آرام نگرفت .\r\nو بعد از رفتن غازان خان ، بايدو ، امير نوروز و ديگر امرا را طلبيده ، امير نوروز معاتب شد كه « تو نگذاشتى كه آقا واينى با يكديگر يك روز در فراغت بگذرانيم » و به اين بهانه تخويف و تهديد به قتل و ضرب و شتم شد . و نوروز در جواب و سئوال مطلقا تحاشى ننمود و جواب‌هاى درشت نمىگفت . و بايدو خان را در خاطر بود كه نوروز را در آن روزى كه با غازان خان صلح نموده با خود متفق سازد و به اين گمان سخنان درشت و نرم درهم مىگفت .\r\nگاه به مواعيد و گاه به تهديد با نوروز سخن مىگفت . و برادر نوروز لكرى « 2 » كه داخل امراى بايدو خان بود ، به حكم بايدو در مقام نصيحت او شد و به نوروز گفت كه « خاطر غازان خان به\r\n\r\n\r\n","description":"","footnote":"\r\n( 1 ) . لفظى مغولى به معناى حكم و فرمان پادشاه .\r\n( 2 ) . ش : لشكرى .\r\n","page_name":" 4251 ","page_number":23},
  {"content":"\r\n\r\nواسطهء منازعات و شكست‌ها كه از تو يافته ، با تو صاف نيست . نهايتش ، به واسطهء مصلحت ملك چند روزى با تو مدارا مىكند . چون استقلال پيدا كند معلوم است كه حال تو به كجا منجر خواهد شد ، و ميانهء تو و بايدو مطلقا منازعتى نيست و بدانچه خاطر تو است از ملك و مال مضايقه ندارد . »\r\n سوار جهان ، پور دستان سام * به بازى سر اندر نيارد به دام \r\nاين سخنان اصلا در نوروز درنگرفت و در خفيه با طغاچار - كه از امراى بزرگ بود - بر موافقت غازان و مخالفت بايدو هم‌سوگند شد و به سعى طغاچار با آنكه بايدو خان و جميع امرا بر قتل نوروز متفق شده بودند ، از آن مهلكه جان به ساحل نجات كشيد .\r\nو طريق خلاصى آنكه چون يقين نوروز شد كه بايدو بر قتل او اقدام خواهد نمود ، طرح ملايمت نهاده به برادر خود گفت كه « اگر بايدو خان در حضور من عهد و سوگند در ميان آورد كه به دلخواه من با من معاش نمايد ، غاشيهء اطاعت او را بر دوش مىكشم . » بايدو اين سخنان را قبول كرده او را در خلوت طلب داشته به او گفت كه « به ديدن ، بسى از شنيدن بهى .\r\nآنچه از مردانگى تو شنيده بودم ، تو را از آن بهتر يافتم . در اين چند روزهء صلح با غازان خان ، نهايت مردانگى و وفادارى به جاى آوردى . اكنون چون غازان خان برادر خود ماست و نوكران او فى الحقيقه نوكر ما ، خواه در ملازمت ما باشى و خواه در آنجا ، مدّتى بود كه در خاطر داشتم كه تو را به هر عنوان كه باشد نزد خود آورم . اكنون به هرچه مطلوب من است ، با تو مضايقه نيست . »\r\nو در همين مجلس به جهت سيور غاميشى او يك تومان برات بر مال يزد نوشت و امارت يزد بر ولد او مقرر شد . و بعد از چند روز كه نوروز در شيوهء خلق و تواضع سلوك نموده خاطر بايدو را مطمئن گردانيد ، بايدو خان با او شكايت غازان خان در ميان آورد و سخن به آنجا منجر شد كه نوروز متعهّد شد كه غازان خان را بسته به بايدو خان سپارد ، و بر اين معنى سوگندان مغلظه ياد كرده خاطر بايدو جمع شد .\r\n ز هر مرد دانا كه هنگام روز * برآرد ز گردون ، گردنده شور\r\nوگر چاره و حيلت آيد به پيش * رهاند به افسون از آن جان خويش « 1 » \r\nپس نوروز و جميع همراهانش را با يرليغ‌هاى معهود رخصت انصراف داد . نوروز چون تير از\r\n\r\n\r\n","description":"","footnote":"\r\n( 1 ) . ش : دو بيت شعر را ندارد .\r\n","page_name":" 4252 ","page_number":24},
  {"content":"\r\n\r\nخانهء كمان بيرون جسته خود را به غازان خان مىرسانيد ، فلك مىگفت :\r\n هژبرى كه آورده بودى به دام * رها كردى از دام و شد كار خام \r\nچون امير نوروز به شرف بساطبوسى غازان خان رسيد ، جميع وقايع را مشروحا عرض كرد .\r\nپس غازان را - يعنى ديگ مسين را - بسته ، نزد بايدو فرستاد ؛ و ندامت پادشاه و سپاه از گذاشتن نوروز ، يكى درصد شد . يرليغ حكومت فارس را چون گماشتگان نوروز به فارس بردند ، حكّام آنجا سند به قبض ظاهر كرده تمكين دخول در شهر ندادند و معاودت آن جماعت به خلاف مدعا نقض عهد را كه به بهانه‌اى موقوف بود ، سبب شد .\r\nدر اين اثنا ، صدر جهان كه به ضبط اموال ولايت روم نامزد بود از راه گيلان متوجّه اردوى غازان خان شد و به سلامت به مقصد رسيد و به انواع عنايات سرافراز گشته ، ترغيب فتح آذربايجان را از حدّ برد و متعهد به اسلاميشى شد ، به شرط وزارت بعد از فتح . و اسلام غازان خان به سعى امير نوروز در حضور شيخ صدر الدين ابراهيم حموى در چهارم شعبان سنهء مذكور از قوه به فعل آمد . « 1 » قريب صد هزار كس با غازان خان به اسلام اتفاق كردند .\r\nو طغاچار چون با نوروز در دفع بايدو متفق شده بود ، به بايدو خان [ 376 ب 
  ] عرض كرد كه « چون اموال فارس را به گماشتگان غازان خان ندادند ، قبل از آنكه او در مقام وحشت شود ، ايلچى [ ى 
  ] مىبايد فرستاد كه ما را از اين ، خبر نبود ، و يرليغى ديگر فرستاده و تا تحقيق شدن اين معامله روزگارى مىگذرد . »\r\nو غرض طغاچار نويان آنكه ايلچى كه با او متفق باشد تعيين يابد و مصحوب ايلچى به خاطر جمع ، عرايض به غازان خان فرستد ؛ و شيخ محمود نامى كه به طغاچار متفق بود با قتلغشاه كه از مواضعه خبرى نداشت به اين خدمت تعيين يافتند و به اردوى غازان خان آمده پيغام گذاردند ؛ و در خفيه شيخ محمود عرايض طغاچار را گذرانيده ، از اتفاق امرا بر خلاف بايدو خبر داد و ترغيب كوچ كرد و به خاطر امير نوروز كه با شجاعت كمال تدبير جمع كرده بود حليه [ اى 
  ] گذشت . در روزى كه ايلچيان مرخّص مىشدند دو سه سوار گردآلود به لباس قاصدان از درگاه غازانى درآمده به موقف عرض رسانيد كه « ما فرستادگان ابوگان اغول‌ايم ؛ و ابوگان اغول با سى هزار سوار از جيحون گذشته الحال نواحى هرات محلّ فرود آمدن اوست ،\r\n\r\n\r\n","description":"","footnote":"\r\n( 1 ) . مراتب تشرّف غازان خان به دين اسلام در لار دماوند اتفاق افتاد . غازان خان در اين محلّ غسل كرد و جامه‌اى نو پوشيد و به دست شيخ صدر الدين ابراهيم ، پسر عارف معروف ، شيخ سعد الدين محمد بن حمويهء جوينى اسلام آورد . - عباس اقبال ، تاريخ مغول ، ص 255 . و نيز ر ك : حبيب السير ، جزء اوّل از مجلّد سوّم ، ص 141 ؛ دولتشاه سمرقندى ، تذكرة الشعرا ، ص 237 .\r\n","page_name":" 4253 ","page_number":25},
  {"content":"\r\n\r\nو عرضداشت مىنمايند كه ما به ايلى درآمديم و منازعتى نداريم . اگر حكم غازان خان باشد به بندگى مسارعت كنيم . »\r\nبه حسب مواضعهء امير نوروز ، غازان خان يك هزار جامه از اقمشهء گوناگون هم در مجلس حوالهء امير نوروز كرد و هم صد هزار خروار بر محصول وى و ولايت هرات و جام و بلخ و باخرز « 1 » به جهت ابوگان اغول برات نوشت ؛ و نوروز را به جهت اين خدمت و تسلى آن جماعت مرخص كرد . و ايلچيان بايدو هنوز بودند كه نوروز روان شد ، بعد از آن مرخّص شدند . و در راه‌ها از گفتهء ايلچيان مشهور شد كه لشكر بسيار به كمك غازان خان از ماوراء النهر آمده . و نزد بايدو خان چون اين سخن مذكور شد ، محمول شد به آنكه آن جماعت به ساختن آمده‌اند ، و الّا رفتن نوروز به اين خدمت چه معنى دارد . يقين ، نوروز به دفع آن جماعت رفته و به واسطهء آنكه خبر مشغولى ايشان به ما نرسد چنين وانموده‌اند .\r\nو بر صحّت اين گمان يقين كرده خوشحالى بسيار كردند و لشكر زيادتى را به ولايات خود رخصت دادند ؛ و صدر جهان كس در خفيه نزد طغاچار فرستاد كه عن قريب پسر نوروز به آن حدود مىرسد ، مهيّا مىبايد شد كه به او ملحق شده باشى و به اتفاق به دفع بايدو پردازيد .\r\nآن جماعت خود مستعدّ و منتظر بودند و هيچ احتياجى به تحريك نداشتند . در اثناى اين وقايع ، ديگرباره قتلغشاه از نزد بايدو آمده و هرگونه سخنان مىگفت . چون غازان خان مستعدّ كوچ به جانب تبريز شده بود ، فرمود كه قتلغشاه را برهنه كرده به ضرب چوب از وى اقرار گرفتند كه « به جاسوسى آمده بودم كه خبر تحقيق كنم كه نوروز به هرات رفته يا نه ، و شما چه داعيه داريد . » او را در يكى از قلاع محبوس كردند .\r\nدر منتصف شوّال سنهء مذكور به جانب رى كوچ شد و امير نوروز سبقت گرفته صدر جهان را با خود همراه برد و در سرعت رفتار سعى تمام كرد و در راه از آينده و رونده هركس دچار مىشد خواه به غازان و خواه به بايدو محبوس مىكرد ، تا به كنار سفيدرود كه بر حدود سجاس « 2 » مىگذرد و دو منزلى لشكر بايدو بود رسيد ؛ و بايدو خبر يافته مضطرب شد . طغاچار را طلبيده گفت : « نوروز با سپاه بزرگ قصد ما كرده است و نزديك رسيده است . صلاح چيست ؟ » طغاچار روباه باز او را خواب خرگوش داده گفت : « همگى جنگ را آماده و مستعديم . معلوم كه ايشان چه‌قدر جمعيت آورده باشند . به خاطر جمع به استقبال ايشان مىرويم . »\r\n\r\n\r\n","description":"","footnote":"\r\n( 1 ) . باخرز شهرى ميان نيشابور و هرات . - ياقوت . معجم البلدان .\r\n( 2 ) . شهرى ميان همدان و ابهر . - ياقوت ، معجم البلدان .\r\n","page_name":" 4254 ","page_number":26},
  {"content":"\r\n\r\nو فى الحال بايدو را سوار كرده در طرف دشمن روانه گرديد و استقبال جنگ كرده دست راست و چپ و قول و مقدّمه ترتيب داده ؛ و چون شب شد ، كس صدر جهان به طغاچار آمده كه « وقت است اگر به وعده وفا خواهى كرد . » با جمعى كثير از امرا « 1 » در آن شب كوچ كرده به جانب جنگ ، به استقبال امير نوروز رفتند و يكديگر را ملاقات كرده عرايض به غازان خان كه متعاقب مىآمد ، فرستادند .\r\nچون صبح شد ، بايدو خان را معلوم شد كه نوروز و امرا رفتند . ديگر مجال توقف محال دانسته « 2 » با معدودى چند به عزم گرجستان به صوب اوجان روان شد ؛ و نوروز قاصدى هم‌عنان شمال و صبا به غازان خان فرستاد و از فرار بايدو خبر داد و استدعاى سرعت سير نمود . غازان خان در كمال خوشحالى به سرعت تمام روانه شد . در هر منزلى جمعى كثير از امراى بايدو ملازمت مىكردند . و نوروز بايدو را تعاقب نموده شب و روز را يكى مىداشته در حدود نخجوان ، تا او را به دست آورد و بازنشست . شرط كرده بود كه غازان را بسته نزد او آورد ، او را بسته نزد غازان آورد .\r\nچون بشارت اين خبر مسرت‌اثر در اوجان به غازان رسيد ، التماس بايدو و ملاقات را به جهت عرض سخنان ضرورى محمول به روز گذرانيدن « 3 » شده حكم به قتلش به هرجا كه رسيده باشد صادر شد ؛ و در تبريز مقرّبان گيخاتو چون اجل به سروقتش [ 377 الف 
  ] رسيده به تاريخ بيست و سيم ماه ذيقعدهء سنهء اربع و تسعين و ستمائه « 4 » [ - 694 
  ] به قتلش آوردند ؛ و پسرش قپچاق اوغول و بايدو كه متقلّد ملت نصارا « 5 » بود به قول صاحب تاريخ مصر در منتصف شهر ذيحجهء سنهء مذكور همخوابهء پدر شد و ايلدار به روم گريخته و توكال « 6 » به گرجستان رفت ؛ و رايات غازانى به عزم تبريز در حركت آمد .\r\nدر اثناى راه صدر الدين زنجانى كه به مصلحتى به تبريز رفته بود ، معاودت نموده به واسطهء اظهار علوّ مرتبه بر دور و نزديك در هنگام سوارى سخنان بر سر اسب عرضه داشت . امير فولاد « 7 » دو مرتبه او را متنبّه كرد ، و صدر الدين اصلا متنبّه نشد . مرتبهء سيم به دو سه تازيانه او را مؤدّب كرد . خلل در بناى حرمتش افتاد و زيادتى عزّت‌طلبى موجب كمال خوارى شد و ديگر ادراك عزّت سابق نكرد . و در بيست و چهارم ذيحجه ، ظاهر تبريز محل نزول سرادقات جاه و جلال غازانى گشته ايلچيتاى قوشچى ناپرسيده به موجب فرمان به ياسا رسيد . روز ديگر به قريهء دهخوار [ گان 
  ] « 8 » رفته انتظار وصول نوروز و قتلغشاه كه تعاقب بايدو نمودند مىكشيده .\r\n\r\n\r\n","description":"","footnote":"\r\n( 1 ) . ش : ( با جمعى بسم اللّه از امرا جمعى كثير ) .\r\n( 2 ) . ش : محال داشته .\r\n( 3 ) . ق : محمول نوروز گذرانيدن .\r\n( 4 ) . م : سنهء 694 ؛ ش : سنهء 693 .\r\n( 5 ) . م ، ش : بيضايى .\r\n( 6 ) . متن : بوكان .\r\n( 7 ) . جامع التواريخ : امير مولاى .\r\n( 8 ) . آذرشهر امروزى .\r\n","page_name":" 4255 ","page_number":27},
  {"content":"\r\n\r\nبلغان خاتون و ديگر خاتونان از طرف خراسان ، و نوروز و قتلغشاه از صوب نخجوان رسيده به اردو ملحق شدند ؛ و امير نوروز به حكم غازانى امراى بايدو « 1 » را كه گناهكار بودند حاضر آورده سخن پرسيدند و به قصاص خون آق‌بوقا به ياسا رسانيده ، شفاعت شفيعان سودى نكرد .\r\nو چيچاك « 2 » را چوب زدند و امير نورين « 3 » را با لشكرى به خراسان نامزد فرمود و باز به تبريز درآمد .\r\nو در اين سال حكومت مصر و شام تعلّق به ملك ناصر محمد بن قلاوون داشت ؛ و او نهم كس است از ملوك ترك كه در ديار مصر و شام حاكم شده‌اند . چون برادر او ، ملك اشرف بر دست بايدو نامى از امرا كشته شد ، در محرّم سنهء ششصد و نود و سه امرا بر سلطنت ناصر اتفاق نمودند ؛ « 4 » و چون وى خردسال بود كتبغا « 5 » نامى از امرا به نيابت او در كمال استقلال در امور ملك و مال دخل نموده ، و اين معنى بر خاطر ديگر اتراك گران آمده ، شجاعى كه يكى از اعيان امراى اتراك بود ، همّت به قتل او گماشت . « 6 » و اين معنى به وساطت يكى از امراى شجاعى كه موسوم به قنق بود معلوم كتبغا شد .\r\nو تفصيل اين اجمال آنكه قنق يكى از مغولان لشكر اولاد چنگيز خان بود ، به حسب اتفاق مهاجرت اختيار كرده ، در زمان ملك طاهر به مصر افتاد ؛ و او را در مصر دوازده پسر صاحب جمال و مناصب ، واهب منّان ارزانى داشت . شش پسر در خدمت ملك اشرف و پنج پسر در خدمت شجاعى مىبودند و يك پسر خدمت پدر را متعهد بود . به واسطهء نيكوبندگى فرزندان ، قنق از محرمان شجاعى شد . چون بر پسر مذكور اطلاعى يافت مطيع ساخت و كتبغا در مقام حفظ نفس شده جمعى از امرا را كه با شجاعى چندان صفايى نداشتند از اين معنى اطلاع داد ؛ و به تاريخ دوازدهم صفر سنهء مذكور كتبغا به بازارى كه در مصر به « سوق الخير » موسوم است ، مىگذشت كه از قلعه بندوقدار نام شخصى كه از اعيان اتراك بود بر سر راه كتبغا آمده از زبان شجاعى پيغام رسانيد كه « لاچين منصورى كه از جمله امراى اتراك بود در وقت كشته شدن ملك اشرف مختفى شده ، شنيده مىشود كه نزد تو است . او را حاضر گردان . » كتبغا\r\n\r\n\r\n","description":"","footnote":"\r\n( 1 ) . قنجقبال و چيچك - جامع التواريخ .\r\n( 2 ) متن : صحاك .\r\n( 3 ) . متن : بورين .\r\n( 4 ) . اما به زودى بر دست كتبغا از سلطنت بر كنار شد و در قلعه‌اى منزوى گرديد . اين انزوا تا يازدهم ربيع الآخر سال 698 يعنى روز قتل ملك منصور لاچين طول كشيد . دوران دوم سلطنت ملك ناصر تا سال 708 ه . ادامه يافت . پس از اينكه در سال مذكور ، ملك مظفر ركن الدين بيبرس جوشنگير ( چاشنگير ) سلطنت را به دست گرفت ، باز وى سالى از فرمانروايى بر كنار ماند ، تا اينكه در سال 709 ه براى بار سوم سلطنت يافت و اين بار دوران سلطنتش تا 741 ه به طول انجاميد . - لين پول ، طبقات سلاطين ، ص 71 .\r\n( 5 ) . كتبغا ، سردار معروف هولاگو خان است كه كيش عيسوى داشت و فرمانده پيش قراولان هولاگو در حمله به ايران بود . وى در كليهء جنگ‌هاى مخدوم خويش در قهستان با اسماعيليه و تصرّف بغداد و حمله به شام شركت داشت و در دمشق بسيارى از مساجد شهر را به كليسا تبديل كرد .\r\n( 6 ) . ق : قتل او را پيش نهاد همت ساخت .\r\n","page_name":" 4256 ","page_number":28},
  {"content":"\r\n\r\nدر جواب گفت كه « از احوال او اطلاع ندارم . » بندوقدار در اثناى سخن گفتن كتبغا را غافل ساخته دست به قبضهء شمشير خود برد كه كار كتبغا را تمام كند . يكى از مماليك كتبغا ، بلبان « 1 » ازرق‌نام واقف شده ، از عقب بندوقدار درآمده ، به ضرب شمشير دست بندوقدار را از كار انداخت ؛ و ديگر مردم كتبغا هجوم آورده بندوقدار را به قتل رسانيده ، و خبر به امرا رسيده ، بعضى جانب كتبغا و برخى طرف شجاعى گرفته ؛ كتبغا و اتباع بر سر خانهء شجاعى كه در قلعه بود روان شدند ؛ و شجاعى در قلعه متوطّن شده در مقام جمع كردن لشكر و ايثار درم و دينار شد ؛ و حاضران در تضيّق محصوران در قطع آب از ايشان كوشيده ؛ چون دو روز از اين معنى گذشت ( اهل قلعه اتفاق كرده ، به يك بار در قلعه را گشوده بر كتبغا و اتباع او تاختند و او را شكست فاحش دادند ) « 2 » . و جميع لشكر مصر دفعهء ديگر با كتبغا متفق شده شجاعى و اتباعش را به قلعه گريزانيده قلعه را در ميان گرفتند . و چون كار بر محصوران تنگ شد ، والدهء ملك ناصر را كه حكومت مصر به نام پسر او بود به شفاعت بر سر ديوار قلعه آوردند ؛ و آن عورت كتبغا را طلبيده با او سخنى كرد و سبب نزاع چون معلوم شد به قلعهء ارگ معاودت نمود و در قلعه را به روى شجاعى بست ؛ و امراى بيرون دلير شده بعد از فتح قلعه ، شجاعى را مقتول ساخته سر آن را بر كنگره آويختند ؛ و متحصّنان همچنان در مقام عناد بودند . تا آنكه كتبغا و اتباع وى به پاى قلعه آمده سوگندان غلاظ ياد كردند كه در سلطنت ملك ناصر خللى نيندازند .\r\nبعد از آن والدهء ملك ناصر [ 377 ب 
  ] حكم به فتح ابواب قلعه نموده ملك ناصر را سواره از قلعه بيرون فرستاد . كتبغا و اتباع پياده در ركاب او روان شدند و او را به دار الحكومه رسانيدند . و كتبغا از ديكرا « 3 » [ ؟ 
  ] گناه لاچين منصورى را درخواست كرده او را از زاويهء اختفا بيرون آورد .\r\nو چون سال اربع و تسعين و ستمائه [ - 694 
  ] درآمد ، يك شب غلامان ملك اشرف مقتول و ملك ناصر خردسال اتفاق كرده اسباب شاهى را متصرّف شدند و بر يكديگر قسمت كردند .\r\nصباح كتبغا ( در مقام تنبيه آن جماعت درآمده و اكثر را به سياست رسانيد . و كتبغا ) « 4 » چون به غايت استقلال داشت به اغواى لاچين جميع امرا را طلب داشته با ايشان سخن از عدم قابليت ملك ناصر بر سلطنت را به واسطهء طفوليت كرد . امرا كه اكثر در قتل ملك اشرف ، برادر ملك ناصر دخل داشتند ، به اين معنى همداستان شدند ؛ چه ، از انتقام كشيدن ملك ناصر بعد از قدرت خوف تمام داشتند . در دوازدهم محرم سنهء ششصد و نود و چهارم بر خلع ملك ناصر و\r\n\r\n\r\n","description":"","footnote":"\r\n( 1 ) . م : يلبان ازرق ؛ ش : يلان ازرق .\r\n( 2 ) . مطلب بين ( ) از اضافات « ق » است .\r\n( 3 ) . معناى اين كلمه مشخص نشد .\r\n( 4 ) . ( ) از اضافات « ق » است .\r\n","page_name":" 4257 ","page_number":29},
  {"content":"\r\n\r\nنصب كتبغا اقدام نمودند و كتبغا قدم بر مسند سلطنت نهاده در احسان بر وضيع و شريف گشاد .\r\nكتبغا در اصل از قوم تاتار است كه در جنگ مصر با هلاكو خانيان به دست ملك منصور قلاوون اسير شده بود و با ارباب سلطنت مؤدّب گشته ، رفته‌رفته داخل امراى بزرگ مصر شد تا آنكه ملك اشرف را امرا كشته ، ملك ناصر را به حكومت برداشتند ؛ و كتبغا در اين فترت صاحب اختيار ملك و مال گشته بالاخره قدم بر مسند سلطنت نهاد .\r\nو از غرايب امور آنكه در وقتى كه هلاكو خان در مقام تسخير مصر درآمد ، به خواجه نصير الدين طوسى فرمود كه اسامى امرا را همگى به نظر احتياط درآورد . هركدام كه به حسب اوضاع كواكب حكومت مصر را لايق باشد به اين خدمت تعيين يابد . خواجه نصير الدين بعد از انديشهء تمام حروف ، اسم كتبغا را استخراج كرده به نظر هلاكو خان درآورد . كتبغانامى كه داماد هلاكو خان بود به اين خدمت مأمور شد و به جنگ مصريان رفت ؛ و در حمص هزيمت يافته به قتل رسيد . هلاكو خان و امرا بر غلط خواجه متيقّن شدند ، و حال آنكه اين كتبغا در آن لشكر بود و به دست ملك منصور گرفتار آمد و به حسب تقدير بر ملك مصر مستولى گرديد .\r\nگويند چون خبر سلطنت كتبغا ( در اوان سلطانى غازان خان ) « 1 » به مولانا قطب الدين شيرازى كه شاگرد رشيد خواجه بود رسيد ، نزد غازان خان رفته « 2 » به عرض رسانيد كه « نسبت غلطى كه به استاد در ايام هلاكو خان داده شد تعيين اسم كتبغا ، الحمد للّه كه حيات چندان باقى بود كه حقيقت آن به رأى العين مشاهده شد . » و غازان خان منظور داشتن حقوق استادى را از مولانا قطب الدين مستحسن داشته او را عنايت‌ها نمود و دانش خواجه به ابلغ وجوه بر عالميان ظاهر شد .\r\nو هم در اين سال در ملك مصر قحطى و طاعون عظيم پيدا شد و از آنجا به بلاد شام نيز سرايت كرد ؛ و قيمت غلّه كه يك دينار بود ، يك صد و شصت دينار شد . و در قاهره به عرض يك ماه هفده هزار و پانصد كس از مردمى كه اسامى ايشان در ديوان مثبت بود فوت شد و عدد مردمى كه ضبطى نداشت ، غير علّام الغيوب كس ندانست ؛ و اكثر مردم مصر جلاى وطن اختيار كردند .\r\nو كتبغا در اين سال با جميع اهل و عيال عازم حج شده ، اموال بسيار به مردم مكه و مدينه بذل كرد .\r\nو در اين سال شريف مكه ابونى سعد حسنى بود ؛ و حاكم مدينه عز الدين جماد حسنى ؛ و صاحب يمن ممهد الدين عمر ؛ و والى حمات و نواحى ملك مظفر تقى الدين ؛ و سلطان روم\r\n\r\n\r\n","description":"","footnote":"\r\n( 1 ) . م ، ش : ( در ايران زمين ) .\r\n( 2 ) . م ، ش : در زمان غازان خان نزد غازان خان رفته .\r\n","page_name":" 4258 ","page_number":30},
  {"content":"\r\n\r\nغياث الدين مسعود نبيرهء كيخسرو سلجوقى بود ؛ و سلطان جلال الدين به حكومت اكثر بلاد هندوستان مشغول بود ؛ و علاء الدين از قبل او والى اوگره و مانكپور و آن حدود بود ، و بر سر ولايت ريوكور رفته فتح آن ولايت نموده معاودت كرد - چنانچه سابقا مذكور شد .\r\n\r\n","description":"","footnote":"","page_name":" 4259 ","page_number":31},
  {"content":"\r\n . \r\n","description":"","footnote":"","page_name":" 4260 ","page_number":32},
  {"content":"\r\n\r\n\r\nذكر وقايع سال ششصد و هشتاد و پنجم « 1 » از رحلت خير البشر\r\nكه موافق سنهء ششصد و نود و پنجم از هجرت آن سرور است ، عليه و آله التحيّة من الملك الأكبر . پادشاهىبخش پادشاهان ، قادرى است كه مختار و داناى هر نهان و آشكار و سازندهء هر امر به سزاواران كار . عدالت و قدرت مطلق علت تامّهء احقاق حق است ، و ذات هر دولت يافته مفهوم شايستگى را با صدق خير محض بهتر گزين ( و برگزيدهء او شايستهء آفرين است .\r\nاستعداد برگزيدگى او عطيه [ اى 
  ] كم ، نه ؛ و صاحب اين عطيه را ديگر هيچ غم ، نه . اعطاى ) « 2 » دولت عظمى نشانهء برگزيدن و اين سخن در خور گفتن « 3 » و شنودن به ؛ سرمايه‌داران دولت دنيا و آخرت ارزان مىفروشند و در حصول مقاصدش قضا و قدر مىكوشند . در دوستىشان هرچه مىخواهند هست و دشمن‌شان را خاك بر سر و باد بر دست .\r\nتمهيد اين مقدمه را سبب تعلق ارادهء مسبب الأسباب است به تربيت مقدمات اسباب نتيجهء [ 378 الف 
  ] سلطنت و جهاندارى غازان خان از رفع دوستان دشمن شده مانند گيخاتو و بايدو خان و جمع دشمنان دوست شده مثل امير نوروز و طغاچار . چون خاطر مبارك غازان خان به دفع معاندان آسايش گرفت ، در دور اوّل اين سال ، طغاچار نويان را به امارت روم بىتبع و لشكر نامزد فرموده فرستاد ؛ « 4 » و امر مولاى « 5 » را به امارت ديار بكر و ديار ربيعه فرستاد ؛ و نيكو بندگىهاى امير نوروز را به حسن مكافات مقرون ساخته وزارت تمام ممالك محروسه ضميمهء امارت او شد ؛ و حكم شد كه در تبريز تمامى مصالح رعيت و سپاهى را سرانجام\r\n\r\n\r\n","description":"","footnote":"\r\n( 1 ) . م ، ش : ششصد و نود و پنجم .\r\n( 2 ) . ش : مطلب بين ( ) را ندارد .\r\n( 3 ) . ش : خود گفتن .\r\n( 4 ) . صاحب جامع التواريخ در مورد اعزام وى به روم مىنويسد : « . . . او مردى سريع الانقلاب بود و صلاح در آن كه از حضرت دور باشد . » - چاپ دكتر محمّد روشن ، ج 2 ، ص 1261 .\r\n( 5 ) . متن : امير فولاد .\r\n","page_name":" 4261 ","page_number":33},
  {"content":"\r\n\r\nنموده ، متعاقب رايات جلال كه بر عزم قشلاق ارّان در حركت بود بيايد ؛ و هم در حدود تبريز بولغان خاتون را به نكاح شرعى در حباله آورد و زفاف نمود . و خاتون مزبور موطوء « 1 » پدر غازان خان ، ارغون خان ، بود .\r\nخواجه رشيد ، مصنّف جامع رشيدى « 2 » در قلم آورده كه چون اختلاف دين به هم رسيده بود و خاتون مسلمان ، شرعا اين نكاح درست مىآمد . ديگر از هيچ پادشاهى تا اين غايت روايت نكرده‌اند كه بر مثل اين فعلى اقدام نموده باشد . شيرويه كيخسرو پرويز به محبوبهء پدرش در مقام آن شده بود ، امّا آن شيرزن بر قتل خود اقدام نمود و به چنين خوارى تن درنداد .\r\nو هم در اين ايّام به موجب استدعاى امير نوروز منصب صاحب‌ديوانى به صدر الدين زنجانى قرار گرفت و شرف الدين سمنانى ، الغ بيتكچى « 3 » شد ؛ و استيفاى ديوان ، معين الدين را مسلّم شد ؛ و ملك فخر الدين رازى كه از اكابر رى بود ، بر همه مشرّف گرديد . و امير نوروز در تبريز آل تمغاى بزرگ از هفصد و پنجاه مثقال طلا ترتيب نموده كلمهء « لا إله إلّا اللّه ، محمّد رسول اللّه » صلوات اللّه عليه و آله بر آن نقش كرده و بر كنار آن اين عبارت هم بود « نصر اللّه النوروز الغازى » و شكل آل تمغا را از مربع به مدور تغيير داد .\r\nو در اين سال سوكارا ، پسر ناشموت با سپاهى گران به محافظت ديار خراسان مأمور شده متعاقب نودين روان شد ؛ و ميانهء جمال الدين دستجردانى « 4 » - كه نايب نوروز بود - و صدر الدين زنجانى منازعت [ واقع 
  ] شد . تصرّفات يكديگر را تعهّد ثبوت نمودند . و صدر الدين كه تصرّف بسيار داشت ، مضطرب شد و معروض داشت كه « تا جمال الدين ، نايب نوروز است ، نوروز حمايت او را خواهد كرد و حمايت او مانع ثبوت گناه بود . » و چون امير نوروز از نصب صدر الدين پشيمان شده بود ، راه سخن يافته ، گفت كه « هرگاه كه مردم ملاحظهء نايب بنده كرده كه كمترين بندگان اين آستان است ، پس به طريق اولى ملاحظهء تو كه نيابت حضرت پادشاه اسلام دارى ، خواهند كرد . »\r\nغازان خان به عزل هر دو فرمان داده و ملك شرف الدين سمنانى صاحب‌ديوان شد . مدت چهل روز اوقات ديوانيان صرف تحصيل و تحقيق هر دو خواجه شده صدر الدين گناهكار و جمال الدين بىعيب درآمد ؛ و صدر الدين محبوس شد ، و حكم سياستش صادر گرديد .\r\nاز صدر جهان منقول است كه در ايام حبس شبى در خواب ديدم كه روز جمعه من را در سياستگاه بردند و در بيشه [ اى 
  ] به غايت مخوف بازداشته مهياى سفر آخرت بودم كه شخصى\r\n\r\n\r\n","description":"","footnote":"\r\n( 1 ) . م ، ش : مدخوله . موطوء به معنى متعه و صيغه است .\r\n( 2 ) . مراد جامع التواريخ رشيد الدين فضل الله است .\r\n( 3 ) . الغ واژهء تركى است به معنى بزرگ و عظيم است ؛ « بيتكچى » به معنى محاسب و مأمور وصول ماليات . الغ بيتكچى رئيس ديوان عالى كشور امروزيست .\r\n( 4 ) . متن : جمال الدين و سنجرانى .\r\n","page_name":" 4262 ","page_number":34},
  {"content":"\r\n\r\nنورانى پيدا شده من را خلاص كرد و به كتمان واقعه ، الّا به هفت نفر ، وصيّت كرد . روز به موجب فرموده عمل نمودم . چون روز جمعه درآمد ، موكّلان مرا سوار كرده به بيشه بردند .\r\nچون با اكثر خدم و حشم گيخاتو نيكو سلوك كرده بودم ، موكلان كه از آن مردم بودند ، حقوق سابقه را منظور داشته ، ساعتى توقيف در سياست كردند . و مرا روز جمعه و حقيقت خواب به ياد آمد . تصور آن صورت كه مرا خلاص كرده بود ، كردم ، و به حسب اتفاق هرقداق نويان در آن وقت به آنجا رسيده مرا بدان حال ديده ، شخصى را به محافظت من مأمور گردانيد ؛ و محصلان را در اجراى حكم به توقيف يك روز ديگر راضى نمود ؛ و نزد قتلغشاه نويان رفت ؛ و به اتفاق نزد حرم محترم نوروز رفت كه عمهء غازان خان بود و او را نزد نوروز شفيع جرايم صدر الدين كردند ؛ و امير خواجه بار ديگر مطلق العنان شد .\r\nو هم در اين سال خبر رسيد كه لشكر جغتاى به خراسان درآمده‌اند و سردار ايشان دؤاقان پسر براق خان است . و چون عرصهء خراسان از وجود صاحب همّتى خالى بود و طرح سلوك نوروز ، غير ملايم ، خاطر مبارك غازان خان مايل به فرستادن نوروز به خراسان گرديد . بعد از اجتماع امرا و انعقاد مجلس كنكاش [ ، مجلس 
  ] را از بيگانه پرداخته كردند و قرعهء مشورت دفع غنيم را در ميان انداخته . غازان خان فرمود كه « دفع اين غنيم آسان كارى نيست . ما را به نفس نفيس متوجّه مىبايد شد يا نوروز را به خدمت تعيين بايد كرد . » و كلاه گوشهء افتخار نوروز از اين ترديد به آسمان رسيد . زانو زده به زبان نياز عرضداشت نمود كه [ 378 ب 
  ] « پايهء سرير سلطنت از آن برتر است كه دفع هر كارى را به نفس نفيس متصدّى بايد شد ، با وجود بندگان مترصد فرمان ، و مع هذا سرير خانى در اين زودى به جلوس حضرت پادشاه زيب و زينت يافته ، خالى گذاشتن تخت الوس را چگونه عاقل روا دارد ؟ به توفيق اين خدمت اميدوارم كه از اقران سرافراز و ممتاز گردم . »\r\nمكنون ضمير الهام‌پذير را ترجمان قضا ، بر زبان نوروز گردانيده به اين خدمت تعيّن يافت و شهزاده بانجو برادر انبارچى نيز به اين خدمت مرخص شده ؛ نوروز به انواع تشريفات و نوازشات سيور غاميشى يافته ، غازان خان به او گفت كه « چون امارت و وزارت تمامت ايل و الوس به تو مرجوع است ، چون به حسب تقدير قضا امرى ضرورى روى نمود ، برادر خويش حاجى را به نيابت خويش بر سر مهمّات بگذار . »\r\nاين معنى موجب زيادتى اعتبار و اقتدار نوروز شده دوستكام « 1 » و مقضى المرام شده به تاريخ بيست و يكم صفر سنهء مذكور متوجّه خراسان شد . چون جميع طايفه از نويينان و\r\n\r\n\r\n","description":"","footnote":"\r\n( 1 ) . ش : شادكام .\r\n","page_name":" 4263 ","page_number":35},
  {"content":"\r\n\r\nشهزادگان كه در ازمنهء سابقه در امور ملك و مال دخل داشتند و از اقتدار امير نوروز و اسلام غازان خان آزرده‌خاطر بودند ، با يكديگر اتفاق كرده ، دفع پادشاه و وكيل نمودند . و در اين اثنا ، خبر فترت خراسان رسيد .\r\nو از آن جمله سوكا و بارولا « 1 » به منقلاى نوروز تعيين يافتند و بوكال و ارسلان اغول و ايسن تيمور « 2 » پسر قنقورتاى در اردوى غازانى ماندند ، لاجرم ارباب مواضعه در حين مفارقت ميعادى مقرّر كردند كه رفيقان نوروز به قتل او و ساكنان اردو به دفع غازان خان پردازند . سوكا و بارولا به منقلاى امير نوروز مىرفتند . چون سر فتنه داشتند ، به هر ولايت كه مىرسيدند ، بىتشويش دادن رعيت [ را 
  ] نمىگذاشتند ؛ و نوروز كه متعاقب مىرسيد رعايا را از ايشان متشكّى مىيافت و تغيير وضع سلوك ايشان نوروز را كه در كمال فراست بود به فكر مىانداخت ، تا آنكه ايشان يكى از معتمدان خود را نزد شاهزاده بانجو - كه از رفيقان نوروز بود - فرستاده اتفاق كردند . وى به ظاهر قبول و ايشان را مطمئن كرده و نوروز را خبردار گردانيده ، نوروز در ساعت ساتلمش كلمچى « 3 » را به درگاه فرستاده و حقيقت به عرض پادشاه برساند و خود در حدود قزوين همت بر دفع ايشان گماشته ، جاسوسان معتمد را به جهت تحقيق محل منام و طرح فرود آمدن لشكر ايشان تعيين كرد ؛ و خفيه به سمنان و رى و فيروزكوه و ساوه و آوه و كاشان معتمدان فرستاد كه افواج آنجا خبردار بوده راه بيرون شدن غنيم مسدود دارند ، و خود با نهصد سوار كه هر يك خود را ثالث رستم و اسفنديار مىپنداشتند ، از نواحى قزوين ايلغار كرد .\r\nسوكا بر كنار رود كره از اعمال رى فرود آمده بود و به واسطهء آنكه امرى عظيم اراده داشت ، هميشه آگاه مىبود . چون روز به آخر رسيد و از شارع غبارى عظيم ارتفاع يافت ، به رسيدن نوروز قريب نيم فرسخ رفتند . و نوروز در شب به اردوى ايشان رسيده ، اما يكى در شب بر هدف نرسيده ، يك كس به دست افتاد ، و خبر گريختن ايشان مشخّص شد ؛ و سپاهيان به تاراج مشغول گشته . هر چند نوروز منع كرد كه تعاقب غنيم بايد كرد ، چون شب بود لشكريان به تاراج گرفتار ، سعى نوروز فايده نكرد . بالضروره خود با بيست سوار به ايلغار غنيم را تعاقب كرد و خود را به ايشان رسانيد و بر غلبهء دشمن اطلاع يافته به نفس خود به آواز مجهول بر رسم فرستادگان مىگفت كه « ما فرستادهء نوروزيم ، و نوروز پيغام كرد كه از غازان به شما كدام بد رسيده كه مكافاتش اين است ؟ هنوز امرى كه سدّ باب صلح كند روى ننموده . بر خود بخشوده تا كه رسيدن نوروز در اين مقام توقف كنيد كه اينك امير [ نوروز 
  ] رسيد . » و به لشكريان خود\r\n\r\n\r\n","description":"","footnote":"\r\n( 1 ) . ق : سوكان بورلاى ؛ م ، ش : سوكان يولاى .\r\n( 2 ) . متن : استمور .\r\n( 3 ) . متن : ساتلميش كلاچى .\r\n","page_name":" 4264 ","page_number":36},
  {"content":"\r\n\r\nمىگفت كه شما تا رسيدن نوروز شروع در جنگ مكنيد كه رسيدن افواج نزديك است .\r\nسوكا و بارولا زبان به دشنام گشاد [ ند 
  ] . نوروز برآشفت و ماه نيز طالع شده بود . با چهل و دو نفر كه همراه او شده بودند ، علم خود گشوده طبل جنگ زده ، با آنكه با اعدا زياده از پانصد سوار بود ، جنگ غالبانه كرده ايشان را مغلوب كرد ؛ چه ، از رسيدن نوروز خايف بودند و جنگ و گريز مىكردند . در اين اثنا ، جمعى از مردم نوروز متعاقب رسيده ، رسيدن آن مردم فتح را تمام كرد و سلك جمعيت اعدا از هم ريخت . سوكا كه جز بيست نفر با او نمانده بود ، به راه ساوه گريزان شد .\r\nو بعد از رخصت كردن نوروز را به جانب خراسان ، غازان خان ، هورقوداق را نيز به كمك نوروز روان كرده ؛ بعد از [ 379 الف 
  ] ايلغار نوروز ، هورقوداق نيز به اردوى نوروز رسيد و حقيقت معلوم كرد . او نيز ايلغار كرده سوكا را تعاقب نمود و در حدود خرقان او را گرفته به رى آورد . بارولا نيز به دست توابع نوروز گرفتار شد . و هورقوداق ، سوكا را در خرگاه خود محبوس كرده يكى از نوكران خود را به قتل او امر كرد . و چون اين خون گرفته به درون خيمه آمد ، سوكا كاردى كه در ميان خود داشت بيرون آورده بر شكمش زد و قضيه منعكس و غوغا بلند شد . ديگرى كارد از دست سوكا گرفته به قتلش آورد . و بارولا نيز به ياسا رسيد .\r\nنوروز در اين ايلغار با وجود سرماى مفرط در يك شبانه‌روز چهل فرسنگ ، سواى مصاف‌ها ، طى نموده بود ، و در لحظه امير مولاى « 1 » را به پايهء سرير حضرت پادشاه فرستاده كه مفصّلا واقعه را عرض نمايد . وى در شكارگاه ، خود را به غازان خان رسانيد و پيغام نوروز را رسانيد . پادشاه از شكارگاه معاودت نموده از امرا قتلغشاه و ساتلمش و سوتاى در بندگى بودند و ايسن تيمور پسر قنقورباى و قورمچى « 2 » برادر بارولا و چريك مغول را بگرفتند و هر سه را به ياسا رسانيدند . و امرا كه در خدمت غازان خان بودند ، در مقام جمع آوردن لشكر شدند . و سوكا و بارولا و ارسلان اغول به موجب مواضعهء سوكا و بارولا از احوال ايشان غافل ، در موعد مقرر با پنج هزار سوار متوجه اردوى غازان شد ؛ و از اين طرف جمعى كثير از امرا به دفع او نامزد شده در حدود بيلقان جنگى عظيم روى نمود و امراى غازانى شكست يافتند و آنچه از امراى نامدار بود ، زخمى قوى يافت .\r\nغازان خان اراده كرد كه به نفس خود متوجّه شود ، هورقوداق كه بعد از قتل سوكا معاودت نموده بود ، زانو زده استدعاى اين خدمت كرد ، با دو هزار سوار به امراى سابق ملحق شد . بعد از تلاقى فريقين لشكر غنيم جنگ ناكرده به ايلى درآمدند ؛ و امراى آنها گريزان شده ، لشكر\r\n\r\n\r\n","description":"","footnote":"\r\n( 1 ) . ش : مولابيد .\r\n( 2 ) . ش : فورمشى .\r\n","page_name":" 4265 ","page_number":37},
  {"content":"\r\n\r\nغازانى تعاقب نموده همه به دست افتادند و به ياسا رسيدند ، چنان كه در مدت يك ماه پنج نفر از شاهزادگان و سى و هفت كس از امرا كشته شدند . غازان خان بدين فتوحات مبتهج و شادمان شده ، ايلچى [ اى 
  ] به جهت سيور غاميشى نوروز فرستاد و نهايت تحسين كرد . و هورقوداق به امارت فارس رسيد و امير قتلغشاه به شرف ازدواج با خواهر غازان خان كه زن توكال بود مشرّف شد . و چون وجود طغاچار مادهء فتنه و فساد بود ، امير خرمنچى به روم جهت دفع او رفت و به اظهار يرليغ عنايت‌آميز او را فريفته در خلوت يرليغ قتل او را به امرا خواند و در صحبت شراب به قتلش مبادرت كردند و فتنه‌ها آرام گرفت .\r\nچون خبر قتل طغاچار نويان به غازان خان رسيد ، اظهار تأسف بسيار نموده به نقل اين حكايت زبان گشود كه :\r\nدر قديم الايام دو كس از پادشاهان ختاى با يكديگر جنگ كردند ؛ يكى مغلوب شد و [ منهزم گشت 
  ] . و غالبان در تعاقب كوشيده ، اميرى به پادشاه مغلوب ، وقتى كه تنها مىراند ، رسيده . در آن نزديكى چاهى بود . او را رحم آمده آن پادشاه را در چاه پنهان كرد و برگشت ، و لشكرى كه تعاقب مىنمود هر يكى را به حيله‌اى برگردانيده و او را از آن مهلكه نجات داد .\r\nو بعد از مدتى كه باز ، مغلوب ، استطاعت غالبيت پيدا كرد ، به جنگ برخاسته و قضيّه منعكس شد . پادشاهى كه سابقا غالب آمده بود در معركه كشته شد . و [ پادشاه غالب 
  ] آن امير را كه سبب آزادى او شده بود ، نوازش بسيار كرد و به نهايت تقرّب رسانيد .\r\nروزى يكى از امرا با پادشاه گفت كه « اين مرد حق ولى نعمت خود نشناخت ، چگونه اعتماد را شايد ؟ و حال آنكه پادشاه جميع امور ملك را بر وى گذارده و وخامت عاقبت را انديشه نكرده . باقى اختيار پادشاه راست . » پادشاه خود منتظر همين سخن بود . فى الحال به قتل او اشاره كرد . آن امير فرياد كرد كه « مرا با تو حق جانبخشى است ! » پادشاه بگريست و گفت :\r\n« من به قتل تو رضا ندادم . مصلحت ملك تو را مىكشد . » و او را به ياسا مىرسانيدند و پادشاه مىگريست .\r\n( پادشاهان از پى يك مصلحت ، صد خون كنند . ) « 1 »\r\nو از جمله وقايع اين سال دست به هم دادن خاطر پادشاه اسلام ، غازان خان است از امير نوروز . و ترتيب اين مقدّمه بر اين منوال است كه چون از رفتن نوروز به خراسان ، حكومت خراسان و مازندران به نورين نويان - كه از اقوام قيات بود - تعلق داشت ، و اين نورين بر انواع نيكوخدمتىها و اسباب حقوق سابق و لاحق خود را به درجهء اعتبار رسانيده محل\r\n\r\n\r\n","description":"","footnote":"\r\n( 1 ) . ق : جملهء بين ( ) را ندارد .\r\n","page_name":" 4266 ","page_number":38},
  {"content":"\r\n\r\nاعتماد كلى و محرم اسرار شده بود ، برادر نوروز كه در خدمت خراسان همراه او بوده از نورين ، به واسطهء عدم التفات نورين به حال او ، شكايت بسيار به برادر نوشت و نوروز را از وى منحرف ساخت .\r\nچون نوروز [ 379 ب 
  ] متوجه شد شاهزاده بانجو و نورين و نوروز يك جا شدند ، استيلاى ياغى را بر ولايت خراسان ، نوروز به تقصير نورين منسوب ساخته در حضور او اين سخن را بر زبان آورد و به وى عتاب آغاز كرد . نورين كه مرد كار ديده و عاقل بود ، ظاهرا تحمّل كرد و همت بر دفع نوروز گماشت و شكايت ( نوروز به حضرت پادشاه اسلام نوشت و عبارت درشت كه ) « 1 » نوروز بر سر ديوان به وى گفته بود ، در آن درج كرد . و چون نوروز از وفاداران غازان خان بود بر خاطر غازان خان گران آمد .\r\nالقصّه چون امراى خراسان به خبوشان « 2 » آمده عرض لشكرها ديده مستعدّ دفع دشمن شدند و پسر براق - كه خراسان ويران‌كردهء او بود - عزيمت معاودت نمود و از آب جيحون گذشت و به مقام خود رفت ؛ چه ، قايدو خان نوشته بود كه « نوروز مردى محيل و شجاع است مبادا كه حيله [ اى 
  ] كه باعث شكست تو باشد ، برانگيزد و سال‌ها بر زبان خلق بماند كه قراچو خان‌زاده را گريزانيد . »\r\nو چون نوروز از رفتن او آگاه شد به امرا گفت كه « با چهار هزار سوار تا كنار آب مىرويم ، اگر غنيم را يافتيم و [ ديديم 
  ] ضعيف است ، جنگ صف مىكنيم و اگر قوى باشد شبيخون خواهيم آورد . » شاهزاده بانجو و نورين و جميع امرا را در مرغزار رادكان گذاشته روان شد . و چون به غنيم نرسيد معاودت نموده به اردوى شاهزاده بانجو فرود آمد و با امرا كنكاش كرده گفت كه « غنيم به ولايت خود رفت و اينجا كارى نمانده .\r\nخاتون من طغان خاتون بىحضور است ، عزيمت انصراف حرم كرده‌ام . » و امرا را به اتفاق و ضبط سرحد وصيت نموده عازم آذربايجان شد . و به واسطهء معاودت او كار آن لشكر ابتر شده سلك جمعيت ايشان از نظام افتاد و يك‌يك كه از قحط و غلاى خراسان به تنگ آمده بودند معاودت كردند ؛ و بعضى گناهكاران كه به همراهى نوروز تعيين يافته بودند و غازان خان ايشان را به منقلاى تعيين نموده بود كه در جنگ ياغى شايد كشته شوند نيز معاودت نمودند .\r\nو چون اين معنى به عرض پادشاه افتاد پسند خاطر پادشاه نيفتاد و ضميمهء آزار خاطر شد ؛ و حكم معاودت نوروز به هرجا كه رسيده باشد ، صادر شد . و نوروز تمهيد معذرت نموده\r\n\r\n\r\n","description":"","footnote":"\r\n( 1 ) . ش : مطلب بين ( ) را ندارد .\r\n( 2 ) . - قوچان فعلى\r\n","page_name":" 4267 ","page_number":39},
  {"content":"\r\n\r\nجواب فرستاد كه « چون نزديك رسيده و شاهزاده طغان بىحضور صعب دارد . او را ديده بازگردم . » « 1 » و عدم قبول حكم گناهى ديگر بر گناهان سابق وى افزود ؛ و در نواحى اوجان در بيست و يكم ماه شعبان سنهء ششصد و نود و پنج [ هجرى 
  ] به شرف بساط بوسى مشرّف شد ؛ « 2 » به اعزاز و احترام اختصاص يافت . نوروز اظهار خشوع و خضوع زياده از معهود به فعل آورد .\r\nغازان خان او را سيورغاميشى فرموده از احوال خراسان استفسار فرمود . نوروز خبر امنيت به موقف عرض رسانيد و نوازش يافت . اما جميع امرا تغافل پادشاه و خجالت امير را فهميده ميدان جولان سخن يافتند .\r\nو در اين اثنا نوروز شكايت حكايت قتل طغاچار كه با او خويش بود ، در ميان انداخت . به آنجا رسانيد كه يك منزل از اردو كوچ كرد و پادشاه بنده‌نواز در مقام تسلّى او درآمده او را طلب داشت . در حضور عذرخواهى نموده گفت : « طغاچار به غايت مكار و غدار بود و در قصد خانان و دفع پادشاهان دلير ، و قتل او غير مصلحت ملك . به جهت آن به تو پيغام نكرديم كه آنچه به زبان آمد به زيان آمد . از اطّلاع او انديشه كرده و واسطهء محرمى كه نزد تو فرستم نيافتم . »\r\nچون مجلس به آخر رسيد ، قتلغشاه كه از اعاظم امرا بود ، در خلوتى پادشاه را به قتل نوروز تحريص كرد . جواب يافت كه « نقض عهد لايق پادشاه نيست » . و اما رفتن خراسان امير نوروز موقوف شد و او در شبگير اضطراب طپيدن گرفت ، تا آنكه ديگرباره خبر برهم‌خوردگى خراسان رسيد و حقوق سابقه و استحقاق خدمت لاحقه موجب خدمت نوروز شد ؛ و او به تعجيل متوجّه خراسان شد .\r\nدر اين اثنا طغان خاتون ، زن نوروز . كه عمّهء غازان خان و يكى از اسباب اعتماد نوروز بود ، فوت شد و كار نوروز روزبه‌روز روى به انحطاط آورد ؛ و عرس دوندى خاتون « 3 » ، مادر آلافرنگ با حضرت پادشاه در اين ايّام واقع شد ؛ و شاهزاده طايچو از خراسان به ملازمت رسيد ؛ و در مراغه ( ايلدار ) « 4 » پسر قنقورتاى به واسطهء گناه ارادهء مخالفت كه به موجب نوشتهء او به بالتو « 5 » بود ، ثابت شده به قتل رسيد ؛ و رايات همايون به جانب بغداد متوجه شد و شرف الدين سمنانى از وزارت معزول شد و جمال الدين دستجردانى وزير شد . و در راه بغداد امراى عراق و فارس و لرستان به شرف زمين‌بوس رسيدند و اتابك لرستان كه افراسياب نام داشت ، بعد از پيشكش گذرانيدن ، سيور غاميشى يافته رخصت انصراف حاصل نمود ؛ و\r\n\r\n\r\n","description":"","footnote":"\r\n( 1 ) . ش : « شاهزاده طغان بىحضور است ديده بازگردم . » جامع التواريخ . « خاتون من شهزاده طوغان بيمار است . . . »\r\n( 2 ) . در گردنهء صاين بين اردبيل و سراب به خدمت غازان خان رسيد .\r\n( 3 ) . متن : ديدى خاتون .\r\n( 4 ) . متن : بياض بود .\r\n( 5 ) . متن : تالتو .\r\n","page_name":" 4268 ","page_number":40},
  {"content":"\r\n\r\nهورقوداق ، حاكم فارس كه در راه بود به او دچار شده او را جبرا و قهرا برگردانيد و به اردوى پادشاه آورد .\r\nو چون هورقوداق به شرف زمين‌بوس مشرّف شد ، پادشاه احوال او استفسار نموده ، هورقوداق عرض كرد كه « اول اين سخن باريك عرض مىدارم كه چون در وقت رفتن به فارس در نواحى كهكيلويه رسيده ، جمعى را به تحصيل مال فرستادم ، كسان افراسياب غوغا كرده گفتند كه اين ملك را به ضرب [ 380 الف 
  ] شمشير گرفته‌ايم و متوجهات كهكيلويه در ما افتاد . و در زمان كشتن بايدو لشكر به اصفهان و قرقلان كشيده شحنهء اصفهان را به قتل آورد . » و پادشاه اسلام از اعمال افراسياب در غضب رفت . فرمود كه او را به ياسا رسانيدند .\r\nو در بيست و هشتم ذى حجهء سنهء مذكور به حيلهء صدر الدين زنجانى و شيخ محمود ، جمال الدين دستجردانى كه در همين سال وزير شده بود ، به ياسا رسيد . و بيان اين سخن آنكه نوبتى غازان خان مهمّى را كه اراده داشت از نوروز پنهان باشد با وزير در ميان آورد ، و آن سخن به نوروز رسيد . پادشاه از وزير سبب افشاى آن پرسيد . جمال الدين اول انكار كرد ، بعد از آنكه غازان خان فرمود كه « ثالث كسى نبود كه سخن بيرون رود . من بودم و تو بودى و بس ، كردگار بود . » وزير صاحب تدبير گفت كه « از نوروز انديشيديم و از سر خود ترسيديم . » پادشاه فرمود كه « چون از من نترسيدى ؟ » وزير چون عتاب پادشاه به اين مرتبه ديد ، غمّازان « 1 » فرصت يافته چون از معايب او تقرير كردند ، به ارغوى او حكم شد [ ؟ 
  ] بعد از ثبوت گناه به قتل رسيد و تير تدبير صدر الدين بر هدف مقصود رسيد .\r\n[ 
  ] « 2 » در اوايل محرم سال ست و تسعين و ستمائه « 3 » بر مسند صاحب ديوان نشست و در اثناى سال خمس و تسعين و ستمائه ميان پادشاه اولوس قپچاق و بوقا پسر تاتار جنگ افتاده ، بوقا به قتل آمد و كسان او متفرق شده و پسر كهتر او ، تودىنام به بندگى غازان خان آمد . در باب انتقام خون بوقا طالب امداد شد . غازان خان به قبول اين سخن زبان گشاده ، ايشان را دل‌خوش ساخته به اقسام نوازشات دل‌خوش نمود .\r\nو در اين سال حكومت ولايت ختاى به تيمورقاآن - كه در سال سابق بر مسند قاآنى نشسته بود - متعلّق بود و بعضى از وقايع ايام او در سال سابق مذكور شد . و در اين سال بازرگانان اطراف به ختاى رفته جواهر و مرصّعات و مرصع‌آلات بسيار به سركار قاآن به صغف قيمت - چون با امرا و وزرا بسيار كار كرده بودند - فروختند و شصت تومان بالش نقد از خزانه گرفتند . و اميرى كه او را مقبل قپچاق گفتندى و به واسطهء مقرّر امرا و وزرا حال معزول بود ،\r\n\r\n\r\n","description":"","footnote":"\r\n( 1 ) . م ، ش . غازان\r\n( 2 ) . متن افتادگى دارد .\r\n( 3 ) . متن : تسعمائه .\r\n","page_name":" 4269 ","page_number":41},
  {"content":"\r\n\r\nبر اين معنى اطلاع يافته به اغواى دلّالى كه او هم به سعايت دلالان حالى بىدخل بود ، به عرض قاآن رسانيد . بعد از تحقيق ، حقيقت سخن مقبل ظاهر شد . دوازده نفر از امرا و وزرا كه پانزده تومان بالش به رشوه گرفته بودند ، محبوس شدند . خاتونان و متعلقان ايشان التجا به خواتين ، خصوصا كوكچين خاتون ، بردند . شفاعت او سودى نكرد . تا آنكه به حسب تقدير در آن چند روز ذوذابه‌اى مهيب برآمد . قاآن از منجّمان استكشاف احكام ذوذابه نمود . متعلقان امرا به منجمان متوسّل شده به عرض قاآن رسانيدند كه خيرات و صدقات به جاى بايد آوردن و چهل زندانى آزاد بايد كرد . بعد از آن به تخليص صد زندانى ديگر اشاره نمود و امرا خلاصى يافتند . و نحوست طالع آن جماعت را از اين قياس بايد كرد كه ستارهء سعد طالع ايشان ذوذابه بود .\r\nو تتمهء حالات قاآن در سنوات آينده مذكور خواهد شد ان شاء اللّه تعالى .\r\nو در اين سال سلطان جلال الدين خلجى كه حكومت اكثر هندوستان به وى تعلّق داشت به طرف گواليار كشيده در آن نواحى چندگاه توقف نمود . اراجيفى كه مقدّمهء وقوع است ، در لشكر افتاد كه علاء الدين كه به عزيمت ديوگير رفته بود ، بر آنجا استيلا يافته چندان از اقسام اسباب سلطنت از خزانه و فيل و اسب و غير ذلك او را ميسّر شده كه هيچ يك از سلاطين دهلى ، بلكه به جمع اسباب جهاندارى ، از ميان سلاطين امتياز دادند ميسّر نشده و نيست و به عظمت تمام‌تر به كره « 1 » متوجّه شده ، مىرسد [ ؟ 
  ] سلطان جلال الدين از اين خبر خوشحال شده زيادتى سامان علاء الدين را كه به طريق فرزندان در تربيت او از خود به تقصيرى راضى نمىشد و سبب ازدياد مواد رفعت خود دانسته اظهار انبساط مىنمود ، با خود جزم كرده بود كه جميع آن فيلان و اسباب را از گرد راه به رسم پيشكش علاء الدين به دهلى خواهد آورد يا فرستاد و همه ملك مطلق خود حساب كرده مجالس عيش و عشرت به مسرّت اين خبر زيب و زينت مىداد .\r\nاما اعوان و انصار سلطان جلال الدين - كه مردم كار ديده بودند مثل ملك احمد حب و غيره - در نهان و آشكار سلطان را از استعداد علاء الدين و بدنيتى وى خبردار مىساختند . تا آنكه در مجلس كنكاج سلطان احمد صدر و فخر الدين گرجى كه از مستشاران مؤتمن بودند پرسيد كه « صلاح دولت از اين سه امر كه توقّف در همين‌جا و متوجه بر سر راه لشكر علاء الدين و معاودت به جانب دهلى در كدام يكى است » . ملك احمد حب كه راست‌گوى و دوربين‌تر از همه بود ، بر همه سبقت كرده به عرض [ 380 ب 
  ] رسانيد كه كوچ به جانب\r\n\r\n\r\n","description":"","footnote":"\r\n( 1 ) . كره يا كرج .\r\n","page_name":" 4270 ","page_number":42},
  {"content":"\r\n\r\nچنديرى كه سر راه علاء الدين است ، موافق صلاح وقت است و متضمّن فوايد نامحصور ؛ چه ، چون نزديك رسيدى ، لشكر فيروزى اثر را محقّق مىكنند در وقت معاودت از لشكر دور و دراز و مشتاق شدن سپاهيان به خانه‌هاى خود خصوصا كه تاراج بسيار كرده همه از زر و زيور گرانبار باشند هيچ خيالى ديگر سوى به ملازمت آمدن نمىتوان كرد ؛ چه ، جنگ را آماده نيست و سرعت سير و توقّف در كوهستان به واسطهء زيادتى احمال و اثقال و افيال او را ممكن نه . بالضروره به درگاه مىآيد . بعد از استيلا بر وى ، آنچه به دست او افتاده از اسباب سلطنت كه غير پادشاهان را صاحب آن نمىبايد بود ، از وى مىبايد گرفت و جماعت فتنه‌انگيزان ملك چهچو را كه بر سر او جمع شده‌اند هر يكى را به طرفى انداخته ، خاطر خود از اين مهم عظيم كه لازم و متحتّم شده پرداخت ، و اين فرصت را فوت نمىبايد كرد « جهاندارى توقّف برنتابد » و اگر او به سلامت به مقصد خود رسيد ، در اندك فرصتى از هر ديار به طلب اخذ اموال جمعى كثير بر سر او جمع مىشوند و جمعيت او باعث تفرقهء خاطر است .\r\nآنچه بر بنده بود بيان كرد ، و در اين عرض غرض خود اصلا منظور نداشت . آنچه حق حلال نمكى است به جا آوردم و رنجش خاطر علاء الدين و ملكه جهان كه سال‌هاى دراز است كه در ميان است در اين مدّت از ترس كسى به عرض نرسانيده . و اين معامله به اينجا انجاميد كه همهء عالم مىدانند كه گوشه گرفتن علاء الدين را سبب همين بود و از صاحب خاطر آزرده با جمعيت اسباب سلطنت ايمن بودن از حزم به غايت دور است .\r\nسلطان را از آنجا كه سخن راست تلخ است و از اين مقوله سخن كمتر شنيده بود ، بر خاطر گران آمد و گمان كرد كه احمد حب به رفعت شأن علاء الدين حسد دارد . از آن جهت گفت كه « من به علاء الدين چه بد كرده‌ام كه موجب عصيان او و سبب مضايقهء فيل و مال باشد ؟ » روى سخن را از احمد گردانيد و از ديگران تصديق اين سخن كرد . ملك فخر الدين كه بر حقيقت احمد مطلّع بود رعايت ظاهر كرده تكذيب احمد و تصديق بالفعل سلطان را موافق ادب ندانست و بر زبان آورد كه « قبل از تحقيق معاودت او ، چه جاى بدنيّتى او ؟ به طرف لشكر او كوچ كردن از مقتضيات عقل نيست ؛ چه ، اگر سر ياغيگرى داشته ، هرجا كه آوازهء لشكر پادشاه بشنود ، توقّف يا معاودت نمايد و در محكمه خود را جا كرده در مقام فتنه‌انگيزى شود ، و سلطان را بالضروره تعاقب كرده به ديوگير بايد رفت . اين قدر مهم براى اين لشكر پيدا شود و اگر در مقام نيكوبندگى باشد ، بىجهت او را چرا بايد آزرد . پس صلاح در آن است كه به دهلى كه مقرّ سلطنت است معاودت نموده ماه رمضان را در كمال فراغت گذرانيد ، و چون علاء الدين به كره برسد و به موجب دلخواه سلوك نكند ، به يك توجّه رايات عاليات به دست آوردن او در ميان ولايت خود در كمال آسانى است ؛ چه لشكر هندوستان را طاقت مقاومت\r\n\r\n","description":"","footnote":"","page_name":" 4271 ","page_number":43},
  {"content":"\r\n\r\nسلطان به هيچ وجه نيست . خاطر مبارك آسوده مىبايد شد و متوجه دار السلطنه بايد شد . »\r\nاحمد حب را به واسطهء اطّلاع فخر الدين بر حقيقت حال آتش در جان افتاد . از روى اضطراب فخر الدين را گفت كه « وقت مىگذرد ، و چون علاء الدين به كره رسد و ايام فرصت يابد ، به آسانى « 1 » هرچه تمام‌تر متوجّه لكنوتى خواهد شد . بعد از آن تو او را تعاقب خواهى كرد يا من ؟ » سلطان جانب فخر الدين گرفت و نسبت صاحب‌غرضى به احمد كرده گفت كه « تو با علاء الدين عداوت دارى . » و راه سخن احمد مسدود شده از مجلس برخاست و تأسف‌كنان بيرون رفت و دست بر دست زده مىگفت كه « اين مرد هرزه دولت خود را لگد مىزند .\r\nنمىدانم كه چه بر سر او خواهد آمد ! »\r\nو سلطان كوچ كرده به طرف دهلى روان شد ، و هنوز جا گرم نكرده بود كه عرضه داشت علاء الدين به كره رسيد كه « فيل و اسب و زر و جواهر بسيار از خزانهء ديوگير به سعى بنده اضافهء خزانهء سلطانى شده . در اين سال از غيبت و دورى ، به فرمانى سرافراز نشده‌ام و فرصت عرضه داشت هم به واسطهء دورى و سدّ طرق نشده . اكنون بندهء خايف و جمعى كه در اين سفر رفيق بوده‌اند همه در خوف شريك‌اند . توقّع توقيعى به خط مبارك پادشاه به جهت آنكه بىحكم به ولايتى ديگر رفته به نام بنده و رفيقان كه در لوازم جان‌سپارى تقصير نكرده‌ايم برود كه از سر قدم ساخته با آنچه در اين سفر به دست افتاده به درگاه خلايق‌پناه روان شوم . »\r\nو وصول اين كاغذ فريب سلطان را تمام بود . بر موافقت علاء الدين جزم كرده بر حسب [ 381 الف 
  ] التماس او توقيعى موشح به انواع دولت‌خواهى و دلجويى و شفقت و مهربانى به دست محرمان خود به كره فرستاد . و علاء الدين خود مستعد كار بود و با تمامت لشكر اتفاق خود و خلاف سلطان را قرار داد و ظفر خان را به اردو فرستاد كه كشتىها بر آب جهت عبور بر تقدير احتياج مرتّب نمايد و قرارداد خاطر نمود كه به لكنوتى بعد از ضرور شدن روان شود .\r\nالقصّه چون محرمان جلال الدين به كره رسيدند ، حال موافق گفتهء احمد مشاهده كردند . به حكم علاء الدين چنان به محافظت ايشان قيام نمودند كه فرصت اخبار جلال الدين قولا و كناية ايشان را ميسّر نشد . و در خلال اين احوال برادر علاء الدين ، الماس‌نام ، كه داماد و برادرزادهء سلطان بود ، هر وقت فرصت مىيافت به عرض سلطان مىرسانيد كه « بر زبانها خبر بىعنايتى سلطان به برادرم به غايت مشهور شده مىترسم كه علاء الدين از شرم و ترس پادشاه اقدام نمايد ؛ چه ، بىفرمان رفتن به ديوگير و عرضه داشت ننوشتن را گناه عظيم مىداند . »\r\n\r\n\r\n","description":"","footnote":"\r\n( 1 ) . ش : به تندى .\r\n","page_name":" 4272 ","page_number":44},
  {"content":"\r\n\r\nو مقارن اين احوال به همين مضمون كتابتى كه علاء الدين به الماس نوشته بود و مضمون وى اين بود كه « حقوق سلطانى بر ما زياده از آن است كه توان نوشت و زندگانى به خلاف رضاى ولىنعمت به هيچ‌وجه كار نمىآيد و كار بر من به واسطهء خبر رنجش سلطان بسيار تلخ شده . اگر فى الواقع بر تو تحقيق شده باشد كه رضاى سلطان در قتل من است ، اعلام كن كه قدرى زهر كه دايم همراه دارم خورده خلاص شوم ، يا آنكه سر خود گرفته به يك طرف بيرون روم . » و آن كتابت را به نظر سلطان درآورد ، و صد چندان چاپلوسى كه در كتابت علاء الدين بود برادر محيل‌اش قولا به فعل آورد ؛ چه در خفيه علاء الدين به وى نوشته بود كه « اگر نوعى كنى كه جلال الدين « 1 » طمع در اموال بسته ، جريده به كره متوجّه شود ، كار به مراد است . » و گريه‌كنان به عرض سلطان جلال الدين رسانيد كه « اگر سلطان جريده به دولت متوجه كره شود و برادرم را قبل از آنكه بر قتل خود اقدام كند يا آوارهء عالم شود ، دريابد ، منّتى بر منت‌هاى سابق و حقى بر حقوق لاحق خواهد شد . »\r\nسلطان جلال الدين كه لوح خاطرش از نقش اين حيلهء ساده به جادويى سروكارش بود ،\r\n كه صد ره شسته چشمش در شكر خواب * كتاب سحر بابل را به صد آب \r\nاين سخن را صدق محض و محض صدق دانسته بىتأمل و مشورت به الماس گفت كه « تو به تعجيل به كره رفته برادرت را تسلّى كرده مگذار كه بر قتل يا آوارگى اراده نمايد كه اينك من به تعاقب تو جريده مىآيم . و الماس در كشتى به هشت روز در كره رسيده خبر رسيدن تير تدبير بر هدف مقصود رسيد و شاديانه نواخته مستعدّ سامان دفع سلطان شدند .\r\nو سلطان را منع هيچ مانع و نصيحت هيچ مشفق سودمند نيفتاد . با خود عزيمت آن سفر را مصمّم گردانيد ؛ چه ، يقين كرده بود كه علاء الدين به طرف لكنوتى خواهد رفت و به دست افتادن فيلان و آن اموال ديگر مشكل است و دل بركندن از آن مشكل‌تر . دل از جان برداشته با هزار سوار متوجّه كره شده به نفس خود در كشتى سوار شده احمد حب را حكم كرد كه با هزار سوار از خشكى بيايد .\r\nو چون علاء الدين از توجه جلال الدين خبر شد از آب گنگ عبور نموده در ميان كره و مانگپور لشكرگاه ساخت . و چون خبر سلطان جلال الدين از دور نمايان شد ، مردم علاء الدين سلاح بر خود و اسبان و فيلان مرتب كرده ، الماس نمك‌حرام را به استقبال سلطان فرستاد كه به هر حيلت كه تواند سلطان را از اين اندك‌مايه مردم كه در كشتىها همراه دارد ، جدا سازد كه\r\n\r\n\r\n","description":"","footnote":"\r\n( 1 ) . متن : علاء الدين .\r\n","page_name":" 4273 ","page_number":45},
  {"content":"\r\n\r\nاعتماد بر سادگى سلطان و حيلهء برادر زياده از حدّ داشت . « 1 » و الماس چون به ملازمت سلطان رسيد ، عرض داشت كه « اگر يك روز ديرتر رسيدمى ، علاء الدين سر در جهان نهاده بود .\r\nاكنون به صد هزار حيله او را تسلى داده‌ام . اگر معاينهء او شود كه مردم سلطان بر وى اعتماد ناكرده سلاح پوشيده‌اند ، يقين كه خود را از غصه هلاك خواهد كرد . »\r\nسلطان فرمود كه « او فرزند ماست . به اينها چه حاجت باشد . » و آن جماعت كه همراه داشت به توقّف حكم كرد و خود با دو كشتى روان شد . و الماس به اين هم قناعت نكرده به عرض رسانيد كه « اين دو كشتى هم از سلاح پر است . » با اين مكابره هم سلطان آگاه نشد ، و قرآن مىخواند و مردم را مىفرمود كه سلاح از خود دور كنند . آن بيچارگان كه در ملازمت سلطان بودند و بر قتل خود متيقّن ، لاعلاج شده به دست خود اسباب اجل را مرتب داشته ، هردو كشتى را از اسلحه خالى ساختند . و چون به كنار آب [ 381 ب 
  ] نزديك رسيدند ، جميع لشكرهاى علاء الدين را مسلح و مستعد يافته ، به الماس گفتند كه « مردم ما را به توقيف مأمور ساخته اسلحهء ما را دور كردى ، لشكر علاء الدين خود مسلح و مكمل‌اند . » در جواب گفت كه « ولىنعمت علاء الدين مىترسد ، به واسطهء آنكه جمعيت او در نظر سلطان درآمده نيكوبندگى او مقبول افتد ، مردم فيلان قديم و جديد و اسباب و خزانه را تمام به نظر او درآورده . »\r\nو سلطان را چون علاء الدين و برادرش هردو داماد و برادرزادهء او بودند ، خاطرجمع بود ، چنانچه به خانهء خود آيند مىآمد . چون از كشتى برآمد ، علاء الدين با امرا به ملازمت آمده شرط زمين‌بوسى به جاى آوردند . و سلطان نزديك‌تر شد . و [ علاء الدين 
  ] در پاى سلطان افتاد . سلطان به رسم پدران مشفق ، سر او را از خاك برداشته به بوسيدن چشم و روى او سرافراز ساخت و ريش او را به دست گرفته سيلى [ ى 
  ] از سر محبّت بر وى زد و گفت : « چه گمان كرده‌اى ؟ تو را به جهت كشتن پرورده بودم ؟ هنوز بوى بول طفلى تو از جامهء من نمىرود . تو من را از پسران عزيزترى . سبب ترس چه بود كه من را روزه‌دار اين قدر راه آوردى . اين جمعيت بر گرد تو به واسطهء زر جمع شده‌اند كه اگر زر نبينند يكى در نزديك تو نباشد . » و دست علاء الدين را گرفته به جانب كشتى خاصه روان شد كه « چند خواهى ترسيد ؟\r\nخون من را آب كردى » كه در همين وقت كافر نعمتى ، محمود سالم نام كه از سامانه بود ، اوّل سه شمشيرى پىدرپى بر سلطان انداخت . از شمشير آخر سلطان زخمدار به جانب آب روان شد و گفت « اى بدبخت چه كردى ؟ » و اختيار الدين نامى تعاقب نموده به سلطان رسيد و به قتلش مبادرت نمود .\r\n\r\n\r\n","description":"","footnote":"\r\n( 1 ) . ش : حيلهء برادرزاده از حدّ داشت\r\n","page_name":" 4274 ","page_number":46},
  {"content":"\r\n\r\nسرش را كه شايستهء سرورى بود هنگام غروب آفتاب به نظر علاء الدين آورد و به حكم علاء الدين لعين بر سر نيزه كرده در كره و مانگپور گردانيدند . و جمعى از خاصان كه با جلال الدين از كشتى پا بر زمين نهاده [ بودند 
  ] سر بر زمين نهادند ، و كسى جان بيرون نبرد .\r\nآخر اين مقال آنكه چون سلطان جلال الدين را كه سلطنت از خانوادهء غياث الدين ولىنعمت به دست فروگرفته بود ، علاء الدين او را از پا درآورد ، از علاء الدين و توابع كه خاك ادبار بر فرق روزگار خود بيخته سگ از نام كافر نعمتى بكردند هر كه ديرتر به سزا رسيد برزود خلاص‌شدگان از عقوبت دنيا رشك برد . نقل عبارت صاحب [ تاريخ 
  ] فيروز شاهى كه آن وقايع را به رأى العين و صدق سخن خود را به اقسام قسم مؤكّد گردانيده ، نموده مىشود كه اگرچه آن كافر [ 382 الف 
  ] نعمتان مكابره گرو سلطان علاء الدين را چند روزى مهلت دادند ، امّا مهمل نگذاشتند و بر سر سه چهار سال نه به الفخان « 1 » فريب‌دهنده و نه نصرت خان اشارت‌كننده و نه ظفر خان فتنه‌انگيزنده بر روى زمين ماندند . و پسر سالم دوزخى كه اول تيغ انداخت بعد از يك دو سال پير شده اندامش همه ريخت ؛ و اختيار الدين كه سر آن چنان سرورى ببريد ، هرچه زودتر ديوانه شد و در وقت مردن نعره مىزد كه « سلطان جلال الدين تيغ برهنه بر دست گرفته آمده است و سر من مىبرد . » و علاء الدين را فلك مكار نيش پايى زد كه خان‌ومان او همه از دست او خراب شد . و اين روزگار مكار نابكار فرزندان او را هم از دست او بند كرد و مقرّبانش را از دستش كشانيد ؛ و از غلام پرورده و برآوردهء او پسران او را كور كرد ؛ و هم از مولازاده غلام او ، سر پسران او را برانيد و دختران او را در دست هندوان و كافر نعمتان داد . آنچه بر خانمان او گذشت در هيچ گبرستان و مغولستان و كفرستان نگذشت . تا اينجا عبارت اوست .\r\nالقصّه چون احمد حب كه از راه خسك متوجّه كره و مانگپور بود ، از عمل شنيع سلطان جلال الدين خبر شد ، مراجعت نموده به دهلى آمد و ملكه جهان به محض رنجانيدن علاء الدين قانع نشده طرح فتنه‌انگيزى ديگر كرد و ابراهيم ، پسر خرد سلطان جلال الدين را كه به واسطهء عدم تجربه - كه سلطنت به آن محتاج‌تر از هرچيز است - لياقت پادشاهى نداشت ، به حكومت برداشته . اركليخان كه از ابراهيم و پسر كلان در شجاعت امثال و اقران ممتاز بود ، از مادر و برادر آزرده‌خاطر شده مخالفت اختيار كرد و علاء الدين اين مضمون را كه :\r\n چو دشمن به دشمن شود مشتغل * تو با دوست بنشين به آرام دل \r\n\r\n\r\n","description":"","footnote":"\r\n( 1 ) . لقبى كه بعدها به الماس برادر علاء الدين داده شد .\r\n","page_name":" 4275 ","page_number":47},
  {"content":"\r\n\r\nغنيمت شمرده با وجود شكال « 1 » ، كوچ بر كوچ متوجّه دهلى شده به دست زربخش به خزاين سلطانى دراز كرده از ابر نيسانى با وجود تقاطر « 2 » و درافشانى زر به خروار و قماش به قطار مىداد و مىآمد تا رسيدن به دهلى در هر منزل نظارگيان را هم محروم نمىداشت و زر به منجنيق به ايشان مىپاشيد ؛ و از امراى جلالى بيست و هشت من طلا يافتند ، نقره خود در حساب نبود قسمت آحاد الناس .\r\nچون علاء الدين نزديك شد ، ابراهيم و ملكه را به خلاف توقّع تنها گذاشته ، درم و دينار بر ولىنعمت اختيار كردند ، ملكه مضطرب شده كس به طلب اركيخان فرستاد ؛ و جواب يافت كه « الحال كه مردم هم به علاء الدين پيوستند ، ديگر آمدن چه سود » بالضروره ابراهيم و مادر از شهر بيرون آمده خيال جدال كردند . و در اين شب بقيّهء مردم نيز جدا شده ابراهيم و عيال به قدر مقدور زر و اسب همراه گرفته به ملتان روان شد .\r\nاحمد حب و قطب الدين علوى وفادارى اختيار كرده همراه شدند ؛ و روز ديگر اشراف و اعيان دار الملك با كليد قلعه به ملازمت علاء الدين شتافتند و تهنيت جلوس گفتند ؛ و رؤوس منابر و وجوه دنانير به نام نامى علاء الدين زينت گرفت . نيكوخدمتان از سلطان علاء الدين به قدر خود نوازش يافته بر القاب سرافراز شدند .\r\nبه تاريخ نوزدهم ذيحجهء سنهء ششصد و نود و پنجم [ هجرى 
  ] الماس خان كه به الفخان خطاب يافت ، با ظفر خان و سى چهل هزار سوار به دفع اولاد سلطان جلال الدين نامزد شد .\r\nوقايع ايشان به مساعدت توفيق ، در سنوات آينده ان شاء الله تعالى به قلم آورده شود .\r\nو در اين سال حكومت مصر به دستور سال سابق بر كتبغا مقرّر شد و به وكالتش حسام الدين لاچين قيام و اقدام نمود . و در اين سال بلاى قحطى و غلا در ديار شام و مصر شيوع يافت ، و در مصر بيشتر ؛ به حدى كه به قول يافعى « 3 » در يك روز هزار و پانصد جنازه به شمار آورده و فرصت دفن و كفن نبود ، مگر اغنيا و معارف را . و خندق‌ها كنده جمعى كثير را به يكباره دفن كردند .\r\nو در همين سال توغاى گوركان كه از غازان خان روگردان شده بود و به طرف مصر فرار نموده با قريب ده هزار كس به قاهرهء مصر رسيد ؛ و مجموع به اسلام درآمدند . كتبغا مجموع ايشان را به قدر مرتبه موظف گردانيد . بعد از آن ارادهء سفر شام نمود . به تاريخ بيست و هفتم شوّال از قاهره كوچ كرده به صوب دمشق روانه شد ؛ و در بيست و پنجم ذيقعده به شام رسيد . و\r\n\r\n\r\n","description":"","footnote":"\r\n( 1 ) . ق : سكال ؛ م ، ش : بياض .\r\n( 2 ) . ق : تواتر .\r\n( 3 ) . متن : صاحب يافعى . منظور عبد الله بن اسعد يافعى ( متوفى 768 ه ) صاحب مرآة الزمان است .\r\n","page_name":" 4276 ","page_number":48},
  {"content":"\r\n\r\nمردم دمشق مقدم آن پادشاه عادل را اظهار فرح و انبساط بسيار نموده شهر را آيين بستند ؛ و در دمشق و نواحى حمص به نشاط و شكار مشغول بود ، تا آنكه هلال محرّم سنهء ششصد و نود و ششم [ هجرى 
  ] نمودار شد .\r\n\r\n","description":"","footnote":"","page_name":" 4277 ","page_number":49},
  {"content":"\r\n . \r\n","description":"","footnote":"","page_name":" 4278 ","page_number":50},
  {"content":"\r\n\r\n\r\nذكر وقايع سال ششصد و هشتاد و ششم « 1 » از رحلت خير البشر\r\n( كه موافق با سال ششصد و نود و ششم از هجرت است ) « 2 » [ 382 ب 
  ]\r\nدر اواخر سال گذشته در هنگام يرغوى جمال الدين دستجردانى ، يكى از معاندان او كه با نوروز هم دشمنى داشت ، به عرض رسانيد كه « سلطان مصر و نوروز را در مخالفت پادشاه موافقت است ، و جمال الدين از اين معنى مطّلع و شريك . » صاحب سرّ دعوى خود را با اين دليل به ثبوت رسانيد كه نوروز در اين باب قيصر « 3 » نام ايلچى به كتبغا حاكم مصر فرستاده بود و او جواب آورد . نوروز به واسطهء آنكه پنهان داشتن رفت و آمد ايلچى غير ممكن است ، به اظهار رفتن و آمدن ايلچى اقدام نموده در اخفاى مكتوبات كوشيد . و چون ايلچى بىكتابت به نظر غازان خان در آوردن صورت نداشت ، به اتفاق جمال الدين نامه‌اى مزور از زبان حاكم مصر در قلم آورده ايلچى را با كتابت مزور به نظر پادشاه درآوردند ، و جواب گرفته ، باز او را روان كردند .\r\nو چون از جمال الدين حقيقت اين حال استفسار شد ، آن بيچاره آنچه راستى بود به زبان آورد و گفت : « قبل از آنكه بايدو مدفوع شود ، امير نوروز به جهت دفع او سعى در دولت‌خواهى كرده قيصرنام شخصى را نزد ملك مصر فرستاده بود كه غازان خان و شما هر دو پادشاه مسلمان‌ايد و بايدو مخالف دين . شما از غرب و ما از شرق به دفع او پردازيم و لواى اسلام مرتفع سازيم . » و قبل از معاودت ايلچى ، خود اقبال غازانى مهم بايدو را ساخته و\r\n\r\n\r\n","description":"","footnote":"\r\n( 1 ) . م ، ش : نود و ششم .\r\n( 2 ) . م ، ش : مطلب بين ( ) را ندارد .\r\n( 3 ) . علم الدين قيصر ، غلام امير نوروز بود . - تاريخ مبارك غازانى ، ص 107 ؛ مسائل عصر ايلخانى ، ص 137 .\r\n","page_name":" 4279 ","page_number":51},
  {"content":"\r\n\r\nپرداخته بود . و چون ايلچى معاودت نمود ، مكتوبى كه با خود داشت مشتمل بر اين سخن بود .\r\nاما چون قبل از پادشاهى غازان خان نوشته بودند و تعريف و توصيف پادشاه اسلام در خور نكرده بودند ، امير نوروز صلاح در آن ديد كه مكتوبى از نو نوشته القاب همايون پادشاه بر آن افزوده به موقف عرض رساند . و چون خود را محل اعتماد زياده بر اين مىدانست ، به خاطر جمع بر اين اقدام نمود . »\r\nچون سخن جمال الدين مشتمل بر تغيير كتابت بود همين سخن مقبول ، و باقى كلماتش نامسموع افتاد . جمال الدين خود به اين جريمه و ديگر جرايم به ياسا رسيد ، اما در خاطر مبارك پادشاه اتفاق نوروز و حاكم مصر قرار يافت . غازان و دشمن امير نوروز ، خصوصا صدر الدين زنجانى كه مكر و حيلهء بسيار ممتاز داشت و شيخ محمود كه به صد شعبده‌بازى وزير بود ، به اين وادى شدند كه از اين قسم سخنان در حقّ نوروز اگر راست‌نما باشد درگير است ، در مقام تحقيق احوال قيصر ايلچى شدند .\r\nو اين قيصر را چون نوروز از حضرت پادشاه رخصت گرفته به مصر فرستاده بود ، وى بدانجا رفته آنچه جواب مشعر بر صداقت بود ، آورد . و چون نوروز در خراسان بود به آنجا رفته از نوروز جواب مكاتيب كه مشتمل بر تحريص كتبغا بود بر دولت‌خواهى پادشاه و تخويف او بر امور نامرضى حضرت غازانى گرفته به صوب مصر روان شد . چون نوروز به خراسان روان شد و از صدر جهان ايمن نبود ، صدر الدين ، پسر شيخ الاسلام هرات را كه دوست او بود به جهت حفظ الغيب و اتمام مهام او در درگاه ، در پايهء سرير اعلى گذاشت .\r\nو اين صدر الدين از غايت سادگى ، با دوستى كيفيت آمد و شد قيصر ايلچى را تقرير كرد و آن دوست معتمد فى الحال اين حكايت را به شيخ محمود گفته دست‌آويزى دشمنان را پيدا شد ؛ و همان لحظه در بندگى پادشاه معروض شد كه « آمد و شد ايلچيان نوروزى به مصر از حد گذشت و اينك معتمد نوروز ، صدر الدين شيخ الاسلام بر اين معنى مطلع است . »\r\nچون او را به حضور طلبيدند ، صدر الدين آنچه واقع بود از رفت و آمد ايلچى ، به عرض رسانيد . و استمالت بسيار يافته حكم شد كه او به بغداد رفته ، اگر قيصر كه از خراسان به مصر روان است هنوز از بغداد نگذشته باشد ، آورده ، حقيقت را به موقف عرض رسانند . و او ايلغار نموده هشت روزه به بغداد رفت . چون قيصر به بغداد نرسيده بود ، مراجعت نموده در قريهء چمچال « 1 » كرمانشاه به وى رسيد و حقيقت را به عرض رسانيد .\r\nو رايات جلال روانهء بغداد شد ، و بعد از دريافت زيارت امام موسى كاظم ، صلوات اللّه\r\n\r\n\r\n","description":"","footnote":"\r\n( 1 ) . ش : چمچه مال . چمچال مأخوذ از چبمچال مغولى به معنى بريده و قطع شده .\r\n","page_name":" 4280 ","page_number":52},
  {"content":"\r\n\r\nعليه و امام حنيفه ، عزيمت مراجعت نمود . و روز پنج‌شنبه هجدهم جمادى الاول سنهء ششصد و نود و ششم [ هجرى 
  ] ولادت شهزاده اولجاى قتلغ « 1 » بود . و چون قيصر به بغداد رسيد ، به خاطر جمع به خانهء او آمد و شيخ‌زاده از آمدن قيصر ، صدر الدين ، وزير برادرش را آگاه ساخته ، ايشان را حلوايى كه آلوده به بيهوش‌دارو بود ، به شيخ‌زاده فرستادند [ 383 الف 
  ] كه در كاسهء مهمان كند . و چون حلوا بخوردند ، قيصر و رفيقان بيهوش شده ، در آن وقت به صدر الدين و قطب جهان خبر كرد ، و ايشان شش مكتوب مزور از زبان نوروز بر برادرش حاجى نارين « 2 » بر همين مضمون نوشتند و به هر وسيله كه توانستند در كيسه‌اى كه سپاهيان نان « 3 » دايم به خود همراه مىداشتند و حاجى نورين نيز با خود داشت ، نهادند . و فى الحال قيصر و جامه‌دان قطب الدين « 4 » ، برادر صدر جهان ، در شهر وان « 5 » به نظر اشرف درآوردند .\r\nچون از قيصر تحقيق رفت ، آنچه راستى بود بر زبان آورد و از كتابات مزور چيزى نداشت . بعد از تفتيش جامه‌دان كتابات ظاهر شد . صدر الدين و قطب الدين به اتفاق ، عرض نمودند كه خط منشى نوروز ، حاجى رمضان است و كار از اين و از آن گذشته . قيصر را به زخم چماق هلاك كردند و شيخ‌زاده به دوستى نوروز كشته شد و تمامت نوروزيان ( به بد روزى كه روز نوى بود « 6 » ) گرفتار شدند .\r\nو در غرّهء جمادى الآخر پسر نوروز ، بوقا ، و ساتلمش « 7 » و پسرش قتلغ ، هر سه به ياسا رسيدند و در خانقين يارغوى حاجى ، برادر نوروز و كمال كوچك پرسيدند . هيچ گناهى ثابت نشد . تا آنكه كاغذ مزور از كيسهء حاجى بيرون آمد . وى حيران و خيره ماند . پس حكم قتل هر دو صادر شد ، و لگزى ، برادر حاجى نيز به قتل رسيده ؛ يكبارگى نوروزيان مستأصل شدند .\r\nو يرليغ به جهت ممالك محروسه به اخبار عصيان نوروز رفت و حكم شد كه متعلقان و منسوبان او را هرجا كه يابند ، بگيرند . و هورقوداق و سوتاى به دفع نوروز مأمور شدند ؛ و پولادقيا نيز حسب الحكم به هورقوداق پيوست ؛ و امير قتلغشاه نيز به اين خدمت مأمور شده به جانب خراسان روانه شد . و چون به حدود دامغان رسيد ، هورقوداق و همراهان ، شحنگان نوروز را كه در رى و ورامين و خوار « 8 » و سمنان و بسطام بودند ، كشته بودند . چون به اسفراين رسيدند ، پسران طغاتيمور و الغو نيز با ايشان همراه شدند .\r\nو در آن روزها دانشمند نام امير هزارهء نوروز به ايلى درآمده ، اسباب استيصال نوروز\r\n\r\n\r\n","description":"","footnote":"\r\n( 1 ) . متن : قوتلوق .\r\n( 2 ) . تاريخ مبارك غازانى : نارين . متن : نورين\r\n( 3 ) . م : لفظ « نان » ندارد .\r\n( 4 ) . ش : جامه‌دان و قطب الدين .\r\n( 5 ) . شهر و قلعه‌اى در نواحى تفليس - ياقوت ؛ رشيد الدين ، تاريخ مبارك غازانى : ابان .\r\n( 6 ) . از اضافات « م » است .\r\n( 7 ) . ق : بالب اسلمش .\r\n( 8 ) . شهرى بزرگ از توابع رى .\r\n","page_name":" 4281 ","page_number":53},
  {"content":"\r\n\r\nمهيّا و آماده شد . چون از نيشابور گذشتند ، دانشمند مذكور كه در منقلاى قتلغشاه بود ، به نوروز رسيد . و نوروز كه فيروز جنگ بود ، شكست خورده ، گريزان شد . با آنكه عدد مردم دانشمند اندك بودند ، خانه و خزانهء او به دست خصمان افتاد ؛ هورقوداق و پسران توقداق متعاقب رسيدند و تعاقب كردند . و نوروز ، شب به ميان گله‌هاى اسبان خود رسيده در ميان گله فرود آمد و در پس ديوارها و شكست‌ها كمين كرده ، نيم شب كه لشكر هورقوداق رسيد .\r\nنوروز چون شير زخم خورده از كمين بيرون آمد و جمعى كثير را بر خاك انداخت . اما چون مدت دولتش به‌سر آمده بود ، شجاعت سودى نكرده باز شكست خورده گريزان شد .\r\nچون به ديوار بست هرات رسيد ، ملك فخر الدين كرت « 1 » او را به شهر دعوت كرد . نوروز متفكر شد . او را گفتند « 2 » كه « قول ملوك كرت را اعتماد نشايد ، و اين معنى آزموده شده » .\r\nچون اجل نوروز رسيده بود ، سخن ناصحان مشفق را قبول نكرد « 3 » و به سخن بىوفاى ملك فخر الدين به شهر درآمد . و قتلغشاه و امرا متعاقب رسيدند و شهر را در ميان گرفته ، دو سه جنگ انداختند . اما نوروز در مقام مدافعه شده فتح ميسر نشد . اما ملك فخر الدين خاك بىمروتى بر فرق بيخت و شرم از ديده شسته ، نوروز را گرفته به خصمان داد .\r\nو تفصيل اين سخن آنكه نوروز به اعتماد نيكى [ اى 
  ] كه با ملك فخر الدين در ايام پدرش ، ملك شمس الدين كرده بود ، به قلعه درآمد ؛ چه ، ملك شمس الدين به واسطهء بىاعتمادى و ناحفاظى ملك شمس الدين هفت سال او را [ در قلعهء خيسار 
  ] مقيّد داشت . و چون نوروز به آنجا رسيد در مقام شفاعت شد . شمس الدين گفت : اين پسر به غايت بىباك و سفّاك است و چون با پدر وفا نكرد ، با تو هم نكند . نوروز قبول نكرد و الحاح نمود . ملك گفت : به آن شرط او را آزاد مىكنم كه امير نوشته دهد كه هر كار بد كه از او سر زند ، امير جواب دهد . نوروز به اين شرط او را از حبس نجات داد .\r\nو چون نوروز به قلعه درآمد ، بعد از چند روز حاجى رمضان كه صاحب مشورت نوروز بود ، آثار غدر و مكر فخر الدين را فهميده ، به نوروز گفت كه صلاح در آن است كه ملك فخر الدين را گرفته محبوس سازيم و خود به ضبط قلعه به خاطر جمع مشغول شويم و بعد از معاودت خصم ، او را رها كنيم . نوروز اين سخن را قبول نكرد و گفت كه ما با شخصى كه نيكى كرده و ما را پناه داده چگونه بدى كنيم ؟\r\nسرهنگى « 4 » استراق سمع كرده اين سخن را به ملك فخر الدين رسانيد . ملك خود بهانه\r\n\r\n\r\n","description":"","footnote":"\r\n( 1 ) . م : كرد .\r\n( 2 ) . جامع التواريخ : امراى او بابكر و ساربان و سدوم گفتند - ج 2 ، ص 1278 .\r\n( 3 ) . جامع التواريخ : نوروز گفت سه روزه نماز فرايض از من فوت شده ، مىخواهم كه به قضا بگزارم . - همان .\r\n( 4 ) . جامع التواريخ : سرهنگى سگزى .\r\n","page_name":" 4282 ","page_number":54},
  {"content":"\r\n\r\nطلب بود . در مقام گرفتن نوروز شد [ 383 ب 
  ] و با مردم گفت عاقبت اين شهر را غازان خان مىسوزاند و خانمان چندين ساله ويران مىشود . به خاطرم چنان مىرسد كه نوروز را گرفته به قتلغشاه بسپاريم و خط امان گرفته ، اين فتنه را كوتاه سازيم . « 1 » ايشان نيز به اين معنى هم‌داستان شده ، ملك نزد نوروز آمد و گفت : در اين شهر اقسام مردم هستند و همه محل اعتمادند . « 2 » بنده را دغدغه پيدا شده كه مبادا كسى دروازه بر روى مخالفان بگشايد . اگر ضبط دروازه‌ها به ملازمان خاصهء امير متعلق باشد بهتر است .\r\nنوروز اين سخن را حمل بر كمال يك جهتى كرد و مردم خود را به ضبط دروازه‌ها متفرق ساخت . چون او را زياده از چهارده نفر نماند ، ملك به مرد شهر حكم كرد كه در هرجا كه مردم نوروز بود گرفتند ، و خود به بالاى حصار در وقتى كه نوروز به دفع خصم مشغول تيراندازى بود برآمده ، اتفاقا زه كمان نوروز در آن حال گسيخت . و نوروز در بستن زه كمان شده ، امّا امان نيافت . ملك و توابع هجوم آورده او را گرفته مضبوط ساخته . نوروز به ملك گفت كه من را بر تو حقوق است . اگر ملاحظهء آن نمىكنى و البته در قتل من سعى مىكنى ، پس اسب بوز و شمشير خاصهء من را به من ده ، بر اين فوج به اين كثرت ، برهنه تاخته بكشم يا كشته شوم . ملك گفت كه اسب و شمشير در دست و زير پاى تو را ممكن نيست . « 3 »\r\nو سر حاجى رمضان را ( كه وكيل نوروز بود ) « 4 » بريده به دست معتمدى نزد امير قتلغشاه فرستاد و خبر گرفتن نوروز و طلب امان‌نامه پيغام كرد . امير قتلغشاه به موجب مدعاى او امان‌نامه نوشته ، درون فرستاد . و او نوروز را بيرون فرستاد . چون به حضور قتلغشاه رسيد ، پرسيد كه چرا چنين كردى ؟ در جواب به همين كلمه اكتفا كرد : « يرغوى من را غازان خان مىتواند پرسيد ، نه شما . » و ديگر مطلقا سخن نكرد . امير قتلغشاه او را از ميان دو نيم زده سر او را به درگاه فرستاد ، و امرا و برادرانش كه در قلعه بودند ، همه كشته شدند . « 5 » ( چرخ از اين بسيار كردست و كند ) « 6 » .\r\n\r\n\r\n","description":"","footnote":"\r\n( 1 ) . خواجه رشيد الدين مىنويسد امير قتلغشاه « شيخ الاسلام جام را كه ملازم امير بود و ملك فخر الدين داماد او ، فرمود تا نامه‌اى پيش ملك نوشت كه مىبايد كه اين كار را تدبير كنى ، و الّا شهر هرات و تمامت ملك خراسان در سر اين قضيه رود . . . » - جامع التواريخ ، همان .\r\n( 2 ) . احتمالا بايد « محلّ اعتماد ، نه » صحيح باشد .\r\n( 3 ) . جامع التواريخ : ملك گفت من بعد اسب و شمشير در زير ران و قبضهء ديگران بينى .\r\n( 4 ) . از اضافات « ق » است .\r\n( 5 ) . و چند سال بر در باب نوبى بر سر چوب بود . - جامع التواريخ ، پيشين ، ص 1281 . وصّاف او را « ابو مسلّم ثانى » مىنامد . - ص 271 . منوچهر مرتضوى ، سرنوشت غم‌انگيز امير نوروز را يك « تراژدى » تمام عيار در رديف تراژدىهاى تاريخ ايران مانند داستان حسنك و سرانجام آلتونتاش خوارزمشاه و سرنوشت خواجه رشيد الدين فضل اللّه و ميرزا تقى خان اميركبير به شمار آورده است . - مسائل عصر ايلخانى ، پانوشت ص 137 .\r\n( 6 ) . مطلب بين ( ) در « ق » نيست .\r\n","page_name":" 4283 ","page_number":55},
  {"content":"\r\n\r\nو اين احوال در بيست و دويم شوال سنهء ششصد و نود و ششم [ هجرى 
  ] بود . و رايات جلال غازان خان به جانب تبريز كوچ كرد . بيست و چهارم ذيقعدهء سنهء مذكور به تبريز رسيد و ديگر روز بالتو و پسرش را در بند به ياسا رسانيدند . و در ذيحجه امير قتلغشاه از راه خراسان مظفر و منصور به اردو رسيده سيور غاميشى يافت .\r\nو در اين سال كتبغا ، حاكم مصر و شام ، از شام متوجه ديار مصر شده حكومت شام را به غلام خود سيف الدين اغورلوچاولى تنويض فرمود . و چون چند منزل به طرف مصر روانه شد لاچين « 1 » منصورى كه نايب و وكيل او بود ، با جميع امرا بر خلع كتبغا متفق شده ، اما دفعة به گرفتن او جرأت نكرده ، اول ابتدا به گرفتن دو كس از امراى معتبر او كرد و بعد از قتل ايشان قصد كتبغا كردند و بر سر اردوى خاصه روان شدند . بعضى از غلامان به مدافعه برخاسته چندانكه كتبغا را مجال شده بر اسب جمامه « 2 » نام سوار شده و به طرف دمشق گريخت و با چهار پنج نفر از نزديكان خويش به شام رسيده فى الحال اغورلو ، حاكم شام كه غلام كتبغا بود مردم خود را جمع كرده مردم لاچين منصورى را از شام بيرون كرد . و لاچين منصورى كه كتبغا را بر وى حقوق بسيار بود و او را از كشش خلاص كرده بود ، بر اين فعل قيام نمود و جميع اسباب سلطنت از خزانه و لشكر را به تصرف خود درآورد و خود را « ملك منصور حسام الدين » ملقب كرد و به جانب مصر متوجه شد ، و مملكت مصر را به تصرف درآورد و خطبهء سلطنت او را در آن ولايت خواند .\r\nچون كتبغا در دمشق درآمد و امرا را به جهت تحقيق احوال لاچين و رفع او - اگر ميسر مىشود - تعيين نمود . و چون به مصر رسيدند خبر درآمدن لاچين به مصر و اقتدار او به ايشان رسيد . رفتن خود را بىفايده يافته به دمشق مراجعت كردند . جماعتى از امرا كه با لاچين اتفاق داشتند به نواحى دمشق رسيده به شهر درنيامدند و در ميدان بيرون شهر افتاده امراى شام را از سلطنت ملك لاچين سخن گفته . ايشان را تخويف و ترغيب به مطاوعت كردند و جمعى كثير از امراى شام به ايشان ملحق شدند . و ملك كتبغا به غايت خايف شده در قلعهء دمشق در مقام حفظ نفس شده با جمعى از امرا كه هنوز با وى متفق بودند گفت كه من سلطنت را به لاچين مسلم داشته به او پيغام مىفرستم و تا آمدن جواب در اين قلعه خود را نگاه مىدارم .\r\nچون امرا اين سخن شنيدند ، ايشان نيز نااميد شده با لاچين هم‌زبان شدند . و بشارت اين خبر ( مسرّت‌اثر ) « 3 » به ملك لاچين به مصر فرستادند . [ 384 الف 
  ] به تاريخ شهر صفر سنهء « 4 » مذكور ملك كتبغا را در قلعهء دمشق محاصره كردند .\r\n\r\n\r\n","description":"","footnote":"\r\n( 1 ) . ش : لاچين .\r\n( 2 ) . ش . حمامه .\r\n( 3 ) . م : ندارد .\r\n( 4 ) . م : در شهر صفر اين سال .\r\n","page_name":" 4284 ","page_number":56},
  {"content":"\r\n\r\nو هم در اين سال خطبه به نام ملك منصور در جامع دمشق خوانده شد . و يكى از امراى لاچين كه جاعان « 1 » نام داشت ، كتبغا به درون قلعه طلب كرده به او گفت كه من ترك سلطنت كرده‌ام و متابعت لاچين را قبول دارم . بدانچه حكم لاچين شود عمل خواهم كرد . و جاعان به مصر جهت اين سخن روان شد . بعد از آن مردم شهر و امراى لاچين را استمالت كرده سلطنت بر لاچين قرار يافت و مردم شهر به كاروبار خود مشغول شدند . و مردم از اطاعت كتبغا بىآنكه حركت مذبوحى كند روگردان شدند . و چون غلام كتبغا ، اغورلو ، كه حاكم شام بود يكبارگى از وى مأيوس شد ، او نيز بيرون آمده با امراى لاچين متفق شده گفت كه حكومت شام را در وقت كتبغا به سعى لاچين به من داده‌اند و كار كتبغا تمام شد .\r\nو جاعان از مصر معاودت نموده با جميع معارف و قضات و اعيان شام به درون قلعه نزد كتبغا رفتند . و بعد از قيل‌وقال بسيار كتبغا سوگندان غلاظ و شداد ياد نمود كه « مادام العمر بر اطاعت لاچين ثابت‌قدم باشد و حكومت قلعهء سرخدار از قبل لاچين به وى مفوض باشد . » و در بيست و هفتم شهر ربيع الاول سنهء ششصد و نود و ششم با صد سوار از خواص و اهل و عيال « 2 » به جانب سرخدار متوجه شد . و مدت حكومت كتبغا در مصر و شام دو سال دوازده روز امتداد داشت . بعد از آن كه دو سال پادشاه صاحب خطبه بود ، از كم‌همتى به طريق آحاد الناس ، احكام لاچين را گردن نهاده به هر خدمت كه فرمان مىشد اقدام مىنمود . و اين از عجايب امور است كه بعد از قتل لاچين هم داخل نوكران حكام مصر و شام بود . با آنكه امراى مصر و شام چون لاچين را به قتل آوردند به تعيين پادشاه متحير بودند . هيچ كس را نام كتبغا از بىوجودى به نظر نيامد ، و او را نيز اين اراده به خاطر خطور نكرد . و كتبغا در حكومت ولايت حمات كه به نيابت ملوك مصر داشت وفات يافت .\r\nو ابتداى حكومت ملك منصور لاچين روز جمعه دهم صفر سنهء ششصد و نود و ششم بود .\r\nو لاچين از غلامان ملك منصور قلاوون « 3 » و به تربيت او داخل امراى شام شد و به حكومت دمشق رسيد . با آنكه سنقراشقر بر قلاوون خروج كرده قلعهء دمشق را با لاچين گرفته ، خود را به ملك كامل ملقّب گردانيد ، بعد از آنكه ملك سنقر از علم الدين سنجر شكست يافت ، لاچين را از محبس خلاصى داده ، و لاچين در مصر بود تا آنكه ديگرباره به حكم ملك منصور قلاوون به حكومت دمشق سرافراز شد و يازده سال حاكم دمشق بود . تا آنكه ملك اشرف پادشاه مصر شد ، او را عزل كرده حبس نموده و بعد از مدتى مطلق العنان شد ، و دفعهء ديگر او را با بعضى ديگر از امرا كه ملك كامل اشقر كه در شام ياغى شده بود و ركن الدين طقصو كه دختر او در\r\n\r\n\r\n","description":"","footnote":"\r\n( 1 ) . ش : جاغان .\r\n( 2 ) . ش : ايل و عيال .\r\n( 3 ) . م ، ش : قلاووز .\r\n","page_name":" 4285 ","page_number":57},
  {"content":"\r\n\r\nخانهء لاچين بود ، از آن جمله بود كه ملك اشرف محبوس ساخت و آن جماعت را به قتل آورد .\r\nو چون نوبت لاچين رسيد ، او را به زير تيغ كشيدند . آغاز زارى نمود . به ملك اشرف گفت كه بنده را گناهى نيست . بعد از آنكه خويش ركن الدين طقصو كشته شد ، دخترش را من طلاق دادم . و زمين بوسيده چاپلوسى بسيار نمود . ملك اشرف را رحم آمده او را آزار كرد و منصب سلاحدارى « 1 » به وى مفوّض شد . و چون قوت گرفت با امير بايدو بر قتل اشرف اقدام نمود و در زاويهء اختفا قرار گرفت . تا آنكه كتبغا او را حمايت كرده از نهانخانه بيرون آمده و نايب كتبغا را به طريقى كه مذكور شد ، معزول ساخته بالإستقلال متصدى سلطنت مصر و شام شد و تمام امراى مصر و شام را به شرط آنكه : از ايشان يكى را بر ديگرى نگزيند ، و او نيز به طريق يكى از ايشان بوده در معظّمات امور سلطنت به وقوف و مشورت ايشان شروع نكند و زمام اختيار امور ملك و مال را به دست غلامان و مماليك خود به طريق حكام سابق ندهد با ملك منصور لاچين بيعت كردند و از طريق استحكام عهود و مواثيق ، قبول شرط را به سوگندان مغلظه ياد كردند .\r\nو سيف الدين نامى از امرا برخاسته گفت : مىترسم كه چون لاچين مستقل شود ، جميع شروط را فراموش كرده ، صغير را بر كبير ترجيح داده زمام اختيار خود را به منگو تيمور ، غلام خود دهد و بدين واسطه فتنه‌ها شود .\r\nلاچين ديگرباره بر عهود خود اظهار ثبات قدمى به تأكيد نمود . اما بالاخره آنچه سيف الدين گفته بود همچنان شد . القصه چون ملك منصور لاچين خاطر از عهود و پيمان امرا جمع كرد ، امارت قاهره را به پسرش جاشنگير كه در زمان كتبغا محبوس بود داد و در ابتداى سلطنت با خواص و عوام به نيكوترين وجه سلوك كرد [ 384 ب 
  ] و به جميع مهمات سلطنت به نفس خود بازمىرسيد و نمىگذاشت كه از قوى بر ضعيف حيف و تعدى واقع شود . بدين جهت سپاهى و رعيت از وى راضى بودند . تا آنكه در منتصف ذيقعدهء سنهء ششصد و نود و شش [ هجرى 
  ] قراسنقر را كه نايب خاص او بود گرفت و وكالت خود را بلامشاركت غيرى به منگو تيمور تفويض نمود .\r\nاول امرى كه ظاهر امرا از ملك منصور گران آمد همين بود . و هم در آن ايام به چوگان‌بازى مشغول شد . در اثناى چوگان از اسب افتاد و استخوان پهلو و دستش شكست ، و مدتى بر بستر ناتوانى افتاد . و در اين مدت منگو تيمور به قطع و فصل امور سلطنت\r\n\r\n\r\n","description":"","footnote":"\r\n( 1 ) . م ، ش : صلاح‌دارى .\r\n","page_name":" 4286 ","page_number":58},
  {"content":"\r\n\r\nمىپرداخت . تتمهء احوال او در سنوات آينده به جاى خويش گفته شود إن شاء اللّه تعالى . « 1 »\r\nو در اين سال حكومت اكثر بلاد هند بر علاء الدين مقرر بود - چنان كه مذكور شد . هم در ابتداى سلطنت دفع اولاد سلطان جلال الدين لازم دانسته برادر خود را به دفع او نامزد كرد .\r\nايشان چون به ملتان رسيدند و شهر را محاصره كردند ، كار بر اولاد جلال الدين تنگ شد . به واسطهء مخالفت امرا كه در درون با ايشان بودند ، به صلح راضى شده شيخ ركن الدين را كه شيخ الاسلام بود ، واسطه كرده نزد الفخان فرستادند و طلب امان كردند . و شيخ مذكور با عهدنامهء موافق مدعاى ايشان به قلعه معاودت نمود و ابواب قلعه بر روى الفخان گشوده شد . و پسران سلطان جلال الدين به رفاقت شيخ مذكور بيرون آمده الفخان را ديدند . و الفخان ايشان را در روز اول تعظيم و تكريم نمود و در نواحى سراپردهء خود جاى داد و مسرعان به ايصال اين خبر در دهلى فرستاد .\r\nو سلطان علاء الدين به غايت خوشحال شده گفت كه تمام ملك جلال الدين بر علاء الدين مسلم شده مطلقا منازعى نماند . و الفخان و ظفر خان ، پسران سلطان جلال الدين را به همراه خود در دهلى آوردند كه نصرت خان در دهلى رسيده هر دو پسر جلال الدين و الغو داماد و احمد حب را ميل كشيدند و حرم‌هاى ايشان را از ايشان جدا كرده ، پسران سلطان را در حصارها بسى موقوف كردند و احمد حب را در حرم‌هاى سلطان و ملكه جهان به دهلى آوردند . و وزارت علاء الدين به نصرت خان مفوض شد .\r\nو در اين سال فوجى از لشكر مغول از آب سند گذشته ، الفخان با جمعى كثير به دفع آنها نامزد شد . بين الجانبين محاربه‌اى صعب روى نمود . و الفخان با فتح و ظفر بازگشت و مغولان شكست فاحش يافتند . الفخان به اتفاق برادر به دفع امرايى كه با سلطان جلال الدين بىوفايى كرده بودند و به طمع مزخرفات دنيوى ، دنيا و آخرت را به باد داده مشغولى نموده ، تمام ايشان را مقيد و محبوس نموده بعد از اخذ اموال هر كدام به عقوبتى از ميل كشيدن و محبوس ابد بودن و كشته شدن سزاى عمل خود يافتند . غير از سه كس از امراى سلطان جلال الدين كه در آن وقت از سلطان جلال الدين قبول زر و انعام نكرده ، هيچ‌كس از امراى جلال الدين از آن مهلكه جان نبرد و بنياد آن حرام‌خواران يكبارگى برافتاد و موجب عبرت عالميان شد . و به واسطهء توفيق فتح پسران جلال الدين و شكست دادن مغول ، شوكت و حشمت علاء الدين در خاطرها قرار گرفت و ملوك اطراف از وى حساب مىگرفتند .\r\nو در اين سال حكومت ولايت ختاى به دستور سال گذشته بر تيمور قاآن مسلم بود و\r\n\r\n\r\n","description":"","footnote":"\r\n( 1 ) . م : تتمهء احوال آيد ان شاء اللّه تعالى .\r\n","page_name":" 4287 ","page_number":59},
  {"content":"\r\n\r\nحكومت ولايت تنگقوت بر شهزاده اننده كه عم‌زادهء او بود ، مقرر و مفوض شد ، و در تمام تركستان قايدو مطلق العنان بود و دارايى ماوراء النهر بر دوآ خان « 1 » پسر براق خان به حكم قايدو مفوض بود . وى فوجى از لشكر خود را به تاخت و تاراج هندوستان روانه كرد و ايشان از آب سند گذشته با الفخان جنگ كرده شكست يافتند . و دوآ خان در سال ششصد و نود و هفت پسر خويش ، قتلغ خواجه را به تلافى اين شكست نامزد كرد . و كيفيت مصاف او با علاء الدين در موقع خويش بيان كرده شود إن شاء اللّه تعالى .\r\nو در بعضى از الوس جوجى كه حكومت خوارزم و دشت قپچاق و ارس به ايشان متعلق بود ، پايان ولد قونچى حاكم بود و تاقباى « 2 » ولد آورده ولد جوجى خان ولد چنگيز خان است .\r\n\r\n\r\n","description":"","footnote":"\r\n( 1 ) . ش : دواق خان .\r\n( 2 ) . م . تاقياى .\r\n","page_name":" 4288 ","page_number":60},
  {"content":"\r\n\r\n\r\nذكر وقايع سال ششصد و هشتاد و هفتم از رحلت « 1 » خير البشر « 2 »\r\nدر منتصف محرم ، غازان خان لباس قديم چنگيز خان را تغيير داده به طريق مسلمانان به اتفاق جميع امرا دستار بست « 3 » و در عادت ابواب البرّ بيشتر از پيشتر سعى كرد . اكثر اوقات به نفس خود بر سر عمارت مىرفت . و چون احوال گرجيان را مختل نشان مىدادند ، امير قتلغشاه را به خدمت گرجستان تعيين نموده رايات همايون به طرف باكو « 4 » نهضت فرمود .\r\nو قتل صدر الدين زنجانى و وزارت يافتن خواجه سعد الدين از وقايع اين سال است . تفصيل اين مجمل آنكه بعد از آنكه صدر الدين به هر حيله كه دانست و توانست امير نوروز را [ 385 الف 
  ] مدفوع ساخت ، در ضبط ملك و مال پرداخت و مرتبه به مرتبه كار او در ترقى بود . تا آنكه به انعام آل تمغا سرافراز شد و به واسطهء حسدى كه مركوز خاطر او بود ، به هر كه غازان خان عنايتى اظهار مىكرد در مقام دفع او مىشد ، چون امير قتلغشاه به واسطهء حسن سلوك خدمات پسنديده از اقران امتياز يافت ، با وى در مقام غدر شده بر عابر رشيد طبيب نيز كه راه سخن گفتن بر غازان خان « 5 » پيدا كرده مترصد خدمات كلى بود حسد برده در مقام آن شد كه هر دو را نزد غازان خان معيوب سازد .\r\n\r\n\r\n","description":"","footnote":"\r\n( 1 ) . ق : ششصد و نود و هفتم از هجرت ؛ م ، ش : ششصد و نود و هشت از رحلت .\r\n( 2 ) . ق : عليه و آله التحيه من الملك الأكبر .\r\n( 3 ) . رسميت و تجديد حيات واقعى اسلام از دورهء ايلخانى غازان خان شروع مىشود . محققان تاريخ مغول دورهء ايلخانى را به دو دورهء مجزا تقسيم مىكنند كه دورهء اول تا آغاز سلطنت غازان خان طول مىكشد ؛ و دورهء دوم از آغاز سلطنت غازان شروع مىشود . غازان خان پس از ملبس شدن به لباس تقوا ، به لغو مرابحات در معاملات و ابطال ربا فرمان داد .\r\n( 4 ) . هر سه نسخه : ناكو .\r\n( 5 ) . ق : بر وعاء آن خان .\r\n","page_name":" 4289 ","page_number":61},
  {"content":"\r\n\r\nچون امير قتلغشاه از گرجستان معاودت نمود ، ميانهء او و صدر الدين كه به حسب ظاهر دوستى بود ، اندك مناقشه بر سر اموال گرجستان در سر ديوان روى نمود ( صدر الدين متوهم شده در خلوتى به غازان خان عرض كرد كه گماشتگان قتلغشاه گرجستان ويران كرده‌اند .\r\n[ قتلغشاه 
  ] روزى از ) « 1 » صدر الدين پرسيد كه هيچ دانسته كه غيبت من در حضور پادشاه كه كرده كه خاطر پادشاه از من متغيّر است ؟ صدر الدين در جواب او گفت كه رشيد طبيب ؛ چه ، به غير از وى در اين ايام كسى را راه امثال اين سخن نزد پادشاه ندارد .\r\nو چون قتلغشاه با رشيد ملاقات كرد و اظهار شكايت كرد ، خواجه رشيد سوگندان ياد كرد و به او گفت اين سخن را چه كسى به شما گفته . اگر با بنده مواجهه شود تا صدق و كذب هر يك معلوم گردد خوب ، و الا بنده به عرض غازان خان مىرسانم كه تحقيق اين سخن نموده شود .\r\nدر شكارگاه خواجه رشيد اين سخن را به عرض غازان خان رسانيد . پادشاه امير قتلغشاه را طلب نمود . از وى پرسيد كه اين سخن را كه به تو گفت ؟ گفت : صدر الدين . پادشاه چون بر حيلهء صدر الدين مطلع شد ، برآشفت و گفت :\r\n خوى بد بر طبيعتى كه نشست * نرود تا به وقت مرگ از دست \r\nطبيعت صدر الدين بر حيله و مكر مجبور و ترك اين فعل او را نامقدور است . تا آنكه سيد قطب الدين شيرازى و معين الدين خراسانى در مجلس پادشاه زانو زده خيانت او را در امور ملك و مال عرضه داشتند ، فرمان به حبس و قيد او رفت . وى را با برادرش به موكلان سپردند .\r\nو حكم شد كه يارغوى صدر الدين پرسيده شود . و صدر الدين در اين وقت يارغو ، جواب‌هاى دليرانه مىگفت « 2 » و اصلا خوف و وحشت به خود راه نداده و اگر مجال سخن مىيافت به لطايف الحيل خود را خلاص مىكرد . اما چون اجل موعود رسيده بود ، او را فصاحت و بلاغت يارى نداد . حكم شد كه قتلغشاه ، صدر الدين را به ياسا رساند . و امير قتلغشاه به دست خود او را به دو نيم زد . يكى گفت :\r\n« اى كشته ، كه را كشتى ؟ كامروز تو را كشتند . »\r\nو ديگرى به قتلغشاه گفت :\r\n« تا چه كند با تو دگر روزگار »\r\nپس برادر صدر الدين ، قطب الدين و قوام الملك را بعد از آنكه رايات جلال معاودت به تبريز\r\n\r\n\r\n","description":"","footnote":"\r\n( 1 ) . مطلب بين ( ) از اضافات « ق » است .\r\n( 2 ) . « و او بىتحاشى جواب‌هاى مسكت مىگفت و با يارغوچيان محابا نمىكرد . . . » - جامع التواريخ ، ج 2 ، ص 1284 .\r\n","page_name":" 4290 ","page_number":62},
  {"content":"\r\n\r\nكرد ، بر دروازهء تبريز « 1 » به قتل رسانيدند . « 2 »\r\nو در [ دهم 
  ] شوال اين سال عوام فتنه‌انگيزان تبريز هجوم نموده به تخريب كليسايى چند كه در تبريز باقى مانده بود اقدام نمودند . پادشاه را اين معنى در غضب آورد . به سياست ايشان حكم كرد . و هر كه به دست افتاد كشته شد .\r\nو در پنج‌شنبه سيم ذيحجهء سنهء مذكور از دار الملك تبريز به قشلاق اوجان كوچ كرده ، امير نورين را به جهت محافظت دربند به جانب اران فرستاد و منصب جليل القدر وزارت به خواجه سعد الدين مفوض شد .\r\nو در اين سال ملك منصور لاچين ، حاكم مصر و شام كه مدّتى به واسطهء از اسب افتادن ، صاحب فراش بود ، صحّت يافت . در هشتم صفر سوار شده ، مردم مصر از سپاهى و رعيّت بسيار خوشحال شدند و نذورات و صدقات به مستحقّان رسانيدند . و ملك منصور سپاهى مرتب ساخته و به فتح بلاد سيس و غيره به طرف شام نامزد كرد و امير علم الدين سنجر سردار آن لشكر بود . و ايشان تل حمدون « 3 » و تل باشر « 4 » را فتح كردند و به قلعهء مرعش « 5 » رسيدند و آن قلعه را در ميان گرفتند ، و به وقت محاصره سنگى بر پاى سنجر رسيده از سوارى بازماند ، و اكثر امرا و لشكريان در وقت محاصره زخمى شده ، فتح ميسر نشد . اما تمام اين ولايت را تاراج كرده بازگشتند . و به واسطهء فتح تل حمدون در مصر چند روز شاديانه زدند .\r\nو هم در اين سال اسباب رنجش امراى ملك منصور دست به هم داده خاطرها بر قتلش قرار گرفت . و تفصيل اين اجمال آنكه چون منگو تيمور به خلاف شرط ، نايب و وزير شد ، اظهار كاردانى و كفايت نموده به عرض ملك منصور رسانيد كه در جمع ولايت مصر توفير بسيار است . جمعى به تحقيق اين سخن مشغول شده جمعى از نو بر آن ولايت بستند و به اعتقاد خود توفير تمام پيدا كرده نسخه‌اى به منگو تيمور سپردند . و منگو تيمور حال را منظور داشته و اقطاعات فرامين علوفهء امرا و سپاهيان را موافق اين جمع نوشت و به مهر ملك منصور لاچين رسانيد [ 385 ب 
  ] و به تاريخ دهم رجب سنهء ششصد و نود و هفت [ هجرى 
  ] فرامين را بر سر ديوان آورد . ابتدا به سپاهيان يكسر و مماليك سلطان نمود و به هركس مثالى كه به نام او بود داده وى را ديگر مجال سخنى نداد . و آن كس خواهىنخواهى آن كاغذ را بيرون آورد و از\r\n\r\n\r\n","description":"","footnote":"\r\n( 1 ) . « در دروازهء ورجونهء [ - ورجى - ويجويه 
  ] تبريز به ياسا رسانيدند » پيشين ، ص 1285 .\r\n( 2 ) . خواند مير تاريخ قتل صدر جهان را « روز يكشنبه دوّم رجب سال ششصد و نود و نه » قيد كرده . ولى مرحوم زرياب خويى در تلخيص و تحرير مجدّد متن روضة الصفا ، به استناد قول خواجه رشيد ( جامع التواريخ ، چاپ مسكو ، 3 / 327 ) و صاحب تاريخ وصّاف ( ص 346 ) ، روز يكشنبه بيست و دوّم رجب را قبول دارد .\r\n( 3 ) . م ، ش : پل حمدون .\r\n( 4 ) . هر سه نسخه : تل ناشر .\r\n( 5 ) . « ق » : مرعيش . شهرى در ثغور ميان شام و بلاد روم .\r\n","page_name":" 4291 ","page_number":63},
  {"content":"\r\n\r\nبيم درشت‌خويى منگو تيمور ديگرباره احوال خود را به وى نگفت .\r\nو در سنوات گذشته مقرر كرده بود كه حاصل ولايت مصر به بيست و چهار قسمت شود .\r\nچهار حصّه صرف ما يحتاج پادشاه از مأكول و مشروب ؛ و ده حصه نصيب امرا ؛ و ده حصه رسد به سپاهيان يكسر و ساير مماليك و نوكران . و در اين سال منگو تيمور اراده نمود كه ده حصه صرف امرا و جميع لشكريان نمايد و چهارده حصّه به سركار خاصهء سلطان ضبط نمايد .\r\nبدين جهت فتنه و شورش به پا شد . و براى امراى مصر كه بىتقريب بر قتل حكام اقدام مىنمودند ، بهانه پيدا شد . امثله و احكام امرا را منگو تيمور جرئت نكرد كه خود به امرا رساند .\r\nبه عرض ملك منصور رسانيد كه ملك در حضور خود اين نوشته‌ها را به امرا دهد . ملك لاچين امرا را طلبيده به هر يكى نوشته داد و ايشان به طرف و حسب ظاهر قبول كردند . اما آثار كراهت در بشرهء ايشان ظاهر و هويدا شد .\r\nو چون امرا بيرون رفتند ، ملك لاچين به خاطر رسانيد كه چيزى چند بر اقطاعات امرا بيفزايد . منگو تيمور به عرض رسانيد كه هرگاه راه اين پيدا شد ، كار بسيار مشكل مىشود و هرچه افزوده مىشود باز طلب امرا به جاى خود است . و ملك را از سر اين خيال گذرانيد و اسباب قتل خود و ملك مهيّا گردانيد .\r\nروز ديگر كه منگو تيمور بر سر ديوان رفت ، سپاهيان و ساير مماليك كه نصف علوفه سابق كه به ايشان نرسيده بود ، امثلهء خود را انداختند كه « به واسطهء معيشت تنگى مىكشيم . » وزير صاحب‌تدبير با ايشان بنياد درشتى كرد و به حبس و ضرب و اخذ سلاح ايشان حكم كرد .\r\nو بعضى محبوس و جمعى مضروب مراجعت نمودند . چون اين خبر به ملك منصور رسيد ، با وزير عتاب بسيار كرد و در اطلاق محبوسان حكم كرد . اما چيزى بر علوفهء ايشان نيفزود .\r\nو هم در اين سال سيف الدين حمدان را با لشكرى بسيار و جميع امراى شام را به شام فرستاد كه در محافظت آن حدود از سپاه غازانى به تقصيرى از خود راضى نشوند « 1 » و هميشه آماده و مهياى جنگ باشند .\r\nو اما احوال حاكم هندوستان در اين سال بر اين نهج است كه در اوايل اين سال سلطان علاء الدين ، الفخان و نصرت خان را با ديگر امرا و لشكر بىاندازه بر سر ولايت گجرات فرستاد . كرن‌راى حاكم گجرات طاقت مقاومت نياورده به ديوگير گريخت و زنان و دختران و خزانه و فيلان او به دست لشكر دهلى افتاد ، و تمام ولايت گجرات را خراب كرده بت سومنات كه بعد از شكستن سلطان محمود سومنات اول را معبود هندوان بود به دهلى\r\n\r\n\r\n","description":"","footnote":"\r\n( 1 ) . م : تقصيرى نكنند .\r\n","page_name":" 4292 ","page_number":64},
  {"content":"\r\n\r\nفرستادند . و نصرت خان ، كمبايت را تاراج كرد . كافور كه آخر به ملك نايب لقب يافته بود ، در كمبايت در دست نصرت خان افتاد و به نظر علاء الدين درآمد .\r\nو چون از تاراج جميع ولايت گجرات پرداختند ، مراجعت نموده در راه به واسطهء ضبط غنايم تمام لشكريان را تعذيب نموده آنچه ظاهر مىشد ، مىگرفتند و ديگر مىخواستند . و كار بر لشكريان مشكل شده با يكديگر اتفاق كرده قصد قتل الفخان كردند ، و جمعى از امراى نومسلمان كه امير محمد شه از آن جمله بود ، بر سر خيمهء الفخان روانه شدند . برادر نصرت خان را بر در خيمه كشته ، خواهرزادهء علاء الدين كه در خيمهء نصرت خان در خواب بود به گمان الفخان كشتند . و الفخان از پس خيمه بيرون رفته جانى بيرون برد . و نصرت خان خبر شده با جمعيت خود بر سر ياغيان روان شد . ايشان را هزيمت داده ، محمد شه و جمعى كثير از مغولان به قلعهء زنتنبور « 1 » پناه بردند . الفخان ونصرت خان ترك تحقيق غنايم كرده به دهلى آمدند . و زنان مغولان كه در دهلى بودند ، در سفر ياغى شده بودند ، به انواع فضايح مبتلا شدند ، و پاى طفلان ايشان را گرفته بر سر مادران مىزدند تا هر دو هلاك مىشدند .\r\nو در اواخر اين سال ، قتلغ خواجه ولد دو آخان پسر براق كه حاكم ماوراء النهر بود ، قريب به دويست هزار كس به قصد تسخير دهلى از آب سند گذرانيد و مطلقا به تاخت و تاراج التفات نكرد و كوچ بر كوچ به عزم رزم سلطانى مىآمد . و اين خبر در دهلى باعث اضطراب مردم شد . چه ، تا غايت لشكرى چنين ، قصد تسخير دهلى نكرده بود . مردم اطراف و نواحى به قلعهء دهلى درآمده و جمعيت بسيار در دهلى شد . و سلطان علاء الدين با جمعيت بسيار و فيلان مستعد كارزار از شهر بيرون شد و آمادهء قتال و جدال گرديد . و چون تلاقى فريقين شد ، ظفر خان كه از جمله شجعان و مبارزان نامدار بود ، مواجههء خود را از پيش برداشته ، در تعاقب ابرام [ 386 الف 
  ] از حد برد . تا آنكه مغولان او را با اندك جمعيت ادراك كرده به يك عطف عنان مردم او را متفرّق ساخته او را شكارىوار در ميان گرفتند .\r\nو الفخان با ظفر خان دشمنى قديم داشت . خود را از مدد و تعاقب معاف نمود . مغولان ارادهء تسخير او نموده به سخنان ملايم از وعدهء نيكويى با او زياده بر آنچه علاء الدين با او كرده در مقام فريب وى شدند . و او به هيچ وجه قبول نكرده چندان زد و خورد كرد كه كشته\r\n\r\n\r\n","description":"","footnote":"\r\n( 1 ) . در متن حاضر در مواضع مختلف به اشكال گونه‌گون : رنتبور ، رنتبهور ، رينتبور ، و زينبور آمده است . تصحيح بر اساس لغتنامهء دهخدا . زنتبور نام قلعه‌اى است در هندوستان ؛ اما در كتاب اكبرنامه ( ج 2 ، پانوشت صفحهء 335 ) ، ضمن بحث درباره تلفظ صحيح اين واژه ، آمده است كه « نام اين قلعه پيش از اين حسب تحقيق جناب بلخمن صاحب ، رنتهنبور نوشته آمد ، اما از اينجا معلوم مىشود كه رنتهپور است زيراكه مىگويد كه رن نام كوچه‌اى است سركوب آن قلعه ؛ پس قلعه اسفل آن كوه واقع است ، لهذا رنتهپور مىگويند ، يعنى شهرى كه ته كون‌رن است . »\r\n","page_name":" 4293 ","page_number":65},
  {"content":"\r\n\r\nشد . و فيلان كه در فوج ظفر خان بود اكثر زخمى شده فيلبانان كشته شدند . و آن جنگ به شب كشيد . مغولان چون از دستبرد ظفر خان حساب برده چشم‌شان ترسيده بود ، عزم معاودت جزم نموده ، ده گروه در شب بازگشتند ، و صباح بيست گروه و بعد از آن بيست و پنج كروه مىرفتند تا به ولايت خود رسيدند و هيچ‌جا توقف نكردند .\r\nو سلطان علاء الدين از اين فتح نامدار بسيار خوشحال شد و فتح‌نامه‌ها به اطراف و جوانب ولايت خود فرستاد . و كشته شدن ظفر خان را چون از وى ناايمن بود از جمله فتوحات خود شمرد و به فراغ بال بر چهار بالش استقلال تكيه زد . و دو سال بعد از اين نيز به عيش و عشرت مشغول بود و از هيچ طرف منازعى نداشت . و در سنهء ششصد و نود و نه [ هجرى 
  ] به تسخير قلعهء زنتنبور متوجه شد . و اين سخن به جاى خود مذكور خواهد شد ، ان شاء اللّه تعالى وحده العزيز .\r\nو حكومت ولايت ختا به دستور سابق به تيمور قاآن مقرّر بود و حاكم ماوراء النهر دوآخان پسر براق ؛ فرمانفرما و حاكم تركستان قايدو ؛ و امراى اكثر الوس جوجى خان ، لوصاى بود . و تتمهء احوال ايشان در سنوات آينده مذكور خواهد شد ان شاء اللّه تعالى .\r\n\r\n","description":"","footnote":"","page_name":" 4294 ","page_number":66},
  {"content":"\r\n\r\n\r\nذكر وقايع سال ششصد و هشتاد و هشت از رحلت خير البشر « 1 »\r\nبه تاريخ دويم محرم اين سال در حدود همدان ، پادشاه ممالك ايران ، غازان خان نزول اجلال نمود و از آنجا از راه كردستان به ولايت واسط درآمد . در راه اخبار ياغيگرى سولاميش از طرف [ روم 
  ] « 2 » متواتر و متعاقب مىرسيد .\r\nبيان اين سخن آنكه چون بالتو به ياسا رسيد ، امارت روم به امرا باينچار « 3 » و بوچقور و دوقوز تيمور قرار يافت ، و سولاميش ، خود امير الأمراى لشكر روم بود ، و سلطان مسعود سلجوقى را كه نام سلطنت روم داشت به نوكرى بالتو معزول گردانيد و نام سلطنت بر برادرزادهء او ، علاء الدين كيقباد ولد فرامرز اطلاق شد و به اتفاق امرا به روم رفت . و چون طرف به واسطهء كثرت برف و سرما مسدود شده بود احوال اردوى بزرگ به اراجيف به عنوان دگرگونى در روم مذكور شد .\r\nسولاميش كه در اصل خاطر صافى نداشت « 4 » با جمعى از لشكريان اتفاق كرده ، باينچار و بوچقور را كشت و مخالفت آغاز كرده ، از رنود و اوباش بىقياس كه چنين روزها را مترصّد و آماده مىباشند ، بر وى جمع شده عدد لشكر او به پنجاه هزار رسيد . و مردم شام بيست هزار سوار به كمكش رفتند .\r\nو اين اخبار چون به تحقيق پيوست قتلغشاه را غازان خان با امير چوپان و [ امير 
  ] سوتاى آقتاچى به دفع وى فرستاد و دوازدهم جمادى الأول سنهء مذكور روان ساخت . در حوالى\r\n\r\n\r\n","description":"","footnote":"\r\n( 1 ) . « ق » : كه موافق سال ششصد و نود و هشت از هجرت آن سرور است . عليه و آله التحية من الملك الأكبر .\r\n( 2 ) . جامع التواريخ ، ج 2 ، ص 1286 .\r\n( 3 ) . هر سه نسخه : باسحار .\r\n( 4 ) . م ، ش : خاطر منافى نداشت .\r\n","page_name":" 4295 ","page_number":67},
  {"content":"\r\n\r\nآذربايجان « 1 » تلاقى فريقين دست داد ، و در بيست و چهارم رجب سولاميش شكست فاحش يافت و به طرف شام گريخت و ديگر امرا كه با وى متفق شده ، اسير پنجهء تقدير شدند و مقيد و مغلول شده به درگاه غازانى آوردند . و رايات جلال پادشاه اسلام در آن وقت از واسط كوچ كرده به بغداد رسيده بود ، به تقريبى كه در احوال ملوك مصر مذكور خواهد شد .\r\nجمعى از امراى معتبر مصريان كه از لاچين دل‌گران شده بودند ، روى به درگاه غازان خان نهاده در اين وقت به ملازمت رسيدند و به انواع تشريفات نوازش يافتند و زبان به تعهد رفع حاكم مصر گشودند . و مقارن اين حال خبر قتل لاچين حاكم مصر رسيد . نوآمدگان از آن آمدن پشيمان شدند . امّا سودى نداشت . و يكى از ايشان بورلا « 2 » نام فرار نموده ، تنها ، جان تنگ بيرون برد . و غازان خان از بغداد كوچ كرده به طرف اوجان « 3 » روان شد و در آنجا شهزاده خربنده « 4 » از طرف خراسان رسيد و برادران به ديدار يكديگر مستبشر شدند . بعد از قوريلتاى ، امراى عاصى روم را به قتل رسانيد و شهزاده را طوى داده « 5 » به محافظت خراسان فرستادند .\r\nو در اين سال سولاميش را از روم گرفتار بياوردند . و به حكم غازان خان در ميدان تبريز به هيئت شنيع به قتل آوردند و جثهء او را سوختند [ و به باد دادند 
  ] .\r\nو ملك منصور لاچين ، حاكم مصر و شام در آخر سال گذشته لشكرى به حدود شام - چنان كه مذكور شد - تعيين نموده بود كه در اتفاق قپچاق حاكم مصر به محافظت آن ولايت قيام نمايد . چون اين لشكر و لشكر شام به هم ملحق شدند و خبر توجه افواج غازانى به طرف حلب شنيدند ، [ 386 ب 
  ] به اتفاق در چهاردهم محرم سنهء ششصد و نود و هشت [ هجرى 
  ] به آن طرف كوچ كردند . و در اثناى راه امرى كه باعث تفرقهء لشكر بود روى نمود . و آن اين است كه ملك منصور نوشته [ اى 
  ] به قپچاق ، حاكم شام نوشت كه مشتمل بر قيد و بند چند كس از امراى لشكر بود . و امرا اين معنى را فهميده هر كه توانست گريخت . مابقى نزد قپچاق آمده طلب امان نمودند . وى ايشان را امان داده بر طبق سخن خود سوگند خورد و در اين باب عرضه داشتى به ملك منصور لاچين فرستاد . ملك را بر خاطر گران آمد و به امرا نوشت كه اگر توانيد قپچاق را بگيريد . قپچاق اين معنى را به فراست دريافت . با جمعى كثير اتفاق كرده\r\n\r\n\r\n","description":"","footnote":"\r\n( 1 ) . م : آذربيجان .\r\n( 2 ) . جامع التواريخ : بولان . تاريخ مبارك غازانى : بولار .\r\n( 3 ) . ق ، م : انكان ؛ ش : امكان . مطابق جامع التواريخ تصحيح شد .\r\n( 4 ) . ق : اننده ؛ م : رده ؟ ؟ ؟ ؛ ش : زبيده .\r\n( 5 ) . به تصريح خواجه رشيد الدين ، غازان خان مجلس طوى براى خود ترتيب داد نه به خاطر خربنده . وى مىنويسد : « . . .\r\nپادشاه اسلام كرامون خاتون دختر قتلغتمور پسر اباتاى نويان را در تحت نكاح آورد و به شصت تومان عوّال مهر بريد و زفاف ساخت . » - جامع التواريخ ، ج 2 ، ص 1289 .\r\n","page_name":" 4296 ","page_number":68},
  {"content":"\r\n\r\nپناه به درگاه غازان خان بردند . و هنوز جا گرم نكرده بودند كه خبر قتل لاچين شنيدند .\r\nو حكايت كشته شدن لاچين ، حاكم مصر و شام بر اين نهج است كه به واسطهء افعال ملك تيمور ، وزير ملك منصور تمام امرا و لشكريان آزرده‌خاطر شده ، و چون خلاف جمع شروط كه در وقت بيعت كرده بودند از ملك منصور به فعل آمد ، امرا نيز بر خلاف او اتفاق كردند و در دهم شهر ربيع الآخر در وقتى كه لاچين مشغول شطرنج بازى مىبود ، گرجى نامى از امرا كه از مقرّبان او بود بر قتلش اقدام نمود . بعد از قتل ملك منصور ، منگو تيمور را نيز به قتل رسانيدند و سلطنت بر محمد ناصر الدين بن قلاوون قرار گرفت كه كتبغا او را از سلطنت معزول كرده بود و در آن وقت در قلعهء كرك مىبود اتفاق كرده كس به طلب او فرستادند و نيابت و وزارت را به سيف الدين طغچى مقرّر داشتند .\r\nو اين واقعه در دهم ربيع الآخر اين سال روى نمود . و روز ديگر طغچى سوار شده به در خانه‌اى كه نشيمن پادشاه بود رفت و تمام امرا جمع شده به دستور معهود سلاطين طعام كشيدند و مجلس به آخر رسيد ؛ چنان كه گوييا پادشاه حاضر است .\r\nو سه روز بعد از اين ، لشكرى كه به جانب شام رفته بودند ، معاودت نموده همگى در شهر مصر فرود آمدند و جمعى از امراى معتبر در آن لشكر بودند ؛ مثل بدر الدين بيكتاش و امير سلاح و غير ذلك . و امرايى كه در شهر بودند ، به استقبال بدر الدين رفته صورت واقعه را با او در ميان نهادند و اظهار عدم رضا بر قتل لاچين نمودند و اسباب قتل گرجى آماده داشتند . روز ديگر در وقت دخول بلد بدر الدين بيكتاش ، طغچى كه از مواضعهء امرا آگاه نبود ، سوار شده به استقبال بيكتاش آمد . بعد از ملاقات ، بيكتاش فرصت غنيمت دانسته پرسيد كه هر بار كه از لشكر و خدمت آمده مىشد ملك منصور لاچين به استقبال كردن مردم لشكر را سرافراز مىساخت . در اين مرتبه معلوم نيست كه چه گناه از مردم اين لشكر سر زده كه ملك لاچين به استقبال نيامده . طغچى گفت كه مگر شما قضيهء ملك را نشنيده‌ايد ؟ ملك كشته شده . بيكتاش گفت كه اين كار كه كرده ؟ آن مردم كه در قتل طغچى با مردم بيكتاش متفق بودند گفتند كه طغچى و گرجى بر اين فعل منكر اقدام نمودند .\r\nبيكتاش بنياد عتاب كرد و گفت كه بد رسمى در مصر پيدا شده كه هرگاه مسلمانان را اميرى بالإستقلال پيدا شود مجهولى فتنه‌انگيزى نموده او را به قتل مىرساند . طغچى چون اين سخن بشنيد هلاك خود را به رأى العين مشاهده نمود . خواست كه شايد با جان بيرون رود . اسب خود را به عزيمت فرار برانگيخت . و بيكتاش جماعت خود را آماده كردهء همين كار كرده بود . او را در ميان گرفته به قتل آوردند و متوجه قلعه شدند . و گرجى كه در قلعه بود ، چون از اين واقعه آگاه شد با دو هزار سوار سلاح‌دار آمادهء قتال شد . و تمامى لشكر مصر با بيكتاش اتفاق نموده\r\n\r\n","description":"","footnote":"","page_name":" 4297 ","page_number":69},
  {"content":"\r\n\r\nاو را منهزم كردند و در وقت فرار به قتلش آوردند و سزاى كفران نعمت به هرچه زودتر به وى رسانيدند . و قاصدان به تعجيل طلب ملك ناصر محمد بن قلاوون فرستادند . به تاريخ [ ؟ 
  ] جمادى الآخر ملك ناصر به قاهره رسيد . كرت ديگر قدم بر مسند سلطنت نهاد در اين وقت ملك ناصر چهارده ساله بود و بعد از فراغ از مجلس عيش ، وزارت و نيابت به سيف الدين سالار قرار گرفت و جميع امرا به تشريفات فاخره نوازش يافتند و هر يك بر سر شغل و عمل خود رفتند .\r\nو چون امراى مصر كه پناه به غازان خان برده بودند ، هميشه او را به تسخير ولايت شام تحريص مىكردند و خبر توجه غازان خان به آن طرف اشتهار يافت ، ملك ناصر استعداد سپاه نموده در بيست و هشتم ذيحجهء سنهء مذكوره به جانب شام روانه شد . و محاربهء ايشان با غازان خان در سال آينده روى نمود ، چنان كه مذكور خواهد شد ان شاء تعالى .\r\nو در اين سال دوآخان ، پسر براق خان كه به حكم قايدو حاكم ماوراء النهر بود با لشكرى قصد سرحد تيمور قاآن نمود كه حاكم ختا بود . جمعى از مشاهير شاهزادگان ختاى كه در سرحد بودند از اين معنى غافل و به عيش و عشرت خود مشغول بودند كه لشكر بيگانه به يك بار رسيده مجال ترتيب جنگ ميسر نشد و كورگوزكورگان ، [ 387 الف 
  ] داماد تيمور قاآن بر سر راه خصم واقع شده بودند . بالضروره به مدافعه برخاسته . چون عدد لشكريانش اندك بود طاقت مقاومت نياورده شكست يافت و در وقت فرار به دست لشكريان دوآ گرفتار شد . دوآ چون چنين فتحى نمود بدانچه ممكن بود تاخت و تاراج نموده معاودت نمود .\r\nو چون اين خبر به قاآن رسيد ، امرا و شاهزادگان گريخته به لشكر ملحق شدند . گريختگان همه گناهكار شده محبوس شدند ، و عمّ قاآن ، كوكچو ، كه او نيز از گريختگان بود چندگاه از خجالت حاضر نمىشد . تا آنكه قاآن پسر خود را فرستاده او را تسلى كرده آورد . و در وقت مراجعت دوآ ، شهزادگان يوبوقور و اولوس‌بوقا و امير دوردقه « 1 » كه در عهد قوبيلاى قاآن گريخته به قايدو پيوسته بودند و قايدو ايشان را همراه او كرده بود ، از دوآ برگشته ، با دوازده هزار مرد به خدمت قاآن رفتند . قاآن چون از آمدن ايشان خبردار شد ، بنابر بىاعتمادى و ناحفاظى كه به ايشان داشت جمعى كثير را فرستاد تا اولوس بوقا را در حدود قراقروم توقف نمودند و به رخصت كوچ كردند ، به شرط آنكه آهسته‌آهسته حركت كنند . و امير دوردقه كه يك بار ديگر در وقت قوبيلاى قاآن از سوار قايدو جدا شده آمده بود ، باز فرار نموده معاتب شد و حكم شد كه او را به قتل رسانند كه از قوبيلاى قاآن ترسيده فرار نموده . . . « 2 » و تا آنكه\r\n\r\n\r\n","description":"","footnote":"\r\n( 1 ) . هر سه نسخه : امير دوروكه .\r\n( 2 ) . جاى دو سه كلمه در هر سه نسخه بياض است .\r\n","page_name":" 4298 ","page_number":70},
  {"content":"\r\n\r\nبودم « 1 » هرگز به جنگ لشكر قاآن سوار نشدم ، و اكنون كه تيمور قاآن پادشاه شد مجال فرار يافته با زياده بر آن لشكر كه برده بودم جدا گرديدم و آمدم به سبب آنكه كوچ دهم ؛ اگر من را سيور غاميشى دهند با همين لشكر و جمعى كه به كمك تعيين شود از عقب دوآ رفته سزاى آنچه كرده به وى بازرسانم و يمكن كه كورگوز را خلاص كرده بياورم .\r\nچون اين سخن را عرضه داشت ، در مقام شفاعت گناه او شده او را به اين خدمت تعيين كردند . و يوبوقور را كه چندان گناهى نداشت ، نوازش كرده او نيز به اين خدمت مأمور شده با لشكرى عظيم بر سر دوآ روان شدند . و الوس بوقا كه آهسته‌آهسته مىآمد قراقروم را غارت كرده گذشت ، و اين معنى باعث زيادتى رنجش خاطر قاآن شد . اگرچه به شفاعت امرا از خون او درگذشت ، امّا حكم شد كه مادام العمر با هيچ لشكر سوار نشود و هميشه در ملازمت باشد .\r\nدوآ چون فتحى چنين كرده بود به خاطر جمع آهسته‌آهسته مىراند و گاهى كوچ و گاهى مقام كرده در انديشه بود كه جمعى از خود جدا كرده در سر ولايت اننده كه قراخوجه و آن حدود باشد فرستد ، و به اين نيّت لشكر را از يكديگر جدا كرده از آب بزرگى كه پيش داشت ارادهء عبور داشت ، كه يكباره لشكر قاآن رسيد . لشكرش را بزدند « 2 » و بسيارى كشته شده و بسيارى غرقه شدند . دوآ به هزيمت رفته ، دامادش به دست افتاد . امرا مظفر و منصور مراجعت نمودند .\r\nقاآن ايشان را نوازش بسيار نمود . و كسان دوآ نزد امراى قاآن آمده گفتند كه كورگوز نزد ما و داماد ما نزد شماست . شما او را بفرستيد كه ما كورگوز را آزاد كنيم . و از نزد كورگوز هم كس آمده خبر آورد كه « سلامتى هست ، اما نوكر نيست ، جمعى از نوكران بيايند كه به همراهى روان شويم . » داماد دوآ مطلق العنان شد . و چون فرستادگان قاآن به طلب كورگوز رسيدند ، كورگوز قبل از وصول ايشان كشته شده بود ؛ به بهانهء حلول اجل طبيعى « 3 » ! و قاآن در مقام دفع دوآ شده صد تومان لشكر به دفع دوآ و قايدو نامزد كرد و آن لشكر با استعداد به مهابت در سنهء ششصد و نود و هفت [ هجرى 
  ] همچنانكه مذكور مىشود با قايدو و دوآ محاربه نمودند .\r\nو در اين سال ميانهء بايان ولد قونچى « 4 » كه سلطنت نصف الوس جوجى خان به او مفوّض بود و پسر عمّ كويلك « 5 » ، ولد تيمور بوقا منازعه شده ، كويلك به مدد قايدو و دوآ بر بايان ظفر يافت و بايان به توقتاى كه حاكم باقى الوس جوجى خان بود پناه برده كمك طلبيد . توقتاى تغافل كرده گفت كه كس نزد قايدو و دوآ مىفرستم كه كويلك را نزد من فرستد . و كس\r\n\r\n\r\n","description":"","footnote":"\r\n( 1 ) . مطالب آتى از زبان امير دوردقه نقل مىشود .\r\n( 2 ) . م : بردند .\r\n( 3 ) . جامع التواريخ : بهانه آوردند كه ما او را پيش قايدو فرستاديم و او در راه وفات يافت . - ص 957 .\r\n( 4 ) . اين واژه در هر سه نسخه بدون نقطه‌گذارى ضبط شده است .\r\n( 5 ) . هر سه نسخه : كوملك .\r\n","page_name":" 4299 ","page_number":71},
  {"content":"\r\n\r\nفرستاده ، اما فايده نكرد . و بايان چون از وى نااميد شد ، خود به آنچه مقدورش بود جمعيت كرده با كويلك و لشكر قايدو و دوآ هيجده جنگ كرده ، در شش جنگ به نفس خود حاضر شد و اكثر اوقات مغلوب بود . اما بعضى از ولايات خود را متصرف شده لشكرش به واسطهء تردّدات بسيار و كم‌ولايتى ، اكثر پياده و پريشان‌حال شدند . اما همچنان با حضمان قوى در منازعت مىبود و مكررا به غازان خان كس مىفرستاد كه چون دوآ اكثر اوقات به ولايت غازان خان تعرّض مىرساند ، اگر از آن طرف پادشاه و از اين طرف ما به دفع او بپردازيم ، خوب است . و ايلچيان جواب و تحف يافته بازگشتند . [ 387 ب 
  ] و چون غازان خان به دفع پادشاه مصر و شام مشغول بود ، مجال كمك نماند .\r\nو در اين سال سيمه « 1 » ديو ، حاكم كشمير شد . او اول از امرا بوده و چون لجمى ديو كه پيشتر حاكم كشمير بود فوت كرد ، همهء امرا او را به سلطنت برداشتند . و مدت حكومت او چهارده سال و نيم بود . قبل از زمان او در كشمير چنان رسم بود كه اگر از زنى فسقى ظاهر مىشد ، در عوض پدر او را محبوس ساخته جرمانه مىگرفتند . مطربه‌اى در وقت مناسب از راجه التماس نمود كه اين بدعت را بر طرف ساخت . اين رأى در اوايل حكومت به غايت اطوار نيك داشت .\r\nآخرها بعضى از اشرار مصاحب او شدند و اطوار او را چنان زبون ساختند كه مردم به جان رسيدند و بسيارى از امرا اتفاق نموده راجه را به قتل آوردند و برادرش شه ديو را هرچند قابل نبود ، به حكومت برداشتند .\r\n\r\n\r\n","description":"","footnote":"\r\n( 1 ) . ش : سليمه .\r\n","page_name":" 4300 ","page_number":72},
  {"content":"\r\n\r\n\r\nذكر وقايع سال ششصد و هشتاد و نهم « 1 » از رحلت خير البشر\r\nدر اين سال غازان خان عزيمت يورش مصر و شام مصمم كرده به آن طرف كوچ كرد . و نورين آقا را به حكومت ارّان فرستاد . و امير قتلغشاه را مقدّمهء لشكر ساخته ، دوازدهم ربيع الأول از فرات عبور كرد و كوچ بر كوچ تا حدود حمات « 2 » ، آنجا چون لشكريان را غافل يافت يك روزه آوازه انداخت كه ياغى رسيد و به نفس نفيس سوار شده به ترتيب لشكر مشغول شد . چون لشكر مرتّب شد ، معاودت نموده به لشكريان گفت كه هنوز ياغى دور است .\r\nچون غافل بوديد و غنيم نزديك مىرسيد شما را خبردار گردانيدم كه بعد از اين مهيّاى قتال و جدال بايد بود . « 3 »\r\nقراولان خبر رسانيدند كه ملك ناصر محمد بن قلاوون با تمام لشكر مصر و شام به همان منزل كه در عهد منگو تيمور فرود آمده بودند ، فرود آمده جاى خوب به جهت جنگ اختيار نموده‌اند . مصلحت غازانى به جهت ابطال تعبيهء ايشان به طرف يسار قرار گرفت و از سه فرسنگى شهر حمص سه روزه آب برداشته مىخواستند كه از قفاى مصريان از راه بيابان درآيند . مصريان را از اين افعال گمان مراجعت لشكر غازان خان يقين شده از مقام خود كوچ كرده بر سر اردوهاى خود روانه شدند .\r\n\r\n\r\n","description":"","footnote":"\r\n( 1 ) . ق : ششصد و نود و نه هجرى ؛ م ، ش : سال هفتصدم از رحلت .\r\n( 2 ) . متن : حمادقيه . تصحيح بر اساس متن تاريخ مبارك غازانى ، ص 126 .\r\n( 3 ) . بنا به تصريح خواجه رشيد الدين ، اين مطالب را خطاب به سپاه مغول ، امير چوپان اعلام داشت . - جامع التواريخ ، 1291 .\r\n","page_name":" 4301 ","page_number":73},
  {"content":"\r\n\r\nو چون پادشاه اسلام از قرب وصول دشمن خبر شد ، به ترتيب افواج اقدام نمود « 1 » و به نفس نفيس خود در قلب توقف نمود و امير قتلغشاه كه در ميمنه بود به حكم غازانى كوركا زده ، مصريان خيال كردند كه غازان خان خود آنجاست . اكثر مردم كارى ايشان بر قتلغشاه حمله برده گروهى انبوه از خيل قتلغشاه به قتل رسانيدند ، و امير قتلغشاه با اندك مايه مردم به قول ملحق شد . و مصريان به طريق جنگ منگو تيمور ، عيسى مهنّا « 2 » را با پنج هزار سوار بر كمين نشانيده بودند كه از عقب لشكر درآيند . و كوربوقا از طرف غازان به اين خدمت مأمور بوده .\r\nچون عيسى حمله‌آور شد ، كوربوقا از مكمن خود ، مردم او را متفرّق گردانيد .\r\nو چون قتلغشاه بر فوج خاصه ملحق شد ، غازان خان خود مباشر امر حرب شد . « 3 » آنچه از لوازم شجاعت باشد و از چنان پادشاهى سزاوار ، به فعل آورده لشكريان را به پياده شدن امر كرد . و در پيادگى تيرباران كردند . سپاه مصر شكست يافته ، غازانيان ايشان را به تأنّى و احتياط تعاقب كردند و به يك فرسخى حمص نزول نمودند . و مردم شهر و قلعهء حمص به ايلى درآمدند و خزانهء ملك مصر و غنايم آن لشكر را پادشاه اسلام بر امرا و لشكريان قسمت كرده و ايلچيان به رسانيدن خبر فتح به اطراف و اكناف عالم فرستاد . و بر عزم دمشق كوچ كرد ، و در ششم ربيع الآخر شهر دمشق به ايلى درآمده طلب شحنه كردند . قتلغ قيا به شحنگى نوشته گشت .\r\nو نهم ماه ظاهر دمشق محل نزول رايات جلال شد و صدور و اعيان و اكابر شهر در ملازمت آمده . از ايشان پرسيد كه « من كيستم ؟ » ايشان بعد از مراسم زمين بوسى به عرض رسانيدند كه « پادشاه غازان خان بن ارغون خان بن اباقا خان بن هلاگو خان بن تولوى خان بن جهانگير چنگيز خان » بعد از آن پرسيد كه « ملك ناصر را پدر كيست ؟ » گفتند : الفى . گفت : پدر الفى كدام است ؟ مصريان چون او غلامى بود و حقيقت پدر او معلوم نبود ، خاموش و متحيّر ماندند ، و معلوم شد كه استحقاق سلطنت كه راست .\r\nدر دوازدهم شهر مذكور سوار شده به تماشاى سواد دمشق مشغول شد . شهرى در كمال صفا به نظر درآمد . به واسطهء محافظت ، هفت دروازه را بسته ، يك دروازهء باب توما « 4 » را به محافظان معتمد سپرده « 5 » و امارت آنجا را به قپچاق داد كه سابقا به حكم ملك منصور لاچين حاكم شام بود و از وى گريخته نزد غازان خان آمده بود . و امرا چون هنوز قلعهء دمشق به\r\n\r\n\r\n","description":"","footnote":"\r\n( 1 ) . غازان خان پيش از هرچيز « دو ركعت نماز به نياز با تمامت لشكر بگزاردند و برنشست . . . » - پيشين ، 1292 .\r\n( 2 ) . م ، ش : عيسى محتار .\r\n( 3 ) . تاريخ مبارك غازانى : « . . . و پادشاه اسلام را از وادى ايمن آوازى شد كه لا تخف ، نجوت من القوم الظالمين . . . » - ص 127 .\r\n( 4 ) . قريه‌اى از اعمال دمشق .\r\n( 5 ) . تا « لشكريان در باغستان نگردند و خرابى نكنند . » - جامع ، ص 1294 .\r\n","page_name":" 4302 ","page_number":74},
  {"content":"\r\n\r\nتصرف درنيامده بود ، به عرض رسانيدند كه شهر را تاراج مىبايد كرد . و در اين باب متفق شده ، پادشاه اسلام مطلقا تجويز نكرد و جمعى را كه به بهانهء [ 388 الف 
  ] بريدن چوب به جهت منجنيق به باغات رفته از آنجا خود را در شهر انداخته بودند ، به ياسا رسانيد .\r\nو در بيست و نهم ، امير مولاى كه هزيمتيان را تعاقب نموده بود ، مراجعت كرد . چون هوا به غايت گرم شده بود ، التفات به قلعهء دمشق نكرده مراجعت نكردند . و قتلغشاه و امير چوپان را به جهت محافظت آنجا گذاشته تا چون بهار شود ، مراجعت كنند . و امراى مصر و شام كه هر يك به خدمتى آمده بودند به خدمتى معيّن كرد و رايات غازانى در آخر جمادى الأول از آب فرات عبور نموده به اغروق همايون پيوست . و در حدود سنجار ايلچيان كرمان خبر طغيان حاكم كرمان رسانيدند . و در يازدهم جمادى الأول به موصل نزول شد . در اين منزل امير مولاى از دمشق رسيد و به عرض رسانيد كه « قپچاق و امراى مصر و شام كه به ايلى درآمده بودند ، مخالفت نموده ، با اهل قلعه متفق شده‌اند . » و قتلغشاه نيز بعد از آنكه ملازمت نموده ، همين عذر گفت .\r\nو در غرّهء شعبان ، اردوى بزرگ از دجله گذشته ، امير نورين و امراى ارّان به حدود دربند زنگى به شرف بندگى رسيدند . و در رمضان ، مراغه محل اجلال شد . و روز ديگر به تماشاى رصد رفتند و جميع دقايق آن را به يك پرسيدن فهميده ، خاطرنشان حاضران نمودند . و از آنجا كوچ كرده در ذيحجّهء سال مذكور به دار الملك تبريز رسيد . و تبريزيان شكرها كردند .\r\nو بناى حصار هرات به حكم ملك فخر الدين از حوادث اين سال است .\r\nو چون ملك ناصر ، حاكم مصر و شام شكست خورد ، به جانب بعلبك با معدودى روان شد . و صاحب تاريخ مصر به قلم آورده كه اضطراب آن لشكر در آن روز به مرتبه‌اى رسيد كه اكثر سپاهيان كارديده ، خود از سر و شمشير از كمر برتافته به جانب دمشق روانه شدند ، و بيشترى از راه بعلبك به شام آمدند . و مردم شام از مشاهدهء اين حال به غايت پريشان‌حال شده فرصت گريختن نيافتند ؛ چه ، متعاقب مردم غازان خان رسيدند ، و سپاهيان مصر و شام به طرف مصر گريزان شده اراذل و اوباش شهر دمشق زبان در دشنام ايشان گشادند و لشكريان دشنام مىشنيدند و مىگريختند .\r\nو ملك ناصر دوازدهم ربيع الآخر شكسته سلاح و گسسته كمر ، به مصر درآمد . مردم گريخته ، در كمال پريشانى متعاقب يكديگر ، عريان و بىسامان مىرسيدند . بار ديگر در مقام سامان لشكر شده ، با وجود صغر سن به نفس خود به جميع امور بازرسيد و به اندك وقتى لشكرى ترتيب نموده ديگرباره عزيمت جنگ غازان خان را مصمّم شد . و در رجب سنهء ششصد و نود و نهم [ هجرى 
  ] به طرف شام روانه شد . و در راه خبر عود غازان خان از شام\r\n\r\n","description":"","footnote":"","page_name":" 4303 ","page_number":75},
  {"content":"\r\n\r\nرسيد . امراى مصر هرچند در معاودت سلطان به مصر سعى كردند ، به جايى نرسيد . تا آنكه قپچاق و بيك تيمور سلاحدار كه با امراى غازانى در شام مخالفت كرده بودندى به قصد ملازمت ملك ناصر روانه شدند و به شرف بساط بوس مشرّف گرديدند و مخالفت و رفتن نزد غازان خان را به توهّم جان از ملك لاچين و منگو تيمور ، غلام لاچين معذرت گفته ، عذر ايشان قبول افتاد .\r\nو ملك ناصر بعد از رسيدن ايشان و جمعيت خاطر از دمشق معاودت كرد . در اين وقت اكثر امراى مصر و شام به ملازمت بودند جز كتبغا كه در سابق پادشاه مصر شده بود و باعث هدم ملك ناصر بود و الحال در سرحد به حكومت مشغول شده بود . بعد از آن امراى شام را بالتمام به شام رخصت كرد و امراى شام به جمعيت تمام به دمشق درآمدند « 1 » و بار ديگر ممالك موروثى به تصرف ملك ناصر درآمد . بقيهء سنهء مذكوره ملك ناصر به فراغ خاطر در مصر به سر برد .\r\nو در اين سال سلطان علاء الدين ، حاكم هندوستان [ لشكر 
  ] به پاى قلعهء زنتنبور فرستاد .\r\nو سبب اين آن بود كه بعد از فتح قتلغ خواجه ، علاء الدين به غايت مغرور شده بود .\r\nمىگفت كه دو امر عظيم در خانه دارم و مىخواهم كه از قوه به فعل آورم كه موجب بقاى نام من باشد . يكى پيدا كردن دينى جديد ؛ چه پيدا كردن نام در بقاى دينى جديد از همهء امور بيشتر است ، و ديگر فتح جميع بلاد و امصار ؛ چه ، استعداد ولايت‌گيرى لشكر از فيل و اسب و خزانه و مثل آنكه امروز من را ميسر است كسى را ميسر نيست . و بر اين نيت اجرا كرده ، در خلأ و ملأ ، و مستى و هشيارى اين سخن بر زبان مىآورد تا آنكه يكى از مجلسيان به عرض رسانيد كه هنوز اكثر ولايات هند به دست راجه‌ها و زمين‌داران است و زنتنبور كه معلوم از دهلى چه‌قدر دور است در تصرّف ديگران . مثل اين سخنان بعد از پاك كردن هندوستان اگر گفته شود بهتر است .\r\nو اين سخن مؤثّر افتاده ، الفخان به اين خدمت مأمور شد و به بيانه « 2 » آمده حصار بيانه را بنا نمود . و محمد شه و جمعى مغولان نومسلمان كه بر رأى همسر ديوراجه [ 388 ب 
  ] به زنتنبور پناه برده بودند ، به نواحى بيانه تاخت آورده آنچه يافتند به تاراج بردند . الفخان چون اين خبر شنيد با همان قدر مردم كه حاضر داشت تعاقب نموده ، محمد شه به كمك راجه همسر ديوجه مستظهر شده به يك عطف عنان اكثر مردم خوب الفخان را به خاك هلاك انداخت ، و الفخان مراجعت كرده در اين باب عرضه داشت به درگاه فرستاد . نصرت خان به كمك الفخان نامزد\r\n\r\n\r\n","description":"","footnote":"\r\n( 1 ) . م : و امرا به جمعيت تمام به شام درآمدند .\r\n( 2 ) . ش : بپانه .\r\n","page_name":" 4304 ","page_number":76},
  {"content":"\r\n\r\nشد . فوجى كثير به او ملحق شد و به اتفاق قلعهء مذكور را محاصره نمودند . و نصرت خان به سنگ منجنيق در پاى قلعهء زنتنبور به قتل رسيد .\r\nو چون اين خبر به علاء الدين رسيد ، در غضب رفته به نفس خود متوجه قلعه شد . و چون در آن دو سه منزل به واسطهء فوت نصرت خان آزرده‌خاطر بود و بعضى نزديكان ترغيب شكار نموده ، سلطان به نشاط شكار مشغول شد . بعضى از فتنه‌انگيزان به سليمانشاه ، برادرزاده علاء الدين كه الب خان خطاب داشت ، خاطرنشان كردند كه همچنانكه علاء الدين بعد از قتل عمّ خود پادشاه شد ، سلطنت را به قتل علاء الدين به‌دست مىبايد آورد . و رأى ايشان بر آن قرار گرفت كه در شكارگاه به قصد علاء الدين اقدام نمايند . و چون سلطان با معدودى چند به شكار مشغول شد ، الب خان با جماعت تيراندازان غالب به سر وقت او رسيده ، تيرباران كردند .\r\nو چون اجل موعود نرسيده بود ، هيچ زخمى به وى نرسيد . قباى پنبه‌دار كه براى دفع سرما در برداشت ، كار زره نموده ، از تيرباران خلاصش كرد . سوى دو تير كه اندك بازو را مجروح كرده بود ، سلطان از پا درافتاد . دو كس از نزديكان ، خود را بر بالاى سلطان افكندند .\r\nالب خان ، سلطان را كشته پنداشته و به اتمام كار او نپرداخت و از غايت شوق سلطنت متوجه بارگاه او شد . و همچنان سواره در بارگاه او درآمد و حاجيان را به كشتن سلطان خبر داد و متفرق نمود . و مردم ، ديگر به واسطهء آنكه اگر سلطان زنده بود وى را كجا جرئت اين گستاخى است ، بر قتل سلطان يقين كرده بالضروره بر وى به سلطنت سلام كردند و بر تخت نشسته ، مطربان را به حضور طلب نمود و فيلان و اسباب را آراسته به نظر وى درآوردند .\r\nبعد از لحظه‌اى ارادهء دخول در حرم كرد . ملك دينار كه محافظ حرم بود ، گفت : تا سر سلطان يا كشتهء او را در نظر من درنياورند ، اين اراده محال است كه به فعل آيد .\r\nاما سلطان علاء الدين لحظه‌اى بيهوش بود . بعد از آنكه به هوش آمد ، چند نفرى نزد وى جمع شده آن دو زخم را بستند . به خاطر سلطان رسيد كه به جانب قلعهء زنتنبور فرار كند . اما آن چند كس - كه ملك حميد الدين از آن جمله بود - به عرض رسانيدند كه هنوز اين حرامخوار آرام نگرفته و لشكريان بر وى اتفاق نكرده‌اند بعد از آنكه يك شب فرصت يابد ، كار مشكل شود . همين زمان متوجه بارگاه خاص مىبايد شد . و چون چشم لشكريان بر سلطان افتد ، همه از وى برگشته ، به سلطان ملحق شدند .\r\nسلطان را اين سخن معقول افتاد . چتر سفيد را چتردار حاضر كرد و بر سر علاء الدين گرفته متوجه سراپرده شده تا رسيدن به اردو ، به قدر پانصد سوار به وى ملحق شد . چون به لشكرگاه رسيد ، بر بالاى پشته‌اى كه نزديك به اردو بود رسيده توقف كرد . و چون نظر مردم بر چتر افتاد ، از هر جانب به آن طرف دويدند . فيلبانان كه فيل‌ها را آراسته بودند ، به يكباره به طرف\r\n\r\n","description":"","footnote":"","page_name":" 4305 ","page_number":77},
  {"content":"\r\n\r\nسلطان روان شدند . الب خان مضطرب شد . تنها ماند . از شكاف سراپرده بيرون رفت و گريخت . و سلطان آهسته‌آهسته به سراپرده درآمد و بار عام داد . الب خان را تعاقب كرده به قتل رسانيدند و سر او را به نظر سلطان آوردند . و سلطان چندان توقف كرد كه دو زخم كه در بازو داشت نيك شده به طرف زنتنبور كوچ كرد . و تفصيل فتح قلعهء مذكور در سال آينده مذكور خواهد شد انّ شاء اللّه تعالى .\r\nو احوال حكام ختا و ماوراء النهر و دشت قپچاق در اين سال ، آن است كه هر يك به ترتيب لشكر به دفع ديگرى مشغول بودند و لشكرهاى آراسته ترتيب دادند ، چنان كه آيد ان شاء اللّه تعالى . « 1 »\r\n\r\n\r\n","description":"","footnote":"\r\n( 1 ) . ق : چنان كه در سال آينده مذكور شود .\r\n","page_name":" 4306 ","page_number":78},
  {"content":"\r\n\r\n\r\nذكر وقايع سال ششصد و نودم « 1 » از رحلت خير البشر\r\n( كه موافق سال هفتصدم از هجرت آن سرور است ، عليه و آله التّحيّة من الملك الأكبر ، فرمانفرماى ايران ، غازان خان در غرّهء ) « 2 » محرّم اين سال ديگرباره عزيمت سفر شام مصمم كرد ، و امير قتلغشاه را با لشكر بسيار در مقدمه روان كرد و نورين آقا را باز به ارّان فرستاد . امير مولاى و امير چوپان را از دنبال قتلغشاه روانه گردانيد و كوچ بر كوچ روان شد . از آب فرات عبور نموده در نواحى حلب يزك لشكر غازانى به طليعهء سپاه دشمن ملاقات كرد . اميرى [ 389 الف 
  ] از شاميان مقتول شد و چند شامى گرفتار گرديد . چون از حلب گذشته به محاذى قنّسرين فرود آمدند . محقّق شد كه سلطان مصر از خوف از مصر بيرون نيامده . پادشاه را بر رعيّت رحم آمده ، حكم شد كه قتلغشاه به هرجا كه رسيده باشد توقف كند . « 3 »\r\nو در آن زمستان بارندگى بسيار شد . امراى روم « 4 » كه در لشكر غازانى بودند ، به حسب اتفاق در زمينى كه لايق فرود آمدن نبود ، منزل كرده . در اين وقت باران و سرما بسيار شد و اكثر اسبان ايشان در گل و سرما هلاك شدند . امير مولاى با يك تومان لشكر به آنجا رفت كه ايشان و چهارپايان ايشان را بيرون آورد . چون مولاى به آنجا رسيد ، به هزار حيله خويشتن بيرون نتوانستند آورد . و امير قتلغشاه و مردم مقدمه در معاودت همراه شده در آن حدود به شكار مشغول شدند . و در اين شكارگاه تيرى از دست غازان خان گشاده شده در آهويى كه در دويدن بود ، رسيد ؛ چه ، پيكان آن تير سه‌پهلو بود . « 5 » در وقتى كه آهو در هوا بود و چهار دست\r\n\r\n\r\n","description":"","footnote":"\r\n( 1 ) . ق : سبعمائه ؛ م ، ش : هفتصد و يكم از رحلت . تاريخ 690 رحلت و يا 700 هجرى صحيح است كه مصادف است با لشكركشى مجدّد غازان خان به مصر و شام .\r\n( 2 ) . از اضافات « ق » است .\r\n( 3 ) . در سرمين توقف كرد .\r\n( 4 ) . امير سوتاى و امير شباؤچى .\r\n( 5 ) . آن تير را مغولان تونه مىگفتند . - جامع التواريخ ، ص 1299 .\r\n","page_name":" 4307 ","page_number":79},
  {"content":"\r\n\r\nو پاى او نزديك به هم آمده ، هر چهار زخمدار شده ، تير به سينه و شكم و زير بغل گذشته از هر پهلوى پيكان يك زخم رسيده به گردن و حلق نيز همين كار كرده ، بعد از شماره نه زخم نمايان به نظر درآمد و باعث تعجب شد .\r\nو كوچ بر كوچ به اوجان بازآمد و چند روز در آنجا مقام نموده ، هفتم « 1 » ذيقعدهء سنهء مذكور خواجه سعد الدين صاحب ديوان شد و به انعام آل تمغا سرافراز گرديد . و غرّهء ذيحجّه ايل قتلغ ، دختر گيخاتو را به قتلغشاه نويان دادند .\r\nو هم در اين ييلاق سيد قطب الدين [ اينچو شيرازى 
  ] و صاين قاضى و شيخ محمود صاحب ديوان معارضه كرده به سبب خباثت و تقصير به او ( حبس ) « 2 » كردند و بعد از پرسيدن يرغو ، گناهى بر صاحب ديوان ثابت نشد ، و قطب الدين و صاين قاضى به سزا رسيده و شيخ محمود به شفاعت بلغان خاتون از كشتن خلاص شد . و رايات همايون به جانب آلاتاغ روانه شد .\r\nو ملك مصر چون خبر توجه غازان خان شنيد ، بالضروره به مدافعه برخاست و با لشكرى گران متوجه شام شد . اما به واسطهء كثرت بارندگى و برف اكثر چهارپايان تلف شدند و قحط در لشكر مصريان پيدا شد و به واسطهء قحطى و سقط شدن چهارپايان و شدت سرما آن لشكر از ترتيب افتاد . خواهىنخواهى به ديار مصر معاودت نمودند ، با آنكه به شام نزديك رسيده بودند . و مردم شام چون از مراجعت ملك ناصر مطلع شده خوف و هراس بسيار به خود راه دادند ، و اكثر پناه به قلل جبال بردند و شهر و نواحى بالتمام از جاندار خالى شد . و غازان خان نيز به واسطهء بارندگى و برف معاودت نمود .\r\nو صاحب تاريخ مصر در قلم آورده كه چهل و يك روز لا ينقطع برف و گاه باران باريد .\r\nهمه طرف بالكليّه مسدود شد . و چون خبر معاودت غازان خان نيز به مردم مصر و شام رسيد ، رمقى در بدن ايشان پيدا شده باز مراجعت كردند .\r\nو در اين سال ملك ناصر ، حاكم مصر حكم كرد كه نصارا و يهود با مسلمانان در ملبوس و مركوب مشاركت نجويند . به جهت آن ، لباس كبود و زرد مختار يهود و نصارا شد و مركوب ، حمار . و از مباشرت امور ديوانى و سپاهيگرى بالكليّه ممنوع شدند .\r\nو در اين سال ايلچيان غازان خان به مصر رسيده مكتوبى كه مشتمل بود بر آنكه « طرفين اهل اسلاميم و صلح را طالب » . حاكم مصر اين معنى را حمل بر تدبير و غافل ساختن كرده بعد از آنكه ايلچيان را سوگند داد كه در اين سخن خدعه و مكرى نيست ، ايشان را با ايلچى خود مرخّص ساخته ، جوابى ميان صلح و جنگ فرستاد و طلب شخصى معتمد به جهت استحكام\r\n\r\n\r\n","description":"","footnote":"\r\n( 1 ) . جامع التواريخ : بيست و هفتم .\r\n( 2 ) . مطلب داخل ( ) در متن نبود .\r\n","page_name":" 4308 ","page_number":80},
  {"content":"\r\n\r\nقواعد مصالحه نمود . اما چون جواب موافق رضاى غازان خان نبود ديگرباره به جهت يورش اسباب لشكر قيام نمود .\r\nو حاكم هندوستان سلطان علاء الدين در اين سال در پاى قلعهء زنتنبور رفته ، الفخان كه به محاصره مشغول بود به شرف ملازمت رسيد . به حكم سلطان علاء الدين به تفحّص جمعى كه با الفخان اتفاق كرده بودند ، مشغول شده اكثرى به سياست رسيدند ، و در تضييق محصوران به أقصى الغاية كوشيده از اطراف ممالك حشريان جمع آورده در اكثر روزها از طرفين جمعى به قتل رسيدند . و چون خبر مشغولى سلطان به حصار مذكور به ولايت رفت ، امير عمرو و منگو خان كه هر دو خواهرزادهء سلطان بودند ، در بدائون به امر حكومت آن اشتغال داشتند ، اظهار مخالفت كردند و لشكرى از هندوستان به دفع ايشان نامزد شد . ايشان كه هنوز استقلال نيافته بودند ، به اندك سعى مقيّد شده به پاى سرير سلطان رسانيدند . و سلطان از غايت غضب هر دو خواهرزاده را در حضور سياست كرد و خيل و تبع ايشان را از بنياد برانداخت .\r\nهم در اين سال حاجى كوتوال دهلى فتنه‌اى عظيم برانگيخت . و تفصيل اين سخن آنكه چون خبر يافت كه سلطان به قلعه‌گيرى مشغول است و در اين نزديكى [ 389 ب 
  ] لشكرى نيست و مردم شهر از كوتوال - كه ترمذى « 1 » نام داشت - آزرده‌خاطرند ، روزى كاغذى را فرمان علاء الدين نام كرده به در خانهء ترمذى كوتوال آمد و كوتوال را به حضور به بهانهء فرمان طلبيد . چون ترمذى حاضر شد جمعى از اكابران كه همراه داشت به قتل ترمذى حكم كرد . و ترمذى فى الحال مقتول شده دروازه‌هايى كه تعلق به ترمذى كوتوال داشت ، به تصرّف درآورد و قصد كوتوال حصار نو كرد . وى آگاه شده خود را در قلعه مضبوط ساخته ، و حاجى با فتنه‌انگيزان در كوشك لعل فرود آمده جملهء بنديان و زندانيان را آزاد كرد ، و خزانهء علايى را گشود و دست به زرافشانى نهاد ، و اسلحه از سلاح‌خانه و اسب از طويلهء ديگران بىمضايقه مىبخشيد ، و علوى [ اى 
  ] كه از جانب مادر به سلطان شمس الدين مىرسيد ، پيدا كرده بر تخت نشانيد ، و مردم شهر را خواهىنخواهى به خدمت بازداشت .\r\nو سه روز به اين طريق گذشت . روز چهارم ملك حميد الدين با پسران خود و چندى از مردم ظفرخان كه از امروهه به كارى آمده بودند ، بر سر حاجى روان شد . دو روز جنگ كرده ، آخر الأمر در ميان بازار ملك حميد الدين و حاجى به يكديگر رسيدند . حاجى را ملك مزبور از اسب فرود آورده بر سينه‌اش نشست . با آنكه زخم‌هاى متعدد از رفيقان حاجى به وى رسيده بود تا حاجى را نكشت ، برنخاست ، و علوى را از تخت بر تختهء تابوت انداخته ، جميع\r\n\r\n\r\n","description":"","footnote":"\r\n( 1 ) . منسوب به ترمذ ، شهرى در كنار رود جيحون .\r\n","page_name":" 4309 ","page_number":81},
  {"content":"\r\n\r\nفتنه‌انگيزان را به دست آورد . و وقايع را مشروح به سلطان عرضه داشت كرد . و الفخان به موجب فرمان به ايلغار به دهلى آمده به هر كه گمان فتنه انگيزى داشت ، او را از بيخ و بنياد برانداخت و خاطر سلطان را از اين ممر آسايش داد .\r\nو سلطان علاء الدين بعد از اين وقايع به مشقّت بسيار حصار مذكور را در ماه ذيقعدهء همين سال فتح كرد و مدت محاصره از تعيين الفخان و نصرت خان لغايت فتح ، يك سال كشيد . و محمد شه مغول كه در اين قلعه بود كمال شجاعت و وفادارى به تقديم رسانيد ؛ چه ، اكثر راجپوتان و مردم قديم راجهء قلعهء مذكور از وى برگشته به سلطان ملحق شدند و محمد شه تا دم آخر همراهى كرده روز آخر را كه راجهء مذكور به قصد كشته شدن با نه نفر خود را بر لشكر سلطان زد ، از آن جمله يكى محمد شه بود . و چون مجموع هشت نفر به قتل رسيدند ، محمد شه كه زخم‌هاى گران داشت ، در معركه غلطيده بود . او را به نظر علاء الدين آوردند .\r\nسلطان از وى پرسيد كه « اگر زخم‌هاى تو را مداوا كنيم و صحت يا بى قدر اين نعمت خواهى شناخت ؟ » جواب داد كه « اگر چندان قوت يابم كه دستم حركت كند تو را به قتل رسانيده پسر راجه برسى را به سلطنت دهلى بردارم . » سلطان در غضب شد و او را پايمال پيل ساخت . و بعد از لحظه [ اى 
  ] از شجاعت و وفادارى او ياد آورده زبان به تحسين او گشود و به دفن و كفن وى پرداخته ، جماعتى كه از راجهء مذكور جدا شده بودند ، خصوصا دنمسل وزير راجه و ديگر راجپوتان را به قتل رسانيد و گفت كه با صاحب و ولى نعمت قديم خود چه وفا كرديد كه با ما كنيد ؟ و دارايى زنتنبور را به الفخان داده آنچه در درون قلعه به دست افتاده بود در انعام او مقرر شد .\r\nو سلطان به دهلى مراجعت كرد ، اما به شهر درنيامد ؛ به واسطهء آزردگى خاطر از مردم شهر در اتفاق حاجى و در بيرون شهر فرود آمده جميع ملك و انعام و وقف كه در دست مردم بود خالصه كرد و دست به صادرهء اغنيا گشود و هرچه نزد هركس يافت ، گرفت .\r\nو در سنهء موافق لوى ئيل « 1 » تيمور قاآن يك صد تومان لشكر گرفته به مقابلهء قايدو و دوآ نامزد كرد . قايدو از اين معنى آگاه شد . كس نزد دوآخان فرستاد كه وقت اتفاق است . و قبل از رسيدن دوآخان ، قايدو را لشكر ختا رسيده ، با آنكه سپاه او از لشكر خصم بسيار كمتر بود دل بر محاربه نهاد و سه شبانه روز جنگ‌هاى مردانه كرد . در روز آخر خود مباشر امر قتال شده زخمدار شد و شب به لشكريان گفت كه آتش بسيار افروختند . ختاييان گمان رسيدن دوآ كرده ، همان شب قايدو از جنگگاه يك كوچ پس نشست . چون قايدو به تدبير در الوس\r\n\r\n\r\n","description":"","footnote":"\r\n( 1 ) . سال پنجم از سال‌هاى دوازده حيوانى تركى - مغولى است .\r\n","page_name":" 4310 ","page_number":82},
  {"content":"\r\n\r\nچنگيز خان مشهور بود ، ختاييان يقين كردند كه مىخواهد ايشان را نزديك خود كشد و خود را از تعاقب معاف دارد .\r\nمقارن اين حال دوآ خان با ايل و الوس جغتاى به قايدو پيوست ، و هر دو شاهزاده بعد از تقديم مشورت هم‌عنان يكدگر روى به سپاه تيمور قاآن نهادند و جنگى در غايت صعوبت واقع شد . دوآ خان نيز زخمدار شد . اما قايدو خان غالب شد و ختاييان گريزان شدند و به هرجا كه مىرسيدند علفزارها مىسوختند و مىگذشتند كه تعاقب [ 390 الف 
  ] نكنند . و قايدو و دوآ خان كه هر دو زخمدار بودند به مقر سلطنت خود بازآمدند .\r\nو سلطنت دشت قپچاق در اين سال بر توقتاى بن مالعى مسلم بود . و ايلچيان او به غازان خان آمده تحف آوردند و بردند .\r\n\r\n","description":"","footnote":"","page_name":" 4311 ","page_number":83},
  {"content":"\r\n . \r\n","description":"","footnote":"","page_name":" 4312 ","page_number":84},
  {"content":"\r\n\r\n\r\nذكر وقايع سال ششصد و نود و يكم از رحلت خير البشر « 1 »\r\nدر چهارشنبه منتصف محرم ، غازان خان به جانب آلاتاغ توجه نمود و قتلغشاه نويان را به عزم ديار بكر به طرف مراغه فرستاد . و اردوى بزرگ از راه نخجوان عزيمت اران نمود . قتلغشاه به مراجعت مأمور شد ، و ايلچيان « 2 » كه به مصر رفته بودند مراجعت نمودند و جواب موافق مدعا نياوردند و گفتند كه ايلچيان مصريان مىرسند و جواب مىآورند . و اردو به اران رسيد و چندان توقفى نكرد و به عزيمت شكار گرجستان و لگزستان روان شد .\r\nامراى لگزستان كه مدتى بود كه عاصى بودند ( به ايلى درآمدند و اردو متوجه تبريز شده ، در راه به شكار جرگه مشغول شدند ) « 3 » و در ميان كوهستانى از دو طرف يك روزه راه ديوار برآورده خويش را به آنجا راندند . و غازان خان با خواتين به تماشاى شكاريان آنجا آمد و بعضى را كشته و بعضى را آزاد كردند و به تبريز آمدند . و پيش از آن به سه سال خرگاهى زرين با آلات و ادوات فرموده بودند ، و الحال تمام شده بود . از تبريز به اوجان حركت نموده در باغ عروف كه از مستحدثات غازان خان بود ، آن خرگاه را تمامت فراشان به مدت يك ماه بزدند و به طوى « 4 » مشغول شدند .\r\nو وضع تاريخ‌خانى شمسى در اين ايام نمودند و اكثر محاسبان ديوانى در عراق و فارس را مدار بر همين تاريخ است .\r\n\r\n\r\n","description":"","footnote":"\r\n( 1 ) . ق : واقعات سنهء احدى و سبعمائهء [ هجرى 
  ] ؛ م ، ش : وقايع سال هفتصد و دويم از رحلت .\r\n( 2 ) . ايلچيان غازان خان به مصر عبارت بودند از : قاضى كمال الدين موصلى و على خواجه .\r\n( 3 ) . مطلب بين ( ) را « م » ندارد .\r\n( 4 ) . لفظ تركى - مغولى است به معنى جشن به ويژه جشن ازدواج . كهن‌ترين معناى آن اردو و اردوگاه بوده است .\r\n","page_name":" 4313 ","page_number":85},
  {"content":"\r\n\r\nو در اين سال حاكم مصر و شام اكثر امراى خود را به دفع اعراب باديه نامزد كرد ؛ چه ، قطع طريق ايشان از حد گذشته بود . امراى مذكور كمال سعى به فعل آورده از سه طرف آن صحرا درآمده و بر ايشان ابقا نكردند و كار به جايى رسيده بود كه هركس دوچار مىشد ، با وى سخن نمىكردند و اگر مخرج حروف او فى الجمله به مخارج حروف اعراب باديه شباهت داشت ، به قتلش مبادرت مىكردند . و آن باديه را از شر وجود آن قوم پاك كرده با غنايم نامحصور كه از آن جمله هشتاد هزار گوسفند بود و سى و دو هزار شتر و پنج هزار اسب و سى هزار گاو و سيصد شتر بار شمشير و نيزه ، سواى آنچه لشكريان متصرف شده بودند ، برداشته به خدمت ملك ناصر معاودت نمودند .\r\nو هم در اين سال فرنگان ، جزيره‌اى از طرابلس را متصرف شدند و قلعه ساختند و آلات و ادوات قلعه مهيا نمودند و اسباب بسيار در آنجا آماده كردند . و ملك ناصر به ساختن كشتىها [ يى 
  ] كه لايق سوارى مردان جنگى باشد امر كرده ، كشتى بسيار آماده شد مشحون به مردان كار ديده بر سر آن جزيره روان گرديد . به حسب اتفاق هم در نواحى مصر كشتى [ اى 
  ] كه سردار لشكر مصر در آنجا بود به واسطهء تندبادى كه وزيد غرق شد . سواى سردار كه غرق شد ، جميع اهل كشتى به سلامت ماندند .\r\nو در اين سال حاكم بامر الله كه مصريان او را حنيفه « 1 » نام كرده بودند ، فوت شد ، و اسم خلافت به حكم ملك بر سليمان ، برادر او اطلاق شد و ملقب به المكتفى باللّه شد و خلعت خلافت پوشيد .\r\nو چون سلطان علاء الدين از سفر زنتنبور معاودت نمود ، در سنهء هفتصد و يكم [ هجرى 
  ] برادرش ، الفخان كه حاكم آن قلعه بود و سلطان جلال الدين فريب‌خوردهء او بود ، درگذشت . و علاء الدين كه از فتنه‌انگيزى امرا ترسيده بود ، با مردم معتمد خويش مشورت كرده كه چه مىبايد كرد كه سدّ باب ياغيگرى مردم شود .\r\nيكى از ايشان به عرض رسانيد كه چهار چيز باعث فتنه مىشود . اول ، بىخبرى پادشاه از معاملات نيك و بد خلق . دويم ، شراب بر علانيه ؛ چه ، چون مجلس شراب منعقد شد و اهل مجلس مست شدند به اظهار ما فى الضمير بىاختيار اقدام مىنمايند و چون بر سراير يكديگر اطلاع پيدا كردند ، اتفاق كرده ، فتنه مىانگيزند . سيم ، خويشى و آمد و شد ملوك با يكديگر ؛ چه ، چون امرا با يكديگر خويشى كرده اتفاق كردند ، يكى را كه حادثه افتاد همه بالضروره با وى همراه مىشوند . چهارم ، كثرت زر و جمعيت ، چه ، هرگاه بداصلى اسباب سلطنت نزد\r\n\r\n\r\n","description":"","footnote":"\r\n( 1 ) . ق : خليفه .\r\n","page_name":" 4314 ","page_number":86},
  {"content":"\r\n\r\nخود مهيا يافت ، در خاطرش فتنه‌ها پيدا مىشود . و دفع بىخبرى را جاسوسان معتمد كار به جايى رسانند كه تمام نيك و بد مردم بر سلطان ظاهر شده و آنچه شب امرا در خانه‌هاى خود با زن و فرزندى مىگفتند ، صباح زود سلطان خبر داشت . و چون آن شخص به حضور مىآمد ، نوشته‌اى كه مشتمل بر حكايات شب بود و به دستش مىدادند . و مجال سخن گفتن آن چنان تنگ شد كه به آواز بلند كسى در نصف شب در خانهء خود سخن نمىكرد ، و در سر ديوان به اشاره سخن مىكردند و احوال خريد و فروخت و نرخ اطعمه و اشربه و اقمشه ، خود امرى بود كه لحظه‌به‌لحظه به سلطان معروض مىشد [ 390 ب 
  ] و خللى كه در اين امور بود همان نفس تدارك مىكرد و در منع شراب كه مفسدهء دويم بود به حدى كوشيدند كه خورنده « 1 » و فروشنده بعد از ايذا و آزار ، در چاه تنگ و تاريك محبوس مىشد .\r\nو چون سلطان مجلسخانهء خاصّهء خود را برهم زده ، آنچه شكستنى بود شكستند و آنچه ريختنى بود ريختند و ظروف و اوانى طلا و نقره را گداختند ، در آن چند روز كه ابتداى منع شراب بود و منهيان تفحص شراب را به جايى رسانيدند كه اگر احيانا كسى از ولايت دور دست به اندك شرابى در ميان بارى ، خواه كاه و خواه هيزم و خواه قماش مىآوردند ، هنوز به يك كروهى [ ؟ 
  ] شهر نرسيده بود كه گرفتار مىشد . اما با اين همه مردم ترك نكردند ، و سياست از حد گذشت و سلطان دانست كه منع بالكليّه ممكن نيست . بالضروره حكم كرد كه به ظاهر مجلس خريد و فروخت نباشد ؛ چه ، فسق پنهان به از عبادت به عيان است . اما منهيان به تفحص شراب پنهانى مشغول نشوند .\r\nو مفسدهء سيم كه خويشى و آشنايى امرا بود ، به اين طريق رفع شد كه به غير رخصت سلطان ، خويشى نكنند و دختر ندهند و نستانند و به خانهء يكديگر به ضيافت نروند . و رسم آشنايى از ميان مردم عالم برخاسته شد چه جاى آشنايى بيگانگان ، آشنايان بيگانه شدند . اگر مهمانى يا صحبتى واقع مىشد ، بعد از رخصت گرفتن از سلطان بود .\r\nو زر كه او را فتنه‌انگيز چهارم نام كرده بودند ، سواى امرا و ملوك در دست كسى نماند .\r\nهندوان خود يك قلم مفلس شدند و اقويا و ضعفا خود در خراج دادن يكسان شدند . تا كسى معتمد نمىبود ، داخل امرا نمىشد و امرا على قدر مراتبهم رعايت مىيافتند .\r\nو سلطان علاء الدين چون فهميد كه قضات و ارباب فتاوى را حقانيت و نفس الأمر منظور نيست بلكه در اجراى احكام حكومت ، خود ، از قاضى مغيث يك بار سخنى چند پرسيد . قاضى زمين بوسيده عرضه داشت كه ظاهرا اجل بنده رسيده است . قبل از پرسش اگر كشته شوم\r\n\r\n\r\n","description":"","footnote":"\r\n( 1 ) . م : خرنده .\r\n","page_name":" 4315 ","page_number":87},
  {"content":"\r\n\r\nپادشاه را تصديقى كمتر باشد . سلطان از سبب توهّم پرسيد . جواب گفت كه آنچه پرسيده مىشود اگر جواب راست گفته شود مخالف مزاج سلطان و موجب قتل است ، و اگر خوش آمد را دروغ گويم ، چون سلطان از ديگرى پرسد و دروغگويى من ثابت شود ، جرم دروغگوى را سزافيل « 1 » است . سلطان خندان شده گفت كه در راست گفتن ضررى به تو نخواهد رسيد .\r\nسئوال سلطان از قاضى مغيث الدين آن بود كه « آنچه از ديوگير قبل از ايام سلطنت به ضرب شمشير به دست آورده‌ام حق من است يا بيت المال مسلمان را در آن نصيبى هست ؟ » قاضى گفت كه « حق سلطان در آن به طريق حق ساير مسلمانان است و همهء اهل اسلام در آن شريك‌اند . » سلطان برآشفت و گفت كه « آنچه قبل از سلطنت از كفار گرفته‌ام و داخل در خزانهء پادشاه دهلى نشده ، چگونه داخل بيت المال بايد كرد ؟ » در جواب عرضه داشت نمود كه « آنچه تنها به نفس نفيس پيدا كرده باشيد حق شماست ، اما آنچه به امداد و معاونت لشكريان به دست آمده ، همه در آن شريك‌اند . »\r\nديگرباره سلطان پرسيد كه « حق من و فرزندان من چه مقدار است ؟ » قاضى گفت كه « حاليا مردن من به يقين نزديك شده ؛ چه ، از جواب اول سلطان آزرده‌خاطر شد ، و اين جواب از آن تلخ‌تر است . » سلطان گفت كه « بگو كه كشتن تو را درمانى كرده‌ام . » قاضى گفت كه « در اين امر سه طريق مرعى مىتوان داشت . اگر عدالت محض و تتبع خلفاى راشدين منظور است ، دويست و سى و چهار تنكه به حكم سلطان اهل جهاد را مقرر است ، سلطان را صرف بايد نمود ؛ و اگر ميانه‌روى در خاطر مبارك پادشاه باشد ، به قدر وظيفهء يكى از امراى متوسط متصرف بايد شد ؛ و اگر حرمت سلطنت را منظور مىدارند ، از آنچه بر بزرگترين امرا داده مىشود ، اندك زياده‌تر تصرف مىتوان كرد و زياده بر اين در دين اسلام مجوز نيست . »\r\nسلطان به غايت برآشفت و گفت كه « آنچه در سياست محترمه به واسطهء رفاهيت خلق به فعل مىآيد موافق شرع هست يا نه ؟ » قاضى گفت كه « هر گناهى را در شرع حدى معين كرده‌اند و زياده بر آن نامشروع . » سلطان گفت كه « شرط كرده‌ام كه تو را نكشم ، و الّا موجبات قتل بسيار . » و از مجلس برخاست . قاضى به وداع فرزندان رفت . اما به خلاف متوقع ، روز ديگر به انواع خلاع و انعام فاخره و درم و دينار بسيار سرافراز شد . اما مدت العمر سئوالى را جوابى نگفت . و بىتكلف سخنورى و شايبهء سخن‌گسترى ، آنچه سلطان علاء الدين را از انتظام امور سلطنت ميسر شد ، هيچ يك از سلاطين هندوستان ، بلكه سلاطين ربع [ 391 الف 
  ] مسكون را\r\n\r\n\r\n","description":"","footnote":"\r\n( 1 ) . ش : قتل .\r\n","page_name":" 4316 ","page_number":88},
  {"content":"\r\n\r\nميسر نشده و مادام الحيوة سلطان نرخ جميع اقمشه و امتعه از حيوانات و اسلحه و اسب و ما يحتاج سپاه بالتمام بر همان مبلغ كه سلطان در حضور خود مشخص كرده بود ، مقرر بود و بارندگى و تنگسالى در كمتر و زيادهء نرخ بىدخيل . و با آنكه علوفهء سپاهى به غايت اندك مقرر بود ، به واسطهء ارزانى محتاج اليه اوقات ايشان به فراغت مىگذشت و ضوابط و قواعدى كه در اين ابواب مقرر داشته بود ، در سال آخر حيات او نوشته مىشود ، اگر خدا خواسته باشد .\r\nو در اين سال قايدو و دوآ خان هر دو زخمدار بودند و پادشاه الغ يورت تيمور قاآن بىجهت لشكر به دفع ايشان مشغول بود . و توقتاى ، حاكم دشت كه به غايت استقلال رسيده بود هوس تسخير ممالك آذربايجان كرده ايلچيان زبان‌آور مصحوب عيسى كور خان به درگاه غازان خان فرستاد . و خلاصهء پيغام آنكه به موجب قسم‌نامهء چنگيز خان و ياساى قديم را مرتكب آيد ، گذشته . « 1 » روزگارى است كه معاودتش ناممكن است و آينده را از غازان خان توقّع آن است كه ياساى قديم منظور دارد ، و الّا اسباب جنگ آماده و مهياست ، و خداى بزرگ را سپاس كه اسباب جهانگيرى زياده بر آنچه تصوّر توان كرد موجود است ؛ چه ، قراول لشكر از تومان زياده و عدد باقى ، خداى را معلوم است . و افزونى اظهار عدد لشكر خود را ظرفى مملو از ارزن فرستاده .\r\nايلچيان چون به شرف ملازمت استسعار يافتند و مضمون رساله را به عبارت خوش بيان كردند ، مصرع\r\n « شكوه خسروى بند زبان شد » \r\nاما خشونت مضمون و كثرت عدد ايلچيان باعث برآشفتن غازان خان شد . فرمود كه « كثرت عدد ايلچى خفّت عقل فرستنده را دليل است ؛ چه ، پيغام رسانيدن را چهار پنج كس كفاف است و استخلاص ولايت را اين عدد به غايت اندك و طلب ولايت پادشاهان رسم غير معهود . آنچه به شمشير گرفته باشند به سخن نمىتوان گرفت . »\r\n عروس ملك كه مهرش بريده‌اند به تيغ * مگر به تيغ من او را طلاق بتوان داد \r\nو در علاج كيسهء ارزن با اسكندر توارد واقع شده مرغان گرسنه در يك طرفة العين اثرى از آن باقى نگذاشتند . و بعد از جشن و طوى ايلچيان مرخص شدند و به حاكم خود پيوستند .\r\n\r\n\r\n","description":"","footnote":"\r\n( 1 ) . م ، ش : و ياساى قديم گذشته .\r\n","page_name":" 4317 ","page_number":89},
  {"content":"\r\n . \r\n","description":"","footnote":"","page_name":" 4318 ","page_number":90},
  {"content":"\r\n\r\n\r\nذكر وقايع سال ششصد و نود و دويم « 1 » از رحلت خير البشر\r\nمتصدى امور سلطنت ، خلاصهء ربع مسكون ، غازان خان در غرّهء محرم از اوجان بر عزيمت سفر شام متوجه همدان شد . در هشترود امير نورين به محافظت اران مأمور و مرخّص شده و در بيستون سه امير از امراى شام [ به ايلى درآمده 
  ] « 2 » ، مقدّم ايشان على شير و به نوازش سلطانى سرافراز شد . « 3 » غازان خان در وقت فتنهء نوروزيان در حدود كرمانشاهان به واسطهء شجاعت امير نوروز متفكر بود ، و به سايهء درختى و كمر كوهى رسيده ساعتى در آنجا آسايش كرد .\r\nفرح و انبساطى از فيض آن مقام به خاطر مبارك راه يافته بود . در اين وقت به آنجا رسيده ، آن حالت ياد آمد . چون مهم امير نوروز به أسهل وجوه ساخته بود ، شكرانهء آن را با جميع خواتين و امرا در پاى آن درخت به مراسم شكرگزارى قيام نموده سرود مطربان سبب افزونى شوق شده ، امرا رقص كردند .\r\nامير فولاد « 4 » كه از حضّار مجلس بود نقل كرد كه قوبيلاى قاآن « 5 » كه عمّ جد پادشاه بود به غايت شجاع بود ، چنانچه هنوز در شجاعت وى مثل مىزنند . به جنگ قوم مرگيت كمر بربسته بود . به پاى درختى رسيده فرود آمد و به زارى از حضرت بارى ظفر و نصرت مسئلت نمود و نيت كرد كه اگر بر دشمن ظفر يابد اين درخت را زيارتگاه « 6 » ساخته به جامه‌هاى ملون بيارايم .\r\n\r\n\r\n","description":"","footnote":"\r\n( 1 ) . ق : ذكر وقايع سنهء اثنى و سبعمائه ؛ م ، ش : وقايع سال هفتصد و دويم از رحلت .\r\n( 2 ) . بر اساس متن تاريخ مبارك غازانى ، ص 141 افزوده شد .\r\n( 3 ) . م : به نوازش سرافراز نزد سلطان شد .\r\n( 4 ) . تاريخ مبارك غازانى : امير پولاد چينگسانگ . - ص 142 .\r\n( 5 ) . جامع التواريخ : قوتله قان . - ص 1308 .\r\n( 6 ) . متن : زيارت كرده . تصحيح بر اساس متن رشيد الدين ، تاريخ . . .\r\n","page_name":" 4319 ","page_number":91},
  {"content":"\r\n\r\nچون ظفريافته به آنجا مراجعت اتفاق افتاد ، آن درخت را آرايش كرده طوى عظيم مرتب شد و پادشاه و امرا چندان در زير آن درخت به رقص پا گرفتند كه پيرامون آن يك زمين در مغاك افتاد .\r\nپادشاه را از اين نقل به غايت خوش آمده ، به سبب افزونى خوشحال شد و خود نيز مرتكب رقص كردن شد ، و كوچ بر كوچ روانهء عراق عرب گرديد . به حله آمد و ايلچيان مصر در حله آمدند و ملازمت كردند و صندوقى مقفّل مجسم همراه داشتند . چون گشوده شد ، اسلحهء جنگ به نظر درآمد . و سبب زيادتى آزردگى خاطر پادشاه از حاكم مصر و شام شد ، و آن ايلچيان محبوس شدند . « 1 » و رايات همايون بعد از شكار شترمرغ كوچ بر كوچ تا رحبة الشّام آمده ، مردم قلعهء رحبه را به ايلى دعوت نمود . مردم قلعه و سردار آنجا كه دورانديش بودند از در ايلى درآمده ، عرضه داشتند كه « ما بر سر واقع‌ايم . هرگاه ديگر ولايات به تصرّف گماشتگان درآيد ، ما خود در چه حساب‌ايم ؟ » و لشكر به ما يحتاج مدد كرده ، غازان خان را از خود درگذرانيدند .\r\nو قتلغشاه در مقدمه روان شده رايات نصرت پيكر به جانب [ 391 ب 
  ] حلب نهضت فرمود و پاى قلعه مضرب خيام ملازمان ظفر انجام شد . سكّان قلعه به عذر ساكنان رحبه متوسّل شده غازان خان را به اظهار اطاعت و مطاوعت مسرور ساختند . و چند روز در آن نواحى به نشاط شكار مشغول شدند . به امرايى كه در ركاب بودند حكم شد كه به گمان قتلغشاه رفته از سخن او بيرون نروند . و به عزم تختگاه خويش از راه موصل و سنجار علم مراجعت برافراشت . در راه سلطنت ديار بكر و ربيعه بالتّمام به سلطان نجم الدين ماردينى مفوّض شده به ملك منصور ملقب گرديد . و امرا به قتلغشاه پيوسته به اتفاق به محاصرهء حمص پرداختند .\r\nو از اين جانب ملك ناصر ، حاكم مصر و شام با لشكرى بسيار در حدود شام منتظر و مستعد جنگ بود . خبر اراجيف به امراى غازان رسانيدند كه هنوز ملك ناصر به شام نيامده .\r\nتسخير شام در نظر امرا بهتر و آسانتر از حمص نمود . قراردادهء خاطرها شد كه قبل از رسيدن ملك ناصر ، به شام درآيند و بعد از فتح شام و قلعهء حمص ، خود چه خواهد بود .\r\nو بر اين عزيمت متوجه شام شدند ، چنانچه گويا به ولايت خود مىروند . در نواحى مرج الصّفّر « 2 » از آب و گل بسيار گذشته ، در دويم شهر رمضان كه روز وصول به مرج الصفر بود ، پشته‌اى به نظر درآمد . چون بر فراز پشته برآمدند ، به يك بار چشم‌شان بر لشكرى بىقياس\r\n\r\n\r\n","description":"","footnote":"\r\n( 1 ) . « . . . به تبريز فرستاد و شهر بند گردانيد . » - جامع التواريخ ، ص 1309 .\r\n( 2 ) . دشتى وسيع در نزديكى دمشق .\r\n","page_name":" 4320 ","page_number":92},
  {"content":"\r\n\r\nافتاد ؛ چه ، ملك ناصر همان زمان به آنجا رسيده بود و هنوز مردم لشكرش به خيمه زدن مشغول بودند و خوف و رعبى بر خاطر استيلا يافته اختلاف در آرا پيدا شد . بعضى مراجعت اولى شمردند و تلاقى فريقين را به وقت ديگر صلاح دانستند . امير چوپان گفت كه شب نزديك است . قبل از آنكه افواج طرفين مرتب شود به جنگ مشغول مىبايد شد كه كثرت غنيم را شب فايده‌مند است .\r\nو بر اين سخن اتفاق كرده ، معاودت را محمول بر بددلى داشتند . امير چوپان با جمعى از ابطال و رجال از بالاى پشته چون سيل روانهء نشيب شدند . و بعضى امرا به مرافقت امير چوپان روانه شدند . امير قتلغشاه و امير مولاى با دو تومان لشكر و بوق بزرگ بر بالاى پشته توقف كردند . و ملك ناصر از اطراف با سپاهى كه آماده جهت حرب غازان خان گرديده بود ، جميع بالقوّه سعى خود را به فعل آورده ، در برابر آمد و احمال و اثقال لشكر را در عقب سواران به جهت كثرت سوار باز داشت . اما چوپان بر ميسرهء مصريان تاخته . تاختن و برداشتن يكى بود .\r\nآن روز چون زياده بر آنچه مقدور بشر است از لوازم شجاعت به فعل آورد ، قپچاق كه صاحب ميسرهء مصريان بود ، با دو غلام خلاصى يافته به سلطان خبر رسانيدند . و مردم چوپان به تاراج و اخذ غنايم مشغول شدند . و ملك ناصر ده هزار سوار به طرف ميسره روانه ساخت . اما قبل از رسيدن ايشان هورقوداق و طغا تيمور به توهّمى باطل از كمال بددلى روىگردان شدند و چوپان حملهء خصم را استقبال نموده بدانچه مقدور بود ، بلكه زياده بر آن ، كوشش نمود . و چون به واسطهء بىاتفاقى رفيقان نظام و ترتيب لشكر از يكديگر فرو ريخت ، چوپان به توبيخ و سرزنش در مقام برگردانيدن گريختگان شد . اما سودى نكرد .\r\nامراى رفيق چوپان در ميان دشمن افتاده دستگير شدند . و چوپان بعد از آنكه ديد كار از دست رفت ، جان خود به سلامت از معركه بيرون آورد ، و باعث خلاصى اكثر گريختگان به عطف عنان مىشد .\r\nمصريان دلير و خيره شده بعضى گريختگان را تعاقب نمودند . ملك ناصر با تمامى آن لشكر احاطهء پشته كه قتلغشاه بر فراز آن بود شده ، تمام شب از طرفين بر پشت اسب گذرانيدند .\r\nچون روز شد ، از اطراف محاربه درپيوست . لشكر ايلخان به حركت آمده حركت مذبوحى مىكردند ؛ چه ، راه گريز ايشان مسدود شد . كار ديدگان لشكر مصر به ملك ناصر گفتند كه « اگر از يك طرف اين لشكر راه يابند ، به جنگ حاجت نخواهد شد ، و اگر در جنگ كشته مىشدند به اين صلاح . » از يك طرف راه داده ، غازانيان فرصت غنيمت دانسته از پشته فرود آمدند و راه گريز در پيش گرفتند . و گذر ايشان بر گل‌ولاى بسيار بود . سواى كشتگان\r\n\r\n","description":"","footnote":"","page_name":" 4321 ","page_number":93},
  {"content":"\r\n\r\nمعركه و گريختگان ، ده هزار كس زنده به دست مصريان افتادند و بيست هزار اسب غنيمت ايشان شد . « 1 » و ملك ناصر هنوز قناعت نكرده ، حاكم شام را با لشكرى گران متعاقب نامزد كرد .\r\nوى هر كه را دريافت ، به قتل رسانيد .\r\nگريختگان در كمال پريشانى و بدحالى در نوزدهم رمضان المبارك به موكب ايلخان پيوستند . غازان خان روز ديگر به صوب اوجان روان شده در ذيقعده به مقصد رسيد و يرغوى امراى گريخته پرسيد . طغا تيمور و آغوتاى ترخان « 2 » را به ياسا رسانيدند و جميع امرا را به قدر تقصير ايشان چوب ياساق زدند [ 392 الف 
  ] و چند روز به اردو راه ندادند . امير چوپان كه خدمات پسنديده در اين لشكر كرده بود ، به مرافقت آقا واينى ، به سه چوب ياساق مؤدّب شد . اما بعد از آن به تشريف و خلعت خاصّه سرافراز گرديد . و خدمت ادينه حاكم بغداد كه گريختگان را به آب و زر مدد كرده بود ، به موقع قبول افتاد .\r\nگويند كه پريشانى گريختگان اين لشكر به اينجا رسيد كه به واسطهء اندك طعامى كه سدّ رمق شود بسيارى از آحاد چريك يكديگر را خط بندگى دادند و امراى صده و هزاره به واسطهء پيادگى ، صاحب اسب را بر تزويج پريرخ صورتان ماه‌پيكر وعده داده بارگيرى مىيافتند . و اين معنى بر خاطر غازان خان آن چنان گران آمد كه ديگر بعد از اين قضيّه كسى او را خوشحال و خندان نيافت .\r\nاما حاكم مصر و شام كه توفيق اين چنين فتحى يافت ، مبشّران به ولايات خود فرستاد و مردم شام كه تمام از ترس وقايع سابقه پناه به قلل جبال برده بودند به شهر معاودت كردند و به استقبال ملك ناصر بيرون آمدند . و در شام در آن روز آن‌چنان خوشحالى روى نمود كه ديگر مثل آن نشان نمىدهند . زنان و كودكان شاميان از غايت فرح ، گريان‌گريان بر سر راه آمده مراسم دعاگويى به تقديم مىرسانيدند . و ملك ناصر جميع امراى مصر و شام را كه لوازم شجاعت آورده بودند ، نوازش نمود و على قدر مراتبهم به خلّع فاخره سرافراز گردانيد .\r\nو يكى از امراى حلب كه گريخته به غازان خان پيوسته بود ، در اين معركه اسير شد . او را بر خر سوار كرده در شهر شام گردانيدند . و ملك ناصر در كمال فرح و سرور به طرف مصر كوچ كرده در بيست و سيم شهر شوّال سنهء مذكور به مصر رسيد . شهر مصر را آيين بسته ، مردم شهر و لشكر نيز به بهترين البسهء خود ملبس شده ، آنچه در خزانهء ملوك مصر از جواهر و اقمشه بود به ظاهر شهر نقل كردند . و چون سلطان به شهر درآمده كثرت و غلوّ تماشاييان به آنجا رسيد\r\n\r\n\r\n","description":"","footnote":"\r\n( 1 ) . اين جنگ به نام موضعى كه در آن اتفاق افتاد ، به جنگ شقحب معروف است .\r\n( 2 ) . وى پسر حيبك ترخان بود .\r\n","page_name":" 4322 ","page_number":94},
  {"content":"\r\n\r\nكه هر خانه كه بر سر راهگذر سلطان بود ، در آن يك لحظه ، محل جلوس يك شخص را به صد درم به كرايه دادند .\r\nو تمام آن سال مصريان به عيش و نشاط گذرانيدند . و در واقع جاى آن داشت .\r\nو در اين سال سلطان علاء الدين لشكرى به طرف و تسخير قلعهء جونپور روانه كرد و خود نيز متعاقب در حركت آمد ، و قلعه را محاصره كرد . و چون كار بر مردم حصار تنگ شد ، راجهء جونپور از قلعه به ايلى درآمده ، اما سودى نكرد . وى همان لحظه محبوس شد و لشكريان علايى به فتح حصار مشغول شدند و جبرا و قهرا قلعه را در دويم محرم گرفتند .\r\nو هم در اين سال فخر الدين ، جويادار بيگ و برادرزادهء نصرت خان را با تمامى امراى شرق رو به هندوستان به فتح ارتكل « 1 » نامزد كرد . اين لشكر به واسطهء كثرت بارندگى كارى نساخته ، معاودت نمود .\r\nدر اين سال ، قايدو خان كه زخمدار از جنگ ختاييان معاودت كرده بود به مرض اسهال و معالجه حيدر طبيب درگذشت . شاهزاده قايدو به روايت اصح ولد قاشين بن اوگتاى قاآن است . در اوايل حال ملازمت ارتق بوقا مىنمود ، و چون احوال ارتق بوقا روى به پريشانى نهاد ، از وى جدا شده روى به بعضى از ولايات مغولستان نهاد ( و ايلچيان سخندان نزد بركه اغول كه در دشت قپچاق به جاى صاين « 2 » خان پادشاه بود ، فرستاده ، استدعا نمود ) « 3 » كه به مرد و مدد او را تقويت كند كه بعضى ممالك موروثى را تسخير نمايد .\r\nاغول از منجّمان تحقيق طالع قايدو نموده ، چون بر وى ظاهر شد كه شايستهء سلطنت هست او را به خزانه و لشكر مدد كرد و به استظهار آن سپاه با الغو ، پادشاه جغتاى جنگ كرده ظفر يافت و بعضى ديگر از ولايت تركستان را به تصرّف درآورده مستقل شد . و در وقتى كه قوبيلاى قاآن از مهم ارتق بوقا فارغ شد ، جمعى از شاهزادگان را به قوريلتاى طلب نمود ، و او را نيز طلب داشت . او به قدر و قدم استطاعت و سامان متوسل شد . دو سه مرتبه طلب مكرر شد . اما قايدو نرفت و به كار سلطنت خويش از تسخير بعضى از ولايت مغولستان مشغول مىبود .\r\nقاآن چون از اطاعت قايدو نااميد شد ، جمعى از شاهزادگان و نونيان را بر سر قايدو فرستاد . چون طالع قايدو قوت داشت در ميان ايشان اختلاف شد . بعضى به قايدو ملحق شدند .\r\nسلك جمعيت آن لشكر از هم گسيخت . و اين معنى موجب علوّ مرتبهء قايدو گرديد . بعد از آن هرچند قاآن سپاه به حرب قايدو فرستاد ، منهزم بازآمدند . در جنگ آخر قايدو اگرچه ظفر يافت ، اما به اتفاق دوآخان زخمدار و مجروح مراجعت نموده درگذشت .\r\n\r\n\r\n","description":"","footnote":"\r\n( 1 ) . ش : اركل .\r\n( 2 ) . صاين لفظ مغولى است به معنى نيكو .\r\n( 3 ) . از اضافات « ق » است .\r\n","page_name":" 4323 ","page_number":95},
  {"content":"\r\n\r\nو قايدو خان را زياده بر نه موى بر عذار نبود . هرگز شراب نمىخورد . نمك را در طعام دشمن مىداشت ، و به اهل علم [ 392 ب 
  ] از هر دين كه باشد محبت داشت و ايشان را در حضور خود به مباحثه امر مىكرد . عاقل و كريم و فهيم و عادل بود . در ولايت غنيم نوكرانش قتل عام كردند بىخبر او . چون مطلع گرديد ، در برابر نيّر اعظم كمر از ميان گشاده در گردن افكند ، سه بار زانو زده خداى بزرگ را مناجات كرد و گفت كه « بر امرى كه بىرضاى من واقع شده ، من را مؤاخذه منماى . » و حسن خلقش را مورخين به نقل اين حكايت مدلل ساخته‌اند كه :\r\nدامادش دست به يكى از نوكران دخترش دراز كرد . چون به اين معنى اطلاع يافت ، دختر دست به موى شوهر دراز كرد . دختر قايدو كه حامله بود چون بر اين حال اطلاع يافت و خلاصى خود خواست ، لگدى بر شكمش زد . دختر فى الحال هلاك شد . پسران قايدو در مقام انتقام شدند . پدر داماد ، پسر را دست و گردن بسته نزد قايدو فرستاد . قايدو با فرزندان در مهم داماد مشورت كرد . ايشان به قتلش فرمان دادند . قايدو گفت : به خواهر شما از كشتن او نفعى رسد يا نه ؟ گفتند : نه . گفت : چون پدرش او را بسته فرستاده ، كشتن او به ما نفعى نمىرساند .\r\nبهتر آن است كه او را مطلق العنان نماييم . و فرزندان بدون سياست او راضى نمىشدند .\r\nآخر الأمر مقرر شد كه به صد چوب تأديب شود . قايدو در خفيه به ضارب پيغام كرد كه « ده شاخ نازك را بر هم بسته ، ده بار آهسته بر وى فرود آور . » وى بدين موجب نمود و داماد خلاص شد .\r\nقايدو بعد از چندگاه از فرزندان پرسيد كه « شما روا مىداريد كه بيگانه بر جاى خواهر شما بنشيند ؟ » گفتند : نه . گفت : پس چرا خواهر ديگر شما را به آن شخص ندهم ؟ پس دختر ديگر خود را به وى داد و او را مقضى المرام نزد پدرش فرستاد .\r\nبر مطالعه‌كنندگان پوشيده نماند كه ترتيب اين تاريخ را بنده مخترع نيست ، و تبعيت جمع‌كنندهء سابق منظور است . و بعضى امور وقايع احوال پادشاهان و غيرهم كه وقوعش را سال معين نيست ، بالضروره در سال فوت آن شخص مىنويسم . چون التزام نقل آنچه در جميع كتب مسطور است ، شده چيزى فروگذاشت نشود . جمع تمام اخبار موقوف بر جمع تمام كتب تواريخ است ، و اين بالفعل ميسر نيست . اكثر نسخ معتبر اين فنّ در نظر است و تأخير در تصنيف به جهت مابقى كتب ، به خلاف حكم اولو الأمر ناممكن . به قدر مقدور در تصحيح سعى كرده مىشود ، ان شاء اللّه كه توفيق اتمام يافته شود . « 1 »\r\n\r\n\r\n","description":"","footnote":"\r\n( 1 ) . آن‌گونه كه در پيشگفتار مصحّح نيز عنوان شده ، عبد القادر بدائونى از سوى اكبر شاه گوركانى ( اولو الأمر ) مأمور مطابقت كليهء مطالب تصنيفى مؤلفان كتاب با اسناد و مدارك موجود بوده است . اشارهء بدائونى به اين موضوع است .\r\n","page_name":" 4324 ","page_number":96},
  {"content":"\r\n\r\n\r\nذكر وقايع سال ششصد و نود و سيم « 1 » از رحلت خير البشر\r\n( خديو جهانگير كشورگشاى ) « 2 » غازان خان سه ماه اول اين سال در تبريز به سر برده در ربيع الآخر از تبريز به عزيمت قشلاق بغداد كوچ كرد . و چون در نواحى همدان برف بسيار باريده بود و عبور مشكل شده ، در ييلاق هولان موران « 3 » قشلاق شد . و زمستان به غايت خوش گذشت . و در اين ايام به خاطر غازان خان رسيد كه خلوتى بر سبيل اربعين برآورد . در وثاقى تنها برآمده و راه آمدوشد خلق سواى خواجه‌سرا كه به خدمات ضرورى مشغول بودند ، مسدود ساخت . و هر روز به اندك غذايى قناعت مىكرد .\r\nو در اين روزها امرى غريب روى نمود . و تفصيلش اين است كه جمعى به صورت تارك دنيا و به معنى عاشق جاه بودند در لباس مشايخ درآمده و مقدّم ايشان مير يعقوب در تبريز به وسائط به شاهزاده آلافرنگ « 4 » آشنا شده او را به سلطنت نويد داد . و يكى از مريدان يعقوب ، محمود نام در اردوى غازانى به ارادهء آنكه جمعى از امرا را امير با خود متفق سازد ، اين راز را با يكى از مردم در ميان نهاد و گفت كه « شخصى كه چهل زرع بالا و پنج زرع پهنا دارد از كوه‌هاى مرند نزد پير يعقوب آمده مىگويد كه اقطاب پادشاهى را به آلافرنگ داده‌اند و اكنون پادشاهى را درويشان به وى ارزانى داشته‌اند . »\r\nآن شخص اين سخن را به خواجه سعد الدين صاحب‌ديوان رسانيد . محمود گرفتار شد و جمعى را به تبريز فرستادند كه جميع مفسدان و فتنه‌انگيزان را گرفته به درگاه آوردند . بعد از\r\n\r\n\r\n","description":"","footnote":"\r\n( 1 ) . ق : سوانح سنهء ثلث و سبعمائه [ هجرى 
  ] ؛ م ، ش : وقايع سال هفتصد و چهارم .\r\n( 2 ) . مطلب بين ( ) از اضافات « ق » است .\r\n( 3 ) . هر سه نسخه : لى موران .\r\n( 4 ) . پسر گيخاتو .\r\n","page_name":" 4325 ","page_number":97},
  {"content":"\r\n\r\nتحقيق و ثبوت گناه بر ايشان ، يعقوب گفت كه « پيران ، ما را نگاه مىدارند . » غازان خان گفت كه « پيران من خدا و رسول و مرتضىاند ! بنگريم كه پيران تو غالب‌اند يا پيران من ! » و فرمود تا او را از بالاى كوه بلند به زير انداختند و اصحاب او را به ياسا رسانيدند و دامن عفو به گناه شاهزاده آلافرنگ پوشيده چون او را بخشيد ، صاحب‌ديوان را نوازش فرمود و به انعام طبل و علم و امارت يك هزار لشكر مغول سرافراز ساخت و تمامى امرا حسب الحكم بر مباركباد وزير رفتند .\r\nو در اواخر شعبان سنهء مذكوره از موضع قشلاق كوچ كرده در حدود خرقان و مزدقان « 1 » شكار كرده به ساوه آمدند و از ساوه به رى آمده ، مزاج غازان خان كه در اكثر آن ايام منحرف بود از طعام تنفر پيدا كرد . چند روزى در حدود رى بدان جهت توقف واقع شد . و چون مرض مستولى شد و هواى رى موافق نيفتاد [ 393 الف 
  ] از آنجا كوچ كرده ، ركوب محفّه اختيار نمود . چون به نواحى قزوين رسيد و مرض اشتداد يافت ، تمامت ايل و الوس را جمع كرده به متابعت برادر خود ، اولجايتو سلطان وصيت كرد و در اين باب وصيت‌نامه‌اى به رقم آورد . و روز پنج‌شنبه يازدهم شوّال سنهء ثلاث و سبعمائه [ - 703 هجرى 
  ] داعى حقّ را اجابت كرد .\r\nجسدش را بر سرير نقل كرده در گنبدى كه از ساخت‌هاى معمار همتش بود مدفون شد .\r\nغازان خان پادشاهى بود متّصف به جميع صفات حسنه . عدالتش در مرتبه‌اى كه در وقت كوچ سوارى كه در كشتزارى درآمدى ، صاحب كشت اسب او را به عوض آنچه پامال كرده بگرفتى . و پادشاه به نفس خود جهت تحقيق استمرار اين حكم و عدمش تنها در كشتزارى درآمده ، دشتبان دست از عنان وى برنداشت تا اسب را بگرفت ، و پادشاه پياده از كشتزار به اردو درآمده حواشى دولت را فرستاد كه آن اسب را از دهقان به قيمت اعلا خريدند .\r\nو شجاعتش به مرتبه‌اى كه ( در روز جنگ با ملك باجه به نفس نفيس چند مرتبه شمشير رسانيد ) « 2 » . و پاكيزگى دامن عصمتش به اين درجه كه بعد از آنكه مدتى از اردوى بزرگ و خواتين معظم دور افتاده بود ، در نواحى دمشق دخترى در نهايت حسن و جمال و به انواع حلّى و حلل آراسته از ملوك شام به دستش افتاد ، و با آنكه شوهر نكرده بود و قضات و علما فتوا دادند كه نكاح جايز است ، چون امراى محرم اين سخن عرضه داشتند ، پادشاه در غضب شده گفت كه « چيزى كه به دختران خود روا نداريم ، بر بيگانگان چگونه روا توان داشت ! » و او را در سر عصمت به خانهء پدرش بازفرستاد .\r\n\r\n\r\n","description":"","footnote":"\r\n( 1 ) . شهرى در نواحى رى در نزديكى ساوه .\r\n( 2 ) . م : ( در روز جنگ چند مرد به نفس خود به لشكر ملك باجه به نفس نفيس چند مرتبه . . . ) ؛ ش : ( در روز جنگ چند مرد به نفس نفيس چند مرتبه شمشير رسانيد ) .\r\n","page_name":" 4326 ","page_number":98},
  {"content":"\r\n\r\nو قناعتش به حدى بود كه شبى در شكار از لشكر دور افتاده بود . با معدودى چند از خواص گرسنه در صحرا تا نيم شب تردد كرده راه به جايى نبرد . در آن صحرا شبانى با گلهء گوسفند دوچار شده . نزديكان به عرض رسانيدند كه گوسفندى چند به زر بخريم . گفت : اگر شبان راضى بشود ، چه مضايقه ! چون نزديك شبان رفتند جواب شنيدند كه شبان صاحب گوسفند نمىباشد و برون اذن صاحب گوسفند ممكن نه . چون اين سخن به عرض پادشاه رسيد ، فرمود كه « راست مىگويد . » و آن شب بر گرسنگى صبر كرد .\r\nروزى بر سر عمارتى كه به جهت مدفن خود مىساخت ، نشسته بود . به حضور قاضى القضات رجوعى شد . آن روز او را هرچند بيشتر جستند ، كمتر يافتند . روز ديگر بر سر همان عمارت قاضى به حضور آمد . او را استفسار رفت كه كجا بودى كه در منزل نبودى ؟\r\nقاضى گفت كه « به ضبط محصول باغ رفته بودم . » پادشاه پرسيد كه « محصول آن باغ چند است ؟ » گفت كه « محقّرى ، صد درهم باشد . » پادشاه گفت كه « روا باشد كه نام تو قاضى مسلمانان باشد و سال عمر از حدود سبعين گذشته و معلوم كه با اين ضعف بدن بقاى حيات چند روز ديگر باشد ، به نفس خود يك روزه راه به ضبط صد درهم مىروى ، با آنكه معلوم من است كه محصول املاك تو سوى سيم‌دار القضا زياده از پانزده هزار درم است و مصرفى و مخرجى و فرزندى كه به خرج محتاج باشد ندارى . من كه پادشاه تمام ايران و نوادهء چنگيز خان‌ام و مدت عمرم به سى نرسيده ، از كوتاهى امل به نفس خود در اتمام مقبرهء خود سعى مىكنم . » قاضى از سخن غازان خان كه مشتمل بر كمال حقيقت بود شنيد ، سر خجالت در پيش افكنده خاموش شد .\r\nو كمال حقانيتش را از اينجا قياس بايد كرد كه به وقت عزيمت بغداد در خانقاهى كه خود ايشان فرود آمده شيخى كه مقدّم خانقاه‌نشينان بود بر كنارهء صف در كمال تمكين سرى به جيب تفكر برده به وصول پادشاه قيام نكرده اصلا ملتفت نشد . نزديكان خواستند كه شيخ را آن‌چنان‌كه بايد آگاه كنند . ممنوع شده و به نفس نفيس نزديك شيخ رفته سلام كرده بنشست .\r\nشيخ چون روى پادشاه بديد ، از جاى برجست و در قدم پادشاه افتاد . پادشاه از وى موجب عدم التفات و تقاعد پرسيد . شيخ گفت كه « حاضر وقت خود غايب از ما سوى بودم و استغراق آن‌چنان من را فرو برده بود كه از دنيا و ما فيها خبرى نداشتم . » پادشاه پرسيد كه « چنين مقامى رفيع به چه حاصل مىشود ؟ » شيخ گفت كه « به لقمهء حلال بىشبهه . » پادشاه فرمود « اوقات گذار شيخ از چه ممر است ؟ » گفت : « از وظيفهء حلال كه پادشاه اسلام تعيين كرده . » غازان خان گفت كه « من ابو بكر داد باقابادى را بكشتم به مصلحتى با اولاد و مال و املاك موروث و مكتسب ايشان را به ظلم متصرف شدم . بعد از آن به خاطر رسيد كه تلافى اين مال را صرف خانقاه\r\n\r\n","description":"","footnote":"","page_name":" 4327 ","page_number":99},
  {"content":"\r\n\r\nنموده املاك را بر آن وقف نمايم . اكنون شيخ را يقين است كه از خوردن [ 393 ب 
  ] لقمهء حلال چنين حالتى عظيم دست داده خواهد شد ؟ اكنون صلاح تو در آن است كه چنين خام نمانى . تو را پختن كردن ضرور است ؛ چه ، بر پادشاهان تربيت جميع اصناف بشر لازم است . »\r\nو حكم شد كه شيخ را به تبريز بايد رفت و به كار گل مشغول بود ، و هر روز يك درم بيش نگرفت تا بالكلّ لقمهء حلال و كثرت نصيب و قلّت معتاد در غذا پيدا شود . صوفى كاهل كه از جا برخاستن را مشكل داند ، نباشد . امرا و وزرا هرچند التماس كردند سودى نكرد . اين قدر شد كه به تبريز رفتن معاف شد . در همان خانقاه با سه سال خشت زدن و زراعت كردن مشغول بود .\r\nيكى از آثار شفقتش آنكه در اوجان - چنانچه مذكور شد - خرگاه زرين كه مرتب شده بود بر پاى كردند . و چون دو ماه همچنان زده بود گنجشكى بر سقفش آشيانه كرده بود و تخم نهاده . در وقت كوچ ، اين معلوم شد . فراشان را امر كرد كه تا پريدن بچه گنجشك آن خرگاه را حركت ندهند . بعد از آنكه كنجشگان پر برآورده بودند ، خرگاه را از عقب او درآوردند .\r\nوى جميع صنايع جزئيه با كليات امور جمع داشت و فصاحت و بلاغت و حسن سئوال و جواب و صبر و ثبات و بذل و عطا و لطف و خلق او محتاج بيان نيست . معمار همتش به بناى عمارات رفيعه مفتور بود و دفع انواع مصادرات و ابطال حرز و مقاسمات از رعاياى ايران بالكليّه نمود و دزد و راهزن را در مملكتش اثر نماند . و با وجود چندان وسعت در قلم آوردن عيار و گز و پيمانه تمام بود ، و زر به سودداران و غبن فاحش در معاملات در تمام زمان او بر طرف شد .\r\nو از مسكرات عموم خلايق ممنوع شده خدمتكاران و عملهء بيوتاتش از قوشچى و فرّاش و جلودار و ساربان و استربان كه در زمان ديگر پادشاهان چنگيز خانى عالمى را به تنگ داشتند در كمال ادب .\r\nو خواجه رشيد كه پروردهء نعمت او بود ، در اين ابواب حكايات مفصل نوشته . چون جميع آن سخنان لياقت سياق اين كتاب نداشت ، جوياى آن سخنان را رجوع به آن كتاب بايد شد . « 1 »\r\nالقصّه ، چون خبر اشتداد مرض غازان خان به بلاد خراسان رسيد ، هورقوداق كه از امراى خراسان بود و از اولجايتو سلطان خوفى در خاطر داشت ، به خاطر رسانيد كه شهزاده آلافرنگ را مرسوم به سلطنت سازد و خود متكفّل مهام جهاندارى گردد . اما اين آرزو را به\r\n\r\n\r\n","description":"","footnote":"\r\n( 1 ) . و نيز براى آشنايى با اهميت اقدامات اسلامى غازان خان و بصيرت او در مسائل اجتماعى و انسانى مطالعهء « قسم سوّم از داستان غازان خان » ( تاريخ مبارك غازانى ، ص 161 به بعد ) شامل چهل حكايت خواندنى توصيه مىشود .\r\n","page_name":" 4328 ","page_number":100},
  {"content":"\r\n\r\nخاك برد ؛ چه ، اولجايتو سلطان جاسوس در اردو تعيين نموده بود كه اگر قضيهء ناگزير پادشاه روى نمايد او را به تعجيل خبردار سازند . و اسماعيل ترخان بعد از فوت غازان خان به تعجيل هرچه تمام‌تر خود را به اردوى اولجايتو سلطان رسانيد و خبر واقعهء مزبور را گفت و مباركباد سلطان نمود . سلطان محمد خدابنده خواست كه به مراسم تعزيت قيام نمايد ، امير مولاى گفت كه « امور سلطنت را افشاى اين راز منافى است ؛ چه ، شاهزاده آلافرنگ كه اينجا حاضر است و با هورقوداق متفق ، سر سركشى دارد . نخست دفع ايشان بايد كرد . مراسم تعزيت همه‌وقت به‌جا مىتوان آورد . »\r\nامير ايسن قتلغ و امير گرجى به اين خدمت مأمور شده به خيمهء آلافرنگ رفته ، گفتند كه « اولجايتو سلطان سخنى پيغام كرده كه در خلوت مىبايد به عرض رسانيد . » چون خيمه از اغيار خالى شد ، گرجى جرئت نموده كار آلافرنگ به يك ضربهء شمشير به آخر رسانيد . و بر سر اردوى هورقوداق جمعى از افواج قاهره به اتفاق دو امير مذكور رفته بين الجانبين محاربه دست داد و امير گرجى كشته شد و سزاى كردهء خود فى الحال يافت و باقى امرا فتح كرده ، سر هورقوداق و دو برادر و سه پسر او را به نظر اولجايتو سلطان آوردند . و زن هورقوداق ، پسر خرد خود كه جهانگير نام داشت نزد اولجايتو سلطان فرستاد كه « اين نيز از نسل هورقوداق است و محل اعتماد ، نى . پادشاه به هر كه فرمايد به قتل او اقدام نمايد » سلطان را از اين فعل خوش آمده بر جهانگير ترحم نمود و تمامى اموال هورقوداق را به مادر و پسر ارزانى داشت . « 1 »\r\nو چون خاطر از مهم ولايت خراسان جمع شد ، وارث ملك افريدون و جمشيد به ساعت سعد ، متوجه اردوى بزرگ شده در اوجان به اردو رسيد . امرا و اركان دولت غازانى به استقبال شتافتند و سعادت زمين‌بوس دريافتند . و تاريخ دويم ذيحجّهء سنهء مذكور به اردوى مبارك نزول فرمود و بعد از اختيار ساعت سعد در خجسته‌ترين ساعتى و مبارك‌ترين زمانى و مسعودترين طالعى روز دوشنبه متّصف ذيحجهء سنهء مذكور بر سرير مملكت متمكن شد . و اول حكمى كه شرف اصدار يافت اين بود كه « احكام و يرليغ‌هاى برادر نيكوى من برقرار است و تغيير و تبديل را به قواعد آن راه نيست . » و در هفدهم شهر مذكور امارت ايل و الوس به امر قتلغشاه [ 394 الف 
  ] و امير چوپان مفوض شد و وزارت به خواجه رشيد و خواجه سعد الدين مقرر گشت و امرا و وزراى ديگر ، على قدر مراتبهم ، به خدمات تعيين يافتند . و تتمهء سنهء مذكور در اوجان به عيش و عشرت گذشت .\r\nدر ايامى كه پادشاهى ايران به غازان متعلق بود جمعى از حكام در بلاد و امصار أباعن جدّ\r\n\r\n\r\n","description":"","footnote":"\r\n( 1 ) . اين زن ، شاه عالم دختر سيورغتمش بود .\r\n","page_name":" 4329 ","page_number":101},
  {"content":"\r\n\r\nبه رسوم حكومت مشغول بودند و بنابر ضرورت اطاعت مىنمودند ، اما هرگاه اندك فرصتى مىيافتند ، اظهار سركشى مىكردند . چون احوال ايشان سال به سال مفصلا معلوم نبود بالضروره مجملى از حالات ايشان در سال فوت غازان خان نوشته مىشود و همچنين احوال معاصر هر پادشاه عظيم الشأن در سال فوت آن پادشاه نوشته مىشود .\r\nملوك هرات و سردار كرمان و سرداران مازندران و سلاطين روم به درگاه غازان خان حاضر مىشدند و عزل و نصب و تغيير و تبديل ايشان در قبضهء اقتدار آن پادشاه كامگار . نوادر ملوك شمس الدين كرت در سنهء ششصد و هفتاد و هفت [ هجرى 
  ] به حكم اباقا خان ، حاكم هرات شد و در همين سال به ولايت غور شتافت و حصون و قلاع آن ديار را به مردم اعتمادى سپرد و چند ماه در قلعهء خيسار « 1 » ساكن گشت ، و بعد از آن لشكر به قندهار كشيده آن مملكت را مسخر گردانيد و مراجعت كرد . و در زمان ارغون خان يكى از امرا پناه به ملك شمس الدين برد و ملك او را گرفته نزد ارغون خان فرستاد . و اين معنى اگرچه مزاج پادشاه را موافق افتاد ، اما امرا با ملك در مقام عداوت شدند و ملك اين معنى را دريافت و دانست كه هرچند پادشاه با او در مقام بدى نيست ، اما چون تمام مقربان در دفع او يك جهت شده‌اند و آخر الأمر مزاج پادشاه را از وى منحرف مىسازند ، به خود قرار داد كه مدت العمر از حصار خيسار بيرون نيايد . و همانجا مىبود تا در سنهء خمس و سبعمائه [ - 705 هجرى 
  ] فوت شد .\r\nو ملك فخر الدين ولد شمس الدين به حكم پدر در محبس اوقات مىگذرانيد و مكررا امير نوروز از پدرش گناه او را شفاعت كرد . اما مفيد نيفتاد ، تا در ثلث و تسعين و ستمائه [ - 693 هجرى 
  ] شبى فرصت يافته بند خود را بشكست و به قلعه بالا رفته متحصن شد و هرچند پدرش در مقام تسلى او شد او بيشتر هراسان شده بر قول پدر اعتماد نكرد . و امير نوروز كه به حكم غازان خان در آن وقت ايالت خراسان داشت ، نزد ملك شمس الدين كس فرستاد و ملك فخر الدين را از پدرش طلبيد و ملك هرچند جواب داد كه « او لياقت تربيت ندارد . » امير نوروز متقاعد نشد . تا آنكه به هر طريق كه پدرش را ممكن بود او را از خود مطمئن ساخته ، نزد امير نوروز فرستاد . و امير نوروز برادرزادهء خود را به او در سلك ازدواج كشيد و طبل و علم و منشور حكومت هرات از غازان خان به جهت او گرفت و او را به عظمت هرچه تمام‌تر به دار السلطنهء هرات فرستاد . و ملك فخر الدين در عوض اين نيكويى - به طريقى كه سابقا گذشت - امير نوروز را به قتل رسانيد . و تتمهء حالات او در جاى خود تحرير خواهد شد ، ان شاء الله تعالى .\r\n\r\n\r\n","description":"","footnote":"\r\n( 1 ) . از شهرهاى ثغور ، بين غزنه و هرات .\r\n","page_name":" 4330 ","page_number":102},
  {"content":"\r\n\r\nو از حكام مازندران ، شاه غازى معاصر غازان خان بود ، و در اجراى امور شرع آن قدر ساعى بود كه حكم كرده بود كه روز جمعه هيچ‌كس به كسب و حرفه خود مشغول نشود و به مسجد جمعه رفته به مراسم عبادت قيام نمايد . و به جهت فقرا و ضعفا كه بدون كسب از ممرّ معيشت تنگى مىكشيدند ، وظيفه تعيين نمود . « اجرت وقت نماز كردن نيست . اگر مىخواهيد كه با وضو نماز كنيم ، اجرت وقت وضو نيز مشخّص شود . » اين سخن به عرض شاه غازى رسيد . به جهت وضو نيز وظيفه معيّن شد . و او سى سال حكومت كرد و در سنهء احدى و سبعمائه [ - 701 هجرى 
  ] فوت شد . و بعد از وى برادرش ، كيخسرو حاكم شد . كيخسرو را صد پسر بود . و در اواخر ذيحجهء سنهء ششصد و نود و چهار [ هجرى 
  ] منظور نظر غازان خان شد و به وزارت كرمان منصوب گرديد .\r\nو حكومت ولايت كرمان به مظفر الدين محمد شاه بن حجاج سلطان متعلق شد ؛ او به شرب مدام اشتغال داشت . و قاضى فخر الدين كه در همهء علوم سرآمد فضلاى عصر خود بود در سنهء ششصد و نود و چهارم [ هجرى 
  ] منظور نظر غازان خان شد و به وزارت كرمان منصوب گرديد و به آنجا رفته در پهلوى تخت سلطان محمد شاه بر كرسى نشست و در امور ملك و مال از روى استقلال دخل كرده و ميانهء او و سلطان غبار نقار ارتفاع يافت و هر دو به درگاه غازان خان رفتند . خواجه رشيد و خواجه سعد الدين وزير كه از تلامذهء فخر الدين بودند ، او را حمايت كرده به حكومت كرمان فرستادند . و سلطان محمد شاه در ركاب غازان خان به شام رفت . و چون فخر الدين در كرمان حاكم شد ، به اندك فرصتى محمود شاه ، برادر محمد شاه بر قاضى فخر الدين خروج كرده به معاونت [ 394 ب 
  ] رنود و اوباش بر قتلش اقدام نمود و حسب الإستقلال روى به ضبط امور ملك و مال آورد .\r\nو چون حاكم شيراز از كيفيت واقعه اطلاع يافت ، سپاه فارس و عراق را جمع كرد كرمان را محاصره نمود . محمود شام لوازم قلعه دارى به‌جا آورده تا از قوت لايموت اثرى بود قلعه را نگاه داشت . اما چون آن تمام شد ، سگ و گربه هم نماند . چون قلعه مفتوح شد و محمود شاه و اهل فتنه به ياسا رسيدند ، سلطان محمد را نوبت ديگر غازان خان به حكومت كرمان تعيين نمود و به آن مملكت فرستاد و در سنهء احدى و سبعمائه [ - 701 هجرى 
  ] محمد شاه فوت شد و حكومت آنجا به شاه جهان بن جلال الدين سيورغتمش مقرر شد .\r\nو سلطنت روم ، در عهد غازان خان به سلطان مسعود سلجوقى متعلق بود . و او به گناه اتفاق به الغو معزول شد و علاء الدين كيقباد بن فرامرز كه آخرين سلاطين سلجوقى است ، سلطان روم شد . در زمان او داود نامى با ده هزار خانوار از توابع و لواحق از وطن مألوف خود كه دشت قپچاق بود جدايى اختيار كرده به راه كفه به روم درآمد .\r\n\r\n","description":"","footnote":"","page_name":" 4331 ","page_number":103},
  {"content":"\r\n\r\nو احوال او به موضعش گفته شود ان شاء اللّه تعالى .\r\nو بعد از فوت قايدو حكومت ايل و الوس به موجب وصيت‌اش به پسر ميانهء او اروس متعلق شد و دوآ خان به واسطهء عداوت ميراثى كه با اروق قايدو دشمن داشت ، مىدانست كه حيله و تدبير به ارس كه به كمال فهم و فراست متصف است ، درنمىگيرد و چاپار كه پسر بزرگ قايدوست در كمال ساده‌لوحى . انديشه كرد كه استيصال سلسلهء قايدو خان به نزاع برادران مىتوان كرد . ميانهء دوآ خان و قايدو خان نيز در اواخر سال به وحشت كشيده بود ؛ چه ، بعد از جنگ سپاه قاآن ، دوآ خان در ولايت قايدو خان نيز به حكم قايدو خان دخل مىكرد . و اين معنى بر اولاد قايدو خان گران مىآمد ؛ چه ، انديشه كردند كه هرگاه در حيات قايدو خان اين حال باشد ، بعد از فوت قايدو خان يقين دوآ خان ايشان را مطلق دخل ندهد . و در خاطر ، قتل دوآ خان مخمّر ساختند و او را به قوريلتاى طلب داشتند . چون دوآ خان نزديك رسيد ، چاپار و ارس او را استقبال كردند و اراده نمودند كه او را اياق « 1 » مسموم دهند . كوكلتاش دريافت . خود را فداى دوآ خان نموده كاسه را از دست ايشان گرفته خود دركشيد و فى الحال جان تسليم كرد . چاپار و برادران بسيار منفعل شده ، دوآ برگشت و قايدو در مقام معذرت شد كه « به وقوف من بر اين فعل قيام ننموده‌اند . » دوآ ديگر بازى نخورد و به هيچ قوريلتايى حاضر نشد .\r\nبعد از فوت قايدو ، دختر قايدو كه در رأى و تدبير از برادران خود در پيش بود ، كس نزد دوآ خان فرستاد كه « خلاف و خيانت به حكم پدران از همهء خلق مذموم است ، خصوصا از شاهزادگان . چون قايدو خان ، ارس را قايم‌مقام ساخته ، سعى در خلاف او مثمر بر افتادن ايل و الوس است . » و او در جواب فرستاد كه « زنان را از دوك و چرخه « 2 » سخن بايد كرد ، نه از پادشاهى و خانيّت . »\r\nو دوآ چون مخالف در اروق قايدو پيدا كرد ، به شاهزاده انند كه از قبل قاآن به سرحد قراقروم يورت داشت ، پيغام فرستاد كه مخالفتى كه سابقا نسبت به قاآن واقع شده بود ، از قايدو خان بود نه از من . من را به بندگى قاآن هروقت طلب كند ، مىآيم و اظهار ايلى و اطاعت نمايم . »\r\nتيمور قاآن را اين معنى پسنديده افتاده به‌جهت استمالت دوآ خان يرليغى به اين مضمون فرستاد كه « مملكت تركستان به حكم يرليغ قديم تعلق به جغتاى خان دارد و دوآ اروق اوست .\r\n\r\n\r\n","description":"","footnote":"\r\n( 1 ) . اياق : لفظ تركى است به معنى پيالهء شرابخوارى .\r\n( 2 ) . متن : درك و جرح . تصحيح بر اساس متن تاريخ اولجايتو ، ص 33 .\r\n","page_name":" 4332 ","page_number":104},
  {"content":"\r\n\r\nو تا غايت قايدو خان به خلاف يرليغ متصرّف بود . اكنون آنچه دوآخان به تصرف خود درآورده حكومت آن به وى متعلّق است . »\r\nچون يرليغ به دوا خان رسيد ، كس نزد چاپار فرستاد كه مملكت تركستان به حكم قاآن به من تعلق دارد . قايدو خان به خلاف حكم متصرف بود . اكنون توقع آن است كه مملكت موروثى ما را بازگذاشته به يورت خود روند تا موافقت و دوستى بر جاى ماند . و چاپار از اين معنى برآشفته اسباب نزاع و وحشت آماده و مهيا شد .\r\nو حكومت ختاى در اين سال به دستور سابق بر تيمور قاآن مقرر و مسلم بود و از هيچ طرف مزاحمى نداشت . و اولاد قايدو و دوآ به هم گرفتار بودند و حكومت الوس جوجى خان بر توقتاى مسلم بود .\r\nو سلطان علاء الدين ، حاكم هندوستان به تاريخ سيم محرم سنهء مذكور بعد از آنكه راى جونپور به ايلى درآمد و ملازمت نمود ، راى مزبور را محبوس ساخته ، فرمود كه از اطراف و جوانب جنگ سلطانى انداختند و قلعه را جبرا و قهرا فتح كرده به بالاى قلعهء مذكور برآمد و آن را خضرآباد نام كرد و حكومت آن را به پسر بزرگ خود تفويض نمود و او را نام هاجر لعل كه نشان پادشاهان هندوستان است ، نوازش كرده معاودت نمود و كوچ بر كوچ به دهلى درآمد . [ 395 الف 
  ] و لشكر شرف هندوستان كه به فتح ولايت ارتكل نامزد شده بودند ، به‌واسطهء كثرت بارندگى كارى نتوانستند ساخت ، پريشان و بىسامان معاودت نمودند . و هنوز يك ماه زياده نشده بود از رسيدن سلطان به مستقر سلطنت كه خبر رسيد كه فوج مغول رسيد .\r\nو اين قضيه بر اين موجب بود كه چون قتلغ خواجه ولد دوآ خان كه حدود بدخشان يورت او بود خبر رسيد كه سلطان علاء الدين به محاصرهء جونپور مشغول شده و از فتح آن عاجز است و لشكر ديگر به فتح فرستاده ، فرصت غنيمت دانسته امير طرقاى « 1 » را به قريب سى هزار سوار به فتح دهلى نامزد فرمود . امير مذكور از برق و باد سرعت‌دارتر كنار آب جون را معسكر خود گردانيد و سدّ طرق شهر نمود ، چنانچه از هيچ طرف كمك ممكن نبود . و لشكر سلطان علاء الدين كه بىسامان و پريشان بودند به واسطهء سفر و محاصرهء جونپور متحير ماندند . پس بالضروره سلطان علاء الدين از شهر بيرون آمده به حفر خندق و استحكام لشكرگاه امر كرد و از جنگ صف احتراز نمود و به محافظت خود مشغول شد . و اكثر اوقات تمام مردم مسلح بودند و دقيقه‌اى از دقايق احتياط نامرعى نگذاشته .\r\nو لشكر مغول به غايت مستولى شدند ( و اكثر شهر به تاراج رفت و انبارهاى غلهء سلطانى\r\n\r\n\r\n","description":"","footnote":"\r\n( 1 ) . متن : طوغاى : تصحيح بر اساس متن جامع التواريخ و تاريخ اولجايتو .\r\n","page_name":" 4333 ","page_number":105},
  {"content":"\r\n\r\nبه دست خصم افتاد ) « 1 » و مردم علاء الدين تنگى مىكشيدند . دو سه مرتبه از طرفين جمعى به مقابله قيام نمودند . اما صورت فتح و ظفر در آينهء مراد هيچ‌يك جلوه‌گر نشد . و ايام محاصره دو ماه امتداد يافت و امير طرقاى « 2 » از فتح نااميد شده بود ، مراجعت كرد و اكثر ولايات را تاراج نموده با غنايم نامحصور به قتلغ خواجه پيوست . و سلطان علاء الدين كه نااميد مطلق شده بود ، مراسم شكرگزارى به تقديم رسانيد و از خواب غفلت بيدار شده در مقام جمع لشكر و حفظ اطراف و عمارت قلاع درآمد و با ارباب عقل مشورت كرد كه به كدام تدبير لشكر بسيار به علوفهء اندك جمع توان كرد ؟ همه اتفاق كردند كه اگر در ولايت ارزانى باشد و سپاهى به هرچه محتاج باشد از اطعمه و البسه و اسلحه به قيمت ارزان تواند خريد ، به علوفهء كم قناعت مىتواند كرد .\r\nپس سلطان در مقام تعيين نرخ هر جنس برآمد و كار به جايى رسانيد كه قبل از وى و بعد از وى هيچ‌يك از پادشاهان به مثل آن توفيق نيافتند . و ضوابط ارزان شدن غله اين است كه مقرر كرد كه اول نرخ در حضور پادشاه مشخص شود و از رعيت تفويض زر غله كنند و انبارداران به محافظت آن مشغول باشند ، و حكام و ضباط و عمال ، خالصات زر و غلهء مقررى را از رعيت آن چنان اخذ و بازيافت نمايند كه رعيت را امكان ذخيرهء يك من غله نماند و به ضرورت هم بر سر كشت غلهء خود مال واجبى خود را داده باشند . و يكى از امراى معتبر كه به واسطهء معيشت به طمع و رشوه محتاج نباشد به اين خدمت مأمور باشد و منع احتكار بالكليه نمايد ، و هركس غله زياده بر احتياج بخرد ، به قتلش اقدام نمايند . و احوال نرخ ضياع به عرض پادشاه رسيد . و در ايام امساك باران هيچ آفريده يك دانه غله زياده بر قوت يك روزه ابتياع ننمايد ، و در وقت حاجت و خشكسالى انبارهاى سلطانى را گشوده غله به نرخ معين به مردم فروشند ، و به واسطهء حفظ اين ضوابط . . . « 3 » از نرخ غله به يك طريق بود كه نه ارزان مىشد و نه گران ؛ خواه خشكسالى باشد و خواه در ايام امساك باران .\r\nدو مرتبه ضابط بر قاعده عرضه داشت كرد كه اندك اضافه بر گندم مقرر شود . هر دو مرتبه به چوب ياساق مؤدّب شد . و اگر در ايام قحط كسى را غله نرسيدى ، يا كسى زياده بر احتياج غله خريدى ، حاكم را هم قتل بودى و شفاعت نه .\r\nو اقمشه را نيز قيمت معين كرده بود . و به سوداگران از خزانه فراخور حال او زر مىداد كه اقمشه از اطراف و جوانب آورده ، در پايتخت به نرخ مقرر بفروشند ، و البسهء حرير و زربفت كه عوام النّاس را به اين احتياج نيست ، بدون رخصت ضابط ، اين امر كه بر حال خرنده مطلع\r\n\r\n\r\n","description":"","footnote":"\r\n( 1 ) . از اضافات « ق » است .\r\n( 2 ) . متن : طراغاى .\r\n( 3 ) . جاى دو كلمه در هر سه نسخه بياض است .\r\n","page_name":" 4334 ","page_number":106},
  {"content":"\r\n\r\nبود هيچ‌كس را ياراى خريد و فروخت نبود . بدين جهت هميشه نرخ اقمشه و البسه بر يك قرار بود .\r\nو قيمت اسب و ارزانى آن را به مبلغ سوداگران از خريدن و فروختن علاج كرده بود ، و هيچ سوداگرى را ممكن نبود كه يك اسب بخرد يا بفروشد . و بعضى از دلالان و كيسه‌داران را از ولايت اخراج كرده بود ، و بعضى را در قلاع بازداشته ، و بعضى را به سرحدها فرستاده . و بدين جهت اسب به غايت ارزان شده بود .\r\nمجملا جميع ما يحتاج خلق را نرخ مشخص كرده بود و ضابطان به جهت هر يك تعيين كرده و هميشه از احوال ايشان تفحص و تجسس مىنمود و خلاف‌كننده به جان امان نمىيافت .\r\nو به جهت آنكه در اوزان و مقادير تصرف و تقلبى نشود ، به هرچند روز ، جماعتى ناشناخت را به بازارها مىفرستاد كه اطعمه [ 395 ب 
  ] خريدارى مىكردند و مىآوردند و آن را به وزن درآورده ، اگر كمى داشت ، به قدر كمى گوشت از بدن فروشنده بريده مىشد .\r\nفى الواقع تا غايت در هيچ‌يك از كتب تواريخ توران و ختاى ، بلكه ربع مسكون به نظر درنيامده كه هيچ پادشاهى را اين ميسر شده باشد .\r\nو چون اين امور قرار يافت ، سپاهيان را ، اعلى و اوسط و ادنى ، به قدر مرتبهء هركس و قدر حاجت او علوفه از قرار قسمت محتاج اليه مشخص كرد و عدد لشكر و سامان اسلحه و اسب به اضعاف مضاعف سابق باشد و بعد از آن هروقت كه مغولان قصد درآمدن هندوستان كردند ، ايشان را ميسر نشد ، بلكه اكثر كشته شده ، هيچ‌وقت به سلامت معاودت نكردند .\r\nو چون كار امير طرقاى « 1 » بر نهج مذكور به فيصل رسيد و فتح ناكرده معاودت نمود ، راى جونپور كه تا غايت محافظت مىكردند ، خلاص شد . و سبب آن اين بود كه چون راى مذكور به دست افتاد ، به عرض رسانيدند كه در خانهء راى مذكور زنى كه به اصطلاح هندوستانيان او را پدمنى مىگويند ، هست . - و پدمنى زنى را مىگويند كه به جميع صفات كه ارباب حسن را مىكنند ، متصف باشد - و به راى مذكور پيغام كردند كه خلاصى تو منحصر در احضار آن جميله است . راى اين معنى را قبول نموده كسان فرستاد كه اهل و عيال او كه به كوه‌هاى محكم برده بودند ، آن عورت را به درگاه فرستادند .\r\nبعد از چندگاه راجپوتان و سپاهيان كه همراه متعلقان راى مذكور بودند ، تدبير كرده پالكى « 2 » بسيار را از مردان كار پركرده نزديك آوردند و گفتند كه « پدمنى را با متعلقان راى آورديم . » رخصت ملاقات يك مرتبهء ديگر با راى حاصل نمودند . چون پالكىها به راى\r\n\r\n\r\n","description":"","footnote":"\r\n( 1 ) . متن : طراغاى .\r\n( 2 ) . پالكى : كجاوهء بىسقف - لغتنامهء دهخدا .\r\n","page_name":" 4335 ","page_number":107},
  {"content":"\r\n\r\nنزديك شد ، به يك بار راجپوتان از پالكىها بيرون شده با شمشيرهاى كشيده به قتل راجپوتان پرداختند و راى را خلاص كرده ، سوار كردند . لشكريان ايشان را تعاقب نمودند و بعضى راجپوتان به قتل رسيدند . اما راى به سلامت بيرون رفت . و سلطان علاء الدين حكومت جونپور به خواهرزادهء راى كه از خدمتكاران و معتمدان سلطان بود ، داده و او را در آنجا اقتدار داد و جميع راجپوتان به حكومت او متفق شدند .\r\nو سلطان مصر و شام ، ملك ناصر ، از فتح سابق و خبر فوت غازان خان تمام سال را به عيش و عشرت گذرانيد و از هيچ طرف منازعى نداشت . و ايلچيان اولجايتو سلطان به مصر آمده خبر جلوس پادشاه اسلام رسانيده تمهيدات مقدمات صلح نمودند و سخنان محبت‌آميز در جواب بردند .\r\n\r\n","description":"","footnote":"","page_name":" 4336 ","page_number":108},
  {"content":"\r\n\r\n\r\nذكر وقايع سال ششصد و نود و چهارم « 1 » از رحلت خير البشر\r\nدر اين سال اولجايتو سلطان ييلاق به اوجان و قشلاق به موقان كرد و در سيم محرم سنهء مذكور از اوجان به عزم تبريز كوچ كرد و به آنجا رفت و به قبّهء شنب « 2 » كه مدفن برادرش بود رفته ، شرايط زيارت به تقديم رسانيد و به اتمام عمارت ابواب البرّ « 3 » حكم كرد ، و از آنجا به نواحى مراغه رفته به شكار گذرانيد و به تماشاى رصد رفت . در مراغه ايلچيان و شاهزادگان ماوراء النهر و تركستان رسيدند و در باب موافقت و مصادقت سخنان محبت‌آميز از زبان قاآن نسبت به اروق چنگيز خان به مسامع عليه رسانيدند . و ايلچيان را طوىهاى پادشاهانه داده مجموع را مقضى المرام گسيل فرمود .\r\nو در اين سال دو نوبت صاعقه و زلزلهء عظيم روى نمود و عمارات بسيار خراب شد . و از دشت قپچاق نيز ايلچيان آمده به عرض رسانيدند كه توقتاى بر جادهء مصادقت ثابت‌قدم است .\r\nو در دوشنبه هشتم ذيقعدهء سنهء مذكور ولادت باسعادت ابو سعيد بهادر خان بود از حاجى خاتون . و امارت روم در آخر اين سال به ايرنجين مفوض شد ؛ چه ، امور آن ولايت روى به اختلاف آورده بود .\r\nو احوال حاكم مصر و شام ، ملك ناصر ، آن است كه بعد از فتح امير قتلغشاه تا سنهء هفتصد\r\n\r\n\r\n","description":"","footnote":"\r\n( 1 ) . ق : وقايع سنهء اربع و سبعمائه [ هجرى 
  ] ؛ م ، ش : وقايع سال هفتصد و پنجم از رحلت .\r\n( 2 ) . محلّ دفن غازان خان ، كه به سه صورت « شام غازان » ، « شم غازان » و « شنب غازان » در مدارك مختلف ياد شده كه ظاهرا اولى و دومى اصح مىباشد .\r\n( 3 ) . شامل گنبد عالى ، مسجد جامع و مدارس و خانقاه و دار السياده و رصد و دار الشفا و بيت الكتب و بيت القانون و حوضخانه و گرمابهء ابن سبيل و غيره . - تاريخ غازانى ، ص 209 .\r\n","page_name":" 4337 ","page_number":109},
  {"content":"\r\n\r\nو هفت [ هجرى 
  ] به فراغ خاطر گذرانيد و از هيچ طرف منازعى نداشت . و تتمهء احوالش به جاى خويش گفته آيد .\r\nو پادشاه علاء الدين سلطان سواد اعظم هند در سنهء مذكور لشكرى به سردارى ملك مايك افرنگ به دفع على بيگ و تومان منعلى [ ؟ 
  ] كه با سى چهل هزار سوار از راه دامن كوه به ولايت امر دهه درآمده بود فرستاد ، و هم در حدود امروهه اتفاق مقابله و مقاتله افتاد . چنگيز خانيان شكست يافتند و هر دو سردار مغول دستگير شده ، هشت هزار كس از مغولان به قتل رسيدند . و سرداران مزبور را به نظر علاء الدين آورده به حكم او در پاى پيل افكندند .\r\nو در اين سال سلطان غازى ملك را به حكومت زنتنبور نصب كرد ، و او بلاد جونپور و جندبرى و علاپور را ضبط كرد ، و گجرات را به الفخان سپردند ، و عين الملك را به تسخير مالوه فرستادند . [ 396 الف 
  ]\r\nو حكومت ايل و الوس قايدو خان در اين سال به چاپار متعلق بود . و چاپار با آنكه خود عقل نداشت ، به مشورت امرا و اقرباى دولتخواه خود هم كار نمىكرد و با جماعتى كه دشمن جان او بودند اسرار مىگذرانيد و بدين جهت اكثر ايل و الوس از وى رنجيده ، با دوآ خان در خفيه متفق شدند . و دوآ خان خواست كه به حيله چاپار را در دام آورد . طرح قوريلتاى افكنده چاپار را طلبيد . چاپار چون بر وى اعتماد نداشت ، تقاعد نمود . نوبتى ديگر در ميان تركستان و قراقروم طرح طوى عظيم كرده اسباب طوى بسيار در آنجا نقل كرد و چاپار را طلب نمود .\r\nچون چاپار اجابت ننمود و اسباب طوى همه معطل ماند ، دوآ خان دشمنى را بهانهء اظهار يافت و امرا و خويشان و اقرباى چاپار را به مواعيد مستظهر ساخته ، از وى جدا كرد . بدين سبب ميانهء الوس قايدو خان تفرقه‌اى عظيم افتاد و جميع شاهزادگان آن الوس به قصد هم برخاستند .\r\nارس ، برادر چاپار كه ضبط لشكر طرف سرحد تيمور قاآن به او مفوض بود ، غفلت ورزيد ، چينگسانگ كه به حكم قاآن در مقابل ارس يورت داشت ، چون وى را غافل يافت ، شبيخون آورده او را منهزم ساخت . و امير طرقاى قتلغ خواجه ، ولد دوآ خان ، بر ساربان و تيمور اغول كه در حدود بدخشان يورت داشتند ، تاخت برده ايشان را به خراسان دوانيد . و دوآ خان آوازه انداخت كه لشكر قاآن بعد از شكست دادن ارس ، به تسخير ولايت چاپار برنشسته‌اند . چاپار سليم القلب باور كرده با بيست تومان لشكر به آن طرف روانه شد و اردوها را به ملك تيمور سپرد و ملك تيمور اردوها را غارت كرده با لشكر متوجه خدمت قاآن شد .\r\nو چاپار چون از خديعت ملك تيمور آگاه شد و دانست كه دوآ خان با او در مقام عداوت است ، تمامت ايل و ارس خود را برداشته به قصد دوآ برخاست . و دوآ خان سپاه خود را جمع آورده ، كس نزد قاآن فرستاد كه « چاپار به واسطهء آنكه بر بندگى قاآن ثابت‌قدمم ، به قصد من برخاسته . »\r\n\r\n","description":"","footnote":"","page_name":" 4338 ","page_number":110},
  {"content":"\r\n\r\nاز ختاى ده تومان لشكر به مدد دوآ خان آمد . و دوآ خان جمعى از هزاره‌هاى خود را بر سر خانه‌هاى هزارهء چاپار فرستاد . هزاره‌هاى چاپار چون از پريشان‌حالى خانه‌هاى خود مطلع بودند بالضروره متفرق شدند و به خانه‌هاى خود رفتند . چاپار متحير ، با اندك مايه مردم برجاى ماند . پسر عمّ دوآ خان بر سر وى راند ، و او گريزان شده ، آخر الأمر چون چاره نيافت به ايلى درآمد . دوآ كه به مكر و حيله مشهور و معروف بود ، سوگندان ياد كرد كه « من از اين حالات اطلاعى نداشتم و امرا خلاف كردند . » و او را نزد خود جاى داده ، بعد از آن ، تمامى فرزندان قايدو را گرفته نزد دوآ خان مىآوردند و دوآ لشكرى بر سر اردوى تيمور الوكان ، دختر قايدو فرستاد كه اردوى او را كه در كمال معمورى بود غارت كرده هر دو پسرش را گرفته در آب غرق كردند و تيمور الوكان را در نمد پيچيده كشتند . و خانوادهء قايدو برافتاد و دوآ خان به كمال عظمت و اقتدار رسيد . و در مدت دو ماه ، چهل نوبت طوى كرد و در آن طوىها ششصد و چهل شاهزاده حاضر بودند . و در آن مجلس دوآ با چاپار استخفاف بسيار كرد . پادشاهى الوس قايدو را كه از وى بجز نامى نمانده بود ، به برادر چاپار ، مكجار « 1 » داد . و چاپار را در يورت مادرش گذاشت . مكجار و چاپار چون يقين مىدانستند كه دوآ خان عن قريب به قتل ايشان اقدام خواهد نمود ، گريخته به خان باليغ رفتند و ملازمت قاآن مىنمودند .\r\nو در اين سال تيمور قاآن كه حاكم مطلق العنان ايل و الوس چنگيز خانى بود ، جهان را وداع كرد و درگذشت ، و صندوقش را نزد پدر و جدش دفن كردند ، و حكومت ايل و الوس بر قوشيلاى قاآن مفوّض شد .\r\nو بعد از اين ديگر مورخان را از احوال سلاطين ختا اطلاعى نيست و از سلاطين ختا به مجرد اطلاع بر اسامى اكتفا نموده‌اند ، و در بعضى اوقات كه سلاطين ماوراء النهر با ايشان نزاع مىكرده‌اند مجال باد نوبت مزبور نبود . و ميرزا الغ بيگ در الوس اربعه آورده كه عدد سلاطين ختاى كه به قاآن ملقب شدند ، نوزده نفر بودند . ششم نفر از آن جمله مذكور شد و هفتم ولد قوشيلاى توقتاى بود كه در زمان حكومت او را بيلكتو خواندند . هشتم ، انوشيروان . نهم ، قاآنى كه با دالستوقاى دوآ خان معاصر بود و به جوبك شاه ملقّب بود . و چاپار ولد قايدو را او نوازش كرد و چند مرتبه لشكر او را با البوقا ولد دوآ خان منازعات شد ، و با اولجايتو سلطان دوستى داشت و ايلچيان مىفرستاد . دهم ، توقتيمور بن تيمور قاآن . يازدهم ، بيسوداد .\r\nدوازدهم ، اسكه ابن بيسورداد . سيزدهم ، ايلنگ قاآن . چهاردهم ، كيتمور بن اركتمور .\r\nپانزدهم ، ايلچى تيمور قاآن كه بابرى نام داشت [ 396 ب 
  ] و به ملازمت امير تيمور گوركان\r\n\r\n\r\n","description":"","footnote":"\r\n( 1 ) . تاريخ اولجايتو : يا بكجار [ ؟ 
  ] .\r\n","page_name":" 4339 ","page_number":111},
  {"content":"\r\n\r\nآمده و بعد از فوت امير تيمور به الغ يورت رفت و بر مسند قاآنى نشست . هفدهم ، آق‌ايلتاى كه از نسل ارتق‌بوكا بود . هيجدهم ، اوردين ملك تيمور . نوزدهم ، اواى بن اكتمور . و اللّه اعلم بحقيقة الحال .\r\nو الوس جوجى خان را تا اثنى عشر و سبعمائه [ - 712 هجرى 
  ] توقتاى حاكم بود و در سنهء مذكور شرح حالات او بيان شود ، ان شاء اللّه تعالى و تقدّس .\r\n\r\n","description":"","footnote":"","page_name":" 4340 ","page_number":112},
  {"content":"\r\n\r\n\r\nذكر وقايع سال ششصد و نود و پنج « 1 » از رحلت خير البشر\r\nسلطان محمد خدابنده در اين سال در قنقور النگ « 2 » به موجبى كه پدرش اراده كرده بود طرح شهرى انداخت . و قنقور النگ از اعمال قزوين است و در تمامت ايران و توران مرغزارى به آن صفا و وسعت نشان نمىدهند . و قلعهء بزرگ پادشاهانه اساس نهاده و ديوارش را از سنگ تراشيده به مرتبه‌اى عريض ساختند كه چهار سوار پهلوى يكديگر توانند بر بالاى آن رفت . و در ميان قلعه ، به جهت مدفن سلطان اولجايتو گنبدى بنا نهادند كه به غير از گنبد هرمان از آن بزرگ‌تر عمارتى آينده و رونده نشان نداده و نمىدهند ، و اكثر امرا عمارات عالى در آن شهر ساختند ، به تخصيص خواجه رشيد و جهت ديوانخانهء سلطانى ايوانى كه ثانى ايوان كسرى بود ساخته ، در جنب ايوان به بناى خانه‌اى كه دو هزار كس در آن ايوان تواند نشست پرداختند . و به اندك زمانى آن شهر به اتمام رسيد و غيرت ساير بلاد و امصار شد و به سلطانيه موسوم شد .\r\nو در اين سال ييلاميشى در سلطانيه و قشلاميشى به موقان اتفاق افتاد . و در هفدهم ذيحجهء سنهء مزبور صاعقه بر كوشكى كه محل جلوس سلطان بود آمده چند كس از نزديكان را هلاك كرد و سلطان به غايت متغير شد . بعد از آن عقاب و سنگ يشم هميشه همراه سلطان مىداشتند ؛ چه ، نزد مغولان مقرر است كه هرجا كه عقاب باشد صاعقه بدانجا نمىوزد .\r\nو فرمانفرماى كشور هند را در ماه جمادى الاول سال مذكور فتح قلعهء مندو به اهتمام\r\n\r\n\r\n","description":"","footnote":"\r\n( 1 ) . ق : وقايع سنهء خمس و سبعمائه [ هجرى 
  ] ؛ م ، ش : وقايع سال هفتصد و ششم از رحلت .\r\n( 2 ) . قنقور يا قونقور در زبان تركى به معناى رنگ‌هاى گوناگون ، از جمله قهوه‌اى مايل به تيره‌گى و خاكسترى روشن به كار رفته و النگ يا اولنگ به معناى علف و سبزه و در اصطلاح به معناى چمنزار و علفزار است . قنقور النگ به معناى چمنزار و مرغزار خاكسترى است .\r\n","page_name":" 4341 ","page_number":113},
  {"content":"\r\n\r\nعين الملك دست داد . كنگ‌نام شخصى از امراى مغول به ولايت هند درآمده لشكريان علاء الدين او را زنده گرفته به نظر سلطان درآوردند . و از مغولان كه همراه كنگ بودند ، اندك مايه مردم خلاص شدند . و لاهور و بيالپور به اقطاع او مقرّر شد .\r\nو در اين سال ملك نايب به جانب ديوگير نامزد شد . و در اين سال دوآ خان ، پسر براق خان در ماوراء النهر و تركستان حاكم بالإستقلال بود و از هيچ طرف منازعى نداشت .\r\n\r\n","description":"","footnote":"","page_name":" 4342 ","page_number":114},
  {"content":"\r\n\r\n\r\nذكر وقايع سال ششصد و نود و ششم « 1 » از رحلت خير البشر\r\n( پادشاه خلاصهء ربع مسكون ) « 2 » سلطان محمد خدابنده را در اين سال به خاطر رسيد كه تمامت ولايت ايران به تصرف پادشاهان چنگيز خانى درآمده ، به حال خود ماند گيلان ، با وجود همسايگان ، صورت معقول ندارد . اين عزيمت را با امرا در ميان آورد . صلاح چنان ديدند كه اول ايلچىاى به حكام آنجا بفرستند . اگر انقياد نمودند چه بهتر از آن ، و إلا لشكر فرستاده شود .\r\nو در آن ايام اگرچه در هر گوشه از گيلانات با آنكه طول و عرضش سى فرسنگ بيش نيست ، حاكمى بالإستقلال بود ، اما امير دبّاج « 3 » معظم‌تر مىزيست . ابتدا به طلب او شد . چون ايلچيان نزد امير دباج رسيدند ، وى به موجب فرمان متوجه اردوى شد . چون به اردوى همايون رسيد ، او را اعزاز و اكرام نمودند . ليكن پيشكشى كه امير دباج آورده بود ، در خور همت و ولايت خود بود . آن در نظر يك كس از امراى سلطانى درنمىآيد . امير چون وضع پادشاه و لشكر نگاه كرد ، از آمدن پشيمان شد . اظهار بىحضورى كرد . و چند روز از ملازمت تخلف جسته ، ناگاه شبگيرى كرد و متوجه وطن خود گرديد .\r\nسلطان از اين عمل به غايت آزرده‌خاطر شده عزيمت تسخير گيلان مصمم نمود و يكى از امراى سلطان كراىنام كه در زمان غازان خان همراه صدر الدين زنجانى به گيلان رفته و احوال و اوضاع آن مملكت را معلوم داشت ، به عرض رسانيد كه « گيلان اگرچه اندك ولايت\r\n\r\n\r\n","description":"","footnote":"\r\n( 1 ) . ق : وقايع سنهء ستّ و سبعمائه هجرى ؛ م ، ش : وقايع سال هفتصد و هفتم از رحلت .\r\n( 2 ) . م ، ش : ندارد .\r\n( 3 ) . پسر فيلشاه .\r\n","page_name":" 4343 ","page_number":115},
  {"content":"\r\n\r\nاست ، اما راه‌هاى سخت و بيشه‌هاى پردرخت دارد و به غايت معمور است ، و رعاياى آنجا به وقت جنگ كارهاى سپاهيانه خوب مىكنند . سلطان را به نفس نفيس به آنجا رفتن مصلحت نيست . به هر كدام از بندگان اين خدمت رجوع شود به موجب دلخواه سامان خواهد شد . »\r\nاما سلطان اين سخن را قبول نكرده به جمع عساكر فرمان داد . لشكرها جمع شدند . فرمان شد كه امير چوپان از راه اردبيل به كسگر رود ؛ و امير قتلغشاه از راه حلوان متوجه فومن و شفت شود ؛ و امير مؤمن از راه رستمدار درآيد ؛ و سلطان از عقب امرا متوجه لاهيجان .\r\nچون امير چوپان به كسگر رسيد ، ركن الدين احمد و شرف الدوله حاكم آنجا بودند ، آمده ملازمت كردند و تمام آن حدود به سهولت مسخر شده با حكام آن مواضع . هنوز سلطان به لاهيجان نرسيده بود كه امير چوپان آمده به اردو ملحق شد . [ 397 الف 
  ] و امير قتلغشاه به خلخال رسيد . حاكم خلخال به خدمت آمده گفت كه « مهمات گيلان را تعجيل نمىسازد ؛ چه ، راه‌هاى تنگ و جنگل بسيار دارد و مردم آنجا ياغى نديده‌اند و در جنگ كردن دليرند . »\r\nامير قتلغشاه مىخواست كه به قهر و غلبه آن ولايت را گرفته مراجعت نمايد . بدين سخنان التفات نكرد . امير پولادقيا را منقلاى ساخت و در مواضع تنگ گيلانيان به جنگ ايستاده سه نوبت محاربت افتاد . هر سه مرتبه لشكر مغول ظفر يافت . امير دباج كس به طلب صلح فرستاد .\r\nامير قتلغشاه راضى شد . اما پسرش گفت كه هر روز نمىتوان به گيلان آمد . به يكبارگى خاطر از اين جماعت جمع مىبايد كرد .\r\nو چون گيلانيان از صلح نااميد شدند ، دست از جان برداشته به جنگ ايستادند . امير قتلغشاه شكست يافت و هرچند گريختگان را بر حرب تحريص كرد فايده نكرد . آخر الأمر امير مزبور كشته شد و غنيمت بسيار به دست گيلانيان آمد . امير طغان و امير مؤمن از راه قزوين به گيلان درآمده هندوشاه‌نامى كه در آن نواحى بود به ايلى درآمده همراه امراى مزبور متوجه اردوى سلطان شد . و سلطان از راه طارم به لاهيجان درآمد . شاه نو كه حاكم آنجا بود ، به ملازمت آمد . چهار روز در لاهيجان اردوى بزرگ توقف كرد و خبر كشته شدن امير قتلغشاه رسيد و پادشاه به غايت غضبناك شده امير شيخ بهلول ولد امير ابابكر را با طايفه‌اى ديگر از امرا و سه هزار سوار به تأديب آن جماعت نامزد كرد .\r\nشيخ بهلول چون به مخالفان رسيد ، بعد از جنگ آثار عجز لشكريان خود مشاهده نموده بالضروره آن لشكر را در موضعى محكم فرود آورد و خود به طلب مدد رفت . امير حسين و امير سونج به كمك آمده ، در اين نوبت جنگى عظيم شد . امير سونج كمال شجاعت به تقديم رسانيد و در جنگگاه پياده شد و سايبان زد . و به تيرباران حكم كرد و غنيم مغلوب ساخت . از لشكر گيلانيان يك نيمه در جنگ كشته شده و نيم ديگر روى به گريز آوردند . مجموع\r\n\r\n","description":"","footnote":"","page_name":" 4344 ","page_number":116},
  {"content":"\r\n\r\nگيلانات مسخر شد . و چون هيچ‌جا ياغى نماند ، لشكرها به حكم از گيلان مراجعت نمود .\r\nيرغوچيان تيرغوى امرا پرسيده ، پسر امير قتلغشاه را گناهكار ساختند . و آن جماعت به ياسا رسيده و پسر قتلغشاه به روان پدر بخشيده شد ، اما از امارت تومان پدر معزول شد و آن تومان حوالهء امير چوپان شد . « 1 »\r\nو در اين سال امير ساربان و تيمور اغول پسر قايدو به ايلى نزد اولجايتو سلطان آمدند . و چون پادشاهى ايران بر سلطان محمد خدابنده قرار گرفت ، ملوك آفاق و حكام اطراف به رسم تهنيت به درگاه آمدند . و به سبب آنكه در زمان دولت غازان خان ميان اولجايتو سلطان و فخر الدين حاكم هرات وحشتى در ميان آمده بود ، به تقريب آنكه جمعى از تگودريان حركات نامناسب كرده بودند و به ملك فخر الدين پناه برده ، لشكر اولجايتو سلطان به طلب ايشان رفتند . ملك ايشان را حمايت كرد . سلطان خود لشكر به هرات كشيد . و ملك شهر را بازگذاشت و به قلعهء امان‌كوه پناه برد . سلطان به پاى آن قلعه رفته ، ملك در شب از آن قلعه بيرون آمد و بر ميان لشكر زده بيرون رفت و به هرات آمد و قلعهء هرات را استحكام داد و به مردم معتمد خود سپرد و خود متوجه غور شد . سلطان به قلعهء هرات معاودت نمود . مردم ملك قلعه را محكم كرده آغاز جدال كردند . مدت محاصره هجده روز امتداد يافت . از هر دو طرف به صلح راضى شده ، سلطان ترك محاصره كرد .\r\nچون اولجايتو سلطان ، پادشاه عراق و خراسان شد ، قبل از آنكه عزيمت گيلان كند در اوايل شهور سنهء هفتصد و شش [ هجرى 
  ] امرا سخن خراسان در ميان آوردند كه ملك فخر الدين به تهنيت سلطان نيامد و سابقا آن حركت كرد . اكنون اميرى بزرگ به خراسان مىبايد فرستاد كه ملك را خواهىنخواهى به درگاه آورد .\r\nامير دانشمند بهادر كه از امراى معتبر بود با ده هزار سوار به اين خدمت نامزد شد . چون به حدود خراسان رسيد از نيشابور كراىنامى را از خويشان خود با هزار سوار نامزد كرد كه به هرات رفته و راه‌ها را محافظت نمايد ، اما مطلقا مزاحم رعيت نشود . چون امير دانشمند به قراباغ بادغيس رسيد ، جمعى را به ملك فخر الدين فرستاد كه امير دانشمند بهادر به حكم يرليغ در اين ولايت قشلاق خواهد كرد و در جميع امور ممد و معاون ملك خواهد بود .\r\nملك فخر الدين گناه خود را مىدانست . فرستادگان را دلخوش رخصت مراجعت داد و به استعداد اسباب جنگ مشغول شد . چون امير دانشمند به جلگاى هرات درآمد كس نزد ملك فرستاد كه « حكم پادشاه چنان است كه ملك نگودريان را به من سپارد و محصول سه ساله را\r\n\r\n\r\n","description":"","footnote":"\r\n( 1 ) . براى تفصيل موضوع - تاريخ اولجايتو ، ص 55 به بعد .\r\n","page_name":" 4345 ","page_number":117},
  {"content":"\r\n\r\nاز معادات و دار الضرب به عمال ديوانى جواب گويد ، و إلا مملكت را از تصرف وى بيرون آورم . »\r\nچون ملك اين پيغام شنيد ، از روى غضب در جواب گفت كه « اگر امير چوپان به اين ولايت آمده به رسم مهمانى [ 397 ب 
  ] توقعى دارد چه مضايقه ، و اگر از روى حكومت‌طلبى مىنمايد ، به ضرب شمشير مىبايد گرفت . »\r\nو امير دانشمند از اين سخن در پيچ‌وتاب شده به محاصرهء شهر هرات پرداخت . چون وقت درويدن محصول بود ، در شهر ذخيره كم شده بود . ملك اندكى مضطرب شد . در خزاينى كه پدرانش به جهت چنين روزى جمع كرده بودند گشاده و رعيت و لشكرى را تسلى داده ، چند نوبت شبيخون آورد و جمعى كثير از مردم دانشمند بهادر به قتل رسيدند . دانشمند بهادر تمام راه‌ها را ضبط كرده نگذاشت كه از هيچ طرف ذخيره به قلعه درآورند . ملك از كم ذخيرگى و دانشمند از دور كشيدن محاصره به صلح راضى شدند و بر اين نهج صلح شد كه ملك شهر هرات را به امير دانشمند گذاشته خود به قلعهء امان‌كوه رود ، اما به واسطهء ملاحظهء آنكه مبادا در وقت بيرون آمدن ملك غدرى به خاطر امير دانشمند رسد ، مقرر شد كه دو پسر امير دانشمند نزد ملك به درون حصار روند . يكى به حكومت شهر هرات مشغول شود و يكى ديگر همراه ملك تا قلعهء امان‌كوه رفته ، بعد از آنكه به سلامت به قلعه درآمد ، او به امير دانشمند ملحق شود .\r\nو بر اين موجب از هر دو طرف سوگندان ياد كردند و پسران امير دانشمند ؛ طغاى و لاغرى به شهر درآمدند . طغاى به حكومت مشغول شد و لاغرى همراه ملك به قلعهء امان‌كوه رفت . و چون ملك به قلعهء امان‌كوه روان شد ، محمد شاه « * » را كه از نوكران اعتمادى او بود با تاج الدين لدور و غيره به محافظت قلعهء ارگ مأمور ساخت و به او وصيت كرد كه « دانشمند مردى محيل است . مبادا كه تو را فريب دهد . به ظاهر دولت باش ، اما اصلا به وى اعتماد مكن . و اگر تو را طلب كند جواب همين است كه ملك ما را به طلاق سوگند داده است كه تا ملك به قلعه نيايد ما بيرون نياييم . و اگر طلب مال نمايد به جزويّات با او مضايقه مكنيد . »\r\nو چون ملك به قلعهء امان‌كوه رسيد ، لاغرى را وداع كرده نزد پدر فرستاد . و امير دانشمند بعد از رفتن ملك به عظمت هرچه تمام‌تر به شهر داخل شده به تخريب دروازه حكم كرد و كس به طلب محمد شاه فرستاد . جواب درشت شنيد و در مقام تدبير گرفتن حصار شد و كس\r\n\r\n\r\n","description":"","footnote":"\r\n( * ) مراد جمال الدّين محمّد سام سردار با كفايت و دلير ملك فخر الدين است كه سيفى هروى مؤلّف « تاريخ‌نامهء هرات » در مثنوى « سام‌نامه » كه بالغ بر بيست هزار بيت به طرز شاهنامهء فردوسى است ، عمليات برجسته و كارهاى نمايان وى را در برابر دانشمند بهادر و پسرش بوجاى شرح داده است .\r\n","page_name":" 4346 ","page_number":118},
  {"content":"\r\n\r\nنزد ملك فخر الدين فرستاد كه « اكنون قواعد مصالحه استحكام يافت و محبت و مودت ميان ما و شما استوارى پذيرفت . به خاطر رسيده كه لاغرى را به درگاه پادشاه گيتى پناه بفرستيم و صورت احوال بازنماييم و جهت ملك طبل و علم و منشور حكومت هرات طلب نماييم . به خاطر مىرسد كه چون قلعهء ارگ هرات قلعهء مشهورى است مبادا سلطان تفحص كند كه امير دانشمند را به قلعهء ارگ راه نداده‌اند . چون معلوم شود كه محمد شاه در قلعه مىباشد ، رنج ما ضايع شود و سفارش مفيد نيفتد . اكنون صلاح دوستان در آن است كه ملك ، محمد شاه را گويد كه امير دانشمند را با جمعى از خواص كه به عدد از ساكنان حصار كمتر باشند ، در قلعه گذارد كه ايشان يك روز به رسم تماشا در آن قلعه بوده ، چون لاغرى به درگاه پادشاه رود سوگند تواند ياد كرد كه امير با جميع خواص به قلعه درآمد . »\r\nو ملك در جواب ايلچى گفت كه « اين مدعا سهل است . اما مىترسم كه امير دانشمند در مقام گرفتن حصار شود و جمعى كه من در آن حصار گذاشته‌ام مردم شجاع‌اند . مبادا امرى واقع شود كه تلافى آن ممكن نباشد . » ايلچى گفت كه « معاذ اللّه كه امير بر نقض عهد قيام نمايد . » و ملك به موجب التماس امير دانشمند دو كلمه به محمد شاه نوشت ، به اين مضمون كه « امير به ديدن قلعه به خواص خود خواهد آمد . مىبايد كه در رضاجويى و خدمتكارى تقصيرى نكند . »\r\nو چون مكتوب به محمد شاه رسيد ، انگشت قبول بر ديده نهاد و وصيت ملك را به ياد آورد . سيصد كس از شجعان غور و هرات را در چندين موضع در كمين نشاند كه به وقت فرصت بدانچه مقدور ايشان باشد تقصير نكنند . و چون خبر قبول محمد شاه به امير دانشمند رسيد ، با اتباع خوشحال شده ، با خود قرار دادند كه قلعه به تصرف درآمد . امير دانشمند از فرستادهء خود كه به محمد شاه فرستاده بود پرسيد كه « چند كس در قلعه به نظر تو درآمد ؟ » و چون مرد كار ديده بود گفت كه « سيصد كس آزموده به نظر درآمد . » امير قبول نكرده گفت كه « حاكم هرات را در كل اين قدر مردم خوب نيست ، چه جاى آنكه در اين حصار اين قدر كس خوب گذاشته باشد . » آن‌گاه امير دانشمند با فرزندان و توابع مقرر ساخت كه هرگاه كه در قلعه درآييم و من كمان خود از سلاحدار بگيرم ، شما به قتل محمد شاه و رفيقان او قيام نماييد .\r\nآن‌گاه پسر خود لاغرى را با بيست كس به حصار فرستاد و در عقب او كاجرى را با ده سوار به قلعه فرستاد ، و بعد منگوى را با چند تن . و در يك لحظه هشتاد كس كار ديده قبل از امير دانشمند به قلعه درآمدند . محمد شاه و رفيقان به اعزاز هرچه تمام‌تر ايشان را به بارگاه ملك فخر الدين درآورده به مراسم مهماندارى قيام نمود . در اين اثنا دو سه كس [ 398 الف 
  ] يراق پوشيده كه به نظر مهمانان درآمدند ، محمد شاه به ضرب چوب از حصار بيرون كرد . و اين\r\n\r\n","description":"","footnote":"","page_name":" 4347 ","page_number":119},
  {"content":"\r\n\r\nاخبار ، نامه نوشت ، به دانشمند رسيد . در نهايت خوشحالى به حمام رفته در بيرون حمام منجمى هندو رمل كشيده به امير دانشمند گفت كه « اين رمل خوب نيامد ؛ چه ، اشكالى كه به تيغ برهنه و خون ريختن تعلق دارد ، در دو سه خانه مكرر شد و در خانهء طالع دشمن شكل سعد نشسته .\r\nدانشمند بهادر چون ديگران منجم را تجربه كرده بود ، انديشه‌مند شد . يكى از حضار مجلس گفت كه « اين رمال دعوى غيب‌دانى مىكند . به اين سخنان قلعهء دست درآمده را بىسبب از دست نمىتوان داد . » امير دانشمند به رفتن مايل بود . اين سخن مزيد رغبت شد . با يك صد و هشتاد سوار از صفدران حشم و نامداران خدم به حصار درآمد . محمد شاه پيش دويد و شرايط تعظيم به جاى آورد . دانشمند از سر غضب بانگ بر وى زد كه « تازيك بوالفضول تا غايت چون به ملازمت من نيامدى . ملك اطاعت حكم من كرد ، تو به كدام استطاعت ياغيگرى كردى ؟ » محمد شاه گفت كه « بر امير ظاهر است كه قاعده و رسم نوكرى اين نيست كه چون صاحب خانهء خود را به كسى سپارد بىرخصت او به ديگرى دهد . اكنون كه ملك حكم كرد همه به شما تعلق دارد . »\r\nدانشمند بهادر را عذر او قبول افتاده ، او را در آغوش كشيد و گفت كه « گناه تو را عفو كردم . » و با آن سواران كه همراه بودند تا ميان حصار راند و نزديك به كرياس ملك از اسب پياده شد و قدم بر زربفت و ديبايى كه به رسم پاانداز انداخته بودند نهاد . مردم امير دانشمند اكثر جامه بر بالاى زره پوشيده بودند و خنجر و كارد در ساق موزه و آستين داشتند . محمد شاه با تاج الدين يلدوز مقرر كرده بود كه چون امير دانشمند قدم بر زينه نهاد كه بالا رود ، آنجا كار او را تمام كنند . و چند كس آزمودهء جلد را به اين خدمت تعيين كرد .\r\nو چون امير دانشمند كه از دانش بجز نامى نداشت قدم بر زينه نهاد ، تاج الدين يلدوز پيش آمده به دستبوس مشرف شد . امير گفت كه « پيش‌پيش ما روان شو و راهنمايى كن . » تاج الدين گفت كه « راه گشاده و روشن است . بنده را چه حد تقديم است . » و قدم بازپس كشيد . امير دانشمند روان شد . چون دو سه قدم از تاج الدين درگذشت و به موضع مقرر نزديك شد ، يلدوز به يك دست گريبان دانشمند گرفته و به دست ديگر گرزى بر سرش زد . ابو بكر سديد كه از خواص ملك فخر الدين بود و در عقب دروازه انتظار مقدم امير دانشمند مىكشيد ، با شمشير كشيده بيرون آمد و به يك ضرب شمشير امير را از زينه به پايين انداخت . خواص امير كه آن حالت مشاهده كردند ، خواستند كه مراجعت نمايند ، اما راه‌ها مسدود بود . محمد شاه و اتباع چون شيران گرسنه در رمهء مغولان افتاده به يك ساعت همه را بكشتند .\r\nلاغرى و جماعتى كه پيشتر آمده در درون سرا بودند ، با شمشيرهاى برهنه بيرون آمدند و چندان جنگ كردند كه به همراهان ملحق شدند . شيرين خاتون ، زوجهء امير دانشمند بهادر با\r\n\r\n","description":"","footnote":"","page_name":" 4348 ","page_number":120},
  {"content":"\r\n\r\nخواتين پسران و برادران و نبيرگان كه هر يك در حسن و جمال بىنظير آفاق بودند به طوى خوردن به قلعه درآمده بودند به اسيرى افتادند . و كار به اين مرتبه رسيد كه كارآگاهان بيرون هنوز خبردار نشده بودند و ملك بنالتكين و طوطك‌بلا و طايفه‌اى از اكابر و اعيان سپاه دانشمند بر فيل‌بند حصار بودند . يكى از آشنايان بنالتكين كه نوكر محمد شاه بود ، بيرون آمد .\r\nمردم گفتند كه كجا مىروى ؟ گفت : من را محمد شاه به مهمى فرستاده است . چون به نزديك ملك بنالتكين رسيد ، ملك گفت : « خبر هست كه به شتاب مىروى ؟ » گفت : « خير خواهد بود ان شاء اللّه تعالى . » پرسيد كه « امير دانشمند به طعام خوردن مشغول است ؟ » به زبان سجستانى گفت كه « دانشمند همان مىخورد كه نوروز خورد ! » ملك بنالتكين و طوطك‌بلا چون اين سخن شنيدند ؛ به تعجيل روى به قيتول خود نهادند . چون به دروازهء فيروزآباد رسيدند ، در بسته بود . دروازه را به تير شكسته با صد سوار جان بيرون بردند .\r\nو چون محمد شاه از قتل حصار ارگ فارغ شد ، به حصار شهر درآمد . هر كه را يافت به قتل رسانيد . و اين اخبار مدحش چون به سمع پادشاه رسيد به غايت ملول خاطر شد . بوجاى « 1 » ، ولد امير دانشمند را از روم طلبيده به دفع قاتلان پدرش نامزد كرد . و چون خبر واقعهء دانشمند به امير فخر الدين رسيد ، به حسب ظاهر بر اين فعل انكار نمود و باطنا به غايت خوشحال شد .\r\nكس نزد محمد شاه فرستاده پيغام داد كه « چون اين امر واقع شد ، سخن اين است كه ملك از اين قضيه خبر ندارد . چون امير دانشمند به قلعه درآمد ، قصد قتل من كرد . بالضروره به مدافعه برخاستم و آنچه شدنى بود ، شد . »\r\nبوجاى به حكم پادشاه به خراسان آمد و به برادر خود ، طغاى و بقيهء لشكر دانشمند بهادر [ 398 ب 
  ] ملحق شد و لشكر خراسان را تمام جمع كرده هرات را محاصره كردند و از هر دو طرف در ايام محاصره خلقى بسيار كشته شدند . هفت هشت مرتبه محمد شاه از شهر بيرون آمده جنگ‌هاى مردانه كرد . پادشاه سلطان محمد خدابنده حكومت خراسان را به امير يساول مفوض داشت و او را متعاقب بوجاى به خراسان فرستاد . امير يساول چون به حدود خراسان رسيد محمد دولاداى « 2 » را با جمعى كثير به كمك بوجاى فرستاد و يرليغ پادشاه رسانيد كه « بوجاى بجز قتل كشندگان پدر خود كارى نداشته باشد . »\r\nقبل از رسيدن محمد دولاداى ، ملك فخر الدين در قلعهء امان‌كوه فوت شد . چون بوجاى از مرگ فخر الدين آگاه شد در امر محاصره بيشتر از پيشتر سعى نمود و جنگ‌هاى مردانه كرد .\r\nفتح نزديك بود كه محمد دولاداى رسيد و كس نزد محمد شاه فرستاد كه « امير يساول تو را\r\n\r\n\r\n","description":"","footnote":"\r\n( 1 ) . ش : بوقاى .\r\n( 2 ) . متن ، دولداى .\r\n","page_name":" 4349 ","page_number":121},
  {"content":"\r\n\r\nامان داده است و من به اين كار آمده‌ام . » محمد شاه پيغام داد كه « به عهد امير يساول اعتماد كرده ، مىآيم ؛ چه ، من به حكم ملك فخر الدين به قتل امير دانشمند قيام نمودم و ملك فوت شد . اكنون هرجا كه نوكر باشم به وفادارى قيام خواهم نمود . » و بوجاى چون اين خبر شنيد ، انديشه كرد كه اگر محمد شاه نزد محمد دولاداى رود ، سعى او عبث خواهد شد و فتح به نام محمد دولاداى شود . پس كس نزد محمد شاه فرستاد كه « من از خون پدر خود گذشتم . اگر نزد من مىآيى گناه تو را عفو مىكنم . » و محمد شاه طلب عفونامه كرد . به موجب التماس او عهدنامه‌اى به خطوط جميع امرا كه همراه بوجاى بودند به درون فرستادند . و محمد شاه و تاج الدين يلدوز آمده بوجاى را ملازمت كردند . بوجاى ايشان را نوازش كرده رخصت معاودت به قلعهء ارگ داد .\r\nچون ايشان معاودت نمودند ، بوجاى به شهر هرات درآمده و ديوارهاى برج و باره را بينداخت و مردم شهر را از شهر بيرون كرد . در اين اثنا ، امير يساول با پنج هزار كس ايلغار كرده رسيد . كس نزد محمد شاه فرستاد كه « خراسان را من حاكمم و بوجاى قصد قتل تو را دارد . نزد من مىبايد آمد كه از آفات محفوظ مانى . » محمد شاه با تمام سكان حصار نزد امير يساول رفت . امير يساول مجموع ايشان را گرفته به امير بوجاى سپرد و غنايم قلعهء ارگ را متصرف شد و كس نزد بوجاى فرستاد كه « يرليغ پادشاه بر اين موجب است كه كشندگان پدر خود را كشته از خراسان بيرون روى . »\r\nبوجاى بالضروره كوچ كرد و تاج الدين يلدوز را با سى كس از مردم قلعهء ارگ در سر پل مالان هرات به قتل آورد و محمد شاه را زنده نگاه داشت . و از آنجا كوچ كرد . امير يساول چون خلاف عهد با محمد شاه كرده بود و به حيات او راضى نبود ، سعى كرد تا محمد شاه را بوجاى كشت . بعد از قتل آن جماعت ، خراسان امن و امان شد و از هيچ طرف فتنه نماند .\r\nو در سنهء هفتصد و شش [ هجرى 
  ] كه دوآ خان پسر براق خان حاكم بالإستقلال الوس جغتاى خان شده بود ، به علت سرسام درگذشت و امراى او پسرش كونجاك « 1 » خان را از بارس كول بياوردند و بر مسند شهريارى نشاندند . كونجاك يكبارگى ولايت را از سر اولاد قايدو خلاص كرد و تمام ايل و الوس قايدو را برانداخت و مملكتش را داخل ممالك الوس جغتاى خان گردانيد .\r\nو در اين سال ملك نايب غلام علاء الدين كه به ديوگير رفته بود ، آن ولايت را فتح كرد .\r\nرام ديو را با فرزندان و اهل و عيال و خزانه و ملك خانه به دست آورد و ديولوى « 2 » كه دول\r\n\r\n\r\n","description":"","footnote":"\r\n( 1 ) . متن : كونجك .\r\n( 2 ) . م : ديولدى .\r\n","page_name":" 4350 ","page_number":122},
  {"content":"\r\n\r\nرانى « 1 » مشهور است و معشوقهء حضر خان ، ولد سلطان اينجا به دست افتاد . و آن افسانه را امير خسرو [ دهلوى 
  ] به نظم آورده . چون رام‌ديو را به نظر سلطان درآوردند ، سلطان بر وى رحم كرده او را نوازش كرد و به انعام خير و خطاب راى رايان سرافراز گردانيد و به اعزاز بسيار با اهل و عيال رخصت معاودت ارزانى نمود و حكومت ديوگير به وى عنايت شد و مادام الحيات به شيوهء وفادارى ثابت‌قدم بود و مال و خراج مقررى خود مىداد .\r\nو در اين سال جمعى از اميران تومان مغول با بيست سى هزار سوار در زمين سوالك درآمدند . سلطان علاء الدين لشكرى به دفع ايشان نامزد كرد و سفارش كرد كه چون آن جماعت به كوه درآمده به تاراج مشغول‌اند ، لشكر هندوستان چون به كنار دريا رسند مقام كنند كه البته ايشان به گذر دريا خواهند آمد . و لشكريان سلطان به موجب فرموده عمل نموده ، به حسب اتفاق تدبير موافق تقدير افتاد و مغولان تاخت و تاراج بسيار كرده از راه دور قصد كنار دريا كردند . چون بىترتيب به كنار دريا رسيدند ، لشكر هندوستان مستعد و آمادهء جنگ بودند . به يكباره بر ايشان تاخته خلقى بسيار از ايشان را به قتل رسانيدند و هر كه كشته نشد به واسطهء كمال تشنگى قوت فرار نداشت ، اسير و دستگير شد . از آن جماعت كثير هيچ كس خلاص نشد [ 399 الف 
  ] و زن و فرزند مغولان را در بازار دهلى به طريق اسيران هندو فروختند .\r\n\r\n\r\n","description":"","footnote":"\r\n( 1 ) . م : دول دانى .\r\n","page_name":" 4351 ","page_number":123},
  {"content":"\r\n . \r\n","description":"","footnote":"","page_name":" 4352 ","page_number":124},
  {"content":"\r\n\r\n\r\nذكر وقايع سال ششصد و نود و هفت از رحلت خير البشر « 1 »\r\nاولجايتو سلطان در اين سال ايلاق به سلطانيه گذرانيد و قشلاق در اران كرد ، و شاهلو حاكم لاهيجان كه در ملازمت بود ، رخصت بازگشتن يافته به ولايت خود رفت ، و جميع حكام گيلان در مقام اطاعت بودند . امير دباج - آنكه امير قتلغشاه در ولايت وى كشته شده بود و روى آمدن نداشت - اما به اداى باج و خراج در مقام بندگى درآمد و بعد از آنكه به مواعيد دلپذير از جانب سلطان محمد خدابنده خاطر خود جمع كرد ، به كرّات به ملازمت شتافت .\r\nو در اين سال شخصى موسىنام در كردستان دعوى مهدويت نمود و جمعى كثير را گمراه كرد . بالاخره جمعى از مغولان كه در آن نواحى يورت داشتند اتفاق كرده ، غافل بر سر وى ريختند و او را با رفيقان به قتل آوردند .\r\nو بلارغو « 2 » نامى از امراى روم در ولايت سيس با حاكم آنجا كه تكفور « 3 » نام داشت و نصرانى بود ، از روى تعصب مسلمانى دغايى باخته او را به بهانه [ اى 
  ] به خانهء خود طلب نمود و به قتلش رسانيد . اولاد او به دادخواهى نزد اولجايتو سلطان آمده بعد از پرسش ، بلارغو به ياسا رسيد .\r\nو در اين سال در اكثر ولايت ايران قحطى بود . و به حكومت تمامت ماوراء النهر و تركستان كونجاك خان ولد دوآ خان مشغول بوده .\r\nو در اين سال هم جمعى از مغولان به ولايت هندوستان درآمده سلطان علاء الدين غازى\r\n\r\n\r\n","description":"","footnote":"\r\n( 1 ) . ذكر وقايع سنهء هفتصد و هفت هجرى قمرى ؛ م ، ش : وقايع سال هفتصد و هشتم از رحلت .\r\n( 2 ) . م : بلاوغون ؛ ش : بلادغون .\r\n( 3 ) . نوعى لقب براى پادشاهان ارمينيهء صغرى . - تاريخ جهانگشا ، ج 3 ، ص 484 به بعد .\r\n","page_name":" 4353 ","page_number":125},
  {"content":"\r\n\r\nملك را به دفع آنها نامزد كرد . و غازى ملك به فتح و ضرب توفيق يافته اكثر امراى هزاره و صدهء مغول را اسير كرد . و ديگر مغولان را آرزوى تاخت و تاراج هندوستان نشد و رعيت هندوستان كه بر سمت مغول بودند آسوده‌خاطر شده ، به خاطر جمع ، به زراعت و عمارت مشغول شدند . و شكوه سلطان علاء الدين در نظرها از سابق زياده شد ، و تمامت ولايت هندوستان او را مسلّم شد .\r\nو در اين سال حاكم مصر و شام ، ملك ناصر [ بن ملك منصور قلاوون 
  ] ، كه بعد از فتح لشكر مغول به غايت استقلال رسيده بود ، از چشم بد روزگار و حسد زمانهء غدار از چهار بالش سلطنت چند روزى دور افتاد . بيان اين سخن آنكه دو كس از امراى مصر كه به غايت مستولى شده بودند و يكى نام امارت داشت و ديگرى به وزارت قيام مىنمود ، معاملات ملك و مال را از پيش خود گرفته به دلخواه خود سلوك مىكردند . و ملك ناصر مدتى تحمل كرده ، آخر الأمر به تنگ آمده با امير بكتمر « 1 » كه با او اعتماد تمام داشت ، مشورت دفع امير سالار ( سلّار ) و چاشنگير « 2 » وزير نمود و قرارداد چنان شد كه چون منزل و آرامگاه هر دو در درون قلعهء قاهره است ، بعد از آنكه نصف شب بگذرد و دروازه‌ها بسته شود ، غلامان سلطان و بكتمر بر سر خان سالار و چاشنگير روند .\r\nجاسوسان ايشان خبر يافته ، هر دو را خبردار كردند . و ايشان در مقام حفظ نفس شده امير مليين را به محافظت دروازه‌هاى شهر تعيين كردند و كس به طلب بكتمر فرستادند . چون بكتمر از طلب ايشان آگاه شد در كار خود حيران شد . انديشه كرد كه اگر عذر بگويد و نرود ، ايشان در مقام محاربه درآيند و دفع ايشان بعد از آنكه واقف شوند به غايت مشكل است . رأى او بر آن قرار گرفت كه نزد ايشان رفته از اين معنى برائت ذمّه نمايد . و فى الحال نزد ايشان رفته .\r\nسالار او را ملامت كرده گفت كه « از ما به تو چه بد رسيده است ؟ » وى در مقام انكار شده با ايشان هم‌سوگند شد . امرا مسلح و مكمل شده تمام شب انتظار رسيدن غلامان سلطان كشيدند ، و به وعده وفا نتوانست كرد . به خاطر ملك رسيد كه بكتمر با ايشان زبان يكى داشته و ايشان را وى مطلع ساخته ، فسخ اين عزيمت نمود .\r\nچون روز در شهر آوازه افتاد كه امرا سلاح پوشيده قصد قتل ملك ناصر دارند ، عوام و ساير لشكريان كه با ملك ناصر محبت مفرط داشتند هجوم نموده زبان به دشنام امرا گشودند .\r\nامرا از خوف هجوم عام تغافل كرده در جواب عام گفتند كه ملك گناه امرا را بخشيده . الحال همه به ملازمت مىرويم . به اين بهانه عوام را تسلى داده برگردانيدند .\r\n\r\n\r\n","description":"","footnote":"\r\n( 1 ) . ش : بكتم .\r\n( 2 ) . ش : خاشنگير . مراد ركن الدين بيبرس چاشنىگير است .\r\n","page_name":" 4354 ","page_number":126},
  {"content":"\r\n\r\nملك چون از جمعيت امرا اطلاع يافت كس نزد ايشان فرستاد كه « اگر غرض شما سلطنت است ، من از آن گذشتم . من را به هر قلعه كه مىفرستيد ، مىروم . هر كس را كه مىخواسته باشيد ، بر خود حاكم سازيد . » ايشان در جواب فرستادند كه « ما را چه حد آن است كه نسبت به سلطان عذرى انديشيم . چون شنيده شده بود كه بعضى از غلامان سلطان را بر قتل امرا اغوا نموده‌اند ، امرا به محافظت نفس خود مشغول شدند . » سلطان جواب فرستادند كه « اگر چنين است ، فلان و به همان غلامان را كه امرا گمان به آنها دارند ، اينجا فرستند كه تحقيق نموده شود . » ملك ناصر بالضروره هر كه را ايشان طلب نموده بودند فرستاد .\r\nچاشنگير و سالار در مقام حبس و قتل آن جماعت درآمدند . ديگر امرا به واسطهء حفظ خاطر ملك ناصر به اين معنى همداستان نشدند و آن جماعت را از مصر اخراج كرده تمامى امرا بالإتفاق به خدمت ملك آمدند و زمين بوسيده اظهار خجالت كردند . ملك ناصر بالضروره با ايشان مدارا نموده همه را خلعت داد . امرا استدعا نمودند كه ملك ناصر به دولت سوار شده به ميدان تشريف بياورد كه بر عوام و تمام خلايق دور و نزديك معلوم شود كه فتنه بر طرف شد . ملك ناصر به موجب التماس ايشان سوار شده . در وقت سوارى چشم ملك ناصر بر بكتمر افتاد . به موجب گمانى كه به او داشت با امرا گفت كه « تمام فتنه از بكتمر شد ! اگر او در مصر مىباشد ، من ترك سلطنت مىكنم . » و امرا او را فى الحال به يكى از قلاع فرستادند و خدمت او را به ديگرى رجوع كردند .\r\nبعد از اين قضيه ، تا سال آينده ملك ناصر در مقام حفظ نفس خود بود و امرا نيز به احتياط سلوك مىكردند . و استقلال امرا يكى در ده شد و كار به آنجا رسيد كه ملك ناصر قدرت بر خوردن و پوشيدن به مدعاى خاطر خود نداشت .\r\n\r\n","description":"","footnote":"","page_name":" 4355 ","page_number":127},
  {"content":"\r\n . \r\n","description":"","footnote":"","page_name":" 4356 ","page_number":128},
  {"content":"\r\n\r\n\r\nذكر وقايع سال ششصد و نود و هشت « 1 » از رحلت خير البشر\r\nپادشاه ايران اولجايتو سلطان در اين سال به ييلاق و قشلاق سلطانيه و اران گذرانيد و امير سونج « 2 » را با لشكرى گران به محافظت خراسان فرستاد ، و امير چوپان را به گرجستان نامزد كرد كه لشكر به طرف دربند روان كند . و يكى از شاهزادگان چنگيز خانى از تركستان به ايلى و مطاوعت درآمده به ملازمت و نوازش مشرّف شد . و ملك ناصر كه حاكم مصر بود از حكومت چاشنگير و سالار به جان آمده به سالار و چاشنگير گفت كه « عزيمت حج دارم . » و ايشان اين معنى را از خدا مىطلبيدند . استعداد سفر حج او نموده در بيست و پنجم شهر رمضان هذه السنه از قلعهء قاهره بيرون آمده و جماعتى از امرا كه اعتماد بر ايشان داشت همراه خود ساخت و بدانچه مقدور او بود از خزاين و دفاين برگرفت و سالار و چاشنگير را در مصر گذاشت .\r\nخود چون از مصر دور شد ، به جانب قلعهء كرك متوجه شد . با يك صد و پنجاه سوار نامدار به قلعه درآمد . حاكم قلعه جمال الدين اقوش [ افرم 
  ] استقبال كرده در قلعه گشود و بر خندق جسر انداخت ، و به وقت عبور ملك و توابع بر جسر چون تخته‌هاى جسر كهنه شده بود شكست . هر دو دست اسب ملك ناصر بر زمين رسيده بود كه مردم مدد كرده اسب و ملك را به سلامت بر كنار بردند . و اما جماعتى كه در عقب سر ملك ناصر بودند ، همه در خندق ريختند و دو كس هلاك شدند و باقى به سلامت ماندند .\r\n\r\n\r\n","description":"","footnote":"\r\n( 1 ) . ق : ذكر وقايع سنهء ثمان و سبعمائه ؛ م ، ش : وقايع سال هفتصد و نهم از رحلت .\r\n( 2 ) . وى اتابك ابو سعيد پسر هشت سالهء اولجايتو در حكومت خراسان بود .\r\n","page_name":" 4357 ","page_number":129},
  {"content":"\r\n\r\nچون سلطان به قلعه درآمد حاكم قلعه جمال الدين اقوش به واسطهء آنكه مبادا به خاطر ملك ناصر رسد كه او دانسته تختهء شكسته را پل كرده بود ، به غايت هراسان بود . در مراسم ضيافت و ميهماندارى زياده بر مقدور كوشيد و ملك را از جانب خود مطمئن ساخت . ملك چون دو روز در قلعه بود ، در مقام تعمير و ضبط قلعه درآمده ، جمال الدين اقوش را به مصر فرستاد . صباح روز سيم حكم كرد كه متوطنان قلعه از خرد و بزرگ ، و وضيع و شريف سه سنگ از بيرون قلعه به درون آوردند . مجموع مردم از قلعه به آوردن سنگ بيرون رفتند . چون قلعه از جاندار خالى شد ، سلطان در قلعه را بست و هركس كه معتمد بود رخصت دخول مىداد ، و الّا فلا . و خزانه كه سابقا در قلعهء كرك بود سواى آنچه ملك همراه آورده بود به تصرف درآورده فارغ البال بر زير دروازه بنشست .\r\nجمعى از امرا كه بيرون قلعه مانده بودند به تضرّع و زارى بسيار برآمده سرهاى خود را برهنه كردند و از سبب نكردن سلطنت سئوال كردند . در جواب گفت كه « من ترك سلطنت نكرده‌ام . چند وقت در اين قلعه داعيهء توطن دارم و نايب من سالار به امور حكومت قيام مىنمايد . اگر امرى ضرورى روى مىنمايد به من مشورت مىكند . اكنون شما به مصر نزد امرا رويد و همين سخنان را به ايشان اعلام نماييد . »\r\nچون امرا به مصر رسيدند و پيغام رسانيدند ، سالار و چاشنگير حيران ماندند . به احضار جميع امرا حكم كردند . بعد از مشورت ، نوشته‌اى به ملك ناصر نوشتند بدين مضمون كه « از اين عمل طفلانهء ملك تعجّب بسيار روى نمود ، و موجب آن معلوم نشد . اكنون صلاح دولت در آن است كه به مصر آمده به طريق سابق حاكم باشى . و اگر نيامدى و بعد از اين ارادهء آمدن نمايى ، فايده نخواهد داد . و اگر البتّه سخن نخواهى شنيد قلعهء كرك هم به تصرف تو نخواهد ماند . »\r\nچون اين نوشته به ملك ناصر رسيد ، جميع اسباب سلطنت از چتر و علم و طبل و غير ذلك را به دست دارندهء عريضهء امرا داده نزد ايشان فرستاد و گفت « من ترك سلطنت كردم و از جميع ملك [ 400 الف 
  ] موروثى خود به همين قلعه اكتفا كردم و تتمه را به شما كه غلامان من و پدر من‌ايد گذاشتم . در اين قلعه هستم تا رسيدن اجل موعود . ديگر صلاح شما نيست كه در مقام آزار من باشيد . »\r\nو چون اين نوشته به سالار و وزيرش چاشنگير رسيد ، پسرش گفت كه « اگر اين طفل معاودت نمايد هم لايق سلطنت نيست و از مكر او ايمن نمىتوان بود . » سالار كه عاقل‌تر بود چون اين سخن شنيد ، دانست كه پسرش ارادهء سلطنت دارد . به احضار امرا و قضات و حكام حكم كرد . چون همه حاضر و بر حقيقت حال مطلع شدند دانستند كه ملك ناصر ترك سلطنت\r\n\r\n","description":"","footnote":"","page_name":" 4358 ","page_number":130},
  {"content":"\r\n\r\nكرده ، بر سلطنت سالار كه به كاردانى مشهور بود اكثرى اتفاق كردند . سالار گفت كه « وقتى اين سخن را قبول دارم كه امرا سوگند ياد كنند كه مخالفت من نكنند . » چون اكثر امرا سوگند خوردند كه از سخن او بيرون نروند ، سالار نيز برخاسته گفت كه ( « من شايستهء سلطنت نيستم .\r\nسلطنت حق چاشنگير است » و برخاسته به طرف چاشنگير روانه شد . ) « 1 » و امرا چون سوگند ياد كرده بودند كه از سخن وى بيرون نروند ، بالضروره به سلطنت چاشنگير راضى شده او را لباس سلطنت پوشانيدند و به عظمت هرچه تمام‌تر به قلعه درآوردند و بر تخت نشانيدند .\r\nو چاشنگير گريه‌كنان بر تخت نشست و به ملك مظفر ملقب شد . و در غرهء ذيقعدهء سنهء مذكور خطبه به نام ملك مظفر در مصر خوانده شد ، و وزارت همچنان بر سالار مقرر داشت .\r\nسالار استعفا نمود . اما سودى نكرد . به حكام آن نواحى فرامين فرستاده از سلطنت خود استعلام نمود . ايشان نخست ابا نموده كس به ملك ناصر فرستادند . ملك ناصر گفت كه « چند وقت با زمانه مىبايد ساخت . » و ايشان بعد از آنكه به مواعيد دلپذير از ملك مظفر اميدوار شدند نيز خطبه به نام وى خواندند .\r\nو در اين سال سلطان علاء الدين ، حاكم هندوستان به طريق سير و شكار به طرف سوانه رفت . مقدّم آنجا حصارى شد . هم در روز اول فتح آن قلعه دست داد . سانتل ديو مقدّم قلعه با چند هزار هندو كشته شدند .\r\nو هم در اين سال قلعهء خابور به تصرف گماشتگان علاء الدين درآمد . و تفصيل اين سخن آنكه كانهرديو ، حاكم قلعهء خابور كه به ملازمت سلطان درآمده بود ، در مجلسى كه كانهرديو حاضر بود ، سلطان گفت كه امروز در هندوستان هيچ زميندار را قوّت آن نمانده كه با لشكر من معارضه كند . كانهرديو از كمال جهالت گفت كه « من اگر معارضه از پيش نتوانم برد ، كشتهء خود مىتوانم شد . » سلطان آزرده‌خاطر شده او را رخصت كرده كه به ولايت خود رفت . و يك كنيزى گل‌بهشت نام را بر سر او تعيين كرد . گل‌بهشت پسرى داشت ملك شاهين نام . به اتفاق بر سر كانهرديو رفته او را محاصره كردند . چون كار قلعهء گيان به اضطراب رسيد ، به حسب اتفاق ، گل‌بهشت فوت شد و كانهرديو از قلعه بيرون آمد . ملك شاهين با وى روبرو شد . به حسب تقدير شاهين بر دست كانهرديو كشته شد . بعد از كشته شدن مادر و پسر ، حكومت آن لشكر به كمال الدين پاى مفوّض شد ، و قلعه را گرفته ، كانهرديو را به قتل رسانيد .\r\nو در اين سال كونجاك خان ولد دوآخان كه بعد از پدر حاكم الوس جغتاى بود ، فوت شد ،\r\n\r\n\r\n","description":"","footnote":"\r\n( 1 ) . از اضافات « ق » است .\r\n","page_name":" 4359 ","page_number":131},
  {"content":"\r\n\r\nو به جاى او ناليقو « 1 » از اروق جغتاى كه مادرش دختر ركن الدين كرمانى بود ، پادشاه شد . و اروق‌دوآ به سبب پادشاهى ناليقو منكوب و مخذول شدند . در اثناى اين ، اورك « 2 » پسر باچقى « 3 » اغول بن بورى بن جغتاى بن ناليقو خروج كرد و گفت « با وجود فرزند دوآ ، ناليقو چگونه پادشاه باشد ؟ » و ناليقو غافل بر سر او رفته وى را ( به قتل رسانيد و در مقام برانداختن اروق دوآ شد . كپك پسر كهتر دوآ پناه به اورن بهادر برده و امانى او ) « 4 » بگرفت و چندان تضرع كرد كه اوزن بهادر را بر وى رحم آمده در مخالفت ناليقو با وى متفق شد . به وقت فرصت كپك و اوزن بر بالين ناليقو كه مست طافح بود رفته او را به قتل رسانيدند و پادشاهى الوس جغتاى بر كپك مقرّر شد . بعد از چند روز خبر رسيد كه توكمه « 5 » پسر گيوك و شهزاده چاپار ولد قايدو با سى هزار تومان چريك قصد كپك دارند . كپك نيز به استعداد تمام به جنگ ايشان رفته ، منهزم شد و على اغول با لشكرى كه در اوزگند « 6 » بود با امير اورق به مدد كپك آمد . كپك ديگر باره به اتفاق ايشان و شيخ تيمور نبيرهء مباركشاه بر عقب توكمه و چاپار رفتند . تا هر دو لشكر را در قياس اتفاق ملاقات افتاد توكمه منهزم شده ، به وقت گريختن دستگير شد و به حكم كپك به قتل رسيد .\r\nدر اين وقت نوبت خانى به خيشنگ « 7 » [ 400 ب 
  ] و بر تخت قاآنى متمكن شد . چاپار را تقويت كرده جاى پدر به وى داد . كپك نيز ايلچيان به درگاه فرستاده پيغام كرد كه « ناليقو جاى پدر ما را به زور گرفته بود . اكنون به دولت قاآن از دست وى انتزاع كرده به بندگى قاآن راسخ دم و ثابت‌قدم ، و تا زنده‌ام بندگى قاآن كوچ خواهم داد . »\r\nقاآن را سخن كپك خوش آمده سلطنت الوس جغتاى بر وى مقرّر شد و على اغول را كه به وقت ، خوب مدد كرده بود ، ايالت ملك ختن و حدود تركستان داد . و چون او روان شد كپك نهايت جلادت و مردانگى على اغول ملاحظه كرده جمعى را از عقب او فرستاد كه او را با نوكران هلاك كردند .\r\n\r\n\r\n","description":"","footnote":"\r\n( 1 ) . در حاشيهء « ق » از قول « وصّاف » : نالبغو بن قداقاى ؛ متن : بالنقو . تصحيح بر اساس متن جامع التواريخ و تاريخ اولجايتو .\r\n( 2 ) . ش : ادرك .\r\n( 3 ) . تاريخ اولجايتو : احنفى .\r\n( 4 ) . از اضافات « ق » است .\r\n( 5 ) . م : بوكا ؛ ش : بوكار ؛ ق : بوكما . تصحيح بر اساس متن جامع التواريخ .\r\n( 6 ) . شهرى در ماورء النهر از نواحى فرغانه .\r\n( 7 ) . متن : خويك . تصحيح بر اساس همان .\r\n","page_name":" 4360 ","page_number":132},
  {"content":"\r\n\r\n\r\nذكر وقايع سنهء تسع و سبعمائهء « 1 » هجرى [ موافق سال ششصد و نود و نهم از رحلت خير البشر 
  ]\r\nاورنگ‌نشين ملك ايران ، اولجايتو سلطان ، در اين سال ييلاق در سلطانيه و قشلاق در بغداد گذرانيد و به مداين آمده بر طاق كسرى گذشت . در آن وقت كه هلاكو خان بر طاق كسرى رسيد ، سه بار زانو زد و با خواجه نصير گفت كه « اين زانو بهر بزرگانى مىزنم كه در اين هزار سال به اينجا رسيده‌اند و نظر ايشان به اين موضع رسيده ، نه از بهر گچ و آجر . » و رايات همايون به عزيمت زيارت نجف اشرف روانه شد . چون آنجا رسيد حكايت تعبيهء حظيره و مذهب به ميان آمد . « 2 »\r\nبه تاريخ بيستم جمادل الأول سنهء هفتصد و نهم [ هجرى 
  ] سلطان علاء الدين ، پادشاه هندوستان ، ملك نايب را به تسخير تلنگ « 3 » و ارتكل نامزد كرد . ملك نايب چون به ديوگير رسيد ، رام‌ديو به عهد خود وفا نموده استقبال كرد و آنچه وظيفهء مهماندارى بود به تقديم رسانيد . و چون لشكر به پلنگ و ارتكل نزديك شد ، حاكم آنجا حصارى شد . بعد از فتح قلعهء شهر متحصّنان ارگ به مصالحه راضى شدند . در بدل صلح نفايس درون قلعه بالتمام به ملك\r\n\r\n\r\n","description":"","footnote":"\r\n( 1 ) . م ، ش : ذكر وقايع سال هفتصد و دهم از رحلت .\r\n( 2 ) . مراد ، گرويدن اولجايتو به مذهب تشيّع است . دلزدگى حاصل از مناظرهء سخيف فقهاى مذاهب حنفى و شافعى و نسبت دادن اتهامات زشت و ناروا به يكديگر در زمستان 706 ق در اران ، و نيز وقوع رعد و برقى كه باعث هلاكت تعدادى از ندما و مصاحبان اولجايتو شد و اعيان و اكابر مغول آن بلا را به مسلمان‌شدن اولجايتو نسبت دادند ، اولجايتو را در مرحلهء رجعت به آيين شمنى كرد ، ولى چون اين بازگشت محال بود ، اولجايتو با حفظ احساسات ضد سنّى خود ، به مذهب شيعه گرويد . - تاريخ ايران ، كمبريج ، ترجمهء حسن انوشه ، ج 5 ، ص 377 .\r\n( 3 ) . متن : پلنگ . شايد همان تلنگانه - آئين اكبرى ، ص 109 .\r\n","page_name":" 4361 ","page_number":133},
  {"content":"\r\n\r\nنايب دادند و ملك نايب مظفر و منصور معاودت نمود . يك صد پيل و هفت هزار اسب با خزانه در ماه ذيحجهء سنهء مذكور به نظر سلطان درآورد و نوازش بسيار يافت .\r\nو ابتداى اين سال مظفر به چاشنگير سلطنت مصر و شام مىنمود و ملك ناصر در قلعهء كرك به تدبير انتزاع ملك موروثى مشغول بود ، تا آنكه بار ديگر قدم بر مسند سلطنت نهاد . و موسوم تفصيل اين سخن آنكه چون ملك ناصر به قلعهء كرك رفت امراى ناصر بالضروره به سلطنت پسرش راضى شدند . سواى حاكم شام كه از صميم قلب خواهان چاشنگير بود و دغدغهء تمام از ملك ناصر داشت و مىخواست كه حيله برانگيزاند كه او را به دام آورد . بدين جهت يك مرتبه كس نزد ملك ناصر فرستاد و پيغام داد كه « چون ملك ترك سلطنت كرده نگاه داشتن خزانهء بسيار و غلامان بيشمار چه ضروريست ، و آنها به جهت مصالح ملكدارى در كار است . » پس ملك ناصر بالضروره آنچه از قلعهء كرك نزد او بود به چاشنگير فرستاد . وى قناعت‌ها به اين ننموده ، ديگر باره كس فرستاد كه آنچه ملك فرستاده از بسيار اندكى است ، و طلب اسبانى كه نزد ملك ناصر بود نيز نموده ، وى به غايت برآشفت ، در جواب نوشت كه « الحال ارادهء تو آن است كه من را قدرت بر قوت لا يموت و اسب سوارى نماند . اكنون رفتن نزد اولجايتو سلطان ، حاكم تاتار ضرور شد . »\r\nچون وى اين جواب نوشت ، ديگرباره كس فرستاد كه « اگر سخن شنيدى خوب ، و إلّا تو را با تمام آنچه نزد تو است به حضور خواهند آورد . » ناصر بىطاقت شده كس نزد امراى حدود و آن حدود كه باطنا اتّفاق داشتند فرستاد و از ايشان طلب يارى كرد . ايشان قبول نمودند كه هرگاه ملك ناصر از قلعه بيرون آيد به ايشان ملحق شوند .\r\nدر اين اثنا توغاى و مغلطاى كه هر دو از شجعان امراى مصر بودندى به قلعهء كرك گريختند . چاشنگير جمعى را به تعاقب نامزد كرد . ايشان چون در باطن با ملك ناصر متفق بودند ، به تأنّى قطع مسافت مىكردند . توغاى و مغلطاى به سلامت به ملك ناصر ملحق شدند و آن جماعت كه به تعاقب رفته بودند به مصر مراجعت كردند . ملك مظفر به غايت خايف و غضبناك شده كس نزد ملك ناصر فرستاد كه « اگر حيات خود مىخواهى آن دو كس را بسته به حضور فرست . » ملك ناصر را ديگر طاقت نمانده با امرا مشورت كرد كه « اكنون از حد گذشت . ديگر صبر نخواهم كرد . » و خفيه با امراى مصر و اكناف و جوانب كسان فرستاده طلب معاونت كرد .\r\nو ملك مظفر بر لشكر بىاعتماد شده در مقام گرفتن بعضى از امرا شد . و آن جماعت مطلع شده به طرف قلعهء كرك گريزان شدند . اضطراب ملك مظفر بيشتر از پيشتر شد . با امرا مشورت كرد كه [ 401 الف 
  ] چه مىبايد كرد ؟ گفتند « جمعى كثير را مىبايد فرستاد كه در ميان\r\n\r\n","description":"","footnote":"","page_name":" 4362 ","page_number":134},
  {"content":"\r\n\r\nمصر و قلعهء كرك به محافظت راه‌ها قيام نمايند كه ديگر كسى به ملك ناصر ملحق نتواند شد . » اين سخن را ملك مظفر از سادگى قبول كرده جمعى كثير را كه مدتى بود كه منتظر فرصت بودند كه به ملك ناصر ملحق شوند ، به اين خدمت تعيين گرديدند ، و ايشان به فراغت خاطر با جمعيت تمام كوچ بر كوچ به ملك ناصر ملحق شدند .\r\nو ملك ناصر چون قوى حال شد به اغواى توغاى عازم شام شد و كس نزد افرم « 1 » ، حاكم شام كه با ملك مظفر متفق بود فرستاده او را از آمدن خود اعلام نمود . او در جواب فرستاد كه « تو خود را از مملكت معزول كرده و ما تمامى بر سلطنت چاشنگير اتفاق نموده‌ايم و عهد كرده‌ايم . اكنون صلاح در آن است كه ملك بر جان خود بخشوده در قلعهء كرك به حال خود باشد و آنچه ملك مظفر طلب نموده نزد وى فرستد . »\r\nو حاكم شام نيز جمعى را به محافظت راه نامزد كرد . ايشان نيز به طريق لشكر مصر به ملك ناصر ملحق شدند . و ملك ناصر را توغاى ديگر به سخن نگذاشته ، از قلعه پايين آورده متوجّه شام شد . حاكم شام را طاقت نمانده فرار نمود و جميع امراى شام و حلب و آن حدود به ملك ناصر پيوستند . و افرم ، حاكم شام بعد از بيست روز چون ديد كه كار از آن گذشت كه ملك مظفر را ديگر طاقت ملك ناصر باشد ، به ملك ناصر ملحق شد . ملك ناصر گناه او را بخشيده به اتفاق عازم مصر شدند .\r\nاما ملك مظفر چون مطلع شد كه ملك ناصر ارادهء بيرون آمدن از قلعهء كرك و توجه به شام دارد ، در مقام تجهيز لشكر شده با لشكرى آراسته از مصر بيرون آمد . چون دو سه منزل از مصر دور شد خبر از افرم ، حاكم شام ، رسيد كه ملك ناصر از كرك بيرون آمده ، اما باز مراجعت نموده به قلعه رفت .\r\nو حقيقت اين سخن آن است كه چون ملك ناصر به جانب شام روان شد ، افرم ، حاكم شام جمعى را فرستاد كه خبر تحقيق بياورند . آن جماعت با ملك ناصر باطنا متفق بودند و خبر دروغ آوردند كه ملك ناصر معاودت نمود . حاكم شام خوشحال شده جمازه سوارى به ملك مظفر فرستاد و خود نيز غافل شد ، تا آنكه ملك ناصر رسيد و شام را به تصرف درآورد .\r\nچون خبر معاودت ملك ناصر به ملك مظفر رسيد ، وى به مصر معاودت نمود و هنوز آرام نگرفته بود كه خبر ديگر رسيد كه آن خبر دروغ بود و ملك ناصر شام را متصرّف شد و فلان و به همان به وى ملحق شدند . اضطراب ملك مظفر از حد گذشت . با خواص خود مشورت نمود . ايشان گفتند كه « مادام كه سالار در قيد حيات است ، دست از فتنه‌انگيزى برنمىدارد و\r\n\r\n\r\n","description":"","footnote":"\r\n( 1 ) . م ، ش : اقرم .\r\n","page_name":" 4363 ","page_number":135},
  {"content":"\r\n\r\nجميع اين فتنه‌ها از اوست . » و فى الواقع چنين بود ؛ چه ، سالار خود ارادهء سلطنت داشت . و چون ميسر نشد ، باطنا در مقام برانداختن چاشنگير شد . و چاشنگير كه به غايت ساده‌لوح بود به وى اعتماد كرده بود . و او يك‌يك از امرا را آزرده‌خاطر مىساخت . تا آنكه به ملك ناصر ملحق شدند .\r\nو چون ملك مظفر بر اين حال مطلع شد كار از دست رفته بود ؛ چه ، چون خبر تسليم شام به مصر رسيده جميع آحاد النّاس مصر روى به ملازمت ملك ناصر آوردند ، چنانچه به غير از خواص ملك مظفر كسى نزد او نماند . وى متحير شده با سالار مشورت كرد . سالار گفت كه « حاليا علاج ما و تو منحصر در فرار است . » و خبر رسيدن ملك ناصر متعاقب مىرسيد . ناچار چاشنگير به خزانه درآمده آنچه توانست ، برداشت و از قلعه بيرون آمده به گمان آنكه سالار هم اتفاق خواهد كرد . و سالار چون وى را از قلعه پايين فرستاد ، در قلعه را بسته منادى كرد كه كسى همراه چاشنگير نشود و چاشنگير با سيصد غلام خويش و اموال روى به باديه نهاد . وقتى كه از ميان شهر مصر مىگذشت رنود و اوباش شهر به هواخواهى ناصر برخاسته قصد وى كردند . وى كيسه‌اى چند از درم و دينار به ايشان ريخت و خود گريخت .\r\nچون ملك ناصر به مصر نزديك شد ، « 1 » سالار با پيشكش فراوان و اموال بىپايان عزيمت بندگى عزيمت بندگى ناصر كرد . دست‌هاى خود را بسته به حضور ملك ناصر آمد و استدعا كرد كه « گناه من از حد زياده شد و من را از شرم طاقت ديدن ملك نيست . اكنون اميدوارم كه حكم شود كه در گوشه‌اى منزوى باشم . » ملك ناصر فرمود تا او را در موضعى دوردست مقيد دارند . و زن چاشنگير كه دايهء ملك ناصر بود نزد ملك شفاعت خون چاشنگير كرده او را به ملازمت طلب نمود .\r\nدر روز چهارشنبه چهاردهم شوّال سنهء مذكور ملك مظفر به ملازمت ملك ناصر آمده زمين بوسيد . سلطان او را نشانيده به قدر جرايم او نمودن گرفت كه در ايام سلطنت سابق [ 401 ب 
  ] . . . « 2 » روز من را از مشتهيات نفس منع كردى و شفاعت من را در حق فلان قبول نكردى ، و به وقت آنكه در قلعهء كرك بودم اسبان من را طلب نمودى . و از اين قسم بسيار برشمرد . چاشنگير در جواب گفت كه « تقصير از شمار بيرون است و وقت عفو . ديگر ملك حاكم است . »\r\nو همان شب او را به قتل آوردند . و ملك مظفر ، ملكى باوقار بود . جميع سيرت‌هاى او\r\n\r\n\r\n","description":"","footnote":"\r\n( 1 ) . ملك ناصر شب عيد فطر در بيرون قاهره فرود آمد و فرداى آن روز كه روز عيد فطر بود در قاهره مجددا بر تخت نشست .\r\n( 2 ) . جاى دو سه كلمه در هر سه نسخه بياض است .\r\n","page_name":" 4364 ","page_number":136},
  {"content":"\r\n\r\nنيكو بود . اول سلاطين چراكسه است . و مدت سلطنت او در مصر و شام ده ماه و بيست و چهار روز بود . و سالار را به حكم ملك ناصر در برجى محبوس كردند « 1 » و طعام از وى بازگرفتند . به حكم آنكه در ايام نظارت ملك ناصر خوردنى از او طلب كرده بود و او تقصير كرده . و سالار از فرط جوع موزه و حصير و هرچه در آن موضع يافت ، بخورد و بمرد . « 2 »\r\nو ملك ناصر اكثر امراى قديم مصر و شام را برانداخت و در حكومت مصر و شام مستقل شد .\r\nو در اين سال ميان شريف ميانه مقبل بن حمار و برادرش نزاع شد . بعد از مقاتله بر برادر ظفر يافت . چهارده سال و چهار ماه سلطنت او بود . بعد از وى ابو بكرنامى به سلطنت موسوم شده مدّت شانزده روز حكومت كرد . به دست يكى از غلامان خود كشته شد . بعد از وى خالد بن يحيى بن ابراهيم به سلطنت نشست .\r\n\r\n\r\n","description":"","footnote":"\r\n( 1 ) . به تصريح صاحب روضة الصفا سالار ( سلّار ) را در قلعهء شوبك محبوس كردند . - تهذيب و تلخيص زرياب ، ج 4 ، ص 949 .\r\n( 2 ) . تمامى اين وقايع را صاحب تاريخ اولجايتو در سنهء 712 ق آورده است .\r\n","page_name":" 4365 ","page_number":137},
  {"content":"\r\n . \r\n","description":"","footnote":"","page_name":" 4366 ","page_number":138},
  {"content":"\r\n\r\n\r\nذكر وقايع سنهء عشر و سبعمائه از هجرت « 1 » [ موافق سال هفتصدم از رحلت خير البشر 
  ]\r\nدر اين سال فتح قلعهء اربيل كه در تصرف نصارا بود ، لشكريان اولجايتو سلطان را دست داده و تمامت نصرانيان به قتل رسيدند . و مولانا قطب الدين شيرازى در شهر تبريز به روز يكشنبه هفتم ماه رمضان درگذشت . او بزرگى حسيب و نسيب از خاندان علم و حكمت بود . پدرش ضياء الدين مسعود طبيب از مشاهير اطباى جهان است . مولانا قطب الدين در ولايت خود اكثر علوم را كسب نمود ، سرآمد امثال و اقران به تخصيص در علم طبّ و عربيت . بعد از آن از ولايت خود بيرون آمده به هرچند وقت سر از گريبان طريقه‌اى كه او را خوش مىآمد برآورده و اكثر اطراف و اكناف جهان را سير كرده به خدمت خواجه نصير الدين محمد طوسى رسيد و علوم رياضى نزد او خوانده ، سال‌هاى دراز ملازمت خواجه كرد . ظرافت و لطافت بر طبيعتش به غايت غالب بود و كسى او را غمناك نديده بود .\r\nنوبتى شطرنج مىيافت . خبر فوت پسرش مسعود آوردند . او همچنان شطرنج مىباخت .\r\nبعد از اتمام بازى گفت : « ياران ، مسعود فوت شده . هر كه را هوس نماز بر او باشد برود . »\r\nيكى از سلاطين چنگيز خانى از وى پرسيد كه « اگر حنفى ، خواهد شافعى شود چگونه است ؟ » گفت كه « آسان است . بگويد : لا إله الّا اللّه محمد رسول اللّه صلى اللّه ، صلّى اللّه عليه و آله . »\r\nو از او مطايبات بسيار منقول است ، اما سياق كلام تقاضا بر آن نمىكند .\r\n\r\n\r\n","description":"","footnote":"\r\n( 1 ) . م ، ش : وقايع سال هفتصد و يازدهم از رحلت .\r\n","page_name":" 4367 ","page_number":139},
  {"content":"\r\n\r\nو در اين سال ملك نايب بار ديگر به فرمان سلطان علاء الدين به طرف ارتكل و پلنگ لشكر كشيد و فتح معر و دهور و سمند كرده ، بتخانه‌اى زرين به دست اهل اسلام ويران شد ، و نود و ششهزار من زر و هشت هزار اسب و ششصد و دوازده فيل و چند صندوق جواهر و زر و مرواريد به دست ملك نايب افتاد .\r\nو ملك ناصر در مصر و شام به حكومت مشغول بود و حكومت ولايات ماوراء النهر و تركستان به كپك خان متعلق بود .\r\n\r\n","description":"","footnote":"","page_name":" 4368 ","page_number":140},
  {"content":"\r\n\r\n\r\nذكر وقايع سنهء احدى عشر و سبعمائه از هجرت [ موافق سال هفتصد و يكم از رحلت خير البشر 
  ]\r\nاولجايتو سلطان در اين سال ييلاق در سلطانيه و قشلاق در بغداد كرد . ميان وزراى سلطان ، خواجه رشيد الدين و خواجه سعد الدين [ محمد ساوجى صاحب ديوان 
  ] منازعه شد . اكثر امرا جانب خواجه رشيد گرفته خاطر سلطان را از خواجه سعد الدين متغير كردند . و بزرگترين اسباب رنجش امرا و پادشاه از وزير آن بود كه روزى در حال مستى بر زبان وزير گذشت كه بنده خارج از مال معين پانصد تومان از توفير ممالك كه خواتين و امرا متصرف‌اند ، تحصيل مىكنم ، به شرط آنكه آن ولايت را به تصرف من گذارند . روز ديگر كه هشيار شد ، پشيمانى سودى نكرد . سلطان پانصد تومان را طلب مىكرد و خواتين و امرا آزرده‌خاطر شدند .\r\nدر اين اثنا جمعى از عمال ديوان با يكديگر نزاع كرده اسناد تصرف مال ديوان به يكديگر كردند . خواجه سعد الدين به ايشان گفت كه « در چنين وقتى به چنين سخنان تكلم نمودن مقتضى عقل نيست . » و با سيد تاج الدين مىگفت كه « ايشان را به يكديگر صلح بده و سوگند ده كه من بعد به چنين سخنان مرتكب نشوند . » و سيد ايشان را و جمعى ديگر را به خانه برده صلح و سوگند داد .\r\nيكى از حضار مجلس ، خواجه رشيد الدين را از اين سوگند [ 402 الف 
  ] خبر كرد .\r\nفى الحال به عرض رسانيد كه عمال بر نهان كردن مال پادشاه سوگند خوده‌اند . در بغداد سعد الدين را گرفتند و در يرغو كشيدند . گناهى بر وزير ثابت شد . اما چون جميع امرا متفق\r\n\r\n","description":"","footnote":"","page_name":" 4369 ","page_number":141},
  {"content":"\r\n\r\nبودند ، سوگند را مادهء گناه كرده و در دهم شوّال حكم بر قتل وزير حاصل كردند . « 1 »\r\nو خواجه سعد الدين ، وزيرى با ديانت ؛ پارسايى درويش‌دوست بود ؛ مردى پسنديدهء خالق و خلايق ؛ و خيرات بسيارى كردى . چون او را ميل به تشيع بود ، شيخ جمال الدين مطهر حلّى را تربيت مىكرد . شيخ نيز تصانيف [ زيادى 
  ] به نام او دارد .\r\nو بعد از چند روز رقعه‌اى ظاهر شد به خط عربى كه يكى از نزديكان سلطان نوشته بود كه قصد سلطان نمايد . پادشاه از اين معنى به غايت متغير شد . خواجه رشيد سه روز مهلت خواست كه حقيقت اين كاغذ را ظاهر سازد . بعد از تفحّص ظاهر شد كه اين مكتوب را جهودى به اشارهء خواجه سعد الدين به قصد خواجه رشيد الدين نوشته بود . درحال يهودى را حاضر كردند . يهودى معترف شد كه « خط من است و به اتفاق سيد تاج الدين اوجى و پسرانش و امير محمد زرگر ، خواهرزادهء خواجه سعد الدين نوشتم . »\r\nپس حكم قتل همه صادر شد . يهودى و سيد تاج الدين و رفقا در غرّهء ذيحجّه به قتل رسيدند . چون سيد اوجى شيعىمذهب بود ، بعد از آنكه او را در بغداد به قتل رسانيدند ، حنابلهء بغداد بدن او را پاره‌پاره كرده اسبان بر بالاى آن دوانيدند . و اين تعصب به اولجايتو رسيد ، به غايت برنجيد . حكم شد كه قاضى حنبليان را از حلق بياويزند . به شفاعت خواجه رشيد الدين ، به جان امان يافت . او را برهنه بر درازگوشى سوار كرده و در شهر بغداد گردانيدند .\r\nو از بغداد اردو به طرف سلطانيه كوچ كرده ، در قريهء چمچمال ، شهرى بنا كرده و به سلطان‌آباد موسوم شد . و در آخر ذيحجّه به سلطانيه رسيد . و خواجه عليشاه به جاى خواجه سعد الدين وزير شد . « 2 »\r\nو در اين سال ملك نايب از لشكر معاودت نمود و به ملازمت سلطان علاء الدين آمد و چندان غنيمت به نظر سلطان درآورد كه قبل از آن و بعد از آن ، آن‌قدر جمعيت غنيمت به دست سلطان نيفتاده بود ، بلكه به دست سلاطين دهلى نيز نيامده بود . سلطان به هر يك از امرا ده من و پنج من زر داد . باقى مردم را يك من و نيم من ، على قدر مراتبهم .\r\n\r\n\r\n","description":"","footnote":"\r\n( 1 ) . علت اساسى سقوط خواجه سعد الدين محمد ساوجى ، ظاهرا كبر و نخوت بيش از حدى بود كه به واسطهء استمرار قدرتش در طى ساليان دراز پيدا كرده بود ؛ وى دشمنانى براى خود تراشيد كه يكى از آنها همكار و همقطارش رشيد الدين بود .\r\n( 2 ) . تاج الدين عليشاه ، دلال جواهر و اجناس نفيس كه در نزد ايلخان خود را شناسانده و مورد توجه وى قرار گرفته بود ، به جاى سعد الدين ساوجى در امر وزارت شريك خواجه رشيد الدين شد . وى كه بنا به گفته حافظ ابرو « با علم دفتر و سياست » بيگانه بود و به هيچ‌وجه درستكارتر از سلف خويش نبود ، در پادشاهى ايلخان بعدى اين امتياز را يافت كه نخستين وزير دولت ايلخانى ايرانى باشد كه تا پايان حياتش در سمت خويش باقى ماند . ارگ تبريز يادگار دوران وزارت اوست .\r\n","page_name":" 4370 ","page_number":142},
  {"content":"\r\n\r\nو در آخر اين سال ملك نايب را به جونپور فرستاد . و [ سلطان 
  ] مغولان نومسلمان را از نوكرى خود دور كرد و حكم كرد كه نوكر امرا باشند . و نومسلمانان آزرده‌خاطر شدند و در مقام غدر شدند و به يكديگر مشورت قتل سلطان كردند . و اين سخن به سلطان رسيده بعد از تحقيق حكم به قتل جميع نومسلمانان شد . قريب به هشت هزار كس به قتل رسيد . و جميع ملاحده نيز در اين سال به قتل رسيدند .\r\nو حكومت مصر تعلق به ملك ناصر داشت ، از روى استقلال . و كپك حاكم ماوراء النهر بود .\r\n\r\n","description":"","footnote":"","page_name":" 4371 ","page_number":143},
  {"content":"\r\n . \r\n","description":"","footnote":"","page_name":" 4372 ","page_number":144},
  {"content":"\r\n\r\n\r\nذكر وقايع سنهء اثنى عشر و سبعمائه از هجرت « 1 » [ موافق سال هفتصد و دوم از رحلت خير البشر 
  ]\r\nدر اين سال قراسنقر ، امير حلب و افرم ، امير شام از سلطان مصر و شام روگردان شده به ملازمت اولجايتو آمده اعزاز تمام يافتند . قراسنقر « 2 » به آق‌سنقر « 3 » ملقب شد و حكم شد كه جميع لشكر ايران ، يراق خود ترتيب نمايند ، به جهت يورش مصر و شام . و در اوايل جمادى الآخر سنهء مذكور اولجايتو سلطان از دار الملك سلطانيه به عزيمت ديار شام حركت كرد . پاى قلعهء رحبه آمده آن قلعه را محاصره كرد . بعد از تضييق محصوران ، كوتوال قلعه به زينهار درآمده و مردم قلعه فرود آمدند . « 4 » بعد از آن به سبب گرمى هوا و تعذّر علوفه به جانب بغداد مراجعت نمودند .\r\nو ايلچيان شهزاده اوزبك كه در اين سال به جاى توقتاى ، حاكم دشت قپچاق ، روانه شده بودند ، آمدند و جواب و سئوال مبنى بر صلح بود . از طرفين بر صلح خود ايستاده ، راه‌ها گشوده شد و سوداگران آمدوشد مىكردند .\r\nو اولجايتو سلطان ، طرمطاى « 5 » را به جانب ولايت روم فرستاد . شهزاده قومرش پسر قونقورتاى را كه جنون بر طبع او غالب شده بود ، به صحراى موش با چهار پسر\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . شاهين سياه\r\n( 3 ) . شاهين سفيد\r\n( 4 ) . منابع غربى حاكى از عدم توفيق اولجايتو در شكستن حصر رحبة الشّام‌اند . جى . آ . بويل با اشاره به اين موضوع ، مىنويسد « بدين ترتيب پس از پنجاه سال تمام ، مبارزهء مغولان و مماليك بر سر تصرف سوريه پايان گرفت . » - تاريخ ايران كمبريج ، ترجمهء حسن انوشه ، ج 5 ، ص 378 .\r\n( 5 ) . طرمطاى يا طرمقاى نام و لفظى مغولى است به معناى آتشدان .\r\n","page_name":" 4373 ","page_number":145},
  {"content":"\r\n\r\nبه ياسا رسانيد و بازگشت .\r\nو در اين سال ايسن بوقا « 1 » از الوس جغتاى پادشاه شد . و تفصيل اين مجمل آنكه چون كپك متمكّن شد ، كس پيش برادر بزرگ خود ، ايسن بوقا فرستاد كه او لشكر نكودر [ را 
  ] حاكم بود كه « ملك را از دست دشمنان بيرون آوردم « 2 » و تخت را به جهت آقا مستخلص نمودم [ 402 ب 
  ] . اكنون به مستقر سلطنت خود مىبايد آمد . » و ملك ايسن بوقا بسيار شادمان شد . از موضع سركار به جانب تختگاه روان شد . كپك با اركان دولت استقبال كرد و چون به هم رسيدند ، بر موضع و غار آب اروق چنگيز خان همهء كلاه‌ها از سر برداشته ، كمرها در گردن انداختند و ايسن بوقا را بر تخت نشانيدند . و محافظت بلاد فرغانه و ماوراء النهر به كپك مرجوع گرديد .\r\nو هم در اين سال توقتاى ، حاكم الوس جوجى خان فوت شد ، به روز چهارشنبه چهارم ربيع الآخر به حدود سراى . و چون [ احوال 
  ] او سال به سال معلوم نبود ، مجملى از ابتداى سلطنتش تا هنگام وفات ذكر مىشود . بعد از آنكه پسران منگو تيمور ، تودامنكو را به علت آنكه ديوانه است از پادشاهى الوس جوجى خان معزول كردند و [ با 
  ] جولين « 3 » به مشاركت پادشاهى مىكردند . قاصد خان توقتاى كه در وى اثر مردانگى مىديدند ، او از ايشان بگريخت « 4 » و نزد بوقاى « 5 » كه از امراى معتبر الوس جوجى خان بود پيغام فرستاد كه « عمّزادگان قصد خون من دارند ، و تو آقايى ، النجا به تو آورده‌ام . اگر دست تطاول ايشان را از من كوتاه كنى تا جان دارم محكوم تو باشم . »\r\nبوقاى قبول اين سخن كرده [ از 
  ] ولايت ارس كه خود فتح كرده بود و يورت و مقام ساخته ، كوچ كرد و به هر هزاره و اميرى كه مىرسيد ، ايشان را استمالت مىداد و مىگفت كه « گاه پيرى درآمد و ترك عناد و جدال و فتنه كرده‌ام . با هيچ آفريده سر گفتار و انديشهء كار ندارم . من مىخواهم كه در ميانهء ايل و الوس هم نزاع نباشد . » و در آن نواحى كه هركس با ديگرى نزاع داشت ، نزد خود طلبيده صلح داد .\r\nهزاره‌ها و لشكريان كه او را با صلح متفق يافتند ، همه تابع او شدند . چون نزديك اردوى پسران مذكور رسيد ، خود را بيمار ساخته ، چون پاره [ اى 
  ] دوا مىآشاميد با قىّ از گلو فرو مىريخت و به طريق بيماران به سر مىبرد و در خفيه پيغام نزد توقتاى فرستاد كه « مىبايد مستعد بود كه چون خبر من به تو رسد با لشكرى كه دست دهد بيايى . » و زن منگو تيمور كه\r\n\r\n\r\n","description":"","footnote":"\r\n( 1 ) . ق : اسنبوقادرا .\r\n( 2 ) . م : از دست دشمنان بگيرم .\r\n( 3 ) . م ، ش : جولتين .\r\n( 4 ) . متن مغشوش است .\r\n( 5 ) . ق ، ش : بوقاى .\r\n","page_name":" 4374 ","page_number":146},
  {"content":"\r\n\r\nخبر . . . « 1 » و كم‌طمعى نوقاى شنيد ، به فرزندان خويش گفت كه « نوقاى مردى موقر و خداپرست است و نزديك اردوى شما رسيده است و به غايت بىحضور است و پرسش او لازم . اگر در اين امر اهمال خواهيد نمود ، من شير خود به شما حلال نمىكنم . »\r\nپسران بىعقل به سخن مادر ساده ، به رسم عيادت ، نزد نوقاى آمدند . وى به طريق ناصحان امين گفت كه « اى فرزندان ، پدران شما را خدمت كردم و تمامى عمر صرف خانوادهء شما نمودم و نمىخواهم كه در ميانهء شما نزاع باشد . » در اثناى سخن ساعت به ساعت خون قىّ مىكرد و ايشان را مشغول مىداشت . و كس نزد توقتاى فرستاد كه « وقت است . » و توقتاى با جمعى ايلغار كرده رسيد و آن شهزادگان را گرفته به قتل آورد . و نوقاى « 2 » هم در زمان بازگشت و به يورت مألوف خود رفت و توقتاى ، پادشاه الوس جوجى خان شد و به كرات ايلچيان به طلب نوقاى فرستاده و او را به مواعيد خوب اميدوار نمود . اما او پاى در دام ننهاد و به جاى خود مىبود . و پدر زن توقتاى ، سالجيداى « 3 » ، دختر نوقاى « 4 » را براى پسر خود ، ازلاق ، خواستگارى نمود و توقتاى دختر به ازلاق داد . « 5 » اما بعد از چند روز دختر نوقاى مسلمان شد و شوهرش از وى رنجيده او را خوار مىداشت . دختر شكايت نزد پدر فرستاد . پدرش ايلچى نزد توقتاى فرستاد كه « بر عالميان ظاهر است كه چه حيله‌ها كردم كه تو را به پادشاهى رسانيدم و به بدعهدى منسوب شدم . اكنون اگر مىخواهى كه پدر و فرزندى برقرار باشد ، سالجيداى و پسرش را به يورت خود رسان كه نزديك خوارزم است . »\r\nدر جواب نوشتهء نوقاى گفت كه « او من را به جاى پدر است . چگونه او را به دست دشمن دهم ؟ » توقتاى مكرر ايلچيان به طلب سالجيداى فرستاد . اما سودى نكرد . برادران دختر نوقاى جمعى از هزاره‌هاى ولايت توقتاى را با خود متفق ساخته از آب گذرانيدند . توقتاى كس به نوقاى ، به طلب هزاره‌ها فرستاد . جواب شنيد كه « هرگاه سالجيداى و پسرش به اينجا مىآيند ، هزاره‌ها به اينجا مىآيند . » و اسباب مخالفت به هم رسيد . از طرفين در مقام جمع لشكرها شدند . توقتاى با سى تومان لشكر به كنار آب اوزى آمده در آن زمستان به واسطهء شدت سرما آب يخ بست و عبور ميسر نشد . توقتاى بازگشت و نوقاى « 6 » از آب بگذشت و بنياد حيله كه رسم قديم او بود كرده بر توقتاى نوشت كه « عزيمت مصالحه دارم . » چون خبر يافت كه توقتاى\r\n\r\n\r\n","description":"","footnote":"\r\n( 1 ) . هر سه نسخه جاى دو سه كلمه بياض است .\r\n( 2 ) . م : توقتاى .\r\n( 3 ) . ق ، ش : جالجيداى .\r\n( 4 ) . ق : اوجربوقاى .\r\n( 5 ) . جامع التواريخ : « . . . و پدر زن توقتا سالجيداى گوركان از قوم قنقرات كه شوهر كلميش آغا خاتون بود ، دختر نوقاى ، قباق نام را ، جهت پسر خويش يايلاق نام كه از خاتون مذكور آورده بود بخواست . . . » - چاپ دكتر محمّد روشن ، ص 744 .\r\n( 6 ) . ق : توقتاى\r\n","page_name":" 4375 ","page_number":147},
  {"content":"\r\n\r\nلشكرش متفرق‌اند [ 403 الف 
  ] و با او اندك لشكر است و توقتاى از قرب وصول او خبر يافته ، به قدر مقدور لشكر جمع كرد و در كنار آب تن « 1 » مصاف كردند . توقتاى منهزم شده به سراى معاودت نمود .\r\nو بعد از شكست توقتاى ، دو سه كس از امراى معتبر « 2 » از نوقاى آزرده‌خاطر شده نزد توقتاى آمدند . توقتاى ديگر باره لشكر متفرق را جمع ساخته روى به نوقاى آورد . نوقاى طاقت نياورده از آب اوزى گذشت و شهر قراقروم را غارت كرد و اسير گرفت . و مردم بازماندهء شهر نزد نوقاى دادخواهى كرده حكم آزادى اسيران شد . لشكريان به واسطهء اين حكم با نوقاى دل بد كرده به توقتاى پيغام اتفاق فرستادند . پسران نوقاى « 3 » از اين پيغام آگاه شده در مقام گرفتن اميران هزاره‌ها شدند . خبر اختلاف ايشان به توقتاى رسيد . به تعجيل از آب اوزى گذشت . بوقاى در مقام حيله شده به توقتاى پيغام فرستاد كه « بنده پروردهء نعمت اين خاندان است . در گمان نبود كه پادشاه به نفس نفيس خود از آب بگذرد . و اكنون ملك و لشكر تعلق به پادشاه دارد و بنده نيز اميدوارى عفو دارد . »\r\nو به خفيه پسر خود را با لشكرى گران تعيين كرد كه از عقب لشكر توقتاى شبيخون آورد .\r\nتوقتاى آگاه گشته مستعد جنگ شد . بعد از جنگ نوقاى و پسران شكست خورده ، نوقاى با هزار سوارى به هزيمت رفت . در اثناى گريز ، زخمدار به دست سوارى ارس از لشكريان توقتاى گرفتار شد . به واسطهء حفظ جان ، نام خود گفته ، ارس او را عنان‌كش به توقتاى رسانيد .\r\nدر راه بر پشت اسب جان بداد و جهانيان از مكر او ايمن شدند و توقتاى به درگاه خود مراجعت كرد .\r\nو پسر نوقاى به قلل جبال متحصن شد و حركة المذبوحى مىكرد ، اما سودى نداشت و پادشاهى الوس جوجى خان بر توقتاى بىمنازعى مسلم بود تا در سنهء هفتصد و دوازدهم [ هجرى 
  ] به حدود سراى درگذشت . امرا و نويينان در باب تعيين پادشاه مشورت كرده آرا بر آن قرار گرفت كه بعد از دفع اوزبك كه خصم قوى ملك است ، پسر توقتاى را به خانى بردارند .\r\nو اوزبك چون خبر واقعهء توقتاى را شنيد ، جريده به اردو آمده ، و امرا به واسطهء مسلمان شدن اوزبك از وى آزرده‌خاطر شدند و در مجلس در مقام گرفتن او بودند . اميرى به گوشهء چشم اشارتى به وى كرد . او دريافت . رعاف را بهانه كرد . از مجلس برخاست و\r\n\r\n\r\n","description":"","footnote":"\r\n( 1 ) . هر سه نسخه : آب انر .\r\n( 2 ) . جامع التواريخ : ماجى ، سوتان و سانغوى .\r\n( 3 ) . جامع التواريخ : جوگه ، تگه و تورى .\r\n","page_name":" 4376 ","page_number":148},
  {"content":"\r\n\r\nبگريخت و پيشدستى كرده لشكرى مرتب كرده بر سر اردو آورد و يك صد و بيست شهزاده و پسر توقتاى را به قتل آورد . و اوزبك تا اواخر ايام سلطان ابو سعيد ، پادشاه تمام الوس جوجى خان بود .\r\nو در اين سال دو سه كس از امراى معتبر مصر و شام از ملك ناصر ، حاكم آنجا خايف شده پناه به اولجايتو سلطان آوردند . و تفصيل اين اجمال اين است كه بعد از آنكه مرتبهء سيم حكومت مصر ملك ناصر را بالإستقلال مسلم شد ، در مقام دفع امرايى كه پادشاه نشان شده بودند درآمد ؛ خواه موافق و خواه مخالف . و امرا نيز اين معنى را درك كرده در مقام حفظ نفس شدند . از آن جمله بكتمر جوكيدار ، نايب سلطنت و امير بنحاص منصورى اتفاق كردند كه امير موسى بن على بن قلاوون « 1 » را به سلطنت بردارند ، و در مقام استمالت امرا و لشكريان برآمدند .\r\nيكى از امرا ، ملك ناصر را از اين معنى آگاه كرده ، و هم در لحظه ، با آنكه شب بود ، ملك ناصر به احضار امرا و امير موسى فرمان داد . امير بكتمر نايب حاضر شد . ناصر به مدارا با وى پيش آمد و او را به سخن مشغول نمود . تا آنكه بنحاص هم حاضر شد . به مجرد رسيدن مقيد و محبوس شدند . خبر فرار امير موسى برسيد . سلطان آن شب از كمال غضب خواب نكرد . به گرفتن متعلقان و حواشى امير موسى فرمان داد و از گناه بكتمر نايب تغافل كرد . به روى وى نياورد . تا آنكه بعد از سه روز امير موسى را گرفته آوردند . در قلعهء قاهره محبوس شد .\r\nو قبل از اين واقعه ، ملك ناصر ، اسند مركرجى را - كه نايب حمات بود - تغيير كرده حكومت آنجا را به اسماعيل‌نامى داد . وى متوجه مقصد شد . در ميان حمات و مصر خبر شد كه اسند مركرجى حمات را به اسماعيل نخواهد داد . همانجا توقّف كرد . حقيقت را عرضه داشت نمود . به حسب اتفاق منجق ، نايب حلب در اين وقت فوت شد و اسند مركرجى در اين وقت فرصت يافته از حمات به حلب آمد و حمات را به اسماعيل بازگذاشت و عرضه داشت كرد كه « از حمات متوجه درگاه حسب الحكم بودم . چون حاكم حلب فوت شد و آنجا را خالى گذاشتن مناسب دولت ندانستم ، تا رسيدن [ 403 ب 
  ] جواب عريضه در حلب توقف دارم . اگر حكومت اينجا به بنده مرحمت شود تا جان دارم در لوازم بندگى تقصير نخواهم كرد . »\r\nو ملك ناصر به‌حسب ظاهر اظهار انبساط كرده حكومت حلب را به وى مقرر داشت . اما در مقام دفع وى درآمده و لشكرى از مصر به سردارى كراى منصورى به تسخير ولايات كس تعيين نموده به اسند مركرجى ، حاكم حلب نوشت كه در جمع كردن آلات و ادوات حرب و\r\n\r\n\r\n","description":"","footnote":"\r\n( 1 ) . م : قلاووز .\r\n","page_name":" 4377 ","page_number":149},
  {"content":"\r\n\r\nفتح حصارهاى آنجا مراسم اهتمام به تقديم رسانيده و حاكم حمات را نيز به رفاقت لشكر مصر مأمور ساخت . و چون مجموع افواج در حلب جمع شد ، امير كراى چون با اسند مركرجى يك جا شد ، حسب الحكم او را مقيد ساخت و مصحوب امير ارغون روانهء خدمت ملك ناصر كرد . چون او را به مصر آوردند ، كس نزد ملك ناصر فرستاده از گناه خود سئوال كرد . ملك در جواب گفت كه « تو را گناهى نيست . اما در وقتى كه تو را به حكومت حمات مىفرستادم من را گفتى كه تو را وصيت مىكنم به آنكه در دولت خود فوج كلانى نگذارى كه مبادا در اثناى حال ، پشيمانى آورد . اكنون نزد من از تو كلانتر و بزرگتر و پرزورتر فوجى نمانده بود . بنابر سخن تو ، تو را گرفتم . »\r\nو به واسطهء گرفتن حاكم حلب ، حاكم شام ، قراسنقر ، متوحش شده در عرضه داشت التماس كرد كه حكومت حلب به وى عنايت شود ؛ چه ، حلب از مصر يك مرتبه دور تر از شام است . به موجب التماس او حكم صادر شد و منشور حكومت حلب را مصحوب ارغون كه اسند مركرجى را آورده بود به جهت قراسنقر فرستاد . چون ارغون به شام رسيد ، قرانسقر از خوف آنكه مبادا حكام مصر و شام به گرفتن او مأمور شده باشند ، در كمال احتياط با ارغون ملاقات كرد ، و او را رخصت داد . چون ارادهء كوچ كرد ، به امراى شام فرستاد كه « حاجت به تصديع وداع نيست . هيچ كس از منزل خود بيرون نيايد » و مستعد قتال شده ، سوار شد و اسباب خود را پيش انداخته با سيصد سوار به حلب وارد شد . ارغون تنها آمده به او ملحق شد . تا حلب رفاقت كرد . و كراى منصورى به عوض قراسنقر به حكومت شام رفت .\r\nاما ملك ناصر در فكر شده بر امرا بىاعتبار شد ؛ خصوصا بر بكتمر نايب . تا آنكه يك روز به بكتمر گفت كه « اى برادر ، خاطر از جميع امرا جمع شد ، مگر از دو كس . » و نام دو كس از امرا برد . بكتمر عرض كرد كه « ايشان در بيرون حاضرند ، اگر حكم شود همين لحظه هر دو را بگيرم . » ملك گفت كه « من را از ايشان شرم مىآيد . فردا كه روز جمعه است ، بعد از نماز ايشان را نزد خود در مسجد چندان نگاه دار كه من به منزل برسم . بعد از آن هر دو را پنهان به فلان‌محل مىبرى به بهانه‌اى كه به خاطرت رسد و در آنجا خواهى يافت فلان و به همان را كه من تعيين مىكنم . چون نزد ايشان رسى خود معاودت نموده هردو را به آن جماعت خواهى سپرد . »\r\nبكتمر روز ديگر به موعد مقرر آن دو امير را به حكم ملك ناصر آورده به آنها سپرد . آنها گفتند كه « شما را هم به ما سپرده‌اند . » و قبضهء شمشير بكتمر را گرفته او را مضبوط كردند . وى مضطرب شده گفت كه الحال از نزد ملك ناصر مىآيم و مقرر چنين نبود . » ايشان خندان شده ، خبر گرفتن را به ملك ناصر آوردند .\r\n\r\n","description":"","footnote":"","page_name":" 4378 ","page_number":150},
  {"content":"\r\n\r\nملك خوشحال شده ، همان لحظه كس به فرستادن امير كراى منصورى - كه حاكم شام بود - فرستاد . او را به دست آورده به قلعهء كرك فرستاد . و قراسنقر ، حاكم حلب و افرم - كه سابقا حاكم شام بود و ملك ناصر شام را در وقت چاشنگير از دست او انتزاع نموده بود - خايف شده متوجه ملازمت سلطان محمد خدابنده شدند . افرم در راه به واسطهء محبت غريب مىگريست . قراسنقر گفت : « در عجم ، زنى بخواه كه موسى و ابراهيم و اسماعيل و غير ذلك از وى متولد شود . »\r\nالقصّه ايشان چون به درگاه پادشاه ايران رسيدند ، نوازش بسيار يافتند . مراغه و همدان به اقطاع هر دو مقرر شد . و ملك ناصر را ديگر منازعى نماند . تا آنكه در جمادى الأول سنهء هفتصد و دوازده [ هجرى 
  ] خبر رسيد كه پادشاه ايران به اغواى قراسنقر و افرم متوجه تمام شام شده . ملك ناصر در مقام استعداد جنگ شده با جمعيتى تمام در دويم شوّال متوجه شام گرديد . دو منزل نرفته بود كه خبر رسيد كه اولجايتو بعد از فتح قلعهء رحبه در بيست و شش ماه رمضان معاودت نموده - چنان كه گذشت - . ملك ناصر به غايت خوشحال شد . به شكر اين موهبت ، عزيمت حج مصمم گردانيد و به دمشق آمد . با چهل كس از امرا به مكه رفت و حج گزارد . به تاريخ يازدهم محرّم در مصر آمد . احوال او به جاى خود گفته شود ، ان شاء اللّه تعالى .\r\n\r\n","description":"","footnote":"","page_name":" 4379 ","page_number":151},
  {"content":"\r\n . \r\n","description":"","footnote":"","page_name":" 4380 ","page_number":152},
  {"content":"\r\n\r\n\r\nذكر وقايع سنهء ثلاث عشر و سبعمائه [ - 713 
  ] هجرى [ موافق سال هفتصد و سوم از رحلت خير البشر « 1 » 
  ]\r\nدر ششم جمادى الأول اين سال اولجايتو سلطان در قلعهء سلطانيه طوى بزرگ فرمود [ 404 الف 
  ] و ايلچيان ايسن بوقا شرف ملازمت دريافته و عزيمت . . . « 2 » بسيار سرافراز شدند . و اسباب منازعت ميان حاكم ماوراء النهر و پادشاه ايران در اين سال دست داد . و تفصيل اين سخن آنكه علفخوار داود خواجه ولد قتلغ خواجه پسر دوآ خان در گرمسير غزنى بود ، نزديك به آب سند ، و تيمور كورگان ، داماد دوآ خان و بقاياى نكودريان در آن نواحى مقام داشتند ، و از دوآ و خواجه در زحمت بودند . به حضرت اولجايتو سلطان پيغام فرستادند كه اگر لشكر خراسان ما را معاونت كند ما دوآ و خواجه را از اين حدود بيرون كنيم تا بيست هزار سوار به كوچ دادن بندگى حضرت قيام مىنماييم . تا قول ايشان به اجابت رسيده باشد ، لشكرهاى خراسان به كمك ايشان تعيين يافتند و به اتفاق بر سر دوآ خان و خواجه تاخته او را منهزم كردند . در وقت عبور داوود خواجه از آب جيحون ، سه هزار سوار او در آب غرق شد . داوود خواجه شكسته سلاح و گسسته كمر نزد عمّ خود ، ايسن بوقا - كه حاكم ماوراء النهر بود - رفته ، مدد طلبيد . او برادر خود كپك را با لشكرى عظيم فرستاد .\r\nايشان از آب آمويه گذشته ، داوود خواجه به يورت خود ( مملى گردانيدند ) « 3 » و به مرغاب روان شدند و طمع در حكومت خراسان كردند . امير يساول ولدجاى و هرمشاه\r\n\r\n\r\n","description":"","footnote":"\r\n( 1 ) . آن سرور عليه و آله التحية من الملك الأكبر .\r\n( 2 ) . جاى دو كلمه در هر سه نسخه بياض است . و « م » لفظ « بسيار » را نيز ندارد .\r\n( 3 ) . از اضافات « ق » است .\r\n","page_name":" 4381 ","page_number":153},
  {"content":"\r\n\r\nدولاداى از مساكن خود در حركت آمده ، مرغاب را لشكرگاه ساختند . چون دشمنان نزديك رسيدند ، هرچند امرا امير يساول را به واسطهء كثرت دشمن و قلت سپاه از حرب منع كردند ، فايده نكرد . از طرفين صف‌ها آراسته ، جنگ [ ى 
  ] عظيم شد . چون سپاه ماوراء النهر « 1 » اضعاف مضاعف سپاه ايران بود ، شكست با ايرانيان بود . ( داوود خواجه ) « 2 » با چهل كس در ميان دشمن ماند . چندان جنگ كرد كه تمام آن چهل كس كشته شد و خود به واسطهء سراسيمه‌گى ، خود از سر برگرفته ، دست به تير و كمان برد كه يكى از عقبش برآمد و زخمى بر سرش زد كه از پا درآمد .\r\nامير يساول با هفت كس از آن معركه بيرون رفت و حقيقت را به درگاه عرضه داشت . از شنيدن اين خبر آتش خشم پادشاه ايران زبانه كشيد . متوجه خراسان شد . چون آمدن او به خراسان شايع شد ، ماوراء النهريان بازگشته ، سلطان نيز بازگشت . « 3 »\r\nو در اين سال ملك ناصر ، حاكم مصر ، جمال الدين اقوش ، حاكم را به بعضى ديگر از امرا كه معين شده بودند ، گرفته محبوس كرد و بالكليّه خاطر خود جمع كرد و از روى استقلال به حكومت مشغول مىبود تا در شهور سنهء هفتصد و نوزده [ هجرى 
  ] امرى كه لايق نوشتن باشد در مصر و شام روى ننمود . تتمهء حالات او در سنهء مذكوره به مقام خويش ياد كرده شود ان شاء اللّه تعالى . ( و گذشت آنچه گذشت ميان حاكم ماوراء النهر ايسن بوقا و حاكم ايران . ) « 4 » و حكومت دشت قپچاق به اوزبك خان متعلق بود .\r\n\r\n\r\n","description":"","footnote":"\r\n( 1 ) . م : سپاه ازبك .\r\n( 2 ) . از اضافات « ش » است .\r\n( 3 ) . پس از آرام شدن اوضاع خراسان ، امير يساول از سوى ايلخان اجازه يافت در مرغزارهاى بادغيس اسكان گزيند . در اينجا بود كه پس از مرگ اولجايتو ، بر جانشين وى شوريد .\r\n( 4 ) . از اضافات « ق » است .\r\n","page_name":" 4382 ","page_number":154},
  {"content":"\r\n\r\n\r\nوقايع سنهء اربع عشر و سبعمائه [ - 714 
  ] از هجرت « 1 » ، [ موافق سال هفتصد و چهارم « 2 » از رحلت خير البشر « 3 » 
  ]\r\nدر اين سال احوال پادشاه ايران بر اين نهج است كه در بلاد روم كه در تصرّف گماشتگان اولجايتو سلطان بود قرامانيان اظهار عصيان كردند ؛ چه ، از جور و تعدى امير ايرنجين به جان رسيده بودند . امير چوپان كه از جمله دولتخواهان و استظهار سپاه ايران به وى بود ، به دفع اين فتنه‌ها نامزد شد . قرامانيان به ملازمت وى آمده ، آن فتنه فرونشست .\r\nو مولانا همام الدين شاعر در تبريز به نوعى عجيب وفات يافت ؛ چه ، صباح به حمام رفت و در حوض آب گرم نشست . خادم به خدمتى غايب شد . مولانا در آب غشّى كرده غرق شد . او را مرده بيرون آوردند و دفن كردند .\r\nو حكام روى زمين ، در اين سال به حال خود بودند .\r\n\r\n\r\n","description":"","footnote":"\r\n( 1 ) . م : وقايع سال هفتصد و شانزدهم ؛ ش : وقايع سال هفتصد و پانزدهم رحلت .\r\n( 2 ) . ق : احدى .\r\n( 3 ) . عليه و آله التحية من الملك الأكبر .\r\n","page_name":" 4383 ","page_number":155},
  {"content":"\r\n . \r\n","description":"","footnote":"","page_name":" 4384 ","page_number":156},
  {"content":"\r\n\r\n\r\nسوانح سنهء خمس عشر و سبعمائه از هجرت [ موافق با وقايع سال هفتصد و پنجم از رحلت خير البشر 
  ]\r\nدر اين سال بابا اغول از فرزندان جوجى قسار با تومان خود به ايلى نزد سلطان اولجايتو آمد و متوجه خوارزم شد با يك هزار و پانصد سوار . و قتلغ تيمور كه حاكم خوارزم بود با پانزده هزار سوار به دفع وى برخاست و شكست خورد . بابا اغول بز زمخشر « 1 » و هزار اسب « 1 » و ساوكان « 1 » و غيرها ظفر يافت با پنجاه هزار اسير و غنايم وافر مراجعت نمود .\r\nچون اين خبر به ييسور بن اوركتمور بن توقا « 2 » تيمور رسيد ، با بيست هزار سوار مردانه ، يك ماهه راه را به شش شبانه‌روز طى نموده از خجند به خوارزم آمده ، بابا را شكست داد و اسيران را خلاص كرد . بابا به حضرت اولجايتو پناه آورد . و چون بر امور ناشايست از بند كردن مسلمانان و طبيعتش بر ظلم و فتنه‌انگيزى مجبول بود ، به حكم سلطان به قتل آمد با پسرش .\r\nو در اين سال حكومت خراسان بر سلطان ابو سعيد بهادر خان [ 404 ب 
  ] مفوّض شد . « 3 » به وقت وداع اولجايتو فرزند خود را نصايح نمود و گفت كه « از قديم هركس از شاهزادگان كه ولى عهدى را شايسته بود به حكومت خراسان نامزد مىشدند ، مثل ارغون و غازان . و من اكنون تو را به آنجا مىفرستم . مىبايد كه با رعايا و سپاهى بر وجه نيكو سلوك نمايى . » و امير سونج را كه از امراى معتبر بود ، با شاهزاده رفيق كرده . و شاهزاده را با آنكه از صلاح و\r\n\r\n\r\n","description":"","footnote":"\r\n( 1 ) . شهرى در نواحى خوارزم .\r\n( 2 ) . متن : سعد بن اركتبور بن بوقا . تصحيح بر اساس متن : تاريخ اولجايتو ، ص 174 .\r\n( 3 ) . ابو سعيد اين زمان فقط هشت سال داشت .\r\n","page_name":" 4385 ","page_number":157},
  {"content":"\r\n\r\nصوابديد امير سونج بيرون نبود ، وصيت كرد و حكم شد كه هر يكى از امرا و فرزندان و برادران خود را كه شايستهء قايم مقامى خود دانيد در اين يورش همراه شاهزادهء عالميان نماييد كه به راه و رسم پدران خود در خدمت پادشاهزاده باشد .\r\nبه موجب حكم به فعل آمده اردوى در كمال عظمت ترتيب يافت و امير سونج را نصيحت بسيار كرده گفت كه « مبادا به خيال آنكه پادشاه پرورده و مىپرورم حركات ناشايسته از تو سرزند . » و سلطان تا ابهر از سلطانيه به مشايعت شاهزاده آمد . و بعضى از مورخين تعيين شاهزاده ابو سعيد را به خراسان در سنهء هفتصد و سيزده [ هجرى 
  ] ذكر كرده‌اند . اما حافظ ابرو كه قريب العهد اوست با سلطان ابو سعيد در اين سال ذكر كرده ، و قول او اعتماد را بيشتر شايسته بود . و صاحب روضة الصفا و صاحب مطلع السّعدين نيز در اين باب اختلاف كرده‌اند .\r\nو در اوايل اين سال ، فداييان مصرى قراسنقر را كه به آق‌سنقر ملقب بود كارد زدند ، اما اثرى نكرد .\r\nو ابتداى اختلاف ميان وزراى ايران ، خواجه رشيد و خواجه عليشاه در اين سال شد . بعد از قيل و قال بسيار مقرر شد كه ممالك ايران بالسّويه بر هر دو خواجه تقسيم باشد . عليشاه عرضه داشت كه مصلحت ملك در آن است كه به اتفاق بر فرامين نشان كنيم . خواجه رشيد گفت كه « شركت با تو چگونه توان كرد كه هرگاه طلب وجهى مىشود ، تو سر به افلاس برمىآورى و من را وجه ادا مىبايد كرد . » بالاخره نيابت خواجه رشيد به خواجه علاء الدين و نيابت خواجه عليشاه به عز الدين مفوض شد .\r\nو خواجه رشيد به واسطهء وجع مفاصل چهار ماه از ملازمت محروم بود و متواتر ايلچيان سلطان ابو سعيد به طلب خزانه به جهت اخراجات لشكر خراسان مىرسيدند ، و سلطان از خواجه عليشاه طلب وجه مىنمود . و خواجه در برابر عذر مىگفت كه مجموع نزد خواجه رشيد است . محاسبه و تيرغوى ايشان به امير چوپان حواله رفت و سيصد تومان حال از گماشتگان من طلب مىكنند « 1 » مجموع به ديوان و اصل شده . و چندان چاپلوسى كرد كه سلطان را بر او رحمت آمده منع طلب از نواب و عمال كرد . « 2 »\r\n\r\n\r\n","description":"","footnote":"\r\n( 1 ) . كذا فى المتن .\r\n( 2 ) . موضوع پرداخت مخارج سپاه خراسان موجب بروز نخستين اختلاف ميان رشيد الدين و عليشاه گرديد . رشيد الدين تمام مسئوليت را انكار كرد و گفت كه نه ادارهء امور مالى در دست وى است و نه مهر وى در زير حواله و براتى گذاشته شده است . عليشاه در پاسخ گفت : « من جز اين جامهء تن خويش چيز ديگرى ندارم و به يك حبّه زر قادر نيستم ، و چون ما به اشتراك هم متعهد امور مملكت هستيم ، چرا وقتى كه موضوع پرداخت پول در ميان مىآيد تنها به من رجوع مىكنند » رشيد گفت : « زيرا تو حافظ تمغاى بزرگ و عهده‌دار تنفيذ فرمان سلطانى . » پاسخ آمد كه « پس چرا تمغاى تو در\r\n","page_name":" 4386 ","page_number":158},
  {"content":"\r\n\r\nروز ديگر امير ابو يحيى خواست كه طلب وجه معهود نمايد . پادشاه فرمود كه « بيچاره عليشاه حساب و كتاب نمىداند . آنچه از وى طلب مىرود مجموع را رسانده است و فراموش كرده . اكنون به ياد ما آورد . ديگر او را مزاحمت نرسانيد . » امير ابو يحيى چون اين سخن شنيد نزد امير چوپان رفت و گفت كه « در اوجاغ هلاگو خان و اباقا خان اگر كسى خواستى كه سخنى به پادشاه رساند بىمصلحت امرا و كنكاچ ايشان ممكن نبود . اكنون نيم شب عليشاه به دفع ما امرا خلوت مىكند و هر مهم كه مىخواهد مىسازد . » امير چوپان نيز برآشفت و در مقام دفع عليشاه شد . و خواجه عليشاه چون از اتفاق امرا واقف شد ، مال را بلاگردان جان ساخته مبلغى گرانمند نزد امير چوپان فرستاد . دشمنى به دوستى مبدل شد .\r\nو در اين سال در همدان و نواحى آن زلزلهء عظيمى واقع شد ، چنانچه چند موضع زير و زبر گشت و متوطّنان اكثر در زير مقام كردند .\r\nاما احوال ايسن بوقا ، حاكم ماوراء النهر آن است كه قضيهء منازعت او و پادشاه ايران به واسطهء داوود خواجه سابقا ذكر شد . چون ميانهء قاآن و اولجايتو سلطان دوستى بود ، هميشه از طرفين آمدوشد مىنمودند . كسى اين معنى را خاطرنشان ايسن بوقا نمود كه قاآن و سلطان اراده دارند كه از طرفين تو را در ميان گرفته مستأصل سازند . ايسن بوقا انديشه كرد كه منازعت نمايد و پيشدستى را از دست ندهد . به حسب اتفاق ايلچيان در مملكت او بودند ، بالتمام را گرفت و بوقتيمور جنگ پيك را - كه قاآن خاتون بر دست او جهت اولجايتو سلطان مىفرستاد - با هزار و پانصد الاغ در شهر بند كرد ، و با پنج تومان « 1 » لشكر عزيمت سرحد ولايت قاآن نمود كه بر طوغاچى كه حاكم آن حدود بود شبيخون « 2 » برد . طوغاچى از اين معنى آگاه شد و لشكر خود را بر آبى كه در آن نواحى بود گذرانيد و در كوهپايه‌اى مستحكم فرود آمد .\r\nو چون فصل زمستان بود و هواها در كمال سردى ، اكثر چهارپايان ايسن بوقا تلف شد . و چون لشكريان را ملاقات افتاد و بعد از حرب عظيم ايسن بوقا منهزم شده و مخذول و منكوب مراجعت كرد و دانست كه با قاآن گستاخى كرده . جمعى را از سارى با تشريفات داده به حضرت قاآن فرستاد و پيغام كرد كه « طوغاچى بىسابقهء [ 405 الف 
  ] جرمى من را اهانت و خوارى نمود . من خواستم كه مواجهة با وى سخن كنم . با اندك مايه مردم نزديك او رفتم .\r\n\r\n\r\n","description":"","footnote":"\r\n- كنار تمغاى من نباشد . » رشيد گفت : « من نمىخواهم به كسى چون تو كه در وقت پرداخت پول اظهار فقر و عجز مىكند بپيوندم . در صورتى كه هر يك از عمال تو مال بسيارى اندوخته و قارون شده است . » - تاريخ ايران كمبريج ، ج 5 ، ترجمهء حسن انوشه ، ص 380 .\r\n( 1 ) . تومان معادل ده هزار نفر است .\r\n( 2 ) . ق : سمور .\r\n","page_name":" 4387 ","page_number":159},
  {"content":"\r\n\r\nچون من را خفيف يافت با من جنگ كرد . من به واسطهء آنكه در الوس خرابى نشود معاودت نمودم و حيران ماندم . همچنان حلقهء بندگى قاآن در گوش دارم . باقى حكم قاآن راست . »\r\nو قاآن در جواب سخنان مصلحت‌آميز گفت و پيغام داد كه نخست ما را از تقصير طوغاچى خبر مىبايست كرد . اكنون چون تعجيل كرده به آنجا رفتى گذشت آنچه گذشت . بعد از اين مىبايد كه از طرفين قاعدهء دوستى ممهد باشد .\r\nاما ايسن بوقا از طوغاچى به غايت آزرده‌خاطر بود و تحمل نمىتوانست نمود . برادران خود ، ابوگان و كپك را به جانب طوغاچى فرستاد كه به وقت فرصت انتقام خود كشند .\r\nطوغاچى آگاه و دلير بود . بر منقلاى هزار سوار زد و تمامت را بكشت ، الا هفت نفر كه بدر رفتند . ايسن بوقا از اين غصه نزديك بود كه هلاك شود . در اين اثنا ، ايلچيان قاآن كه به نزديك سلطان اولجايتو مىرفتند ، رسيدن همان بود و كشته شدن همان . و لشكرى عظيم مرتب ساخته ، ديگر باره به عزم طوغاچى برنشست . جنگى عظيم شد و غالب از مغلوب متميّز نشد . و از طرفين چندان كشته شد كه هر دو سردار ملول شدند . چون شب درآمد ، هر دو به محل خود بازگشتند . ايسن‌بوقا به واسطهء مخالفت شهزاده ييسور « 1 » ديگرباره طرف نتوانست پرداخت كه كپك برادر ايسن‌بوقا بازستور ضمنا دشمنى داشت « 2 » [ ؟ 
  ] و هميشه در مجلس برادر خود مىگفت كه ييسور با اولجايتو سلطان متفق است و ايلچيان او به جانب عراق آمد و شد مىكنند و در وقتى كه ما از آب گذشته بوجاى را به قتل آورديم و ييسور گريخت و قريب هزار كس از لشكريان سلطان به دست افتاد ، همه را خلاص كرده زاد راه داد و ما را از تعاقب منع كرد ؛ چه ، اگر تعاقب مىكرديم ، اكثر ولايات خراسان تا مازندران به دست مىآمد .\r\nايسن‌بوقا گفت كه الحال طلب ييسور از بخارا مناسب نيست . بعد از آنكه زمستان بگذرد تو را با لشكرى آراسته به صوب خراسان مىفرستم و ييسور از بخارا مناسب نيست . بعد از آنكه زمستان بگذرد تو را با لشكرى آراسته به صوب خراسان مىفرستم و ييسور را به حضرت طلبيده بر مقتضاى ياساى چنگيز خان يرغوى او پرسيده مىشود .\r\nو اين اخبار به ييسور رسيد . انديشه‌مند شد . وصىّ تيمور را به رسالت نزد شهزاده ابو سعيد به خراسان فرستاد و اظهار ايلى و انقياد نمود و اجازت عبور از آب آمويه با ايل و الوس خود طلبيد . شهزاده جواب را به حكم سلطان موقوف داشت . به درگاه فرستاد . سلطان قبول كرد . حدود بلخ تا كابل و قندهار را به نشيمن ايشان مقرّر كرد و\r\n\r\n\r\n","description":"","footnote":"\r\n( 1 ) . اين لفظ در نسخ سه‌گانه به صورت‌هاى گونه‌گون از جمله : ميسور ، بيسور ، نيسور آمده بود . با مراجعه به روضة الصفا صورت صحيح آن ضبط شد . جامع التواريخ : يساور ؛ مطلع السعدين ؛ شهزاده يسور . نيز - ص 162 متن حاضر .\r\n( 2 ) . كذا فى المتن . مفهوم نشد .\r\n","page_name":" 4388 ","page_number":160},
  {"content":"\r\n\r\nخلعت‌هاى قيمتى و كمر مرصع و اسبان با زين مرصع به جهت شهزاده ييسور فرستاد .\r\nاز آن طرف اين اخبار به ايسن‌بوقا رسيد . لشكر و منصب ييسور را به كپك ارزانى داشت و گفت اگر ييسور بر دست تو كشته شود خوارى از اروق دوآ كم كرده باشى . و كپك به دفع ييسور متوجه خراسان شد . و ييسور از خراسان مدد طلبيد . تا رسيدن مدد ، كپك رسيد و بالضروره جنگ شد . ييسور در خفيه ايل و الوس كپك را به خود متفق كرده و شكست بر كپك افتاده با هزاران سوار منهزم شد و نزد ايسن بوقا رفت . ديگر باره او را با سى هزار سوار به جنگ فرستاد و به حكم يرليغ سلطان امراى خراسان به كمك ييسور روان شدند . به وقت جنگ كمك خراسان رسيده ( كپك ديگرباره منهزم شد ) « 1 » و ييسور ساكنان بخارا و سمرقند و غير ذلك را بعد از تاراج همراه خود از آب آمويه گذرانيد ، « 2 » و تحف و هداياى فراوان جهت سلطان فرستاد . و سلطان او را نوازش كرده حكم كرد هرجا كه از ولايت خراسان خواهد ، قشلاق كند .\r\nو در آن زمستان ، ييسور در بادغيس گذرانيد . و اوزبك خان ، حاكم دشت قپچاق بود .\r\n\r\n\r\n","description":"","footnote":"\r\n( 1 ) . م : ( كمك ، كپك را منهزم كردند . )\r\n( 2 ) . اين كوچ اجبارى در فصل زمستان بود . در اين كوچ قريب صد هزار نفر در آن زمستان از سرما و گرسنگى تلف شدند .\r\n","page_name":" 4389 ","page_number":161},
  {"content":"\r\n . \r\n","description":"","footnote":"","page_name":" 4390 ","page_number":162},
  {"content":"\r\n\r\n\r\nذكر وقايع سنهء ستّ عشر و سبعمائه « 1 » از هجرت [ موافق سال هفتصد و ششم از رحلت خير البشر 
  ]\r\nدر اين سال ديگرباره شاهزادگان الوس دوآخان جمعيت كرده از آب جيحون گذشته در صحراى بادغيس با ييسور مصاف كردند . فريقين را در اين جنگ كوشش صعب دست داد ، چنان كه مثل آن جنگ كم اتفاق افتاده باشد . ييسور را در اين جنگ سى و شش تير بر اعضا و اسب و علم رسيده بود . و از غايت شجاعت تيرها را از خود كشيده به جانب دشمن مىانداخت . علمدار دل از دست داده به بهانهء اراقهء بول عزيمت فرار نمود ، شهزاده از عقب تاخت و او را به دست خود به دو نيم زد و علم را به دست ديگرى داد . ديگرباره شكست بر لشكر ماوراء النهر افتاد . بعد از فتح لشكر خراسان به كمك رسيدند به ييسور با بكتوب « 2 » ، كه سردار لشكر خراسان بود . [ ييسور 
  ] گفت كه « چون به جنگ نرسيدى غنيم را تعاقب كن تا از غنيمت بىنصيب نمانى » [ 405 ب 
  ] و مكتوب با لشكر تعاقب خصم كرده ، اولجاى « 3 » فراوان گرفت .\r\nو در فصل پاييز اين سال ، اولجايتو سلطان به شكار مشغول شد . در شكارگاه قطب الدين زانو زده تهمتى بر يعماق ايناق و قتلغشاه خاتون تقرير كرد كه گفتن و نوشتن را لايق نيست .\r\nفى الحال به موجب ياساق چنگيز خان ، تهمت‌كننده به قتل رسيد و ملالتى بر نفس مبارك پادشاه مستولى شده عزيمت سلطانيه نمود . در راه زحمت مفاصل آغاز شد . بعد از احتما و عمل به قول اطبّا مرض زايل شد . به وقت نقاهت مباشرت و غسل و توقف در حمام واقع شد و\r\n\r\n\r\n","description":"","footnote":"\r\n( 1 ) . م ، ش : وقايع سال هفتصد و هفدهم از رحلت .\r\n( 2 ) . متن : مكتوب\r\n( 3 ) . اسير و بندى\r\n","page_name":" 4391 ","page_number":163},
  {"content":"\r\n\r\nمعده ضعيف شد ، منجر به تخمه و هيضه شد . اطبا در معالجه خطا كرده قابض دادندى . مواد واجب الدفع را در بدن به زور نگاه داشته اختلال تمام بر مزاج پادشاه راه يافت و كار از اين و از آن گذاشت . در سلخ ماه رمضان سنهء هفتصد و شانزده [ هجرى 
  ] رخت به آن جهان كشيد .\r\nعمر شريفش به سى و شش سال رسيد . « 1 »\r\nروز ديگر كه عيد [ فطر 
  ] نام داشت ، فى الحقيقه عاشورا بود . اهل ايران از آن حال بر خاك سياه و به جامهء كبود نشستند و او را بر گنبدى كه ساختهء معمار همتش بود - كه در تمامت ربع مسكون به غير گنبد هرما از آن رفيع‌تر بنايى نشان نمىدهند - دفن كردند . امير چوپان در آن وقت به اران در شهر بيلقان بود . او را به تعجيل طلب نمودند . وى به ايلغار به اردو آمد . يعماق و قتلغشاه خاتون را به واسطهء آنكه توهّم تحقيق قضيهء مذكوره سلطان را زهر خورانيده باشند ، گرفته و ايشان در حبس بودند . تا آنكه سلطان ابو سعيد بىگناهى ايشان را دانسته ، خلاصى يافتند .\r\nاولجايتو سلطان پادشاهى عاقل و عادل و كريم بود ، به عمارات و آبادانى به غايت مشعوف . « 2 » او را شش پسر واهب منان ارزانى داشت . پنج در حال حيات او وفات كردند . اول شهزاده بسطام ، از اولنورمش خاتون ، و او در حين حيات پدر وفات كرد . ديگر شهزاده بايزيد ، از والدهء شهزاده بسطام ، و او نيز در اول جوانى وفات كرد . و ديگر سلطان ابو سعيد بهادر خان . ديگر شاهزاده طيفور از اولنورمش خاتون ، و هم در طفلى وفات كرد . و سليمانشاه ، از عادلشاه خاتون . و ابو الخير از اونجتاى خاتون . و هر دو به طفلى وفات كردند . و سه دختر داشت . دولندى و ساتى بيگ را بعد از ديگرى به امير چوپان دادند . از دولندى امير چوپان را پسرى جلاو نام متولّد شد متّصف به جميع صفات حسنه . همراه پدر در هرات كشته شد . و از ساتى بيگ هم پسرى شد سيورغان‌سره نام . و ذكر مادر و پسر آيد ان شاء اللّه تعالى .\r\n\r\n\r\n","description":"","footnote":"\r\n( 1 ) . به تصريح ذيل جامع التواريخ رشيدى ، اولجايتو پس از بازگشت از شكار دچار « مرضى صعب » گرديد و « اسهالى دموى » پيدا شد . در تاريخ وصاف نيز آمده است كه پس از 20 روز كه در شكار « ساغر مىزد و نخجير مىافكند ، در عثمر آخر شعبان بازگشت و پس از مراجعت به درد مفاصل و اسهال خونى مبتلا گرديد » . - تحشيهء دكتر عبد الحسين نوايى بر مطلع السعدين ، ص 23 . و حمد الله مستوفى تاريخ مرگ اولجايتو را در اين دو بيت آورده است :\r\n از هفتصد و شانزده چو نه ماه گذشت * از گاه و كلاه سروى شاه گذشت\r\nبگذشت و جهان بىوفا را بگذاشت * آگاه ز حال خويش ناگاه گذشت . \r\n( 2 ) . اولجايتو بىآنكه نيرو و ثبات شخصيت برادر خود غازان خان را داشته باشد ، حتى بيش از اوحامى و مشوّق انواع هنرها بود . به اشارهء او بود كه رشيد الدين نخستين مجلد تاريخ غازانى را كه به بررسى تاريخ مغولان از آغاز تا مرگ غازان مىپردازد ، به پايان برد ، و دست به كار نوشتن مجلد دوم گرديد كه « اولين كوشش در جهت ضبط تاريخ همهء ملل بزرگ اوراسيا بود » كار سترگى كه « به عنوان دست‌آوردى يگانه هنوز چنان كه بايد ارزش آن شناخته نشده است . » - تاريخ ايران كمبريج ، ج 5 ، ترجمه انوشه ، ص 381 .\r\n","page_name":" 4392 ","page_number":164},
  {"content":"\r\n\r\n\r\nذكر حكامى كه معاصر بودند به اولجايتو\r\nحكومت رستمدار از سوى اولجايتو سلطان به كيخسرو شاه بود كه در سنهء هفتصد و يازده فوت شد ، و محمد بن كيخسرو به جاى پدر نشست ، و پنج سال سلطنت كرد .\r\nحكومت مازندران به نصير الدوله شهريار متعلق بود . و آمل در وقت او به كمال معمورى رسيد ، و او در سنهء هفتصد و چهارده فوت شد ، و در جاى او ركن الدوله كيخسرو حاكم شد ، و مدت حكومت نصير الدوله شانزده سال بود .\r\nو حكومت هرات و غور و غرجستان به ملك فخر الدين كرت متعلق بود . وقايعى كه ميان او و دانشمند گذشت . بعد از آنكه امير ييسور به هرات آمد ، بوجاى ولد دانشمند كشندگان پدر را به قتل رسانيد . به اندك روزى ملك فخر الدين وفات كرد ، و به حكم اولجايتو سلطان جاى او به برادرش ، ملك غياث الدين كه در اردو بود ، تعلق گرفت . وى با طبل و علم در سنهء هفتصد و هفت به هرات رفت . ايالت او بر خاطر خراسان گران آمد . وى را به مخالفت و عصيان متهم داشتند . سلطان او را طلبيد و چند سال در اردو توقف كرد . در سنهء هفتصد و پانزده رخصت يافت و به مقر حكومت شتافت . احوال او ( در ذيل احوال سلطان ابو سعيد مذكور شود ) « 1 » ان شاء اللّه تعالى .\r\nو حكومت كرمان به وقت فوت غازان خان ، به قطب الدين شاهجهان متعلق بود . وى حاكمى دلير و چابك بود ، اما از تجربهء روزگار عادى و در اداى مال مقرر اهمال مىنمود . به حكم سلطان معزول شد و حكومت كرمان به ملك ناصر الدين محمد رهان تعلق گرفت ، و شاهجهان به شيراز رفته در زاويه [ اى 
  ] ساكن شد و به فراغت روزگار مىگذرانيد تا هنگام وفات . از وى يك دختر ماند مسمّى به خان‌قتلغ كه او را « مخدومشاه » نيز مىگفتند ، و مخدوم را امير محمد مظفر در نكاح درآورد ، و والدهء شاه شجاع و شاه محمود و سلطان احمد داشت .\r\n\r\nداستان سلطان ابو سعيد بهادر خان بن سلطان محمد خدابنده از اولاد هلاكو خان [ 406 الف 
  ]\r\nولادت باسعادت سلطان ابو سعيد از حاجى خاتون « 2 » در شب چهارشنبه هشتم ذيقعدهء هفتصد و چهار در آذربايجان اتفاق افتاد و در روز هفتم او را در كنار حضانت امير سونج و خاتون [ ش 
  ] اوغول قايدو « 3 » نهادند ، و در سنهء هفتصد و نهم چنان كه آيين مغول است ، تمام امرا\r\n\r\n\r\n","description":"","footnote":"\r\n( 1 ) . م : ( آيد ) .\r\n( 2 ) . حاجى خاتون چهارمين زن اولجايتو بود . - ابو القاسم كاشانى ، تاريخ اولجايتو ، ص 7 .\r\n( 3 ) . مطلع السعدين ( ص 20 ) : اوغول قندى .\r\n","page_name":" 4393 ","page_number":165},
  {"content":"\r\n\r\nو اركان دولت حاضر شدند و شهزاده را بر اسب سوار نمودند و روى اسب به جانب مشرق كرده قدحى [ قميز 
  ] « 1 » بر يال و كفل اسب پاشيدند . و هم در اين سال شهزاده آبله صعب برآورد ، و سلطان اولجايتو نذور و تصدقات به مستحقان رسانيد . و در نه سالگى به امارت خراسان مشغول شده به اتابكى امير سونج و به موجب فرمان هر يك از امراى معتبر فرزندى يا برادرى در ركاب روان كردند . امير چوپان ، مير حسن و ابو يحيى شيخعلى و تقماق حسن و خواجه رشيد الدين ، عبد اللطيف را معين فرمود و خواجه رشيد و خواجه عليشاه به اتفاق جميع ما يحتاج سلطنت از خزانه و غيره ترتيب كرده به آل تمغا و طبل و علم تسليم كردند .\r\nفى الجمله امير سونج در ركاب شاهزاده به جانب خراسان رفت و ييلاق در كوشك مراد « 2 » و قشلاق در سلطان دوين واقع شد . لشكر خراسان به سردارى امير يساول در كوشك مراد به بندگى حضرت رسيدند ، و سيّد شرف الدين خطاط [ شيرازى 
  ] را اولجايتو سلطان به معلمى شاهزاده فرستاد ، و شاهزاده در تعظيم استاد به غايت كوشيد چنان كه پياده به مكتبخانه رفتى و بر نوشتن خط مداومت نمودى و به اندك وقتى خوشنويس شد و لوحى كه به خط شريفش مزين بود اولجايتو آوردند . به موجب حكم سلطان آن خط را گرد اردوها و خانه‌هاى امرا و وزرا برآوردند و نثارها كردند ، و حامل لوح را عطايا دادند .\r\nشاهزاده سه سال و كسرى « 3 » در خراسان به امور سلطنت قيام نمود و چون مرض سلطان اشتداد نمود امرا و وزرا كنكاش كردند و به حكم يرليغ شاهزاده را طلب نمودند كه اگر مريض [ ى 
  ] بر طرف نشود به عيادت آمده باشد و اگر قضيه رو دهد وارث حاضر باشد .\r\nرايات همايون شاهزاده در مازندران بود و امير سونج در طوس . و بىرخصت امير سونج حركت متعذر مىنمود و خدمتكاران شاهزاده اكثر منسوبان امير سونج بودند . چون به امير سونج خبر طلب شاهزاده مكرر رسيد ، امير سونج را ( به خاطر رسيد ) « 4 » كه امرا شاهزاده را تنها طلبيده‌اند . مانع حركت شاهزاده گرديده ، تا آنكه خبر واقعهء ناگزير سلطان رسيد . بعد از آن امير سونج از طوس به مازندران آمده با خود انديشيد كه ملك را وارث ديگر در ملك نيست ، و به تأنّى رفتن موجب ازدياد عظمت است . و به خاطر جمع آهسته‌آهسته قطع منازل مىنمود .\r\nامرا و وزرا بعد از فراغ از تعزيت ، هر يك فرزندى يا برادرى به استقبال شاهزاده به ولايت رى فرستادند و در آنجا و به عزّ بساطبوسى رسيدند . ميان امير سونج و امير چوپان\r\n\r\n\r\n","description":"","footnote":"\r\n( 1 ) . هر سه نسخه جاى يك كلمه بياض است .\r\n( 2 ) . ق : كرسنك مراد ؛ م ، ش . كرسك مراد .\r\n( 3 ) . هر سه نسخه : كثرى .\r\n( 4 ) . م : ( مظنون آنكه ) .\r\n","page_name":" 4394 ","page_number":166},
  {"content":"\r\n\r\nمنازعه شد . از طرفين ترتيب لشكر و ترتيب مقدّمات نزاع شد . امير سونج كه مرد وفادار حق‌شناسى بود و عاقل در امور و نظر بر مصلحت وقت ولىنعمت داشت ، بر مدعاى خود با متفقان خود گفت كه « اگر من در مقام نزاع باشم منجر به هلاك لشكر و اتلاف مال مىشود .\r\nاكنون من امير الأمرايى را به امير چوپان مسلم دارم . » همگى بر او آفرين كردند . وى نزد شاهزاده آمده معروض داشت كه « هرچند به موجب حقوق سابقه امارت ايل و الوس به من مىرسد ، ليكن از براى مصلحت دولت پادشاه تا مزاج مملكت مضطرب نشود و اين معنى موجب ملال خاطر اشرف نگردد به اختيار خود از سر آن درمىگذرم . اگر به موجب حكم يرليغ امير الامرايى و پيشوايى ما هم اكنون بر چوپان مقرر شود ، لايق دولت است . »\r\nشهزاده را اين معنى پسنديده افتاد . او را نوازش نمود . چون اردو به صاين « 1 » قلعه رسيد ، خاتون معظّم حاجى خاتون و ديگر خواتين از قلعه بيرون آمدندى و كلاه و كمر و جامه و اسلحهء سلطان را بر تخت نهاده مىگريستند و رسوم عزا به عمل آورده ، روز ديگر به سلطانيه آمدند . بعد از سه روز تعزيت به آخر رسيد و به خوشحالى و عيش و طرب مبدل شد ( و جهان جوانى از سر گرفت ) « 2 » . و به اتفاق امراى بزرگ روز جلوس شاهزادهء عالميان مقرر شد ، چنانچه گفته شود ، ان شاء اللّه تعالى .\r\nو در اين سال سوانحى كه در هندوستان روى نمود بدين موجب است كه چون سلطان علاء الدين به كمال استعداد رسيد [ 406 ب 
  ] و به هرچه اراده داشت از قوه به فعل آمد و از بيگانگان و دشمنان خاطر جمع كرد به آشنايان و دوستان پرداخته اكثر را به بهانه‌اى دفع كرد و زمام اختيار خود را به غلامان و خواجه‌سرايان داد ، به تخصيص ملك نايب را به نهايت درجهء اعتبار رسانيد و وزارت و امارت كل ممالك خود را به رأى و رؤيت او مفوّض گردانيد . و ميان ملك نايب و الب خان « 3 » كه از امراى معتبر بود دشمنى افتاد و به قصد يكديگر كمر بسته منتظر فرصت مىبودند . و خضر خان كه وليعهد سلطان علاء الدين بود ، چون دختر الب خان را در حبالهء نكاح داشت ، وى در دفع ملك نايب به الب خان متفق شد . ملك نايب متوهم شده تعهّد خدمت ديوگير بعد از فوت رام‌ديو نمود و به آنجا رفت و الب خان حكومت بجران يافت .\r\nو سلطان علاء الدين [ را 
  ] ضعفى در جگرش عارض شد و مقدّمهء سوء القنيه و استسقا به هم رسيد . روزبه‌روز مرض اشتداد يافت و عدم صحّت را از خضر خان ( وليعهد ) « 4 » و مادر\r\n\r\n\r\n","description":"","footnote":"\r\n( 1 ) . صاين لفظ مغولى است به معنى نيكو .\r\n( 2 ) . م : جهان جوان شد و ياران به عيش بنشستند .\r\n( 3 ) . ق : النجان .\r\n( 4 ) . فقط « ق » دارد .\r\n","page_name":" 4395 ","page_number":167},
  {"content":"\r\n\r\nدانست . كسب به طلب ملك نايب به ديوگير فرستاد و او را حاضر كرد و از ناپروايى زن و فرزند در بيماردارى خود شكايت كرد . ملك نايب فرصت يافته اظهار دشمنى كرد و گفت كه ايشان و الب خان در دفع سلطان متّفق‌اند . به‌حسب اتفاق در اين اثنا مادر خضر خان و شاديخان رخصت طوى شاديخان با دختر الب خان حاصل كرد . و نايب به عرض رسانيد كه در بيمارى شما خوشحالى را طلبكارند . و سلطان را يقين حاصل شد كه خضر خان و الب خان با هم متفق‌اند .\r\nدر اين وقت سلطان را فى الجمله صحتى روى نمود . غسل كرد . خضر خان ساده‌لوح در مرض پدر نذر كرده بود كه زيارت مقابر اولياى هتناور نمايد . به آنجا رفت . در غيبت او ملك نايب سلطان را بر قتل الب خان تحريك كرد . الب خان به قتل آمد و اسباب خزانهء خانهء سلطان علاء الدين مهيا شد . به خضر خان حكم شد كه به امر دهه رفته آنجا باشد و بىطلب به حضور نيايد . چون در خاطر خضر خان بدى نبود ، به‌حسب فرموده به آنجا رفت ، و ملك نايب چندان اغوا كرد كه سلطان ، شهاب الدين را وليعهد گردانيد و اسباب سلطنت كه همراه خضر خان بود طلب كرد . خضر خان همه را فرستاد .\r\nو چون معلوم خضر خان شد كه مرض پدرش زياده شده و آنچه واقع مىشود ملك نايب مىكند ، ارادهء ملازمت پدر كرد . چون نزديك رسيد ، ملك خاطرنشان سلطان كرد كه خضر خان به قصدى مىآيد . احكام حبس خضر خان و شاديخان در قلعهء گواليار « 1 » حاصل كرد ، و هر دو را گرفته به محبس فرستاد . مادر خضر خان از نزديك سلطان بيرون آورده به كوشك لعل فرستاد و كس فرستاده در جالپور نظام الدين برادر الب خان را نيز به قتل رسانيد . در اين اثنا در شش شوّال سنهء هفتصد و شانزده [ هجرى 
  ] علاء الدين فوت شد و احوال مملكت روى به اختلال نهاد .\r\nو سلطان علاء الدين بيست سال و نه ماه و هيجده روز سلطنت كرد . در ايام سلطنت او هشتاد و چهار جنگ خرد و كلان شد و در جميع معارك فتح با لشكر سلطان بود . در ايام او مردم به صلاح راغب بودند . دزد در ولايت او نبود . آنچه او را ميسر شد از ضبط امور سلطنت و قواعد جهاندارى ، كم كسى را ميسر شد . شيخ نظام ، معاصر سلطان علاء الدين بود ، اما ميانهء ايشان اتفاق ملاقات نيفتاد ؛ با وجود آنكه اكثر اوقات در يك شهر مىبودند . و ديگرى از معاصران سلطان ، امير خسرو دهلوى است كه از غايت شهرت احتياج به تعريف ندارد . ( به\r\n\r\n\r\n","description":"","footnote":"\r\n( 1 ) . گواليار يا گواليور ، شهرى است در ايالت مدهياپرادش ، هند مركزى در پاى دژ گواليار . در داخل دژ ، كاخ‌ها و معابدى از سنگ تراشيده ساخته شده است . - دايرة المعارف مصاحب .\r\n","page_name":" 4396 ","page_number":168},
  {"content":"\r\n\r\nخدا كه زير چرخ كبود همچو او هست و بود ! ) « 1 » و امير حسن نيز معاصر اوست .\r\nصاحب تاريخ فيروزشاهى « 2 » در قلم آورده كه آن‌قدر مردم خوب ، خواه ارباب استعداد و فضيلت و خواه اهل نعمت و ثروت و خواه صناعت كه در زمان علاء الدين جمع شده بودند در هندوستان قبل از آن هرگز جمع نشده بودند . اما سلطان را به صحبت اين طوايف هرگز رغبت نبود .\r\nبعد از فوت سلطان به يك روزه ملك نايب ، شهاب الدين را بر تخت سلطنت نشانده و خود متكفل جميع امور جهانبانى شد و كس فرستاده خضر خان و شاديخان را ميل كشيدند ، و مبارك خان ، برادر خرد خضر خان را در بند كرد و در مقام دفع امراى علايى شده آنچه توانست به سلسلهء علاء الدين به فعل آورد . ملك در پاداش آنچه علاء الدين به جلال الدين كرده بود ، تقصير نكرد . و ملك نايب مىخواست كه در باب مبارك خان نيز فكرى كند ، اما فلكش امان نداد . مبشر و بشير كه سردار بابكان بودند با جميع توابع و لواحق خود چون دانستند كه ملك نايب ، مبارك خان را هم ميل كشد ، وفادارى ايشان را بر وفاى حقوق ولىنعمت باعث شده بعد از فوت سلطان به يك ماه و پنج روز ، در نيمه شب بر سر ملك نايب رفته او را در خوابگاه به قتل رسانيدند و هر كه را در آن نواحى از توابع يافتند ، كشتند . [ 407 الف 
  ] و مبارك خان را كه در حوالى « 3 » خانهء ملك نايب محبوس بود ، بيرون آوردند .\r\nو چون روز شد ، ملوك و امرا و معارف به دستور معهود به درگاه حاضر شده ملك نايب و لواحق را كشته يافتند ؛ شكرها كردند . نيابت سلطنت شهاب الدين به قطب الدين مبارك خان مفوض شد . و مبارك خان در هجده سالگى دو ماه به نيابت برادر مشغول بود و جميع امرا را به سلطنت خويش متفق ساخت و برادر خود شهاب الدين را ميل كشيد و به گواليار فرستاد و سلطنت بر قطب الدين مبارك خان مبارك شد .\r\n\r\n\r\n","description":"","footnote":"\r\n( 1 ) . از اضافات « ق » است .\r\n( 2 ) . تأليف ضياء برنى .\r\n( 3 ) . ق : جوانى .\r\n","page_name":" 4397 ","page_number":169},
  {"content":"\r\n . \r\n","description":"","footnote":"","page_name":" 4398 ","page_number":170},
  {"content":"\r\n\r\n\r\nسوانح سنهء سبع عشر و سبعمائهء « 1 » [ - 717 
  ] هجرى [ موافق سال هفتصد و هفتم از رحلت خير البشر 
  ]\r\nآفتاب طلعت وارث ملك افريدون و جمشيد ، سلطان ابو سعيد در ماه صفر اين سال از مطلع تخت طالع شد و همگنان را در سايهء مرحمت خويش جاى داد و رسوم معهود تورهء چنگيز خانى از آراستن يمين به شاهزادگان و تزيين شمال به خواتين و حضور جميع امرا در مقام عبوديت و ترتيب اسباب عيش و سرورى بر وجه اتم و ابلغ به فعل آمد . در آن وقت سن مباركش به دوازده رسيده بود و امارت لشكر من حيث الاستقلال امير چوپان را به واسطهء حديث‌اش « 2 » پادشاه مسلّم شد ، و خواجه رشيد الدين و خواجه عليشاه به قرار سابق وزارت يافتند . امير ابو يحيى به مصلحت امير چوپان چون امارت ديار بكر يافت ، امير سوتاى را به جانب ارمنيه و اخلاط فرستادند . و اميرزاده تيمورتاش « 3 » بن امير چوپان به حكومت روم موسوم شد ، پسر مهتر خواجه رشيد الدين به ضبط اموال روم به همراهى تيمورتاش مقرّر شد .\r\nو امير قتلغ كه اعظم امرا و معتمد سلطان بود ، به دفع فتنهء خراسان نامزد گرديد .\r\nو قضيهء خراسان اين است كه چون خبر فوت سلطان اولجايتو به خراسان رسيد و اختلاف امرا و حديث‌اش بر شاهزاده ييسور معلوم بود ، اسباب سلطنت خراسان را بر خود مهيا ديده كمر طلبكارى بر ميان جان بست . اين راز را با بكتوب « 4 » - كه از امراى خراسان بود - در ميان نهاد . بكتوب خود از خدا مىخواست . به اتفاق دفع يساور را كه از امرا و حاكم خراسان بود\r\n\r\n\r\n","description":"","footnote":"\r\n( 1 ) . م ، ش : وقايع سنهء هفتصد و هجدهم .\r\n( 2 ) . ؟\r\n( 3 ) . ق : اميرزاده تيمورباش .\r\n( 4 ) . هر سه نسخه : مكتوب .\r\n","page_name":" 4399 ","page_number":171},
  {"content":"\r\n\r\nمتفق شدند . با يساور طرح دوستى افكندند و او را به خطبهء يكى از مخدّرات ييسور به آن اميدوار ساختند . و آن ساده‌دل خام طمع مبلغى بر خراسانيان به عنوان آنكه شهزاده ييسور را مهمانى مىكنم تحميل كرد . از آن جمله پنجاه هزار دينار به هرات نوشت . محصلان در اسرع اوقات و اشدّ انواع مال را تحصيل كردند .\r\nييسور و بكتوب چون دل دگرگون داشتند ، گمان كردند كه يساور اين معنى را فهميده مىخواهد كه در مهمانى قصدى انديشد . پيشدستى را آماده شدند . چون يساور به منازل بكتوب رسيد و طوى خوردن مشغول شد ، خبر يافت كه بعضى مردم او را گرفته‌اند . به حيله توانست گريخت . اما هنوز نيم فرسنگ نرفته بود كه ييسور تمامى جهات او را غارت كرد و جمعى از امراى متفق را تعاقب كرد . و چون ميان مباركشاه بوجاى و امير يساور عداوت ميراثى بود ، در تعاقب سعى بسيار نمود و در حدود جام به امير يساور رسيد و جنگ كرد . امير يساور به قتل رسيد و ييسور تمكن يافت .\r\nبعد از اين قضايا امير ايسن قتلغ « 1 » به خراسان رسيد . امير بكتوب از جانب شهزاده ييسور نزد وى رفت و چنان نمود كه امير يساور قصد او نموده بود حفظ نفس نموده او را دفع كرد ، و الّا ييسور بر عهد خود ثابت است . و ديگرباره عهدنامه فرستاد . از طرفين مصلحت وقت را معاهدت نمودند و در اين باب عرايض به سلطان ابو سعيد رفت .\r\nو چون پسر خواجه رشيد ، [ شمس الدين 
  ] عبد اللطيف در خراسان سلطان ابو سعيد را خدمت پسنديده كرده بود ، درجهء محرميت يافته ، خواجه عليشاه از زوال دولت خود انديشه‌مند شد . تمام امرا را رشوت‌ها داده در دفع خواجه رشيد با خود متفق ساخت ؛ به تخصيص اتابك امير چوپان را كه نفس ناطقهء سلطان بود . و چندان سعى كرد كه خواجه رشيد از وزارت معزول شده از سلطانيه به تبريز رفت . اما امير سونج كه مرد حقانى بود ، به اين امر همداستان نشد و به واسطهء ضعف طالع خواجه رشيد بىحضور بود و به همان خستگى در وقتى كه بغداد قشلاق شد ، درگذشت . « 2 » و سلطان به جهت حقوق سابق و لاحق وى بسيار بگريست و به نفس شريف به ديدن اخلاف او رفت .\r\nو در ابتداى اين سال در هشتم محرّم سنهء هفتصد و هفده [ هجرى 
  ] قطب الدين مباركشاه در هند قدم بر تخت سلطنت نهاد و مبشر و بشير كه سردار نايكان « 3 » بودند بعد از قتل ملك نايب خود را [ 407 ب 
  ] موجودى تصور كرده بودند ، به حكم او به قتل رسيدند و اكثر نايكان را\r\n\r\n\r\n","description":"","footnote":"\r\n( 1 ) . م : امير اسن قتلغ ؛ ق ، ش : انس قتلغ .\r\n( 2 ) . ذيل جامع التواريخ رشيدى : « صاحب فراش بود . گفت اگر من بهتر شوم ، او [ - خواجه رشيد الدين 
  ] را باز به منصب خود رسانم . - چ خانبابا بيانى ، ص 77 .\r\n( 3 ) . هر سه نسخه : هنر بابكان .\r\n","page_name":" 4400 ","page_number":172},
  {"content":"\r\n\r\nمتفرق كردند و هر يك از امرا را به قدر مرتبه نوازش كرده ، غلامان قديم را شغل‌هاى معظم و اقطاع‌هاى بزرگ داد . و هم در اول جلوس خود سلطان قطب الدين ، برجس‌نام هندو پسرى كه پروردهء حاجب علاء الدين بود ، شيفته شد و در مقام تربيت و نوازش او شد و جملگى اقطاعات و حشم ملك نايب را به او داد و به « خسرو خان » مخاطب نمود ، « 1 » و جميع امور ملك و مال را مستقلا به خسرو خان بازگذاشت ، و سلطان به غايت به عيش و عشرت مشعوف بود ، چنان كه گوييا به جهت او گفته‌اند :\r\n ببخشد كشورى بر بانگ رودى * ز ملكى دوستتر دارد سرودى \r\nچشم از مصلحت ملك پوشيد و همگى همت و جملگى نهمتش مصروف ترتيب اسباب عيش و عشرت مىشد و خلايق و عامهء رعاياى هندوستان كه از ضبط علاء الدين به تنگ آمده بودند ، ميدان وسيع يافته به كام دل هرچه مىخواستند بىمانعى مىكردند ، و هيجده هزار كس كه در بنديخانهء علايى بودند به حكم سلطان قطب الدين به يك بار نجات يافتند . و معاملهء ضبط نرخ برهم خورد . اصناف خلايق از جان و دل خواهان قطب الدين شدند . او نيز دست به بذل گشاده ، تمامى لشكريان را علوفهء شش ماهه در روز جلوس به انعام داد و مواجب مردم را نيز ، على قدر مراتبهم ، افزوده ، كسى را نااميد نگذاشت . و بعد از مدتى دل كيسه و هميان كه چون دست كريمان خالى بود ، چون دل و چشم جوانمردان پر شد و مردم در كوچه و بازار بعد از سال‌هاى بسيار درم و دينار به نظر درآوردند و آرزوها و هوس‌ها كه بالكليّه رخت به ملك عدم كشيده بود آهسته‌آهسته قدم به دار الملك وجود نهاد .\r\nبعد از آنكه مردم را قدرت و مكنتى پيدا شد ، به قدر دسترس خود تلافى ايام گذشته كرده تمام عمر صرف تحصيل آرزوهاى دل مىشده ، آنكه پسر خود را به عوض اندك‌طلبى به ديوان مىداد و از وى قبول نمىكردند ، غلام صاحب حسن به هزار تنكه مىخريد . و هنوز رعايا كه از خراج دادن قوت تحصيل قوت يك روزه نداشتند ، خزانه و خزانه‌دار به هم رسانيدند و تمرد و سركشى آغاز نمودند . اگرچه تمام ضوابط علايى برهم خورد ، اما چون هنوز مباشران اموال « 2 » و اعمال ديوان سلطان علاء الدين در حيات بودند ، سررشتهء سلطنت از\r\n\r\n\r\n","description":"","footnote":"\r\n( 1 ) . خسرو خان : به گفتهء عبد القادر بدائونى « حسن‌نام بروار بچه [ - در گجرات به منزلهء خدمتيه‌اند 
  ] را كه حسنى تمام داشت و از مالوه اسير شده و پروردهء ملك شارى نايب خاص و حاجب سلطان علاء الدين بود به اختصاص خويش سرافراز گردانيده ، خطاب خسرو خانى داد . » - منتخب التواريخ ، چ دهلى ، ج 1 ، ص 203 ؛ و صاحب تاريخ فرشته ، مىنويسد : « . . . و حسن‌نام پردازيجه كه از پهلوانان گجرات بود و ملك شادى غايب خاص كه پادشاه علاء الدين او را پرورده بود ، به التفات خويش سرافراز ساخته « خسرو خان » خطاب داد . - تاريخ فرشته ، چ سنگى ، ص 124 .\r\n( 2 ) . ق : امال .\r\n","page_name":" 4401 ","page_number":173},
  {"content":"\r\n\r\nدست نرفت و هر فتنه كه در زمان ملك نايب روى نموده بود ، فرونشست و بقيهء جماعتى كه در گجرات به قتل ملك نظام الدين اقدام نموده بودند ، به سعى يمين الملك ملتانى - كه از سرداران معتبر علاء الدين بود و هميشه به خدمات بزرگ تعيين مىيافت - فرونشست و اكثر ايشان در معركهء جنگ كشته شده بقيّة السيف متفرق و پريشان شدند .\r\nو هم در اين سال سلطان دختر ملك دينار را كه ظفر خان خطاب داشت و از بندگان قديم پدرش بود ، به حبالهء نكاح خود درآورد و گجرات را به ظفر خان داد . وى به گجرات رفته آنجا را آن چنان كه بايد ضبط كرد و بالكليه خاطر سلطان از طرف گجرات جمع شد . و به واسطهء آنكه بعد از قتل ملك نايب ديوگير از تصرف بيرون رفته بود ، حكم شد كه اسباب سفر ديوگير مهيا سازند .\r\nو پادشاهى الوس جوجى خان در اين سال به اوزبك خان متعلق بود و به واسطهء حديث‌اش سلطان ابو سعيد ارادهء تسخير ايران نموده استعداد يورش نمود كه در سال آينده از راه دربند شروان درآيد . و به حكومت الوس جغتاى خان و تمامت ماوراء النهر ، كپك خان ولد دوآ خان قيام مىنمود . ( آنچه از حالات او به تحقيق پيوسته در موضع خويش نوشته خواهد شد ان شاء اللّه تعالى . ) « 1 »\r\n\r\n\r\n","description":"","footnote":"\r\n( 1 ) . م : ( و احوال تحقيق او آيد ) .\r\n","page_name":" 4402 ","page_number":174},
  {"content":"\r\n\r\n\r\nذكر وقايع سنهء ثمان عشر و سبعمائه هجرى « 1 » [ موافق سال هفتصد و هشتم از رحلت خير البشر 
  ]\r\nدر اين سال در ملك پادشاه ايران از اطراف و جوانب آشوب و فتنه برخاست . از طرف خراسان شاهزاده ييسور بنياد فتنه‌انگيزى كرد . تفصيل اين مجمل آن است كه چون امير يساور كشته شد و امير ايسن قتلغ به خراسان رسيد ، بكتوب از پيش شهزاده ييسور نزد ايسن قتلغ آمده پيغام رسانيد كه « امير يساور در مقام قتل شهزاده شده بود به واسطهء حفظ نفس خود به امير يساور منازعت واقع شد تا رسيد به او آنچه رسيد و بنده به دستور قديم غاشيهء اطاعت سلطان ابو سعيد بر دوش جان دارم . » و عهدنامه مؤكد به سوگندان به جهت مصالحهء وقت به درگاه پادشاه ارسال داشت .\r\nو سلطان به مشورت امراى درگاه ايلچيان او را نوازش كرده رخصت انصراف ارزانى داشت . و چون بكتوب را [ 408 الف 
  ] از صميم قلب هواخواه ييسور شده بود و اين معنى بر شهزاده ظاهر گشته ، اختيار « 2 » خود و ملك و مال به وى ارزانى داشت . و بدين جهت امراى خراسان در دفع او يكدل شده بودند و وقت را مترصد بودند و كس نزد ملك غياث الدين كرت فرستاده از وى مدد طلبيدند . و چون در اول جلوس سلطان ابو سعيد ، ييسور و بكتوب ملك را آزرده‌خاطر كرده بودند ، جمعى را به كمك امرا تعيين كرد . و امراى خراسان همگى خود را بر خيلخانهء بكتوب زده تمامت اسباب و اموال او را فروگرفتند . و بكتوب را اين‌قدر فرصت شد كه خود را با چهار نفر جان خود را از آن غرقاب به ساحل نجات نزد شهزاده\r\n\r\n\r\n","description":"","footnote":"\r\n( 1 ) . م ، ش : وقايع سال هفتصد و نوزدهم از رحلت .\r\n( 2 ) . ق : اخمار\r\n","page_name":" 4403 ","page_number":175},
  {"content":"\r\n\r\nييسور كشيد . از گرد راه دستار خود را بر زمين زده از امراى ابو سعيد شكايت كرد . شهزاده او را تسلى كرده فرزند خود جوكى را با هفت هزار سوار و امراى نامدار همراه بكتوب كرد .\r\nبكتوب در حوالى سرخس به امرا رسيد . جنگ درپيوست . امراى خراسان شكست يافته ، آنچه از اموال بكتوب باقى مانده بود شهزاده جوكى بعد از تفحص به ييسور داد . و بعد از مراجعت شهزاده ييسور ، بكتوب را خلعت گرانمايه داده از انواع اسلحه و خيمه و خرگاه به قدر گنجايش وقت وى را امداد كرد . و چون بكتوب از اين امور فراغت يافته نزد امير ايسن قتلغ رفت و گفت كه « امراى خراسان به ناحق يورت من را غارتيدند و من را پريشان ساخته ، بالضروره با ايشان جنگ كردم . اكنون نزد تو آمده‌ام . اگر فى الواقع گناه من است ، من را سياست كن . »\r\nامراى خراسان گمان داشتند كه امير ايسن قتلغ بر قتل او اقدام خواهد نمود ، اما به خلاف توقع ، بكتوب اينجا نيز به انعام و احسان فراوان خوشدل شد و شادمان مراجعت نمود . و اين معنى موجب دل‌نگرانى مردم شده آوازه درانداخته كه امير ايسن قتلغ نيز با شهزاده ييسور متفق است .\r\nو چون اخبار خراسان به سلطان رسيد ، مصلحت چنان ديد كه امير حسين گوركان به حكومت خراسان رود و امير ايسن به درگاه آيد . و چون اين خبر به امير ايسن رسيد ، پيش از رسيدن امير حسين نزد سلطان ، وى روانهء عراق شد . چون شهزاده ييسور ميدان خالى يافت از گرمسير به جانب سيستان كوچ كرد و به ملك نصير الدين حاكم آنجا پيغامى مشتمل بر وعده و وعيد فرستاد . ملك نصير الدين نخست در صلح زده بالاخره به اغواى تيمور تگودرى در مقام نزاع و جدال شد . شهزاده ييسور نزديك سيستان رفته دو قلعه از قلاع آنجا را محاصره كرد . و به وقت جنگ جمعى از مردم خوب شهزاده بعد از فتح هر دو قلعه را قتل عام كرده به واسطهء خبر خلاف تگودريان متوجه جنگ آن جماعت شد و ايشان را مغلوب ساخته ، تيمور تگودرى را به قتل آورده به اردوى خود مراجعت كرد و استعداد يورش خراسان نمودن گرفت .\r\nو ملك غياث الدين كه بر نقير و قطمير « 1 » احوال شهزاده ييسور مطلع بود ، امراى خراسان را مجموع خبر كرد كه ييسور سر خلاف و فتنه‌انگيزى دارد . اما ايشان به اين سخن اصلا التفات ننموده تا آنكه ييسور اردوى خود را به جوكى ، پسر خود سپرده به مزار چشت « 2 » آمد و امرا در بادغيس بودند . و شاهزاده تدبيرى انديشيد و كس نزد امرا فرستاد كه « مىخواهم به خراسان\r\n\r\n\r\n","description":"","footnote":"\r\n( 1 ) . كم و زياد .\r\n( 2 ) . م ، ق : مزار خشت .\r\n","page_name":" 4404 ","page_number":176},
  {"content":"\r\n\r\nرفته از آنجا به مازندران روم ؛ چه ، شنيده مىشود كه سلطان ابو سعيد ، پسر اولجايتو سلطان كه بر ما حقوق بسيار دارد ، از پادشاهى بجز نامى ندارد و تمامت مهمات به خلاف رضاى او ، امرا از پيش خود مىسازند . بر هر كه نمك خان سلطان خورده باشد ، فرض است كه فرزند ارجمند او را كوچ دهد . »\r\nامراى غافل حلال نمك به اين معنى با وى همداستان شدند ، و بكتوب و مباركشاه و غيرهم با او متفق شده در باب مهم ملك غياث الدين كرت قرعهء مشورت در ميان انداختند .\r\nآخر الأمر به استصواب بكتوب به ملك فرستادند كه « تا غايت ما هرچند ملك را طلبيديم ، ملك نيامد . اكنون ما به كرم خود تقصيرات ملك را عفو كرديم . امروز كه ما به عزم تسخير خراسان و عراق به اين طرف آمده‌ايم ، مىبايد كه بىدغدغه به ما پيوندد . مكنون ضمير آن است كه حكومت تمامت خراسان به او مفوض داشته خود به مازندران رويم ، تا تقدير چه شده باشد . »\r\nو ملك كه مرد كارديدهء عاقلى بود در جواب نوشت كه « مملكت خراسان آن‌چنان جايى است كه هر سردارى كه در آن زيسته دم از شهنشاهى زد . لشكر شاهزاده با لشكر نامعدود سلطان ، حكم ذره و آفتاب تابان دارد . آن جماعت كه اين رأى را صواب شمرده‌اند ، فى الحقيقه نادولتخواه شاهزاده‌اند . بنده كه مخلص مشفق است ، عرضه مىدارد كه صلاح دولت در نقض عهد نيست . اگر شهزاده به خراسان درنيايند ، بهتر خواهد بود . بعد از آنكه تمامت خراسان و مازندران [ 408 ب 
  ] به تسخير درآيد و سپاه عراق كه مىآيند آمده و مغلوب شوند ، بنده خود چه‌قدر دارد ؟ به طريق ساير خدمتكاران كمر خدمت بر ميان جان خواهد بست . »\r\nو شهزاده ييسور از مطالعهء جواب ملك از اطاعت او نااميد شد . كينهء ملك را در دل گرفته به جام به زيارت شيخ الاسلام [ شهاب الدين 
  ] رفت . و بعضى از امراى ابو سعيد را كه در رادكان هنوز به عيش و عشرت مشغول بودند و با وجود آنكه مكرّرا ملك غياث الدين ايشان را خبردار ساخته بود و اصلا متنبه نشده بودند ، غافل ساخته ، بىخبر بر سر آن جماعت راند و قشون‌هاى ايشان را غارتيد . بكتوب ايشان را تا دامغان رانده ، شهزاده ييسور عنان يكران تا مازندران بازنكشيد و در آن ولايت خرابى بسيار از وى به ظهور آمد ، چنانچه قريب به ده هزار كس از اشراف و اعيان و سادات به ذلّ اسر گرفتار شدند و غنايم بسيار به دست ييسور افتاد .\r\nو هم در اين سال ميان خواجه رشيد و عليشاه وزير غبار نقار ارتفاع يافت . منازعان خواجه رشيد چاره در استرضاى خاطر امير چوپان دانستند و نخست ابو بكر آقا را كه نفس ناطقهء\r\n\r\n","description":"","footnote":"","page_name":" 4405 ","page_number":177},
  {"content":"\r\n\r\nامير چوپان بود به انعام و احسان فراوان فريفته پيشكش‌هاى فراوان به امير چوپان تقرب جستند و معروض امير گردانيدند كه « ابراهيم ، پسر خواجه رشيد كه شربتدار سلطان بود ، به تعليم پدر خود [ خواجه رشيد 
  ] اولجايتو سلطان را زهر داد . » و امير اين سخن را به عرض سلطان رسانيد . خواجه رشيد را در مقام يرغو بازداشتند و دو امير ديگر كه خواجه عليشاه ايشان را تسلى داده بود شهادت داده ، حكم به قتل خواجه رشيد و پسرش صادر شد . خواجه رشيد را چون به كشتنگاه آوردند ، به جلاد گفت كه « به عليشاه بگو كه به ناحق قصد من كردى .\r\nروزگار جزاى اين در كنار تو خواهد نهاد . اين‌قدر خواهد بود كه قبر من كهنه و از آن تو نو به نظر بينندگان خواهد درآمد . » و آن منبع خير و احسان را از ميان ، به ناحق به دو نيم زدند ، بعد از آنكه پسرش را در نظر او گردن زده بودند . « 1 »\r\nو اساس سلطنت سلطان ابو سعيد بعد از قتل خواجه رشيد اكثر اوقات متزلزل بود ؛ چه ، چوپان و فرزندانش بالتمام ملك را متصرف شده هرچه مىخواستند مىكردند ، و سلطان را به واسطهء صغر سن به امور ملك و مال كمتر بازمىرسيد - چنانچه مذكور شد - . و احوال خراسان مختل شد و اوزبك خان از دشت حرو گذشته به دربند شيروان آمد . لشكر مصر و شام نيز به ديار بكر درآمد و قاصد امير حسين كه به جانب خراسان روان شده بود ، خبر رسانيد كه « ييسور به مازندران رفت . ما بنابر احتياط از سرحد پيش نرفته‌ايم . اگر جمعى به كمك تعيين شود او را از مازندران بلكه از خراسان بيرون كرده مىكشيم . »\r\nسلطان لشكرى به كمك پادشاه امير حسين فرستاد و دفع فتنهء ديار بكر به ايرنجين حواله شد . سلطان و امير چوپان و ديگر امرا به عزم قشلاق اران در حركت آمدند و امير ايسن قتلغ در تبريز به فجاة درگذشت و به واسطهء كمال پريشانى احوال خراسان و رسيدن خبر استيلاى ييسور بر آن ولايت امير چوپان نيز به خراسان مرخص شد و از قراباغ به بيلقان آمد . و بعضى از امرا كه به دربند تعيين بودند ، قبل از ملاقات و رؤيت ياغى « 2 » مراجعت نموده به سلطان ملحق شدند و خبر رسانيدند كه اوزبك خان به دربند رسيده . و لشكر سلطان در آن اوان متفرق بود .\r\nبالضروره با يك هزار سوار و شاگردپيشگان خود كوچ كرده از قراباغ به كنار آب كر آمد .\r\nفرمان داد كه مجموع مردم از سوار و پياده در كنار آب به خط مستقيم فرود آيند كه در نظر\r\n\r\n\r\n","description":"","footnote":"\r\n( 1 ) . فاجعهء مرگ دلخراش خواجه رشيد الدين و پسرش در هفدهم جمادى الأول سال 718 ق صورت گرفت . بعد از قتل خواجه ، ربع رشيدى ، به غارت رفت ؛ ديوان ، كليهء املاك و اموال وى را مصادره نمود و حتى املاكى را كه وقف كرده بود از دست متوليان آنها بيرون آورد . آن‌گاه سر بىتن رشيد الدين را به تبريز بردند و چندين روز در شهر مىگرداندند و بانگ مىزدند : « اين سر جهودى است كه از نام خدا سوء استفاده مىكرد ؛ لعنت خدا بر او باد . » چنين بود عاقبت فضيحت‌بار سياستمدار و مورّخ نامى . وى هنگام مرگ بيش از 75 سال داشت . ماده تاريخ مرگ وى را جلال الدين عقيقى در مرثيه‌اى « طاب ثراه » يافت .\r\n( 2 ) . ق : باغى .\r\n","page_name":" 4406 ","page_number":178},
  {"content":"\r\n\r\nدشمن بسيار نمايد . و لشكر اوزبك خان به طرف ديگر آب فروآمده ولايت آن روى آب را به تاراج بردند . سلطان به غايت متحير و متفكر بود .\r\nو امير چوپان كه به جانب خراسان روان شد چون اين اخبار شنيد از راه عطف عنان كرده با بيست هزار سوار جرار به رسم ايلغار روان شد و بر لشكر سلطان پيوست . از آمدن او رعبى بر دل لشكر اوزبك مستولى شد . مصلحت خود در معاودت ديدند . امير چوپان به رسم تعاقب از آب گذشت . بدانچه ممكن بود مراسم قتل و غارت به تقديم رسانيد و جمعى كثير را دستگير كرده به درگاه سلطان رسانيد و به واسطهء اين نيكو خدمتى به تازگى امير چوپان صاحب اختيار ملك و مال گشت و امرايى كه از دربند قبل از ملاقات دشمن معاودت نموده بودند بعضى به ياسا رسيده و بعضى به چوب ياساق مؤدّب شدند و برخى از امارت و منصب معزول شدند .\r\nورثهء مقتولان و معزولان و تأديب‌يافتگان كينهء امير چوپان در دل گرفته ، كمر اجتهاد به جهت فتنه‌انگيزى بر ميان جان بسته . از آن جمله يكى قورميشى « 1 » پسر [ امير 
  ] على ايناق بود كه خاطرنشان امرا كرد كه « مراتب [ 409 الف 
  ] آبا و اجداد ما به مراتب از آبا و اجداد چوپان زياده بود . اكنون وى مىخواهد كه به سياست ما را مطيع و منقاد خويش سازد . ما كشته شدن را گردن مىنهيم اما متابعت او را قبول نداريم . » و آمادهء دفع چوپان شده منتظر فرصت مىبودند .\r\nدر اين اثنا سلطان متوجه سلطانيه شد و امير چوپان به گرجستان رفت و [ پسر خود امير 
  ] حسن « 2 » را بر سر عراق گذاشت . با معدودى چند به جانب گوگچه تنگيز « 3 » متوجه بود . امراى بدعهد فرصت غنيمت شمرده متعاقب او روان شدند . شخصى امير چوپان را از اين واقعه آگاه كرد . امير را باور نيامد . ابابكر و پسرش به جهت تحقيق اين خبر روان كرد . ايشان به دست امرا افتاده به قتل رسيدند . بعد از فرستادن ابابكر به خبرگيرى ، امير چوپان رعايت حزم نموده متوجه جانب پسر خود [ امير 
  ] حسن شد و به او پيوست . امرا در نصف شب به يورت چوپان رسيده او را نيافتند . يورت را غارت كرده از نوكران هر كه آنجا بود كشته شد .\r\nروز ديگر امرا به جانب چوپان روان شد . چوپان نيز با مردم خود مستعد جنگ شده از هر دو طرف صف‌ها آراسته شد و جنگى صعب شده از طرفين كوشش‌هاى مردانه نمودند . در اثناى گيرودار تقماق كه يكى از امراى چوپان بود ، از وى روگردان شده به مخالفان پيوست .\r\nچوپانيان انهزام يافته ، چوپان با پسرش حسن بيگ پا از معركه بيرون بردند . ارمن برادر تقماق با پنجاه سوار به تعاقب چوپان نامزد شده به تعجيل روان شد . امير چوپان به مرغزارى كه\r\n\r\n\r\n","description":"","footnote":"\r\n( 1 ) . م : قورميش . در تلفظ تركان ، على ايناق ، اغلب به صورت « اليناق » استعمال مىشود .\r\n( 2 ) . امير حسن در بين پسران نه‌گانهء امير چوپان بزرگترين‌شان بود . وى حاكم مازندران و ولايات شرقى مملكت ابو سعيد بود و سه پسر داشت : تالش ، حاجى بيگ و قوچ حسين .\r\n( 3 ) . هر سه نسخه : گوگجه‌بكر .\r\n","page_name":" 4407 ","page_number":179},
  {"content":"\r\n\r\nجمعى به كباب كردن بره مشغول بودند رسيد . ايشان مهمان را صلاى طعام داد . امير چوپان با وجود گرسنگى طعام ناخورده درگذشت . متعاقب ارمن رسيد . به طعام خوردن مشغول شد و چوپان خلاصى يافته به نخجوان آمد . از حاكم آنجا ملك ضياء الدين چشم مددكارى داشت .\r\nچون او تغافل كرد « 1 » و وقت مقتضى بازخواست نبود ، به سرعت از آنجا روان شد . چون به تبريز نزديك رسيد ، خواجه عليشاه كه به واسطهء ضبط اموال ديوان آنجا بود ، به يراق تمام به استقبال آمد . امير چوپان از وى راضى و شاكر شده ، يك شب در تبريز توقف كرد و از آنجا به اوجان رفته و امير را آنجا بازگذاشت كه ميان او و دشمن حايل باشد و خود به اتفاق عليشاه به درگاه روان شد .\r\nو امراى عاصى فرمانى به زور « 2 » راست كردند به اين مضمون كه « قورميشى و اميرنجين ، چوپان و چوپانيان را هرجا كه يابند ، بكشند . » و به اين مكر جمعى كثير از امرا را با خود متفق ساختند . و اين خبر به روم رسيده . امراى روم در مقام قتل تيمورتاش « 3 » ، ولد چوپان شدند . اما به سعى جلال الدين ، ولد خواجه رشيد آن فتنه فرونشست . امرا عرضه داشتى به درگاه ارسال داشتند كه « چون چوپان از درگاه سلطان سركشيد ، دولتخواهان با او در مقام محاربه درآمدند . » پادشاه در اين امر به واسطهء حداثت سن متردّد بود . دختر ايرنجين كه حرم محترم سلطان محمد و شيخ على پسر او قصد قتل دمشق خواجه « 4 » ولد چوپان كردند . « 5 » اما [ امير 
  ] اكرنج برادر امير سونج سعى نمود كه سلطان ايشان را از آن حركت ناپسنديده منع نمايد .\r\nو امير چوپان به واسطهء خبر بىعنايتى سلطان كه در افواه افتاده بود انديشه‌مند شده ، خواجه عليشاه را پيشتر از خود به درگاه روان ساخت كه مكنون ضمير سلطان را به فراست معلوم نموده او را آگاه سازد . خواجه چون به درگاه رسيد و نسبت به چوپان بجز عنايت چيزى\r\n\r\n\r\n","description":"","footnote":"\r\n( 1 ) . اما بعدها تاوان اين بىاعتنايى را داد و جان خود را به صد هزار درم خريد . - روضة الصفا ، تهذيب زرياب ، ج 5 ، ص 962 .\r\n( 2 ) . م ، ش : فرمانى فيروزى .\r\n( 3 ) . وى در سال 722 در روم به تحريك جمعى سكّه و خطبه به نام خود ساخت و خود را مهدى آخر الزمان ناميد و فرستادگانى به مصر و شام فرستاده تقاضاى كمك كرد تا عراق و خراسان را مسخر سازد . پدرش امير چوپان به دفع او رفت . تيمورتاش به غير از اطاعت چاره‌اى نداشت .\r\n( 4 ) . وى سومين پسر امير چوپان بود . يكى از چهار دخترش ، دلشاد خاتون ، همسر سلطان ابو سعيد بود . دمشق خواجه به اتهام داشتن روابط عاشقانه با يكى از قمايان ( زنان غير رسمى ) سلطان ابو سعيد ، به دستور ايلخان كشته شد و سرش از دروازهء سلطانيه آويخته شد . دخترش دلشاد خاتون پس از مرگ ابو سعيد ، همسر شيخ حسن بزرگ ايلكانى گشت . وى در مدت پانزده سال عمر خود با شيخ حسن غالب امور شوهر را در دست داشت . عمارت دمشقيّه تبريز از بناهاى بغداد خاتون خواهر دمشق خواجه است .\r\n( 5 ) . مطلع السعدين ( ص 41 ) : « دختر ايرنجين ، قتلغشاه خاتون ، حرم پادشاه بود و شيخ على پسر او ، پيش سلطان معتبر .\r\nقصد قتل دمشق خواجه كردند . » ؛ ذيل جامع التواريخ ( ص 80 ) : « امير شيفعلى خواست كه دمشق [ خواجه 
  ] را در اين حال به قتل آورد ، چنانچه او را گرفته چند مشت بر سر و گردن وى زدند . بازانديشيد كه به پادشاه بگويم . . . » .\r\n","page_name":" 4408 ","page_number":180},
  {"content":"\r\n\r\nنفهميد ، قاصدى نزد چوپان فرستاده او را به تعجيل طلب داشت . امير چوپان به تعجيل متوجه سلطانيه شد . چون از دور چشم او بر بارگاه افتاد ، پياده شده مراسم ادب به قدر مقدور نگاه داشته ، به شرف دستبوس مشرف گرديد . و از امراى عاصى شكايت كرد و جميع وقايع را به عرض رسانيد و استمالت بسيار يافت .\r\nامراى عاصى چون به تبريز رسيدند ، اراده نمودند كه تاراج نمايند . ابو يحيى مانع آمد و نگذاشت . از آنجا گذشته به اوجان آمدند . دو امير كه چوپان آنجا گذاشته بود ، طاقت مقاومت نياورده به سلطانيه گريختند . مخالفان از آب سفيدرود گذشته متوجه سلطانيه شدند . سلطان چون از نزديك رسيدن ارباب عصيان خبر يافت ، اسباب جنگ مرتب ساخته از سلطانيه بيرون آمد . ميمنه به امير اكرنج و امير محمود و ايسن قتلغ « 1 » و آق‌سنقر مصرى و غير ذلك تعلق گرفت . به ضبط ميسره امير الغو « 2 » و امير [ محمّد 
  ] جيجك « 3 » و امير على پادشاه - كه خالان سلطان بودند - تعيين يافتند . و امير چوپان را سلطان نزد خود نگاه داشت و به طرف دشمن روان شدند .\r\nچون به زنجان رسيدند ، دختر ايرنجين « 4 » كه حرم سلطان محمد بود ، كس نزد پدر خود فرستاد . [ 409 ب 
  ] او را سودى نداشت . و سلطان غضبناك كوچ كرده ، هر دو سپاه سياهى همديگر ديده آن شب تمام شب بر پشت اسب گذرانيدند . و در آن شب باز دختر ايرنجين كس نزد پدر فرستاد و جواب يافت كه « اگر سلطان از جريمهء ما گذشته ، فردا علم‌هاى سفيد برافرازند كه ما مطمئن شده به ملازمت بياييم . » و خاتون بدين وعده شادمان شده به سلطان خبر رسانيد . سلطان التماس ايشان را مبذول داشت و صباح علم‌هاى سفيد آراسته شد .\r\nچون چشم ايرنجين بر علم‌هاى سفيد افتاد ، اين معنى را بر ضعف لشكر سلطان حمل كرده غرورش زياده شد و به اغورميشى از روى جمعيت خاطر فتح ناكرده ممالك ايران را قسمت كردن گرفتند .\r\nقورميشى و تقماق و بوقا و غيرهم متوجه معركه شده قدم جرئت و جلادت پيش نهادند .\r\nچون سلطان ترك ادب ايشان مشاهده نمود ، حكم كرد كه پسر ايرنجين ، شيخ على را كه قابليت بىنهايت داشت به قتل آوردند و سرش را به لشكر پدرش انداختند . ايرنجين را ديگر طاقت نماند . با وجود ضعف شيخوخيت شمشير كشيده در قلب لشكر سلطان تاخت . دو سپاه ، اكثر يار و برادر ، به كشتن يكديگر مشغول شدند . مادر شيخ على از عقب شوهر با شمشير كشيده در\r\n\r\n\r\n","description":"","footnote":"\r\n( 1 ) . مطلع السعدين : امير محمود ايسن قتلغ .\r\n( 2 ) . ق : اميرانغو ؛ م ، ش : اميرايغو .\r\n( 3 ) . م : صيصك ؛ ش : جيصك .\r\n( 4 ) . م ، ش : امير يحيى .\r\n","page_name":" 4409 ","page_number":181},
  {"content":"\r\n\r\nحركت آمد ، به خون پسر خود جمعى را بر خاك هلاك انداخت و چندان تردّد كرد كه مردان مرد از حمله‌هاى او حساب گرفتند .\r\nعبد الرحمان پسر قورميشى نيز كوشش بسيار نمود . نزديك رسيد كه چشم زخمى به لشكر سلطان رسد ، سلطان را ديگر طاقت نمانده به نفس نفيس در ميدان تاخت و مباشر حرب شد .\r\nجرئت لشكريان از اين جلادت افزوده ، امير چوپان و امير محمود ، ايسن قتلغ و امير على قوشچى و غيرهم به هيأت مجموعى فدايىوار حمله آوردند و صفوف مخالفان را برهم زدند .\r\nنسيم عنايت ربّانى وزيدن گرفت . بادى تند روىبه‌روى مخالفان پيدا شد . ايشان را مجال چشم زدن نماند . بالاخره سلك جمعيت ايشان را از يكديگر گسيخته به اقبح وجهى منهزم شدند . كنجك « 1 » كشته شد . ايرنجين و تقماق و ايسن بوقا به دست افتادند . قورميشى و پسرش [ عبد الرحمان 
  ] و بوقا [ ايلدورچى 
  ] از معركه جان بيرون بردند و گرفتاران را بر معلاق‌ها « 2 » زده آتش افروخته تا به صعوبت تمام هلاك شدند .\r\nو امير سوتاى ، حاكم ديار بكر كه متوجه درگاه بود ، در راه از گريختگان خبر يافته ايشان را به دست آورده سواى قورميشى همه را به قتل آورد و قورميشى را به درگاه فرستاد . او را نيز همان لحظه به قتل رسانيدند و حكم شد كه امير سوتاى به ديار بكر از همانجا كه رسيده معاودت نمايد .\r\nو چون در اين جنگ سلطان به نفس نفيس كمال جلادت و مردانگى به جاى آورد ( و بر دشمن ) « 3 » شمشير رسانده بود ، لفظ « بهادر خان » « 4 » بر اسم مباركش افزودند و فتح‌نامه‌ها در قلم آورده به اطراف و اكناف ولايات فرستادند .\r\nهم در اين سال امير حسين [ گوركان 
  ] شهزاده ييسور را از مازندران ، بلكه از خراسان بيرون كرد . و تفصيل اين سخن آن است كه چون امير حسين به كمك مطمئن خاطر شد ، به طرف باغى كوچ كرد . شهزاده ييسور كه از قرب وصول لشكر خبر يافت چون طاقت مقاومت نداشت و لشكر امير حسين به غايت قوى بود ، عنان عزيمت به جانب خراسان معطوف گردانيد .\r\nامير حسين كه خبر معاودت غنيم شنيد ، دليرتر شده به تعجيل تعاقب نمود . پيش لشكر امير حسين به عقب لشكر ييسور رسيد . لشكريان ييسور كه اسير و غنيمت بسيار از مازندران گرفته بودند و گرانبار شده بودند ، ترك احمال و اثقال كرده مىرفتند و در هر منزل چهارپايان\r\n\r\n\r\n","description":"","footnote":"\r\n( 1 ) . نام اين شيرزن در ذيل جامع التواريخ رشيدى ( ص 102 ) و تحرير تاريخ وصّاف ( ص 369 ) نيز به همين صورت كنجك آمده ولى در مطلع السعدين ( ص 43 ) به صورت كيجك . در تحرير تاريخ وصّاف ( ص 37 ) آمده : « كنجك را سنگسار كردند . »\r\n( 2 ) . معلاق : هرچه كه از آن چيزى آويزند .\r\n( 3 ) . از اضاف « ش » است .\r\n( 4 ) . به معنى قهرمان . و در فرمان‌ها نام ابو سعيد بدين عنوان نوشته شد « السلطان العادل ابو سعيد بهادر خان » .\r\n","page_name":" 4410 ","page_number":182},
  {"content":"\r\n\r\nلاغر خود را گذاشته كوچ مىكردند . و از هر منزل كه ايشان كوچ كرده ، امير حسين منزل همانجا مىكرد . و چون چند منزل بدين نوع شد ، امير حسين ملاحظه كرد كه مبادا خراسانيان عذرى در خاطر داشته باشند . چون اسباب عراقيان را مانده سازند بازآيند و معاودت نمايند .\r\nسپاهيان را از تعجيل مانع آمده و آهسته‌آهسته روان شدند .\r\nييسور چون به نيشابور رسيد ، جمعى را به تحصيل آنچه ممكن باشد به نيشابور فرستاد .\r\nچون به مشهد مقدّس رضوى روان شد ، هنوز در نيشابور چيزى به وصول نرسيده بود كه مقدّمهء لشكر امير حسين رسيده محصلان اسبان خود را گذاشته گريختند . و چون ييسور به مشهد رسيد ، اخبار ناملايم از اطراف و جوانب رسيد . ملك غياث الدين كرت در غيبت ييسوريان لشكر به بادغيس - كه يورت امرا بود - فرستاده قيتول‌هاى « 1 » ايشان را غارت كرده بود .\r\nگريختگان نيشابور چون خبر وصول امير حسين شنيدند ، سادات و اكابر مشهد چون به ملازمت ييسور رسيدند خدمتش به غايت در غضب بود و مشهديان پيشكش لايق هم نياورده بودند تا نماز ديگر بر پاى ايستاده ماندند و كس را مجال نطق نشد . در آخر روز ييسور سر بالا كرده همين قدر گفت [ 410 الف 
  ] كه « لشكر به تغار « 2 » و مطبخ به گوسفند محتاج است . » امير بدر الدين نقيب گفت كه « بالرأس و العين « 3 » محصلان تعيين شود تا تركه حاضر رسانيده شود . »\r\nسيصد كس به محصلى مقرر شد كه پانصد گوسفند و سيصد خروار از وقا و ما يحتاج به لشكر رسانند . و شهزاده كوچ كرده به جام رفت . مشهديان محصلان را به شهر برده هر يك را به محصلى دادند كه مال و جان ايشان را به غارت برند . در يك لحظه همه را به قتل رسانيدند و اموال ايشان را پيشكش لايق جهت امير حسين مهيّا ساخته به استقبال امير حسين روان شدند .\r\nشهزاده ييسور در جام ارادهء گرفتن شيخ شهاب الدين « 4 » شيخ الإسلام كرد . شيخ در قصر خود كه به غايت محكم بود متحصّن شد . جمعى از لشكريان ييسور به قتل رسيدند و فتح ميسر نشد . اما مواشى جام را تاراج كرده روان شدند . مباركشاه لورى به حكم شهزاده ييسور به عزم انتقام ملك غياث الدين به جانب هرات روان شد تا بدانچه ممكن باشد در تخريب ولايت ملك سعى نمايد . چون ملك از معاودت ييسوريان مطلع شد اسباب حصار داراى مرتب ساخته و مجموع دهاقين و مواضع را به شهر درآورد . ارباب ولاياتش به قلاع دوردست درآمده بودند و منتظر رسيدن لشكر مىبود .\r\nچون مباركشاه نزديك هرات رسيد لشكريانش مواشى [ اى 
  ] را كه در بيرون شهر بودند\r\n\r\n\r\n","description":"","footnote":"\r\n( 1 ) . كلمه‌اى مغولى به معنى محل استراحت ، اردو .\r\n( 2 ) . تغار : يعنى پرداخت مواجب جنسى به كارمندان لشكرى دولت از ماليات‌ها .\r\n( 3 ) . ق : با پسران و العين .\r\n( 4 ) . ق ، م : بهاء الدين .\r\n","page_name":" 4411 ","page_number":183},
  {"content":"\r\n\r\nرانده به اردو آوردند . ملك خبردار شده متعاقب يكديگر لشكر بيرون مىفرستاد . از جانبين كوشش فراوان نموده ، سيصد كس از طرفين كشته شد . مباركشاه چون صرفهء جنگ نديد ، مراجعت نموده كس نزد شهزاده فرستاد كه « به كمك محتاج‌ايم . اگر پنج هزار كس به ما ملحق شود ملك را تأديب بر اصل نموده مىشود . »\r\nشهزاده ، سلطان نامى را به اتفاق بكتوب از خويشان خود با ده هزار سوار به كمك مباركشاه تعيين نمود . ملك چون از قرب سپاه مخالف آگاه شد از شهربند بيرون آمده ، صف آراست . روز ديگر مخالفان رسيده تا نماز شام جنگ بود . اما كارى از پيش نرفت . بكتوب كس به ملك فرستاده طلب صلح نمود و پيغام داد كه « ملك طايفه‌اى را كه از بادغيس آورده بازفرستد ، اين لشكر معاودت مىنمايد . » ملك در جواب فرستاد كه « من اين جماعت را به حكم سلطان ابو سعيد گرفته‌ام و بىرخصت گذاشتن محال است . و بر تقديرى كه لشكريان غلّات اينجا را تاراج نمايند چون امير حسين و لشكر عراق مىرسند در عوض ايشان را به بهاى گران به او مىفروشم و قيمت غلّه‌ها به صاحبان مىرسد . »\r\nچون بكتوب اين جواب دريافت داشت ، بالضروره از دو طرف جنگ بر شهر انداخت . اما كارى نساخته زخمدار معاودت نمود و در مقام تخريب باغات و كندن عمارات شد . مردم درون شهر كس فرستادند كه شايد او را از اين معنى بازدارند . اما تا رسيدن كس ايشان از نزد شهزاده ييسور كس به طلب بكتوب آمده بود و او را برده ؛ چه ، خبر قرب وصول امير حسين به سمع شهزاده ييسور رسيده بود و لشكر را طلب داشته .\r\nالقصّه ، هرويان از محاصره خلاص شد . بكتوب و مباركشاه به شهزاده ييسور ملحق شدند .\r\nو چون خبر محقق « 1 » شد كه امير حسين دو ماه ديگر در نواحى ملوك به واسطهء آسوده شدن چهارپايان مقام خواهد كرد ، كنكاش امرا بر آن قرار گرفت كه چون لشكريان غنيمت فراوان گرفته‌اند و قرب و حرب هر دو خطر با امير حسين دارد ، پس اولى آن است كه متوجه هرات شويم . اگر شهر را گرفتيم چه بهتر از آن ، و الّا نواحى شهر را غارت كرده به مستقر خود مىرويم . و در اواخر سنهء هفتصد و هيجده عزم كوچ را جزم نموده در اوايل سال آينده به آن طرف كوچ كردند .\r\nو در اين سال سلطان دشت قپچاق - چنانچه مذكور شد - به نواحى دربند درآمده كارى نساخته معاودت نمود . و حكومت الوس جغتاى خان به كپك خان مفوض بود . و احوال مصر و شام ان شاء اللّه تعالى چون تاريخ به نظر آيد نوشته خواهد شد .\r\n\r\n\r\n","description":"","footnote":"\r\n( 1 ) . ق . تحقيق .\r\n","page_name":" 4412 ","page_number":184},
  {"content":"\r\n\r\nدر اين سال سپه ديو برادر سيمه ديو در كشمير وفات يافت . او مردى ناقابل بود . مدت حكومت او نوزده سال و سه ماه و بيست و شش روز بود . در زمان حكومت وى دلجو نامى از قندهار به عزم تسخير كشمير آمده . اهل كشمير با او قوت مقاومت نداشتند . راجه سيمه ديو زر بسيار از رعايا به ستم گرفته به جهت دلجو فرستاد كه شايد به همين تسلى نموده بازگردد . دلجو به آن قانع نشده ، به كشمير آمد و قتل و غارت كرد و آن ولايت را زير و زبر كرد .\r\nدر اين ايام جمعى در تبت بر حاكم آنجا خروج كرده او را با اكثر فرزندانش به قتل آوردند و يك پسر راجه ، رنجن‌نام بعضى از دشمنان را كشته به كشمير گريخت [ 410 ب 
  ] و به ولايت لار كه رامچندنگر كركى داشت درآمده و رامچند را به قتل آورد و متوجه كشمير شد .\r\nراجه سپه ديو را چون از دو جانب دشمن پيدا شد ، فرار نموده كه به كوهستان درآمد و ديگر نام و نشان از وى پيدا نشد . و دلجو چون اكثر ولايت كشمير را خراب و قتل عام كرد ، چون زمستان شد و سرما بسيار گشت ، متوجه قندهار شد . و چون ظلم بسيار كرده بود در راه با اكثر مردمش از افراط سرما هلاك شدند . و راجه رنجن تبّتى به كشمير درآمد و بر سرير حكومت نشست . تتمهء احوال او در محلش بيان خواهد شد ، ان شاء اللّه تعالى .\r\n\r\n","description":"","footnote":"","page_name":" 4413 ","page_number":185},
  {"content":"\r\n . \r\n","description":"","footnote":"","page_name":" 4414 ","page_number":186},
  {"content":"\r\n\r\n\r\nذكر وقايع سنهء تسع عشر و سبعمائه هجرى « 1 » [ موافق سال هفتصد و نهم از رحلت خير البشر 
  ] « 2 »\r\nدر اين سال كپك خان ، حاكم الوس جغتاى خان كس نزد امير حسين حاكم خراسان فرستاد كه « ما برادر خود را با جمعى كثير به دفع ييسور نامزد كرده‌ايم ، شما نيز از آن طرف به دفع او متوجه شويد كه شرّ او هم از ولايت ما و هم از الگاى شما مدفوع شود . » امير حسين خود اين معنى را فوزى عظيم دانسته در مقام استعداد لشكر شد . اما چون شهزاده ييسور متوجه تسخير هرات شد ، در ربيع الأول اين سال ظاهر هرات را محل نزول لشكر خود نمود و كس نزد ملك غياث الدين فرستاده او را به ايلى دعوت نمود . اما ملك مردى روزگار ديدهء كارآزموده بود مطلقا به صلح تن درنداد . هر روزى لشكر از شهر بيرون مىفرستاد و بين الجانبين هجده روز جنگ‌هاى عظيم شد و از طرفين جمعى كثير به قتل آمدند . شهزاده ييسور چون دانست كه ايشان آسان فتح هرات نمىتوانند كرد به تخريب عمارات و ويران كردن باغات فرمان داد .\r\nامرا كس نزد ملك غياث الدين فرستادند كه « اگر ملك ، خاتون بوجاى را كه در بادغيس است به دست افتاده يا محقر اسبابى به دست افتد ، ما ييسور را نگذاريم كه غلات پايمال شود . » « 3 » ملك گفت كه « هفت سال است كه ملخ غلهء اين ولايت را ضرر مىرساند ، گيرم كه امسال هم ملخ آمده باشد . » امرا اين آرزو نيز در دل مانده از ظاهر هرات به اتفاق شهزاده ييسور برخاسته به جانب گرمسير رفتند .\r\n\r\n\r\n","description":"","footnote":"\r\n( 1 ) . م ، ش : وقايع سال هفتصد و بيستم از رحلت .\r\n( 2 ) . ق : عليه و آله التحية من الملك الاكبر .\r\n( 3 ) . خلاصهء پيام امرا به ملك غياث الدين اين بود كه « اگر ملك بعضى از درخواست‌هاى ييسور را با مختصر هديه‌اى بفرستد ، او را از خورانيدن غله‌هاى اطراف هرات بازخواهند داشت . »\r\n","page_name":" 4415 ","page_number":187},
  {"content":"\r\n\r\nو امير حسين بعد از كوچ كردن ايشان به هرات آمده ملك غياث الدين به استقبال بيرون آمده ، امير حسين را خدمات پسنديده كرد و به اتفاق لشكر شهزاده را تعاقب نمود و جمعى از متعلقان و لشكريان او را به قتل رسانيد و به واسطهء كمال گرمى هوا مراجعت نموده به هرات آمدند . و ملك حسين ملك را به انواع نوازشات و تفقدات شادمان و خوشحال ساخته به مستقر حكومت خود معاودت نمود و در مقام جمع لشكر شده چهل هزار سوار از اطراف و جوانب خراسان فراهم آورده شد . امير را به اتفاق ملك غياث الدين به دفع ييسور روانه كرد . و از آن طرف شاهزادگان الوس جغتاى خان پيشدستى كرده بر سر ييسور آمدند . امراى وفادار كه با ييسور همراه بودند به وقت جنگ به مخالفان ملحق شدند بالضروره ييسور شكست يافته بكتوب « 1 » در معركه كشته شد و شاهزاده با دويست سوار و اهل و عيال بالضروره از ميان مخالفان بيرون آمده جمعى كثير او را تعاقب نموده بعد از سه روز به وى رسيدند . شهزاده چون علاجى نداشت به جنگ بازگشته ، آنچه لوازم مردانگى بود به تقديم رسانيد تا در معركه گرفتار شد و همان لحظه به قتل آمده پسرش شاهزاده جوكى با تمام خواتين به دست لشكر ماوراء النهر افتاد .\r\nچون لشكر خراسان نزديك يورت به ييسور رسيدند ، كس از نزد شاهزادگان الوس جغتاى رسيد كه « ما ييسور را به قتل آورديم ، شما به اوطان خود بازگرديد كه ما نيز متوجه الكاى خود شديم . » و از طرفين به مقام و مسكن خود بازگشته ، آن فتنه فرونشست و رعاياى خراسان نفسى به فراغت برآوردند . و اوزبك خان به حكومت الوس خود قيام نمود . بعد از اين وقايع تا سنهء احدى و عشرين و سبعمائه [ - 721 هجرى 
  ] پادشاه ايران و حاكم ماوراء النهر و دشت قپچاق به عيش و عشرت خود مشغول بودند و از هيچ طرف دل‌گرانى نبود .\r\nاما احوال حكام هندوستان از سنهء هفتصد و نوزده الى سنهء هفتصد و بيست و يك [ هجرى 
  ] بر اين موجب بود كه چون بعد از قتل ملك ديوگير از دست رفته بود و داماد رام‌ديو بر آن ملك استيلا يافته ، سلطان قطب الدين به آن طرف لشكر كشيد و تختگاه دهلى و خزاين را به غلامى از غلامان علايى كه شاهى نام داشت سپرده او را « وفاء الملك » خطاب كرد . و چون به ديوگير نزديك رسيد مخالفان طاقت مقاومت نياورده فرار نمودند و بعضى از امرا به تعاقب مأمور شده [ 411 الف 
  ] داماد رام‌ديو اسير سرپنجهء تقدير شده به قتل آمد . به فرمان سلطان پوست او را پر كاه كرده در دروازهء ديوگير آويختند و حكومت ديوگير به ملك بيگ كه از غلامان علاء الدين بود داده عنان عزيمت به جانب دار الملك دهلى منعطف داشت و به وقت\r\n\r\n\r\n","description":"","footnote":"\r\n( 1 ) . متن : مكتوب .\r\n","page_name":" 4416 ","page_number":188},
  {"content":"\r\n\r\nمراجعت خسرو خان را چتر داد و جمعى كثير از امراى معتبر را همراه او ساخته به جانب معز روان كرد ، و امرا بالضروره به همراهى او روانهء معز شدند .\r\nو هم در آن دو سه روز كه سلطان به طرف دهلى و او به طرف مقر كوچ كردند ، در خاطر نادرست ارادهء سركشى و استقلال پيدا شده با برادران و خويشان خود به مشورت نشست . و چون امرا از بىپروايى سلطان و عدم اطلاع او بر تجارب و امور جهاندارى اطلاع يافتند در مقام عذر و مكر شدند . از جمله ملك اسد الدين ، عم سلطان علاء الدين با جمعى اتفاق نمودند كه به وقت فرصت سلطان قطب الدين را به قتل آورند . يكى از اهل مشورت سلطان را خبردار كرد . در لحظه كسان به طلب اسد الدين و جماعت همراه او تعيين شد . همه را به درگاه آوردند .\r\nبعد از ثبوت گناه ، همه را به قتل آورده ، كس به دهلى فرستادند كه پسران خردسال اسد الدين را نيز آنجا به قتل آوردند .\r\nبعد از آنكه دهلى محل نزول سلطان شد ، چون از هيچ طرف منازعى نماند سلطان به عيش و عشرت مشغول شده به يكبارگى دست از امور جهاندارى بازداشت و غرورش به غايت رسيد ؛ چنانچه هيچ كس را مجال آن نماند كه تصريح يا كنايه از احوال ملك و مصالح پادشاهى سخن به عرض رساند . و كس فرستاده برادران كور خود را كه در قلاع محبوس بودند ، به قتل رسانيد ، و دول‌رابى ، معشوقهء خضر خان را آورده داخل حرم خود ساخت . اين معنى نيز باعث تنفر خاطرها شد و ظفر خان ، حاكم گجرات را طلبيده بىجريمه‌اى ظاهر به قتل آورد . و وفا ملك را نيز بىظهور خيانتى گردن زد ، و به مقتضاى جوانى كار كردن آغاز كرد و اكثر اوقات مست شده رخوت و زيور زنانه پوشيده بر سر ديوان مىآمد و مسخرگان و هزالان را نزد خود راه داده قبايح افعال و اقوال ايشان در نظرش مستحسن مىنمود . و اكثر اوقات امراى معتبر از حركات و سكنات آن جماعت آزرده‌خاطر به منازل خود مىرفتند ؛ چنانچه بعضى اوقات به دشنام و فحش امرا زبان مىگشود و اسباب برافتادن سلطنت او ، بلكه خانوادهء علاء الدين مهيا و آماده شد .\r\nبعد از كشتن ظفر خان ، حكومت گجرات را به حسام الدين ، برادر خسرو خان داد .\r\nحسام الدين نيز منظور نظر سلطان بود و هرگاه خسرو خان حاضر نبود بدل او حسام الدين به خدمت سلطان قيام مىنمود . و چون حسام الدين به گجرات رسيد از غايت نادانى و كم‌تجربگى فى الحال اظهار مخالفت كرد . امراى گجرات چون به حال خود بودند اتفاق كرده او را گرفته به درگاه فرستادند . چون نظر سلطان بر وى افتاد ، ديگرباره مقتضاى بشريت و جوانى او را بر آن داشت كه او را از بند خلاص كرده نزديك خويش راه داد . امراى گجرات را از خلاص شدن او به غايت هراس روى نمود .\r\n\r\n","description":"","footnote":"","page_name":" 4417 ","page_number":189},
  {"content":"\r\n\r\nحكومت گجرات بعد از حسام الدين به ملك وحيد الدين « 1 » مفوّض شد . همچنين ملك بك‌لكى « 2 » حاكم ديوگير « 3 » ياغى شد . سلطان لشكرها به دفع او نامزد كرده او را گرفته آوردند .\r\nبه حكم او ، وى را با جمعى كه با او متفق شده بودند گوش و بينى بريده به فضيحت هرچه تمام‌تر به دهلى درآوردند و حكومت ديوگير به عين الملك ملتانى مرحمت شد . و چون خسرو خان به معز رسيد حكّام آنجا تاب مقاومت نياورده فرار كردند . صد و چند فيل به دست خسرو خان افتاد . خسرو خان در معز « 4 » به فراغت نشسته در مقام استعداد حرامخوارگى شد . اين معنى با امرايى كه همراه بودند معلوم شد . كس نزد او فرستادند كه « ما بر انديشهء تو مطلع شده‌ايم . زحمت بيهوده بردن سودى ندارد . پيش از آنكه پرده از روى كار برافتد به جانب دهلى مراجعت بايد نمود . » چون خسرو خان دانست كه كارى از پيش نمىتواند برد ؛ بالضروره به طرف دهلى مراجعت كرد و امرا كه خدمتى چنين به تقديم رسانيده بودند توقع صدگونه تحسين و چشمداشت و هزار آفرين از سلطان داشتند ، اما سلطان را به امور ملكدارى كارى چندان نبود و حال و هواى وصال خسرو خان در سرش افتاد . حكم فرستاد كه در هرجا كه خسرو خان رسيده باشد او را به تعجيل هرچه تمام‌تر در پالكى به درگاه آورند و در هر منزل آن‌قدرها كه به دست افتد معاونت نمايند و هر حيله كه در زود آوردن او ممكن باشد ، به فعل آورند .\r\nبه موجب فرموده به تقديم رسانيدند . چون خسرو خان ملازمت نمود به وقتى كه سلطان در مقام نياز بود آن حرامزاده گريهء دروغى بنياد كرد [ 411 ب 
  ] و به عرض رسانيد كه « امرا از همراهى من ننگ مىداشتند و بدان جهت صد تهمت به من زده به حرامخوارى منسوب كردند . » سلطان او را تسلى داده « 5 » خاطر بر امرا گران كرد . و چون امرا به ملازمت رسيدند ، بر صدق دعوى خود گواهان گذرانيدند . سودى نكرد ، بلكه مدعيان و گواهان به انواع عذاب‌ها تأديب يافتند . بعضى را از مرتبه افكنده ولايات و اقطاع ايشان را خالصه ساخت و بعضى را به زندان فرستاد . « 6 » بر تمام عالميان معلوم شد كه در باب خسرو خان سخن كردن بجز پشيمانى سودى ندارد و روزبه‌روز عشق و محبّت او زياده مىشد . خسرو خان به خاطر جمع به فكر دفع سلطان و استعداد سلطنت خود مشغول شد . و بهاء الدين دبير به واسطهء آنكه سلطان قصد\r\n\r\n\r\n","description":"","footnote":"\r\n( 1 ) . تاريخ فرشته ( ص 126 ) : وجيه الدين قريشى .\r\n( 2 ) . تاريخ فرشته ( ص 126 ) : ملك بيگ لكهى .\r\n( 3 ) . تاريخ فرشته : دكن .\r\n( 4 ) . تاريخ فرشته : معبر . شايد معز الدين پور - آئين اكبرى ، ص 54 .\r\n( 5 ) . م ، ش : + ( سودى نكرد بلكه ) .\r\n( 6 ) . منتخب التواريخ بدائونى : « سلطان سخن او را نصّ قاطع دانسته ، از بس شكفتگى و ربودگى كه بر او داشت ، از امرا رنجيده و اعتراض‌ها به ايشان كرد و اهانت‌ها رسانيد . هرچند آنها گواهان صادق القول بر طبق مدعاى خويش گذراندند ، فايده نكرد ( ج 1 ، ص 210 ) .\r\n","page_name":" 4418 ","page_number":190},
  {"content":"\r\n\r\nعورت او نموده بود ، با خسرو خان متفق شده قرعهء مشورت در ميان انداختند . خسرو خان از سلطان التماس كرد كه « اگر حكم شود اقربا و عشاير و جمعى كه با بنده اتفاق دارند از گجرات طلب نمايم كه به طريق من به خدمت مشغول شوند » و سلطان به اميد آنكه شايد در ميان ايشان صاحب حسنى ديگر باشد به شوق تمام رخصت داد .\r\nخسرو خان به اين بهانه اكثر هندوان گجرات را كه اوقات گذار نداشتند به هرگونه تسلى نموده نزد خود جمع ساخت و هرچه داشت صرف ايشان مىكرد . به اندك فرصتى جمعى كثير بر وى متفق شدند « 1 » و آنچه در خزانهء سلطان بود ، خسرو خان حق ملك و مال حلال خود مىدانست و اسب و يراق مردم خود را آراسته مىساخت . و چون اسباب حرامخوارى آماده و مهيا شد و هيچ باقى نماند ، يك شب تمام مردم خود را جمع كرده مشورت همه بر آن قرار گرفت كه شب در قصر قصد سلطان نموده امرا را به درگاه طلب نمايند و هركه حاضر شود و در درون قصر نگاه دارند كه مبادا امرا اتفاقى نمايند و صباح به مقتضاى وقت عمل نمايند .\r\nآنگاه خسرو خان به وقتى كه آنچه از سلطان التماس نمايد سلطان به حكم حاكم شهوت بجز قبول چاره‌اى ديگر نداشته باشد به عرض رسانيد كه « اكثر اوقات بنده در خدمت تا ديروقت مىباشم و بعد از آنكه رخصت شدم به خانه نمىتوانم رفت و در همين‌جا نوبت خود مىباشم و برادران و خويشان كه از جهت ديدن من ترك خان و مان كرده از گجرات آمده‌اند روزها مىگذرد كه من را نمىتوانند ديد . اگر حكم شود كه كليد در دولتخانه به دست من باشد كه چون بعد از معاودت من از ملازمت به جهت يكى و دو از آن مردم كه به ديدن من آيند در باز كرده ايشان را در درون آورم ، محض مرحمت است و به فراغت خاطر هميشه در خدمت حاضر باشم . »\r\nسلطان چون اين مقدمه را از زيادتى اسباب وصال پنداشت ، به گمان آنكه اگر كليد به او ندهم به ديدن آن جماعت به منزل ايشان خواهد رفت و يك لحظه از نظر غايب خواهد شد ، حكم كرد كه كليد دروازه را به خسرو خان سپردند . و مردم تمام چون يقين مىدانستند كه خسرو خان در چه خيال است ، از غفلت سلطان متحير شده ، هيچ‌كس را ياراى آن نبود كه در اين باب سخنى به عرض برساند . و چون كليد به دست خسرو خان افتاد ، هرشب جمعى كثير را با سلاح به درون مىآورد و تمام شب به فكر و تدبير مشغول بود . و كار به جايى رسيد كه اكثر عوام الناس را خبث عقيدت خسرو خان معلوم شد و تمامت امرا كه به نوبت مىآمدند دل از\r\n\r\n\r\n","description":"","footnote":"\r\n( 1 ) . تاريخ فرشته ( ص 127 ) : « به اتفاق پسر قمره قمار و يوسف صوفى و امثال ذلك از مفسدان دهلى در كمين انتظار نشست . » خسرو خان و برادرانش مىخواستند سلطان را در شكارگاه بكشند ، ولى قمره قمار و يوسف صوفى مانع شدند و گفتند اگر سلطان را در راه بكشيم ، لشكر بر ما خروج خواهد كرد .\r\n","page_name":" 4419 ","page_number":191},
  {"content":"\r\n\r\nجان خود شسته به نوبتگاه مىآمدند . تا آنكه دو روز پيش از آنكه قضيهء سلطان مشخص شود ، قاضى ضياء الدين « 1 » - كه بر سلطان قطب الدين حق تعليم داشت و سلطان او را به غايت حرمت داشتى و كليد اكثر دروازه‌هاى حرم و بيرون به دست او بود - نزد سلطان آمد و دل از جان و ناموس خود برداشت و حلال نمكى را منظور داشت و به عرض رسانيد كه « خسرو خان قصد غدر دارد و تمام شب مردم مسلح در درون دولتخانه مىباشند و تمامت امرا مطلع شده‌اند ، اما قدرت عرض ندارند . بنده از سر زندگانى خود به عرض رسانيدم . سلطان در مقام تحقيق شوند . اگر اين سخن دروغ باشد چه بهتر از آن و در محبّت خسرو خان كدام نقصان راه مىيابد ، بلكه چون حلال نمكى او بر همهء عوام ظاهر شود ، اعتماد بر او يكى بر هزار شود و زبان بدگويان كوتاه گردد . و اگر عياذ باللّه قضيه منعكس باشد به سزاى خود رسد . معاملهء سلطنت و ملكدارى را رعايت و احتياط تمشيت نمىپذيرد . »\r\nسلطان از آنجا كه خسرو خان مىخواست كه او را غافل سازد و هميشه در خدمت حاضر مىبود و به مدعاى دل سلطان سلوك مىكرد ، آشفته شد . به قاضى ضياء الدين درشت گفت و او را از حضور خود [ 412 الف 
  ] دور كرد . در همان لحظه خسرو خان خود را همچو زنان هر هفت كرده ، از در درآمد . سلطان به زبان حال مىگفت :\r\n اگر هزار جفا سرو قامتى بكند * چو خود بيايد عذرش نبايد آوردن \r\nو هم از گرد ره سلطان وى را در آغوش كشيده به او گفت كه « همين لحظه قاضى ضياء الدين در حق تو چنين و چنان گفت » خسرو خان آغاز اضطراب كرده طبع نازنينش باز بنياد گريه كرد كه « چون سلطان را به حال من مرحمت زياده از حد و نهايت است ، تمام مردم به قصد قتل من برخاسته . تا من را نكشند از پا نخواهند نشست . »\r\nسلطان را از گريهء او دل به درد آمده به وى گفت كه « خاطر خود جمع دار كه يك موى تو را به سلطنت خود برابر نمىكنم ، چه جاى آن است كه در خاطر تو دغدغهء بدگويان باشد . » و او را پس از تسلى دادن بسيار و تسلى ساختن خود رخصت كرد .\r\nيك شب بعد از اين معامله تمام حرامخواران به قصد اتمام كار سلطان « 2 » به هزار ستون درآمده هر يك در كمينگاهى قرار گرفتند . چون محل آسايش مرغ و ماهى شد ، هر كس به خانهء خود رفت . قاضى ضياء الدين به تحقيق نوبت در آن معامله و ملاحظهء دروازه‌ها به هزار\r\n\r\n\r\n","description":"","footnote":"\r\n( 1 ) . ملقّب به « قاضى خان » .\r\n( 2 ) . تاريخ فرشته : « جهت تحقيق چوكيداران . »\r\n","page_name":" 4420 ","page_number":192},
  {"content":"\r\n\r\nستون آمد . جاهرپابراق « 1 » كه متعهد قتل سلطان شده بود ، شمشير در زير بغل گرفته نزديك قاضى رفت و بيره تنبول « 2 » به دست قاضى داد . گرفتن همان بود و جان دادن همان ؛ چه ، چون قاضى دست بر آن دراز كرد ، شمشير بر پهلوى خود خورد كه از پا درآمد « 3 » . همين قدر فرصت يافت كه فرياد كرد كه « غدر ظاهر شد . » و دو سه نفرى كه همراه قاضى بودند فرار نموده شور و غوغا برخاست . مجموع مردم خسرو خان به مقتضاى وعدهء خود شمشيرها كشيده به هزار ستون درآمدند . غلغله‌اى عظيم برخاست .\r\nسلطان كه خسرو خان را همچو جان دربرداشت ، پرسيد كه « چه غوغاست ؟ » خسرو خان برخاسته بر لب بام آمد . لحظه‌اى درنگ كرده برگشت و به عرض رسانيد كه « اسبان خاصه كه در هزار ستون به نوبت آورده بودند ، خلاص شده‌اند . مردم به گرفتن آنها مشغول‌اند . » در اين اثناى سئوال و جواب جاهرپابراق و ديگر ياران به در هزار ستون در راه بالاى بام رسيد . هر كه را مىديدند به قتل مىآوردند . غوغا به غايت نزديك رسيد . سلطان هراسان از جاى خود برخاست . دانست كه كار از اين و آن گذشته . متوجه حرم شد كه شايد خلاص شود . خسرو خان ديد كه اگر سلطان به حرم درآيد ديگر خدا داند كه به دست خواهد آمد يا نه ، از كمال شرم و مردانگى از زير سلطان برخاسته در عقب سلطان دويد و از كمال بىشرمى دست دراز كرده موى سلطان را گرفت . سلطان برگشته او را بر سبيل عادت به زير خود درآورد . اما آن بىحيا دست از موى سلطان برنداشت ، تا آنكه رفقايش رسيدند . وى فرياد كرد كه « از من هشيار باشيد . » جاهرپا به يك ضربت شمشير كار سلطان را ساخته موى او را گرفته از سينهء خسرو خان فرود آورد و سرش را كه شايستهء افسرى بود از بدن جدا كرده و در لحظه ، بدن او را از بام هزار ستون پايين انداخت .\r\nمردم كوهى و تماشاييان كه جمع شده بودند هر يك به گوشه‌اى گريختند و حسام الدين ، برادر خسرو خان و جاهرپا و ديگر هندوان به درون محل حرم سلطان درآمده مادر فريد خان ، حرم سلطان علاء الدين و فريد و عمر [ و عليخان 
  ] پسران سلطان علاء الدين را به قتل آوردند و چراغ و مشعل بسيار روشن كرده همان لحظه كس به طلب امرا فرستادند . عين الملك ملتانى و ملك فخر الدين [ محمد 
  ] جونا « 4 » كه آخر سلطان محمد « تغلقشاه » خطاب يافت و وجيه الدين\r\n\r\n\r\n","description":"","footnote":"\r\n( 1 ) . تاريخ فرشته : « جاهر بيگ نام پروارى كه قبول قتل قاضى خان كرده بود . » ؛ منتخب التواريخ : جاهريا ، خال خسرو خان .\r\n( 2 ) . تاريخ فرشته : « بيرهءيان » .\r\n( 3 ) . منتخب التواريخ ( ص 215 ) : « در اين اثنا مدهول‌نام ، عم خسرو خان با جماعه‌اى از برواران كه خنجر زير بغل پنهان داشتند ، به قاضى خان رسيده و او را به حرف و حكايت مشغول داشته و غافل ساخته ، زخمى بر او زدند و شهيد گردانيدند .\r\n( 4 ) . هر سه نسخه : خوبا .\r\n","page_name":" 4421 ","page_number":193},
  {"content":"\r\n\r\nقريشى و ديگر معتبران را از خانه‌هاى خود چون غافل بودند ، آوردند و بر بالاى بام هزار ستون نزد خود نگاه داشتند . شآمت كفران نعمتى شامل حال اولاد و اعقاب و اهل بيت علاء الدين شده بنياد آن سلسله به اقبح وجوه برافتاد .\r\nو اين قضيّه به تاريخ پنجم ربيع الأول سنهء هفتصد و بيست و يكم [ هجرى 
  ] واقع شد . و چون صبح شد خسرو خان امرا را به حضور آورده بازداشت و خود قدم بر تخت سلطنت نهاد و خود را سلطان ناصر الدين نام نهاد . همان لحظه جمعى از غلامان علاء الدين و قطب الدين را كه صاحب اعتبار بودند ، به قتل رسانيد و زن و فرزند آنان را به هندوان بخشيد و برادر خود را « خانخانان » نام كرد . و يك زن سلطان قطب الدين را خود متصرف شد و يك دختر سلطان علاء الدين را به برادر خود داد و همهء حرم‌ها و دختران را به هر كه خواست ، داد . و جاهرپا براق ، كشندهء سلطان را به درّ و جواهر آراسته ، كمال نوازش كرد . و در خزانه‌هاى پادشاهان قديم را گشوده به جهت تسلى مردم تمام مردم را علوفهء يك ساله و نيمه داد ، و جمعى كثير از اوباش و ارازل و مردم حق‌ناشناس به حرص و طمع در بر او جمع شدند ، و از هركه خدشه‌اى در خاطر داشت ، به قتل او خاطر از اين طرف جمع كرد . تا دو ماه و نيم به اين طريق گذرانيد و دود از دودمان سلطان علاء الدين برآورد .\r\nو ملك فخر الدين جونا كه پسر غازى ملك بود كه آخر به سلطان غياث الدين تغلقشاه « 1 » ملقّب شد [ 412 ب 
  ] از اين غصّه چون مار بر خود پيچيد و پدرش نيز در ديپالپور به واسطهء حفظ جان پسر خود تحمّل كرده بود ، بعد از دو ماه و نيم ، شبى فرصت كرده با دو سه كس از خواص خود از برق و باد سرعت سير استفاده كرده خود را به حصار سرستى « 2 » كه پدرش مضبوط كرده بود ، رسانيد . خسرو خان جمعى را به تعاقب نامزد كرد اما به گردش نرسيد .\r\nچون پدر و پسر به ديدار يكديگر خوشحال و مسرور شدند ، ياد حقوق سلطان علاء الدين و قطب الدين كرده بسيار بگريستند و اسباب مخالفت خسرو خان و طلب انتقام را مهيا ساخته با امراى اطراف و جوانب كتابات نوشته طلب معاودت نمودند . جمعى كثير از اوجه و غير ذلك نمك حلالى را منظور داشته با وى متفق شدند و لشكرى عظيم به هم رسيد .\r\nخسرو خان برادر خود ، يوسف صوفى را كه « خانخانان » خطاب داده بود ، با جمعى كثير به جنگ غازى ملك فرستاد . ايشان با غرور بسيار و زر و فيل بيشمار متوجه ديپالپور شدند . چون غازى ملك از توجه آن حرامخواران خبر شد ، به استعداد تمام به دفع ايشان متوجه گرديد .\r\n\r\n\r\n","description":"","footnote":"\r\n( 1 ) . تغلق : اين اصطلاح در هندوستان دربارهء كسانى به كار برده مىشد كه پدرشان از نژاد ترك و مادرشان از نژاد هند بوده‌اند .\r\n( 2 ) . هر سه نسخه : سرسى\r\n","page_name":" 4422 ","page_number":194},
  {"content":"\r\n\r\nبعد از آنكه هر دو لشكر در برابر يكديگر صف آراستند ، غازى ملك و لشكريان كه اكثر مردم كارديده و گرم و سرد روزگار چشيده بودند ، و آن دو حرامخوار و جمعى كه به شومى طمع با ايشان همراه شده بودند ، در حملهء اول غازى ملك ، طاقت نياورده شكست فاحش يافتند و آبرويى كه نداشتند بر خاك مذلت ريخته خاك ادبار بر فرق خود پاشيدند و چتر و خزانه و فيل و مراتب سلطنت را بالتّمام به غازى ملك گذاشته خايب و خاسر به خسرو خان پيوستند .\r\nغازى ملك بعد از اين فتح مراسم شكرگزارى به تقديم رسانيده آنچه از غنايم به دست افتاده بود بالتّمام بر لشكريان بخش كرده به استعداد تمام كوچ بر كوچ متوجه دهلى شد . خسرو خان مضطرب شده از دهلى بيرون آمد . اما نتوانست كوچ كرد . هم در پهلوى حوض علايى « 1 » مضبوط شد . حصار را پس پشت و باغات را پيش روى خود كرد و نشست . و غازى ملك [ در كمال تجمّل و استعداد مىآمد و زمانه در وصف او مىگفت ، بيت : 
  ] « 2 »\r\n « مسيحا يار و خضرش رهنما و همعنان يوسف » \r\n[ فغانى 
  ] « 2 »\r\n « آفتاب من به اين اغراز مىآيد » \r\nو آن حرامخوار چون از نزديك رسيدن غازى ملك خبردار شد ، در خزانه گشود . هرچه در آنجا يافت به تاراج داد ، چه ، به طريق انعام و چه به وجه علوفهء سه ساله . و يك درم و دينار در خزانه نگذاشت كه مبادا به دست غازى ملك افتد . و در شب روز جنگ عين الملك ملتانى از خسرو خان جدا شده راه اوجين « 3 » پيش گرفت . « 4 »\r\nچون روز شد و از طرفين صف‌آرايى شد ، پسر قره‌خمار كه خسرو خان او را « شايسته خان » نام كرده بود ، از خسرو خان جدا شده به ميان صحراى اندرپت « 5 » درآمد . بنگاه غازى ملك را غارت كرده و راه گريز پيش گرفت . غازى ملك بعد از نماز جمعه بر قلب خسرو خان حمله كرد . خسرو خان كه هميشه پشت داده بود ، روى از معركه برتافت و لشكرش بر وى تعاقب كرده او را از باغ شادى ملك گرفته آوردند . همان لحظه به قتل رسيد . بعد از فتح ، غازى ملك در اندرپت فرود آمده مراسم شكرگزارى به تقديم رسانيد و جميع ملوك و اكابر و عهده‌داران شهر به خدمت آمدند و كليدهاى دروازه‌ها سپردند .\r\nروز ديگر با جمعيت هرچه تمام‌تر سوار شده به هزار ستون آمدند و با جميع امرا مشورت\r\n\r\n\r\n","description":"","footnote":"\r\n( 1 ) . هر سه نسخه : جوجى علاى .\r\n( 2 ) . تاريخ فرشته ، ص 129 .\r\n( 3 ) . متن : اجين - آئين اكبرى ، ص 43\r\n( 4 ) . تاريخ فرشته : « راه‌مند و پيش گرفت . »\r\n( 5 ) . هر سه نسخه : اندبهت .\r\n","page_name":" 4423 ","page_number":195},
  {"content":"\r\n\r\nكرد و بلند گفت كه « من يكى از شما امرايم و به توفيق اللّه تعالى انتقام ولى نعمت خود را از حرامخواران كشيدم . اكنون از نسل ولى نعمتان ما اگر كسى باقى مانده باشد . بياوريد تا بر تخت نشانيم و به اتفاق به خدمت قيام نماييم . اگر از ايشان كسى نمانده باشد ، هر كس را كه همهء شما لايق مىدانيد من هم بالطوع و الرغبة مطيعم . »\r\nهمه به اتفاق آواز برآوردند كه « امروز شايستهء سلطنت بجز ذات ملك كسى ديگر نيست . » و تمامى متفق شده برخاستند و دست غازى ملك گرفته بر تخت آوردند و به « سلطان غياث الدين تغلقشاه » مخاطب شد .\r\n\r\n","description":"","footnote":"","page_name":" 4424 ","page_number":196},
  {"content":"\r\n\r\n\r\nذكر وقايع سنهء عشرين و سبعمائه هجرى « 1 » [ موافق سال هفتصد و دهم از رحلت خير البشر 
  ]\r\nاز سوانح و حوادث دوران در ايران در اين سال آن است كه از گرجستان خبر رسيد كه امير ارقناى « 2 » غزان‌اغلان « 3 » پسر طغريلجه « 4 » را به پادشاهى برداشته مردم را به مطاوعت و متابعت او دعوت مىنمايد و اسباب سلطنت از تعمير قلاع و از ذخاير خزاين و ذخاير آماده كرده . از آن جمله يكى از قلاع را كه از جميع قلاع آن طرف مضبوطتر است محكم دانسته به اظهار عصيان جرئت نموده .\r\nسلطان ابو سعيد ، امير پولادقيا « 5 » را با ده هزار كس به دفع او مأمور كرد . امير مزبور ارقناى را در قلعه محاصره نمود . بعد از سه روز به يمن دولت سلطان صورت فتح روى نمود . ارقناى گرفتار شد . به حكم پولارقيا به قتل رسيد . به واسطهء نيكو خدمتى امير پولادقيا بعد از معاودت به انواع تربيت پادشاهى سرافراز شد و به حكم جهان مطاع ، قتلغشاه خاتون را كه سابقا در حبالهء اولجايتو سلطان بود به حبالهء نكاح درآورد « 6 » و سر تفاخر او آسمان‌ساى شد .\r\n[ 413 الف 
  ] و امير چوپان به واسطه و وسايل معروض داشت كه « اولجايتو سلطان شاهزاده دولندى را به من داده بود و چون طالع مساعدت نكرد ، شاهزادهء مذكور فوت شد و من از آن دولت محروم شدم . » ابو سعيد ، ساتىبيگ را به امير چوپان داد ،\r\n\r\n\r\n","description":"","footnote":"\r\n( 1 ) . ق : سنهء احدى و عشرين و سبعمائه هجرى ؛ م ، ش : سنهء احدى و عشرين و سبعمائه رحلت .\r\n( 2 ) . مطلع السعدين : اميرقيا . متن : ارفنا . تصحيح بر اساس متن حافظ ابرو .\r\n( 3 ) . وى برادر اوزبك خان بود .\r\n( 4 ) . هر سه نسخه : طغريجه .\r\n( 5 ) . هر سه نسخه : قبا .\r\n( 6 ) . ذيل جامع التواريخ رشيدى ( ص 114 ) : « مادر خود قتلغشاه خاتون را به دو داد . »\r\n","page_name":" 4425 ","page_number":197},
  {"content":"\r\n\r\nو امير چوپان ديگرباره به دولت مواصلت شاهزاده چنگيز خانى سرافراز شد . « 1 »\r\nو در اين سال [ كپك 
  ] فرمانفرماى الوس جغتاى خان و تمامت ماوراء النهر به اجل طبيعى درگذشت ( و جنازه‌اش را در شهر قرشى در جوار مسجد جامع دفن كردند ) « 2 » و امرا و نويينان بر سلطنت برادرش ايلچيگداى « 3 » خان اتفاق نمودند و قامت قابليتش را به خلعت سلطنت آراستند .\r\nو حكومت بلاد شمال و الوس جوجى خان به اوزبك خان متعلق بود .\r\nو در اين سال فرمانده سواد اعظم هندوستان غازى ملك الملقّب به سلطان غياث الدين تغلقشاه بعد از قتل خسرو خان و كشندگان ولى نعمتان خود ، قدم بر مسند سلطنت نهاده احوال مملكت را كه روى به ويرانى آورده بود به انتظام آورد و نسبت به دودمان و حرم‌هاى سلطان علايى در كمال ادب و حرمت سلوك كرد و جمعى كه زن سلطان قطب الدين را قبل از انقضاى عده به خسرو خان حرامى خور عقد بسته بودند ، به سزا و جزا رسانيد ؛ و سلطان محمد را « الغ خان « 4 » » خطاب داده سرش را به انعام و خلعت به آسمان رسانيد و ولى عهد خود ساخت و سه پسر ديگر خود را بهرام خان و ظفر خان و مظفر خان خطاب داد ، و سلطان محمد الغ خان را با لشكرى گران به فتح ارتكل « 5 » مأمور ساخت .\r\nو چون الغ خان به ارتكل رسيد را ولدر ديون مهانور را كه اجداد او تا هفتصد سال به حكومت آن بلاد قيام نموده بودند محاصره نمود و لشكر به اطراف و جوانب آن ولايت فرستاده و غنيمت بسيار به دست آورد . چون كار بر محصوران تنگ شد ، حاكم قلعه در مقام عجز آمده قبول جزيه و باج و خراج نمود . اما سلطان محمد چون دانسته بود كه قلعه به دست مىآيد ، به صلح راضى نمىشد . در اين ايام محاصره به واسطهء آنكه طرف مسدود شده بود ، خبرى از دهلى رسيد و اراجيف در ميان مردم افتاد كه سلطان غياث الدين فوت شده . امرا از سلطان محمد هراسان شده اتفاق نمودند و از او جدا شدند . بالضروره سلطان محمد فتح ناكرده مراجعت نمود .\r\nچون به ديوگير رسيد ، خبر سلامتى پادشاه محقق شد . جمعى كه در فتنه انگيختن شريك غالب بودند ، فرار نمودند و بعضى به دست هندوان كشته شده بعضى به دست سلطان محمد اسير شدند . سلطان محمد ايشان را به دهلى فرستاد . به حكم سلطان غياث الدين به اقبح وجوه به قتل رسيدند . چون در لشكر استعداد نمانده بود ، ناچار الغ خان با پنجاه سوار به رسم ايلغار به دهلى آمد و پدر را ملازمت نمود . ديگرباره به استعداد و سامان لشكر مشغول شد .\r\n\r\n\r\n","description":"","footnote":"\r\n( 1 ) . به تصريح صاحب تاريخ گزيده ( ص 415 ) ابن مواصلت در بيستم رجب سال 719 اتفاق افتاد . بنابراين ذكر آن در اين سال اشتباه است .\r\n( 2 ) . هر سه نسخه : ( و برادر قرش در مسجد جامع دفن كردند ) .\r\n( 3 ) . ق : ايلچنداى ؛ م ، ش : ايلچداى .\r\n( 4 ) . ق ، م : الفخان .\r\n( 5 ) . تاريخ فرشته : ورنكل\r\n","page_name":" 4426 ","page_number":198},
  {"content":"\r\n\r\n\r\nذكر وقايع سنهء احدى و عشرين و سبعمائه هجرى [ موافق سال هفتصد و يازده از رحلت خير البشر 
  ]\r\nچون به فرمان شهنشاه ايران ، سلطان ابو سعيد بهادر خان ، امير تيمورتاش بن امير چوپان در ممالك روم حاكم مستقل شد و او را از هيچ طرف منازعى نماند و اسباب سلطنت و جهاندارى خود آماده ديد ، سرمست جام غرور شده پاى از حد خود فراز نمود . نخست خطبه و سكه به نام خود كرد . به اين نيز قانع نشده دعوى مهدويت نمود . و چون امير چوپان از اين معنى اطلاع يافت به عرض سلطان رسانيد كه « تيمورتاش در روم به جهت ما قيصرى شده و دفع او واجب گشته است . » رخصت حاصل نموده در اثناى زمستان با وجود برودت هوا و گرفتار بودن به زحمت نقرس كوچ بر كوچ به طرف روم متوجه شد .\r\nتيمورتاش نخست در مقام قتال و جدال درآمده اركان دولت طرفين سخن به مصالحه درآوردند . پدر و پسر را به يكديگر مهربان كردند و شآمت عقوق به ابلغ وجه خاطرنشان تيمورتاش نموده او را از گستاخى محاربه با پدر درگذرانيدند . بعد از اطمينان خاطر ، تيمورتاش به ملازمت پدر آمده و نسبت عصيان به بعضى از امراى خود داد . به واسطهء مصلحت ملك ، امير چوپان او را مقيّد بر سرير خلافت مصير رسانيد . و در آن فتنه جمعى كه ساعى و شريك بودند ، مثل قاضى نجم الدين طبسى و امير تبوركاجى و غير ذلك به قتل رسيدند . و سلطان به واسطهء خاطر امير چوپان - كه حاكم بالاستقلال ايران فى الحقيقة او بود - گناه تيمورتاش را [ ناديده 
  ] انگاشته ، ديگرباره وى را معزّز و مكرّم به روم فرستاد .\r\nو فرمانفرماى سواد اعظم هندوستان در اين سال ديگرباره خلف الصدق خود سلطان محمد را به فتح ارتكل و تلنگ نامزد كرد . وى به استعداد تمام متوجه آن طرف شد و اكثر آن\r\n\r\n","description":"","footnote":"","page_name":" 4427 ","page_number":199},
  {"content":"\r\n\r\nممالك را به حيطهء تصرف درآورد و راى آنجا را با زن و فرزند اسير و دستگير نمود و با غنايم نامحصور به دهلى فرستاد ، و چند روز در دهلى به مراسم جشن و سور قيام نمود ، و شهر را آيين بستند . و حصار ارتكل را بعد از فتح ، سلطانپور نام نهاده به عمال امين سپرد و خود به جاجنگر « 1 » لشكر كشيده چهل زنجير فيل به دست آورده به تلنگ مراجعت كرد و پيلان را به درگاه روانه ساخته تا رسيدن [ 413 ب 
  ] حكم طلب در تلنگ توقف نمود . « 2 »\r\nو احوال حاكم مصر و شام بدين موجب است كه در اواخر سنهء احدى و عشرين و سبعمائه [ - 721 هجرى 
  ] كه ملك ناصر فرمانده آن ولايت از مكه مراجعت نمود و به مستقر سلطنت خود رسيد كه به يك ناگاه آتشى در قاهره افتاد كه اكثر خانه‌هاى آن شهر بسوخت . هرچند پادشاه و امرا در اطفاى آن سعى نمودند ، به جايى نمىرسيد ؛ چه ، از هر طرف كه شعله را فرو مىنشانيدند ، از طرف ديگر شهر زبانه مىكشيد . اين قضيه به دور و دراز كشيده از اكثر عمارات نشانى نماند . و به حسب اتفاق در اين اوقات هميشه بادى تند مىوزيد ، چنانچه اكثر درخت‌هاى خرما از بيخ بركند و كار بر مردم شهر به غايت تنگ شده اكثر نسا و صبيان از شهر بيرون رفتند و تمام شب به تضرع و زارى از حضرت عزت رفع اين بليه را مسئلت نمودند .\r\nبه حكم ملك ناصر سقّايان چندان آب به واسطهء فرونشانيدن آتش در شهر ريختند كه هرجا را كه آتش ويران نكرده بود ، آب ويران كرد . مع هذا هر نفس شعله از جاى ديگر زبانه مىكشيد و هيچ كس بر سر اين معنى مطلع نمىشد . قيامت واقعى برپا شد و كار به آنجا رسيد كه هر متنفس كه در قاهره بود ، از امير و وزير ، وضيع و شريف به نفس خود مباشر اطفاى آن مىشد . تا آنكه آتش در قصر امير سالار كه قريب به صد ذرع از زمين ارتفاع داشت ظاهر شد و اكثر آن عمارات از سنگ بود . حيرت مردم از اين معنى زياده شد . بعد از تفحص بسيار باروت و كبريت و روغن بسيار در آن عمارت به نظر درآمد .\r\nبه حسب اتفاق در آن وقت كه امرا به تفحص آنجا مشغول بودند ، دو نصرانى از مدرسه بيرون آمدند و مضطربانه به جاى ديگر مىرفتند . چون ايشان را به نزديك امرا آوردند بوى نفط از ايشان به مشام رسيد . بعد از تهديد و تحقيق معلوم شد كه چون قبل از اين واقعه به دو سه ماه ، بعضى از عوام مسلمانان به تخريب كنايس نصارا اقدام نمودند ، عيسويان در مقام انتقام شده جمعى را تعيين نمودند كه نفط و كبريت بر تير بسته به طرف سقف‌ها و عمارات عالى و خانه‌هايى كه امكان سوختن دارد بيندازند . جمعى از جهال ايشان به اين عمل قيام نموده خرابى\r\n\r\n\r\n","description":"","footnote":"\r\n( 1 ) . ق : جاجاكير ؛ م ، ش : جاجاگر ؛ نيز - آئين اكبرى ، ص 105 .\r\n( 2 ) . در مطلع السعدين اين وقايع جزو اتفاقات سال 721 هجرى بيان شده است .\r\n","page_name":" 4428 ","page_number":200},
  {"content":"\r\n\r\nبسيار به قاهره رسانيدند . آن دو كس به جزاى عمل خود رسيده به نفط و آتش سوختند .\r\nو چون اين خبر در ميان عوام الناس مسلمانان كه تعصب را بهانه مىجستند رسيد ، هرجا كه عيسوى به نظر ايشان درمىآمد ، از اسب فرود مىآوردند و كمال آزار و اهانت كرده اگر زنده خلاص مىشد . و كار به آنجا رسيد كه متقلدان ملت عيسوى به روز در قاهره تردد نمىتوانستند كرد . جمعى از ايشان باز از كمال جهالت در گوشه‌اى از قاهره به همان عمل مشغول شدند و آتش در خانه‌هاى مسلمانان زدند . به حسب اتفاق چهارده نفر از ايشان كه فتيله‌هاى آلوده به نفط و كبريت در بغل داشتند به دست افتادند . بعد از اين قضيّه يكبارگى عوام الناس بر نصارا هجوم كرده كار بر ايشان به غايت تنگ شد و ملك ناصر به جهت اطفاى اين فتنه به نفس خود سوار شده متوجه ميدان شد . چون چشم عوام بر ملك افتاد ، به يك بار فرياد برآوردند كه « يا ناصر ! اسلام را نصرت ده » ملك ناصر هرچه خواست ايشان را خاموش كند ميسر نشد ، بالضروره آن چهارده كس را به آتش سوخته ، به دار الإماره معاودت نمود .\r\nو كريم الدين كه از مقربان سلطان بود و عوام فهميده بودند كه نصارا را حمايت مىكند به تعاقب مىآمد . عوام بر وى هجوم آورده سنگ بسيار به طرف او انداختند . اين معنى بر سلطان گران آمده در باب عوام الناس با امرا مشورت كرد . آرا بر آن قرار گرفت كه چهار نفر از امرا با جمعيت خود به چهار راه روان شده هركس كه به نظر آمد به قتل آورند . اين خبر به عوام رسيده قيامتى در قاهره پيدا شد . كريم الدين در مقام شفاعت درآمده مقرر شد كه هركه را ببينند اسير كنند و محبوس سازند . امرا به خدمت مرجوعه روان شده . عوام فرار نمودند .\r\nدويست كس به دست افتادند و باقى مردم دروازه‌هاى خانه‌هاى خود را بسته دم دركشيدند . به حكم ملك از اسيران دو كس به قتل آمد و جمعى را سرنگون از دار آويختند . امرا شفاعت كرده نيمه خلاصى يافتند .\r\nهنوز يك روز از اين واقعه نگذشته بود كه باز آتش در مسجد جامع قاهره افتاد و شانزده ستون سنگ رخام كه هر يك شش گز ارتفاع داشت خاكستر شد و از آنجا آتش به كاروانسرايى كه در آن نزديكى بود افتاد . اموال بسيارى از تجار ضايع شد ؛ چنانچه از يك تاجر صد هزار درم اسباب سوخت . باز نصرانى خون گرفته كه به آن فعل اقدام نموده بود به دست افتاد . عوام صحبت سابق را پيش گرفته كار به نصارا به غايت تنگ شد . سلطان به حسب ضرورت باز سوار شده متوجه ميدان شد . بيست هزار كس از عوام علم‌هاى زرد و كبود افراشته بر سر راه سلطان آمدند و به يك بار بنياد فرياد كردند كه « اسلام را بر دين نصارا ترجيح ده [ 414 الف 
  ] و حمايت نصارا كن ! » سلطان از اتفاق عوام خايف شده حكم كرد كه هركس نصرانى را بر اسب سوار بينند ، به قتل آورند .\r\n\r\n","description":"","footnote":"","page_name":" 4429 ","page_number":201},
  {"content":"\r\n\r\nاين ندا فى الجمله غوغاى عوام را فرونشاند . ديگرباره حكم شد كه ندا كردند كه هر نصرانى كه به غير دستار كبود بر سر نهد به قتل آورند ؛ و هر عيسوى كه در حمام درآيد چيزى در گردن خود بياويزد كه بر ديگران مشتبه نشود ؛ و هيچ كس از امرا عيسويان را نوكر نگاه ندارند . و عوام تسلى شده به خانه‌هاى خود مراجعت نمودند و عيسويان در خانه‌هاى خود نشسته از ترس از خانهء خود بيرون نمىآمدند . و هرگاه احيانا عيسوى [ ى 
  ] را مهمّى روى پيش مىآمد ، لباس موسويان مىپوشيد و به سرانجام مهم خويش قيام مىنمود . مدتى مديد احوال نصارا در قاهره بر اين نهج گذران بود . جمعى كثير به واسطهء آنكه به فراغت تردّد توانند كرد اظهار اسلام كردند .\r\nو هم در اين سال غلامان و مماليك سلطان ناصر به واسطهء آنكه دو ماه علوفهء ايشان ديرتر و اصل شده بود ، بر كريم الدين كبير كه به امر نيابت مشغول بود ، خروج كرده انواع اهانت به وى رسانيدند . چون اين خبر به سلطان رسيد بكتمر ساقى را به منع ايشان فرستاد . ايشان ممنوع نشده ، در شدّت افزودند . بالاخره سلطان به نفس نفيس خود بيرون آمده عصايى كه در دست مقدم مماليك بود گرفته بر سر او شكست و به حبس ايشان اشارت كرد . صد و هشتاد نفر گرفتار شدند . اين معنى دلالت بر كمال شجاعت ملك ناصر مىكند ؛ چه ، با آنكه مكررا از غلامان متضرر شده و الحال بنده‌اى كثير متفق شده بودند و با سلطان معدودى چند بيش نبودند . آنگاه حكم كرد كه ايشان را در قلعه‌اى دوردست برده محبوس نمودند .\r\nو هم در اين سال ملك ناصر به بناى عمارتى اشارت فرمود . وقت كندن آن زمين چهار قبر پيدا شد . چون قبرها را باز كردند ، مردم طويل عريض كه به غايت از مردم اين زمانه قوى هيكل‌تر بودند به نظر درآمد . بر اندام‌هاى ايشان جراحات بود كه گوييا تازه است . بر روى يكى زخمى بود و بر آن زخم پنبه نهاده بودند و هرگاه كه پنبه را برمىداشتند اثر خون ظاهر مىشد ؛ چنانچه گوييا زخم تازه رسيده . و العهدة على الراوي . به حكم ملك ناصر ايشان را به جاى ديگر نقل كرده عمارتى عالى بر سر قبر ايشان بنا نمود .\r\nو اما احوال سلاطين الوس جغتاى خان . چون تفصيل سال به سال در تواريخى كه در نظر بود ، نبود و مشخص نمىشد ، مجملى تا ابتداى سلطنت قزان بن ييسور كه بيست و هفتم از سلاطين الوس جغتاى خان بود ، موافق قوى ئيل سنهء هفتصد و سى و سه [ هجرى 
  ] نوشته مىشود .\r\nچون كپك خان رخت هستى به باد فنا داد ، امرا و نويينان بر سلطنت ايلچيگداى خان ولد دوآ خان اتفاق نموده قامت قابليتش را به خلعت سلطنت آراستند . او در ايام حكومت خود بر\r\n\r\n","description":"","footnote":"","page_name":" 4430 ","page_number":202},
  {"content":"\r\n\r\nوجه احسن با سپاهى و رعيت سلوك كرد . بعد از فوت او سلطنت بر ترمشيرين خان « 1 » منتقل شد . ترمشيرين خان به جميع صفات حسنه آراسته ، از تمامى سيّئات پيراسته بود . عدالت كسرى و شجاعت رستم با هم جمع داشت . بعد از ضبط ايل و الوس با لشكرى افزون از اقطار و امطار و اوراق اشجار به قصد تسخير هندوستان روان شد . تا به دروازهء دهلى تاخته ظاهر شهر را معسكر ظفر اثر نمود .\r\nچون در آن زمان سلطان محمد تغلق در ولايت دكن بود و در دهلى كسى كه قوّت جنگ با ترمشيرين خان داشته باشد نبود ، والى آنجا بالضروره در مقام عجز و نياز درآمده بدانچه در دسترس داشت عرض و ناموس را بازخريده ، ترمشيرين خان مظفر و منصور با خزاين و نفايس هندوستان از ظاهر شهر كوچ كرده عزيمت تاخت گجرات نمود . آن ولايت را نيز تاخته سالما غانما به الوس خود بازگشت و خاطرش مايل به دين اسلام شده متقلد مسلمانى شد . « 2 »\r\nبرادرش توران بن و قداتيمور بن دوآ خان كه بر دين آبا و اجداد بود بر وى خروج كرده در حوالى كش « 3 » در جنگ سلطانى ترمشيرين خان كشته شد و توران قدم بر مسند سلطنت نهاد .\r\nاگرچه چندان تمكينى در فرماندهى نيافت اما بسيارى از پادشاهزادگان و امراى بزرگ الوس جغتاى را به غدر و مكر هلاك نمود . مثل دوزخى پسر ايلچيگداى خان و اتابك و امير جلود و غيرهم .\r\nبعد از او سلطنت آن الوس به جنگتو خان پسر ابوگان‌اغول بن دوآ خان مسلم شد و به اندك وقتى درگذشت . برادرش ييسون تيمور خان پادشاه شد . على سلطان نامى از نسل اوگتاى قاآن بر وى خروج كرد . به ناحق پاى تقلب بر تخت سلطنت نهاد و خزاين خانان جغتاى را به باد داد .\r\nعهدنامهء قيل و قاچولى كه به توقيع ترمشيرين خان موشح بود و چنگيز خان و قراچو نويان بعد از تجديد عهد بر آن خط نهاده بودند ، او ضايع كرد . بعد از وى محمد بن پولاداغول بن نحبك خان بن دوآ خان پادشاه الوس شد . هر خللى كه از على سلطان در ايل و الوس واقع شده بود ، تلافى و تدارك كرد و بر جراحت ستم‌ديدگان الوس جغتاى خان مرهم نهاده حسب المقدور [ 414 ب 
  ] در استمالت خاطر اصاغر و اكابر سعى نمود و در سنهء هفتصد و سى و سه [ هجرى 
  ] عالم فانى را بدرود كرده ، قزان سلطان خان بن ييسور در ماوراء النهر بر تخت خانى\r\n\r\n\r\n","description":"","footnote":"\r\n( 1 ) . به صورت‌هاى گونه‌گون از جمله : ترمه شيرين خان ، برمشرين خان ، تشرين خان آمده است . از روى متن مصحح و مهذب روضة الصفاى مرحوم زرياب خويى تصحيح شد . - ج 5 ، ص 888 .\r\n( 2 ) . منتخب التواريخ ( ج 1 ، ص 215 ) : « از لاهور ، سامانه ، اندرى تا حدّ بداؤن به قتل و اسر گرفت و چون عساكر منصورهء اسلام بر سر او رسيدند همچنان بازگشت . سلطان تا حدّ كلانور تعاقب او نموده ، شكست و ريخت آن حصار را به عهدهء مجير الدين ابورجا باز گذاشته بر سمت دهلى بازگشتند . »\r\n( 3 ) . شهرى در نواحى جرجان .\r\n","page_name":" 4431 ","page_number":203},
  {"content":"\r\n\r\nنشست . انقضاى دولت سلطان ابو سعيد و تتمهء خانان هلاگو خان در ايران در اوان دولت او واقع شد ؛ چه ، در غيب « 1 » سكّه و خطبهء سلطنت ايران بلكه تمام جهان به نام نامى حضرت صاحبقران مزين و موشح شده بود : « كاينست به حق درخور و شايستهء تخت . »\r\nو در اين سال پادشاهى الوس جوجى و دشت قپچاق به اوزبك خان متعلق بود . و الوس جوجى خان بعد از او به الوس اوزبك منسوب شد . و تفصيل احوال اين شعبه نيز مفصلا معلوم نيست . بدانچه اطلاع حاصل شده بود مجملا به قلم آورد . بعد از وفات اوزبك خان ، ولد ارشدش جانى بيگ خان بر تخت سلطنت نشست . ملك اشرف بن تيمورتاش بن امير چوپان كه در ايام سلطنت او به حكومت آذربايجان مشغول بود ، « 2 » ظلم و تعدى را از حد گذرانيد ، چنان كه اكثر اعيان ايران به جانى بيگ خان پناه آورده او را بر آن داشتند كه از راه دربند لشكر به شيروان و آذربايجان كشيد و اشرف گرفتار شده به قتل آمده ؛ چنانچه تفصيل اين به محل خودش نيز نوشته شود ان شاء اللّه تعالى .\r\nبعد از وى ولدش بر دى بيگ خان به سلطنت ايل و الوس قيام نمود . بعد از وى كيلدى بيگ خان ؛ و بعد از وى چركس خان ؛ و بعد از وى خضر خان ؛ و بعد از پسر او فرود بن خضر خان ؛ و بعد از وى اارحى ؟ ؟ ؟ « 3 » و بوقاى بن شاسى و عقلتيمور خان كه برادرزادهء توقاى بود ، و مراد خواجه برادر تغلق تيمور خان و قتلغ خواجه برادر بوقاى يكى بعد از ديگرى به درجهء سلطنت رسيدند . بعد از ايشان ارس خان كه معاصر حضرت صاحبقران است پادشاه شد .\r\nو بعد از ذكر وقايع حضرت صاحبقران احوال سلاطين الوس به قدر علم گفته آيد ، ان شاء اللّه تعالى .\r\n\r\n\r\n","description":"","footnote":"\r\n( 1 ) . م ، ش : غيبت .\r\n( 2 ) . اشرف پس از كشته شدن برادرش ، شيخ حسن چوپانى معروف به شيخ حسن كوچك ( 27 رجب 744 ه ) به دست زنش عزّت ملك رومى ، بر آذربايجان و اران و مغان مسلط شد .\r\n( 3 ) . هر سه نسخه بدون نقطه‌گذارى ضبط شده است .\r\n","page_name":" 4432 ","page_number":204},
  {"content":"\r\n\r\n\r\nذكر سوانح سنه ثلث و اربع و خمس و عشرين و سبعمائه هجرى [ موافق سال هفتصد و سيزدهم و چهاردهم و پانزدهم از رحلت خير البشر « 1 » 
  ]\r\nدر اين سال امير چوپان در ايران به اغواى مفسدان بنياد ظلم و تعدى نموده است تصرف به املاك مردم دراز كرد ، و به علت آنكه « ناز خاتون « 2 » نامى مالك اين املاك بود و او به دست من اسير شده و به حكم يرليغ اموال او ملك مطلق من است » ، اكثر املاك قزوين و جرجان و همدان را متصرف شد . خواجه عليشاه در صدد منع درآمد . چون دانست كه مجرد نصيحت كافى نيست ، از سلطان يكى از ممالك روم را به جهت اين شلتاق گرفت و از حاضر خود نيز بيست هزار دينار به امير چوپان رسانيد و او را از سر اين دعوى بىمعنى درگذرانيد .\r\nهم در اين اوقات خواجه عليشاه بيمار شد . سلطان به نفس نفيس به عيادت او رفت . اما چون اجل رسيده بود ، هيچ علاجى سود نكرد . خواجه درگذشت . « 3 » فرزندانش يكديگر را تقرير كرده خرمن اندوختهء صد سالهء آبا و اجداد را به تاراج دادند و از منصب و اموال پدر محروم\r\n\r\n\r\n","description":"","footnote":"\r\n( 1 ) . م ، ش : وقايع سال 723 الى 725 از رحلت . ق : عليه و آله التحية من الملك الاكبر .\r\n( 2 ) . هر سه نسخه : بار خانون . حكايت ملك اين ناز خاتون را در مطلع السعدين ، ص 56 مطالعه فرماييد .\r\n( 3 ) . در سخن از وزيركشى ، مرگ تاج الدين عليشاه به اجل طبيعى از موارد نادر در تاريخ ، به خصوص دورهء مغول است . به طورى كه تمام مورخان متفق القول تصريح بر اين دارند كه « از وزراء غير او كسى به مرگ خود نمرد . » با اين حال در تاريخ يزد ، معروف به تاريخ جعفرى ( ص 97 ) تاليف جعفر بن محمد جعفرى ، مطلبى آمده است كه در مرگ طبيعى خواجه عليشاه ايجاد ترديد مىكند : « خواجه عليشاه جيلانى . . . در اجرت نوشتن كتابات . تدقيقى مىنمود . در ميان او و خواجه عليشاه خصومت افتاد . به عرض سلطان رسانيدند كه خواجه عليشاه تصرف بسيار در خزانه كرده است . . . مقرر شد كه خواجه عبد القادر ( - فرزند محمد بن سديد يزدى ) حساب خواجه عليشاه كند . معين كردند كه فلان روز . . . در آن شب خواجه عليشاه خوف كرد ، زهر خورد و هلاك شد . »\r\n","page_name":" 4433 ","page_number":205},
  {"content":"\r\n\r\nدر گوشه‌اى نشسته ، وزارت به ركن الدين صاين « 1 » - كه نايب امير چوپان بود - مقرر شد .\r\nو هم در اين ايام امير چوپان لشكر به ديار اوزبك خان كشيد . اكثر امراى سلطانى در آن يورش همراه بودند . از آنجا مظفر و منصور مراجعت نمود و اكثر ايل و الوس اوزبك خان را غارت كرد .\r\nو در اين سال سلطان را تعلقى به بغداد خاتون ، دختر امير چوپان كه منكوحهء [ امير شيخ حسن پسر 
  ] امير حسين [ گوركان 
  ] بن امير آق‌بوقا [ پسر ايلكانويان ، پسر جلاير 
  ] بود ، پيدا شده عنان اختيار از دست داد . و چون در قاعدهء چنگيز خانى مقرر چنان بود كه هر زنى را كه شاه عصر را مستحسن افتد بر شوهرش حرام است ، كس نزد امير چوپان فرستاده اظهار اين معنى نمود .\r\nچوپان در برابر آن ، سخنان غيرت‌آميز درشت گفت و اسباب برافتادن خود را مهيا نمود .\r\nو اين حال در آخر تابستان در ييلاق اوجان بود . بعد از چند روز چوپان خود را از اين سخن دور انداخته ، به عرض رسانيد كه موسم قشلاق نزديك رسيده و عراق عرب قشلاق را لايق است . و موكب عالى به سعادت و اقبال متوجه بغداد شده آنجا قشلاق شد . « 2 »\r\nچون سلطان عشق بر ملك دلش به غايت مستولى شده بود ، دست از امور جهاندارى كشيده در اكثر اوقات در كنج خرگاه به فكر بغداد خاتون بود . « 3 » امير چوپان در خلوتى فرصت يافته به عرض رسانيد كه « منّت خداى را كه عالم و عالميان در فرمان‌اند . باعث فكر و اندوه هرچه باشد على احسن الحال در كمال سهولت ميسر است . » سلطان در جواب گفت كه « جميع امور سلطنت به رأى و رؤيت تو مفوّض است . نوعى مىبايد كرد كه من بىدرد سر و درد دل به فراغت توانم بود . فى الجمله دمشق خواجه من را ناراضى دارد و تفويض او ديگرى از فرزندان را به خدمت مىنازد . « 4 » »\r\n\r\n\r\n","description":"","footnote":"\r\n( 1 ) . اصل ركن الدين از فساى شيراز بود . اما خود او در نخجوان مىزيست . جد اعلاى او ضياء الملك عارض لشكر سلطان محمد خوارزمشاه بود . هنگامى كه سلطان جلال الدين در كنار رود سند از چنگيز خان شكست خورد و از آب سند گذشت ، ضياء الملك در ملازمت او به هندوستان رفت ، و چون سلطان بازگشت سوابق خدمت او را درنظر آورد و منصب او را بالا برد . ركن الدين صاين در ملازمت امير چوپان بود و امير او را به مقام وزارت رسانيد . اما وزارت او طولى نكشيد و مزاج چوپان با او متغير شد و او را به قتل آورد . - مطلع السعدين ، چاپ دكتر نوايى ، ص 58 ؛ روضة الصفا ، تلخيص زرياب ، ص 966 .\r\n( 2 ) . امير چوپان پس از ترغيب ايلخان به عزيمت قشلاق بغداد ، با فرستادن داماد و دخترش به قراباغ ، سعى كرد خود را از تنگنايى كه در آن گرفتار آمده بود خلاص سازد . اما بر خلاف انتظار وى ، بعد ديار نيز تأثيرى در عشق و دلدادگى سلطان به وجود نياورد و سوداى بغداد خاتون از سر وى بيرون نرفت .\r\n( 3 ) . حاصل اين عشق افلاطونى و ناآرام ، بيت زيرين است از غزلى مشهور از سلطان ابو سعيد :\r\n بيا به مصر دلم تا دمشق جان بينى * كه آرزوى دلم در هواى بغداد است \r\n( 4 ) . ذيل جامع التواريخ رشيدى ( ص 119 ) : « گفت : مرا ازو چشم بر مال نيست كه تلف مىكند ، زبان خوش نيز ندارد . او -\r\n","page_name":" 4434 ","page_number":206},
  {"content":"\r\n\r\nچوپان متحير و ملول ، دمشق خواجه را نزد خود طلب داشت و توبيخ نمود كه « بايستى كه خدمت تو تقصيرات من را باعث عفو باشد ، نه آنكه خدمت صد سالهء من هم به شومى تو ضايع شود ! » دمشق خواجه در جواب گفت كه « من در خدمت مطلقا تقصير [ 415 الف 
  ] نكرده‌ام . اما خاطر سلطان را به غايت نمىيابم و سبب بجز شكايت وزير صاين نمىدانم ؛ چه ، صاين از آن روزى كه به دولت شما به اين مرتبه رسيده از كمال حق‌ناشناسى دايم به ذكر معايب شما نزد سلطان زبان مىگشايد كه غير چوپان و فرزندان او و چوپانيان ، ديگران را در ملك و مال اختيارى نيست . « 1 » »\r\nو ظاهرا اين سخنان مؤثر نمىافتد . چوپان استيصال وزير را آماده شد .\r\nو احوال ملك ناصر ، حاكم مصر و شام در اين سنوات اين است كه در اوايل سنهء هفتصد و بيست و سه به شكار رفته در محرّم معاودت كرده به قاهره ، و كريم الدين وزير و نايب سلطنت را چون بزرگ شده بود به بهانه‌اى مقيد و محبوس ساخت و اموالش را ضبط كرده اسباب بىقياس به دست افتاد . بعد از چند روز كريم الدين را در مجلس مرده ديدند .\r\nو تقرب كريم الدين به جايى رسيده بود كه بىتحاشى به حرم ناصر درمىآمد و هرجا كه ملك با زنان و خدمتكاران خويش نشسته بود مىرفت . نوبتى ملك ناصر خوشهء انگورى در دست داشت و با زوجهء خود خوندطغاى نشسته بود . كريم الدين از در درآمد . سلطان زن خود را به تعظيم كريم الدين امر كرد و خود غبار از خوشهء انگور دور كرده به دست كريم الدين داد .\r\nملك ناصر با هيچ كس از امراى خود اين سلوك نكرده بود . بعد از قتل او سلطان به نفس نفيس خود به امور ملكى بازمىرسيد و از اين جهت كار بر نويسندگان و ارباب قلم به غايت تنگ شد .\r\nو هم در اين ايام ايلچى صاحب ايران ؛ و حاكم اسلامبول ؛ و رسل صاحب ماردين و پادشاه نوبه و ابن قرايان به مصر آمدند و كتابات بر اظهار يك جهتى و اتّحاد رسانيدند . از يمن نيز ايلچى آمده به واسطهء آنكه حاكم آنجا از مخالفت بعضى امراى خود متوحش بوده طلب\r\n\r\n\r\n","description":"","footnote":"\r\nرا از پيش من ببر و جلاو خان و محمود را پيش من بگذار . » ؛ مطلع السعدين ( ص 62 ) : « گفت : او را ببر و از فرزندان ديگرى بازدار . »\r\n( 1 ) . ركن الدين صاين كه اين روزها « نصرة الدين عادل » لقب يافته بود ، مىخواست در ادارهء امور ديوانى مستقل باشد و از امير چوپان و پسرانش به زشت‌ترين وجهى در نزد سلطان ياد مىكرد . - روضة الصفا ، تهذيب زرياب ، ص 967 . و صاحب تاريخ گزيده ( ص 617 ) مىگويد : « چون صاين وزير بر امور وزارت كما ينبغى قادر نبود ، نقص كار خود از امير دمشق خواجه پسر امير چوپان و اقوام ايشان مىدانست و در حق ايشان در حضرت پادشاه سخن‌هاى فتنه‌انگيز مىگفت و كفران نعمت امير چوپان و فرزندان او ، كه به حقيقت ساختهء ايشان بود ، مىكرد . »\r\n","page_name":" 4435 ","page_number":207},
  {"content":"\r\n\r\nكمك و قبول خراج نموده بود . سلطان مصر بنابر التماس او جمعى كثير از امرا را به يمن فرستاد . ايشان به ملك يمن درآمده حاكم آنجا به مقتضاى وعدهء خود عمل نمود . بعد از آنكه مهمات خود را حسب المدعا سامان نمود ، لشكر مصر را با مال فراوان مقضى المرام رخصت انصراف داد . ايشان به قاهره مراجعت نموده ، امرايى كه در آن لشكر بودند به عرض سلطان رسانيدند كه « امير بيبرس كه سردار لشكر بود به واسطهء آنكه مبلغى گرانمند از حاكم يمن گرفت از يمن معاودت نمود ، و الا گرفتن يمن را فرصتى بهتر از اين هرگز به دست نخواهد افتاد ؛ چه ، حاكم يمن هر روز يك مرتبه به لشكرگاه مىآمد و گرفتن او در كمال آسانى بود . »\r\nو بدين جهت خاطر ناصر بر بيبرس گران شده او را به حكومت عزه نامزد كرد و حكم كرد كه به تعجيل روان شود . بيبرس چون سبب اخراج خود را فهميده بود ، از رفتن امتناع كرد .\r\nسلطان بهانه يافته به قيد و حبس او فرمان داد . سرس مقيد شده و غلامان و مردم او را به گمان زر يمن در تعذيب و شكنجه كشيدند . اما چيزى ظاهر نشد . و او در برج قلعهء قاهره محبوس شد .\r\nو احوال هندوستان در اين سال‌ها اين است كه چون خاطر سلطان غياث الدين از فتح ارتكل جمع شد عزيمت تسخير بنگاله نمود . سلطان محمد ، پسر خود را از ارتكل به الاغ طلبيده قايم مقام خود ساخت و كوچ بر كوچ به جانب بنگاله نهضت نمود . ناصر الدين ، حاكم بنگاله چون طاقت مقاومت نداشت رضا به قضا داده به ملازمت غياث الدين آمده آن ولايت بى درد سر به او مفوض شد . سكان [ ؟ 
  ] نيز به تصرف حاكم دهلى درآمد و ناصر الدين حاكم سنّارگانون « 1 » را نيز به درگاه آورد . و سلطان غياث الدين مظفر و منصور با غنايم بسيار و فيلان بيشمار كه ملك ناصر و حاكم سنارگانؤن پيشكش كرده بودند به مقر سلطنت خود رايت مراجعت برافراشت و حكومت بنگاله را به ناصر الدين - چون كمال اطاعت به جاى آورده بود - ارزانى داشت و ولايت سناركام را ضبط كرد و حاكم آنجا را مقيد به دهلى فرستاد .\r\nو در دهلى به واسطهء خبر فتح بنگاله آيين بستند . و چون صد منزل به طرف دهلى كوچ شد ، سلطان را هوس دهلى در سر افتاد . بر لشكر سبقت گرفته جريده متوجه دار السلطنهء خود شد .\r\nغافل از آنكه اجل گريبان جان او را گرفته ، مىكشد . القصه به تعجيل هرچه تمام‌تر طى منازل نموده به نواحى دهلى رسيد . در سه چهار كروهى « 2 » دهلى به حكم سلطان محمد ولد سلطان غياث الدين - كه در دهلى قايم مقام پدر خود بود - كوشكى مختصر احداث كرده بودند .\r\nچون سلطان به آنجا رسيد ، شب آنجا توقّف كرده ، صباح بعد از آنكه شهر را آراسته باشند و\r\n\r\n\r\n","description":"","footnote":"\r\n( 1 ) . هر سه نسخه : سناد سناركام .\r\n( 2 ) . واحد مسافت . در حد ثلث فرسنگ . در هندوستان برابر 2 ميل انگليسى .\r\n","page_name":" 4436 ","page_number":208},
  {"content":"\r\n\r\nجميع اسباب سلطنت آماده شده به كوكبه‌اى تمام به شهر درآيد .\r\nالقصّه چون سلطان به آن كوشك فرود آمد و سلطان محمد و امير السعادة به تقبيل انامل پادشاه سرافراز شدند و طعام خورده هر يك به مقام خود معاودت نمودند ، سلطان با پنج شش نفر در آن كوشك بود كه فيلانى كه از بنگاله آورده بودند و آراسته در بيرون كوشك بودند [ 515 ب 
  ] به يكباره حركت كردند . زمين لرزيد . چون پايهء كوشك استوار نبود به يكباره فرود آمد . هر كه در آن كوشك بود همه در زير خاك ماند . سلطان محمد جسد پدر خود را بيرون آورده تكفين و تجهيز نمود . « 1 »\r\nاين واقعه در ماه ربيع الاول سنهء هفتصد و سى و پنج [ هجرى 
  ] دست داد . ايام سلطنت سلطان غياث الدين چهل سال و چند ماه بود . بعد از سه روز سلطان محمد قدم بر تخت سلطنت نهاده به جاى پدر خود ، حاكم تمام هندوستان شد . در روز جلوس خود فرمان داد كه زر بسيار بر فيلان بار كرده به شهر درآوردند و در كوچه و بازار و پشت بام‌ها پاشيدند و تمام آن روز جمعى كثير به زر پاشيدن مشغول بودند ، چنانچه اكثر گدايان دهلى در آن روز از گدايى مستغنى شدند و بقيّة العمر به فراغت گذرانيدند .\r\nو سلطان محمد پادشاهى كريم بود ، چنانچه روزى بود كه صد لك تنكه به انعام مىداد . به مولانا ادريس هشتاد لك تنكه به يك بار انعام كرد و نوبتى ديگر هفتاد لك تنكه به انعام مىداد و مولانا ادريس به ديگرى انعام كرد . سلطان در عنفوان جوانى كسب كمال كرده در اكثر علوم مهارتى كامل داشت ، خصوصا در علم طبّ زحمت بسيار كشيده بود و در حكمت به درجهء كمال رسيده . هميشهء اوقاتش مصروف علوم معقوله مىشد و با اهل دنيا چندان صفايى نبود .\r\nفقها و ارباب ظاهر را در مجلس او مطلقا راه نبود . هميشه همت والانهمتش مصروف امور ولايات مىشد . مقتضى آن بود كه ولايتى تازه به حيطهء تصرف خود درآورد . بدين جهت اكثر اوقاتش در لشكركشى گذشت . در فن انشاء مهارت بىنهايت داشت . خط را به غايت خوب نوشتى و شعر فارسى را نيكو گفتى . در شجاعت ضرب المثل بود . اما در سياست افراط بىنهايت مىكرد و بدين جهت خاطر اصاغر و اكابر متوحش مىبود . بسيار فتنه‌ها در ايّام او پديد آمد ، چنانچه به جاى خود ذكر كرده شود ، ان شاء اللّه تعالى و تقدّس .\r\n\r\n\r\n","description":"","footnote":"\r\n( 1 ) . صاحب تاريخ فرشته ( ص 132 ) مىنويسد « حاجى محمد قندهارى در تاريخ نوشته كه در آن ساعت كه سلطان به دست شستن مشغول بود ، صاعقه از آسمان نازل شد و سقف شگافته بر سرش ريخت . و اين روايت بر تقدير وقوع به صحت اقرب مىنمايد » و بدائونى در منتخب التواريخ مىنويسد : « الغ خان به شنيدن اين خبر ( رسيدن تغلق خان ) فرمود تا قريب به افغان‌پور - كه در 3 كروهى تغلق‌آباد است - قصرى رفيع و عالى در 3 روز طيار ساختند تا سلطان تغلقشاه در آنجا فرود آيد . . . چون بنياد قصر نو تازه و بىاستحكام بود از زلزلهء فيلان در تذبذب آمد . . . سلطان تغلق به تقريب دست ناشستن از آن خانه برنيامد تا دست از حيات شست و قصر بر سر او آمد . » و در ميان عوام شايع شد كه الغ خان قصدا قصر را بىبنياد ساخته بود .\r\n","page_name":" 4437 ","page_number":209},
  {"content":"\r\n . \r\n","description":"","footnote":"","page_name":" 4438 ","page_number":210},
  {"content":"\r\n\r\n\r\nسوانح سنهء ستّ و عشرين و سبعمائه هجرى « 1 » [ موافق سال هفتصد و شانزدهم از رحلت خير البشر « 2 » 
  ]\r\nچون امير چوپان تغيير مزاجى نسبت به خود و فرزندان خود از سلطان ابو سعيد به شكايت صاين وزير ادراك نمود ، با خود مخمّر ساخت كه از سلطان رخصت خراسان حاصل نموده وزير را نيز با خود ببرد و در آنجا به هر طريق كه داند در دفع او قيام نمايد . و اين معنى را به عرض سلطان رسانيد كه « در خراسان اميرى معتبر نيست . اگر شهزادگان الوس جغتاى را مخالفتى در خاطر گذرد ، كه علاج تواند كرد ؟ و در اين ولا به اراجيف شنيده مىشود كه سلطان ماوراء النهر قصد خراسان دارد و وقت رفع محصول و ضبط اموال آن ولايت است . »\r\nسلطان در جواب گفت كه آنچه موافق صلاح دولت است به فعل مىبايد آورد . و امير چوپان اكثر امراى معتبر را مثل امير على پادشاه ، خال سلطان ، امير اكرنج و امير ايسن قتلغ و امير محمد بيگ و صاين وزير را همراه خود ساخته از بغداد عازم خراسان شد . چون به آن ولايت رسيد ، عمال به شهرها فرستاد و خود به هرات آمد . ايلچيان قاآن از تركستان رسيده خلعت و منشور امارت به جهت چوپان آوردند . او در عوض پيشكش بىنهايت به قاآن فرستاد و پسر بزرگ خود ، امير حسن را با لشكرى بسيار به جانب غزنين و قندهار كه ترمشيرين خان در آن حدود بود فرستاد . ترمشيرين خان نيز فوجى از لشكر به مدافعه و مقابلهء او فرستاد . در حدود غزنين به هم رسيدند . امير حسن غالب آمده در حدود غزنين خرابى بسيار كرد ، چنانچه\r\n\r\n\r\n","description":"","footnote":"\r\n( 1 ) . م ، ش : وقايع سال هفتصد و بيست و شش از رحلت .\r\n( 2 ) . ق : عليه و آله التحية من الملك الاكبر .\r\n","page_name":" 4439 ","page_number":211},
  {"content":"\r\n\r\nمجاوران تربت سلطان محمود غازى را به اسيرى بردند . « 1 » و آن بيداد بر امير حسن مبارك نيامد . و در همين سال بازگشته به هرات بازآمد . « 2 »\r\nو در اين سال امير ناصر ، حاكم مصر و شام و سلطان محمد ، فرماندهء تمام هندوستان از هيچ طرف دل‌گرانى نداشتند و تمام سال بر ايشان به عيش و عشرت گذشت .\r\n\r\n\r\n","description":"","footnote":"\r\n( 1 ) . و اوراق كتب و مصاحف را زير دست و پاى چهارپايان انداخت . - روضة الصفا ، تهذيب زرياب ، ص 967 .\r\n( 2 ) . اواخر سال 726 هجرى .\r\n","page_name":" 4440 ","page_number":212},
  {"content":"\r\n\r\n\r\nوقايع سنهء سبع و عشرين و سبعمائه از هجرت [ موافق سال هفتصد و هفدهم از رحلت خير البشر 
  ]\r\nچون امير چوپان در خراسان رفت ، مال و ملك ايران به دمشق خواجه ولد رشيد او تعلق گرفت و از سلطنت بجز نامى از سلطان ابو سعيد نماند . چون اردو از قشلاق بغداد به ييلاق سلطانيه آمد ، بزرگى دمشق خواجه بيشتر از پيشتر شد . تمام امرا ملازمت او مىكردند ، و اگر احيانا اميرى بىرخصت او به ملازمت پادشاه مىرفت كمر دشمنى او بر ميان جان مىبست . و سلطان را از اين امور به غايت خاطر گران آمد . اما با وجود دمشق خواجه هيچ اختيار نداشت .\r\nآخر الأمر چون بزرگى دمشق خواجه از حد درگذشت ، سلطان بعضى از امرا را در خلوت طلب داشت و قرعهء مشورت در ميان انداخت . جمعى سخن دمشق خواجه با قماى « 1 » اولجايتو سلطان در ميان آوردند . سلطان كه مشتاق بهانه‌اى چنين بود ، جاسوسان [ 416 الف 
  ] تعيين كرد كه به وقتى كه دمشق خواجهء خون گرفته به خانهء محبوبهء خود رفت ، سلطان را اعلام كردند .\r\nسلطان فى الحال حكم به قتل او كرد . اما كه را ياراى آن بود كه اين امر را به خاطر بگذراند .\r\nدر لحظه او را خبر كردند . او امرا را طلب داشت و هر يك را به نوعى تسلى كرد و به مخالفت قيام نمود . اما روز ديگر كه او در مقام جمع سپاه شد كسى نزد او رفت و گرد قلعه را لشكر سلطان در ميان گرفتند . « 2 » اتّفاقا همان روز سرى چند از راهزنان به شهر درآوردند . به حكم\r\n\r\n\r\n","description":"","footnote":"\r\n( 1 ) . قما : زن غير رسمى .\r\n( 2 ) . ذيل جامع التواريخ : « منهيان فرصتى نگاه مىداشتند چنانچه دمشق در خانهء قنقناى خاتون بود ، گونجشكاب سلطان را اعلام كرد . . . و خانهء قنقناى در اندرون قلعهء سلطانيه بود . به تدبير مقاومت قيام نمود و جمعى از امرا طلب داشت و ايشان را بر مدافعت تحريص داد و . . . »\r\n","page_name":" 4441 ","page_number":213},
  {"content":"\r\n\r\nپادشاه آنها را در راه انداختند كه سر چوپان و رفيقانش را امراى خراسانى به درگاه فرستاده‌اند . دمشق خواجه چون آوازهء قتل چوپان شنيد ، يكبارگى سراسيمه شده با ده سوار از جانب جنوبى قلعه بيرون رفت و بر لشكر زده بگذشت . پادشاه ، [ آغا 
  ] لؤلؤ را به عقب او فرستاد . در آن روز دمشق خواجه بر اسبى سوار بود كه در تمامت ايران و توران مثل آن اسب نبود و سال‌هاى دراز به جهت چنين روزى پرورده و يراق كرده بود .\r\nچون جمعى كه به دنبال او رفته بودند ، رسيدند ، هرچند خواست آن جهان نورد را از جاى برانگيزد ، به طريق اسب شطرنج در شطّ رنج خشك ماند . بالضروره دست به قبضهء شمشير برد .\r\nشمشير نيز از غلاف نرنيامد . چون برگشت زنجيرها بگسلد . القصّه مصر خواجه به او رسيد .\r\nخواست كه به قصد قتلش اقدام نمايد ، دمشق بنياد زارى كرد كه « من را زنده نزد سلطان بر ، ديگر اختيار سلطان راست . » لؤلؤ ، مصر را از قتل منع نمود . به سلطان اعلام كرد . سلطان انگشترى خود را به نشانى فرستاد كه « يك لحظه امانش مدهيد . » در ساعت به قتل رسيد و سرش را از در شهر آويختند ، شعر :\r\n چنين باشد سزاى آنكه با دولت زند پهلو * چنين باشد سزاى آنكه با نعمت كند كفران \r\nو خزاين و دفاين او تاراج شد . رند و اوباش محتاج در سلطانيه نماند . سلطان بعد از فراغ خاطر از مهمّ دمشق خواجه ، با امرا مشورت كرد كه اين كار سرسرى و بازيچه نيست . هرگاه امير چوپان خبردار شود در مقام انتقام خواهد آمد و بالفعل جمعى كثير از امرا با او در خراسان همراه‌اند . رأى همه بر آن قرار گرفت كه به امراى خراسان اعلام نمايند كه دمشق خواجه به واسطهء حركات ناشايسته به سزاى خود رسيد و لشكر به جهت دفع تيمورتاش به روم تعيين شده ، شما نيز به هر طريق كه دانيد چوپان را به قتل آورده سرش را به درگاه فرستيد . و بر اين مهمّ شخصى آگاه ديده كار را تعيين كرده متوجه خراسان كردند .\r\nو چون دمشق خواجه به قتل رسيد ، شخصى كه از عهدهء امور سلطنت بيرون تواند آمد نبود .\r\nخواجه غياث الدين محمد ولد خواجه رشيد به منصب وزارت سرافراز شد و از اكابر خراسان خواجه علاء الدين نيز به شركت در مهم وزارت دخل يافت و بعد از هشت ماه خواجه علاء الدين منصب استيفا يافته ، به خواجه غياث الدين محمد مستقل شد ، و به خلاف متوقع با جمعى كه با خواجه رشيد الدين و سلسلهء او بىاندامىها كرده بودند ، نيكويى بسيار كرد . « 1 » [ بيت 
  ] :\r\n\r\n\r\n","description":"","footnote":"\r\n( 1 ) . خواجه غياث الدين از مربيان بزرگ اهل فضل و اهل علم بود ؛ قاضى عضد الدين عبد الرحمان ايجى شرح مختصر ابن الحاجب و المواقف و فوائد غياثية ( در علم معانى و بيان ) را به نام او كرده است و مولانا قطب الدين محمد رازى\r\n","page_name":" 4442 ","page_number":214},
  {"content":"\r\n\r\n بدى را بدى سهل باشد جزا * ( دلا تا توانى به نيكى گراى ) « 1 » \r\nچون فرستادهء سلطان به خراسان رسيد و صورت حال معلوم امرا گرديد با يكديگر اتفاق كرده گفتند كه امير چوپان اندك كسى نيست ، و اين مهم ما را از پيش نمىرود ؛ چه ، امروز در ايران و توران كسى كه با امير چوپان مقابل تواند بود نيست . و فرمان سلطان را نزد چوپان آورده گفتند كه « ما به اين امر كه واقع شده راضى نبوده و نيستيم . و اين امر به سعى هركه رو نموده عن قريب به سزاى خود خواهد رسيد . »\r\nامير چوپان از اين خبر مضطرب شده . امرا مناسب وقت سخنان گفتند و او را فى الجمله تسلى كردند . چون مجلس به آخر رسيد ، چوپان با پسر خود ، حسن مشورت كرد . امير حسن گفت كه « اين قصه از شرم و آذرم گذشته . سلطان چون بدخواه شد دوستى با او نتيجه ندارد . از اين امر ايمن بودن مناسب مردم عاقل نيست . اكنون صلاح در آن است كه هر يك از امرا را كه پادشاه‌شناس است از ميان برداريم و لشكر جمع كرده خراسان خود در تصرف ماست ، كرمان و فارس را در ضبط درآورده ياغيگرى را يك رويه كرده از پادشاه الوس جغتاى مدد طلبيم .\r\nاگر سلطان ابو سعيد لشكر به اينجانب آورد يا بفرستد ، جنگ كنيم . و چون ما از اين طرف اظهار خلاف كنيم تيمورتاش و محمود از روم و گرجستان نيز اظهار مخالفت نمايند و كار از دو طرف به سلطان به تنگ آوريم . »\r\nاگرچه اين تدبير در ظاهر در امور ملك مستحسن مىنمود ، اما چون حرام‌نمكى نزد خالق و خلايق ناپسنديده است ، امير چوپان اين سخن را قبول نكرد و گفت كه « من از اين قوم كه همراه‌اند مقدار برگ كاهى انديشه ندارم . ايشان به رضا و رغبت خود به من همراهى خواهند كرد . » « 2 » و همان لحظه صاين وزير را كه تمام اين فتنه‌ها از وى مىدانست طلب نمود . چون چشمش بر وى افتاد گفت « اكنون به مراد خود رسيدى ؟ » و فى الحال به قتلش اشارت كرد . صاين مجال دم زدن [ 416 ب 
  ] نيافته ، به جلّاد گفت كه « من را از ميان دو نيمه كن . » جلاد از سبب اين تمنا پرسيد . وزير اشارت به امير كرد و گفت :\r\n« زيرا كه كسى آن كند . . . « 3 » بر شما اعتماد از جهان نباشد بجز تيغ فرجام او همين\r\n\r\n\r\n","description":"","footnote":"\r\nكتاب المحاكمات و شرح كشّاف و شرح مطامع و شرح شمسية را به نام او ساخته است . مستوفى ، مورخ هم‌عصر وى ، او را « فرشته سيرت » ناميده است . - تاريخ گزيده ، تصحيح دكتر نوايى ، ص 621 .\r\n( 1 ) . ق : ندارد .\r\n( 2 ) . مطلع السعدين ( ص 70 ) : « رايت غرور برافراشته گفت : من از اين قوم انديشه ندارم و وجود ايشان را عدم مىپندارم . »\r\n( 3 ) . هر سه نسخه جاى يك كلمه بياض است .\r\n","page_name":" 4443 ","page_number":215},
  {"content":"\r\n\r\nاست آخر سرانجام او . » ( و اشاره به چوپان كرده اين گفتگو كرد ) « 1 »\r\nامير چوپان بعد از قتل صاين در تهيهء اسباب خلاف و عناد شده هفتاد هزار سوار جمع آورد و به اتفاق امرا عازم عراق شد . در مشهد طوس با امرا عهد و پيمان در ميان آورد كه از وى برنگردند . چون روان شد لشكريانش در هر ولايتى كه بر سر راه بود غارت مىكردند و مىگذشتند و امير چوپان نيز تغافل مىكرد . از آبادانى در راه بجز نام نماند . چون شيخ علاء الدوله سمنانى در سمنان بود ، چوپان به خانقاه شيخ رفته امرا را در حضور شيخ سوگند داد كه از او برنگردند و از شيخ درخواست كه به يمن نفس و قدم شما شايد كه ميان من و سلطان مصالحه شود و مهم به آنجا نرسد كه من را در روى ولىنعمت و ولىنعمت‌زادهء خود شمشير بايد كشيد . و به سلطان پيغام كرد كه « سال‌هاى دراز شد كه به دل راست شما و اجداد شما را كوچ داده‌ام و خدمات پسنديده كرده‌ام . از من امرى كه خلاف ادب باشد سرنزده . اگر دمشق تقصير كرده بود ، به سزاى خود رسيد . اگر پادشاه نسبت به بنده و بنده‌زادگان بر سر رضا آيد و به جريمهء دمشق مؤاخذت ننمايد ، فرمان پادشاه راست . و چنان استماع افتاد كه بعضى از امرا بىرضاى سلطان دمشق را به قتل آورده‌اند . اگر اين سخن راست باشد ، پادشاه بنده را سرافراز كرده آن جماعت را نزد من فرستد تا تحقيق اين معامله كرده به درگاه عرضه دارم و به حكم يرليغ هر يك به قدر گناه خود به سزا رسند . »\r\nو شيخ بنابر التماس امير چوپان به قزوين - كه در آن وقت سلطان در آنجا بود - رفت . و سلطان او را احترام نموده پيش پاى او « 2 » برخاست و او را در پهلوى خود نشانيد و سخنان قرارداد را بالتمام معروض داشت . سلطان در حضور امرا در جواب گفت كه « بىادبى و حق‌ناشناسى چوپان و دمشق و چوپانيان از حد درگذشته بود و من مدتى مديد بود كه تحمّل مىكردم كه شايد حد خود شناخته از آن بازآيند و حق نعمت من و پدران من رعايت نمايند .\r\nچون بر صبر اثرى مترتب نشد ، بلكه روزبروز آثار خلاف و عناد ايشان ظاهر بود و تمامت اموال ممالك محروسه به مدعاى دل ايشان صرف مىشد و تمام امرا و اركان دولت من را قصد مىكردند ، در مقام تنبيه درآمده ، دمشق را به سزاى خود رسانيدم . اكنون ميان من و چوپان طريق مصالحت و شيوهء دوستى ناپيداست . اگر چوپان در اين سخنان راستگو و خيرانديش است ، مىبايد كه خود جريده متوجه حضور شود كه به گوشه‌اى كه به جهت او تعيين شود رفته به عبادت مشغول شود ، و الا حاكم عدل ميان من و او شمشير است . »\r\n\r\n\r\n","description":"","footnote":"\r\n( 1 ) . ق : ندارد .\r\n( 2 ) . ق : از بر پاى او .\r\n","page_name":" 4444 ","page_number":216},
  {"content":"\r\n\r\nهرچند شيخ به هر زبان كه مىدانست از عربى و تركى و فارسى نصايح و مواعظ گفت ، « 1 » به جايى نرسيد . آخر امرا به يكباره اتفاق نموده گفتند : « اى شيخ ! امير چوپان به اين در خانه اگر آيد ديگر ما را حيات ممكن نيست . من بعد ميان ما و او بجز شمشير نيست . » ناچار شيخ نوميد بازگشته آنچه ديده و شنيده بود به چوپان گفت و امير چوپان را از مخالفت و حرام‌نمكى منع بسيار كرد . اين سخنش هم سودى نكرد . امير چوپان به سوى سلطان روان شد .\r\nچون ميان هر دو لشكر يك روزه راه بيش نماند ، مردم سلطان دل از دست داده به غايت ترسان بودند . سلطان مىگفت كه « اگر اين دولت خداى تعالى به من داده است ، ديگرى باز نتواند ستد . و اگر تقدير غير آن باشد ، به لشكر دفع نتوان كرد . » امرا كه همراه چوپان بودند ، چون دانستند كه فردا هردو لشكر به‌هم خواهند رسيد ، حقوق نعمت خود را ياد آورده ، نيم شب از لشكر چوپان جدا شده با سى هزار كس به سلطان پيوستند . سلطان از ايشان به غايت منتدار شد و همه را نوازش بسيار كرد . امير چوپان از بقيهء امرا بدگمان شده انديشه نمود . از سخنان حسن ياد كرد ، ليكن اختيار از دست رفته بود . با خواتين و خواص از راه بيابان روى به گريز آورد . از امرا ، امير اكرنج ، امير محمود و ايسن قتلغ همراه بودند . باقى سپاه به لشكرگاه سلطان رفتند . در گمان كسى نبود كه لشكرى چنان ، بىجنگ ، به اين طريق به يك روز متفرق و پريشان شود .\r\nبعد از سه روز چوپان ، حسن و ساتى بيگ را با پسرى « 2 » كه از ساتى بيگ داشت به طرف سلطان روان كرد و گفت : « شما را به او نسبت قرابت است . به گناه ما نخواهد گرفت . » و خود با هفده نفر با جواهر و مرصع‌آلات از راه طبس و بيابانك بيرون رفت . و سلطان امير طغاى را با دو هزار سوار در قفاى چوپان فرستاد . او تا ساوه آمد . چون دانست كه او از راه بيابان رفته [ 417 الف 
  ] و رسيدن به او ممكن نيست ، برگشت .\r\nامير اكرنج و امير محمود بعد از چند روز پيش سلطان آمدند . از امارت معزول شدند و چندگاه به ناكامى گذرانيده آخر الأمر به منصب خود سرافراز شدند . امير چوپان نخست اراده نمود كه به تركستان نزد قاآن رود . بدين عزيمت تا كنار آب مرغاب رفته . امير حسن به جانب خوارزم رفت . چوپان در كنار آب مرغاب از رفتن تركستان نزد قاآن با خود گفت كه « از دو حال بيرون نيست . اگر كمك بدهد و قوت انتقام به هم رسد بدنامى كفران نعمت برجاست . اگر التفات نكند در غربت به ناكامى بايد گذرانيد . » چون به ملك غياث الدين نيكى بسيار كرده\r\n\r\n\r\n","description":"","footnote":"\r\n( 1 ) . مطلع السعدين ( ص 73 ) : « شيخ مكرّر مىفرمود و در باب صلح به زبان فصيح كلمات موشح به آيات و اخبار و آثار و الوكها و ايلغوهاى مغولى و تركى كه در آن فن نيز آيتى بود ، مبالغه مىنمود . . . »\r\n( 2 ) . اين پسر نامش سورقان‌شيره بود .\r\n","page_name":" 4445 ","page_number":217},
  {"content":"\r\n\r\nبود متوجه هرات شد . نيكبى دولندى « 1 » فرياد برآورد كه « حكام هرات در بىوفايى از آن مشهورترند كه هيچ عاقل بر ايشان اعتماد نمايد . از قضيهء امير نوروز و حكايت دانشمند بهادر روزگار بسيار كشيده . به مصر و چين و روم رفتن از هرات مناسب‌تر مىنمايد . »\r\nچون شومى كفران نعمت ديدهء بصيرت چوپان را پوشيده بود به قول ناصح مهربان عمل ناكرده متوجه هرات شد . ملك كه دل و زبانش يكى نبود ، به حسب ظاهر اظهار خوشحالى بسيار كرد ، اما باطنا به غايت پريشان احوال شد . بعد از آمدن چوپان به اندك زمان ، يرليغ سلطان به ملك غياث الدين رسيد كه هرگاه ملك چوپان را به قتل آورد ، كردو جين خاتون « 2 » او را مسلم است و املاك اتابك فارس نيز به او مرحمت خواهد شد .\r\nملك متردد شد كه اگر چوپان را به قتل آورد ، بدنام شود ، و اگر اهمال نمايد تاب مقاومت لشكر سلطان نياورد . عاقبت دل بر بىوفايى نهاد و بر شيوهء جد و آباى خود عمل نمود . يرليغ سلطان را نزد چوپان فرستاد . چوپان بعد از اضطراب بسيار ، گفت كه « به اميد عهد و ميثاق پناه آورده‌ام و نيكويى بسيار نيز به ملك كرده‌ام . با اين همه مثل من شهبازى ، ديگر به دام عنكبوت نخواهد افتاد و آسان‌آسان من را از دست ندهد . هر مدعا كه دارد از سلطان بوسيلهء من بسازد . بعد از آن اختيار او دارد . شايد كه در اين ميان از پردهء غيب لطيفه‌اى روى نمايد كه هم ملك بدنام نشود و هم من خلاص شوم . »\r\nاما ملك دل در گرو دختر و املاك اتابك فارس نه به نوعى بسته بود كه حقوق سابق و ملاحظهء بدنامى لاحق او را از آن عمل شنيع بازدارد . جلاد را فرستاد كه كار او و پسرش جلاو خان « 3 » را بسازد . چوپان التماس ملاقات كرد . آن بىشرم خاك در ديدهء مروت پاشيد و با وجود عهد و پيمان و آن همه حقوق اين سخن را هم قبول نكرد . چوپان چون به يكباره نوميد شد ، جلاو خان را در آغوش كشيد و بسيار بگريست ،\r\n دلير زبردست بگريست زار * سرشك اين چنين روز آيد به كار \r\nو به جلاد گفت كه « با ملك بگو كه چون بر قتل من يقين اقدام مىنمايى ، سر من را از بدن جدا مكن . اگر به جهت نشانى خواهند ، يك انگشت كه ناخن زيادى دارد كافى است . همان را به درگاه بفرست . و جلاو خان را چون خواست ، زنده نزد سلطان روان كن و بدن من را به عمارتى كه در مدينه ساخته‌ام روان ساز . « 4 » » پس دو ركعت نماز گزارده تسليم شد تا او را به خپه\r\n\r\n\r\n","description":"","footnote":"\r\n( 1 ) . ذيل جامع التواريخ : ليكن دولندى ؛ مطلع السعدين : بيكى دولندى .\r\n( 2 ) . ق ، م : خانوادهء كردوجين .\r\n( 3 ) . ق ، ش : جلار خان .\r\n( 4 ) . اعزام جسد امير چوپان به مدينه با ميانجيگرى دخترش بغداد خاتون كه به تازگى در نكاح سلطان ابو سعيد درآمده\r\n","page_name":" 4446 ","page_number":218},
  {"content":"\r\n\r\nهلاك كردند و انگشتش را به نشانى فرستادند « 1 » و همراهانش را هر يك به نوعى كشتند . و نيكبى دولندى را كه با ملك غياث الدين بر سر نيشابور خصومت داشت و در مجلس گفته بود كه « ملك به جهت آهنگرى خوب است » به حكم ملك دم آهنگرى بر اسفلش نهادند و چندان دميدند كه دم دركشيد . و به واسطهء بىوفايى [ ى 
  ] كه چوپان با ولى نعمت خود كرده بود ، منتقم حقيقى او را به دست از وى بىوفاترى هلاك ساخت ( [ مصرع 
  ] : چنين است آيين چرخ سپنج ) « 2 »\r\nعجب‌تر آنكه امير چوپان ، امير نوروز را نكوهش مىكرد كه با وجود آن همه مردانگى ، آن دشت و صحراى فراخ را گذاشته عنان اختيار در چهار ديوار حصار به دست ديگران داد ، و به حسب اتفاق خودش با آنكه مكررا تجربه حاصل نموده بود به همان عمل شنيع اقدام نمود و ندانست كه ، شعر :\r\n چو تيره شود مرد را روزگار * همه آن كند ، كش نيايد به كار \r\nو در همين سال ملك ناصر ، حاكم مصر و شام يكى از امراى خود را كه اسلم نام داشت محبوس ساخت . و سببش آنكه روزى اسلم در خانهء خود لشكر خود را به جهت آنكه ملاحظهء سامان و سرانجام ايشان نمايد ، حكم كرد كه مجموع يراق پوشيده به نظر او درآيند . چون ايشان را آراسته به نظر درآورد هر كدام كه اسب و يراق خوب نداشتند ، به انعام اسب و يراق خوشحال كرد . جاسوسى اين خبر را به ملك ناصر رسانيد . وى انديشه‌مند شد و از اسلم حقيقت اين امر را پرسيد . اسلم آنچه مطابق واقع بود به عرض رسانيد ، اما سودى نكرد . به حبس او فرمان شد .\r\nو در اين سال پادشاه هندوستان ، سلطان محمد از دار الملك دهلى [ 417 ب 
  ] متوجه ديوگير شد . در هرمنزلى سرايى ساخته هردو طرف راه را درخت نشانيد كه آينده و رونده به فراغت آمد و شد نمايند . و قلعهء ديوگير « 3 » را دولت‌آباد نام نهاده تختگاه ساخت .\r\n\r\n\r\n","description":"","footnote":"\r\nبود ، عملى شد . اما بنا به روايت ابن بطوطه جنازه نه در مقبره‌اى كه در جوار مسجد پيامبر ( ص ) جهت خود برآورده بود ، بلكه در قبرستان معروف بقيع دفن شد - سفرنامه ، ترجمهء محمد على موحّد ، ج 1 ، ص 248 . ابن خلدون مجوز دفن او در مقبره‌اش را مشروط به رضايت سلطان مصر مىداند كه متأسفانه اين اجازه را نداده بود . - تاريخ ، ترجمهء آيتى ، ج 4 ، ص 791 .\r\n( 1 ) . جامع التواريخ رشيدى ( ص 133 ) : « انگشت امير چوپان در قراباغ اران پيش سلطان ابو سعيد آوردند . فرمود تا در بازار بياويختند . »\r\n( 2 ) . از اضافات « ق » است .\r\n( 3 ) . ش : ديوكو .\r\n","page_name":" 4447 ","page_number":219},
  {"content":"\r\n . \r\n","description":"","footnote":"","page_name":" 4448 ","page_number":220},
  {"content":"\r\n\r\n\r\nذكر وقايع سنهء ثمان و عشرين و سبعمائه از هجرت [ موافق سال هفتصد و هيجدهم از رحلت خير البشر « 1 » 
  ]\r\nچون خاطر سلطان ابو سعيد از چوپان و چوپانيان جمع شد ، حكومت خراسان را به نارى طغاى « 2 » داد . نارين طغاى پسر كوچ « 3 » بوقا [ پسر 
  ] كتبغا نويان است . به وقتى كه سلطان ابو سعيد از قبل پدر به حكومت خراسان مشغول بود با سلطان به واسطهء آنكه در سال به يكديگر نزديك بود آشنايى پيدا كرده بود . و چون دمشق خواجه آثار مكر و حيله در وى مشاهده كرده بود ، او را از اردو به هر تدبير كه توانست دور نمود و نارين طغاى نزد امير چوپان رفت و عجز و زارى بسيار كرد . امير چوپان چون به غايت ساده‌لوح بود بر وى رحم كرد و دمشق خواجه را از قصد او منع كرد و نارين طغاى در پناه حمايت امير چوپان نزد سلطان تردد مىكرد و هميشه در فكر برانداختن بنياد سلسلهء امير چوپان بود .\r\nو چون آثار تغيير مزاج سلطان بر دمشق خواجه ظاهر شد ، مجال سخن يافته به عرض رسانيد كه اگر حكم شود شر دمشق خواجه را من به آسان‌ترين وجهى دور كنم . و با اين تقريب محرم اسرار شد در قصد دمشق خواجه . تدبيرها كرد ، و اكثر موافق تقدير افتاد . و چون مهمات چوپانيان به طريقى كه گذشت ساخته شد ، نارين طغاى را از اسباب و اموال ايشان توانگر شد و خود را فراموش كرد و به غير سلوك دمشق خواجه پيش گرفته ، بر حركاتى كه موافق مزاج پادشاه نبود اقدام مىنمود و به اندك روزى به آنجا رسيد كه پادشاه مشتاق آن شد كه او را به\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الاكبر .\r\n( 2 ) . در نسخ به صورت‌هاى : بارى طغاى ، نارى طغا ، تارى طغا و يارى طغاى آمده است صورت صحيح آن ضبط شد .\r\n( 3 ) . م : كوچك .\r\n","page_name":" 4449 ","page_number":221},
  {"content":"\r\n\r\nهر بهانه كه باشد از درگاه دور گرداند . پس او را به حكومت خراسان نامزد كرد . با آنكه حكومت خراسان منصب شاهزادگان بود ، نارين طغاى را آن منصب موافق مزاج نبود .\r\nالقصه خواهىنخواهى عازم خراسان شد و سلطان از طرف او نيز خاطر جمع كرده بر سر عشق و عاشقى قديم رفت . شعر :\r\n هنوزم دل ز هجران ناشكيب است * هنوز آن مهر چندين ساله برجاست \r\nو برافتادن چوپانيان را مقدمهء اسباب وصال كه فى الواقع چنان بود خيال كرد . شعر :\r\n عشق است كه شير نر زبون اندازد * از هرچه گمان برى فزون اندازد \r\n( شعر :\r\n گه دوستى كند ، گه جان افزايد * گه دشمنى ، گه بوى خون اندازد ) « 1 » \r\nو قاضى مباركشاه را طلب نموده گفت : « به هر نوع و طريقه كه دانى و به هر صورت كه توانى ، نوعى كن كه امير شيخ حسن از سر اين خاتون درگذرد »\r\nقاضى كه دلش گنج علاج كار مشكل ، و زبان او سكر آينهء دل بود ، نزد امير شيخ حسن رفت و مواعظ و نصايح بسيار كه سال‌هاى دراز به جهت روزى چنين آماده و مهيا كرده بود ، بر امير شيخ حسن خواند تا بغداد خاتون را طلاق نگرفت ، از خانهء او بيرون نيامد . مژدهء نعمت ديدار بىزحمت اغيار به سلطان رسانيد و خود را توانگر و پادشاه را خوشوقت ساخت . پادشاه به حكم آنكه ، شعر :\r\n وعدهء وصل چون شود نزديك * آتش شوق تيزتر گردد \r\nبه قاضى گفت كه « اكنون كه چون طلاق واقع شد ، توقف در نكاح حرام است . » قاضى از روى عجز و زارى به عرض رسانيد كه « به واسطهء گفت و شنيد مردم آن‌قدر توقف ضرور است كه ايام عدت بگذرد . » و در اين باب چندان مبالغه كرد كه سلطان بر مفارقت چند روزهء ديگر تحمل نمود . چون اين مانع نيز بر طرف شد ، به حكم سلطان اسباب طوى در غايت عظمت ترتيب يافته به آيين دين مبين ، بغداد خاتون را در نكاح آورد و بغداد خاتون قدم بر مسند عزت نهاده به « خواندگار » ملقب شد و باز چوپانيان را اسباب دولت آماده شد . هر كس هرجا\r\n\r\n\r\n","description":"","footnote":"\r\n( 1 ) . از اضافات « ق » است .\r\n","page_name":" 4450 ","page_number":222},
  {"content":"\r\n\r\nبود ملاذ و ملجأ مردم آن ولايت شد . دشمنان ايشان بغاية الغاية سراسيمه شدند . از همه بيشتر ملك غياث الدين وفادار كه اين نيكو خدمتى را دست آويز كرده هم در آن زمستان متوجه اردو بود در راه اين خبر شنيده به غايت اندوهگين شد . اما مراجعت نمىتوانست كرد . از همان جا كسان معتمد به هرات فرستاد كه جلاو خان را كه مثل او جوانى در آن روزگار در تمام الوس چنگيز خانى نبود ، به قتل آوردند و خود پشيمان پشيمان در قراباغ به شرف بساط بوسى مشرف شد ، و اما به واسطهء بغداد خاتون كار او از پيش نرفت و به حسب حكمى كه به او رسيد كه مادام كه تابوت‌هاى چوپان و جلاو خان را نياورد ، ورود در اردو موقوف باشد .\r\nاو فرستاده تابوت‌ها را آوردند . پدر و پسر را با محملى كه به حجاز مىرفت روان ساختند . و سلطان چهل هزار دينار بر خرج محمل افزود ، [ مصرع : 
  ]\r\n « خود كشته حافظ را خود تعزيه مىدارى » \r\nو در عرفات و ساير مناسك حج تابوت‌ها با محمل بود . [ 418 الف 
  ] بعد از آن در روز عيد قربان بر آنها نماز گزارده در قبرستان بقيع نزديك به جناب امام حسن ( ع ) مدفون شد .\r\nامير چوپان ، اميرى بود متصف به جميع صفات كمال . شجاعت و سخاوت با هم جمع داشت . آب روان در مكه به حكم او جارى شد ؛ چه ، از عهد آدم ( ع ) تا آن وقت هيچ‌كس در مكه آب روان نشان نداده بود . مردى و مردانگى و جانسپارى او نسبت به خاندان مغول زياده از آن است كه به شرح و بيان راست آيد . امير چوپان را نه پسر بود . بزرگتر امير حسن « 1 » و آفتاب برآمد ممالك سلطان به وى تعلق داشت و وى را سه پسر بود : تالش و حاجى بيگ و قوچ حسين . « 2 » امير حسن و تالش به خوارزم رفتند و از آنجا پيش پادشاه الوس اوزبك رفتند ؛ و آنجا تربيت يافته كارهاى خوب و بهادرىها آنجا از ايشان ظاهر شد . حسن در جنگى زخم خورده درگذشت . و تالش به اجل طبيعى بمرد . و حاجى بيگ و قوچ حسين را [ پسر عمّش 
  ] شيخ حسن كوچك و سليمان خان به قتل آوردند ، چنان كه گفته شود ان شاء اللّه تعالى .\r\nپسر دويم چوپان ، امير تيمورتاش است كه حاكم بالإستقلال ولايت روم بود . او را در مملكت روم كارهاى بزرگ شد و در وقت كشته شدن پدر و برادر ، در سيواس « 3 » بود . بعد از شنيدن اين خبر ، چندگاه در حصار لارنده « 4 » كه محكم‌ترين قلاع روم بود ، متحصّن شد و آخر پناه به ملك ناصر برد و هزار خادم صاحب حسن با خود داشت . به حسب ظاهر ملك ناصر در تعظيم او نهايت مبالغه به جاى آورد . اما چون تيمورتاش از ملك ناصر در حكومت مصر به\r\n\r\n\r\n","description":"","footnote":"\r\n( 1 ) . هر سه نسخه : امير حسين\r\n( 2 ) . هر سه نسخه : يمرح .\r\n( 3 ) . منابع غربى محلّى كه در آن‌جا خبر كشته شدن پدر شنيد قيساريّه نوشته‌اند . - تاريخ ايران ، كمبريج ، ج 5 ، ص 385 .\r\n( 4 ) . قره‌مان كنونى .\r\n","page_name":" 4451 ","page_number":223},
  {"content":"\r\n\r\nغايت لايق‌تر بود و هميشه به انعام و احسان مردم مصر را از خود اميدوار مىساخت ، ملك انديشه‌مند شده به وقت فرصت او را به قتل آورد و سرش را در شوال همين سال در ييلاق اوجان به اردوى سلطان فرستاد . « 1 »\r\nتيمورتاش را چهار پسر بود : شيخ حسن [ كه به شيخ حسن كوچك معروف گرديد 
  ] و ملك اشرف و ملك اشتر و ملك مصر . و احوال هر يك به جاى خود خواهد آمد إن شاء اللّه تعالى .\r\nپسر سيم چوپان ، دمشق خواجه بود . و او چهار دختر داشت . احوال دلشاد خاتون كه سلطان او را به نكاح خود درآورد ، معلوم است . و سه دختر ديگر را امرا نكاح كردند .\r\nپسر چهارم چوپان ، محمود بود كه حكومت ارمن و گرجستان به او متعلق بود . او را لشكريان سلطان گرفته به قتل آوردند . و محمود را چهار پسر بود . دو پسر را شيخ حسن كوچك زهر داد و دو پسر به تدبير امير شيخ حسن بزرگ به قتل رسيدند . و اين چهار پسر و بغداد خاتون از يك مادر بودند .\r\nو جلاو خان ، پسر پنجم چوپان كه در هرات كشته شد . مادر او دولندى خاتون دختر اولجايتو سلطان بود . و از ساتى بيگ دختر ديگر اولجايتو سلطان سيورغان‌نام پسرى داشت كه ذكر او آيد . ديگر سيوكشاه و ياغىباستى و نوروز . از يك مادر بودند و شرح آن [ ها 
  ] مذكور خواهد شد ، إن شاء اللّه تعالى .\r\nو در اين سال ملك ناصر ، حاكم مصر و شام دختر خود را به امير قوصون ناصرى و ديگرى را به امير طغاى داد . و در طوى قوصون حكم شد كه هر يك از امرا شمعى در دست گرفته . و اين معنى به امرا به غايت گران آمد . بنابراين در طوى امير طغاى ، امرا را از شمع برداشتن معاف داشتند . و امير طغاى از اين معنى دلگير شده و ملك ناصر به عوض اين ، چهار هزار مثقال طلا به امير طغاى انعام كرد و او را تسلى داد .\r\nو احوال سلطان محمد ، پادشاه هندوستان چون سال‌به‌سال از تواريخى كه به وقت مسودّهء اين اوراق در نظر بود ، معلوم نمىشود . با اينكه ضياء برنى « 2 » معاصر سلطان محمد است ، به\r\n\r\n\r\n","description":"","footnote":"\r\n( 1 ) . تأكيد ملك ناصر به داشتن روابط حسنه با ايلخان از اهم علل قتل تيمورتاش است . اگر تيمورتاش زنده مىماند ، چه بسا پس از فروپاشى دودمان ايلخانيان پس از مرگ سلطان ابو سعيد ، دولت جانشينى در آناتولى تأسيس مىكرد ، و بدين ترتيب ظهور امپراتورى عثمانى را مقيّد و يا شايد مانع مىگشت . جى . آ . بويل از قول رنه گروسه مىنويسد : « مرگ وى كه هفت سال پيش از درگذشت ابو سعيد اتفاق افتاد ، سبب گرديد كه آناتولى بىصاحب بماند ، و دست امراى محلى ، يعنى قرامان‌ها در جنوب شرقى و عثمانىها در شمال غربى باز شود . بدين ترتيب ظهور امپراتورى عثمانى پى آمد غير مستقيم وقايعى بود كه در سال‌هاى بحرانى 36 - 727 ه / 35 - 1327 م ، در دربار ايلخانيان اتفاق افتاده بود . » - تاريخ ايران كمبريج ، ترجمه انوشه ، ج 5 ، 386 .\r\n( 2 ) . ضياء برنى : مورّخ و اديب فارسى زبان هند ، همعصر امير خسرو دهلى ، مؤلّف اخبار برمكيان ، تاريخ فيروز شاهى ، فتوحات فيروز شاهى ، وى در برن متولّد شد و در سال 758 ه درگذشت و در غياثپور مدفون شد .\r\n","page_name":" 4452 ","page_number":224},
  {"content":"\r\n\r\nوقت نوشتن احوال او ترتيب منظور نداشته ، بالضروره تمامت احوال او را در سال فوت او يك جا نوشته خواهد شد ، ان شاء اللّه تعالى .\r\nو در اين سال راجه‌رنجن ، حاكم كشمير وفات يافت . او كشميرى نبود . از تبت به جهت حادثه‌اى كه آنجا واقع شده بود آمده كشمير را گرفت و با مردم آن ديار به مهربانى سلوك مىنمود و در مقام رفاهيت رعيت شد ، و خود تشخيص قضايا مىكرد . ريب و ريا نداشت .\r\nعدلش به مرتبه‌اى بود كه روزى وزير او در راهى نشسته بود و از زنى شيرفروش به تعدى شير كشيد و بخورد . آن زن به دادخواهى نزد راجه رفت . راجه حقيقت حال را از وزير پرسيد . او از خوردن شير انكار نمود . زن در تكذيب وزير مبالغه كرد . راجه از اعراض به آن زن گفت كه « اگر شكم وزير را پاره سازند و شير ظاهر نشود تو را چه بايد كرد ؟ » او گفت : « آن زمان فرمايد تا من را و پسر من را در عوض او بكشند . » پس راجه فرمود تا شكم وزير را شكافتند . شيرى كه تازه خورده بود ظاهر شد .\r\nچون سلطنت راجه‌رنجن امتداد يافت ، مدار مهمات خود بر دو كس كه از امراى تبت بودند و يكى تك و ديگرى ديال نام داشت ، گذاشت . تك را بعد از چندگاه از وزارت معزول نمود . او استعدادى به هم رسانيده ، ديال را كشت . وادن‌ديو نام خويشى را از خويشان راجه سپه ديو كه در زمان راجه‌سپه ديو زر بسيار گرفته براى پيشكش دلجو برده ، دلجو را ناديده ، آن زر را متصرف شد و جمعيت بسيار به هم رسانيد [ 418 ب 
  ] در قندهار مانده بود ، به كشمير طلبيد .\r\nو پيش از آنكه وادن‌ديو از قندهار برسد ، تك با راجه‌رنجن جنگ كرد و فتح نموده بالاى قصر راجه با اندك كس برآمد و راجه جمعيت بسيار نموده تك را در جنگ كشت .\r\nو در آن جنگ سنگى بر راجه رسيد و زخمى كارى خورد . روزگارى به همان درد مىگذرانيد . و شمس الدين طاهرال را - كه ذكرش گذشت [ ؟ 
  ] - رعايت نموده وزارت داد و چندرنام پسر خود را كه از كرتاديوى متولد شده بود در كنار شمس الدين نهاده رنجن‌پورنام شهر را آبادان ساخت . و چون هواى سرد آمد ، راجه از درد سر بيقرار شد و درگذشت . وفات او در شهور سنه هفتصد و بيست و سه [ هجرى 
  ] بود و مدت حكومتش ده سال و چند ماه .\r\n\r\n","description":"","footnote":"","page_name":" 4453 ","page_number":225},
  {"content":"\r\n . \r\n","description":"","footnote":"","page_name":" 4454 ","page_number":226},
  {"content":"\r\n\r\n\r\nذكر وقايع سنهء تسع و عشرين و سبعمائه از هجرت [ موافق سال هفتصد و نوزدهم از رحلت خير البشر « 1 » 
  ]\r\nچون سلطان ابو سعيد ، نارين‌طغاى را به حكومت خراسان فرستاد ، وى را غرور بر آن داشت كه تمام خراسان را بر تحت فرمان آورد . ملك غياث الدين كه در هرات بود و به واسطهء قتل امير چوپان منت تمام بر سلطان داشت ، آسان‌آسان دل به فرمان نارين طغاى درنمىآورد . به وقتى كه ملك به اردو مىرفت ، نارين‌طغاى در مازندران بود . ملاقات شد . چون متوجه اردو بود ، نارين‌طغاى مزاحمتى نتوانست كرد و ملك نيز دام وعد و وعيد گسترده به هر افسون كه مىدانست خود را از دست او خلاص كرده به اردو رفت و به تجديد احكام حاصل كرد كه نارين طغاى در طومار هرات و آنچه در سابق به ملك تعلق داشت ، مطلقا دخل نكند .\r\nنارين‌طغاى از شنيدن اين خبر كمر دشمنى هرويان بر ميان بست و كس به طلب ملك شمس الدين ولد ملك غياث الدين فرستاد كه در ميان ملوك غور به حسب صورت و سيرت مثل او پيدا نشده بود . و ملك شمس الدين ، نارين‌طغاى را آن‌چنانكه مىبايست و بود مىدانست . اصلا در سخن او ملتفت نشد . نارين طغاى لشكرى گران به هرات فرستاد .\r\nملك‌زاده كه جوان بهادر مبارزى بود ، جنگ كرده مخالف را شكست داد . نارين‌طغاى خود به هرات رفت . ملك‌زاده متحصن شد . نارين‌طغاى را كارى از پيش نرفت و آن‌قدر كه توانست خرابى به نواحى هرات رسانيده بازگشت و در راه اسباب ملك را كه از اردو مىآوردند غارت كرد .\r\n\r\n\r\n","description":"","footnote":"\r\n( 1 ) . ق : خير البشر عليه و آله التحية من الملك الأكبر .\r\n","page_name":" 4455 ","page_number":227},
  {"content":"\r\n\r\nملك غياث الدين در اردو از شنيدن اين اخبار سراسيمه شد . به خواجه غياث الدين محمد رشيدى پناه برد و به سعى آن وزير نيكو نهاد رخصت يافته متوجه خراسان شد . نارين طغاى لشكرها بر سر راه‌ها فرستاده بود كه به هر طريق كه باشد ملك را به دست آورند . ملك از بيابان طبس خويش را به هرات رسانيد . مردم نارين‌طغاى وقتى خبردار شدند كه ملك به فراغت خود در هرات مشغول بود . پيوسته خبر بىادبى و خود رايى نارين‌طغاى به سلطان مىرسيد و بغداد خاتون نيز به واسطهء دشمنى قديم ، به وقت فرصت سخنان مؤثر به عرض سلطان مىرسانيد تا كار به جايى رسيد كه بر عالميان ظاهر شد كه خاطر سلطان از نارين‌طغاى مكدر است .\r\nاين اخبار به نارين‌طغاى رسيد . چون مىدانست كه دشمنان قوى دارد تا او غايب است دست از وى باز نمىدارند . متوجه اردو شد . هرچند حكم آمد كه نارين‌طغاى در همانجا باشد ، التفات نكرد . در راه با تاشتيمور « 1 » كه به حكم يرليغ عازم خراسان بود دوچار شد . آن دو جوهر گرانمايه راز دل خود به يكديگر گفتند و اتفاق بر قتل بغداد خاتون و خواجه غياث الدين و خواجه غياث الدين - كه وزير بود - كردند . به اين نيت كس نزد على پادشاه كه خالوى سلطان بود فرستادند و او را با جمعى ديگر با خود متفق كردند . تاشتيمور به بهانهء جمع لشكر در قزوين توقف كرد و نارين‌طغاى به سلطانيه رفت و اما رخصت ملازمت نيافت . « 2 » اضطراب او بيشتر از پيشتر شده در مقام آن شد كه امراى ديگر را با خود موافق سازد . اتفاق خود با تاشتيمور و على پادشاه با امير نورين بازگفت . نورين از وى قبول اين سخن كرده ، در حال صورت واقعه را با خواجه غياث الدين گفت و به واسطهء آناقان به عرض سلطان هم رسيد .\r\nپادشاه ملول و متفكر شد . اما وزير از غايت ساده‌لوحى به آن سخنان التفات نكرد .\r\nنارين‌طغاى جمعى را سلاح پوشانيده در مدرسه [ اى 
  ] كه بر سر راه خواجه بود پنهان كرد و خود به ديدن وزير آمد و خواست كه با سلاح و نوكر درون آيد ، اما برادر وزير بر سر راه آمده گفت كه حكم يرليغ است كه هيچ آفريده با سلاح نزد وزير نرود و سلاح و نوكر را از نارين طغاى جدا كرد و او را تنها به درون برد . چون نارين طغاى از فكر خود بازماند ، اظهار عجز و زارى كرد . وزير صافى ضمير قبول كرد كه سلطان را [ 419 الف 
  ] نسبت به او بر سر عنايت آورد . او را بيرون فرستاد و گفت كه « من نيز به درگاه مىآيم . »\r\nو نارين‌طغاى انتظار خواجه را در مدرسه مىكشيد . غافل از آنكه خانهء خواجه دو در دارد .\r\n\r\n\r\n","description":"","footnote":"\r\n( 1 ) . م ، ش : باشتيمور .\r\n( 2 ) . حبيب السّير ( ج 3 ، ص 217 ) : « سلطان به واسطهء ظلم و بيدادى كه از وى معلوم نموده بود او را به بارگاه راه نداد و بغداد خاتون كه قتل پدر و برادران به تشآمت و خباثتش مىدانست ، با وى كم‌التفاتى آغاز نهاد . »\r\n","page_name":" 4456 ","page_number":228},
  {"content":"\r\n\r\nخواجه از راه ديگر به دولتخانه درآمد و به عرض پادشاه رسانيد كه « نارين‌طغاى بندهء قديم است و اميدوارى پايبوس دارد . » پادشاه از نيك نفسى وزير تعجب كرد و گفت كه « مىدانى كه او در حق تو چه انديشه دارد . » خواجه عرضه داشت نمود كه « من بندهء پادشاهم . اگر كسى فكر خطايى دارد هم به او خواهد گشت . « 1 » »\r\nپادشاه حكم گرفتن نارين طغاى كرد . اين خبر به او رسيد . با چند نوكر گريخت . سلطان ، آغا لؤلؤ را از عقب او فرستاد . نارين طغاى در يك شبانه‌روز به حدود رى رفت . خواجه لؤلؤ او را نيافته بازگشت . نارى طغاى گرسنه و خسته و چهار پاى از كار رفته ، در دره‌اى پنهان شد و نوكرى را به جهت آوردن طعام فرستاد . در خانهء جمعى مغول كه بر سر راه يورت داشتند آمد .\r\nآن جماعت چون او را مضطرب ديدند ، به فراست يافتند كه بىعلتى نيست . از وى به زخم چوب اقرار كشيدند و چون بلاى ناگهانى بر سر نارين طغاى ريخته او را دستگير كردند .\r\nبه حسب اتفاق ايلچى درگاه همان روز رسيد و يرليغ سلطانى را رسانيد كه هرجا كه نارين طغاى را بيابند ، بسته به درگاه فرستند . سردار آن جماعت كه آيتماس « 2 » نام داشت ، به سه روز او را به سلطانيه آورد .\r\nدر روز فرار نارين طغاى ، كس به گرفتن تاشتيمور فرستادند . او را نيز گرفته آوردند . هر دو را در روز عيد رمضان همين سال در سلطانيه به قتل آوردند . سر ايشان را به حكم بغداد خاتون به جاى سر دمشق خواجه از كنگرهء قلعهء سلطانيه بياويختند « 3 » . شعر :\r\n بدانديش هم در سر شر شود * چو كژدم كه با خانه كمتر شود « 4 » \r\nو جمعى كثير كه با ايشان متفق بودند مثل امير على پادشاه و مصر خواجه و نيك‌روز پسر امير نورين اگرچه به قتل نرسيدند ، اما از نظر سلطان افتادند .\r\nو در اين سال ملك ناصر حكم كرد كه در تمام قلمرو او از غلام ترك كسى به غير سپاهى نخرد و هيچ صنعتى به غير سپاهيگرى به ايشان نياموزند ؛ و هركس كه غلامى ترك داشته باشد به سپاهيان بفروشد ، و اگر بعد از اين نزد غيرى از سپاهى غلام سياه ديده خواهد شد ، صاحبش را ملامت نكند ، مگر نفس خود را .\r\n\r\n\r\n","description":"","footnote":"\r\n( 1 ) . م : به خودش بازگرديد .\r\n( 2 ) . ق : انتماس ؛ ش : ايماس ؛ روضة الصفا : ايتماس ؛ مطلع السعدين : حاجى آيتماس .\r\n( 3 ) . با اعدام نارين طغاى و همدستش تاشتيمور ( شوّال 729 ه ) آخرين خطر جدّيى كه قدرت ابو سعيد را تهديد مىكرد ، خاتمه يافت .\r\n( 4 ) . م ، ش : اين مصرع را ندارد .\r\n","page_name":" 4457 ","page_number":229},
  {"content":"\r\n . \r\n","description":"","footnote":"","page_name":" 4458 ","page_number":230},
  {"content":"\r\n\r\n\r\nوقايع سنهء ثلثين و سبعمائه هجرى [ موافق سال هفتصد و بيستم از رحلت خير البشر 
  ]\r\nدر اين سال خاطر سلطان ابو سعيد بهادر خان متوجه انتظام ولايت و احوال خراسان شد كه به واسطهء بيداد نارين طغاى روى به ويرانى آورده بود . امارت آنجا را به امير شيخ على داد و خواجه علاء الدين محمد مستوفى كه به اتفاق نارين طغاى متهم شده بود به سعى وزير صايب تدبير نيكو نهاد از آن ورطه خلاص شده به وزارت خراسان رفت و ( بار ديگر به سعى امير و وزير خراسان روى به معمورى نهاد . ) « 1 »\r\nدر اين سال ملك ناصر ، حاكم مصر در بيست و پنجم ربيع الآخر در شكار رفت . در شكارگاه از اسب افتاد و دستش بشكست و قريب به دو ساعت مدهوش بود . اضطراب بسيار به امراى مصر راه يافته ، بر سر سلطان جمع شدند . بعد از آنكه به هوش آمد او را سوار كرده به قلعهء قاهره رسانيدند . يكى از طبيبان قبول علاج به شرط آنكه در آن امر شريكى ديگر نداشته باشد شده و از عهدهء سخن خود بيرون آمد . بعد از سى و هفت روز ملك ناصر صحّت كامل يافت و قاهره را آيين بستند ، و به آن خوبى آيين در قاهره ديگر نشان نمىدهند ؛ چه ، تمام امراى مصر با غلامان و رعايا ، مجموع از وى راضى و شاكر بودند . بدانچه دست قدرت ايشان مىرسيد در آذين « 2 » شهر سعى مىكردند ، و ده هزار مثقال زر به طبيب انعام كرد و هر يك از امرا به قدر مرتبهء خود طبيب را رعايت كردند ، چنانچه مدّت العمر روى احتياج نديد .\r\n\r\n\r\n","description":"","footnote":"\r\n( 1 ) . از اضافات « ق » است .\r\n( 2 ) . ق : آئين .\r\n","page_name":" 4459 ","page_number":231},
  {"content":"\r\n . \r\n","description":"","footnote":"","page_name":" 4460 ","page_number":232},
  {"content":"\r\n\r\n\r\nسوانح سنهء احدى و ثلثين و سبعمائه هجرى [ موافق سال هفتصد و بيست و يكم از رحلت خير البشر « 1 » 
  ]\r\nسلطان ابو سعيد بهادر خان به جهت بهتانى كه بر بغداد خاتون به محبت شوهر سابق كرده بودند ، خاطر بر خاتون مذكور گران كرده او را از نظر انداخت و در مقام قتل امير شيخ حسن شد . آخر به شفاعت مادر امير مذكور كه عمّهء سلطان بود از خون او درگذشت و در قلعهء كماخ « 2 » او را دربند كرد . بعد از تحقيق چون بىگناهى بغداد خاتون ظاهر شد ، ديگرباره قدم بر مسند عزت نهاده صاحب اختيار ملك و مال شد . و آن جماعت كه اين تهمت كرده بودند ، حسب الحكم به قتل رسيدند . و امير غياث الدين محمد وزير با خاتون متفق شدند و مدتى حكومت ايران بر اين هر دو بود و تمامت اركان دولت بىاختيار بودند .\r\nو در [ 419 ب 
  ] همين سال امير دولتشاه به امارت روم رفت ، و در راه مريض شده و به روم رسيده درگذشت .\r\nو ملك ناصر در اين سال به شكار رفته در آنجا خبر فوت ارغون ، حاكم حلب شنيد و حكومت حلب را بعد از مراجعت از حلب به امير طينغاصانچى « 3 » داد .\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . ق : كماج ؛ م ، ش : كماح . قلعه‌اى واقع در كران غربى رود فرات . امروز به صورت « كماح » تلفظ مىشود .\r\n( 3 ) . ش : طيغاصانجى .\r\n","page_name":" 4461 ","page_number":233},
  {"content":"\r\n . \r\n","description":"","footnote":"","page_name":" 4462 ","page_number":234},
  {"content":"\r\n\r\n\r\nذكر وقايع سنهء اثنى و ثلثين و سبعمائه از هجرت [ موافق سال هفتصد و بيست و دوم از رحلت خير البشر « 1 » 
  ]\r\nدر اين سال امير شيخ حسن كه در قلعهء كماخ محبوس بود ، خلاصى يافته به حكومت روم نامزد شد و تا زمان وفات سلطان ابو سعيد در آنجا حاكم بود .\r\nو سلطان حكومت فارس را كه تعلق به امير محمود شاه اينجو داشت به مسافر ايناق عنايت كرد . محمود شاه به سعى امير چوپان كه حاكم فارس شده بود ، اسباب سلطنت بسيار جمع داشت ، چنانچه حاصل املاك خالصهء او صد تومان مىشد . و با سلطان نيز گستاخ بود . اين تغيير دشوار آمد . جمعى از امرا مثل امير محمود انس قتلغ و امير سلطانشاه و امير محمود بيگ و امير محمد پيلتن را در دفع مسافر [ ايناق 
  ] كه در نزد سلطان ابو سعيد به غايت مقرب شده بود با خود يك جهت ساخت و به اتفاق به در خانهء مسافر رفتند . مسافر خبر يافته خود را به خانهء سلطان انداخت و آن جماعت بىادب تا در كرياس پادشاه رفته تيرى چند بر ديوار زدند و مسافر را طلب داشتند . كار بر سلطان به غايت تنگ شد . نزديك به آن رسيد كه مسافر را به ايشان دهد . در اين حال امير سيورغان ، پسر امير چوپان و خواجه لؤلؤ با غلبهء تمام به كمك سلطان رسيدند و آن جماعت متفرق شده هر يك به خانهء خود رفتند . سلطان يكىيكى را به دست آورده حكم به كشتن كرد . به سعى خواجه محمد وزير [ همگى 
  ] از كشتن خلاص شدند .\r\nمحمود انس قتلغ را در خراسان ، سلطانشاه و محمد پيلتن در كرمان ، و محمود شاه را در طبرك اصفهان ، و مسعود پسر محمود شاه را در روم دربند كردند . و تا سلطان در حيات بود ،\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n","page_name":" 4463 ","page_number":235},
  {"content":"\r\n\r\nاين جماعت در آن مواضع بودند ، الا محمود شاه كه او را باز به اردو آوردند . و مسعود شاه در روم ، نايب امير شيخ حسن شد .\r\nدر اين ايام قران سلطان خان در الوس جغتاى - چنانچه گذشت - بر سرير خانى نشست و دست تظلم و تعدى گشاده هرچه دلش مىخواست بىتدبير و تأمل به فعل مىآورد ، و در امر سياست چندان افراط مىكرد كه هركس از امراى الوس را كه به قوريلتاى طلب داشتى ، آن بيچاره وصيت و وداع فرزندان كرده به آنجا رفتى . امير قرغن كه از امراى بزرگ آن عهد بود ، با ديگر امراى الوس جغتاى خان اتفاق كرده با قران سلطان ياغى شد . از هر دو طرف در مقام جمع لشكر شدند .\r\nو احوال فرمانده ممالك مصر و شام در اين سال آن است كه در صفر سنهء هفتصد و سى و دو [ هجرى 
  ] ملك ناصر امراى مصر و شام را جمع كرده قرار داد كه پسر خود انوك را ولى عهد خود گرداند . او را لباس پادشاهانه پوشانيده با چتر و اسباب پادشاهى سوار كرد و به دولتخانه درآورد . و هم در مجلس از اين عزيمت پشيمان شد . او را خلعتى كه به امراى ديگر مىداد پوشانيد و در ذىّ امرا سوار كرد و جميع امرا در خدمت او سوار شدند و در كوچه و بازار درم و دينار بيشمار بر او نثار كردند ، و يكى از ولايات معتبر خود را به انوك داد و دختر بكتمر ساقى را در نكاح انوك درآورد به مهر دوازده هزار دينار . و از آن جمله ده هزار دينار در مجلس عقد به خانهء بكتمر فرستاد .\r\nهم در اين سال ملك مؤيّد ، حاكم حمات فوت شد . او را پسرى بيست ساله بود . مادر پسر فوت شوهر را پنهان كرد . خود نزد امير بيكر حاكم شام رفت كه وى نزد ملك ناصر اعتبار تمام داشت . خاطر او را به پيشكش دادن بسيار به دست آورد و التماس كرد كه نوعى كند كه حكومت حمات به دستور ملك مؤيّد بر پسرش مقرر شود . بيكر قبول اين معنى كرده در اين باب عرضه داشت به ملك ناصر نوشت . سلطان بر فوت ملك مؤيد « 1 » تأسّف بسيار نمود . حكم كرد كه افضل پسر مؤيد به مصر آيد . بيكر حسب الفرموده ملك افضل را در مصر روان كرد .\r\nچون افضل به ملازمت ملك ناصر آمد . ملك ناصر منصب پدرش را به وى ارزانى داشت و او را در كمال عزت به ولايتش بازفرستاد .\r\nو ملك بيكر ، حاكم شام ، به جهت عروسى دختر بكتمر ساقى و انوك ، ولد ملك ناصر ، از شام به مصر آمد . اكثر امراى معتبر از سرحدها جمع شدند و طوى در كمال عظمت ترتيب يافت . زياده بر بيست هزار جاندار از جهت طعام در اين روز كشته شد و هيجده هزار قنطار « 2 »\r\n\r\n\r\n","description":"","footnote":"\r\n( 1 ) . متن : ملك ناصر .\r\n( 2 ) . قنطار : قنطار در شام صد رطل است . - اقرب الموارد .\r\n","page_name":" 4464 ","page_number":236},
  {"content":"\r\n\r\nشكر صرف شربت گرديد . و قيمت آنچه دختر بكتمر به خانهء شوهر آورده بود از هزارهزار دينار زياده بود .\r\nبعد از فراغ از مهم طوى ، ملك ناصر سيم مرتبه عزيمت حج كرد . چون چند منزل از مصر بيرون آمد ، خبر يافت كه بكتمر ساقى با جمعى امرا بر مخالفت او متفق شده‌اند . بدين جهت بهانهء بيمارى كرده مراجعت نمود . جميع امرا صلاح در بازگشتن ديدند ، الا بكتمر كه اشاره به اتمام سفر مىكرد . خوف ملك ناصر زياده شده در مقام [ 420 الف 
  ] محافظت نفس خود و دفع بكتمر درآمد . بالضروره به طرف مكه كوچ كرد . اما به جهت احتياط شبى سه چهار مرتبه محل خواب خود را تغيير مىداد و يك لحظه از احوال بكتمر و پسرش غافل نمىشد ، چنانچه بكتمر مجال آن نمىيافت كه با نوكران خود سخن كند ؛ چه ، جاى امرا و از اول منزل تا آخر به وقت سوارى با بكتمر سخن مىكرد و يك لحظه غافل نمىشد . چون به جهت وضو بكتمر لحظه‌اى به كنارى مىرفت ، سه چهار كس پىدرپى به طلب او مىآمدند و او را فرصت آن نمىدادند كه با زن خود سخن كند . تا آنكه زيارت مكه و مدينه كرده شد .\r\nدر مدينه شبى بادى در غايت تندى وزيدن گرفت ، چنانچه جميع خيمه‌ها كنده شد و در ميان مردم اضطرابى پيدا شد . هر كس در خانهء خود به محافظت خويش مشغول بود . ملك ناصر در اين شب فرصت غنيمت دانسته جمعى را به قتل بكتمر و پسرش نامزد كرد . آن جماعت چون به خانهء ايشان رسيدند ، ايشان را آگاه ديدند و كارى نتوانستند ساخت . بهانه كردند كه جمعى دزدان را تعاقب مىكرديم . بدين جهت ترس ملك ناصر زياده شد . حكم كرد كه امرا اكثرى با جمعيت خود در درگاه باشند .\r\nو چون از مدينه مراجعت كردند به تاريخ سنهء هفتصد و سى و سه [ هجرى 
  ] احمد پسر بكتمر و پدرش هر دو بىحضور شدند و يكى بعد از ديگرى به دو روز فاصله فوت شد . مردم را گمان - بلكه يقين - شد كه به حكم ملك ناصر زهر به ايشان دادند . چنانچه زن بكتمر به وقتى كه ملك ناصر بر پيش او رفته بود ، فرياد برآورد كه « اگر بكتمر گناه در خاطر داشت ، غلام پادشاه بود و به سزاى خود رسيد . اما پسر من را به چه گناه كشتى و بر جوانى او رحم نكردى . » و در اين مقوله سخنان بسيار گفت و ملك ناصر مطلقا جواب نگفت و كوچ بر كوچ به قاهرهء مصر معاودت نمود . و در اين سفر ملك ناصر يك صد و سه شترزاد همراه داشت ، و بكتمر ساقى سه هزار شترزاد همراه آورده بود و يك صد طويله اسب به خاصّگى بكتمر در اين سفر همراه بود .\r\nو تقرب بكتمر نزد ملك ناصر به حد كمال رسيده بود ، چنانچه در مدتى كه او مقرب بود تا او در خدمت سلطان بود و يا سلطان در خانهء او بود ، يك لحظه از يكديگر جدا نبودند . چون\r\n\r\n","description":"","footnote":"","page_name":" 4465 ","page_number":237},
  {"content":"\r\n\r\nملك ناصر به مصر نزديك شد به واسطهء اخبار اراجيف مخالفت بكتمر ساقى اضطراب بسيار در مردم افتاده بود . بكتمر مظفرى مژدهء سلامتى سلطان به مصر رسانيد . شاديانه‌ها زده مردم اظهار خوشحالى بسيار كردند . و چون ملك ناصر به شهر درآمد به جهت امتحان آنكه مردم او را از دل خواهان هستند يا نه ، برقع بر روى انداخت . چون به ميدان رسيد ، عوام الناس به يك بار فرياد برآوردند كه « از براى رضاى خدا برقع از روى مبارك دوركن كه ما به شرف ديدار مشرف شويم و دل‌هاى مضطرب ما آرام گيرد . » ملك ناصر برقع برداشت . چون چشم مردم بر رخسار ملك افتاد ، به يك بار از تمام اهل مصر آواز برآمد كه « ألحمد للّه على السّلامة » و چندان خوشحالى در مصر پيدا شد كه مثل آن روز در قاهره نشان نمىدهند . خاطر سلطان نيز به واسطهء راضى بودن رعيت از وى به غايت خوشحال شد .\r\nو به وقت ضبط اموال بكتمر ساقى خطى به دست ملك ناصر افتاد كه مبتنى بود بر اتفاق الماس حاجب با بكتمر در مخالفت . بدين جهت الماس گرفتار شد و اموالش كه از حدود مصر بيرون بود ، داخل خزانهء ملك شد . و امير اقومش ، نايب كرك كه نزد سلطان به غايت محترم بود - چنانچه به وقت آمدن و رفتن سلطان استقبال و مشايعت مىكرد - به واسطهء مصاحبت الماس ، از مصر اخراج شد . بعد از گرفتارى الماس و كشته شدن بكتمر ساقى ، يشو « 1 » ، كه ناظر بيوتات سلطان بود ، به غايت تقرّب رسيد و صاحب اختيار ملك و مال شد . حقيقت احوال و خاتمهء كار او عن قريب به موضع خود بيايد ، إن شاء اللّه تعالى .\r\n\r\n\r\n","description":"","footnote":"\r\n( 1 ) . شايد يشوع .\r\n","page_name":" 4466 ","page_number":238},
  {"content":"\r\n\r\n\r\nسوانح سنهء خمس و ستّ و ثلاثين و سبعمائه از هجرت [ موافق سال هفتصد و بيست و پنجم و بيست و ششم از رحلت خير البشر « 1 » 
  ]\r\nدر اواخر سنهء خمس و اوايل سنهء ستّ پادشاه اوزبك خان از راه دربند آهنگ ممالك ايران و آذربايجان كرد . پادشاه ايران قبل از آنكه دشمن به ولايت او درآيد ، استقبال او كرده ، با آنكه هوا به غايت گرم بود و آن ولايت گرمسير ، تا حدود شيروان عنان بازنكشيد و در آن ولايت كه به غايت بدهواست اكثر لشكر بيمار شدند و بسيارى مردند . مزاج سلطان نيز از منهاج صحّت منحرف شد . و آن بىحضورى تا دو هفته امتداد يافت . چون مرض بر طرف شد ، سلطان ميل حمام نمود . بعد از حمام ديگرباره مرض عود نمود . ضعف تمام بر مزاج مستولى شد . هرچند طبيبان حاذق معالجه كردند ، به جايى نرسيد . روزبه‌روز مرض زياده مىشد . تا آنكه سيزدهم ربيع الآخر سنهء هفتصد و سى و هفت [ هجرى 
  ] تاج و تخت ايران بىصاحب شد . نعش او را از نواحى شيروان به سلطانيه آوردند و در مرقدى كه بنا كردهء معمار همّت خودش بود مدفون شد :\r\n گر بگريد تاج و سوزد تخت ، كى باشد بعيد * بر زوال دولت سلطان اعظم بو سعيد [ 420 ب 
  ] \r\nسلطان ، دلشاد خاتون ، دختر دمشق خواجه را به حبالهء نكاح درآورده بود و بغداد خاتون به واسطهء محبت سلطان به دلشاد خاتون به غايت آزرده‌خاطر مىبود . مردم گمان كردند كه بغداد\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n","page_name":" 4467 ","page_number":239},
  {"content":"\r\n\r\nخاتون سلطان را زهر داد « 1 » ، و به اين تهمت بغداد خاتون را - چنانچه بيايد - به قتل آوردند .\r\nو از كنار آب آمويه تا آب فرات كه ايران نام دارد و ولايت روم ، در تحت تصرف گماشتگان سلطان ابو سعيد بود .\r\nو چون در وقت وفات سلطان از نسل هلاگو خان پادشاهى نافذ فرمان در ميان نبود - « هر كه را بود سرى ، در پى سودايى شد » - معظم خواتين ابو سعيدى ، دلشاد خاتون كه حامله هم بود به ملك عزت نزد امير على پادشاه خال سلطان رفت . « 2 » در اردو هر اميرى رأيى و هر سردارى در سر هواى سودايى داشت . تا در اين وقت پادشاه اوزبك از دربند گذشته تا كنار آب كر آمد . ايران خراب و ايرانيان سراسيمه شدند . شعر :\r\n اى فلك ، آهسته رو كارى نه آسان كرده‌اى * ملك ايران را به مرگ شاه ويران كرده‌اى \r\nو خواجه غياث الدين محمد وزير چون روزى از سلطان شنيده بود كه « شايسته سلطنت از نسل هلاگو خان كسى نماند ، اكنون از ما گاون « 3 » كه از نسل تولوى خان بن چنگيز خان است وارث مملكت است » بنابراين كمر سعى در ميان بسته تمامت امرا را كه در اردو بودند به سلطنت آرپا خان راضى ساخت . فى الجمله اتفاق به هم رسيد . روز ديگر فوت سلطان ، بر سلطنت او اتفاق كردند « 4 » - چنان كه بيايد .\r\nاكنون به قاعدهء قديم شرح احوال حكام خراسان كه معاصر سلطان ابو سعيد بودند ، نوشته مىشود . به وقت آنكه سلطان ابو سعيد بر تخت سلطنت ايران برآمد ، حكومت هرات به ملك غياث الدين متعلق بود . و گذشت آنچه گذشت از احوال ملك غياث الدين و پناه بردن چوپان به او و ديگر وقايع ايام حكومت او . و ملك غياث الدين در اواخر سنهء هفتصد و سى و نه به هرات درگذشت ، و ملك شمس الدين به حكم وصيت پدر قايم مقام شد . و يكى از فضلا تاريخ سلطنت او را « خلّد ملكه » يافته بود .\r\n\r\n\r\n","description":"","footnote":"\r\n( 1 ) . ابن بطوطه نيز مرگ سلطان ابو سعيد را به دست بغداد خاتون نوشته است . - سفرنامه ، ترجمهء محمد على موحّد ، تهران ، 1337 ش ، ص 248 .\r\n( 2 ) . دلشاد خاتون از بيم جان ، تنها فرزند ابو سعيد در رحم ، با پسر خال خود على جعفر از اردو به ديار بكر به نزد امير على پادشاه گريخت .\r\n( 3 ) . گاون لفظ مغولى است به معنى پسر ، مانند معادل تركى آن اغول ، به مثابهء لقب شاهزادگان مغول به كار مىرفت .\r\n( 4 ) . روزى كه اريا خان به سلطنت رسيد ، روى به اركان دولت آورده گفت : « من را چون ديگر پادشاهان به تجمّل و تنعم در خور نيست و از كمر زرين و كلاه مرصع من را طسمهء ميان بند و از نمد روسى كلاهى كافيست ، و بعد از اين بر من خواب و خورد حرام است ، از لشكر متابعت و مطاوعت و از من موافقت و مظاهرت . » - ذيل جامع التواريخ رشيدى ، ص 146 .\r\n","page_name":" 4468 ","page_number":240},
  {"content":"\r\n\r\nو ملك شمس الدين از تمامت ملوك كرت در جميع صفات بهتر بود ، اما روزگار امانش نداد . بعد از دو ماه مريض شده درگذشت « 1 » و برادرش ملك حافظ - كه به غايت خط را خوب نوشتى - در جاى او نشست . اما چندان اختيارى در ملك و مال نداشت . غوريان بر وى مسلط بودند و او را در ممر حصار اختيار الدين « 2 » به قتل آوردند و ملك معز الدين حسين را با وجود خردسالى به حكومت برداشتند ، و از نزد سلطان ابو سعيد خلعت و منشور امارت آوردند و او استقلال يافته ، به وقت فوت سلطان چهل سال از حكومت او گذشته بود .\r\nو چون در مملكت ايران به واسطهء فوت سلطان هرج‌ومرج بود ، « 3 » حكام عراق و خراسان يكديگر را گردن نمىنهادند و بزرگان و اعيان بلاد به آوازهء عدل و احسان ملك معز الدين روى به هرات نهادند ، و او با وجود آنكه اندك ولايت داشت با آينده و رونده به نوعى زندگانى كرد كه تمام از وى راضى و شاكر بودند . « 4 » بقيّهء احوال او به جاى خود گفته شود .\r\nو چون به سعى وزير صاحب تدبير امرا و خواتين ، سواى مادر سلطان ابو سعيد كه به سلطنت آرپا خان راضى نبود ، يك جهت شده آقا و اينى بالاتفاق او را بر تخت سلطنت نشانيدند ، و وزير چندان سعى نمود كه مادر سلطان نيز راضى شده گفت كه « چون ابو سعيد نماند ، بجز چوپانيان سلطنت به هر كه خواهيد دهيد . »\r\nو چون پادشاهى ايران آرپا خان را مسلم شد ، چون هرگز اين دولت عظيم در خيال او نگذشته بود و به يكباره اين چنين سعادتى روى به وى آورد ، به شكرانهء اين با بزرگ و كوچك به غايت خوب سلوك مىكرد و هميشه مىگفت كه « من را چون ديگر پادشاهان تنعم و زينت در كار نيست . به جاى كمر زرين ميان بند پشمين كافى است . از لشكريان موافقت و متابعت و از من عنايت و مرحمت . به آن‌چه دست قدرت من بدان مىرسد به لشكريان مضايقه ندارم . » و فى الواقع قول و فعلش موافق بود و سلطنت را به غايت شايسته مىنمود .\r\nچون بعضى مردم او را در ايام سابق بىاعتبار ديده بودند ، با او موافق وضع سلطنت سلوك نمىكردند ، به تخصيص بغداد خاتون و مادر سلطان . بغداد خاتون را به علت آنكه سلطان را\r\n\r\n\r\n","description":"","footnote":"\r\n( 1 ) . به تصريح صاحب روضة الصفا ، ملك شمس الدين شرابخواره بود و در مدت دو ماه سلطنتش ده روز هشيار نبود .\r\n- روضة الصفا ، تهذيب و تلخيص زرياب ، ص 808 .\r\n( 2 ) . اختيار الدين : در خصوص اين قلعه - روضات الجنّات . . . اسفزارى ، ج 1 ، ص 35 ؛ تاريخ مغول ، اقبال ، ص 325 .\r\n( 3 ) . مدت هرج‌ومرج پس از فوت سلطان ابو سعيد ، سى و پنج سال طول كشيد . بعد از مرگ وى با روى كار آمدن امراى كوچك و تسلسل فتنه‌ها ، چنان اوضاع درهم شد كه ديگر حصول وضعى نظير دورهء آرامش غازانى محال مىنمود . به همين جهت اكثر مورّخين مرگ سلطان ابو سعيد را تقريبا سال خاتمهء دورهء ايلخانى مىدانند . البته بعضى از مورخين غربى ، نظير ادوارد براون مرگ شيخ حسن كوچك ، نوادهء امير چوپان به دست همسرش ، عزت ملك را سال پايان كار ايلخانان مىداند . - از سعدى تا جامى ، ص 68 .\r\n( 4 ) . ظهور و گسترش سربداران در خراسان در زمان همين معزّ الدين صورت گرفت .\r\n","page_name":" 4469 ","page_number":241},
  {"content":"\r\n\r\nزهر داده بود ، « 1 » خواجه لؤلؤ در حمام به حكم پادشاه كشت و مادر پادشاه را به ديار بكر نزد برادرش على پادشاه فرستاد .\r\nو لشكر اوزبك كه از دربند گذشته به كنار آب كر آمده بودند و ويرانى بسيار مىكردند در زمستان آرپا خان به دفع ايشان متوجه شد . از دو طرف آب دوست و دشمن گذرها را گرفتند .\r\nآرپا خان كثير را فرمود كه به طريقى كه توانستند از آب گذشته از عقب سپاه اوزبك درآمدند .\r\nدر اين اثنا خبر فوت قتلغ تيمور كه ملاذ مملكت اوزبك بود از خوارزم رسيد ، لشكر اوزبك سراسيمه شده ناچار بىنام [ 421 الف 
  ] و ناموس برگشته به هزار حيله جان به سلامت به ولايت خود بردند .\r\nبعد از اين فتح ، مهابت آرپا خان در خاطرها قرار گرفت . دوست و دشمن از او در حساب شدند . چون به تختگاه خود رسيد ، ساتى بيگ ، خواهر سلطان ابو سعيد « 2 » را به نكاح خود درآورده به يكبارگى دولت او قوى شد . اما چون در ابتداى زندگانى خود را بىاعتبار ديده بود هر كه را شايستهء سلطنت مىديد از وى هراسان شده در مقام قتلش مىشد . محمود شاه اينجو را كه مدت‌ها حكومت فارس كرده بود و از جميع ملوك آن عهد به حسب سامان در پيش بود به تهمت آنكه پسرى از نسل هلاگو خان نگاه داشته است كه به سلطنت بردارد ، به اين بهانه به ياساق رسيد و هر سه پسر شاه محمود فرار نموده ، مسعود شاه به روم رفت و امير محمد و امير شيخ ابو اسحاق با امير على شاه همراه شدند و شهزاده توكل قتلغ از نسل اوگتاى قاآن را كه از ماوراء النهر پناه به ايران آورده بود با دو پسرش كه هر سه از آرپا خان شايسته‌تر بودند به قتل آورد .\r\nامراى فضول كه در زمان سلطان ابو سعيد هميشه فتنه‌انگيزى مىكردند و الحال هر يكى را داعيه‌اى در خاطر پيدا شده بود ، با امير على پادشاه پنهانى متفق شدند . آرپا خان در مقام قتل ايشان شد ، اما وزير نگذاشت كه ايشان را به قتل آورد و گفت كه « وجود و عدم ايشان يكسان است » و به نظر حقارت در ايشان نگريسته ، دولت و جان خود را درباخت .\r\nو تفصيل اين اجمال آنكه دلشاد خاتون كه از سلطان حامله بود به امير على پادشاه پيوست و پنهانى اكثر امرا نيز به او كتابات فرستاده اظهار خلاف آرپا خان كرده ؛ چه ، ميان اجداد امير على كه امراى اويرات بودند و اريق بوكا ، جدّ آرپا خان دشمنى بود ، دشمنى ميراثى تازه شد . موسى خان بن على بن بايدو خان بن طوغاى بن هلاگو خان را به پادشاهى برداشته تمام\r\n\r\n\r\n","description":"","footnote":"\r\n( 1 ) . و نيز به اتهام ارتباط با اوزبك پادشاه ماوراء النهر . لؤلؤ او را در اواخر ربيع الاول هفتصد و سى و شش كشت .\r\n( 2 ) . ساتى بيگ بيوهء امير چوپان بود .\r\n","page_name":" 4470 ","page_number":242},
  {"content":"\r\n\r\nاويرات با او متفق شدند و با لشكرى آراسته از عرب و عجم روى به طرف آرپا خان آورد .\r\nچون مدار كار ابو على بر مكر و تزوير بود ، به حسب ظاهر به وزير مىنوشت كه « اگر امارت لشكر به من قرار گيرد ، به سلطنت آرپا خان راضى مىشوم . » و پنهانى كسان به جميع امرا فرستاده ايشان را عهدها موافق دلخواه داد و پادشاه و وزير را مطلقا در نظر نياورده از روى غرور تمام به استقبال او روان شدند .\r\nچون لشكرها به يكديگر رسيدند ، آرپا خان لشكر را نصفى با وزير همراه كرد و نصفى را با خود نگاه داشت . جنگ سلطانى شد . محمود ايسن قتلغ و سلطانشاه كه هميشه فتنه‌انگيزى و بىمروّتى شعار ايشان بود ، در اين وقت طوق آرپا خان انداخته به لشكر دشمن ملحق شدند .\r\nآرپا خان با وجود اين مردانه ايستاد و پادشاه و وزير داد مردى و مردانگى دادند . امير على كه عمرو عاص وقت بود ، جمعى به فوج آرپا خان فرستاد كه فرياد كردند كه « وزير گريخت » و همچنين در لشكر وزير آوازه انداخت كه « پادشاه فرار نمود » لشكريان از شنيدن اين سخنان عنان برتافته ، هر يك به گوشه‌اى رفتند . وزير و برادرش كوشش بسيار كرده ، تا مقدور بود جنگ كردند . چون طالع مساعدت نكرد ايشان نيز فرار نمودند .\r\nامير على به فتح و ظفر مخصوص شده كسان به تعاقب امير و وزير فرستاد . وزير را بعد از سه روز گرفته آوردند . امير على چون مىدانست كه مثل خواجه به قرن‌ها پيدا نمىشود ، در كمال عزّت و حرمت با وى سلوك كرده او را تسلى كرد . اما امراى واقعه طلب بر قتل او اتفاق نمودند . خواهىنخواهى امير على را بر آن داشتند كه در دهم رمضان « 1 » هفتصد و سى و شش حكم به قتل او كرد . بعد از كشتن او كس به تبريز فرستاده از خانه‌هاى وزير و اتباع چندان اموال به دست افتاد كه شرح آن را كتابى على حده در كار است . آرپا خان نيز در ولايت سجاس « 2 » به دست افتاد و به دست وارثان محمود شاه اينجو به قتل رسيد . « 3 »\r\nو از دلشاد خاتون دخترى به وجود آمد ، و امير على پادشاه را استقبال دست به هم داد و امراى ديگر بىدخل نمود و سرانجام امور ملك و مال را از پيش خود گرفت . امراى مفتن از كرده پشيمان شده در فكر فتنه‌اى ديگر شدند . نخست امير حاجى طغاى - كه حاكم ديار بكر بود - التجا به امير شيخ حسن ملك روم برد و چندان وسوسه كرد كه او را از روم به ايران آورد و سلطان محمد بن يول قتلغ را كه از احفاد هلاگو بود ، به خانى برداشت ، و امير سيورغان بن امير چوپان را از گرجستان با خود متفق نموده آهنگ تبريز كرد و به امير على پادشاه پيغام\r\n\r\n\r\n","description":"","footnote":"\r\n( 1 ) . روضة الصفا ؛ بيست و يكّم رمضان .\r\n( 2 ) . آرپا خان پس از گرفتارى در سجاس ، به اوجان منتقل شد و در آنجا به قصاص شرف الدين محمود شاه اينجو كشته شد . ( 3 شوال 736 )\r\n( 3 ) . شهرى بين همدان و ابهر . - ياقوت ، البلدان .\r\n","page_name":" 4471 ","page_number":243},
  {"content":"\r\n\r\nداد كه « ما مردم يك الوس‌ايم و آبا و اجداد خود را خوب مىدانيم . وظيفه آنكه بالاتفاق پادشاهى تعيين كنيم و هر يك به راه و رسم خود قيام نماييم . » امراى على پادشاه در جواب گفتند كه « ما ملك را به ضرب شمشير گرفته‌ايم . به سخن از دست نخواهيم داد . »\r\nو مهم به محاربه قرار يافت [ 421 ب 
  ] امير على پادشاه كس نزد امير شيخ ايلكانى فرستاد كه « موسى و محمد دو پادشاه‌اند و بر سر ملك با يكديگر نزاع دارند . چه ضرور است كه ما و تو در ميانه در خونريزى شريك باشيم ؟ مصلحت در آن است كه با اتباع خود هريك گوشه‌اى اختيار كرده تماشايى باشيم و هر كدام كه ظفر يابند ، به وى همراه باشيم . »\r\nامير شيخ حسن قبول اين سخن كرده با دو هزار كس كارديده بر زبر پشته‌اى برآمد .\r\nامير على نيز كنارى گرفته بايستاد . هر دو لشكر به جنگ مشغول شدند . « 1 » موسى غالب آمد و محمد خان عنان از معركه برتافته گريزان شد . موسى و لشكريان در قفاى گريختگان رفته ، امير على خوشحال و خندان در كنارى به فراغت فرود آمد . امير شيخ حسن چون بر اين معنى اطلاع يافت ، از بالاى پشته بر سر امير على تاخت و او را در لحظه به قتل آورد و از عقب موسى خان روان شد . موسى از حقيقت واقعه مطلع شده به بغداد شتافت .\r\nامير شيخ حسن [ ايلكانى 
  ] مظفر و منصور به خدمت محمد خان به تبريز رفت . نخستين كارى كه كرد نكاح دلشاد خاتون ، محبوبهء سلطان ابو سعيد بود . « بغداد » به « دلشاد » تبديل يافت و آنچه هرگز در خيال هيچ‌كس درنيامده بود كه دنيا جاى مكافات است . « 2 » در اندك وقتى به عرصهء ظهور و بروز آورد . بازماندگان خواجه غياث الدين محمد را رعايت بسيار كرد . [ و مسعود شاه پسر 
  ] ملك شرف الدين محمود شاه اينجو كه داماد خواجه بود و خواجه شمس الدين زكريا [ داماد و 
  ] خواهرزادهء وزير ، به شركت ، به منصب وزارت رسيدند ؛ و سلطانشاه نبيرهء امير نوروز كه در قتل بغداد خاتون سعى كرده بود ، به قتل رسيد ؛ و سر ولى بيگ و پسرش امير سيورغان را به موقان فرستاد ؛ و به خاطر جمع در تبريز با دل شاد با دلشاد به عيش و عشرت مشغول شد .\r\nباز امراى حرام نمك بىدخل شده در فكر فتنه‌اى ديگر شدند . امير محمود انس قتلغ سلطان به موسى خان پيوست . امير على جعفر به خراسان گريخت . و در اين وقت طغاى تيمور خان در مازندران و امير شيخ على قوشچى و امير ارغون شاه در حدود نيشابور و\r\n\r\n\r\n","description":"","footnote":"\r\n( 1 ) . جنگ در حدود قرادره از توابع آلاتاغ روى داد .\r\n( 2 ) . امير شيخ حسن بدين طريق انتقام خود از سلطان ابو سعيد را گرفت . سلطان كه زن سوگلى او ، بغداد خاتون ، را به زور تصاحب كرده بود ، اينك شيخ حسن با تصاحب دلشاد خاتون ، زن سوگلى سلطان ، انتقام خود را از ايلخان گرفت .\r\n","page_name":" 4472 ","page_number":244},
  {"content":"\r\n\r\nسبزوار و طوس و ابيورد بودند ، و امير عبد الله مولاى « 1 » در قهستان حاكم بود و در هرات - چنان كه گذشت - ملك معز الدين فرمانروا بود .\r\nو حكومت ماوراء النهر و الوس جغتاى خان در اين سال به غزان سلطان تعلق داشت . و چنانچه گذشت او به غايت ظالم و بىباك و مايل به خون ناحق بود . بندگان خدا در اين سال در اكثر ربع مسكون گرفتار صد گونه محنت و اندوه بودند ؛ چه ، ايران كه خلاصهء جهان است به واسطهء فوت سلطان ابو سعيد و اختلاف امرا و لشكركشى ويران مطلق بود .\r\nو در اين سال فرخنده مآل ، سعادت از مشرق دولت به فرخ‌ترين ساعتى طالع شد . ديگر باره جانى در قالب جهان درآمد و امن و امان كه چون عنقا جز نام نشانى نداشت ، چون هماى همايون بر سر جهان و جهانيان سايه‌گستر شد . معمار قضا ، بناى دولت به صد مرتبه ( از قصر رفيع الأركان قديم البنيان فلك ) « 2 » استوارتر و پايدارتر بنياد نهاد . آبا و امّهات علوى و سفلى غرض از وجود خود را با جهانيان در ميان آوردند . جميع استعدادات بالقوهء عناصر به فعل آمد . لباس كرامت ابناى ابو البشر كه به مرور زمان دست فرسود ( حوادث ) « 3 » شده بود ، از سعادت ايزدى به تازگى منظر شد . تار و پود لباس دولت كه سست‌تر از تار عنكبوت بود ، با طناب خيمه عزتش در استوارى گردون « 4 » برابرى گرفت . باد بىنيازى كه از تندباد قوم عاد در وزيدن بود ، سر بر خط فرمان سليمان زمان نهاده به دم روح القدس و نفس عيسوى به طوفان فتنه كه از پا بار نگذشتى تبديل يافت به يمن مقدم خضر دويم ، به آب زمزم و چشمه بدل شد ، به جاى برق عالم‌سوز محى كمند گردن مقصود به دست اهل عصر در من افتاد . شعر :\r\n گل اميد شگفت و وزيد باد بهار « 5 » * مراد خلق خدا آن چنان كه بايد داد \r\nيعنى پادشاه ربع مسكون ، خسرو صاحب امر ، صاحبقران امير تيمور « 6 » گوركان به تاريخ بيست و پنجم شعبان سنهء هفتصد و سى و شش جهان را به عزّ حضور و نور ظهور مشرف گردانيد .\r\nروز اميدوارى خلق چون امن دولت دوستانش در آرزوست به فرقهء عالم از عمر دشمنش كوتاه‌تر شد . « 7 » سوار چابك عنان بنان را ميدان و كميت خوشخرام قلم را جاى جولان ( به نظر درآمد تا گردآوردن عنان دو دانگ ميدان بىاشارت آن طى شده بود ، [ شعر : 
  ]\r\n\r\n\r\n","description":"","footnote":"\r\n( 1 ) . ق : قولايى ؛ م ، ش : قولاى .\r\n( 2 ) . م : ندارد .\r\n( 3 ) . م ، ش : ندارد .\r\n( 4 ) . م ، ش : كردن .\r\n( 5 ) . ق : مراد .\r\n( 6 ) . تيمور : تلفظ دقيق اين كلمه تمور ( به تركى « آهن » ) است . تيمور ( به فتح يا كسر تاء ) كه در كشورهاى خاورميانه معمول است و حتى تمرلين ( تيمور لنگ ) مصطلح در اروپا كه بيانگر تلفظ اصلى اين كلمه است دقيق‌تر از تيمور ( اشباع ياء ) خاورشناسان است . - تاريخ ايران كمبريج ، ج 5 ، پانوشت ص 389 .\r\n( 7 ) . متن مغشوش است .\r\n","page_name":" 4473 ","page_number":245},
  {"content":"\r\n\r\n زبان آورى كاندر آن عدل و داد * ثنايش نگويد زبانش مباد \r\nاما به مقتضاى آنكه [ شعر : 
  ]\r\n فراخ حوصله مدح تو باز كسر است * به پيش رايض طبعم جهان جهان ميدان\r\nسوار چابك و ميدان وسيع ، ليك چه سود * ندهد غم ايام فرصت جولان \r\nقدم قلم كوتاه و كشيده شد . توفيق ذكر ديگر وقايع و حوادث از حضرت عزت مسئول است . ) « 1 »\r\nو در اين سال [ 422 الف 
  ] ملك ناصر ، حاكم مصر و شام را پسرى از دختر امير بيكر ، نايب شام ، متولد شد و به صالح موسوم گرديد .\r\nو در اين سال آب نيل طغيان كرده نزديك به آن شد كه قاهره را مضرّت رسد . ملك ناصر به كندن جويى كه به خليج كشهرجور اشتهار دارد ، اشارت كرد . و زمين را بر امرا قسمت كرده هر يك به كندن حصر خود مشغول شدند و به واسطهء خوف زياده شدن آب تعجيل تمام مىكردند ، چنان كه هركس كه به نظر درمىآمد گرفته به كار بازمىداشتند ، و كار به آنجا رسيد كه مردم ترك تردد در كوچه و بازار كردند و به وقت كشيدن خاك آن‌قدر شدت مىكردند كه مردم را فرصت نفس كشيدن نمىدادند . و بسيار بود كه آن جمعى كه خاك بر دوش داشتند يكى به يكباره بر زمين مىافتاد و فرياد مىكرد كه « من را طاقت كار كردن ديگر نيست . براى خدا من را بكشيد . » و همراهانش خاك‌ها كه بر دوش داشتند بر سر او ريخته در زير خاكش مىكردند و مىگذشتند .\r\nو در اثناى كندن جوى عظيم كوهى ظاهر شد . سنگتراشان سنگ‌هاى آن را شكسته ، مزدوران كشتىها از آن پر كرده در ميان دريا مىريختند و به مشقّت تمام آن جوى به آخر رسيد و زيادتى آب از آن جوى روان شد و مردم از ظلم كارفرمايان خلاص شدند .\r\n\r\n\r\n","description":"","footnote":"\r\n( 1 ) . م ، ش : ( امير تيمور گوركان به تاريخ بيست و پنجم سنهء هفتصد و سى و شش جهان را به عزّ حضور و نور ظهور مشرّف گردانيد . الحال قدم قلم در ذكر وقايع و حوادث از حضرت عزّت مسئول است و در احوال صاحبقران به همين قدر الحال كافى است . )\r\n","page_name":" 4474 ","page_number":246},
  {"content":"\r\n\r\n\r\nوقايع سنهء سبع و ثلثين و سبعمائه از هجرت [ موافق سال هفتصد و بيست و هفتم از رحلت خير البشر « 1 » 
  ]\r\nچون امير على جعفر به خراسان آمد ، امير شيخ على ولد على قوشچى را كه امير خراسان بود ، بر آن داشت كه مخالفت امير شيخ حسن نموده در مقام جمع لشكر شد و طغا تيمور را كه نسبش به جوجى گاؤن يسوگاى بهادر پدر چنگيز خان مىرسيد به پادشاهى برداشته با لشكرى عظيم عزم سلطانيه كرد . اگرچه در راه بعضى امرا تخلف كردند ، اما امير اكرنج و پسر نارين طغاى به عراق آمده به ايشان ملحق شدند ، و سلطانيه را به تصرف درآوردند . پس آغاز ظلم و ستم كردند .\r\nو امير حسن از تبريز به شيروان رفته با شهزاده ساتى بيگ و سيورغان پسر چوپان اتفاق كرده قرار جنگ طغاتيمور خان و امراى خراسان با خود دادند . اما امراى خراسان تمام عراق عجم را در تصرف درآورده نواحى همدان از طرف امير موسى كه در بغداد بود ، امير محمود انس قتلغ به جنگ ايشان آمد و بعد از جنگ شكست خورد و خراسانيان در همدان غارت عام كردند . و موسى خان چون ديد كه طاقت مقاومت خراسانيان ندارد ، با ايشان متفق شده به جنگ امير شيخ حسن روان شدند و در نواحى مراغه آن دو لشكر به يكديگر رسيدند . و قبل از آنكه شروع در جنگ شود طغاتيمور قرار بر فرار داده جمعى از امراى خراسان از گريختن عار داشته با امير موسى متفق شدند و با امير حسن جنگى در نهايت شدت كردند ، چنانچه اكثرى از لشكريان امير شيخ حسن به قتل رسيدند ، اما طالع مساعدت نكرد . امير موسى و اتباع\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n","page_name":" 4475 ","page_number":247},
  {"content":"\r\n\r\nاو شكست خورده امراى اويرات به قلعه تحصّن جستند و امير موسى به دست افتاد .\r\nو امير شيخ حسن مدت يك ماه هر روز با امراى اويرات جنگ كرده ، آخر الأمر ايشان را از آن قلعه نيز بيرون براند . طغاتيمور و امراى خراسان تا بسطام جاى ديگر صلاح در توقف نديدند . و امير ارغون شاه كه يكى از امراى خراسان بود ، در روز عيد قربان ، امير شيخ على ولد على قوشچى را - كه سردار خراسانيان بود و دشمن قوى امير شيخ حسن او بود - به قتل آورد . و به حسب اتفاق در همين روز امير موسى نيز به حكم امير شيخ حسن به قتل رسيد . و به يك روز ، از مساعدت بخت ، دو دشمن بزرگ امير شيخ حسن هلاك شدند و مملكت عراق و آذربايجان به تصرف سلطان شيخ حسن [ ايلكانى 
  ] درآمد . وزارت خود را به امير شمس الدين زكريا رجوع كرده ، و امير محمود انس قتلغ و امير اكرنج كه سال‌هاى دراز كار ايشان فتنه‌انگيزى بود ، چون علاج ديگر نداشتند در لباس اهل تصوّف درآمده بوسيلهء شيخ الاسلام شرف الدين در گزينى پيش امير شيخ حسن رفته اظهار اطاعت و انقياد نمودند . و امير شيخ حسن كه ايشان را ، آن چنان كه بودند ، مىشناخت ، در قشلاق موقان به ياسا رسانيد .\r\nاما حاكم مصر و شام در اين ايام از هيچ طرف دل‌گرانى نداشت . به هركس از غلامان خود بدگمان مىشد وى را گرفته ديگرى را به جاى او تعيين مىنمود . تا سنهء اربعين و سبعمائه [ - 740 هجرى 
  ] احوال مملكت مصر بر نهج گذران بود و نيابت سلطنت او تعلق به يشو داشت و مآل حال يشو و ملك ناصر هر يك در مقام خود گفته آيد ، ان شاء اللّه تعالى .\r\n\r\n","description":"","footnote":"","page_name":" 4476 ","page_number":248},
  {"content":"\r\n\r\n\r\nذكر وقايع سنهء ثمان و ثلثين و سبعمائه هجرى [ موافق سال هفتصد و بيست و هشتم از رحلت خير البشر « 1 » 
  ]\r\nچون در اين سال‌ها در ايران حاكمى فرمانروا نبود ، هر كس به قدر دسترس خود سعى در به دست [ 422 ب 
  ] آوردن سلطنت مىكرد ، خصوصا چوپانيان كه به قدر مقدور كوشش مىنمودند . مؤيد اين مقال آنكه امير شيخ حسن « 2 » بن امير تيمورتاش بن امير چوپان را هواى سلطنت در سر افتاد و حيله‌اى كه هرگز به خاطر عمرو عاص ، بلكه به فكر شيطان نرسيده بود برانگيخت و غلام تركى كوسج را كه به امير تيمورتاش مشابهتى داشت و غلام حاجى حمزه ، نايب امير تيمورتاش بود پيدا كرده گفت كه چون امير تيمورتاش را حاكم مصر در زندان كرد و بعد از مدتى خلاص شده سال‌ها سير جهان كرده و چند حج گزارده و اكنون نزد ما آمده .\r\nو بدين طريق خاك بىناموسى بر فرق بيخته ، مادر خود را به طمع ملك به او داد و در ركابش پياده روان شد . به اين جهت جمعى كثير بر وى جمع شدند و مكتوبى به امير شيخ حسن [ بزرگ 
  ] نوشت و از قدوم تيمورتاش خبر داد . امير شيخ حسن ، حاجى حمزه را كه نوكر تيمورتاش قديم و خواجه تيمورتاش نو بود ، به جهت تحقيق اين حال فرستاد . امير شيخ حسن [ كوچك 
  ] حاجى حمزه را به زر فريب داد تا آنكه تصديق سخن او نمود و نزد امير شيخ حسن بزرگ گواهى داد . [ تعدادى از امرا كه 
  ] « 3 » متوهم بودند از امير شيخ حسن بزرگ جدا شده به\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . اين امير شيخ حسن در تاريخ به نام شيخ حسن كوچك مشهور است . وجه تسميهء اين شيخ حسن براى تميز وى او شيخ حسن بزرگ ايلكانى يا جلايرى است .\r\n( 3 ) . در هر سه نسخه جاى دو سه كلمه بياض بود . به سياق موضوع ، قياسا اضافه شد .\r\n","page_name":" 4477 ","page_number":249},
  {"content":"\r\n\r\nامير شيخ حسن كوچك پيوستند . و بعد از اندك وقت اگرچه حقيقت حال بر ايشان ظاهر شد ، اما اختيار از دست رفته بود . با لشكرهاى گران آهنگ آذربايجان كردند . و امير سليم و حسن بزرگ با محمد خان و امير شمس الدين زكريا وزير و ديگر امرا به مقابل ايشان روان شدند . اما سيورغان و ساتى بيگ موافقت ننمودند . از اين جهت ميان ايشان و امير شيخ حسن ايلكانى غبارى پديد آمد .\r\nو بعد از رسيدن هر دو لشكر به يكديگر در حدود آلاتاغ « 1 » صف‌ها راست شد . امير شيخ حسن كوچك مكرى تازه كرده چند جا آتش بسيار برافروخت و مردم لشكر امير شيخ حسن بزرگ را توهم شد كه مگر جمعى لشكر با امير حسن كوچك قرار داده‌اند كه به وقت افروختن آتش به او ملحق شوند . همه در انديشه شدند . و نيز حسن بن محمود بن چوپان را به خاطر رسيد كه چون جمعى ديگر خواهند رفت ، بهتر است كه اول من بروم . از صف لشكر جدا شده به پسر عم خود پيوست . و آن خيال كه مردم كرده بودند ، يقين شد . امير شيخ حسن بزرگ طاقت ايستادن نياورده به تبريز گريخت و پنهان شد . محمد خان بعد از جنگ شكست خورده به قتل آمد . تيمورتاشيان بعضى به تبريز و بعضى به سلطانيه رفته ، از مراسم قتل و غارت آنچه ممكن بود به تقديم رسانيدند .\r\nآتش ظلم بالا گرفت . كار بر رعايا به مرتبه‌اى تنگ شد كه خرمن‌هاى پاك كردهء خود را گذاشته گريختند و به زارى و تضرّع از حضرت عزت درخواستند كه دفع اين بليه شود . تير دعا به هدف اجابت رسيد . تيمورتاش مزور را به خاطر رسيد كه « مبادا چون كار امير شيخ حسن كوچك قرار گرفت در مقام دفع من شود . پس بهتر آن است كه اول دفع او نمايم . » و در اين مقام درآمده اول دفع او را پيشنهاد همت خود گردانيد . آنگاه به وقت فرصت شمشيرى « 2 » بر امير شيخ حسن فرود آورد . اما كارگر نيامد . امير شيخ حسن گريخته ، فرياد برآورد :\r\n « كه رستم خرى بود در سيستان * منش كرده‌ام رستم داستان » \r\nاين تيمورتاش نيست و غلام تركمان است . » و به گرجستان رفته به ساتى بيگ و امير سيورغان « 3 » ملحق شد . و چون پرده از روى كار برداشته شد ، در فكر شد كه پيش از آنكه به يكبارگى رسوا شود ، كارى كند .\r\nو اين خبر امير شيخ حسن بزرگ در تبريز شنيده متوجه آن‌جا شد . و امير شيخ حسن بزرگ چون دانست كه اين تيمورتاش نيست ، با جمعيت خود متوجه او شد . و مردم تيمورتاش بعد از\r\n\r\n\r\n","description":"","footnote":"\r\n( 1 ) . م ، ش : آتاغ .\r\n( 2 ) . ق : سعى .\r\n( 3 ) . م : سورغان\r\n","page_name":" 4478 ","page_number":250},
  {"content":"\r\n\r\nدانستن حقيقت از دور او متفرق شدند . تيمورتاش گريخته به امراى اويرات كه از امير شيخ حسن به غايت خايف بودند ، همراه شد .\r\nو در الوس جغتاى خان ، قران سلطان حاكم بود و تا سنهء هفتصد و چهل و شش [ هجرى 
  ] بندگان خداى تعالى به دست ظلم او گرفتار بودند . تا آنكه امير قزغن - چنانچه بيايد - بر وى خروج كرد و حكومت الوس جوجى خان به اوزبك متعلق بود . و از احوال الوس جوجى خان تا آن وقت كه جانى بيگ خان به دفع ملك اشرف از راه دربند به شيروان آمد ، خبرى از تواريخى كه در وقت مسودهء اين اوراق در نظر بود ، معلوم شد . آن حكايت به جاى خويش مذكور خواهد شد ، ان شاء اللّه تعالى .\r\n\r\n","description":"","footnote":"","page_name":" 4479 ","page_number":251},
  {"content":"\r\n . \r\n","description":"","footnote":"","page_name":" 4480 ","page_number":252},
  {"content":"\r\n\r\n\r\nذكر سوانح سنهء تسع و ثلثين و سبعمائه از هجرت [ موافق سال هفتصد و بيست و نهم از رحلت خير البشر « 1 » 
  ]\r\nامير شيخ حسن چوپانى با آنكه مادر خود را در نكاح تيمورتاش مزور درآورد ، تيمورتاش قصد او كرد و به جزاى بىناموسى چيزى به دست نماند . در گرجستان خطبه به نام ساتى بيگ « 2 » خوانده او را به سلطنت برداشت و به عزم رزم امير شيخ حسن بزرگ روان شد . امير شيخ حسن بزرگ [ 423 الف 
  ] از سلطانيه به قزوين رفت . چوپانيان بر آذربايجان و سلطانيه مستولى شدند .\r\nوزارت ساتى بيگ بر ركن الدين سنجى رسيد و غياث الدين محمد عليشاى مقرر شد ، و همچنان به عزم رزم متوجه امير شيخ حسن بزرگ شد . او نيز از قزوين استقبال نمود . قبل از ملاقات ، رسل و رسايل در ميان آمد . صلح‌گونه [ اى 
  ] كردند .\r\nو چوپانيان به اران و آذربايجان رفتند . امير شيخ حسن بزرگ [ ايلكانى 
  ] در سلطانيه و آن حدود توقف كرد . قراجرى - [ كه 
  ] تيمورتاش شده [ بوده 
  ] - و قوم اويرات بر بغداد عراق عرب مستولى شدند ؛ و امير ارتنا « 3 » حاكم بعضى از روم شد ، و بعضى ديگر از روم به دست ملك اشرف ولد تيمورتاش درآمد ؛ و ولايت كردستان و خوزستان را پسران امير اكرنج متصرف شدند ؛ و ممالك فارس را اولاد و اتباع امير محمود شاه اينجو به قبضهء اقتدار درآوردند ؛ و اصفهان و كرمان را اصفهانيان و كرمانيان مضبوط كردند ؛ و هرات به دستور\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . ساتى بيك خواهر سلطان ابو سعيد و بيوهء پدر بزرگ امير حسن كوچك بود .\r\n( 3 ) . م ، ش : امير اريتا . تيمورتاش زمان فرار به سوى مصر « امير ارتنا را در روم به جاى خود گذاشت و بدين عظمت [ با تجملات پادشاهانه و خزاين موجود 
  ] اول به حلب رسيد . . . » - مطلع السعدين ، ص 82 .\r\n","page_name":" 4481 ","page_number":253},
  {"content":"\r\n\r\nسابق به ملك معز الدين متعلق بود ؛ و طغاتيمور خان تمامى مازندران و بعضى از خراسان را داشت ؛ و ارغونشاه در طوس و مشهد ؛ و امير عبد الله مولاى در قهستان بودند .\r\nو چون هرج‌ومرج به اركان ممالك ايران راه يافت و امير شيخ حسن بزرگ از حيلهء امير شيخ حسن كوچك ايمن نبود و هيچ اعتمادى به صلح او نداشت ، خطبه به نام طغاتيمور خان خوانده اتابك خود را نزد او فرستاد و استدعاى حضور نمود . طغاتيمور خان و امراى خراسان چون نويد سلطنت سلطان ابو سعيد شنيدند ، با خواجه علاء الدين محمد وزير به حدود رى درآمده به ساوه رسيدند . امير شيخ حسن بزرگ استقبال كرده ، آنچه شرايط اطاعت بود به جاى آورد . اما نتيجه نداد . طغاتيمور خان و امراى خراسان با تدبير خواجه علاء الدين وزير بودند و خواجه اظهار كفايت و كاردانى كرده در مملكتى كه در تصرف قرار نگرفته بود باز فتنه‌هاى نويسندگانه مىكرد . به وقتى كه اندوختهء سابق صرف مىبايست كرد ، در مقام اندوختن شد . بر املاك امير شيخ حسن بزرگ كه سال‌ها معاف و مسلم بود مبلغ‌ها حواله نوشت ، تا آنكه امير شيخ حسن حاصل آن املاك را بالتمام مع شىء زايد پيشكش وزير تنها كرده بود . امير شيخ حسن آزرده‌خاطر شده پشيمان شد . اما سودى نداشت .\r\nاين اخبار چون به چوپانيان رسيد ، از اران كوچ كرده به اوجان آمدند . و قوم اويرات چون دانستند كه از تيمورتاش مزور مهمى تمشيت نمىپذيرد ، در بغداد او را گرفته نزد چوپانيان آوردند و به حكم [ ايشان كشته شد 
  ] . چوپانيان [ به 
  ] تيمور خان متوجه شده ، و امير شيخ حسن كوچك پيغام‌هاى صلح‌آميز فرستادن بنياد كرد . و چون دانست كه طغاتيمور خان از ساده‌لوحى راه پيغام به خود دارد ، نخست تدبيرى كرد . و او آن بود كه او را به دلشاد خاتون در طمع انداخت ، كه قصد امير شيخ حسن بزرگ نمايد . و چون اين پيغام را طغاتيمور خان شنيد و از امير شيخ حسن بزرگ پنهان داشت ، امير شيخ حسن كوچك دانست كه تير تدبير او به هدف مىرسد . ديگرباره پيغام فرستاد كه « ما از خدا مىخواهيم در پناه دولت خان از محنت‌ها خلاص شويم . ساتى بيگ را به ناچارى به پادشاهى برداشته بوديم . اكنون او را در نكاح خان درمىآوريم و همهء چوپانيان كمر خدمت در ميان بسته مملكت ابو سعيد خان را مسلم مىسازيم به شرط آنكه دفع امير شيخ حسن بزرگ را خان تعهد نمايد . »\r\nطغاتيمور بازى خورده انگشت قبول بر ديده نهاد . امير شيخ حسن كوچك ديگرباره پيغام فرستاد كه « وقتى ما بندگان را خاطر جمع مىشود كه در اين باب كتابتى به خط خان به دست ما درآيد ، و كتابت را به نظر ساتى بيگ درآورده او را به نكاح راضى سازيم . »\r\nطغاتيمور خان به موجب مدعاى ايشان عهدنامه فرستاد . چون امير شيخ حسن چوپانى را اين تمسك به دست افتاد ، همان شب به كنار لشكرگاه شيخ حسن ايلكانى آمده وكيل او را\r\n\r\n","description":"","footnote":"","page_name":" 4482 ","page_number":254},
  {"content":"\r\n\r\nطلب داشت و پيغام فرستاد كه « تمام خزانهء خود را صرف كردى و دوست به دست آوردى و من را دشمن مىدانى . اكنون خان در باب تو اين فكر دارد ، و من تو را آگاه مىسازم . ديگر تو مىدانى . » و كتابت را نزد او فرستاد .\r\nامير شيخ حسن بزرگ چون خبر شنيد و خط را ديد متحير شده نايب طغاتيمور خان را نزد خود طلب نموده آنچه شنيده و ديده بود ، بر طبق عرض نهاد . نايب به غايت شرمسارى برخاسته نزد خان غافل خود رفت و او را سرزنش بسيار كرد ، اما سودى نداشت . خان به غايت شرمسار شد . از غايت انفعال هم در آن شب كوچ كرده تا خراسان رفت . و امير شيخ حسن بزرگ نيز كوچ كرده به حدود آلاتاغ رفت و جمعيتى چنان به يك حيله از هم فروريخت .\r\nاما امير شيخ حسن بزرگ از حيلهء چوپانيان حيران و متفكر شد كه باز به چه طريق سررشتهء دولت به دست آورد . آخر الأمر شهزاده جهان تيمور خان بن آلافرنگ [ 423 ب 
  ] بن گيخاتو خان را نامزد پادشاهى كرد . وزارت را به خواجه شمس الدين زكريا مقرر كرد و زمستان به بغداد رفته بر ولايت عراق عرب و خوزستان و ديار بكر فرمانفرما شد ، و بار ديگر به تدبير خواجه شمس الدين زكريا دولت روى به وى نهاد .\r\nو امير شيخ حسن كوچك چون دانست كه سلطنت ايران از زنى متمشى نمىشود و از ساتى بيگ نيز متوهم بود ، شاهزاده سليمان « 1 » را از اولاد يشموت بن هلاگو خان به پادشاهى برداشت و ساتى بيگ را خواهىنخواهى در سلك ازدواجش كشيد و جمعيت خوب فراهم آورد و به استعداد جنگ امير شيخ حسن بزرگ مشغول شد .\r\nو از معظم وقايع اين سنوات خروج جماعت « سربداريّه » است . چون تفصيل احوال ايشان نوشتن واجب بود ، اكابر مورخين در مصنفات خود احوال ايشان را بدين نهج ذكر نموده‌اند كه در باشتين - كه قريه‌اى است از قراى بيهق - خواجه [ اى 
  ] بود در كمال اعتبار موسوم به خواجه فضل الله . پنج پسر داشت . امين الدين ، عبد الرزاق ، وجيه الدين مسعود ، نصر الله و شمس الدين .\r\nامين الدين و شمس الدين در سلك نوكران سلطان ابو سعيد مندرج بودند و به سلطان راه سخن داشتند . روزى در خدمت سلطان شخصى ابو مسلم على سرخ « 2 » نام - كه به قوت بازو مشهور بود - كماندارى كرده كشتى گرفت . سلطان فرمود كه « آيا در قلمرو ما كسى باشد كه با ابو مسلم در برابر باشد ؟ » امين الدين گفت كه « بنده را برادرى عبد الرزاق نام هست كه شايد مثل ابو مسلم باشد . » سلطان حكم طلب او نمود .\r\n\r\n\r\n","description":"","footnote":"\r\n( 1 ) . ق : ببلغان ؛ م ، ش : ببلعا . سليمان خان ، پسر يوسف شاه پسر سوگاى پسر يشموت پسر هولاگو خان .\r\n( 2 ) . وى على سرخ خوافى است و كنيت او ابو مسلم .\r\n","page_name":" 4483 ","page_number":255},
  {"content":"\r\n\r\nامين الدين از گفتهء خود پشيمان شد ؛ چه ، همه خجالت بود . « 1 » بعد از احضار عبد الرزاق ، صورت و سيرت او سلطان را پسنديده افتاد . و به حسب اتفاق سخت كمانى « 2 » كمان خود را با هزار دينار در بازار آويخته بود كه هركس كه كمان را بكشد زر را متصرف شود . عبد الرزاق كمان را كشيده كيسهء زر را در بازار پاشيد . و اين حديث سبب اعتبار و زيادتى او نزد سلطان شد . و با ابو مسلم نيز تيراندازى كرده زيادتى كرد ، و در كشتى هم بر وى غالب بود .\r\nپس پادشاه در مقام تربيت عبد الرزاق شد و او را به تحصيل مال و جهات كرمان فرستاد كه اصل و اصل خزانه نموده فرع را خود متصرف شود . « 3 » عبد الرزاق كه به غايت عالى همت بود اصل و فرع را صرف شراب و شاهد نمود و بعد از تمام شدن زر پشيمان شده متحير بود كه خبر فوت سلطان به كرمان رسيد . خاطر عبد الرزاق از دغدغهء عتاب و خطاب فراغت يافته به خانهء خود رفت و روزى به باشتين رسيد كه ايلچى به آنجا فرود آمده و از دو كس كه حسن [ حمزه 
  ] و حسين [ حمزه 
  ] باشند طلب شراب و شاهد مىكرد . و ايشان هرچند عذر مىگفتند ، معقول نمىافتاد و مىخواست كه دست به تعدّى عورات دراز كند . آن دو برادر بىطاقت شده شمشير كشيدند كه « ما تحمل اين فضيحت نداريم . سر خود بر مىتوانيم داد و اين معنى را مشاهده نمىتوانيم نمود . » و آن ايلچى را به قتل آوردند .\r\nو خواجه علاء الدين محمد وزير اين خبر شنيد . كسان به طلب حسن و حسين فرستاد .\r\nعبد الرزاق به يارى حسن و حسين برخاسته ايشان را نفرستاد و به وزير نداد . وزير جمعى را به آوردن ايشان بار ديگر فرستاد . در اين مرتبه با جمعى از رنود و اوباش اتفاق كرده با مردم وزير جنگ كرد و سه كس را به قتل رسانيد و بقية السيف فرار نموده نزد وزير رفتند .\r\nعبد الرزاق برادران و خويشان و مردم آن موضع را جمع كرده گفت كه « فتنه‌اى عظيم حادث شد و ديگر تحمل سودى نخواهد كرد ؛ چه ، وزير چون بر ما دست يابد همه را به قتل خواهد رسانيد . پس علاج واقعه پيش از وقوع بايد كرد . اكنون اگر خدا توفيق دهد ، دفع ظلم و دفع ظالمان كنيم ، و الا سر خود را بر دار اختيار داريم و تحمل جور و ستم نداريم . » و خود را سربدار « 4 » نام نهاده به اتفاق يكديگر بنياد فتنه‌انگيزى كردند و دست تطاول به اطراف مملكت\r\n\r\n\r\n","description":"","footnote":"\r\n( 1 ) . مىترسيد برادرش از عهده كار برنيايد و اسباب خجالت او گردد .\r\n( 2 ) . پهلوانى .\r\n( 3 ) . قرار بود يكصد و بيست هزار دينار نقد كند . بيست هزار دينار خود بردارد و يكصد هزار به خزانه برساند . - روضة الصفا ، تلخيص زرياب ، ص 994 .\r\n( 4 ) . ظاهرا اين كلمه به معنى بىباك و متهوّر و دلير و نترس آمده ، يعنى آنچه امروز عوام بدان « جاهل و دانش مىگويند و پيش از اين « لوطى » . در خصوص اين واژه كه به غلط فقط به دليران سبزوار اطلاق مىشود . - توضيحات دكتر نوائى بر مطلع السعدين ، ص 432 .\r\n","page_name":" 4484 ","page_number":256},
  {"content":"\r\n\r\nدراز كرده هرچه مىخواستند مىكردند . و جمعى كثير با عبد الرزاق متفق شده كار او رونق تمام يافت .\r\nخواجه علاء الدين محمد وزير انديشه‌ناك شده از فريومد كه محال اقامتش بود متوجه استرآباد شد . سربداران خبر شده بر سر راه وزير رفتند . بعد از جنگ وزير كشته شده « 1 » اسباب و اموال او به دست عبد الرزاق افتاد . به حسب اتفاق امير عبد الله ، مولاى ، حاكم قهستان دختر خواجه وزير را خواستگارى نموده مبلغى كثير نزد خواجه مىفرستاد . « 2 » سربداران آن اموال را بعد از جنگ متصرف شدند و قوىحال گشته روى به سبزوار آوردند . چون كسى كه طاقت مقاومت ايشان داشته باشد در سبزوار نبود ، سبزوار را مسخّر كرده امير عبد الرزاق بر مسند حكومت نشست و غلبه‌اى انبوه بر وى جمع شده ، در اطراف خراسان فتنه‌ها برخاست .\r\nو در آن ايام دختر خواجه [ 424 الف 
  ] علاء الدين محمد وزير با پسرش در سبزوار بود . و پسرش در غايت حسن و جمال بود . عبد الرزاق فاسق خواست كه آن پسر را نزد خود آورد . از آن جهت كس نزد مادرش فرستاده او را خواستگارى نمود . آن عورت چون دانست كه غرض از خواستگارى چيست ، به اتفاق فرزند دلبندش از سبزوار بيرون آمده راه فرار پيش گرفت .\r\nعبد الرزاق برادر خود ، امير وجيه الدين مسعود را در عقب او فرستاد . او چون به دختر رسيد ، « 3 » خواست كه او را بازگرداند . دختر در مقام تضرع شده به وجيه الدين مسعود گفت كه « تو جوانمرد و مردانه مىنمايى . به دوستى حيدر كرار كه جوانمردى كن و حقّ نمك پدرم را منظور دار و من را آزاد كن و به برادر خود بگوى كه او را نديدم . »\r\nوجيه الدين مسعود را رحم آمده او را بگذاشت و برگشت و نزد برادرش آمده عبد الرزاق را از صورت واقعه آگاه كرد . وى با برادر خطاب كرد كه « چون دختر را نياوردى ؟ » وجيه الدين نخست گفت كه « او را نديدم . » چون عبد الرزاق عتاب از حد برد ، وجيه الدين صورت واقعه را به راستى در ميان آورد و گفت : « من را بر وى رحم آمده تو نيز خود را از اين واقعه درگذران ؛ چه ، پدر او را بر ما حق نمك است . » عبد الرزاق بنياد سفاهت كرده مسعود را دشنام‌هاى ناخوش داد و نسبت نامردى به او كرد . مسعود آهسته‌آهسته بازپس مىآمد . چون خوارى از حد گذشت ، خنجر كشيده پيش دويد و شكم عبد الرزاق بدريد و به جاى او حاكم سربداران شد و بهتر از برادر ضبط آن جماعت نمود .\r\nو اين واقعه به تاريخ دوازدهم شهر ذيحجهء سنهء هفتصد و سى و هشت روى نمود .\r\n\r\n\r\n","description":"","footnote":"\r\n( 1 ) . درگيرى در درّهء شهرك نو اتفاق افتاد .\r\n( 2 ) . مبلغ مزبور توسط شخصى به نام آى تمور به خواجه علاء الدين فرستاده مىشد .\r\n( 3 ) . در محلى به نام سنگليدر به آنها رسيد .\r\n","page_name":" 4485 ","page_number":257},
  {"content":"\r\n\r\nوجيه الدين مسعود سردارى مردانه و حاكمى فرزانه بود . بعد از قتل برادر انديشيد كه دست‌افزارى به جهت حكومت و بهانهء به دست آوردن دل عوام يابد . خاطرش بر آن قرار گرفت كه شيخ حسن جورى را كه اكثر مردم معتقد او بودند ، با خويش متفق سازد .\r\nو شرح احوال شيخ حسن جورى اين است كه در مملكت مازندران درويشى بود به غايت پاكيزهء روزگار شيخ خليفه‌نام . در اوايل حال به طلب علم مشغول بود ، قرآن حفظ نموده ، علم فراست نيكو دانستى و ترك تحصيل كرده مريد شيخ بالوى زاهد « 1 » كه در آمل به سر مىبرد شد .\r\nبعد از چندگاه كه مراد او از شيخ مذكور حاصل نشد ، به سمنان نزد شيخ علاء الدولهء سمنانى رفت و ملازمت شيخ اختيار كرد .\r\nروزى شيخ از وى پرسيد كه « از چهار مذهب كدام مذهب دارى ؟ » شيخ خليفه در جواب گفت كه « مطلب من از اين چهار مذهب بالاتر است . » شيخ آزرده شده ( دواتى كه بر پيش نهاده بود ) « 2 » بر سر شيخ خليفه زد و سرش را بشكست . شيخ خليفه از او جدا شد و در بحرآباد ملازم خواجه غياث الدين هبة الله حموى شد . از آنجا هم بوى عشق نشنيده به سبزوار آمده و در مسجدى ساكن شده به عبادت مشغول شد . و قرآن به آواز خوش بلند خواندى و جمعى كثير مريد و معتقد او شدند .\r\nو فقيهان انكار نشستن او در مسجد نمودند و او را منع مىنمودند . اصلا ممتنع نشده به كار خود مشغول بود . فقها به تنگ آمده در مقام قتلش شدند . اين معنى را فتوا كرده اكثر تصديق كردند . آن فتوا را به درگاه سلطان ابو سعيد فرستادند . چون سلطان دكاندارى آن جماعت را مىدانست ، در جواب نوشت كه « من دست به خون درويشان نمىآلايم . حكّام خراسان به موجب شرع شريف عمل نمايند . » « 3 » فقيهان سبزوار كه بىدف و نى مىرقصيدند ( و اين شعر در شأن ايشان مشهور است :\r\n سبزوار است اين جهان بىمدار * ما چه برگوئيم در وى خوار و زار ) « 4 » [ ؟ 
  ] \r\nاين قدر بهانه يافته ، از روى جدّ و جهد به قتلش برخاستند .\r\nو در آن ايام شيخ حسن كه در قريهء خود جور از تحصيل علم فارغ شده مدرس مدرسه مىبود ، خبر كرامات و مقامات شيخ خليفه شنيده نزد او آمد . به مجرد ملاقات موجب ارادت شد . ترك مدرسه نموده ملازمت اختيار كرد . و اين معنى سبب زيادتى عقيدت عوام گشت و\r\n\r\n\r\n","description":"","footnote":"\r\n( 1 ) . هر سه نسخه : شيخ بانوى زاهد .\r\n( 2 ) . ق : ( ردايى كه بر دوش نهاده بود )\r\n( 3 ) . مورّخين دورهء مغول تساهل و تسامح سلطان ابو سعيد در مورد مسايل دينى را يادآور هستند .\r\n( 4 ) . مطلب بين ( ) از اضافات « ق » است .\r\n","page_name":" 4486 ","page_number":258},
  {"content":"\r\n\r\nمنازعان شيخ بيشتر از پيشتر شده در آزار او به تقصيرى از خود راضى نمىشدند . تا آنكه هم در آن نزديكى بامدادى شيخ خليفه را از ستون مسجد عدن آويخته يافتند و خشتى چند در زير ستون بر روى يكديگر چيده بودند ، چنان كه كسى خود را به حلق آويخته باشد .\r\nبعد از اين واقعه مريدان شيخ دست ارادت به شيخ حسن جورى دادند و خدمتش به طرف نيشابور رفته ، مردم آن ولايت را به طريق شيخ خليفه دعوت كرد . اكثر مردم كوهپايهء نيشابور مريد و معتقد او شدند و هر كه مريد مىشد ، نام او نوشته ، مىگفت كه « حالا وقت اخفاست « 1 » » و مىفرمود كه آلات حرب مهيا سازند . و چون كلام او به غايت فريبنده بود و تقريرش در كمال دلپذيرى ، مردم چنان معتقد او شدند كه اگر جان مىطلبيد ، بىمضايقت در ميان مىآوردند .\r\nباز فقيهان در پى حسن افتادند . به امير ارغونشاه گفتند كه شيخ حسن به دست شيعه [ افتاده 
  ] « 2 » و سر خروج دارد . [ 424 ب 
  ] امير ارغونشاه ، امير محمد باسق « 3 » را به تفحص احوال شيخ حسن و اتباع او فرستاد . امير محمد بعد از تحقيق ، ايشان را مردمى به حال خود يافت كه روز به كسب و حرفهء خود مشغول‌اند و شب به عبادت مىگذرانيد . و اين معنى را به عرض امير رسانيده او را از سر آزار ايشان درگذرانيد .\r\nحسودان و فقيهان ديگرباره طاقت نياورده چندان غمّازى كردند كه ارغونشاه شيخ حسن را به قلعهء طاق كه در يارز « 4 » بود فرستاده محبوس ساخت .\r\nو امير وجيه الدين مسعود صلاح كار خود را در موافقت شيخ دانسته با چند سوار به محبس شيخ رفت و او را خلاص ساخته « 5 » التماس قبول موافقت كرد و گفت كه اگر قبول نكنى منازعان چون دست يابند ، من را و تو را زنده نگذارند . شيخ نيز اين معنى را از خدا مىخواست . به اتفاق به سبزوار آمدند و جماعت مريدان كه از رعبى به تنگ آمده بودند و بهانه مىخواستند ، به يك بار از گوشه‌ها بيرون آمدند و به اندك زمانى لشكرى چنان جمع شد كه هر يك خود را رستم و اسفنديار مىپنداشتند .\r\nامير وجيه الدين مسعود بعد از سامان لشكر به اتفاق شيخ متوجه نيشابور شد . مردم ارغونشاه به طوس نزد محمد بيگ گريختند . و در آن زمان طغاتيمور خان در عراق بود و كسى ديگر را قوت دفع ايشان نبود . امير محمد بيگ دو كلمه به شيخ حسن نوشت كه « امير مسعود مردى سپاهى است . اگر او را داعيهء لشكركشى باشد چه عجب ! اما خدمت شيخ دعوى\r\n\r\n\r\n","description":"","footnote":"\r\n( 1 ) . هر سه نسخه : انفاست .\r\n( 2 ) . م ، ش : جاى يك كلمه بياض است .\r\n( 3 ) . م : امير محمد باستو ؛ ش : امير محمد باستر\r\n( 4 ) . ق : باركه ؛ م ، ش : بارز .\r\n( 5 ) . قول ديگر بر اخلاص شيخ حسن اين است كه يكى از مريدان شيخ ، اسد نامى خود را به قلعه رساند و شيخ را خلاص كرد . - روضة الصفا ، تلخيص زرياب ، ص 999 . فحواى نامهء شيخ بر امير محمد بيگ صحت اين مدعا را ثابت مىكند .\r\n","page_name":" 4487 ","page_number":259},
  {"content":"\r\n\r\nدرويشى و سلامت‌طلبى مىكردند و هيچ‌كس از آبا و اجداد ايشان سربدار نبود . يا رب اين چه داعيه‌اى است كه به خاطر شيخ رسيده ؟ آخر اين معلوم است كه به كجا خواهد انجاميد و از ريخته شدن خون مسلمانان انديشه نكردن نه رسم درويشان است . »\r\nشيخ در جواب ، مكتوبى كه مشتمل بر شرح احوال خودش بود از ابتدا تا محبوس شدن در قلعه نوشت . سخن آخر آنكه « من در اول خواهىنخواهى با امير مسعود همراه شدم و حاليا امير مسعود و جميع مسلمانان مىگويند كه خرابى و ظلم در ولايت خراسان از حد رفته و بندگان خدا هميشه در محنت مىگذرانند . بر مسلمانان واجب است كه نوعى كنند كه اين ظلم بر طرف شود . و نيز مىگويند كه هرچه بهبود مسلمانان در آن است ، بدان قيام خواهيم نمود و از هر آفريده كه سخن حق شنيده شود ، او را تابع مىشويم . بنابراين اين ضعيف بر سبيل اتفاق با ساير مسلمانان به [ مصاحبت ائمّه و مشايخ كرام و ساير عظام و پيشوايان بيهق 
  ] « 1 » و نيشابور و سبزوار التماس مىنمايد كه با امير ارغنونشاه اعلام فرمايند كه به صلح راضى شوند و مهمات إن شاء اللّه بر وجهى قرار گيرد كه همه مسلمانان بعد اليوم در مقام‌هاى خود ساكن توانند بود . و اگر امر نه بر اين وجه باشد ، محاربه‌اى عظيم را متوقع است ؛ چه ، خلايق بىغايت بىطاقت شده‌اند . » « 2 »\r\nامير محمد آن مكتوب را به جنسه « 3 » نزد امير ارغونشاه فرستاد و امير در فكر و دفع ايشان شد .\r\nو در اين سال امير سيد شرف الدين على جرجانى در قريهء طاغو از اعمال استرآباد متولد شد . و در احوال او نوعى از بسط به جاى خويش از مساعدت وقت مأمول است .\r\n\r\n\r\n","description":"","footnote":"\r\n( 1 ) . در هر سه نسخه جاى دو سه كلمه بياض است ، از روى روضة الصفا چاپ مرحوم زرياب خويى ، ص 1003 اضافه شد .\r\n( 2 ) . براى مطالعهء متن كامل نامهء شيخ حسن جورى - مطلع السعدين ، چاپ دكتر نوائى ص 149 - 154 ؛ روضة الصفا ، تلخيص دكتر زرياب خويى ، ص 999 - 1004 .\r\n( 3 ) . عين نامه . خودنامه .\r\n","page_name":" 4488 ","page_number":260},
  {"content":"\r\n\r\n\r\nذكر وقايع سنهء اربعين و سبعمائه از هجرت [ موافق سال هفتصد و سىام از رحلت خير البشر « 1 » 
  ]\r\nچون امير شيخ حسن چوپانى شهزاده بيلغان را به در مرو بر تخت نشانيد و ساتى بيگ را به طريق مادر خود كه خواهىنخواهى به تيمورتاش دروغى داده بود ، به سليمان خان داد ، به عراق عجم آمده زمستان در سلطانيه بود و بهار در اوجان گذرانيد ؛ و امير پير حسين را به ولايت فارس فرستاد ؛ و پسران امير محمود شاه اينجو كه صاحب اختيار بودند استقبال نمودند ، و يك برادر سلطان بخت نام ملازم شد و شيرازيان به واسطهء حسن سلوك محمود شاهيان از ايشان به غايت راضى بودند ، چنان كه هرگاه سلطان بخت از خانهء امير پير حسين به خانهء خود مىرفت ، همراه او مىرفتند و بجز خواص امير پير حسين كسى نزد او نمىماند .\r\nو او را از اين معنى عبرت شده ، روزى از سرمستى ، بىموجبى ، سلطان بخت را به قتل آورد و به واسطهء اين حركت شيرازيان بر وى هجوم نموده خانه‌اش را غارت كردند ، به هزار حيله نيم جانى از شيراز بيرون برد و در اوجان به امير شيخ حسن پيوست .\r\nامير شيخ حسن بزرگ كه با پادشاه دست‌نشان خود لشكرهاى ديار عرب و ديار بكر و خوزستان را جمع كرده عزم رزم جزم نمود تا حدود بعقوبا « 2 » آمد و چوپانيان متوجه او شده در منزل اوباش هر دو لشكر به يكديگر رسيدند ، حرب در پيوست . امير [ پير 
  ] حسين چوپانى در آن معركه مردانگىها كرده بر قلب بغداديان تاخت . از جرئت او جرئت لشكريان فزوده\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . شهرى بزرگ در نزديكى بغداد\r\n","page_name":" 4489 ","page_number":261},
  {"content":"\r\n\r\nبغداديان را شكست دادند . محمد ايسن قتلغ و مسافرانيان « 1 » - كه يادگار سلطان ابو سعيد بودند - به قتل رسيدند . ملك اشرف را امير شيخ حسن كوچك از عقب امير شيخ حسن بزرگ و جهان تيمور خان « 2 » [ 425 الف 
  ] فرستاد . او جمعى كثير از گريختگان را به قتل آورده بازگشت .\r\nامير شيخ حسن كوچك به تبريز آمده امير سيورغان و ملك اشرف را به حكومت عراق عجم نامزد كرد ؛ و امير پير حسين را به واسطهء مردانگى كه كرده بود ، نوازش بسيار كرده ديگر باره حكومت فارس را به او داد .\r\nو امير شيخ حسن بزرگ چون ديد كه از جهان تيمور كارى برنمىآيد ، او را از سلطنت خلع كرده به تدبير كار خود مشغول شد . « 3 » و امير پير حسين چوپانى با لشكر فراوان و يرليغ حكومت متوجه فارس شد . و چون در يرليغ حكومت وى نام حكومت فارس و يزد و كرمان مذكور بود ، بنابراين ايلچى [ ى 
  ] نزد امير مبارز الدين محمد مظفر به جانب يزد فرستاد .\r\nو چون مورخان شرح ابتداى دولت آل مظفر را در اين مقام نوشته‌اند و فى الواقع جاى مناسب همين است ، تتبع ايشان نموده ، از احوال ايشان آنچه معلوم شد به قلم درآمد . جد اعلاى امير مبارز الدين محمد مظفر ، [ غياث الدين 
  ] حاجى [ خراسانى 
  ] نام داشت . وطنش ولايت خواف « 4 » بود و در زمان فترات مغول جلاى وطن كرده به يزد رفت . وى به خلقت از مردم مستوى الخلقة عظيم‌تر بود ؛ چنانچه در يزد موزه‌اى كه پاى او را گنجايش داشته باشد پيدا نمىشد ؛ و شمشيرى كه بر ميان مىبست به وزن سه من و نيم وزن داشت ؛ و سه پسر داشت :\r\nمنصور و محمد و ابابكر .\r\nابابكر و محمد ملازمت اتابك يزد كه علا الدوله نام داشت اختيار كردند . محمد به اجل طبيعى در نوكرى علا الدوله درگذشت . او را نسل نبود . ابو بكر را اتابك مذكور به وقت توجه هلاگو خان به بغداد به كمك هلاگو خان فرستاده بود . و او بعد از فتح بغداد به حكم هلاگو خان به بعضى از ولايات شام مىرفت . در راه بر دست اعراب خفاجه به قتل رسيد . و منصور كه همواره همراه پدر مىبود ، بعد از فوت پدر در خطهء ميبد ساكن شد . او را سه پسر بود : محمد و\r\n\r\n\r\n","description":"","footnote":"\r\n( 1 ) . م ، ش : مسافرينان .\r\n( 2 ) . اين جهان تيمور خان ابتدا به عز الدين موسوم بود .\r\n( 3 ) . شيخ حسن بزرگ پس از عزل جهان تيمور ، خود پادشاهى مستقل شد و شالودهء دودمان جلايرى را پى افكند .\r\nدودمان جلايرى به نام جد بزرگ اين دودمان كه ايلگا ( ايلكا ) نويان يكى از سرداران هلاگو خان بود ، ايلكانى نيز خوانده مىشود .\r\nعزل جهان تيمور در حقيقت فروپاشى نهايى دولت ايلخانى است . رقيب او اگرچه قدرت ظاهرى خود را يكى دو سال ديگر حفظ كرد و پس از مرگ حامى خود ، شيخ حسن كوچك به دست زوجه‌اش ، زنده بود ، ولى او نيز به دست برادر حسن كوچك به قتل رسيد و مانند جهان تيمور در تاريكى و گمنامى فرو رفت . - تاريخ ايران كمبريج ، ترجمه انوشه ، ج 5 ، ص 389 .\r\n( 4 ) . شهر بزرگى از اعمال و توابع نيشابور ، در نزديكى بوشنج .\r\n","page_name":" 4490 ","page_number":262},
  {"content":"\r\n\r\nعلى و مظفر . اگرچه مظفر به حسب سن از برادران خردتر بود ، اما بزرگى به عقل است نه به سال . هميشه بر برادران تفوق مىجست .\r\nچون اتابك علاء الدوله فوت شد ، يوسف شاه پسرش قائم مقام پدر شد . هر سه برادر نوكر او شده از وى تربيت يافتند . تا آنكه اتابك مظفر را به دفع جمعى از راهزنان تعيين نمود . ايشان را تعاقب نموده به دامن كوهى رفيع درآورده ، پياده شد و به نفس خود بر كوه برآمد و سه چهار كس از ايشان را به قتل آورد . بقيه امان طلبيده ، آثار شجاعت از وى در اين خدمت بسيار ظاهر شد .\r\nو چون اتابك يوسف شاه به واسطهء قتل ايلچيان ارغون به سجستان گريخت ، امير مظفر عزيمت اردوى ارغونشاه كرد . « 1 » صورت و سيرت او مقبول خان افتاده نوازش يافت و اسب و خلعت خاص و منصب يساولى « 2 » يافت . و چون سلطنت به غازان خان رسيد ، مظفر را قشون و طبل و علم و كارد و كمان عنايت فرمود . و در سنهء هفتصد [ هجرى 
  ] محمد بن مظفر متولد شد .\r\nبعد از غازان خان ، اولجايتو سلطان حكومت حدود كردستان تا كرمانشاهان و راه‌هاى ابرقوه و مرو و هرات را علاوهء منصب سابق امير مظفر گردانيد . و به وقت فتح گيلان امير مظفر را به واسطهء اعتمادى كه بر شجاعت او داشت در قول « 3 » نزد خود نگاه داشته بود . و ايالت ميبد نيز به او عنايت شد . و امير مظفر بعضى اوقات در اردو و بعضى اوقات در ميبد مىبود . تا آنكه در ايام نقاهت مرض دشمنى سقمونيا « 4 » به خوردش داده ، بدان جهت از پا درآمده در مدرسهء ميبد - كه خود ساخته بود - مدفون شد .\r\nو امير مبارز الدين محمد كه ارشد اولادش بود ، « 5 » با وجود خردسالى به اردو رفته منصب پدر را يافت و چهار سال ملازم درگاه بود . بعد از فوت اولجايتو سلطان به يزد آمد . تمام مردم يزد را به انعام و احسان معتقد خود ساخت . سيد عضد الدين يزدى كه حاكم و شحنهء فارس بود ، چون در يزد حاكمى نديد ، خواست كه به يزد آمده امور ملك و مال را از پيش خود گيرد .\r\nچون به در قلعهء يزد رسيد ، امير مبارز الدين محمد او را از درآمدن به يزد مانع شد و به استقبال\r\n\r\n\r\n","description":"","footnote":"\r\n( 1 ) . به تصريح ميرخوند ، امير مظفر در عزيمت اتابك به سيستان همراه وى بود . ولى چون مفسدان ميان او و اتابك را بر هم زدند ، او به كرمان رفت و سلطان جلال الدين سيورغتمش دربارهء او احسان كرد . پس از آن عازم اردوى ارغون شد .\r\n- روضة الصفا ، چاپ زرياب ، ص 734 .\r\n( 2 ) . يساول : مأمور تشريفات . يساول صحبت : رئيس تشريفات .\r\n( 3 ) . قول : قلب سپاه .\r\n( 4 ) . سقمونيا : به لغت يونانى دوايى است كه آن را محموده مىگويند و آن عصاره‌اى باشد به غايت تلخ و مسهل . - لغتنامهء دهخدا .\r\n( 5 ) . به غير از محمد ، دخترى نيز از امير مظفر باقى ماند كه زن برادرزاده‌اش امير بدر الدين ابو بكر بود ، و از ايشان شاه سلطان و امير حاجى و امير مبارز متولد شد .\r\n","page_name":" 4491 ","page_number":263},
  {"content":"\r\n\r\nبيرون آمد . از طرفين صف‌آرايى شد . سيد طاقت مقاومت نداشت . قرار بر فرار داد و به اردو رفته ، نزد سلطان ابو سعيد از امير مبارز شكايت كرد . بعد از تحقيق معلوم شد كه سيد بىحكم به يزد رفته بود . بنابراين سيد گناهكار شد ، و به مضمون « عدو شود سبب خير اگر خدا خواهد » جناب مبارزى تحسين يافت و در سنهء هفتصد و نوزده [ هجرى 
  ] يزد نيز به او مرحمت شد . و با جمعى از تگودريان كه به راهزنى مشغول بودند در مهريجرد ، به موضع حفص عبد الملك جنگ كرد و كمال شجاعت در آن جنگ به تقديم رسانيد ، چنانچه هفتاد سر پيش پايش افتادند ؛ و اسبش كشته شده اسب ديگر سوار شد . سرداران جماعت به زخم امير مبارز كشته شد . وى مظفر و منصور به يزد درآمد ، و تگودريان پريشان‌حال به جا و مقام خود رفتند .\r\n[ 425 ب 
  ] و باز اتفاق كرده با چهار صد سوار كار ديدهء كار آزموده ، به رسم ايلغار ، غافل به نواحى ميبد آمدند . و با آنكه زياده بر هفتاد سوار نزد امير مبارز حاضر نبود ، بيرون آمده با ايشان جنگ كرده ، غالب شد .\r\nو اين اخبار به سمع سلطان ابو سعيد رسيده ، تشريف خسروانه و انعام پادشاهانه به امير مبارز فرستاد . و جناب مبارزى را در مدت چهارده سال بيست و يك مصاف با تگودريان واقع شد و قطع مادهء فساد ايشان به احسن وجوه نمود . در سنهء هفتصد و بيست شاه شرف الدين مظفر متولد شد ؛ و در سنهء هفتصد و بيست و نه بنت قطب الدين جهان در نكاح جناب مبارزى درآمد ؛ و در سنهء هفتصد و سى و سه شاه شجاع تولد نمود ، و قران سعدين در عين درجهء طالع و آفتاب در برج شرف ؛ و در سنهء هفتصد و سى و چهار امير مبارز الدين محمد با پسر خود ، شرف الدين مظفر به اردو آمد و سلطان ابو سعيد او را به غايت اعتبار رسانيد . حسودان طاقت نياورده در مقام آن شدند كه خجالتى به وى برسانند . به هيچ نوع دست نيافته به عرض سلطان رسانيدند كه امير مبارز الدين جوال كاه را از ميان آب به وقت اسب تاختن به نيزه مىربايد .\r\nو چون سلطان از امير مبارز پرسيد ، امير قبول اين معنى كرده ، به وقت آنكه در حضور پادشاه امير مبارز به اين كار مشغول شد و نيزه به جوال كاه رسيد ، نيزه شكست و جوال كاه برقرار ماند . امير مبارز به غايت خجل شده به عرض رسانيد كه « بنده مكرّر اين كار كرده ، يحتمل كه در اين جوال به غير از كاه چيزى ديگر باشد . » چون تفحص كردند ، سندانى را در جوال پنهان كرده بودند . اين معنى موجب زيادتى عنايت سلطان شد . جامهء خاصه و كمر مرصع و طبل و علم مرحمت به او شد . و صد هزار دينار از مال يزد مرسوم مقرر شد . و در آن زمان هيچ‌كس از امراى بزرگ را اين قدر مرسوم نبود .\r\nبعد از فوت سلطان ابو سعيد كه هر سرى را سودايى پيدا شد و هركس در هر ولايت كه بود خود را فراموش كرده ، داعيهء استقلال پيدا كرد ، امير مبارز الدين محمد نيز بر سرير ملك\r\n\r\n","description":"","footnote":"","page_name":" 4492 ","page_number":264},
  {"content":"\r\n\r\nستانى نشست و يزد را مضبوط كرد . و چون مسعود شاه - كه ارشد اولاد محمود شاه اينجو بود - مملكت فارس را در تصرف خود درآورد ، برادر خود شيخ ابو اسحاق را به تسخير يزد نامزد كرد . چون شيخ ابو اسحاق به نزديك يزد رسيد ، جناب مبارزى استقبال كرده لوازم مهماندارى به تقديم رسانيد . امير شيخ ابو اسحاق از آمدن امير مبارز الدين به غايت ترسان بود ، چنانچه اهل مجلس همه دريافتند كه او متغير شد ؛ چه ، امير مبارز با جمعيت تمام آمده بود . چون شيخ ابو اسحاق دانست كه كارى نمىتواند ساخت ، بالضروره به طرف كرمان كوچ كرد . آنجا نيز كارى نساخته مراجعت نمود و چنان نمود كه به شيراز مىرويم . و در خاطر داشت كه شايد به حيله يزد را به تصرف درآورد . پس جمعى كثير از نوكران خود را فرمود كه از دروازه‌هاى يزد به هر بهانه كه توانند به درون روند و به وقت حاجت مدد در تسخير قلعه نمايند .\r\nامير مبارز اين معنى به فراست دريافت . هر كس از هر دروازه كه درآمده بود ، در ساعت گرفتار شد . و چون امير ابو اسحاق ديد كه حيله فايده نكرد ، به عزم رزم سلطانى سوار شد . امير محمود نيز بيرون رفته مستعد جنگ شد . چون در نواحى يزد آب كمياب است و اكثر ريگ روان ، امير مبارز آنها را ضبط نموده به واسطهء حرارت هوا كار بر شيرازيان تنگ شد . مردم در ميان افتاده صلح‌گونه [ اى 
  ] در ميان انداختند و شيرازيان به شيراز بازگشتند و امير مبارز در يزد به كمال استقلال رسيد .\r\nو در اين وقت ، امير پير حسين چوپانى - چنانچه سابقا مذكور شد - ايلچى به طلب امير مبارز فرستاد . امير مبارز چون عهد و پيمان در ميان آمد و خاطرش جمع شد ، به كمك امير پير حسين آمد . امير مسعود شاه چون مرد ميدان نبود ، به طرف كازرون رفت . امير محمد مظفر نيز به طرف كازرون روان شد . امير مسعود شاه ناچار به بغداد نزد امير شيخ حسن بزرگ رفت ، و امير پير حسين و امير محمد مظفر شيراز را محاصره نمودند . و چون كار بر شيرازيان تنگ شد ، به امير مبارز نوشتند كه :\r\n مبارزان جهان قلب دشمنان شكنند * تو را چه شد كه چنين « 1 » قلب دوستان شكنى « 2 » \r\nو جناب مبارزى در ميان افتاده ، شيرازيان را به امير پير حسين صلح داد . امير پير حسين به شيراز درآمده ، حكومت كرمان را به امير محمد مظفر داد .\r\n\r\n\r\n","description":"","footnote":"\r\n( 1 ) . هر سه نسخه : همه\r\n( 2 ) . بيت از سعدى شيرازى است .\r\n","page_name":" 4493 ","page_number":265},
  {"content":"\r\n\r\nاما احوال حاكم مصر در اين سال آن است كه امير بيكر كه نايب شام بود و دخترش در خانهء ملك ناصر ، به مصر آمد و چندان پيشكش همراه آورد كه محاسب وهم از حساب آن عاجز آمد . ملك دست بيكر را گرفته به درون محل خود برد و دخترش را كه زوجهء سلطان بود به او نمود . و او دست پدر خود بوسيده بازگشت . بعد از آن جميع دختران خود را ملك ناصر به دست بوسيدن بيكر حكم كرد . هر كدام كه مىآمدند ، مىگفت كه « دست عموى خود را ببوسيد . » و بيكر در برابر اين الطاف زمين بوسيده بيرون آمد . و ملك ناصر دو دختر خود را به دو پسر بيكر داد . و بيكر سجدهء شكر كرده به عرض رسانيد [ 426 الف 
  ] كه « به وقت تولد پسران من را تمنا شد كه كاشكى دختر مىبودند ؛ چه ، پسر وقتى خوب است كه دولتمند باشد و به حد كمال سعادت برسد . اكنون سلطان من را از دغدغه خلاص كرد و ايشان را به سعادتى كه هرگز در گمان من نبود ، رسانيد . »\r\nو آنچه نهايت مطلب بيكر بود در اين مرتبه ملك ناصر نسبت به او به فعل آورد و به وقت رخصت گفت كه « اى بيكر اگر ديگر حاجتى دارى بخواه . » بيكر زمين بوسيده به عرض رسانيد كه « ديگر حاجتى ندارم . بجز آنكه خداى تعالى عمر من را در ايام دولت تو به آخر رساند » ملك ناصر گفت « خدا نكند . اميد من آن است كه من مرگ تو را نبينم ، و اگر بعد از تو زنده باشم ، اندك روزى زنده باشم . »\r\nو همچنان شد كه بر زبان سلطان گذشته بود ؛ چه ، بعد از بيكر به اندك وقتى ملك ناصر نيز درگذشت .\r\nو از جمله وقايع اين سال در مصر آن است كه يشو ، نايب سلطنت بود و بر مردم ظلم بسيار مىكرد . مردم مكررا شكايت به سلطان آوردند ، اما تأثيرى نمىكرد . از جمله قبايح اعمال يشو آن بود كه سلطان را تحريص مىكرد كه هركس از امرا كه صاحب جمعيت و خزانه باشد او را گرفته اموال او را متصرف مىشد ؛ و بر سوداگران آينده و رونده ظلم بسيار مىكرد . چنان كه نوبتى چوب بسيار به اضعاف مضاعف قيمت آن به سوداگرى طرح داد . تاجر فرصت نگاه داشته بر سر راه زن ملك ناصر كه مادر فرزندانش بود آمده فرياد كرد . زوجهء سلطان اين حال را به سلطان گفت . پس سلطان غضبناك شده كس به طلب يشو فرستاد . اما به وقت فرياد كردن تاجر نزد زن سلطان ، يشو خبردار شده فى الفور شخصى را به ناشناخت نزد آن تاجر فرستاد كه چوب‌ها را زياده بر قيمتى كه يشو به سوداگران فروخته بود از آن سوداگر بخريد و زر نقد تسليم او نمود و بر اين معنى جمعى را گواه گرفت .\r\nچون سلطان ، يشو را طلب نمود و از حقيقت واقعه استفسار كرد . يشو به عرض رسانيد كه چوب‌هاى من از آن قيمتى كه فروخته‌ام زياده مىارزند . حكم شد كه تاجر را با چوب‌ها به\r\n\r\n","description":"","footnote":"","page_name":" 4494 ","page_number":266},
  {"content":"\r\n\r\nحضور آورند . چون تاجر حاضر شد ، سلطان از وى استفسار كرد كه « تو فرياد كرده بودى ؟ » تاجر قائل شد كه دادخواه من بودم . يشو گفت كه چوب‌ها را حاضر سازد . تاجر چون چوب‌ها را فروخته بود سراسيمه شد . يشو چون چوب‌ها را خريده بود مبالغه در احضار آن چوب‌ها كرد . اضطراب سوداگر بيشتر از پيشتر مىشد . سلطان در گمان افتاد و تاجر را گفت كه « راست مىبايد گفت . » تاجر ناچار قائل شد كه « چوب‌ها را فروخته‌ام . » و بعد از تحقيق ظاهر شد كه زياده از قيمت اصل فروخته . سلطان را اعراضى كه به يشو داشت بر طرف شد . سلطان گفت كه « مال ما را مىخرى و به فايده مىفروشى . مع هذا دادخواه مىشوى . » پس سوداگر را به يشو سپرد كه هر سياست كه خواهى بكن . بعد از آن صدق يشو و غرض مردم سلطان محقق شد .\r\nيشو به خاطر جمع آنچه مىخواست مىكرد . و چون يشو در اصل نصرانى بود كه مسلمان شدن غرضش از اين ، تخريب ولايت مصر بود و برانداختن بنياد دولت سلطان . و هميشه امرا را به تهمت‌ها نزد سلطان گناهكار مىكرد . تا آنكه روزى يكى از آن امرا رقعه [ اى 
  ] كه متضمّن بود بر اعمال يشو ، نوشته بر سر راه سلطان انداخت . سلطان ، يشو را طلبيده از حقيقت آن استفسار نمود . او فى الحال در جواب گفت كه « قوصون كه يكى از اعاظم امرا بود ، با من دشمن است و اين عمل اوست . » و بنياد گريه كرد . قوصون گفت كه دروغ مىگويد . و بر طبق سخن خود سوگند ياد كرد .\r\nو يكى از مضامين آن رقعه آن بود كه برادر يشو بر ترك پسرى عاشق است . و مبلغ‌هاى كلى هميشه صرف او مىكند . و يشو بر دروغ بودن اين سخن سوگندان ياد كرد . قوصون گفت كه از آن پسر مىتوان اقرار گرفت كه اين سخن راست است يا نه . بعد از حضور او و تهديد ، اقرار كرد كه جمعى كثير با او آمد و رفت دارند . امير مسعود حاجب كه صاحب تحقيق اين معامله بود ، به عرض سلطان رسانيد كه تحقيق اين امر مناسب دولت نيست . و نخستين كذب يشو اينجا بر سلطان ظاهر شد و از مرتبهء خود بيفتاد و مردم را راه سخن پيدا شد . تا آنكه روزى يشو از راهى مىگذشت ، يكى از امرا كه دل پرى از او داشت بر سر راه وى آمده ، شمشيرى بر او نواخت . دستار از سر يشو افتاد . زخم زننده خيال كرد كه سرش افتاد . يشو خود را بر زمين انداخت . آن شخص درگذشت .\r\nو اين خبر به سلطان رسيد . جمعى را فرستاد . يشو را زنده يافته نزد سلطان بردند . سلطان به امرا غضبناك شده درشت بسيار گفت . باز يشو به اعتبار خود رسيد . [ 426 ب 
  ] امرا ديگر به جان رسيده با خود قرار دادند كه يا كشته شوند يا دفع او نمايند . شخصى اين خبر را به سلطان رسانيد كه اگر دولت خود مىخواهى اين نصرانى را دور كن . سلطان اعتبار تمام بر بيكر داشت . كس نزد او فرستاد و تحقيق احوال يشو نمود . بيكر در جواب فرستاد كه « يشو\r\n\r\n","description":"","footnote":"","page_name":" 4495 ","page_number":267},
  {"content":"\r\n\r\nنمىخواهد مگر خرابى مملكت و دولت سلطان را . » و سلطان در مقام گرفتن يشو شد .\r\nمنجمان به يشو گفته بودند كه در اين ماه خون تو ريخته شود . يشو به يكى از غلامان خود گفت كه در حمام سر او را تراشيده چند جا جراحت كرد ، به مرتبه‌اى كه خون از آن زخم روان شد و پنداشت كه تدبير دفع تقدير مىكند . تا آنكه امير يلبغا « 1 » - كه يكى از خواص سلطان بود - بىحضور شد . « 2 » سلطان به عيادت او رفت . از او پرسيد كه « آنچه در خاطر دارى از من طلب كن » يلبغا گفت كه « معلوم نيست كه من از اين بىحضورى جان ببرم . اما نمك شما را خورده‌ام .\r\nبه وقت مردن شما را خبر مىكنم . يشو را از نزد خود دور كن ؛ چه ، جميع امرا و غلامان به تنگ آمده‌اند و بر تو فرصت مىطلبند . اگر تغافل كنى مبادا عياذ بالله امرى كه تلافى نداشته باشد روى نمايد . » اين بگفت و زارزار بگريست و سلطان نيز به گريه افتاد ، و از آنجا بيرون آمد .\r\nكسان تعيين كرد كه يشو را با جميع برادران و خويشان بگرفتند . و يشو و خويشانش را به حكم سلطان در اين سال به قتل آوردند و مردم از شرّ او خلاص شدند . او را در گورستان يهودان دفن كردند ، و يك هفته پاس داشتند ؛ چه ، عوام در مقام برآوردن و سوختن آن بودند .\r\nو هم در اين سال خاطر ملك ناصر از بيكر ، نايب شام گران شد و لشكر به گرفتن او فرستاد . اسباب اين امر بسيار بود . از آن جمله بيكر اراده داشت كه لشكر به ناحيهء جون بكشد و آن ولايت را كه تسخيرش سهل مىنمود به تصرف درآورد . سلطان او را از آن سفر منع نمود و مبالغه در طلب رخصت نمود . اما سودى نكرد و از اين معنى آزرده شد . بر زبان آورد كه « عقل سلطان تغيير كرده . اكنون اگر از من مىشنود يكى از فرزندان را پادشاه كند و من را به خدمت بازدارد كه اكثر ولايات را به تصرف او درآورم . » جاسوسى اين سخن به سلطان نوشت . سلطان از اين سخن به غايت متغير شد .\r\nديگر آنكه حاكم روم كتابتى به سلطان نوشته بود و به بيكر چيزى ننوشته ، و التماس كرده بود كه سخن بيكر را در حق او نشود . و اين معنى نيز باعث زيادتى آزار خاطر سلطان شد .\r\nو ديگر آنكه بيكر بر يكى از غلامان خود چوپان نام غضبناك شده او را به قلعهء كرك فرستاده بود . چوپان به قوصون در باب شفاعت خود دو كلمه نوشته . قوصون در اين باب به سلطان عرضه داشت نمود . سلطان به بيكر نوشته ، گناه او را درخواست نمود . بيكر بىعقل قبول نكرد . سلطان به غايت آشفته شده گفت كه عجب صحبتىست كه من سخن او را در حق فرزند و برادر خود قبول مىكنم و او شفاعت من را در\r\n\r\n\r\n","description":"","footnote":"\r\n( 1 ) . نام اين شخص كه در حوادث مصر نقش مهمّى ايفا كرده در نسخ سه گانه به صورت‌هاى تبيعا ، طبيعا ، تبيغا ، بتيعا ، بييعا و . . . آمده است . صورت صحيح آن كه يلبغاست ثبت شد .\r\n( 2 ) . مريض شد .\r\n","page_name":" 4496 ","page_number":268},
  {"content":"\r\n\r\nباب غلام خود قبول ندارد . و كس فرستاده خواهىنخواهى چوپان را خلاص كرد .\r\nو از اين مقوله ديگر امور كه موجب تغيير خاطر سلطان بود يكى بعد از ديگرى واقع شد . و اين خبر به بيكر رسيد . اموال خود را جمع كرد كه به يكى از قلاع فرستاده آنجا رود . اين خبر به سلطان رسيده پرده از روى كار برداشت و سى و پنج كس از امراى صاحب طبل و علم را بر سر بيكر تعيين كرد . و خواب و خورد از ملك ناصر حرام شد و همگى همت بر رفع بيكر گماشت . به اعراب باديه و مردم هر ناحيه نوشت كه راه بر بيكر بگيرند كه مبادا از طرفى بيرون رود . و فرامين به امراى دمشق نوشته ايشان را به وعده‌ها اميدوار كرده و حكم به گرفتن بيكر نمود . حاكم صفد « 1 » را نيز به اين خدمت تعيين كرد . حاكم صفد كه طاشتمر نام داشت با هشتاد سوار به طرف دمشق به رسم ايلغار روان شد .\r\nچون كتابات و خبر تعيين لشكرها به امراى شام رسيد ، همه اتفاق نمودند بيكر در قصر خود بود كه خبر رسيدن حاكم صفد شنيد . مردم خود را سلاح پوشانيد ، كه در ساعت امراى شام سوار شده خانهء او را محاصره كردند . چون بيكر ديد كه دشمنان از چهار طرف او را محاصره كردند و جمع كردن لشكر او را ممكن نيست ، خبر به امرا فرستاد كه « سبب چيست ؟\r\nمن با امير ناصر سر مخالفت ندارم . » پس بيرون آمد . او را امراى دمشق گرفته ، نزد حاكم صفد بردند و در لحظه بشارت اين خبر به مصر فرستادند . سلطان بسيار خوشحال شد و لشكرى كه به شام فرستاده بود ، بازطلبيد و كسى را به ضبط اموال او به شام فرستاد .\r\nو المكتفى بالله [ 427 الف 
  ] خليفهء مصر در اين سال فوت شد . چهار ماه تعيين خلافت در تعويق افتاد . در اين مدت در خطبه ، نام هيچ خليفه مذكور نبود . بعد از آن ابراهيم نامى را ملك ناصر خليفه تعيين نمود و ملقّب به واثق گردانيد .\r\n\r\n\r\n","description":"","footnote":"\r\n( 1 ) . شهرى در جبل عامل در لبنان .\r\n","page_name":" 4497 ","page_number":269},
  {"content":"\r\n . \r\n","description":"","footnote":"","page_name":" 4498 ","page_number":270},
  {"content":"\r\n\r\n\r\nذكر وقايع سنهء احدى و اربعين و سبعمائه از هجرت [ موافق سال هفتصد و سى و يكّم از رحلت « 1 » 
  ]\r\nدر اين سال امير شيخ على گاون برادر طغاتيمور او را طعن زده كه لشكر به عراق بردى و كارى نساختى . و بعد به جهت تلافى اين شكست ، لشكرى فراهم آورده متوجه عراق شد و پنهانى كس نزد امير سيورغان فرستاد و او را به خود متفق ساخت . ملك اشرف به حكم امير شيخ حسن به استقبال آن لشكر روان شد . در حدود ابهر جنگ كرده باز لشكر خراسان شكست خورده و عراقيان مظفر و منصور شدند و شيخ على گاون با صد هزار خجالت تا مازندران عنان بازنكشيد . و در آن اوقات امير مسعود سربداران رفت . « 2 » و آن سردار مبارك‌قدم نيز آنجا شكست خورده كشته شد . سربداران غنيمت بسيار يافتند و مردم از ايشان در حساب شدند . و كار سربدارى بالا گرفت و داعيهء تسخير هرات در خاطر امير مسعود افتاد .\r\nو چون ملك اشرف خراسانيان را شكست داد و ملك عراق عجم را كه به شمشير خود گرفته بود خاص خود دانست ، امير سيورغان آزرده‌خاطر از رزمگاه به اشكور و ديلمان رفت ، و از آنجا به رى رفته ، ايلچى [ ى 
  ] نزد امير ارغونشاه فرستاد و اظهار عزيمت خراسان نمود . و امير شيخ حسن كوچك متوجه ديار بكر شد . حاجى طغاى چون طاقت مقاومت نداشت ، فرار نموده ، امير شيخ حسن تا صحراى موش رفت و خرابى بسيار كرد . حاكم ماردين\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . جمله متن مغشوش و نامفهوم است . غرض اين است كه شيخ على براى دفع شرمندگى از شكست مقابل قشون عراق ، بر سر راه خود به خراسان به سربداريه حمله كرد تا با غلبه بر آنها آبروى از دست رفته‌اش را به دست آورد . دنبال مطلب گوياى اين ادعاست .\r\n","page_name":" 4499 ","page_number":271},
  {"content":"\r\n\r\nآمده ملازمت و خدمت بسيار كرد . نوازش يافته در ولايت خود حكومت يافت .\r\nو امير حاجى بيگ بن امير حسن بن امير چوپان به فرمان سلمان خان آهنگ بغداد كرد . از طرف امير شيخ حسن بزرگ ، امير على جعفر به جنگ آمده ، شكست بر چوپانيان افتاد . از نواحى بغداد خجل و منفعل بازگشتند . و امير شيخ حسن كوچك به ديار روم رفته هر ولايت كه تعلق به امير شيخ حسن بزرگ داشت ، غارت كرد . و در آن زمستان با سليمان خان در تبريز قشلاق كرد .\r\nو در اين سال امير مبارز الدين كه ولايت كرمان را به حكم امير پير حسين چوپانى از خود مىدانست به كرمان آمده ملك قطب الدين بن ملك ناصر الدين ، حاكم كرمان از آوازهء امير مبارز تا خراسان عنان بازنكشيد و نزد ملك معز الدين رفته تسخير كرمان را در نظرش آسان نمود . ملك چون عالىهمت بود ، امير داوود خطايى را چهار هزار سوار داده و همراه قطب الدين كرده به كرمان فرستاد .\r\nدر آن اوقات به خاطر خطراتى كه در تمامت ايران بود راه‌ها بالكليه مسدود بود ، چنان كه آن لشكر تا چهار فرسنگى كرمان آمدند و كسى مطلع نشد . چون در كرمان زراعت كم شده بود و غلّه گران ، اكثر لشكريان را امير مبارز رخصت داده بود و با اندك مردمى در كرمان مىبود ، كه به يك بار خبر آمدن لشكر بيگانه شنيد . بعد از مشورت چون اكثر مردم شهر را با دشمن متفق يافت ، شب هنگام كرمان را گذاشته بيرون رفت و در سرحد كرمان به جمع لشكر مشغول شد .\r\nاين خبر را به امير پير حسين فرستاد . اما همت امير مبارز رخصت نمىداد كه چندان توقف نمايد كه كمك امير پير حسين برسد . چون شرف الدين مظفر از يزد با لشكر به مدد پدر آمد و به اتفاق به كرمان آمده اصلا به خاطر نياوردند كه در قلعه كسى هست . در حملهء اول شهر را بگرفتند . و بعد از چند روز مردم كرمان و خراسان بيرون آمده جنگى كردند . اما سودى نكرد .\r\nملك قطب الدين به بهانهء آنكه براى كمك آوردن به خراسان مىروم ، به هرات متوجه شد .\r\nداوود خطايى و خراسانيان در قلعه محصور شدند . در اين وقت مولانا شمس الدين صابر قاضى با اركان دولت امير پير حسين از شيراز رسيدند . حال بر شهريان تنگ شده وسايل برانگيختند .\r\nخراسانيان امان و رخصت يافتند و كرمانيان در پناه دولت امير مبارز درآمدند .\r\nو در محرم اين سال امير بيكر را امراى شام نزد ملك ناصر در مصر آوردند . به حكم ملك ناصر به قتل رسيد . و اين بيكر به غايت حاكم عادل صاحب خير و عالىهمت بود .\r\nو در بيستم ربيع الآخر همين سال اعزّ اولاد ملك ناصر امير انوك فوت شد . سلطان به غايت اندوهناك شد . مادر انوك آنچه در جميع عمر اندوخته بود ، به جهت پسر خير كرد .\r\n\r\n","description":"","footnote":"","page_name":" 4500 ","page_number":272},
  {"content":"\r\n\r\nو در ششم ذيحجهء همين سال ملك ناصر بىحضور شده مرض به اسهال منجر شد . بعد از چند روز بهتر شد . امرا تصدقات بسيار كردند [ 427 ب 
  ] و شهر را آيين بستند . باز مرض نكس « 1 » كرد . امرا متوهّم شدند . قوصون و بشنك « 2 » كه از اعاظم امرا بودند و با يكديگر دشمنى داشتند ، در فكر خود شده مردم خود را جمع كردند . اكثر مردم فرزندان و اهل و عيال خود را از ترس فتنه به درون قلعه بردن آغاز كردند . اين اخبار به سلطان رسيده اعراض موجب زيادتى مرض شده اسهال دموى شده ضعف بسيار بر مزاج سلطان راه يافت . و در هجدهم چون خود را پريشان يافت امرا را طلب نمود . قوصون و بشنك را با يكديگر صلح داد و ابا بكر ولد خود را ولىعهد كرده امرا را بر موافقت او سوگند داد ؛ و احمد ، پسر ديگرش كه در قلعهء كرك محبوس بود ، در باب او وصيت كرد كه به غايت فتنه‌انگيز است . زنهار كه او را بيرون نياورند ! ؛ و جميع زندانيان را آزاد كرد .\r\nو در بيست و يكم ذيحجهء اين سال درگذشت . پنجاه و هفت سال و يازده ماه و پنج روز عمر يافت . سه مرتبه به سلطنت مصر رسيد . مرتبهء اول كمتر از يك سال پادشاهى كرد ؛ در مرتبهء دويم ده سال حكومت يافت ؛ و در مرتبهء سيم سى و دو سال فرمانفرما بود . هيچ‌يك از ملوك ترك بيشتر از وى پادشاهى در مصر نكرد . و از همهء ايشان در عقل و سياست و مهابت و شجاعت در پيش بود و به نفس خود در معارك جنگ حاضر شده بود ، و نيك و بد ايام را بسيار كشيده . خودش ، پدرش ، برادرش و هشمت كس از فرزندانش به پادشاهى رسيدند . به خريدن غلام و كنيز ترك ميل بسيار داشت و به هر قيمت كه مىيافت مىخريد . سوداگران به اطراف ولايات مىفرستاد كه هرچه غلام و كنيز خوب بيابند بخرند . و به جمع كردن اسب خوب بسيار ميل داشت . در ميان عرب هرجا كه خبر اسب اصيل مىشنيد در قيمت مضايقت نمىكرد . ماديان بسيار جمع كرده بود . در هر قبيلهء عرب كه ماديان خوب بود ، به هرطريق كه مىدانست و مىتوانست مىگرفت ، و به ده هزار مثقال طلا ماديانى مىخريد . و در آخر چندان اسب خوب در خانهء او به هم رسيده بود كه از خريدن اسب مستغنى بود . و به لباس خوب ميل بسيار داشت . در زمان او اعراب با آنكه هميشه به لباس درشت سفيد مىگذرانيدند ، به غير قماش فرنگ نمىپوشيدند ؛ چنان كه اكثر جل اسبان و ماديان‌هاى او و لشكريانش از مخمل و زربفت بود . و به اسب دوانيدن رغبت بسيار داشت . هر سال يك بار تمام اسبان دونده لشكريان را جمع كرده با اسبان خود مىدوانيد . و بعضى اسبان خود را پنهانى به مردم مىداد كه با اين اسبان بدوانند . اگر عقب بماند خجل نشود . و از عقب ماندن اسب بسيار آزرده مىشد .\r\n\r\n\r\n","description":"","footnote":"\r\n( 1 ) . نكس : بازگشت كردن مرض\r\n( 2 ) . م ، ش : به شك .\r\n","page_name":" 4501 ","page_number":273},
  {"content":"\r\n\r\nو اسب بوزى اولاد مهنّا به جهت او آورده بودند ، كه تا آن اسب زنده بود ، هيچ اسب بر وى سبقت نگرفت . و در وقت فوت قريب به ده هزار اسب در طويله و صحرا داشت . و به صيد و شكار ميل بسيار داشت . هيچ ولايتى نبود كه شكار [ گاه 
  ] داشته باشد و مدتى آنجا به شكار مشغول نباشد . از باز و شاهين و ديگر جانوران شكارى چندان داشت كه صاحب تاريخ مصر نوشته كه به شماره درنمىآمد . و به سگ تازى نيز مايل بود . اكثر سگانش به طوق طلا و مرصع و جل زربفت و مخمل آراسته بودند .\r\nو به غايت كريم بود و بسيار مرتبه در يك مجلس صد هزار مثقال طلا به انعام داده ، و غلامان خود را جواهر بسيار به انعام مىداد . و بر احوال عمال و حكام خود اطلاع تمام داشت ؛ چنان كه هركس را به هر خدمت كه تعيين مىكرد ، البته آن خدمت را از او شايسته‌ترى در آن عهد نبود .\r\nو يازده دختر با جهاز بسيار به شوهر داد . و عمارت دولت بود . آثار بسيارى از وى در مصر و نواحى آن باقى ماند . ولايت مصر و شام در وقت او به غايت آبادان بود ؛ چنان كه حاصل مصر نسبت به ايام سابق مضاعف شده بود . بعد از او به موجب وصيت او سلطنت مصر بر ابو بكر پسرش مسلم شد . در تاريخ بيست و دويم شهر ذيحجهء سنهء هفتصد و چهل و يك به اتفاق امرا بر تخت سلطنت نشست و به ملك منصور - لقب جدش - ملقب شد . امير دوقور تيمور « 1 » حموى نايب سلطنت شد . و به قوصون و بشنك تدبير مملكت و سرانجام لشكر تعلّق گرفت .\r\n\r\n\r\n","description":"","footnote":"\r\n( 1 ) . النجوم الزاهرة : طقزدمر .\r\n","page_name":" 4502 ","page_number":274},
  {"content":"\r\n\r\n\r\nذكر وقايع سنهء اثنى و اربعين و سبعمائه [ هجرى 
  ] [ موافق سال هفتصد و سى و دوم از رحلت خير البشر « 1 » 
  ]\r\nدر اين سال امير شيخ حسن كوچك ، خواجه غياث الدين محمد على شاهى وزير را به سلطانيه فرستاد كه امير سيورغان را گرفته به تبريز آورد ؛ و ده نفر از نوكران معتبر او را قناره « 2 » زده تيرباران كرد ؛ و او را به قلعهء حصار قراى روم فرستاد [ 428 الف 
  ] و به آلاتاغ رفته در يورت بهانه حاجى طغاى غارت كرد [ ؟ 
  ] و در ميدان كهنه بر سر عمارات عالى از مسجد و مدرسه و خانقاه بنياد نهاد ؛ چنانچه در اندك زمانى تمام كرد . بهترين عمارات تبريز او بود .\r\nو امير پير حسين چوپان در شيراز و اصفهان حاكم بالاستقلال شد و از دادن كرمان به امير مبارز الدين محمد پشيمان گرديد ، و هرچند او را نزد خود طلبيد سودى نكرد . و شمس الدين صاين قاضى ، امير محمد مظفر را از ملاقات امير پير حسين بيشتر ترسانيد . امكان ملاقات نماند . و امير پير حسين حكومت اصفهان را به شيخ ابو اسحاق - كه بعد از رفتن برادرش به بغداد نزد او آمده - عنايت كرد . اما ملك اشرف بعد از فتح ، عزيمت اصفهان نمود و در خاطر داشت كه قصد فارس نمايد . امير شيخ ابو اسحاق چون از توجه ملك اشرف خبردار شد ، استقبال نمود و تسخير فارس را در نظر ملك اشرف به غايت آسان فرانمود .\r\nو امير پير حسين چون دانست كه ملك اشرف دست از وى بازنخواهد داشت ، جمعيتى عظيم كرده عازم اصفهان شد . ناگاه مولانا شمس الدين صاين قاضى و امير طيب شاه و اميرزاده\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . چوبى يا آهنى دراز داراى ميخ‌هاى بلند كه قصابان در ديوار قصابى كار مىگذارند و بدان ميخ‌ها گوشت مىآويزند .\r\n","page_name":" 4503 ","page_number":275},
  {"content":"\r\n\r\nعلى سلتن كه امارت لشكر بديشان مخصوص بود به جانب ملك اشرف بازگشتند و سلك جمعيت امير پير حسين به همين جهت از هم فروريخته منحصر در فرار دانست . مظفر ساغر كه معتمد عليه امير پير حسين بود گفت نزد امير محمد مظفر خاطر من جمع است . و جناب مبارزى اسباب مهماندارى آماده ساخته خاطر بر امداد امير حسين قرار داده بود . اما چون اجل امير حسين رسيده بود ، با اهل و عيال به طرف پسر عم خود ، شيخ حسن كوچك روان شد .\r\nچون به سلطانيه رسيد ، امير شيخ حسن « 1 » وزير خود را به جهت تسلى وى فرستاد و خود متعاقب به سلطانيه آمد و امير پير حسين را گرفت ؛ چه ، به جهت تكبر و تهور او آزرده خاطر بود . او را ميان شربت زهرآميز و شمشير خونريز مخير گردانيد . امير پير حسين شربت زهر اختيار كرد و عالم فانى را وداع نمود .\r\nاكثر اركان دولت او به يزد و كرمان رفتند . امير ظهير الدين ابراهيم كه امين وزير بود نزد امير محمد رفته اكرام بسيار يافت و منصب وزارت به او متعلق شد ؛ و مولانا ركن الدين هروى شاعر نيز نزد امير محمد رفت و در سلك مداحان او درآمد . و ملك اشرف از مساعدت طالع بىآنكه محنت جنگى كشد ، ملكى به تصرف درآورده ، كوچ بر كوچ تا شيراز رفت . امير شيخ ابو اسحاق كه ويرانى امير پير حسين را مقدمهء آبادانى خود مىدانست ، از ملك اشرف رخصت گرفته كه به شيراز رود و ترتيب اسباب مهمانى نمايد . به شهر رفته و به عوض ترتيب اسباب مهمانى ، تهيهء آلات حرب نموده خاطر بر ضبط شيراز و مخالفت ملك اشرف قرار داد .\r\nهمان شب كه مردم ملك اشرف انتظار مهمانى داشتند ، جمعى از جوانان شيراز شبيخون بر سپاه ملك اشرف آورده ، سنگ تفرقه در ميان ايشان انداختند . هم در آن شب امير فرار نموده ، صباح از آن جماعت در نواحى شيراز اثرى نماند . و هنوز نصف مردم شيراز بلكه بيشتر ، از واقعهء شب خبردار نبودند ، و امير شيخ ابو اسحاق فارس را در تصرف خود درآورد .\r\nو اما احوال مصر و شام در اين سال آن است كه چون ملك ناصر كه باعث امن و امان آن ولايت بود فوت شد ، ملك منصور ابا بكر حاكم شد و نيابت سلطنت بر قوصون قرار گرفت .\r\nبعد از چند روز قوصون كه دشمنى قديم با بشنك داشت ، تحريك كرد تا بشنك را ملك منصور گرفت . و سببش آن بود كه بشنك از وى ارادهء حكومت شام داشت ، و اين معنى را با قوصون در ميان آورد . قوصون گفت كه « ديروز با امير يلبغا صالحى ، نايب شام فرمان حكومت شام رفته ، فى الحال تغيير حكم موجب بدنامى است . چندگاه صبر مىبايد كرد » وى آزرده از نزد قوصون برخاست . قوصون از وى متوهم شده به محافظت خود مشغول شد .\r\n\r\n\r\n","description":"","footnote":"\r\n( 1 ) . م : امير شيخ حسن بزرگ .\r\n","page_name":" 4504 ","page_number":276},
  {"content":"\r\n\r\nچون بشنك از قوصون نوميد شد با جميع امرا بنياد انعام و احسان نهاد و خاطر همه را به دست آورده نزديكان سلطان را نيز به انعام بسيار راضى ساخت . ايشان حكومت دمشق را از سلطان به جهت او التماس كردند . روز ديگر سلطان امرا را طلبيد و حكايت حكومت شام با بشنك در ميان آورد . امرا كه از بشنك راضى بودند ، تحسين اين سخن نمودند . سلطان ، بشنك را به حضور طلبيده او را به استعداد سفر شام حكم داد . بشنك را يقين شد كه حكومت يافت .\r\nبه تهيهء اسباب سفر مشغول شد . آنچه داشت و به سال‌هاى دراز اندوخته بود ، صرف نمود . به جميع امرا زر و جواهر و اقمشهء بسيار فرستاد . چنان در انعام و ايثار مبالغه كرد كه قوصون راه سخن يافته به سلطان گفت : « بشنك در مقام خروج از اطاعت است ؛ چه ، از اين همه انعام بسيار بود . » و سلطان آزرده‌خاطر شده گفت : « ترك اين مىبايد كرد . » بشنك در جواب گفت كه « من از قوصون [ 428 ب 
  ] مىترسم و مىدانم كه آخر به تحريك او سلطان من را خواهد گرفت و اموال از تصرف من بيرون خواهد رفت . پس بهتر آن است كه خود همه را صرف نمايم تا حسرتى باقى نماند . و اگر من را به حال خود گذارند و من سلامت باشم ، زر كم نخواهد بود . »\r\nو قوصون نزد سلطان چندان سعى كرد كه سلطان گرفتن بشنك را با خود قرار داد . و قوصون گفت كه « چون طغا فخرى كه از اعاظم امرا بود و از شام در آن چند روز مىرسيد بيايد ، بشنك را مىبايد گرفت . و اين معنى قرارداد شد . و قوصون بعد از چند روز آوازه انداخت كه بشنك اراده نموده كه بر سر راه فخرى رفته او را به قتل آورد . اين سخن بلند شد .\r\nخواص فخرى به استقبال او اين خبر را فرستادند . فخرى در مقام احتياط شده خبردار مىبود .\r\nو به حسب اتفاق روزى كه فخرى نزديك به قاهره رسيده بود ، بشنك به بيرون شهر به جهت ديدن اسبان و شتران خود رفت . مردم فخرى به او خبر دادند كه بشنك سوار شد . هشيارى مىبايد بود . فخرى غلامان و مردم خود را يراق پوشانيد . خود راه گردانيده از راه دامن كوه متوجه قلعه شد .\r\nچون بشنك در صحرا از قرب وصول مطلع شد ، يكى از خواص خود را گفت كه « رفته دعاى ما به فخرى برسان ، و من خود متعاقب مىرسم » و چون كس بشنك به فخرى رسيد ، اضطراب او بيشتر شده گفت كه « بشنك را بگو كه تا من ملازمت سلطان نكنم ، قرار با خود داده‌ام كه كسى را نبينم . »\r\nچون كس بشنك مراجعت نمود ، فخرى يقين كرد كه همين لحظه بشنك خواهد آمد . از ميان مردم خود بيرون آمده تنها به قلعهء قاهره به تعجيل درآمده سلطان را ملازمت نمود ، و هم در مجلس به عرض رسانيد كه « بشنك ارادهء قتل من داشت ، و من به اين طريق خود را خلاص كردم » سلطان او را نوازش كرده گفت كه « خاطر جمع دار كه بشنك به جزاى خود خواهد رسيد . »\r\n\r\n","description":"","footnote":"","page_name":" 4505 ","page_number":277},
  {"content":"\r\n\r\nو آخر همين روز بشنك و جميع امرا در ملازمت سلطان آمد . بشنك با برادران گرفتار شدند . جمعى به ضبط اموال او رفته ، آنچه يافتند آوردند . تا آنكه در اين ايام - چنانچه گذشت - مبلغ‌هاى كلّى صرف كرده بود آن‌قدر زر و جواهر و اسباب به دست افتاد كه از حدّ و حصر بيرون بود .\r\nو در اين چند روز جمعى ديگر از امرا كه در ايام ملك ناصر با سلطان بىاندامى كرده بودند گرفتار شدند ، و خاطرها از سلطان آزردگى پيدا كرد . و در اين روز خبر رسيد كه طاشتمر ، نايب حلب سر مخالفت دارد و به حاكم روم كه از جانب امير شيخ حسن بزرگ به حكومت مشغول بود متفق شده ، مىخواهد كه حلب را به دشمن دهد . سلطان به غايت مشوش خاطر شد .\r\nو در اين وقت آقبوقا عبد الواحد را كه يكى از امراى معتبر بود ، سلطان حكم فرمود كه تازيانه‌اى چند بزنند . قوصون ، سلطان را از اين حركت منع كرد . سلطان آزرده شده شروع شكايت از قوصون نزد نزديكان خود كرد . قوصون نيز آزرده‌خاطر شده در مقام دفع سلطان شد . سلطان از امور ملك و مال غافل شده ، در ابتداى دولت شروع در فسق و فجور نمود .\r\nقوصون و امرا از اين معنى آزرده‌خاطر شده ، امير دوقور تيمور نايب را به منع و نصيحت او فرستادند . اين نصيحت موجب فضيحت شده بجز آنكه دشنام و فحشى به امرا رسيد ، نتيجه‌اى نداد ، و افراط در شرب خمر بيشتر از پيشتر نمود .\r\nشبى مست شده از روزن سر بيرون كرد و به ميرآخور خود گفت كه « از براى من قطقط را حاضر كن . » امير آخور گفت كه « به اين نام اسبى در طويله نيست . » و او از غايت مستى مبالغه در حضور قطقط مىكرد . تا آنكه بىحضور شد . و قوصون مصاحبان او را صباح طلبيده به ايشان گفت كه « فى الواقع سلاطين سابق مصر به اين طريق معاش مىكردند . اين وضع سلوك از پيش نخواهد رفت و پشيمانى نتيجه نخواهد داد . » و آن مصاحبان عاقل به خدمت سلطان رفته و آنچه شنيده بودند ، مع شىء زايد به درشت‌ترين عبارتى به سلطان گفتند . سلطان با ايشان در اين باب مشورت كرده بر گرفتن قوصون و فخرى و دوقرتيمور و پسرش حمدى و غير ذلك قرار دادند .\r\nو روز جمعه وقت نماز در مسجد جامع مىخواستند كه اين معنى را به فعل آورد . كسى قوصون را خبر كرد . قوصون به بهانهء بيمارى آن روز به مسجد نيامد و شب تمام امرا را جمع كرده ، خاطر بر گرفتن سلطان قرار دادند . سلطان با آنكه چنين امرى عظيم پيش گرفته بود به شرب شراب مشغول شده مست به خواب رفت . امرا سوار شده قلعه را در ميدان گرفتند .\r\nنخست مخصوصان سلطان را گرفتند و كس فرستادند كه سلطان خبردار شده نزد مادر خود\r\n\r\n","description":"","footnote":"","page_name":" 4506 ","page_number":278},
  {"content":"\r\n\r\nرفته بود و خواهى نخواهى بيرون آوردند ؛ و برادرانش را كه شش نفر بودند گرفته با او به قلعهء قوص « 1 » فرستادند ، و سواى كچك از اولاد ملك ناصر كسى در مصر نماند .\r\nاين روز به مصريان به غايت صعب گذشت . [ 429 الف 
  ] روز ديگر قوصون و ديگر امرا سوار شده به قلعه رفتند و اتفاق بر سلطنت كچك واقع شد . و ايام حكومت ملك منصور پنجاه و نه روز بود ، و با آنكه لشكر و سامان بسيار داشت و از بىعقلى و بىتدبيرى بىآنكه يك تير انداخته شود گرفتار شده سلطنت را از دست داد ؛ و دو ماه در بند بود . عبد المؤمن ، حاكم قوص به حكم قوصون او را پنهانى هلاك كرد و گفت كه به اجل طبيعى درگذشت . و بشنك نيز در بنديخانه به حكم قوصون درگذشت .\r\n\r\n[ ذكر حكومت كجك بن ملك ناصر كه به ملك اشرف ملقب بود 
  ]\r\nبه وقت آنكه امرا بر سلطنت او اتفاق كردند ، شش ساله بود . نيابت او بر قوصون قرار گرفت .\r\nقوصون امور سلطنت را از پيش خود گرفت و بر ملك به واسطهء خردسالى جز نامى نماند . كس به نايب حلب طاشتمر ساقى و نايب شام امير يلبغا صالحى و ديگر امراى سرحد فرستاد كه ايشان را بر اتفاق به سلطنت ملك سوگند دهند . و جشنى ساخته كچك را بر تخت نشانيد و امرا را حاضر كرده هزار و دويست كس را در آن روز خلعت فاخر داد .\r\nچون اين اخبار به ملك احمد ، ولد ملك ناصر كه در كرك مىبود رسيد ، در فكر خلاصى خود شده حاكم آنجا دو كلمه در اين باب به قوصون نوشت كه « حكومت كرك به ديگرى مفوض شود كه من از عهدهء اين امر بيرون نمىتوانم آمد . » قوصون سراسيمه شده امير طوغان را فرستاد كه احمد را به مصر آورد . و چون مردم قلعه با احمد متفق شده بودند در جواب گفت كه « من وقتى به مصر مىآيم كه امراى بزرگ به كرك آمده در حضور من سوگند ياد نمايند كه به من مضرتى نرسانند و برادرانم را از حبس بيرون آورند . »\r\nچون اين سخن به قوصون رسيد ، ناچار نوشت كه « خوب چنين خواهيم كرد . » و اراده داشت كه در اين باب فكرى بر اصل نمايد . اما مهلت نيافت . بعد از چند روز نايب قلعهء كرك چون دانست كه احمد در فكر قتل اوست و اختيار از دست رفته ، قلعه را به احمد گذاشته به مصر آمد . قوصون از اين معنى به غايت مضطرب شد و امير قطلوبغا « 2 » فخرى را نزد خود طلبيده سوگند داد كه با كچك و قوصون مخالفت نكند . و مبلغى كلى به وى انعام داد و او را با بيست و چهار كس از امرا به جانب قلعهء كرك به گرفتن احمد فرستاد .\r\n\r\n\r\n","description":"","footnote":"\r\n( 1 ) . م : فوص . قوص ، شهر و قلعه‌اى بزرگ در صعيد مصر در نزديكى فسطاط .\r\n( 2 ) . متن : قتلونقا\r\n","page_name":" 4507 ","page_number":279},
  {"content":"\r\n\r\nروز ديگر در ميان غلامان ملك ناصر و قوصون منازعت شد . سببش آنكه قوصون ، غلام صاحب حسنى را از غلامان ملك ناصر به تقريبى طلب داشت . برادران آن غلام او را از رفتن نزد قوصون مانع آمدند . سردار غلامان ايشان را منع كرده به هر طريق كه بود آن غلام را نزد قوصون برد . روز ديگر چهار نفر را از غلامان طلب نمود . غلامان اين مرتبه طاقت نياورده با همديگر گفتند كه ما غلام ملك ناصريم نه غلام قوصون ، و قوصون نيز غلامى است مثل ما . و هرچند سردار ايشان آن جماعت را منع كرد ، فايده نكرد . ناچار نزد قوصون رفته خبر مخالفت غلامان برد . قوصون جمعى را فرستاد كه آن جماعت را بياورند . غلامان همه اتفاق كرده مانع شدند ، و به در خانهء يك‌يك امراى كلان رفته مىگفتند كه « ما غلامان سلطان‌ايم و هر روز قوصون كه غلامى است مثل ما ، ما را بدنام مىسازد . ما كشته مىشويم و بر اين معنى صبر نمىتوانيم كرد . »\r\nو قوصون امرا را طلبيده گفت كه « شما من را نايب السلطنه كرديد و غلامان با من امروز چون چنين كردند با شما نيز چنين خواهند كرد . و قطلوبغا فخرى كه به لشكر به قلعهء كرك تعيين شده در انجام مهمات خود بود ، در ميان افتاده قوصون را با غلامان صلح داد و آن غلامان را به خانهء قوصون آورده ايشان را تسلى كرد و سخنان ملايم گفت .\r\nو گمان قوصون آنكه آن فتنه فرونشست . اما غلامان يك جا شده با هم گفتند كه قوصون يك‌يك ما را به هر بهانه كه تواند ، به قتل خواهد آورد . پس فرصت غنيمت مىبايد دانست . بر قتل قوصون سوگند خوردند . قوصون خبردار شد . امرا را جمع كرد . و غلامان سلاح پوشيده آمادهء جنگ شدند . عوام النّاس و رنود و اوباش مصر كه به واسطهء بيرون كردن فرزندان ملك ناصر از مصر و گرفتن ملك منصور از آن آزرده‌خاطر بودند ، با غلامان اتفاق كرده ، به خانهء قوصون روانه شدند . در خانهء قوصون را شكسته ، مردم قوصون به جنگ ايستادند . قوصون را خبر كردند . قوصون با جمعيت خود عازم عوام شده آنها را گريزانيد و جمعى را كشته و جمعى را دستگير كرد . عوام به جانب قلعه گريزان شده ، قوصون تا پاى حصار ايشان را تعاقب كرد .\r\nغلامان از بالاى حصار قوصون را به تير نگاه داشته ، جمعى از مردم او را به قتل آوردند . اما آخر طاقت نياورده گريختند . و قريب به دويست كس از طرفين به قتل رسيد و صد غلام دستگير شدند .\r\nروز ديگر چند كس از عوام را قوصون در ميدان از حلق آويخت و بعضى از غلامان را به قتل آورد ، و بعضى را از مصر اخراج كرد . در اين وقت كتابت نايب شام رسيد كه « احمد از [ 429 ب 
  ] كرك كتابتى فرستاده بود . كتابت را سر به مهر به خدمت فرستاديم . » بعد از گشودن ، كتابت احمد ظاهر شد كه نايب حلب به احمد كتابتى فرستاده كه « ما تو را به سلطنت قبول\r\n\r\n","description":"","footnote":"","page_name":" 4508 ","page_number":280},
  {"content":"\r\n\r\nداريم » و احمد كتابت را به نايب شام فرستاده از او نيز طلب اتفاق نموده بود . قوصون به غايت مضطرب شد . لشكر را به تعجيل به كرك روان كرد . اما هيچ‌كس از امرا به اين لشكر فرستادن راضى نبود . به قوصون گفتند كه « فتنهء خفته را بيدار مكن . بگذار كه احمد از قلعه بيرون بيايد و بعد از آنكه بيرون آمد علاج كرده خواهد شد . » قوصون قبول نكرده ، ايشان را فرستاد و كتابتى به احمد به تعجيل فرستاده او را بر نوشته‌اى كه به نايب شام فرستاده بود ملامت كرد . احمد در جواب نوشت كه من « از آن خط خبرى ندارم و تو را بعد از ملك ناصر پدر خود مىدانم . » و قوصون ممنوع نشده همچنان لشكر به كرك فرستاد .\r\nاحمد چون شنيد كه لشكر متوجه او شد به نايب حلب نوشت كه « شما نمك پدر من را خورده‌ايد . قوصون ، ملك منصور را گرفت و شش برادر ديگر من را به قلعه فرستاد . اكنون قصد من دارد . از شما توقع اتفاق بر دفع قوصون دارم . » نايب حلب در اين باب چيزى به قوصون نوشته او را از لشكر فرستادن بر سر احمد منع كرد . قوصون از اتفاق امرا سراسيمه شده چيزى به نايب شام نوشت كه « طاشتمر ساقى ، نايب حلب سر فتنه دارد . از او خبردار باش و به وقت فرصت او را دفع كن . » و مبلغ‌هاى كلّى به جهت نايب شام فرستاد .\r\nدر اين وقت ميان قوصون و ايدغمش « 1 » ميرآخور گفتگويى شده ميرآخور ، قوصون را درشت گفت . قوصون در مقام گرفتن او شد . ايدغمش آمدن به قلعه را چند روز ترك كرد .\r\nچون قوصون از در طويله گذشت ، ميرآخور جمعى را مسلح كرده ، و اين معنى به قوصون رسيده امرا را طلب داشت و سوگندان خورد كه « من را با ايدغمش دشمنى نيست . » ايشان در ميان آمده ايدغمش و قوصون را صلح دادند .\r\nدر اين روز خبر مرگ بشنك رسيد . امرا را يقين شد كه به حكم قوصون به قتل آمده . بر قوصون خاطر گران كردند . قوصون به خانهء يك‌يك رفته سوگندان ياد كرد كه « بشنك به اجل خود درگذشت . » و متعاقب اين خبر رسيد كه ملك منصور نيز فوت شد . خاطر امرا و غلامان و عوام يكبارگى از قوصون آزرده شده منتظر فرصت مىبودند . لشكرى كه به سردارى قتلونقا فخرى به كرك رفته بود چون به نزديك رسيدند ، احمد اسباب قلعه‌دارى مهيا كرده داشت . و چون زمستان بود ، اسب و شتر در ايام محاصره از آن لشكر بسيار تلف شد . و در اكثر اوقات كه جنگ مىشد مردم قلعه زيادتى مىكردند . اين اخبار به قوصون مىرسيد و قوصون ديگر زر و مدد مىفرستاد و مبالغه در گرفتن قلعه مىكرد .\r\nنايب حلب چون از اين حال آگاه شد كتابتى به قطلوبغا فخرى نوشت و او را بر متابعت\r\n\r\n\r\n","description":"","footnote":"\r\n( 1 ) . ق : ابدغمش ؛ م : ابدقموش . تصحيح بر اساس متن جامع التواريخ .\r\n","page_name":" 4509 ","page_number":281},
  {"content":"\r\n\r\nقوصون و مخالفت ولى نعمتزاده سرزنش كرد . اين سخن مؤثر افتاد ؛ چه ، فخرى از كثرت مشقّت به تنگ آمده بود . كس نزد احمد به قلعه فرستاده طلب صلح كرد و احمد را به سلطنت قبول كرد و از آنچه كرده بود نايب حلب را آگاه نمود .\r\nنايب شام اين اخبار را به قوصون نوشت . قوصون نايب شام را بر سر نايب حلب فرستاد .\r\nنايب حلب چون طاقت مقاومت نداشت ، به حاكم روم پناه برده حلب را بگذاشت . قطلوبغا فخرى چون خبر يافت كه شام خالى شد ، از پاى قلعهء كرك به جانب دمشق روان شد و آنجا را متصرف شد . لشكر بسيار جمع آورده و بدانچه ممكن بود در شام خزانه جمع كرده احوالش انتظام يافت .\r\nچون اين خبر به قوصون رسيد ، به نايب شام نوشت كه به شام معاودت نمايد . او به موجب فرموده عمل نمود . چون نزديك به شام رسيد ، اكثر مردم از وى جدا شده به فخرى ملحق شدند . يلبغا ، نايب شام طاقت نياورده به طرف غرّه گريزان شد . به وقت تعاقب جنگ شد . ديگر باره نايب شام شكست خورد . فخرى مظفر و منصور به شام معاودت نمود ؛ و در لحظه كس به روم نزد طاشتمر نايب حلب فرستاد و از فتح خود اخبار نمود ؛ و در شام سكه و خطبه به نام احمد مزين و موشح شد .\r\nو اين اخبار به قوصون رسيده كه نزديك بود از غصّه هلاك شود . متعاقب كتابت فخرى رسيد به اين مضمون كه « جميع امرا بر سلطنت احمد اتفاق دارند . چون تو ملاحظهء حقوق ملك ناصر نكردى و ملك منصور را به قتل آوردى و برادرانش را محبوس كردى ، اكنون هرجا كه اختيار كنى به جهت تو مدد معاشى تعيين نموده شود كه به عبادت مشغول شوى . »\r\nقوصون در مقام ايثار درم و دينار شده آنچه مقدورش بود ، بر سپاهيان قسمت كرد ؛ و يلبغا ، نايب شام و همراهانش را به قاهره طلب كرد ؛ و به جهت ايشان اسباب و اموال بسيار فرستاد ؛ و خزانهء سلطان را گشوده آنچه دلش مىخواست مىكرد . امرا از اين معنى در فكر شده گمان بردند كه چون كچك به غايت خردسال است ، قوصون ارادهء پادشاهى دارد .\r\nايدغمش امير آخور كه بزرگترين امرا بود ، از قوصون - چنان كه گذشت - با ديگر امرا بر خلاف قوصون متّفق شدند و [ 430 الف 
  ] با خود قرار دادند كه در روزى كه يلبغا ، نايب شام به قاهره مىآيد به استقبال او بيرون رفته ، متوجه قلعهء كرك شوند .\r\nقوصون از امرا علامات نفاق مشاهده كرده كس به تعجيل نزد يلبغا ، نايب شام فرستاد كه هرچه زودتر به مصر آيد . امرا نيز فهميدند كه قوصون از عقيدت ايشان اطلاع حاصل نموده ، بالضروره نيم شب سوار شده به عزيمت قلعهء كرك سوار شدند . قوصون از اين معنى آگاه شد .\r\nمردمى كه به او اتفاق داشتند جمع كرد . مردمش گفتند كه « بر سر امرا كه به جانب قلعهء كرك\r\n\r\n","description":"","footnote":"","page_name":" 4510 ","page_number":282},
  {"content":"\r\n\r\nروان شده‌اند مىبايد رفت » قوصون گفت كه « ايشان جمعى كثيرند و ما اندك مردم . بگذاريد كه هرجا كه مىخواهند بروند . »\r\nو امرا تا صبح سواره ايستاده بودند كه مردم ايشان جمع شوند . چون صبح صادق شد و از قوصون آوازى برنيامد ، ايدغمش بر او دلير شده آغاز گرفتن او كرد . فرمود كه منادى كردند كه هركس ميل نوكرى و جنگ قوصون داشته باشد حاضر شده اسب و يراق بگيرد . عوام الناس بالتمام به واسطهء دشمنى قوصون و گرفتن زر بر او جمع شدند . پس ايدغمش به عوام حكم كرد كه خانهء قوصون را كه بيرون قلعه بود ، غارت كنند . غلامان قوصون به جنگ ايستادند . اما سودى نكرد . امرا به مدد عوام روان شدند و اندوختهء چندين سالهء قوصون به تاراج حادثات رفت . امرا متوجه قلعه شده تا نماز ، غلامان قوصون قلعه را نگاه داشتند . بالاخره امرا غالب آمده به درون آمدند و قوصون را گرفته همان‌جا كه بشنك را بند كرده بود ، دربند كشيدند .\r\nصباح همين روز نايب شام به مصر نزديك رسيد . چون از اين قضيه واقف شد ، علاجى ديگر نداشت . او نيز آمده به ايدغمش همراه شد . ايدغمش او را تسلى نموده به قلعهء قاهره فرستاد . و در شب قوصون را به قلعهء اسكندريه روان كرد ؛ و روز جمعه دهم شعبان سنهء هفتصد و چهل و دو ، ملك كچك را از سلطنت خلع نموده خطبه و سكه به نام احمد خواند . و ملك كچك پنجاه و دو روز نام سلطنت داشت .\r\nو ايدغمش سه كس از امراى معتبر را نزد احمد فرستاده التماس نمود كه به هرچه زودتر به مصر آيد كه مهمات پادشاهى مختل است . پس از آن در روز مهمانى يلبغا و همراهانش را فروگرفت و به فخرى ، نايب شام نوشت كه مهم قوصون مشخص شد . اكنون شما در كرك به ركاب سلطان احمد آمده او را به مصر رسانيد . امرا كه به آوردن احمد مقرر بوده ، به كرك رفته به پاى قلعه رسيدند ، شخصى نصرانى گفت كه « حكم سلطان است كه اگر خطى از ايدغمش داشته باشيد به دست من بفرستيد . » امرا چون ايشان را رخصت ملاقات نداد ، آزرده خاطر شدند . ناچار كتابات را مصحوب نصرانى نزد سلطان فرستادند . همان شخص جواب آورد كه « شما در غره توقف كنيد كه به هرچه صلاح باشد عمل نموده شود . » و انگشترى خود را نزد امرا فرستاد و عذرخواهى كرد كه « در اين چند وقت صلاح در ملاقات نيست . »\r\nامرا حيران و پشيمان به غره معاودت نمودند و حقيقت را به ايدغمش اعلام نمودند . او در حال كس به فخرى ، نايب شام فرستاده گفت كه « زودتر خود را به كرك رسانيده سلطان را به مصر آور كه مبادا فتنه [ اى 
  ] روى نمايد . » و به امرا نوشت كه « شما تا آمدن فخرى به كرك در غره توقف نماييد . » و به تعجيل هرچه تمام‌تر به ساختن اسباب سلطنت مشغول شد كه ديگر امرا از عمل سلطان واقف نشوند .\r\n\r\n","description":"","footnote":"","page_name":" 4511 ","page_number":283},
  {"content":"\r\n\r\nو طاشتمر ساقى در اين وقت از روم به شام آمد . گمان فخرى اين بود كه احمد از كرك به شام خواهد آمد كه آنجا سامان سلطنت نموده به مصر رود . اما سلطان به فخرى چيزى نوشت كه « به غره به امرا ملحق شو كه وعدهء ملاقات آنجاست . » و اين معنى بر او به غايت دشوار آمد .\r\nاما علاجى نداشت . به موجب حكم با لشكر شام به غره روان شد و به ايدغمش اعلام كرد كه حال بر چه منوال است . و چون فخرى به غره رسيد ، با امرا اتفاق كرده ، امير قمارى مير شكار را نزد ملك احمد فرستادند كه « ما را انتظار از حد گذشت . » همچنين ايدغمش نيز دو كس از امرا نزد سلطان به جهت تعجيل درآمدن فرستاد . مجموع فرستادگان رخصت درآمدن قلعه نيافتند . مير شكار احمد و نويسندهء نصرانى او آمده به ايلچيان گفتند كه « اگر خط داريد بدهيد كه ما نزد سلطان بريم . » ايشان در جواب گفتند كه « ما حرف چند زبانى پيغام آورده‌ايم . » چون به سلطان خبر بردند ، جواب آوردند كه « ملاقات ممكن نيست » و ايشان ضرور شده كتابات را فرستادند و او در جواب به امرا نوشت كه شما به مصر رويد كه ملك را اراده آن است كه تنها به مصر آيد .\r\nامرا از اين معنى بسيار آزرده‌خاطر شدند و در اين باب گفت و شنيد بسيار شد . فخرى از غايت اعراض خواست كه اظهار مخالفت سلطان نمايد . طاشتمر ، نايب حلب به نصيحت بسيار او را باز آورد . مجموع به مصر روان شدند . به ايدغمش خبر آمدن خود را اعلام دادند .\r\nاو اسب خاصهء خود را مصحوب پسر خود به جهت سوارى سلطان فرستاد . چون پسرش را [ 430 ب 
  ] نيز به قلعه نگذاشتند ، اسب را به كسان ملك داده معاودت نمود .\r\nپس از رسيدن پسر ايدغمش نزد پدر ، دو كس از نزد سلطان آمده و بشارت آوردند كه سلطان امشب به مصر مىرسد ؛ چه ، سلطان با جمعى اعراب به رسم ايلغار متوجه شده بود و شب با ده نفر نقاب انداخته به شهر درآمد . ايدغمش و يلبغا . . . « 1 » در پيش دروازه ملاقات كردند .\r\nاما سلطان نزد ايشان توقف نكرده ، با ده كس خود به قلعه درآمد . ايدغمش حيران به خانهء خود برگشت . طبل‌هاى بشارت در مصر نواخته ، شهر را آيين بستند .\r\nصباح ملك احمد ، ايدغمش را طلب نمود . او به ملازمت آمده زمين بوسه داد . سلطان گفت كه « من را ميل سلطنت نبود و به آن گوشهء كرك قانع بودم . چون مبالغهء شما از حد درگذشت ، به موجب صلاح شما آمدم . » و حكم كرد كه دو كلمه به امراى شام - كه از غره متوجه مصر بودند - بنويسند كه « ما به مصر آمده انتظار شما داريم . »\r\nو روز عيد رمضان مردم گمان داشتند كه سلطان سوار شده به عيدگاه خواهد رفت . به\r\n\r\n\r\n","description":"","footnote":"\r\n( 1 ) . هر سه نسخه جاى يك كلمه بياض است .\r\n","page_name":" 4512 ","page_number":284},
  {"content":"\r\n\r\nخلاف توقع مردم سلطان در آن روز به هيچ‌كس ملاقات نكرد . روز نهم شوال امراى شام و حلب به قاهره رسيدند . ايدغمش و امراى مصر به استقبال از شهر بيرون آمدند . يكديگر را ديدند . فخرى از اعمال سلطان احمد به غايت آزرده‌خاطر بود . چنانچه به جميع امرا گفت كه « سلطان احمد را خلع بايد نمود و به كرك بايد فرستاد . » اما طاشتمر ، نايب حلب راضى نشد و او را چندان نصيحت كرد كه او از آن عزيمت درگذشت .\r\nروز دهم شوال احمد لباس سلطنت پوشيده بر تخت نشست . خليفه حاكم بامر الله و جميع امرا حاضر شده با سلطان احمد بيعت كردند . سلطان را امرا نوازش بسيار كرده طاشتمر ، نايب حلب را نايب سلطنت كردند و دو سه كس را از مردم كرك كه با او مىبودند ، به كمال اعتبار رسانيد و عبد المؤمن كه به حكم قوصون به قتل ملك منصور قيام كرده بود به اقبح وجوه به حكم سلطان كشته شد . فخرى حكومت شام و ايدغمش به حكومت حلب رخصت شده روان شدند ؛ و طاشتمر ساقى ، نايب سلطنت مستقل شد .\r\nبعد از پنج روز از رفتن فخرى و ايدغمش ، طاشتمر به حكم سلطان محبوس شد . و سببش آن بود كه طاشتمر به يك بار خود را فراموش كرده اصلا گوش به سخن سلطان نمىكرد و هرچه دلخواه خودش بود به فعل مىآورد ؛ چنانچه با حاجب مقرر كرده بود كه كسى را بىرخصت او نزد سلطان نگذارد .\r\nروزى شخصى خطيب را از مردم كرك كه به غايت مقرب بود ، بىخبر طاشتمر نزد سلطان آوردند . سلطان آن شخص را خلعتى انعام كرد . چون اين خبر به طاشتمر رسيد ، خلعت را از آن شخص بازگرفته او را اهانت بسيار كرد . سلطان بىطاقت شده با غلامان خود قرارداد كه چون طاشتمر و هر دو پسرش درون آيند ، ايشان را بگيرند . ايشان به موجب فرموده عمل نموده به وقت فرصت طاشتمر را با پسران بگرفتند . و در لحظه سلطان ، آق سنقر ناصرى را با لشكرى به گرفتن فخرى كه پنج روز بود كه از مصر روان شده بود ، فرستاد . فخرى را جاسوسى خبردار كرد . فخرى به رسم ايلغار از ميان لشكر گريخته خود را به ايدغمش كه به حلب مىرفت ، رسانيد و او را از حقيقت واقعه خبردار كرد .\r\nاما سلطان بر آق‌سنقر ناصرى اعراضى شده گفت كه امرا با فخرى اتفاق كرده او را دانسته گريزانيدند . ايدغمش چون فخرى را تنها يافت ، فى الحال او را گرفته به سلطان خبر فرستاد .\r\nسلطان خوشحال شده امرا را طلب كرد و نوازش بسيار نمود و خبر گرفتار شدن فخرى را به ايشان گفت و آق سنقر سلّارى را نايب مصر گردانيده خود متوجه كرك شد . چون يك منزل از مصر بيرون آمد ، از امرا جدا شده به رسم ايلغار به كرك رفت . امرا متعاقب آمدند . بعد از چند روز خبر رسيد كه پسر ايدغمش ، فخرى را مىآورد . حكم شد كه فخرى را از وى گرفته و\r\n\r\n","description":"","footnote":"","page_name":" 4513 ","page_number":285},
  {"content":"\r\n\r\nاو را رخصت معاودت نزد پدرش بدهند . فخرى را به درون قلعهء كرك نزد سلطان بردند .\r\nعوام الناس در ميان قلعه اهانت بسيارى به فخرى رسانيده به حكم سلطان عورات فخرى را نيز از مصر به كرك آوردند . به وقتى كه ايشان را به قلعه درون مىآوردند همه را عريان كردند .\r\nاز اين اعمال خاطر امرا به غايت آزرده شد . سلطان به عيش و نوش مشغول شده و سواى مردم كرك هيچ‌كس از امرا را رخصت ملاقات نمىافتاد . و اكثر اوقات سلطان به لهو و خوشگذرانى مىگذشت . و چون سلطان در خاطر توطن قلعهء كرك را قرار داده بود ، به محكم كردن قلعه و جمع ذخاير فرمان داد . در اندك وقتى در كمال استحكام شده غلهء بسيار جمع شد .\r\nو در مصر به واسطهء غيبت سلطان خلل افتاد . راه‌ها به غايت ناامن شد . آق‌سنقر ، نايب مصر از براى مصر متوهم شد ؛ چه ، به جهت رسيدن [ 431 الف 
  ] خبر غارت زنان فخرى ، آثار نفاق از ايشان مشاهده مىكرد . مدتى از ترس سوار نمىشد . و در اين باب دو كلمه به سلطان نوشت كه « به مصر آمدن مناسب دولت است ، و الا پشيمانى سودى نخواهد كرد . »\r\n\r\n","description":"","footnote":"","page_name":" 4514 ","page_number":286},
  {"content":"\r\n\r\n\r\nذكر وقايع سنهء ثلث و اربعين و سبعمائه از هجرت [ موافق سال هفتصد و سى و سوّم از رحلت خير البشر « 1 » 
  ]\r\nپيش از اين نوشته شد كه مسعود شاه به بغداد گريخت و امير شيخ [ حسن 
  ] بزرگ او را تربيت كرد و امير ياغى باستى « 2 » را با او همراه كرد و رخصت شيراز داد ؛ و خواهر دلشاد خاتون « 3 » را به امير مسعود نكاح كرد ؛ و ايشان به شيراز متوجه شده پيش از رسيدن ايشان قضيهء امير [ پير حسين 
  ] و ملك اشرف واقع شد ؛ و ملك اشرف نيز از ابو اسحاق شكست خورده از شيراز برگشته بود .\r\nچون امير مسعود و ياغى باستى به شيراز رسيدند ، [ امير جمال الدين 
  ] شيخ ابو اسحاق حكومت را به برادر بزرگ گذاشته خود به حكم برادر عازم شبانكاره شد . و امير مسعود شاه در حكومت مستقل شد ؛ چه ، شيرازيان به او رجوع تمام داشتند . و امير ياغى باستى كه نام امارت داشت و بىدخل مطلق بود ، حسد برده ، ناگاه امير مسعود شاه را به قتل آورد . « 4 » امير ابو اسحاق در راه شبانكاره اين خبر شنيده برگشت . مردم شهر دو گروه شده ، جمعى كثير از هر دو طرف كشته شدند . آخر الأمر ابو اسحاق غالب آمده « 5 » ياغى باستى گريخت و به عراق عجم به ملك اشرف ملحق شد .\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . ق ، م : باغى باسى ؛ ش : باغى ستان .\r\n( 3 ) . سلطان بخت .\r\n( 4 ) . ذيل جامع التواريخ رشيدى : « هرچند جلال الدين مسعود شاه ، امير ياغى بستى را خدمات پسنديده مىكرد و خود را پيش او چون نايبى مىدانست ، اما او از نخوتى كه لازمهء مغول است ، در شيراز خود را مهمان و مسعود شاه را صاحب مكان جايز نمىديد . قاصد جان او شد . »\r\n( 5 ) . مطلع السعدين ( ص 180 ) : « عاقبت ابناى اينجوييه مدد از كازرون طلبيده ، امير ديلم شاه كه سردار آن طايفه بود آمد و به اتفاق ياغى باستى را از شهر بيرون كردند .\r\n","page_name":" 4515 ","page_number":287},
  {"content":"\r\n\r\nو حال ملك اشرف آنكه چون از شيراز برگشت ، لشكريانش را كه پريشان بودند رخصت تاراج داد . امير مبارز الدين اين خبر شنيده از كرمان به يزد آمد . ملك اشرف به راه نايين روان شد و شاه سلطان كه خواهرزاده و داماد جناب مبارزى بود ، بنابراين پيشتر از اشرف درآمد .\r\nملك اشرف قلعه را محاصره كرد . چون فتح ميسر نشد ، نواحى آن ولايت را تاراج كرده به سلطانيه رفت . ياغى باستى در سلطانيه به او ملحق شد . هر دو بالاتفاق چون از شيخ حسن كوچك ملاحظه داشتند ، به بغداد نزد شيخ حسن بزرگ رفتند و حرمت بسيار يافتند . و جمعى از امراى اويرات از امير حسن كوچك برگشته به حسن بزرگ پيوستند ، و حسن كوچك باقى امراى اويرات را به قتل آورد ؛ و امير شيخ حسن بزرگ به قصبه ولايت كرمان از راه كردستان روان شد .\r\nو شيخ حسن كوچك باز نقشى تازه بر آب زد و چند كس را فرستاد كه به وسيله و واسطه به عرض شيخ حسن بزرگ رسانيدند كه « شيخ حسن كوچك كس نزد ملك اشرف و ياغى باستى فرستاده كه از رفتن شما غرضى كه داشتم به فعل نيامد . اگر شما را فرصت قتل شيخ حسن بزرگ نمىشود ، اعلام كنيد كه چاره‌اى ديگر نموده شود . »\r\nامير شيخ حسن بزرگ متوهم شده در مقام گرفتن آن دو امير شده ، جان به يكباره بيرون بردند . لشكريان امير شيخ حسن بزرگ از عقب رفته به گردشان نرسيدند . امير شيخ حسن بزرگ بر كشته به بغداد رفت ؛ و ملك اشرف و ياغى باستى به هزار مشقّت تا شهر [ ابهر 
  ] « 1 » رسيدند و شنيدند كه راى [ ملك 
  ] بن امير ايسن قتلغ با احشام بسيار در آن نواحى يورت دارد .\r\nغافل بر سر او رفتند و او را به قتل آورده غنيمت بسيار به دست آوردند و منتظم احوال عازم اصفهان شدند . ابراهيم صواب كه از امير پير حسين بازمانده بود ، با غلبهء انبوه بر ايشان ملحق شد و مال بسيار از مالداران اصفهان گرفته ، لشكرى انبوه سرانجام كرد و آهنگ فارس نمود . و در راه ويرانى بسيار كردند ، چنان كه در شعب بوّان دو هزار كس از مردم آن ديار به غارى پناه بردند [ كه شايد از نوايب قهر خلاص يابند 
  ] « 2 » و لشكريان اشرفى [ به درگاه آن غار آتشى برافروخت 
  ] « 3 » و جميع آن بندگان خدا را هلاك كردند و كس نزد جناب مبارزى فرستادند و التماس اتفاق نمودند .\r\nاو در جواب گفت كه « وقتى بنده با شما همراه مىشوم كه شمس الدين صاين قاضى كه از امير پير حسين برگشته و به شما پيوسته و هميشه با من دشمنى مىكند ، نزد من فرستيد . » ايشان به\r\n\r\n\r\n","description":"","footnote":"\r\n( 1 ) . جاى يك كلمه در هر سه نسخه بياض بود . از روى مطلع السعدين ( ص 182 ) اضافه شد .\r\n( 2 ) . هر سه نسخه : [ كه تاراج نمايند 
  ] . تصحيح بر اساس مطلع السعدين ( ص 183 ) انجام گرفت .\r\n( 3 ) . هر سه نسخه : [ به كاه دود 
  ] . تصحيح بر اساس مطلع السعدين ( ص 183 ) انجام گرفت .\r\n","page_name":" 4516 ","page_number":288},
  {"content":"\r\n\r\nموجب دلخواه مبارزى او را بسته ، فرستادند ؛ و خود ابرقو را غارت كرده به يك منزل [ ى 
  ] شيراز رفتند .\r\nشيخ ابو اسحاق حصارى شده اسباب حرب آماده كرد . در اين وقت شخصى « 1 » از تبريز آمده و نزديك به ملك اشرف رفت و در گوش او سخنى گفت . ملك در گريه شد . ملك ياغى باستى از سبب گريه پرسيد . خبر فوت شيخ حسن كوچك بازگفت . و ملك اشرف و ياغى باستى به طرف تبريز روان شده ، و ابراهيم صواب و سلطان جاندار از ايشان جدا شده به يزد رفتند . و حكايت قتل امير شيخ حسن كوچك و باقى اين وقايع در سال آينده نوشته خواهد شد ان شاء اللّه تعالى .\r\nو احوال خراسان اين است كه چون شيخ حسن جورى و [ امير وجيه الدين 
  ] مسعود سربداريه جمعيت خود به هم آوردند ، عزيمت تسخير هرات كرده [ 431 ب 
  ] با ده هزار كس به آن طرف كوچ كردند . ملك معزّ الدين حسين كرت نيز با لشكرى عظيم به استقبال ايشان آمده در نواحى زاوه « 2 » جنگ شد . در ابتدا لشكر سربداران غالب آمده و بسيارى از لشكر هرات كشته شد كه در هيچ دهجه [ اى 
  ] نبود « 3 » كه كسى به قتل نرسيده بود . ملك متحير مانده بر زبر پشته‌اى برآمد . [ فرمود 
  ] نقاره كوفته ، علم‌ها را به جلوه درآوردند ، و ياران خود را دلدارى داده كه « يك بار ديگر حمله كنيم ، شايد كه خداى تعالى نصرت دهد .\r\nو سيصد تن بر وى جمع شد . ناگاه امير مسعود را نظر بر ملك افتاده ، به جانب او روان شد و شيخ حسن در عقب او . اكثر لشكريان سربداريه به تاراج مشغول بودند . به يك بار شخصى ، زخمى كارى بر شيخ حسن زده او را هلاك ساخت . به حسب اتفاق شيخ حسن قبل از جنگ به امير مسعود گفته بود كه « اگر مرا در اين جنگ واقعه‌اى پيش آيد ، امير هيچ توقف در جنگگاه نكند . » بدين جهت امير مسعود شكست خورده روى به گريز نهاد . « 4 » و معز الدين حسين ظفر يافته غنيمت بسيار گرفت . و ابن يمين « 5 » در اين معركه همراه امير مسعود بود . به دست هرويان گرفتار شد . نزد معز الدين حسين اعتبار تمام يافت .\r\n\r\n\r\n","description":"","footnote":"\r\n( 1 ) . مطلع السعدين : « عرب جاندار نوكر امير شيخ حسن كوچك » .\r\n( 2 ) . كوره‌اى در نيشابور .\r\n( 3 ) . مطلع السعدين ( ص 186 ) : « از لشكر ملك كه دهجات و صدجات و هزارجات بودند ، بعد از فتح احتياط رفته از هيچ دهجه‌اى نبود كه كسى به قتل نرسيد . »\r\n( 4 ) . و يكى از فضلا واقعهء شكست سربداريه و مرگ شيخ حسن جورى را چنين گفت :\r\n گر خسرو كرت بر دليران نزدى * ور تيغ يلى گردن ايشان نزدى\r\nاز بيم سنان سربداران تا حشر * يك ترك دگر خيمه بر ايران نزدى \r\n( 5 ) . امير فخر الدين محمود بن يمين المستوفى ، معروف به « ابن يمين » در قطعه‌اى كه در مدح ملك معز الدين گفته ، اشاره به گم شدن ديوان خود در ميدان نبرد نيز كرده است .\r\n","page_name":" 4517 ","page_number":289},
  {"content":"\r\n\r\nملك معز الدين پس از اين فتح به غايت مغرور شد و داعيهء پادشاهى در خاطرش پيدا شد .\r\nو در اين سال آنچه حاكم مصر را روى نمود اين است كه چون ملك احمد در كرك توقف نمود و مملكت مصر پرآشوب شد ، امرا اتفاق كرده به ملك احمد پيغام كردند كه « به مملكت مصر مىبايد آمد » و او در جواب گفت كه « مملكت مصر و شام و كرك همه ملك من است .\r\nهرجا كه مىخواهم مىباشم . شما را به اين معامله چه كار ؟ » و متعاقب خبر رسيد كه ملك احمد ، طاشتمر ، نايب حلب و فخرى ، نايب شام را كه در حبس داشت حكم كرد كه به گرسنگى هلاك كنند . و ايشان دو روز گرسنه مانده ، آخر روز دويم به حيله‌اى توانستند بندهاى خود را شكستند . و چون شب درآمد و زندانبان به خواب رفت ، شمشير او را برداشته قصد او نمودند .\r\nاو از آواز پاى ايشان بيدار شده فرياد كرد . مردمش جمع شده ايشان را گرفتند و نزديك سلطان آوردند . سلطان بر كنار خندق ايستاده بود . به قتل ايشان حكم كرد . و از غايت تشنگى زبان به دشنام و فحش ايشان گشود و ايشان به مقتضاى آنكه « هر كه دست از جان بشويد هرچه در دل دارد بگويد » جواب‌هاى درشت گفتند و به قتل رسيدند .\r\nديگر امرا را طاقت نمانده ، بر خلع احمد اتفاق كرده برادرش ، اسماعيل بن ملك ناصر را به سلطنت برداشتند . و مدت حكومت او سه ماه و نيم بود . و به وقت توجه به قلعهء كرك گاو و گوسفند بسيار و ذخيره بدانچه مقدور بود همراه خود برد و از خزانهء مصر آنچه توانسته بود برگرفته ؛ و صندوق جواهرى ملك ناصر در ايام سلطنت خود جمع نموده بود به قلعهء كرك آورده بود ؛ و كنيزان پدر را كه معلومش شده بود كه جواهر بسيار دارند به بهانه‌اى كه ممكنش بود ، عريان كرد و جواهر بسيار به دست آورده به قلعه برده بود ؛ و آنچه از اسباب پادشاهى و زين مرصع و طلاآلات در بيوتات مصر بود متصرف شده ، در مصر چيزى نگذاشته .\r\nالقصه ، امراى مصر از اولاد ملك ناصر ، اسماعيل را كه به حسن سلوك مشهور بود به سلطنت برداشتند و به « ملك صالح » ملقب شد . او را سوگند دادند كه به قتل نفس هيچ‌كس از امرا اقدام نكند . و قاهره را آيين بسته شاديانه نواختند ؛ و جميع بنديان را آزاد كرده ، آق‌سنقر ، نايب السلطنه شد ، و امير ارغون ، شوهر مادر ملك صالح اسماعيل سپهسالار شد . و جميع عمّال ولايات را برقرار داشته ؛ و امير ايدوغمش كه به حلب مىرفت به نيابت شام فرستاد و نيابت حلب بر دوقورتمور حموى داد ، و اكثر مردمى كه نزد ملك احمد در كرك بودند ، به هر طريقى كه ممكن بود جدا شده به اسماعيل ملحق شدند .\r\nو ملك اسماعيل به احمد كتابتى نوشت ، مضمونش آنكه « چون خاطر برادر به قلعهء كرك بيشتر از حكومت مصر مايل بود ، من را امرا حاكم كردند و آن قلعه را به شما ارزانى داشتند .\r\nاكنون آنچه از اسباب سلطنت مصر كه همراه برده‌اند اگر بفرستند ، بهتر خواهد بود . »\r\n\r\n","description":"","footnote":"","page_name":" 4518 ","page_number":290},
  {"content":"\r\n\r\nو در ماه ربيع الأول خبر رسيد كه احمد اراده دارد كه غافل با جمعى از اعراب به مصر آمده ملك اسماعيل را به قتل آورد . بنابراين امير آق سنقر « 1 » را لشكرى گران از مصر به گرفتن قلعهء كرك و به دست آوردن احمد تعيين نمودند . مقارن اين حال ملك اسماعيل را خون از بينى روان شد ، چنانچه به هلاكت نزديك رسيد . « 2 » مردم گمان كردند كه مادر ملك كچك او را مسخر كرده . بدين جهت خانهء او را تاراج كردند و كنيزانش را شكنجه كردند . اما چيزى ظاهر نشد . ملك اسماعيل نيز صحت يافت و آن [ 432 الف 
  ] بيچاره خلاص شد .\r\nو خبر فوت ايدوغمش ، نايب شام ، به فجاه در اين اوقات رسيد و امير دوقورتمور ، نايب حلب ، حكومت شام يافت ؛ و حكومت حلب به امير يلبغا ماردينى مقرر شد ؛ « 3 » و به حاكم صفد حكم شد كه به كمك سغرا به محاصرهء كرك رود . به موجب قول ايشان به پاى قلعه رفته ، اهل قلعه بيرون آمده جنگ كردند ؛ و شكست خورده به قلعه گريختند .\r\nو احمد به جهت آنكه فرصت سامان لشكر بيايد ، به امرا نوشت كه « به ملك صالح اعلام نمايند كه كسى را به حكومت كرك تعيين نمايد و سوگند ياد نمايد كه قصد من نكند تا قلعه تسليم نموده شود . »\r\nو ايشان را مشغول داشته ، سامان خود به قدر مقدور نمود و مرتبه‌اى ديگر بيرون آمده جنگى در كمال شدت واقع شد . اكثر امراى مصر زخم خوردند . باز احمد به قلعه درآمد . اما در اين مرتبه به خلاف سابق آثار غلبه از طرف او ظاهر شد . و غله در ميان مصريان نايافت شد .\r\nچون اين اخبار به ملك صالح رسيد ، آن لشكر را به مصر طلبيده امير سرش حموى را با لشكرى تازه زور به اين خدمت تعيين كرد و حكم شد كه امراى شام نيز به كمك سرش باشند .\r\nو ملك صالح بر خلاف برادرش شعبان و رمضان در قلعه توقف كرد و با بعضى از غلامان اتفاق كرد كه بر سلطان خروج نمايد . به حسب اتفاق به مريضى ، ملك صالح از حركت بازماند .\r\nاين خبر مشهور شده امير تكاخضرى با رمضان متفق شد . اين خبر به امير ارغون نايب رسيده ، كس به طلب رمضان فرستاد . رمضان درآمدن تعلّل نموده ، نرفت . آنها مبالغه در بردن او مىنمودند . تا آنكه مادر رمضان كه زن ناصر بود ، از خانه بيرون آمده بر روى ايشان فرياد كرد كه « از پسر من چه مىجوييد ؟ » و ايشان او را حرمت داشته نزد ارغون آمدند . و ارغون را اضطراب زياده شده ، جمعى ديگر را به طلب او فرستاد . چون رمضان دانست كه پرده از روى كار برافتاد ، با مردمى كه نزدش حاضر بودند بيرون آمد بر اسبان امرا كه نيز در قلعه ايستاده بودند سوار شدند و با شمشيرهاى برهنه از شهر بيرون آمدند ، و در بيرون شهر سواره\r\n\r\n\r\n","description":"","footnote":"\r\n( 1 ) . م : امير سعرا .\r\n( 2 ) . النجوم الزاهرة ، ج 10 ، ص 82 .\r\n( 3 ) . م ، ش : به هلاكت رسيد .\r\n","page_name":" 4519 ","page_number":291},
  {"content":"\r\n\r\nايستادند . و مردم واقعه طلب و عوام از هر طرف بر ايشان جمع شدند . امير تكاخضرى نيز به او ملحق شد .\r\nاين خبر به سلطان و امرا رسيد . سلطان را چهار كس برداشته بيرون آوردند و به واسطهء استيلاى مرض و خشك شدن اعضا ، طاقت بر خواستن نداشت . امرا مردم خود را در پاى قلعه سوار كرده و مهياى جنگ شدند . ساعت به ساعت خبر زياده شدن جمعيّت رمضان مىرسيد .\r\nعوام بر وى هجوم نموده بودند . نايب لحظه‌به‌لحظه خبر به سلطان مىفرستاد . غضب بر سلطان مستولى شده ، طبيعت قوت كرده به يك بار برخاسته بايستاد و مرض بالكليهء زايل شد . و اين از عجايب امور است . گوييا ياغى شدن رمضان به جهت همين مصلحت بود ؛ چه ، همان لحظه امرا روان شده و عوام هر يك به گوشه‌اى گريختند و رمضان و امير تكا به نفس خود تا مقدور بود جنگ كردند ، اما سودى نكرد . ايشان را به نظر سلطان آوردند . تكا خضرى كشته شده ، رمضان محبوس شد .\r\nو در اين سال اوزبك خان ، حاكم الوس جوجى خان به اجل طبيعى درگذشت . وى سى سال و كسرى حكومت كرد و مسلمان شده بود ؛ و دختر خود را به ملك ناصر ، حاكم مصر نكاح كرده بود . پادشاهى به غايت شجاع و كريم بود . به غايت مملكتى وسيع داشت . طول ولايتش هشت صد فرسخ بود . بعد از وى جانى بيگ خان ، پادشاه ايل و الوس شد . و الوس جوجى خان بعد از اين به نام او مشهور شد ، و همه را اوزبك مىگويند .\r\nو در اين سال راجه وادن‌ديو كه حاكم كشمير بود ، وفات كرد . قبل از وى راجه رنجن تبّتى ، حاكم كشمير بود . بعد از فوت او وادن‌ديو كه از نسل راجه‌هاى قديم كشمير بود و به قندهار رفته بود ، آمده به سلطنت نشست ، و رانى كر تاديوى را كه زن رنجن بود به عقد خويش درآورد و شمس الدين بن طاهرال را كه اتابك حيدر بن راجه رنجن مىكرده در امور مطلق العنان گردانيد ؛ و پسران شمس الدين را كه يكى جمشيد و ديگرى على شير نام داشت ، اعتبارا اختيار كلى داد . اگرچه راجه اسم سلطنت داشت ، اما مدبر در جميع امور كرتاديوى بود . و راجه وادن ديو جميع خزاين را بخشيد ، و از اسباب سلطنت با خود هيچ نگه نداشت غير از تاج و جرس طلا كه بر گردن اسب مىبست تا وقت سوارى او حيوانات ترسند و زير دست و پاى مردم درنيايند .\r\nچون راجه دست از كار سلطنت بازداشت و به سلطنت . . . « 1 » مشغول شد ، اچل‌نام شخصى با لشكر بسيار قصد كشمير كرد [ 432 ب 
  ] و راجه وادن‌ديو طاقت مقاومت نياورده گريخته به\r\n\r\n\r\n","description":"","footnote":"\r\n( 1 ) . جاى يك كلمه در نسخ سه گانه بياض است .\r\n","page_name":" 4520 ","page_number":292},
  {"content":"\r\n\r\nتبت رفت . كردتاديوى به مكر و حيله لشكر را از اچل جدا كرده او را در كشمير طلبيد و در زندان انداخت . راجه از تبت آمد و اول شمس الدين را با پسران وكيل مطلق العنان كرد ، و در آخر حال از ايشان متوهم شده از آمدن به در خانه منع نمود . و شمس الدين را غير از جمشيد و عليشير دو پسر ديگر هم بودند : شراشك و هندال نام .\r\nو اين برادران تسلطى تمام داشته صاحب داعيه بودند . به هر بهانه امراى راجه را آزار رسانيده مملكت را از خود ساختند ، چنانچه از ولايت غير از سرىنگر بر راجه و خاله باقى همه در تصرف شمس الدين و پسرانش بود . و قوم و قبيلهء ايشان روزبه‌روز زياده مىشد ، و ظاهرا خلايق مطيع او شدند و اولادان او جميع سرداران ملك را از خود ساختند و بعضى را كه سركش بودند از پا افكندند ، و با قومى ديگر خويشى كرده خاطر از عداوت آن طايفه جمع نمودند .\r\nو كار راجه وادن ديو هر روز در تنزل بود تا آنكه در سنهء هفتصد و چهل و سه درگذشت .\r\nمدت حكومت او يازده سال و دو ماه و دو روز بود . بعد از او زنش ، كرتاديوى نام به حكومت نشست . ميان او و شمس الدين به خصومت رسيد . آخر شمس الدين كرتاديوى را به عقد خويش درآورد . يك شب با او بود و روز ديگر او را بند كرد و سلطنت را به نام خود كرد . مدت حكومت كرتاديوى چهار ماه و نيم بود . و بعد از وى شمس الدين بن طاهرال به سلطنت كشمير رسيد . اول پادشاهان مسلمان در كشمير اين است . احوال او بعد از اين مذكور شود ، ان شاء اللّه تعالى .\r\n\r\n","description":"","footnote":"","page_name":" 4521 ","page_number":293},
  {"content":"\r\n . \r\n","description":"","footnote":"","page_name":" 4522 ","page_number":294},
  {"content":"\r\n\r\n\r\nذكر سوانح سنهء اربع و اربعين و سبعمائه هجرى [ موافق سال هفتصد و سى و چهارم از رحلت خير البشر « 1 » 
  ]\r\nبزرگترين واقعات در اين سال قتل امير شيخ حسن كوچك است . و تفصيل اين مجمل آنكه بعد از فتح مملكت آذربايجان و موقان و اران لشكرى با سليمان خان به روم فرستاد . آن لشكر شكست خورده بازآمدند شيخ حسن ، امير يعقوبشاه را كه در آن لشكر از وى تقصيرى واقع شده گرفت . به حسب اتفاق خاتون شيخ حسن كه عزت ملك نام داشت ، با يعقوبشاه سر و كارى داشت . گمان برد كه مگر يعقوبشاه را دانسته گرفته‌اند . از بيم جان خود دو سه زن را كه هميشه در همه وقت محرم اسرارش بودند ، با خود متفق ساخته شب سه‌شنبه بيست و هفت رجب سنهء مذكور شيخ حسن را در خفيه به فشردن خصيتين هلاك گردانيد . خواجه سلمان [ ساوجى 
  ] اين قطعه را در قضيهء كشتن شيخ حسن كوچك به نظم آورد :\r\n ز هجرت نبوى رفته هفتصد و چل و چار * در آخر رجب افتاد اتفاق حسن\r\nزنى ، چگونه زنى ، خير خيّرات حسان * به زور بازوى خود خصيتين شيخ حسن\r\nگرفت محكم و مىداشت تا بمرد و برفت * زهى خجسته زنى خايه‌دار مرد افكن « 2 » \r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . قاضى مظفر الدين شاه قزوينى نيز در تاريخ مرگ شيخ حسن چوپانى گفته :\r\n نويان زمان ، شيخ حسن چوپانى * از حكم قضا و قدر يزدانى\r\nدر سال « دمذ » در شب روز مبعث * بر دست زنش تباه شد پنهانى \r\nو لفظ « دمذ » بر اساس حساب جمل برابر است با 744 .\r\n","page_name":" 4523 ","page_number":295},
  {"content":"\r\n\r\nو سبب گفتن اين قطعه آن است كه خواجه سلمان مدّاح « 1 » شيخ حسن بزرگ بود و ميان شيخ حسن بزرگ و شيخ حسن كوچك دشمنى بود ؛ و شيخ حسن كوچك اكثر بر شيخ حسن بزرگ غالب مىآمد ؛ و خواجه سلمان به خوش آمدن او اين قطعه را گفته .\r\nو عجب‌تر آنكه همين شب شيخ حسن از يكى از علما « 2 » پرسيده بود كه « شخصى را به ناگاه فروگيرند و به قتل آورند و او را فرصت كلمهء [ توحيد 
  ] گفتن نشود ، خواه به دل و خواه به زبان ، آن شخص مسلمان مرده باشد يا نه ؟ » آن شخص گفت كه « اگر بيشتر نيت بر مسلمانى داشته باشد ، مسلمان مرده است » و به حسب اتفاق به همين طريق در همين شب به قتل رسيد .\r\nو چون از آن قحبهء نابكار اين عمل شنيع سرزد ، صباح به حمام گريخت و همراهانش هر يك به گوشه‌اى رفتند . دو روز اين قضيه بنابر آنكه كسى را حدّ نبود كه در آن خانه درآيد پنهان ماند . روز سيم حقيقت معلوم شده ، آن ملعونه و همراهان به دست افتادند . نوكران شيخ حسن اجزاى [ بدن 
  ] خاتون را به سر كارد مىبريدند و مىخوردند . و همه را بر عذابى هرچه تمام‌تر به قتل آوردند . و سليمان خان اموال امير شيخ حسن را كه به سال‌هاى دراز اندوخته بود بر امرا و اركان دولت بخش كرد . . . « 3 » اللّه اللّه كه تلف كرد و كه اندوخته بود . « 4 » و امير يعقوبشاه از حبس گريخته به لشكر خود پيوست .\r\nو سليمان خان ، قوچ حسين بن امير حسن « 5 » بن امير چوپان را كه دربند بود ، كشته به قراباغ رفت و حاجى حمزه مولاى و چوپان اختاجى خواهىنخواهى از سليمان خان امارت گرفتند .\r\nو امير يعقوبشاه نيز آمده به سليمان خان همراه شد . و چون او از جميع امرا به لشكر و مال زيادت بود ، منصب امير الأمرايى يافت ؛ و سليمان خان در دست ايشان عاجز شد . به ناچار كس به ملك اشرف و ياغى باستى فرستاده به طريقى كه سابقا قلمى شد [ 433 الف 
  ] از شيراز « 6 » متوجه تبريز شدند و چون به تبريز رسيدند از بس كه پريشان احوال بودند ، و مردم شهر بر ايشان مىخنديدند ؛ و اشرفيان طاقت نياورده با عوام به جنگ رسانيدند و عوام را گريزانيدند . « 7 »\r\nپس [ امرا به شنب 
  ] غازان فرود آمدند ، و امير سيورغان نيز كه به حكم امير حسن كوچك در قراحصار [ روم 
  ] محبوس بود خلاصى يافته به ايشان پيوست و از آنجا به گوگجه تنگيز آمدند ،\r\n\r\n\r\n","description":"","footnote":"\r\n( 1 ) . هر سه نسخه : ممدوح .\r\n( 2 ) . مولانا فخر الدين جارپردى يكى از علماى بزرگ تبريز .\r\n( 3 ) . هر سه نسخه جاى يك كلمه بياض است .\r\n( 4 ) . جمله مغشوش است . در مطلع السعدين ( ص 190 ) آمده : « سليمان خان اموال امير شيخ حسن را كه رشك مال قارون و از خزاين پادشاهان جهان افزون بود تصرف نمود و با امرا و اركان دولت عنايت فرمود . »\r\n( 5 ) . هر سه نسخه : امير حسين .\r\n( 6 ) . هر سه نسخه : اران . قياسى تصحيح شد .\r\n( 7 ) . مطلع السعدين ( ص 191 ) : « مولانا نظام الدين غورى و مولانا تاج الدين كوه كمرى و ديگر معارف ، به شفاعت آن فتنه را نشاندند . . . » .\r\n","page_name":" 4524 ","page_number":296},
  {"content":"\r\n\r\nو جمعيت انبوه بر ايشان جمع شد . سليمان خان طاقت نياورده به ديار بكر رفت و مردمش متفرّق شدند ، و حاجى حمزه و [ محمد عليشاهى 
  ] « 1 » وزير به امرا ملحق شدند ؛ و خواجه عماد الدين سراوى كه مستوفى سليمان خان بود ، نزد ملك اشرف آمد و شبى بىسببى نزد امير سيورغان و ياغى باستى رفت و گفت كه « ملك اشرف مردم خود را سلاح پوشانيده و بر سر شما مىآيد . » و به ملك اشرف نيز خبر رسيد كه « از آن طرف بر سر تو مىآيند . » و از طرفين تا صباح بر پشت اسب گذرانيدند .\r\nو روز ملك اشرف كس نزد ايشان فرستاد كه « هنوز ولايتى كه ميانهء نزاع باشد به تصرف درنيامده . يا ربّ سبب مخالفت چيست ؟ » ايشان در جواب گفتند كه « عماد الدين سراوى چنين گفت . » و اشرف سوگندان ياد كرد كه از اين معنى خبر ندارم . و ايشان عماد الدين را نزد اشرف فرستادند . فى الحال به قتل آمد . باز اتفاق كرده به تبريز آمدند . و مردم تبريز سيورغان و ياغى باستى را حرمت بيشتر مىداشتند . بر ملك اشرف اين معنى گران بود . به ايشان پيغام فرستاد كه « در شهر بودن خلاف تورهء چنگيز خان است . بدان كوه سهند كه علفخوارهاى خوب دارد رفتن انسب است . » ايشان قبول نموده ، اما در رفتن تعللى مىكردند . اشرف متوهم شده به دامن كوه سهند رفت .\r\nشبى امير جلال ، پسر امير قتلغشاه غازانى از تبريز نزد ملك اشرف آمده گفت كه سيورغان و ياغى باستى امشب شبيخون مىآورند . امير اشرف با مردم خود سوار شده تا صباح بر پشت اسب گذرانيد و علف‌ها را آتش زده متوجه تبريز شد . چون نزديك شهر رسيد ، خبر يافت كه ايشان در شب كوچ كرده به طرف خوى رفته‌اند . ملك اشرف همچنان در عقب ايشان روان شد تا به ايشان رسيد . « 2 » بعد از جنگ سيورغان و ياغى باستى شكست يافته ملك اشرف ظفر يافت و انوشيروان نامى را از نسل كاويان - كه نوكرش بود - به پادشاهى برداشته « نوشيروان عادل » نام كرد .\r\nبه گنجه آمد و سيورغان و ياغى باستى كس در ميان انداخته طلب صلح نمودند . اشرف قبول كرد . اما سيورغان پشيمان شده به ديار بكر نزد پسر امير شيخ حسن بزرگ رفت و آنجا به قتل رسيد . « 3 » و ياغى باستى نزديك ملك اشرف آمد و چند روز با هم به تواضع گذرانيده\r\n\r\n\r\n","description":"","footnote":"\r\n( 1 ) . تكميل قياسى . در نسخ سه گانه نيست .\r\n( 2 ) . مطلع السعدين ( ص 193 ) : « ملك اشرف همچنان متعاقب ايشان روان شد و ايشان از دامن كوه نخجوان گذشته در معموريه نزول كردند و ملك اشرف همچنان مىرفت تا در صحراى اغتاباد [ ذيل جامع التواريخ ( ص 176 ) : اغياتاو 
  ] به هم رسيده جنگ در پيوستند . »\r\n( 3 ) . ذيل جامع التواريخ : « سورغان را بگرفت و قصد كرد . » مطلع السعدين : « چون مجال يافت خاطر از او جمع ساخت . »\r\n","page_name":" 4525 ","page_number":297},
  {"content":"\r\n\r\nمتوجه تبريز شدند . در راه حاجى حمزه مولاى و حسن آبدار « 1 » را ملك اشرف به قتل آورد . و او در تبريز به حيله ، ياغى باستى را از ميان برگرفت و آوازه انداخت كه گريخت . و در حكومت مستقل شد .\r\nو امير مبارز الدين محمد چون كرمان را ضبط كرد ، ارادهء تسخير قلعهء بم - كه در قديم به هفتواد مشهور بود نمود و آن قلعه بعد از فوت سلطان ابو سعيد در تصرف اخى شجاع الدين نامى بود . و چون هركس هرجا بود ارادهء سركشى نمود ، او نيز آن قلعه را مضبوط كرده به حال خود مىبود . چون امير مبارز به پاى قلعه آمد ، اخى شجاع الدين حصارى شده و به وقت فرصت بيرون آمده جمعى را به قتل مىآورد و به درون مىرفت . مدت محاصره امتداد يافته ، بعد از سه چهار سال قلعه به دست آمد . اخى شجاع الدين با تيغ و كفن نزد جناب مبارزى آمد ، تا آنكه تربيت يافت . « 2 » همچنان در مقام نفاق بود . تا آنكه به حكم امير مبارز الدين در قلعهء كرمان به قتل آمد .\r\nو امير مبارز الدين دفع اعراب فولادى را كه در آن نواحى راهزنى مىكردند پيشنهاد همت نمود و بعد از جنگ بر ايشان ظفر يافته اكثرى را به قتل آورد . و مولانا شمس الدين صاين قاضى را كه ملك اشرف و ياغى باستى نزد جناب مبارزى فرستاده بودند ، امير مبارز با آنكه از وى بسيارى آزرده‌خاطر بود ، از گناهانش گذشته رعايت كرد . و قلعهء سيرجان « 3 » كه در تصرف گماشتگان قاضى بود ، به شرط آنكه حكومتش به او متعلق باشد ، به امير مبارز داد و صد هزار دينار و ستور « 4 » به قاضى مقرر شد و با امير هم‌سوگند شد . و امير شيخ حسن ابو اسحاق بعد از معاودت ملك اشرف در حكومت شيراز مستقل شد . و قاضى شمس الدين صاين از امير مبارز التماس نمود كه او را به شيراز فرستد كه قواعد صحبت ميان شيخ ابو اسحاق و امير مبارز استحكام دهد به شرط آنكه ابرقو و شبانكاره از ديوان فارس داخل يزد و كرمان شود .\r\nبه موجب التماس رخصت يافته به شيراز رفت و آنجا به آن كارى كه رفته بود فراموش كرد . وزير ابو اسحاق شده به شركت سيد غياث الدين و [ 433 ب 
  ] ابو اسحاق را اصفهانيان نيز انقياد نمودند . « 5 » و والى هرمز هم مال فرستاد . وى مغرور شده سكه و خطبه به نام خود كرد و به رسم سلاطين بر تخت نشست .\r\n\r\n\r\n","description":"","footnote":"\r\n( 1 ) . ظاهرا همان حاجى حمزه و چوپان اختاجى بايد باشند كه ذكر آنها گذشت ولى در نسخ سه‌گانه اين چنين نيست .\r\nدر مطلع السعدين : « حاجى حمزه مولايى و حسين اسغا » آمده و در ذيل جامع التواريخ : « حاجى حمزه و حسين »\r\n( 2 ) . يعنى مورد نوازش قرار گرفت .\r\n( 3 ) . هر سه نسخه : قلعه سرخان .\r\n( 4 ) . م : صد هزار دينار دستور .\r\n( 5 ) . مطلع السعدين : « چون مولانا به شيراز رسيد ، قضيهء كرمان و قبول مهمات بر طاق نسيان نهاده وزارت امير جمال الدين شيخ ابو اسحاق به شركت مرتضى شهيد غياث الدين على يزدى و تقبلاتى كه به عهود و ايمان مستحكم ساخته بود ، در ضمير او نمىگذشت . »\r\n","page_name":" 4526 ","page_number":298},
  {"content":"\r\n\r\nو در دهم محرّم سنهء هفتصد و چهل و چهار ملك صالح ، حاكم مصر ، امير آق‌سنقر را از امرا ، با سه كس ديگر گرفت . و سببش آنكه امير ارغون خاطرنشان سلطان كرد كه امير آق سنقر با احمد متفق است و پنهانى كتابات به او مىفرستد . و نيابت سلطنت مصر به امير حاج آل ملك مفوّض شد . و امير طغا ماردينى ، نايب حلب در ماه صفر فوت شد . به موجبى امير يلبغا ، حاكم حلب شد ، و در آخر پسرش ، احمد كه به محاصرهء كرك مشغول بود به مصر معاودت نمود و امير اصلم « 1 » را به كار فتح حصار بازداشتند . چون سلطان را ملازمت نمود به عرض رسانيد كه « ديگر لشكر به كرك مىبايد فرستاد . » امير منگلى و آق سنقر ناصرى با چهار هزار سوار تازه زور به محاصرهء كرك روان شدند .\r\nو امير اصلم و ابن ارغون از پاى قلعهء كرك بىطلب به مصر آمدند و بىحضورى « 2 » خود و زخمدار شدن اكثرى از نوكران خود را بهانه كردند . سلطان عذر ايشان را قبول كرد و جمعى ديگر را به عوض ايشان به آن خدمت فرستاد ؛ و همچنين متعاقب يكديگر افواج به قلعهء كرك مىفرستاد ، و كار بر اهل حصار به غايت تنگ شد . غلّه در ميان ايشان ناياب گرديد . مردم كرك به امرا كتابات نوشته طلب امان كردند ، و امان يافته در مقام آن شدند كه قلعه را به دست دهند . اما احمد كه به غايت شجاع ( و خبردار ) « 3 » بود ، قلعه را آن چنان ضبط مىكرد كه ايشان را ميسر نمىشد ، و منجنيق « 4 » و آتشبازان بسيار از مصر و شام به پاى قلعه آمده در لوازم قلعه‌گيرى تقصير نمىكردند .\r\nدر اين اثنا خبر رسيد كه امير اقنا « 5 » عبد الواحد كه در شام بود با احمد اتفاق كرده . كس به تعجيل رفته ، او را با همراهانش بگرفت . ملك صالح ديگرباره لشكرى تازه بر پاى قلعه روان كرد . و چون در اين دو سال آنچه در خزاين موجود بود صرف لشكر نمود و لشكريان پريشان بودند ، از سوداگران عجم مبلغى قرض كرده صرف لشكر نمود و آنچه در خزانهء احمد در قلعهء كرك بود نيز صرف شد . و مردم از نگاه داشتن حصار به تنگ آمدند و اكثر اكابر قلعهء كرك گريخته به قاهره رفتند و رعايت بسيار يافتند . و كار بر ملك ناصر احمد اين سال به غايت تنگ شد . « 6 »\r\n\r\n\r\n","description":"","footnote":"\r\n( 1 ) . در بيشتر منابع از جمله النجوم هم اصلم آمده .\r\n( 2 ) . بيمارى .\r\n( 3 ) . م : ندارد .\r\n( 4 ) . ق : در منجنيق .\r\n( 5 ) . ق : امير اقنبا .\r\n( 6 ) . ابن تعزى بر وى در النجوم الزاهرة اين مطالب را در سال 743 ق آورده است .\r\n","page_name":" 4527 ","page_number":299},
  {"content":"\r\n . \r\n","description":"","footnote":"","page_name":" 4528 ","page_number":300},
  {"content":"\r\n\r\n\r\nذكر وقايع سنهء خمس و اربعين و سبعمائه از هجرت [ موافق سال هفتصد و سى و پنجم از رحلت خير البشر « 1 » 
  ]\r\nچون امير شيخ ابو اسحاق مستقل شد و مولانا شمس الدين صاين قاضى كه به مهمسازى نزد او رفته بود ، او را بر آن داشت كه لشكر به كرمان كشيد و غافل به قلعهء سيرجان - كه بعد از رفتن قاصد به شيراز پهلوان على « 2 » نامى از قبل امير مبارز كوتوال بود - رسيد ، شيرازيان در حملهء اول شهر را بگرفتند . پهلوان با مخصوصان در قلعهء بالا متحصّن شدند . و عوام به وقت گريختن به قلعه بالا چنان هجوم نمودند كه هزار كس در زير دست و پا هلاك شد . و چون قلعه بالا به غايت مستحكم بود ، از آن گذشته به جانب كرمان روان شد . در بهرامجرد خبر يافتند كه امير مبارز به قصد جنگ آماده شده است . شيخ ابو اسحاق صلاح در صلح ديد .\r\nامرا ابراهيم صواب را به جهت اين معامله طلب نموده پيش امير مبارز او را فرستاده ، صلح شد . و ابراهيم صواب با شيخ ابو اسحاق اتفاق نموده بعد از بازگشتن شيخ به شيراز نزد او رفت و وزير شد و بنياد بدنيتى كرد . تا آنكه يكى از اوباشان به تيرى شرّ او را دفع كرد و باز قاضى صاين وزير شد به شركت سيد غياث الدين على يزدى . و با يكديگر مخالفت كرده ، آخر قاضى مغلوب شد و به بهانهء استخراج اموال ولايت هرمز رخصت توجه آن طرف حاصل كرده به سواحل رفت .\r\nو ملك اشرف زمستان به قشلاق قراباغ و اران رفت ؛ و كاووس پسر كيقباد كه در حيات پدر حاكم شيروان بود ، نزد او آمده تعظيم تمام يافت ؛ و ملك اشرف در مجلس به جهت او\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . مطلع السعدين : پهلوان على داركى .\r\n","page_name":" 4529 ","page_number":301},
  {"content":"\r\n\r\nبرمىخاست و رخصت يافته به ولايت خود رفت . « 1 » و ملك اشرف ، خواجه على عبد الحى و اخى شاه ملك را با كمر و شمشير مرصع و خلعت‌هاى فاخر به شيروان فرستاد و خواهر كاووس را به‌جهت خود خواستگارى نمود . آن بهادر تحفه‌هاى گران‌بها فرستاد ، اما قبول خويشاوندى نكرد . « 2 » ملك اشرف آزرده‌خاطر شده مىخواست كه ايشان را تنبيه نمايد ، اما به واسطهء آنكه ( گرما ) « 3 » نزديك رسيده بود و وقت لشكر كشيدن شيروان نبود ، ناچار به تبريز آمد .\r\nو امير شيخ حسن بزرگ كه در بغداد حاكم بود و امير ارتنا در ممالك روم به فرمان او حكومت مىكرد ، و بعضى از قلاع روم به تصرف ملك اشرف درآمده بود ، و امير عثمان « 4 » در برسا با امير ارتنا ياغيگرى مىكرد .\r\nحكومت شيراز و اصفهان - چنانچه گذشت - بر امير شيخ ابو اسحاق تعلق داشت [ 434 الف 
  ] و يزد و كرمان را امير مبارز صاحب بود ؛ و طغاتيمور خان در حدود مازندران نام سلطنت خراسان داشت ؛ و قتل امير مسعود سربدار در اين سال واقع شد .\r\nو شرح احوال ملوك مازندران از روى اجمال اين است كه به وقت وفات سلطان ابو سعيد بهادر خان ، جلال الدوله اسكندر بن تاج الدوله زيار در رستمدار حاكم بود . و فخر الدوله شاه غازى برادرش در رساق به نيابت برادر حكومت مىكرد . و كيا جمال الدين احمد جلال كه پيرى كارديده و گرم و سرد روزگار چشيده بود ، در مازندران بر مسند امارت تمكّن داشت . تا آنكه امير شيخ على گاون با امير مسعود سربدار جنگ كرده شكست خورد ، و سربداران قوت يافته او را تعاقب نمودند . و طغاتيمور خان چون قوت جنگ نداشت ، استراباد را گذاشته به جانب لارقطران رفت .\r\nو امير مسعود به غرور موفور به استراباد آمده چيزى به اعيان مازندران و رستمدار نوشت و ايشان را به اطاعت خود دعوت نمود . كيا جمال الدين احمد جلال چون ديد كه تاب مقاومت ندارد ، با دو برادرزادهء خود نزد امير مسعود رفت و رعايت بسيار يافت . و امير مسعود را چون اين دو سه كس به دست افتاد ، به‌خاطر جمع از استراباد به مازندران توجه نمود و به حاكم رستمدار نوشت كه « كجا به ملازمت خواهى آمد ؟ » و جلال الدوله اسكندر با برادر خود\r\n\r\n\r\n","description":"","footnote":"\r\n( 1 ) . صاحب روضة الصفا علت مراجعت كاووس به شيروان را ترس وى از اقدامات قهرآميز ملك اشرف در خصوص يكى از امرايش مىنويسد كه « ناگاه يكى از اميران خود را كشت ، كاووس متوهم گرديد و بگريخت . » - چاپ زرياب ، ص 981 ؛ و نيز رك : مطلع السعدين ، ص 204 .\r\n( 2 ) . مطلع السعدين : « و گفت ما را چه‌قدر آن باشد كه ملك خود را به ما مشغول گرداند و از ما دختر بخواهد . »\r\n( 3 ) . م ، ش : ( بكرمانى ) .\r\n( 4 ) . اين امير عثمان جدّ سلاطين روم است كه به آل عثمان شهرت دارند .\r\n","page_name":" 4530 ","page_number":302},
  {"content":"\r\n\r\nفخر الدوله شاه غازى مشورت كرده قرار به آن دادند كه بگذارند لشكر سربدار از كوه‌ها و جنگل‌ها گذشته به ميان ولايت درآيند . بعد از آن ، آنچه از دستشان آيد تقصير نكنند .\r\nو امير وجيه الدين مسعود به آمل « 1 » درآمده در گرد لشكر از چوب و نى ديوارى بنا كرده سكندر و شاه غازى شب‌ها بر گرد لشكر آمده آنچه مىيافتند مىبردند ، و كار به جايى رسيد كه هيچ‌كس از لشكرگاه سربداران بيرون نمىتوانست آمد ؛ چه ، بيرون رفتن همان بود و كشته شدن همان . و كيا احمد جلال كه در لشكر سربداران بوده به مازندران نوشت كه « ملاحظهء آنكه من در اين لشكرم بكنيد . » و ايشان نيز شب‌ها بدانچه ممكن بود قتل و غارت مىكردند .\r\nو چون امير مسعود به غايت به تنگ آمد به طرف رستمدار كوچ كرده به قريهء ياسمين كلايه رسيد . از پيش مردم رستمدار و از عقب لشكر مازندران دست شجاعت از آستين جلادت بيرون آورده در كشش و كوشش تقصير نمىكردند . و امير مسعود سراسيمه شده كيا احمد جلال را با برادران به قتل رسانيد ، و ديگر ضبط لشكر خود نتوانست نمود . بالضروره عزيمت گريز نمود ، و خرد و بزرگ و خاص و عام مازندران و رستمدار كمر قتل سربداران بر ميان جان بسته ، اكثر آنها را به قتل رسانيدند . و امير مسعود به قول صاحب تاريخ طبرستان به دست افتاد و به حكم اسكندر به قتل رسيد . و سامان امير مسعود ( به حدى رسيده بود كه در لشكر مازندران چهارده هزار اسب در طويله خاصهء او هر شب عليق مىخورد .\r\nو بعد از امير مسعود ) « 2 » محمد آىتمور « 3 » كه يكى از غلامان پدر امير مسعود بود ، به وقت توجه مازندران امير مسعود ، به نيابت خود او را در سبزوار گذاشته بود ، به غايت كريم بود . در خزانه بگشاد و سربداران را جمع كرده بار ديگر كار ايشان رونقى پيدا كرد ، و بعضى از قلاع [ كه 
  ] از تصرف ايشان بيرون رفته بود باز به تصرف درآورد . و هم در آن نزديكى به سعى خواجه شمس الدين على به قتل رسيد .\r\nو تفصيل اين سخن آنكه خواجه شمس الدين على مردى بزرگزاده و اصيل بود . در ميان سربداران به وقت حسن و مسعود اعتبار تمام داشت . او پيوسته اظهار درويشى و فقر مىكرد و با فقرا نشست و برخاست كردى و گفتى كه « دولت سربداران به يمن توجه درويشان قوى شده است « 4 » » اما باطنش از محبت حكومت مالامال بود و همه روزه مىگفت كه « محمد آىتمور با درويشان خوب سلوك نمىكند و جانب سپاهيان را بر ايشان رجحان مىنهد و [ بر 
  ] محمد\r\n\r\n\r\n","description":"","footnote":"\r\n( 1 ) . هر سه نسخه : به ايلى . ايلى به معنى مطيع شدن است . قياسا تصحيح شد .\r\n( 2 ) . م : ندارد .\r\n( 3 ) . م ، ش : محمد تيمور .\r\n( 4 ) . روضة الصّفا ( چاپ زرياب ، ص 1004 ) : « حكومت سربداران پس از فضل خداوندى ، به يمن و همت شيخ حسن جورى ميسر شده است . »\r\n","page_name":" 4531 ","page_number":303},
  {"content":"\r\n\r\nآىتيمور غالب‌اند . » عاقبت جمعى كثير از اعيان ملك را با خود متفق كرده و به وقتى كه يراق و اسلحه نزد محمد آىتمور نبود رفتند . و شمس الدين على بنياد سخن كرد و گفت كه « درويشان را نزد تو قدر و قيمتى نمانده ، و اين كار از تو به زيان خواهد آمد ، و اوباش نزد تو اعتبار يافته‌اند . »\r\nهمراهان خواجه شمس الدين على به يك بار آواز برآوردند كه « ما نيز در اين سخن با خواجه متفق‌ايم و تو غلامزادهء مايى ، و ما را از حكومت تو شرم مىآيد . »\r\nمحمد آىتمور گفت كه « من به صلاح شما اختيار حكومت كرده‌ام و ولايت را كه از تصرف بيرون رفته بود ، به تصرف درآوردم و هيچ درويشى را هرگز نرنجانيدم . اگر شما بهانه مىخواهيد ، آن سخن ديگر است . » ايشان گفتند كه « ما حكومت تو را نمىخواهيم برخيز و به اين خانه درآى . »\r\nمحمد آىتمور اگرچه شجاع بود ، اما چون هيچ سلاح [ با 
  ] او نبود ، ناچار به آن خانه درآمد . در خانه را بستند و كليد گم شد . و خواجه شمس الدين على را سربداران گفتند [ 434 ب 
  ] كه اكنون حاكم ما تويى . او از ترس آنكه مبادا قبول كند و از پيش نرود ، گفت : « من درويشى اختيار كرده‌ام و حكومت از من نمىآيد . كلو اسفنديار به جهت حكومت خوب است . » و كلو اسفنديار به صلاح خواجه شمس الدين على حاكم سربداران شده و به اشارت خواجه ، محمد آى تمور را به قتل رسانيد و خود حاكم مستقل شد .\r\nو در مشهد طوس و نسا و ابيورد ، امير ارغونشاه با فرزندان حاكم بودند . و ملك معز الدين حاكم هرات . بعد از شكست دادن امير مسعود لشكر به قهستان كشيده چند قلعه را مسخر كرد و تا اندخود « 1 » و كنار آب آمويه رفت و تاخت و تاراج نموده معاودت نمود .\r\nو در الوس جغتاى خان ، قزان « 2 » سلطان بن ييسور حاكم بود و به واسطهء ظلم او امير قزغن « 3 » با او در مقام ياغيگرى بود . بدين جهت هيچ‌كس متعرّض ملك معز الدين حسين كرت نشد .\r\n\r\n\r\n","description":"","footnote":"\r\n( 1 ) . شهرى بين بلخ و مرو .\r\n( 2 ) . م : قران .\r\n( 3 ) . م ، ش : قرغن .\r\n","page_name":" 4532 ","page_number":304},
  {"content":"\r\n\r\n\r\nذكر وقايع سنهء ستّ و اربعين و سبعمائه از هجرت [ موافق سال هفتصد و سى و ششم از رحلت خير البشر « 1 » 
  ]\r\nدر اين سال ملك اشرف ، برادر خود ، مصر ملك را در قفس آهنين كرده و يحيى جاندار و خواجه على و البتكين بهادر « 2 » را به قتل رسانيد ، و ارتق ، پسر خواجه مجد الدين رشيدى را گرفته به قلعهء بركله فرستاد ، و زمستان به قراباغ رفته و غلام [ خود 
  ] محمد [ رومى 
  ] را « 3 » با دو هزار كس در تبريز گذاشت . و محمد رومى در غيبت او ياغى شده ، ارتق رشيدى را از بند خلاص كرده به استعداد تمام متوجه شيراز شد . ملك اشرف به واسطهء اين خبر از قراباغ در زمستان به تبريز آمده زمستان را در تبريز بسر برد .\r\nو صاين قاضى كه به حكم شيخ ابو اسحاق به گرمسير هرمز رفته بود در اوايل بهار به سردسير كرمان درآمد ، « 4 » و هزارهء اوغانى و جرمانى « 5 » را كه در آن حدود بودند ، به حيله و مكر با خود متفق ساخته و با جناب مبارزى طرح صلح در ميان آورد و غافل با هزار سوار شيرازى و دو هزار سوار جرمانى و اوغانى روى به كرمان آورد . امير مبارز با آنكه درد پا داشت و يك هزار و پانصد سوار با او بيشتر نبود ، به جنگ ايشان روان شد ، و در حملهء اول شكست بر صاين\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . هر سه نسخه : النكر بهادر . از روى مطلع السعدين تصحيح شد .\r\n( 3 ) . هر سه نسخه : غلام محمدى را\r\n( 4 ) . هر سه نسخه : در اوايل بهار بر در كرمان درآمد .\r\n( 5 ) . مطلع السعدين : جرمائى . دو طايفهء اوغانى و جرمانى اصلا مغول نژاد بودند . در زمان قراختاييان كرمان ، سلطان جلال الدين سيورغتمش ، از دربار مغول خواسته بود كه لشكرى به كمك او به كرمان بفرستد ، پس صدهء اوغان و جرمانى را بدين كار اعزام داشتند و چون ايشان به كرمان آمدند به تدريج زياد شدند و سلطانشاه از اوغانيان همسرى گزيد و شاه شجاع نيز از آنان دخترى گرفت كه سلطان اويس و سلطان شبعى و سلطان جهانگير و يك دختر از آن زن متولد شد . - تحشيهء باستانى پاريزى بر تاريخ كرمان ، ج 1 ، ص 494 .\r\n","page_name":" 4533 ","page_number":305},
  {"content":"\r\n\r\nقاضى افتاد و جناب قاضى در معركه گرفتار شد ، و به حكم امير مبارز به قتل آمد .\r\nو امراى اوغانى و جرمانى از كرده پشيمان شده جرمانيان دست در دامان امير مبارز زده از كرده‌هاى خود معذرت خواستند ، و جرم ايشان بخشيده شد ، و شمس الدين جرمانى كمر خدمت در ميان بسته ، و طقطاى ، امير لشكر اوغانى متوهم شده پناه به قلعهء سليمانى برد . و به وقت رفتن برادر شمس الدين جرمانى را غافل يافته اسير كرد و به جناب مبارزى پيغام نمود كه « در آن جنگ پسر من گرفتار شده ، اگر او خلاص شود ، برادر شمس الدين آزاد خواهد شد . » و سلطان پسر او را خلعت داده رخصت كرد كه نزد پدر رفت ، و برادر شمس الدين نيز خلاص شده نزد برادر آمد .\r\nو اوغانيان نيز به حسب ظاهر اطاعت و انقياد نمودند . اما جرمانيان به امير مبارز پيغام كردند كه ايشان از دل و جان مطيع نيستند . و امير به قشلاق جيرفت رفت ، و اوغانيان به ديدن امير آمده بودند . اكثرى گرفتار شدند ، و دولتشاه مقدّم ايشان با هفت كس ديگر به قتل رسيد و على ملك و على الاغ را مقيد به كرمان فرستادند . و چون همشيرهء على ملك در خانهء امير مبارز بود ، خلاصى يافت . و يكى از امراى امير مبارز على الاغ را متعهد شد و او نيز آزاد شد .\r\nبه وسوسهء طقطاى تمام ايل اوغانى و جرمانى بر امير مبارز بازگشتند . امير مبارز ، شرف الدين شاه [ مظفر 
  ] « 1 » را در مقدّمه روان كرد . مخالفان به قلعه سليمانى پناه بردند و در دامن قلعهء بدره بيگ مقام كردند ، « 2 » و جنگ شده شكست بر اوغانيان افتاد و اموال ايشان تمام به دست مظفريان افتاده شرف الدين شاه مظفر ايشان را تعاقب نمود و تا جايى كه اسب مىرفت رفته بعد از آن پياده شد . و كار به جايى رسيد كه موزه نيز از پاى درآورده ، از بالا زخم سنگى بر روى او رسيد ، و همچنان مىرفت .\r\nاو را مردمش به انواع مبالغه به لشكرگاه باز آوردند و قلعه را امير مبارز محاصره كرد . بعد از مدتى مردم قلعه كس فرستادند كه « امير دو منزل عقب نشيند تا ما آمده ملازمت كنيم . » بعد از آنكه به موجب التماس ايشان عمل نمودند ، ايشان به هرچه حاجت داشتند به قلعه درآورده ، ديگر باره بر سر عناد رفتند . چون هوا بسيار گرم شده بود ، امير مبارز ناچار به طرف كرمان مراجعت كرد و جمعى را كه وسيلهء صلح شده بودند ، به قتل آورد .\r\nو در اين سال امير قزغن در الوس جغتاى خان با قزان سلطان جنگ كرده در جنگگاه تيرى از دست قزان سلطان گشاده شده به زخم قزغن رسيد و چشمش از حليهء بينايى عاطل شده\r\n\r\n\r\n","description":"","footnote":"\r\n( 1 ) . ق : شاه شرف الدين .\r\n( 2 ) . مطلع السعدين : مخالفان در حوالى قلعه ، درّهء تنگى را مأمن ساخته . . .\r\n","page_name":" 4534 ","page_number":306},
  {"content":"\r\n\r\n[ 435 الف 
  ] به اين واسطه شكست يافت ، و قزان سلطان به طرف قرمين « 1 » ( ؟ ) بازگشت . و در آن زمان زمستان بود و سرماى عظيم شد ، و اكثر چهارپايان لشكر او تلف شدند . و امير قزغن بر اين معنى اطلاع يافته باز لشكرى جمع آورده روى همت به دفع او نهاد و متوجه قلعهء قرمين شد .\r\nو در اين سال ملك صالح اسماعيل را فتح قلعهء كرك ميسر شد ؛ بعد از آنكه هشت مرتبه لشكر فرستاده بود و دو سال و يك ماه و سه روز محاصره كرده بودند و تمام خزانه و حاصل مصر و شام صرف اين لشكر شد . و طريق فتح آنكه مردم درون اكثر از امتداد ايام محاصره به تنگ آمده بودند و با بيرونيان اتفاق نمودند . و چون به طريق معهود به جنگ بيرون آمدند ، به اندك حمله گريزان شده به قلعه درآمدند ، و مردم متعاقب به شهر بست درآمده ، ملك احمد با معدودى چند در قلعهء ارك همچنان به جنگ مشغول بود ، تا آنكه زياده بر ده نفر نزد او نماند ، و او همچنان تير مىانداخت . تا آنكه به تاريخ بيست و دويم شهر صفر سنهء هفتصد و چهل و پنج [ هجرى 
  ] لشكر هجوم كرده به قلعهء ارك برآمدند ، و ملك احمد را زخمدار يافتند ، و زخمى بر رخسار و زخمى بر كتف داشت و خون از آن مىرفت .\r\nامرا او را سلام كردند و به عزت و حرمت او را به خانه بردند ، و هرچند با او سخن كردند جواب نشنيدند ، و هرچند به طعام خوردن تكليف كردند طعام نخوردند ، تا آنكه پسرى عثمان نام - كه احمد به وى ميل داشت - پيدا كرده نزد او آوردند . چون او را زنده و سلامت يافت ، بعد از يك شبانه‌روز كه بى [ حال 
  ] « 2 » افتاده بود ، طعام خورد .\r\nو بشارت فتح قلعهء [ كرك 
  ] و گرفتارى احمد به تعجيل به مصر فرستادند . صالح به غايت شادمان شد و هفت شبانه‌روز در مصر شاديانه زدند . و در همان شب ملك صالح پنهان از امرا بيحك ناصرى را « 3 » به قتل احمد فرستاد . منجك [ يوسفى ناصرى سلاحدار 
  ] به تعجيل به كرك آمد و به خانه‌اى كه احمد محبوس بود درآمد ، و هم در شب احمد را خبر كرده سرش را جدا كرد و به تعجيل به مصر روانه شد و تا امراى كرك خبردار مىشدند راه بسيار رفته بود و سر احمد را به نظر صالح درآورد . از ديدن سر احمد ، صالح را ترس در دل پيدا شد و بر خود بلرزيد و در شب ترسناك به خواب رفته احمد را به خواب ديد و به غايت ترسان و لرزان بيدار شد . و به همين جهت مزاجش متغير شد و رفته‌رفته آن تغيير بيشتر مىشد تا آنكه به قولنج منجر شد ؛ چنان كه بيايد سبب هلاكش شد . ملك ، ثمر سر جوانى ( ؟ ) را به عوض احمد\r\n\r\n\r\n","description":"","footnote":"\r\n( 1 ) . شايد قرميسن ، شهرى در حوالى كرمانشاه .\r\n( 2 ) . قياسى اضافه شد . جاى يك كلمه در هر سه نسخه بياض بود .\r\n( 3 ) . م : ملك صالح امير ايجك ناصرى را .\r\n","page_name":" 4535 ","page_number":307},
  {"content":"\r\n\r\nنيابت كرك داد و بعد از فراغ از مهم كرك امرا را كه خدمتى چنان به تقديم رسانيده بودند ، به احسان سرافراز ساخت . « 1 »\r\n\r\n\r\n","description":"","footnote":"\r\n( 1 ) . ق : به احسان فردا خوش ساخت .\r\n","page_name":" 4536 ","page_number":308},
  {"content":"\r\n\r\n\r\nذكر [ وقايع 
  ] سنهء سبع و اربعين و سبعمائه هجرى [ موافق وقايع سال هفتصد و سى و هفتم از رحلت خير البشر 
  ]\r\nامير قزغن در اين سال با قزان سلطان جنگ كرده ظفر يافت ، و قزان سلطان در معركه به قتل آمد . و بعد از فتح ، امير قزغن حكم كرد كه كسى گريختگان را تعاقب نكند و چون مجموع از يك الوسيم . و بعد از او مملكتش را به حال آبادانى باز آورد ، و دانشمند اوغلى را از نسل اوگتاى خان به خانى برگيرند « 1 »\r\nامير قزغن اميرى عادل عاقل بود ، و در ايام او اهالى ماوراء النهر به رفاهيت گذرانيدند .\r\nو در ايران امير شيخ كه به واسطهء كشته شدن صاين قاضى در پيچ و تاب بود ، لشكر بر سر كرمان آورد . و امير مبارز الدين در قلعهء كرمان درآمده آمادهء قلعه‌دارى شد ، و شيرازيان به پاى قلعه درآمده در روز اول جنگ شد . ابو بكر اختاجى كه سردار صاحب وجود شيرازيان بود ، به قتل آمد و چند روز پىدرپى جنگ شده شيرازيان به تنگ آمدند و طلب صلح نمودند .\r\nآن نيز سودى نكرد . از راه يزد برگشته متوجه فارس شد ، و در مهريجرد باغى كه امير مبارز ساخته بود و عمارات عالى در آن بود ويران كرده درگذشت .\r\nو هزارهء اوغانى و جرمانى چون فرصت يافتند ، ايشان نيز خرابى بسيار كردند و خبر تفرقهء لشكر امير مبارز به ايشان رسيده در خاطر قرار دادند كه در صحرا به امير مبارز رسند . وى از غايت غرور بىالتفاتانه بر سر ايشان روان شد و چشم از آنكه « دشمن نتوان حقير و بيچاره\r\n\r\n\r\n","description":"","footnote":"\r\n( 1 ) . متن مغشوش است . مراد اين است كه امير قزغن پس از غلبه بر قزان سلطان به خاطر هم‌نژاد بودن ، منع تعقيب لشكريان وى را صادر كرد و پس از آبادانى مملكت وى ، دانشمند اوغلى را به خانى برداشت .\r\n","page_name":" 4537 ","page_number":309},
  {"content":"\r\n\r\nشمرد » پوشيده در صحراى خاون « 1 » با ايشان جنگ كرد ، و به حملهء اول قلب اوغانيان را برداشت و لشكر به گمان فتح به تاراج مشغول شدند كه ناگاه جمعى از گريختگان برگشته بر امير مبارز حمله آوردند و لشكر او را شكست داده چندين زخم مردافكن به جناب مبارزى رسيد و اسبش از كار مانده پياده شد ، و همچنان مردم را از خود بازمىداشت .\r\nدر اين حال تاج الدين عليشاه بمى رسيده از اسب خود پياده شد و امير مبارز را تكليف سوار شدن نمود . امير گفت كه « ما آرزوى دنيا از دل بيرون كرديم و تو جوانى . اسب خود را سوار شو . اگر خدا خواسته باشد ما نيز به هر طريق كه باشد [ 435 ب 
  ] بيرون مىآييم . » « 2 » پهلوان عليشاه قبول نكرد . او را سوار ساخت . امير مبارز هرچند كه او را تكليف كرد كه بر عقب او سوار شود كه به اتفاق بيرون روند ، گفت : « من را چه حدّ كه با شما نزديك اسب سوار شوم .\r\nمبادا كه اين اسب طاقت نياورد . » و به جنگ بازايستاد و مردم را به خود مشغول ساخته امير مبارز به سلامت بيرون رفت . و نام نيكوى عليشاه در روزگار بماند . و هشتصد كس خوب از مردم مبارز به قتل رسيدند .\r\nو شاه شجاع در كرمان اين خبر شنيده شهر را مضبوط كرد . روز ديگر خبر سلامتى امير رسيد . مجموع مردم به استقبال رفته امير به شهر درآمد .\r\nو ميان مورّخين در باب اينكه محمد آىتمور سربدار در كدام سال كشته شده اختلاف است . اكثر برآنند كه در سنهء هفتصد و چهل و هفت [ هجرى 
  ] به قتل رسيد و حكومت بر كلواسفنديار - چنان كه گذشت - قرار گرفت . بعد از اين تحقيق سوء احوال سربداريه بر قول صاحب لبّ التواريخ نهاده مىشود ؛ چه ، از ديگر تواريخ اختلافات كه تمامت عدم تحقيق است به نظر درآمد .\r\nو چون كلواسفنديار نه نسب داشت و نه حسب و نه عقل داشت و نه تدبير و سياست‌هاى بىموقع از او صادر مىشد ، سربداران از او آزرده‌خاطر شده شكايت به خواجه شمس الدين على بردند و اظهار پشيمانى از سردار ساختن كلو نمودند و او را از خود پشيمان يافته به اتفاق به خدمتش رفتند و او را نيز به طريق محمد آىتمور از حكومت عزل كردند . كلو اسفنديار گفت كه « آن روز كه محمد آىتمور را قصد كرديد ، من دانستم كه در شما مروت و وفا نيست . » سربداران نيز زبان به دشنام ( گشودند ) « 3 » كلو خواست كه از خانه بيرون رود . محمد حسن شمشيرى و فخر الدين چماقى بر وى زده او را هلاك كردند ، تا آنكه به صلاح خواجه\r\n\r\n\r\n","description":"","footnote":"\r\n( 1 ) . ق : خاور ؛ م ، ش : حاون .\r\n( 2 ) . مطلع السعدين : « . . . اگر عمر باقى است مسبب الاسباب سببى سازد . اگر مقدر عز شهادت است پيش از اين به بيست و سه سال در تربت مقدس حضرت امير المؤمنين على ( ع ) از واهب بىمنّت جسته‌ايم . »\r\n( 3 ) . ق : ندارد .\r\n","page_name":" 4538 ","page_number":310},
  {"content":"\r\n\r\nشمس الدين على ، برادر امير مسعود ، امير شمس الدين بن فضل الله را بر خود حاكم ساختند . و او مرد راحت دوست شده بود و پرواى ملك و مال نداشت .\r\nو طغاتيمور خان در مازندران خبر بىرونقى سربداران شنيد ، خواست كه لشكر بر سر ايشان فرستد . اين معنى بر امير شمس الدين فضل الله رسيده به غايت متوهم شد . و چون سربداريه دانستند كه از وى كارى [ بر 
  ] نمىآيد و اگر در اين وقت لشكر بيگانه برسد كار مشكل [ تر 
  ] مىشود ، او را از حكومت عزل كرده به حكومت خواجه شمس الدين على اتفاق كردند . و خواجه خود متمنى همين مهم بود و ترك درويشى كرده پاى بر مسند امارت نهاد ، و به حدى در جمع نمودن اموال سعى نمود كه با مرده‌شويان شهر شريك شد . و چون طغاتيمور دانست كه او حاكم سربداران شد ، چون از كاردانى او آگاه بود ترك لشكركشى كرد .\r\nو بعضى از مورخين به جاى شمس الدين على ، على شمس الدين نوشته‌اند ، و اما صاحب روضة الصفا شمس الدين على تصحيح كرده قول او اختيار افتاد .\r\nو خواجه شمس الدين على در امر معروف و نهى از منكر مبالغه داشت ، چنان كه پانصد فاحشه را در چاه انداخت و نام بنگ و شراب در وقت او بر زبان كسى نمىگذشت ، و هر مجرمى را كه مىگفتند تو را نزد خواجه مىبريم ، قالب « 1 » تهى مىكرد ؛ چه ، گناهكار را در ميان هزار كس مىشناخت و شب‌ها به ناشناخت در كوچه و محله سير كرده اخبار تحقيق مىكرد .\r\nو در تبريز در اين سال وباى عظيم شد ، و ملك اشرف به قراباغ قشلاق كرد و عزيمت شيروان نمود . و كاووس لشكر به كنار آب آورده گذرها را بگرفت . اشرف را كارى از پيش نرفته به صلح هر يك به دار الملك خود بازگشتند .\r\nو در اين سال احوال ملك صالح ، حاكم مصر و شام آن است كه بعد از فراغ خاطر امرا از مهمّ قلعهء كرك ميان ارغون علايى - كه سپهسالار صالح بود و مادر صالح را در نكاح داشت - و ملك تمر حجازى و ميان آل ملك نايب نزاع شد . و سببش آنكه آل ملك در امر معروف و نهى از منكر به غايت مبالغه داشت و ملك تمر به شراب خوردن ميل بسيار مىكرد ، و هر مرتبه كه يكى از مردم ملك تمر حجازى مست به دست آل ملك نايب مىافتاد ، گوش و بينى بريده نزد حجازى مىفرستاد . و از اين جهت ، حجازى بسيار آزرده شد و در مجلس سلطان نايب مكررا نزاع كرد ، و امير ارغون علايى جانب حجازى گرفت ، و به اين جهت كه نايب به غايت استقلال رسيده بود و ارغون از حسد طاقت نداشت ، اين معنى دوام يافت . تا آنكه سلطان را ارادهء حج شد ؛ چه ، در مزاج خود از قتل احمد تغييرى يافت و انديشه كرد كه حج\r\n\r\n\r\n","description":"","footnote":"\r\n( 1 ) . ق : غالب\r\n","page_name":" 4539 ","page_number":311},
  {"content":"\r\n\r\nشايد دفع گناه كند . عربان باديه را طلبيده شتر بسيار به جهت راه كرايه كرد و در آخر شهر صفر تغيير مزاج زياده شد و صاحب فراش گرديد و چند روز به واسطهء قولنج بيرون نتوانست آمد ، و در ميان مردم آوازهء شدت بيمارى سلطان افتاد ، و بعضى اوقات اراجيف فوت نيز بر زبان عوام مىگذشت و بدين جهت [ 436 الف 
  ] بازارها برچيده و دكان‌ها را درمىبستند .\r\nامرا به ملازمت سلطان رفته عرض كردند كه امسال به واسطهء بىحضورى سفر كردن مشكل است و آنچه به كرايه شتر داده بودند بازگرفته فسخ عزيمت نمودند . و بيمارى سلطان دور و دراز شد . و خبر سلطان از امرا نيز منقطع شد . برادر سلطان ، شعبان ، با جمعى متفق شده داعيهء سلطنت پيدا كرد و در مقام گرفتن نايب شد . نايب واقف شده از وى برحذر بود . امرا فتنه انديشيده نزد سلطان رفتند و طلب فرصت كردند . سلطان نايب را طلب نموده ، نايب ملاحظه نموده به حضور امرا حاضر نشد . و ارغون سپهسالار به سلطنت شعبان راضى شد ؛ چه ، شعبان و صالح از يك مادر بودند . ملك مطلقا راضى نمىشد ، تا آنكه در چهارم شهر ربيع الآخر سنهء هفتصد و چهل و شش [ هجرى 
  ] ملك صالح فوت شد . و بيست سال عمر داشت . مادر شعبان فوت پسر خود صالح را پنهان داشته شعبان را خبر كرد . شعبان امرا را طلب داشته ، همه حاضر شدند به غير نايب وزير سلطنت .\r\nاما ملك صالح پادشاهى با تمكين ، عاقل ، بسيار نفع كم ضرر بود . جمالى به غايت با كمال داشت و هميشه خندان و شكفته‌روى بود . در اولاد ملك ناصر از وى بهترى نبود . به زنان ميل بسيار داشت ، چنان كه هرگاه سوار مىشد مادرش با دويست زن كه جميع ايشان در كمال آراستگى بودند ، همراه او سوار مىشدند . و اكثر امور ملكى به واسطهء زنان به عرض او مىرسيد و ساخته مىشد . مدت حكومتش سه سال و دو ماه بود و يازده روز . مردم مصر مدتى عزاى او داشتند .\r\nو سلطنت بر شعبان مقرر شد . و شرح احوال شعبان را از تواريخى كه به وقت مسنودّهء اين اوراق در نظر بود معلوم نشد ، تا آنكه در جمادى الآخر سنهء هفتصد و چهل و هفت [ هجرى 
  ] شعبان را امراى مصر از سلطنت معزول داشته در مقام گرفتنش شدند . و او در شب با چهار كس به قلعه به جهت قتل برادران خود ، حاجى و حسين رفت . غلامان كه محافظ ايشان مىنمودند او را تمكين نكردند . بالضروره بازگشته به خانهء مادر خود آمد و پنهان شد .\r\nامرا هم در اين شب خبردار شده از عقب او روان شدند . امير ارغون علايى را كه شوهر مادر شعبان بود ، نخست گرفته به در خانه‌اش رفتند و شعبان را گرفتند ، و حاجى و حسين را از بند بيرون آوردند و بر سلطنت حاجى اتفاق نمودند ، و همان لحظه او را ملك مظفر لقب نهادند . روز ديگر او را بر تخت نشانيده پيش او زمين بوسيدند و او را سوگند دادند كه هيچ‌كس\r\n\r\n","description":"","footnote":"","page_name":" 4540 ","page_number":312},
  {"content":"\r\n\r\nاز امرا را نيازارد . و خود بعد از آن بر اطاعت او سوگند ياد نمودند و به امراى سرحد خبر آنچه واقع شده بود فرستادند . و كس فرستاده حاكم شام را بر موافقت او سوگند دادند . و شعبان را به قتل آوردند و كنيزان شعبان را كه پانصد نفر بودند بر امرا و غلامان قسمت نمودند ، و جواهرات او داخل خزانه شد . و كنيزى سياه كه اول ملك صالح اسماعيل به چهار صد درم خريده بود و به عبد العلى عودى سپرده كه تعليم ساز نمايد و آن كنيز به واسطهء موافقت در سليقه در آن ساز به غايت ماهر شده بود و بعد از آن به واسطهء تعلق خاطر به ساز و آواز اسماعيل او را آزاده كرده نكاح كرده بود و به او چندان ميل داشت كه نصف خزانهء پادشاهان مصر صرف حلى و زيور او نمود ، ملك مظفر داخل حرم خود نمود . چون آواز و ساز او را دانستند او نيز عاشق شده پنهانى او را نكاح كرد .\r\nو اين سيم پسر ملك ناصر بود كه اين كنيز را نكاح كرده بود . او در نهايت زشت صورتى بود . رفته‌رفته به محبّت تزوير بر سلطان غلبه كرد . نكاح پنهانى آشكار شد . تمام جواهر او كه به خزانه برده شده بود مع شىء زايد به او پس دادند و كار به جايى رسيد كه ملك مظفر شب و روز به وى مشغول بود و سلطنت را فراموش كرد .\r\nو نيابت سلطنت مصر بر ارقطاى مقرر شد . بعد از آنكه او امتناع بسيار كرد و مطلقا چون عاقل بود قبول اين خدمت نكرد ، امرا تمام برخاسته يكى خلعت در وى پوشانيد و ديگرى شمشيرش برگرفت و خواهىنخواهى او را سوار كرده به عظمت تمام به دار النيابة بردند . و هركس از امرا كه از وى بدگمان بودند ، خواه در مصر و خواه در ولايت ديگر ، او را دفع كرده ديگرى را به جاى او تعيين نمودند . امارت شام يلبغا به دستور سابق داشت و امارت حلب بر بكتمر كه نايب طرابلس بود مقرر شد ، و ارغونشاه جاى ارغون علايى يافت .\r\nبعد از چند روز سلطان از بزرگى او به تنگ آمده وى را به نيابت صفد فرستاد . چون او به صفد رسيد ، مردم حلب از بكتمر به شكايت آمدند و بكتمر از حلب معزول شد و ارغونشاه به جاى او نايب حلب شد .\r\nو غلامى طرف نام كه حسنى بىاندازه داشت ، منظور نظر سلطان شده به يكباره او را داخل امراى بزرگ كرد و هزار سوار با او همراه كرد . و امرا و غلامان ملك ناصر به واسطهء كنيز عودى و اين غلام شروع [ 436 ب 
  ] در بدگويى ملك مظفر نمودند .\r\nو در اين سال شمس الدين بن طاهر آل كه اول سلاطين مسلمان در كشمير او بود وفات يافت . اول نام او شاه امير بود . بعد از سلطنت به سلطان شمس الدين مخاطب شد . او پادشاه [ ى 
  ] عاقل عادل بود و سخاوت تمام داشت . رسوم ظلم كه از حكّام سابق مانده بود همه را بر طرف ساخت و ولايت كشمير را كه از قتل و غارت دلجو خراب شده بود ، از سر نو تعمير كرد و\r\n\r\n","description":"","footnote":"","page_name":" 4541 ","page_number":313},
  {"content":"\r\n\r\nتمسكات به سوگندهاى مؤكّد رعايا را نوشته داد تا زياده از حصّهء شش يك از ايشان نستانند . و آوازهء شجاعت و نيكنامى او در اطراف شهرت گرفت و جمعى از طايفهء لون كه مخالفت ورزيده بودند ، از ولايت كشنواد گرفته به سياست رسانيد و بر سر بعضى مصادره نهاد و مهمات ملكى را چنان انتظام داد كه گويا سلطنت از قديم باز در خانوادهء او بود . و بعد از استقرار و استقلال جميع امور را به عهدهء جمشيد و عليشير ، پسران خود نهاد و خود به فراغت به عبادت مشغول شد و درگذشت .\r\nوفات سلطان شمس الدين در شهور سنهء هفتصد و چهل هفت [ هجرى 
  ] و مدت حكومت او سه سال بود .\r\n\r\n","description":"","footnote":"","page_name":" 4542 ","page_number":314},
  {"content":"\r\n\r\n\r\nذكر وقايع سنهء ثمان و اربعين و سبعمائه از هجرت [ موافق سال هفتصد و سى و هشتم از رحلت خير البشر « 1 » 
  ]\r\nدر اين سال ملك اشرف از قراباغ عازم بغداد شد . اغروق را به سهند فرستاد و جيبا ديده با لشكرى آراسته به نواحى بغداد آمد . « 2 » امير شيخ حسن [ بزرگ 
  ] مىخواست كه به قلعهء كماخ « 3 » رود ، آخر به صلاح دلشاد خاتون بغداد را حكم كرده حصارى شد و چند روزى متعاقب جنگ كرد تا دو ماه از بهار گذشت و اشرف به جدّ تمام به محاصره مشغول شد و هوا به غايت گرم شد و مهمّى از پيش نمىرفت .\r\nروزى يكى از مقربان ملك اشرف كه احمد « 4 » نام داشت به كنار دجله رفته با بغداديان سخن مىكرد . يكى از اهل قلعه گفت كه « اى ظالمان ، ما آذربايجان را كه رشك روضهء رضوان است به شما گذاشته‌ايم و بغداد ويران را آبادان كرده قرار گرفته‌ايم . اكنون شما از ما چه مىخواهيد ؟ » نديم ملك اشرف در جواب گفت كه « ما در روم ويرانى مىكرديم چون شنيديم كه آذربايجان معمور است به آن صوب رفته به كار خود مشغول شديم . بعد از فراغ از خرابى آن مملكت به اينجا آمده‌ايم كه شما را از اين ولايت بيرون كنيم و به كار خود مشغول شويم . »\r\nو در اين اثنا پنج سوارى مجهول از دروازه بيرون آمده بر فوجى از ملك اشرف زد كه\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . مطلع السعدين : « اغروق را به سهند فرستاد و جيبا ديده برادر خود ملك اشتر و جمعى امرا به منغلاى روان كرد . »\r\n( 3 ) . ق : كاخ ؛ ش : كاح .\r\n( 4 ) . مطلع السعدين ( ص 224 ) : ملك احمد رومى ؛ ذيل جامع التواريخ ( ص 178 ) : « از مقرّبان ملك اشرف جوانى رومى بود . امير احمد ايوداجى نام با مسخرهء خود كنار دجله رفته بود و از . . . »\r\n","page_name":" 4543 ","page_number":315},
  {"content":"\r\n\r\nملك لاچين غلام سردار او بود و نزديك به دروازه ايستاده بود حمله آوردند و لاچين را شكست دادند . « 1 » اشرف چون اين حال را مشاهده نمود ، دغدغه در خاطرش پيدا شده بىموجبى راه گريز پيش گرفت . امرا بعد از آن اراده به تعاقب [ اشرفيان 
  ] « 2 » مىنمودند ، اما دلشاد خاتون مانع مىآمد و هر كه از نوكران ملك اشرف كه به بغداد رفت رعايت يافت ، و بغداديان را فتحى به اين آسانى ميسر شد .\r\nملك اشرف نيز به تبريز آمده و مملكت آذربايجان و عراق عجم و اران و موقان و بعضى از گرجستان و كردستان را بر امرا قسمت كرد و ملك او استقامت گرفت و از هيچ طرف منازعى نداشت و خزاين بسيار جمع آورده از بس به خواجه عبد الحى تعلق داشت در جمع مال به نوعى حريص شد كه نزد هركس هرچه گمان بردى گرفته و تصرف كردى ، و هر يك از امرا را كه مىدانست كه صاحب اسباب و اموال است ، او را گرفته منصب او را به ديگرى مىداد « 3 » و هفده خزانه مرتب كرد و بدين جهت اكابر و اصاغر از او رنجيده‌خاطر شدند .\r\nو در اين سال خواجه عبد الحى وزير را با ديگر امرا و لشكر بسيار به شيروان فرستاد .\r\nكاووس و كيقباد طاقت نياورده در قلاع متحصن شدند و لشكر ملك به طريقى كه احمد نديم در بغداد گفته بود در شروان نيز خرابى بسيار كردند ؛ چنان كه اثر ظلم ايشان به گرجستان نيز رسيد .\r\nو چون امير مبارز از اوغانيان شكست يافت و ميان او و شيخ ابو اسحاق به چند روز قبل از جنگ اوغانيان به سعى سيد صدر الدين يزدى و ملك نصير الدين ، حاكم ابرقو صلح شده بود ، گمان داشت كه اوغانيان به شيراز راه نخواهند يافت ، و حاجى ديلم را جهت استحكام بنياد محبت به شيراز فرستاد . اما قبل از رسيدن ديلم ، شيخ ابو اسحاق از نقض عهد به آن زودى خجل شده ، به مصلحت ، امراى اوغانى را مقيّد ساخت و پنج هزار سوار به كمك امير مبارز تعيين نمود و با مردم خود قرار داد كه به وقت جنگ به جانب اوغانيان رفته امير را به قتل آورند . « 4 » و در باب فرستادن كمك ، مكتوبى به كرمان نوشت . امير مبارز به فراست دريافت .\r\nدر جواب نوشت كه « غرض از فرستادن حاجى ديلم آن بود كه مردم بدانند كه البته دوستى\r\n\r\n\r\n","description":"","footnote":"\r\n( 1 ) . م : لاچين را گريزاندند .\r\n( 2 ) . قياسى اضافه شد .\r\n( 3 ) . ذيل جامع التواريخ ( ص 179 ) : « ملك اشرف مردى متوهم مزاج بود . در هر مدتى از امراى خود يكى را مىگرفت و خانه و اسباب و چهارپايان او را تصرف مىكرد و به جاى او ديگرى را امارت مىداد . »\r\n( 4 ) . حاجى ديلم بر اين معنى واقف بود و روزى كه در مجلس خاص شيخ ابو اسحاق به كنايت و اشارت از اين حيله سخن مىراند گفت :\r\n جهان پهلوان پور دستان سام * به بازى سر اندر نيارد به دام \r\nروضة الصفا ، تلخيص زرياب خويى ، ص 741 .\r\n","page_name":" 4544 ","page_number":316},
  {"content":"\r\n\r\nبرجاست و اگر البته كمك خواهند فرستاد ، پانصد سوار كافى است ! »\r\nامير شيخ چون دانست كه امير مبارز مطلع شد و حيله ديگر فايده ندارد ، پرده از روى كار برداشت و امير جلال الدين سلطان [ شاه جاندار 
  ] را با دو هزار سوار به مدد اوغانيان فرستاد .\r\nايشان به اتفاق ظاهر كرمان را محل اقامت كردند و شيخ ابو اسحاق خود متوجه يزد شد . چون حاكم يزد [ 437 الف 
  ] شاه مظفر نزد امير مبارز بود ، يزد را به تصرف درآورد و شاه مظفر به رسم ايلغار در قلعهء ميبد كه فرزندانش در آنجا بودند ، روانه شد و از راه بيابان به ميبد درآمده و برج و بارو را مضبوط كرد و خاطر بر قلعه‌دارى قرار داد .\r\nمقارن آن حال لشكر امير ابو اسحاق به سردارى محمد كه از ملك اشرف روگردان شده به نواحى قلعهء ميبد رسيد . شاه مظفر بر سر ايشان رانده ، ايشان آگاه شدند و با آنكه اندك مردم با شاه مظفر بود با ايشان جنگ كرده ظفر يافت و هفتاد كس نامداران شيراز اسير شدند و بسيارى كشته گشتند و امير ابو اسحاق با بيست هزار سوار به پاى قلعهء ميبد آمد . ميبد را سه خندق بود . به حملهء اول خندق بيرون را پر كردند و به گمان فتح نقارهء بشارت زدند . به يك لحظه شاه مظفر از دروازه درآمد و تمام روز جنگ كرد و باز به قلعه رفت . چند روز بدين منوال گذشت ، امير شيخ ابو اسحاق ملول شده طالب صلح شد و به امير شاه مظفر پيغام كرد . امير مظفر قبول نكرد .\r\nبه جناب مبارزى پيغام كرد كه « هرچه حكم شود ، عمل نمايد . » تا آنكه روزى شيخ ابو اسحاق تنها به در دز رفته فرود آمد و گفت :\r\n بيا كه نوبت صلح است و آشتى « 1 » و عنايت * به شرط آنكه نگوييم از آنچه رفت حكايت « 2 » \r\nشاه مظفر ديگر مضايقه در صلح را منظور نداشته بيرون آمد و يكديگر را در آغوش گرفته هر يك به جاى خود رفتند . امير شيخ ابو اسحاق به يزد رفت و از سيد صدر الدين يزدى التماس كرد كه نزد امير مبارز رفته ديگرباره عهد و پيمان در ميان آورد . سيد به كرمان رفته ، هرچند امير مبارز ابا نمود ، سيد تضرع كرده امير را به صلح راضى كرد .\r\nو دو هزار كس كه به اتفاق سلطانشاه به كمك اوغانيان آمده بازگشتند و به شيراز رفتند و اوغانيان حيران شده چاره جز معذرت و استغفار ندانستند ، و مردم در ميان انداخته با آنكه گناه ايشان از اندازه بيرون بود ، رقم عفو جناب مبارزى بر آن كشيده شد . و در يك روز هر دو كس از آن طايفه را جامه پوشانيد و مرسومات مقرر ساخت ، و بعد از چند روز آثار مخالفت\r\n\r\n\r\n","description":"","footnote":"\r\n( 1 ) . مطلع السعدين : دوستى .\r\n( 2 ) . ق ، م : رفت جفا .\r\n","page_name":" 4545 ","page_number":317},
  {"content":"\r\n\r\nاز آن قوم ظاهر شد ، و شيخ على الاغ با اكثر كلانتران ايشان به حكم امير شاه شجاع به قتل رسيد و طقطاى و اغول ملك گريخته پناه به شيراز بردند .\r\nو در الوس جغتاى خان ، امير قزغن حكومت مىكرده و دانشمند اعين را نام خانى بود ، اما مردم الوس خانى او را قبول نداشتند ؛ چه ، از نسل اوگتاى قاآن بود . امير قزغن از بيم فتنه ، دانشمند اعين را از ميان برداشته ، يايان قلعه نبيرهء دوآخان را به سلطنت برداشته . امراى الوس را اين معنى موافق مزاج افتاده با امير قزغن ساختند و يايان قلعه نيز از خان دانشمند چه اغلى تنبه يافته با امير قزغن زمانه ساز مىكرد و به يمن اتفاق مملكت به كمال معمورى رسيد و گوسفندى به دينارى ، و خروارى اجناس را به درمى مىدادند ، و غلبهء حشم به مرتبه‌اى شد كه اگر از خيلخانه سوارى بيرون مىآمد ، لشكر از كثرت به شمار درنمىآمد .\r\nو اوقات خود را امير قزغن پنج قسمت كرده بود . از صبح تا بلند شدن آفتاب به عيادت مىگذرانيد ؛ و از چاشت تا پيشين « 1 » به رسم سلاطين به غور معاملات رسيدى ؛ و آخر روز به جانور پرانيدن مشغول مىشد ؛ و از شام تا وقت خواب در حرم بود ؛ و بقيّهء شب به استراحت مىگذرانيد . و از حدود خراسان تا نهايت تركستان مطيع و منقاد او بودند .\r\nو حكومت سربداران بر خواجه شمس الدين مير على مفوض بود ؛ و امير ارغونشاه در ابيورد و ملك معز الدين در هرات از وى خايف و ترسان بودند . و تا سنهء هفتصد و پنجاه و سه [ هجرى 
  ] حاكم سربداران بود .\r\nو در اين سال امراى بىوفاى مصر در باب ملك مظفر سخن كردن آغاز كردند ؛ چه ، او به واسطهء محبّت كنيز عودى و دو كنيز ديگر پرواى ملك و مال نداشت و خزاين تمام صرف ايشان مىشد . نزديكان ملك مظفر او را خبردار كردند و او را ترسانيدند كه « بر امرا اعتمادى نيست ، البته اين زنان را دور مىبايد كرد . » و او به جهت مصلحت پيوسته كنيز را از خانه بيرون مىكرد . اما دورى ايشان بر وى به غايت دشوار مىگذشت . بعد از مفارقت ايشان خود را مشغول كبوتر ساخته اكثر اوقات به كبوتربازى گذرانيد و امراى بىمروت بىانصاف ديگرباره در بد گفتن او شروع كردند كه چرا به كبوتر مشغول مىباشد و دو كس از امراى نزديك او را نزدش به منع فرستادند . سلطان از اين سخن به غايت آشفته شده در كبوترخانه رفت و جميع كبوتران را به دست خود كشت و بر زبانش گذشت كه « ان شاء اللّه شما را مثل اين كبوتران ذبح خواهم كرد . »\r\nو سلطان شكايت امرا را با يكى از امرا كه اغريو نام داشت كرد . اغريو گفت كه « آق‌سنقر و\r\n\r\n\r\n","description":"","footnote":"\r\n( 1 ) . نماز ظهر\r\n","page_name":" 4546 ","page_number":318},
  {"content":"\r\n\r\nملك تمر حجازى به غايت معظم و پادشاه نشان شده‌اند ، دفع ايشان واجب است ، و الّا پشيمانى سودى نخواهد كرد . » آنگاه سلطان با غرلو « 1 » و عنبر « 2 » مقدّم غلامان در مقام [ 437 ب 
  ] گرفتن آق‌سنقر و ملك تمر درآمده هردو را فروگرفتند و بيرون هردو را در لحظه پاره‌پاره كردند . و ايتمش « 3 » و صمغار « 4 » كه با ملك تمر و آق‌سنقر متّفق بودند گريختند . يكى در بيرون شهر و ديگرى در خانهء خود به دست افتاد . در شهر اراجيف بسيار افتاد و درهاى قلعه و دكان‌ها بسته شد ، تا آنكه نماز شام نايب بيرون آمده سوار شد و در شهر به آنچه واقع شده بود منادى كردند . مردم شهر را فى الجمله تسلّى حاصل شد . و امرا تمام در انديشه شدند . سلطان در اين باب كتابات به امراى حلب و شام نوشت : « چون ملك تمر و آق‌سنقر پاى از حدود خود فراتر مىنهادند ، به جزاى خود رسيدند . « 5 » »\r\nحاكم شام چون اين خبر شنيد ، در جواب نوشت كه « خوب واقع شد . » و اما باطنا عظيم متغيّر و متأثر شد و در مقام ياغيگرى درآمد . سلطان نيز از او ايمن نبود و در باب او با ارقطاى نايب مشورت نمود . نايب گفت كه « او را به بهانهء آنكه تو را در مصر نايب مىكنم بايد طلبيد .\r\nاگر آمد فبها ، و الّا علاج آن است كه ارغونشاه ، نايب حلب را حكم بايد كرد كه حاكم شاه شده دفع او كند . »\r\nسلطان در لحظه كس به طلب او فرستاد . اما نايب شام كتابات به حكام طرابلس و حمات و صفد فرستاد و از ايشان در مخالفت ملك مظفر طلب امداد نمود . ايشان كتابات او را بجنسه به ملك مظفر فرستادند . ملك مظفر به ارغونشاه ، حاكم حلب نوشت كه « يلبغا ياغى شده است .\r\nراه‌ها را مضبوط كن و حكومت شام به تو تعلق دارد و دفع او مىبايد كرد . »\r\nچون خبر طلب به حاكم شام رسيد ، چنان دانست كه فى الواقع او را به جهت نيابت خواسته‌اند . در جواب گفت كه « منّت بر جان دارم . هرگاه كه ارغونشاه به حكومت اينجا قرار يافته ، بايد من روانهء آنجا مىشوم . » و ملك مظفر به حكام و امراى ولايت شام كتابات عنايت‌آميز نوشت و برگرفتن يلبغا تحريض نمود . امراى شام در وقتى كه يلبغا را غافل يافتند ، به قصد او سوار شدند . او خبر يافته با زن و فرزند و غلامان خود فرار نموده به حمات گريخت . نايب حمات به استقبال او برآمد و او را با همراهان بكوفت و به ملك مظفر بر مژده پيغام فرستاد . سلطان به غايت خوشحال شده لشكر را از سفر شام بازطلبيد و به نيابت حمات نوشت كه يلبغا را با همراهان به مصر فرستد . او ايشان را روان كرد .\r\n\r\n\r\n","description":"","footnote":"\r\n( 1 ) . متن : اغريو .\r\n( 2 ) . متن : غير .\r\n( 3 ) . متن : اسمس ( بدون نقطه‌گذارى ) .\r\n( 4 ) . متن : صغار .\r\n( 5 ) . ابن تغرى بردى در النجوم الزاهرة ( ج 10 ، ص 157 به بعد ) اين وقايع را در سال 747 ق آورده است .\r\n","page_name":" 4547 ","page_number":319},
  {"content":"\r\n\r\nو ملك مظفر ، منجك « 1 » را به ايلغار فرستاد كه يلبغا را در راه كشته سر او را به مصر آورد .\r\nيلبغا جوان « 2 » خوش‌صورت بلندقامت بود ، چنان كه در عهد او به حسن او ديگرى نبود . و غرلو « 3 » به غايت اعتبار رسيده در امور ملك و مال دخل كرد و هر روز يكى از امرا را نزد سلطان غيبت مىكرد ، و اين اخبار به امرا مىرسيد و موجب آزردگى خاطر ايشان مىشد . تا آنكه در باب ارقطاى نايب « 4 » - كه به غايت عاقل و صاحب اختيار بود و آنچه مراسم دولتخواهى سلطان بود به فعل مىآورد - مكرّرا سخنان گفت و ميان او و سلطان به نزول آزردگى در ميان آمد ، امّا ظاهرا محافظت مىكردند . همچنين ترغيب سلطان بر قتل امرا كه در بنديخانه بودند نمود . و امير ارغون علايى و قرابغاتمور « 5 » و صمغار « 6 » و ايتمش « 7 » كه در بنديخانه بودند ، به قتل رسيدند ، و امرا به تنگ آمده در باب غرلو « 3 » سخنان به سلطان رسانيدند كه « او ميل نيابت دارد و مىخواهد كه بعد از نيابت ، امراى صاحب وجود را برانداخته خود پادشاه مصر شود . »\r\nسلطان در اين باب از نايب سخن پرسيد . ارقطاى نايب از كمال عقل گفت كه او دشمن بسيار دارد تحقيق اين حال بايد نمود . ديگرباره امرا به جميع نزديكان سلطان اظهار رنجش خاطر خاص و عام از سلطان به واسطهء غرلو « 3 » نمودند . ايشان سلطان را از عاقبت كار و برگشتن جميع خلق تخويف بسيار نمودند . سلطان ديگرباره نايب را طلبيده در باب غولو « 3 » مشورت نمود . نايب گفت كه « اگر البته در باب او فكرى خواهى كرد او را به نيابت غزه « 8 » مىبايد فرستاد . » و سلطان نيز اين رأى را استحسان نمود .\r\nصباح كه غرلو به عادت قديم به قلعه آمد ، سلطان كس نزد نايب فرستاد كه « غرلو را به حكومت غزه « 8 » بفرست . » و كس به طلب غرلو فرستاد . غرلو در جواب گفت كه « من را بعد از سلطان به كسى كارى نيست . نايب را به من چكار ؟ « 9 » » نايب حقيقت را به سلطان عرض كرد .\r\nسلطان مغلطاى امير شكار و جمعى ديگر از امرا را فرستاد كه حكم رفتن به غزه را به او كنند .\r\nاگر قبول نكند او را نگاه دارند .\r\nو امرا از وى آزرده بودند و بهانه مىخواستند . چون از نزد سلطان بيرون آمدند به غرلو هيچ سخن نكرد . او را گرفتند . وقت نماز جمعه بود . چون سلطان به نماز رفت ، امرا غرلو را به قتل آوردند . بعد از معاودت از نماز ، سلطان احوال غرلو پرسيد . در جواب گفتند كه « چون حكم رفتن به او رسانيديم [ 438 الف 
  ] قبول نكرد و مىخواست كه شمشير كشد . امرا او را در ميان گرفتند . و او دست برنداشت ، تا كشته شد . » و كشته شدن او بر سلطان به غايت دشوار آمد ،\r\n\r\n\r\n","description":"","footnote":"\r\n( 1 ) . متن : بيجك\r\n( 2 ) . ق : يلبغا چون جوان .\r\n( 3 ) . متن : اغريو .\r\n( 4 ) . م : اقطاوى نايب .\r\n( 5 ) . متن : قرابغار\r\n( 6 ) . متن : صغار\r\n( 7 ) . متن : اسمس\r\n( 8 ) . متن : غره .\r\n( 9 ) . النجوم الزاهرة : من را به نايب چه كار ، من را كه با كسى كارى نيست . - ج 10 ، ص 166 .\r\n","page_name":" 4548 ","page_number":320},
  {"content":"\r\n\r\nاما هيچ به روى امرا نياورد و حكم كرد كه اموال او را ضبط نمايند . و غرلو را در بيرون قلعه دفن كردند . و عوام هجوم آورده او را از قبر بيرون آورده و ريسمانى برپاى او كرده در كوچه‌ها مىكشيدند . اين خبر به سلطان رسيده ، جمعى را فرستاد كه عوام را تأديب نموده او را بازگرفته دفن كردند .\r\nو سلطان در اين اوقات از مصاحبت امرا به تنگ آمده ايشان را اكثر رخصت شكار داد و نايب را نيز رخصت شكار داده حكم كرد كه دو ماه در شكار باشد . ايشان در غرهء شعبان به شكار رفته ، و سلطان كه از دست ايشان خلاص شد ، به فراغت خاطر ميل كبوتربازى كرده و تماشاى كشتىگيرى و جنگ قوچ و خروس و خرس و غير ذلك نموده كه فى الجمله باعث خوشحالى شود . مردمى كه به اين امور ميل داشتند نزد سلطان راه سخن يافتند .\r\nسلطان با ايشان در مقام عنايت شد ، چنان كه در اين وقت اموال يلبغا را كه از شام آوردند ، بيست هزار مثقال طلا سواى جواهر و لالى بود . سلطان مجموع آن را كه قيمتش از صد هزار مثقال طلا زيادتر بود ، در ميان آن مردم پاشيد و از نزاع ايشان با يكديگر بر سر چيدن زر خوشحال مىشد .\r\nامرا در اين روز از شكار آمدند و اين امور بر ايشان به غايت دشوار آمد . كس پيش او فرستادند و او را نصيحت كردند كه « اين افعال خوب نيست . » سلطان چون مىدانست كه ايشان بهانه طلب‌اند ، به غايت اعراض نموده بار ديگر جميع كبوتران خود را ذبح كرد و از نزد ايشان برخاسته گفت كه « ان شاء اللّه همهء شما را به طريق اين كبوتران ذبح خواهم كرد . » و در خلوت گفت : « هر امرى كه باعث خوشحالى من مىشود ، من را از آن منع مىكنند . ان شاء اللّه ايشان را خواهم كشت . »\r\nاين سخن به امرا رسيده در مقام حفظ نفس و دفع سلطان شدند و جميع امرا حتى نايب را با خود متفق ساخته در شب نهم رمضان جميع امرا سوار شدند و لباس حرب پوشيده نقاره نواختند . سلطان كس نزد نايب فرستاده او را بر اتفاق امرا سرزنش نمود . او در جواب گفت كه « بر همهء امرا دشمنى ملك مظفر ظاهر شد و خلاف سوگند اول از طرف ملك مظفر بود ؛ چه ، روز اول سوگند خورده بود كه هيچ‌كس از امرا را نيازارد ، و حالا جميع امرا از وى آزرده خاطراند . » و به جانب سلطان روان شدند . مردم نيز از سلطان يكى بعد از ديگرى دوان و جدا شدند و نزد امرا آمدند ؛ چنان كه نزد سلطان زياده بر بيست سوار نماند . امرا بر او حمله كرده وى را در ميان گرفتند و صد زخم به او رسيده به دست افتاد . او را سواره تا پايان قلعه برده ذبح كردند . به وقت كشتن او گفت كه « من را يك لحظه مهلت دهيد . » ايشان در جواب گفتند كه « چون مردم را يك لحظه مهلت نداده به قتل مىرسانيدى . » نايب به وقت گرفتارى او از اسب\r\n\r\n","description":"","footnote":"","page_name":" 4549 ","page_number":321},
  {"content":"\r\n\r\nفرود آمده او را سلام كرد و هرچند گفت كه « اين سلطان و سلطان‌زادهء شماست ، او را مكشيد . » اين سخن به جايى نرسيد .\r\nبعد از قتل ملك مظفر ، امرا به قلعه رفته در باب سلطنت مشورت كردند . بعد از يك روز بر سلطنت حسن متّفق شدند .\r\nملك مظفر دشنام‌ده زودخشم ، و به راستى عاشق خونريزى بود . اقسام سپاهيگرى از نيزه‌بازى و تيراندازى و گوى زدن خوب مىدانست . صاحب تاريخ مصر نوشته كه او از جميع برادران كه قبل از وى به سلطنت رسيدند نالايق‌تر بود ؛ با آنكه هيچ‌كدام آنها لايق سلطنت نبودند . بعد از او برادرش حسن را به « ملك ناصر سيف الدين غازى » ملقّب ساختند . ملك ناصر يازده‌ساله بود كه به سلطنت رسيد . چون نايب او را به ملك ناصر سيف الدين غازى خطاب كرد ، او در جواب گفت كه « اى پدر ، نام من حسن است نه اين كه تو گفتى » و امرا از طرز سخن كردن و فهم او خوشحال شده بر اطاعتش سوگند ياد نمودند ، و به ارغونشاه ، نايب شام همه اخبار را اعلام كردند ، و نزديكان و حرم‌هاى ملك مظفر را گرفته جواهر و زر بسيار كه ملك به ايشان انعام كرده بود بازگرفتند . و نه كس از امرا صاحب مشورت شده در مهمّات ملك دخل مىكردند .\r\nآنگاه كتابت ارغونشاه ، نايب شام رسيد كه اظهار اتفاق با امرا نموده بود و در آنجا مذكور بود كه « نايب حلب از عهدهء آن خدمت بيرون نمىآيد . به سردارى آنجا كس كار ديده [ اى 
  ] تعيين مىبايد نمود . » امير ارقطاى نايب كه هميشه از خدمت گريزان بود ، از امرا درخواست مىكرد كه او را به حكومت ولايتى بفرستند . در اين وقت فرصت كرده امرا را راضى كرده [ 438 ب 
  ] كه او را به حكومت حلب فرستند . از عوض او بيبغاارس « 1 » نايب مصر شد و برادرش منجك يوسفى « 2 » وزير شده داخل اهل مشورت شد . و الجيبغا « 3 » در مقام قتل نايب شد و بدين جهت او را به حكومت طرابلس فرستاده از مصر دور انداختند .\r\n\r\n\r\n","description":"","footnote":"\r\n( 1 ) . متن : سعاروس .\r\n( 2 ) . متن : بيجك نوسقى\r\n( 3 ) . ش : الحعا .\r\n","page_name":" 4550 ","page_number":322},
  {"content":"\r\n\r\n\r\nذكر سوانح سنهء تسع و اربعين و سبعمائه هجرى [ موافق سال هفتصد و سى و نهم از رحلت خير البشر « 1 » 
  ]\r\nدر اين سال بقيّهء اوغانيان در گرمسيرات كرمان ويرانى بسيار كردند و شاه شجاع در سن شانزده سالگى لشكر بر سر ايشان كشيد و ايشان را به قلعهء سليمانى گريزانيده اكثر اسباب و اموال ايشان را به تاراج داد و قلعه را محاصره كرد . و شيخ ابو اسحاق فرصت يافته ديگر باره عهد و پيمان شكست و مطلقا شرم نكرد ؛ چه ، هفت مرتبه صلح كرده بود و سوگند خورده ، غافل از آنكه بدعهدى نزد ارباب دولت به غايت مذموم است ، و عاقبت يافت آنچه يافت ، و امير سلطانشاه جاندار را با لشكر گران نامزد كرده مدد اوغانيان نمود . و در اين وقت اوغانيان شبيخونى بر شاه شجاع زدند . كارى نساخته ، شكست خوردند و باز به قلعه گريختند . سلطانشاه جاندار كه به كمك آنها مىآمد از اعمال و اوضاع شيخ ابو اسحاق به جان آمده از وى روگردان شدند و به امير مبارز ملحق شدند و رعايت يافتند . از او منقول است كه مىگفت « اگر نزد شيخ ابو اسحاق جو « 2 » اسبان ميسر بودى ، خود را به بيوفايى مرسوم نمىكردم . » « 3 »\r\nو در اين سال امير جداى « 4 » از گرجستان به ديدن ملك اشرف آمد و او امرا را به استقبال فرستاده كمال تعظيم به جاى آورد ، و از آب ارس گذشته در يورت امير جداى فرود آمد و او خدمات شايسته كرده آنچه از لوازم مهماندارى بود به تقديم رسانيد . و ملك اشرف ظالم ، بعد\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . هر سه نسخه : حق .\r\n( 3 ) . مطلع السعدين ( ص 234 ) : « و مولانا معين الدين يزدى در تاريخ آل مظفر آورده است كه از امير سلطانشاه جاندار شنيدم كه مىگفت كه اگر من را در آن طرف جو اسبان ميسر بودى نيرنگ بدعهدى بر چهرهء ضمير نقش نبستى و اگر بلّغه [ - قوت روزانه 
  ] مقرر بودى رقم بيوفايى بر لوح خيال ننوشتى . »\r\n( 4 ) . هر سه نسخه : امير حداى .\r\n","page_name":" 4551 ","page_number":323},
  {"content":"\r\n\r\nاز سه روز به مكافات خدمات او را به قتل آورد و يورتش را غارت كرده عازم تبريز شد .\r\nو امير شيخ حسن [ بزرگ 
  ] در بغداد ، و طغاتيمور خان در مازندران و اولاد امير ارغونشاه در طوس و ابيورد ، و ملك معزّ الدين حسين در هرات ، و خواجه شمس الدين در سبزوار ، و امير قزغن در ماوراء النهر حاكم بودند .\r\nو در اين سال در مصر و شام ويرانى به حد كمال رسيد ؛ چه ، امير و وزير هر دو ظالم بودند و ملك اختيارى نداشت ، مع هذا وبايى در آن ولايت پيدا شده بود كه هرگز مثل آن طاعون نشان نمىدادند . لفظ به لفظ عبارت صاحب تاريخ مصر را در اين باب ترجمه نموده مىشود .\r\nابتداى اين و با در اواخر ثمان بود . چون محرم سنهء هفتصد و چهل و نه [ هجرى 
  ] درآمد زياده شد و تا ذيقعدهء اين سال امتداد يافت . و در قاهره مصر به وقت طغيان اين مرض در ماه شعبان و رمضان هر روز ده هزار و پانزده هزار كس فوت مىشدند و كار از غسل و تكفين و تدفين درگذشت و سى و چهل كس را در يك گور مىافكندند .\r\nو عجب‌تر آنكه اين مرض در جميع بلاد دنيا پيدا شده بود شرقا و غربا و جنوبا و شمالا . و هيچ جاندار را از اين بلا خلاصى نبود ، خواه انسان و خواه مرغ و خواه ماهى . و اول مرتبه در ابتداى اقليم اول كه در تصرف قاآن و در مملكت ختا بود پيدا شد و مردم آن ولايت به اجمعهم هلاك شدند . شدت اين مرض در آن ملك به مرتبه‌اى رسيد كه بسيارى سواره بر پشت اسب جان دادند و فرصت فرود آمدن نمىشد . اسبان و انواع جانوران آن ولايت هلاك شدند و مردها بر روى زمين افتاده بودند . بعد از تعفّن ايشان بوى بد ايشان همراه باد شده به هر ولايت كه رسيد از ولايت ختا ، مردم آن ولايت مردند بالتمام ؛ چه ، به مجرد آنكه آن باد به جاندارى مىوزيد هلاك مىكرد . قاآن و اولادش بالتمام هلاك شدند و كسى نماند كه لايق حكومت آن ولايت باشد . و در آن ولايت آن قدر كس هلاك شد كه جز علّام الغيوب كسى را اطّلاع بر شمارهء ايشان ممكن نمىشد .\r\nاين واقعه در ختا در سنه هفتصد و چهل و دو « 1 » بود . پس از آنجا به بلاد مشرق سرايت كرد و الوس اوزبك خان خلقى بسيار هلاك شد و از آنجا به اسلامبول رسيد ، و از اسلامبول به روم ، و از روم به انطاكيه آمد و جميع مردم انطاكيه مردند و كسى جان نبرد .\r\nبعضى مردم اراده كردند كه از انطاكيه فرار نمايند اما گريزگاه نبود ؛ چه ، اطراف و جوانب را فروگرفته بود و هر كه از شهر بيرون رفت در لحظه مرد . و از آنجا به جبال قرامان و قيصريه سرايت كرد و آدم و اسب و شتر و گاو و خر تمام مردند . بعد از آن در بلاد سيس\r\n\r\n\r\n","description":"","footnote":"\r\n( 1 ) . م : چهل و سه .\r\n","page_name":" 4552 ","page_number":324},
  {"content":"\r\n\r\nپيدا شد و هر موضع كه هفتاد و هشتاد كس بودند يك كس باقى ماند .\r\nبعد از اين در ختا بارانى باريد كه هرگز مثل آن نديده بودند . اسبان و گوسفندان و شتر و گاو و ديگر حيوانات در آن باران بالتمام مردند و از تعفن حيوانات ، آدميان و وحش و طير نيز هلاك شدند ؛ چنان كه بلاد ختا خالى شد و شانزده [ 439 الف 
  ] پادشاه در سه ماه هلاك شدند .\r\nاز مردم چين اندكى جان بردند و باقى هلاك شدند . از چين سرايت به هند كرده در هندوستان نيز جمعى كثير هلاك شدند . بعد از آن در بغداد ظاهر شد . علامتش آنكه صبح آدمى روى خود را ورم كرده مىيافت . چون دست به روى خود مىبرد در لحظه هلاك مىشد . بعد از آن در حلب پيدا شد . بعد از آن در شام و بلاد ماردين و جميع ديار بكر و تبريز نيز ظاهر شد . و در صفد و قدس و زمين سواحل و عربان باديه آن چنان شدّت كرد كه جاندار انسان و حيوان نماند ، چنانچه در هيچ شهر دو جاندار نبود و بجز پيرزنى در قدس نماند . در غزه زنى بيست گاو بيرون مىبرد . تا رسيدن به صحرا يك‌يك افتاده جان مىدادند و صاحب گاو برگشته تنها به شهر درآمد . او نيز مرد . و شش دزد به خانه درآمدند و اسباب خانه را جمع كردند كه بيرون بروند ، هر شش به يك بار در آن خانه مردند . بعضى مردم آن ولايت گريختند و غزه مطلقا خالى ماند .\r\nبعد از آن در ولايت فرنگ اين مرض شايع شد . اول در حيوانات و بعد از آن در اطفال و بعد از آن عام شد . و اهل قبرس چون اين ملاحظه كردند ، جميع مسلمانانى كه در همهء ولايت ايشان بودند ، به قتل آورند . از براى آنكه مبادا چون اهل قبرس هلاك شوند مسلمانى زنده بماند و ولايت به تصرف او دربيايد . شبى بادى وزيده لرزه‌اى عظيم واقع شد . دريا به شورش درآمد . هر كس كه در دريا بود ، خواه بسته و خواه گشاده ، غرق شد . اهل قبرس را يقين شد كه قيامت قايم شد . يك هفته و با در قبرس بود . حيران شده بودند كه چه مىبايد كرد . سه كس از پادشاهان ايشان در اين هفته هلاك شدند . پادشاهان چهارم با جمعى كثير در كشتىها سوار شدند و به جزيره [ اى 
  ] كه در آن نزديكى بود ارادهء رفتن نموده ، اكثر آن مردم در كشتى هلاك شدند و اندك مردمى به جزيره رسيده ، ايشان نيز در آن جزيره مردند .\r\nدر آن وقت كشتى سوداگران بدان جزيره رسيد . تمام سوداگران نيز مردند مگر سيزده نفر .\r\nآن سيزده نفر به قبرس رسيدند . همه مردند . و آن چهار نفر ( ؟ ) در قدس جاندار نديدند . پس به طرابلس آمدند و اين اخبار را به مردم گفتند و هر چهار مردند . بعد از اين كشتىها [ يى 
  ] كه به ولايت فرنگ گذر مىكردند از اصناف امتعه هرچه مىخواستند برمىداشتند و كشتىهاى خود را پر مىكردند ؛ چه ، اكثر مردم آن ولايت مرده بودند . و اگر احيانا زنده بود ، هيچ مضايقه نمىكرد ، بلكه تكليف مىكرد بر زيادتى برداشتن .\r\n\r\n","description":"","footnote":"","page_name":" 4553 ","page_number":325},
  {"content":"\r\n\r\nو ايشان مرده‌هاى خود را در دريا مىانداختند و عنوان مردم اين بود كه بادى از روى دريا مىوزيد و به هركس كه مىرسيد سر خود را بر زمين مىزد تا هلاك مىشد . و چند كشتى در اين وقت به اسكندريّه درآمد كه در آن كشتىها چهار نفر و يك غلام زنده بودند . و در اندلس نيز بالتمام مرگى بود .\r\nو اعراب افريقيه چون خبر مردم فرنگ كه نزديك ايشان بودند شنيدند ، جمعى كثير به طمع مال به آن ولايت رفتند كه آنچه توانند به ولايت خود آورند . چون به اينجا رسيدند باد آن ولايت به ايشان وزيد . اكثر بر پشت اسب هلاك شدند و بعضى به خانه‌ها درآمده هلاك شدند ، و بعضى آنچه توانستند برداشته به ولايت خود بازگشتند و همه مردند . و مرگى در افريقيه هم پيدا شد و اكثر مردم آن ولايت هلاك شدند و كسى نبود كه اموال ايشان را ضبط نمايد . در گوسفندان نيز سرايت كرد ، چنانچه گوسفندى را كه ذبح مىكردند گوشت او سياه و متعفن به نظر درمىآمد . تمام مواشى ايشان يك قلم مرد .\r\nدر رقّه نيز اين حالت پيدا شد . به رقّه كشتى [ ى 
  ] از سوداگران آمده و مرغان بسيار در آن كشتى نشسته بودند . چون مردم رفتند كه ملاحظه نمايند ، معلوم شد كه تمام اهل كشتى مرده‌اند و آن مرغان به گوشت خوردن به كشتى درآمده‌اند . از مرغان نيز بسيارى در كشتى مرده افتاده‌اند .\r\nو از رقّه به بحره « 1 » سرايت كرد . در بحره شكار ماهى كه مدار مصر بر آن بود به واسطهء هلاك صيادان بر طرف شد ؛ چه ، هر صيادى كه ميان كشتى نشسته به دريا مىرفت ، بعضى در كشتى مىمردند و بعضى كه ماهى به خانه مىبردند ، در خانه هلاك مىشدند . گوشت ماهيان تمام متعفن بود . از آنجا به بلاد غربى مصر درآمد . مردم آن ولايت چنان مردند كه زراعت مطلقا بر طرف شد . مؤذّنان بر بالاى مناره مردند و مردم در مسجد به وقت نماز تمام مردند .\r\nسگان در مسجدها به خوردن گوشت مرده‌ها درآمدند و بعد از آن در مصر ظاهر شد و به غايت عظيم شد . مردم شهر بيرون رفته سرها برهنه كردند و به تضرع و زارى دفع آن بليّه التماس مىنمودند . پيش‌نماز ايشان در وقت دعا هلاك شد و آن مردم متفرق شدند .\r\n[ 439 ب 
  ] بعد از آن مرض بيشتر شد . بىحضورى ايشان به اين طريق بود كه مردم حرارتى در نفس خود احساس مىكردند و چون قى مىكردند ، مىمردند . در ماه شوّال كار از حد گذشت .\r\nمرده‌ها از شمار بيرون رفتند و قاهره خالى شد . از اين طرف تا آن طرف شهر رفته مىشد ، هيچ جاندار به نظر درنمىآمد . اگر آواز زنده به گوش مىرسيد ، آواز ناله يا گريه بود . اسباب و\r\n\r\n\r\n","description":"","footnote":"\r\n( 1 ) . ولايتى در نزديكى طايف .\r\n","page_name":" 4554 ","page_number":326},
  {"content":"\r\n\r\nاموال بر روى هم ريخته بود و كسى نبودى كه بردارد . عدد مردگان در اين شوّال يك روزه به بيست هزار رسيد . آنچه جنازه به شمار درآمد ، در اين طاعون در قاهرهء مصر نهصد هزار كس بود سواى مردگان بىگور و كفن . اجرت گوركن به پنجاه مثقال نقره رسيده بود و مرده‌شو به وقت غسل ميّت در لحظه مىمرد . مؤذّنان همه مردند مگر دو سه نفر . بسيار بود كه در يك روز ميراث به شش هفت كس منتقل مىشد . و در بلاد صعيد در صحرا مرغان و جانوران مرده افتاده بودند .\r\nو هنوز صاحب تاريخ مصر بسيارى از اين مقوله نوشته . ديگر ملالت ، نقل آن را مجال نداد .\r\nدر باب اين و با شاعران عرب اشعار به نظم آوردند . چون اين سخن به غايت عجيب بود به تاريخ جميع بلاد ، سواى ختا كه حاضر نبود ، رجوع نموده در اين سنوات همچنانكه نوشته بود در اكثر بلاد عالم خرابى از مرض بود . آنچه در سبب غضب الهى بر بنى نوع انسانى در اين سنوات به خاطر مىرسد آن است كه اكثر به بيوفايى و قتل ولى نعمتان خود اقدام مىنمودند ؛ چه ، در ولايت مصر به نوعى كه مذكور شد هرچند وقت يكى از پادشاهان خود را به قتل مىرسانيدند . در مملكت ايران ملوك الطوايف بود و هر روز قصد يكديگر كرده خون‌هاى ناحق مىريختند . ميان نوكر و صاحب فرقى نمانده بود .\r\nدر ماوراء النهر تخت را و تاج را مالك و صاحب نبود . امير قزغن ، قزان سلطان و دانشمند چه اغلق « 1 » را به قتل رسانيد . در هندوستان سلطان محمد تغلق بود و كثرت ياغيگرى نوكران با او از غايت شهرت احتياج به نوشتن ندارد . مردم در معظم بلاد عالم كه خبر آن به ما رسيده ، به واسطهء عدم پادشاهى صاحب الاستقلال ، هرج‌ومرج بود . منتقم جبّار سزاى كافر نعمتان در كنارشان به اين طريق نهاد . و اللّه اعلم بحقيقة الحال .\r\n\r\n\r\n","description":"","footnote":"\r\n( 1 ) . اين دانشمند چه پدر سيورغتمش اغلن است كه امير صاحبقران ( - تيمور گوركان ) او را به پادشاهى برداشت و امير قرغن ( امير قزغن ) جدّ امير حسين است كه صاحبقران به او خروج كرد و سلطنت از او انتزاع نمود . » - مطلع السعدين ، تصحيح دكتر عبد الحسين نوايى ، پانوشت ص 131 .\r\n","page_name":" 4555 ","page_number":327},
  {"content":"\r\n . \r\n","description":"","footnote":"","page_name":" 4556 ","page_number":328},
  {"content":"\r\n\r\n\r\nذكر سوانح سنهء خمسين و سبعمائه از هجرت [ موافق سال هفتصد و چهلم از رحلت خير البشر « 1 » 
  ]\r\nدر اين سال ملك اشرف ، خواجه عبد الحىّ وزير را گرفته [ در قلعهء 
  ] كلين « 2 » محبوس ساخت و مسعود دامغانى را وزير كرد ، و عبد الحىّ را نزد كيا اسمعيل [ رودبارى 
  ] به قلعهء الموت فرستاد « 3 » كه در بند نگاه دارد . كيا اسمعيل ، وزير را مرد عاقلى تصوّر كرده ؛ چه ، سال‌ها او وزارت كرده بود و دخترى از خويشان خود به او داد و با او در كمال حرمت سلوك مىكرد . و اشرف خبر يافت كه وزير فراغتى دارد . دانست كه اگر او را طلب كند كيا اسمعيل نخواهد داد . تدبيرى انديشيده فرزندان و متعلّقان خواجه را رعايت بسيار كرد و ايشان صورت حال را به خواجه نوشتند . بعد از چندگاه مكتوبى به خط مغولى مصحوب بحرى فراش نزد خواجه فرستاد ، مضمون آنكه « تا خواجه رفته امور سلطنت مختل است . بايد كه در صحبت بحرى حضور شود . »\r\nو آن عاشق وزارت را هرچند كيا اسمعيل از رفتن منع كرد ، او قبول نكرد . همراه بحرى روان شد . بحرى پيشتر آمده خبر رسانيد . حكم شد كه « او را به خانهء خود برده بگوى كه فردا تو را طلب خواهند كرد . » بحرى به موجب فرموده عمل نمود . اشرف ظالم از بام خانه نگاه كرده ديد كه خواجه از شوق وزارت ، بزرگانه بر بالش تكيه زده . بحرى را گفت : « او را به قلعهء النجق « 4 » بر . » بحرى پايين آمده پوستين از دوش خواجه كشيد و كولى « 5 » در آن پوشانيد و به قلعهء النجق برد .\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . هر سه نسخه : كلس . ذيل جامع التواريخ : كلنه\r\n( 3 ) . ذيل جامع التواريخ ( ص 180 ) : « چون از قراباغ مراجعت كرد ، در فروع اوجان منزل كرد و عبد الحىّ را . . . »\r\n( 4 ) . هر سه نسخه : اسحق\r\n( 5 ) . كول : پوستينى كه از پوست گوسفندان پير مىسازند . - لغتنامهء دهخدا .\r\n","page_name":" 4557 ","page_number":329},
  {"content":"\r\n\r\nو حاكم ديگر ايران و توران به حال خود بودند و از ايشان چيزى كه نوشتن را شايد نبود .\r\nدر اين سال تفصيل وقايع مصر و شام اين است كه در ابتداى اين سال طاعون بر طرف شد و در شام امير ارغونشاه حاكم آنجا به قتل رسيد . تفصيل اين مجمل آنكه چون الجيبغا « 1 » كه مادهء فتنه و فساد بود از مصر به طرابلس رفت ، در خاطر الجيبغا از تمام امرا آزردگى بود و با ارغونشاه كه از اعاظم امرا بود و با نايب متفق شده بود دشمنى بيشتر داشت و اياز كه به سعى ارغونشاه از حكومت حلب بر طرف شده بود به جاى ارقطاى نايب ، حاكم حلب بود ، با الجيبغا متفق شده به يك ناگاه نصف شبى كه ارغونشاه در بستر خواب بود به شام درآمدند . غوغا در شهر افتاد كه لشكر بيگانه درآمد . چون مردم ارغونشاه به تحقيق درآمدند ، الجيبغا و اياز « 2 » را ديدند كه به تعجيل مىآيند . چون از ايشان [ 440 الف 
  ] خبر پرسيدند ، در جواب گفتند كه « به حكم مهم ضرورى نزد ارغونشاه آمده‌ايم . »\r\nارغونشاه واقف شده به ملاقات ايشان از خانه بيرون آمد . در لحظه گرفتار شد . امراى دمشق نزد الجيبغا آمده بر او سلام كردند و از حقيقت حال پرسيدند . كتابتى از سلطان اظهار نمود مبنى بود بر قيد و حبس ارغون . چون امرا حكم سلطان ديدند ، بجز اطاعت چاره نداشتند . هركدام به منازل خود رفتند . صباح اموال ارغونشاه را الجيبغا ضبط نمود . بعد از آن روز ديگر امرا را طلب نموده و گفت كه « امشب ارغونشاه خود را كشته . » و كارد خون‌آلود ارغونشاه افتاده بود .\r\nو اموال ارغونشاه را كه ضبط نمود به قلعه درنياورد . رسم اين بود كه آنچه به جهت سركار سلطان ضبط مىنمودند ، به قلعه درمىآوردند . امرا بدگمان شده به جنگ او سوار شدند . در جنگ دست يكى از امراى معتبر شام كه نود سال عمر داشت ، به زخم شمشيرى جدا شد . بدين جهت الجيبغا ظفر يافته با مردم خود به طرابلس رفت و اسباب و اموال ارغونشاه را بالتمام با خود برد .\r\nچون اين خبر به مصر رسيد ، امراى مصر حيران شدند . هركدام ديگرى را گمان داشت كه الجيبغا به موجب نوشته و اتفاق او اين كار كرده . آخر همه يك جا شده پرده از روى كار برداشتند . معلوم شد كه از مصر چيزى به الجيبغا نوشته [ نشده 
  ] . الجيبغا و اياز چون به طرابلس رفتند ، امراى شام كتابت به امراى طرابلس نوشتند كه « الجيبغا به خلاف حكم سلطان اين چنين\r\n\r\n\r\n","description":"","footnote":"\r\n( 1 ) . م : الجيقا ؛ ش : الجنقا .\r\n( 2 ) . النجوم الزاهرة : امير فخر الدين اياس سلاحدار . - ج 10 ، ص 213 .\r\n","page_name":" 4558 ","page_number":330},
  {"content":"\r\n\r\nكارى عظيم كرده . او را به هر حيله كه توانيد بگيريد . » همچنين نايب حلب و نايب حمات و عربان باديه را اين خبر فرستادند لشكر طرابلس سوار شده الجيبغا را در ميان گرفتند .\r\nدر اين وقت كتابت سلطان نيز از مصر به گرفتن الجيبغا و اياز به امراى طرابلس رسيد .\r\nالجيبغا با ايشان جنگ كرده گرفتار شد و اياز گريخته در بعلبك به دست افتاد . در ميان بازار دمشق هر دو را به حكم سلطان از حلق آويختند . و نيابت شام به ارقطاى ، نايب حلب قرار گرفت ؛ و نايب حمات به حكومت حلب رفت ؛ و امير مسعود ، حاكم طرابلس شد . بعد از چند روز ارقطاى فوت شد و حكومت شام به نايب حلب امير قطليجا مفوّض شد . بعد از چند روز باز خبر فوت حاكم شام آمد . و نايب مصر بيبغا ارس و منجك اراده نمودند كه طاز « 1 » را به حكومت دمشق فرستند . او قبول نكرد . ايتمش ناصرى نايب شام و ارغون كابلى حاكم حلب شد .\r\n\r\n\r\n","description":"","footnote":"\r\n( 1 ) . متن : طار .\r\n","page_name":" 4559 ","page_number":331},
  {"content":"\r\n . \r\n","description":"","footnote":"","page_name":" 4560 ","page_number":332},
  {"content":"\r\n\r\n\r\nوقايع سنهء احدى و خمسين و سبعمائه هجرى [ موافق سال هفتصد و چهل و يكم از رحلت خير البشر « 1 » 
  ]\r\nدر بهار اين سال ملك اشرف با پنجاه هزار مرد عازم اصفهان شد . امير نجيب الدين محمد وزير ، برادر امير زكريا و خواجه عماد الدين محمود قلعه را مضبوط كرده خاطر بر تحصن قرار دادند . اشرف رسيد . لشكريانش بيشتر از آن نبودند كه دو دروازه را محصور سازند .\r\nقريب پنجاه روز هر روز جنگ انداختند . يك روز در جنگ سلطانى مردم بسيار از ملك اشرف كشته شد . فى الجمله آثار عجز از طرف اشرف ظاهر شد ؛ چه ، در آن روز با آنكه معهود بود كه بىرخصت ملك از جنگ بازنمىگشتند ، به رخصت مقيد نشدند و از گرمى هوا به غايت نيز به تنگ آمده به لشكرگاه خود بازگشتند .\r\nاصفهانيان پيغام فرستادند كه « تا يك تن از ما زنده است ، حال بر اين منوال خواهد بود . اگر مقصود اطاعت و سكّه و خطبه است قبول داريم . » « 2 » و اشرف قبول كرده كسى « 3 » خود را به درون فرستاد كه روز جمعه خطبه به نام انوشيروان خواندند و دو هزار دينار سرخ سكّه كردند و صد هزار دينار ديگر [ كرباس 
  ] مثقالى « 4 » و اجناس دادند . ملك اشرف به راه نطنز متوجه آذربايجان شد .\r\nدر اوجان كس فرستاد كه محبوسان قلعهء النجق را الّا عبد الحىّ و دلو جوهر به قتل\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . مطلع السعدين : « اصفهانيان سيّد هروى مجاور مزار گلستانه را بيرون فرستاده پيغام دادند كه تا ده تن زنده باشيم ، شهر نخواهيم داد و يقين دانند كه اين سخن واقع است . »\r\n( 3 ) . مطلع السعدين : مولانا شرف الدين نخجوانى .\r\n( 4 ) . همان است كه امروز در بين عوام « متقال » خوانده مىشود .\r\n","page_name":" 4561 ","page_number":333},
  {"content":"\r\n\r\nآوردند « 1 » و آن دو را به قلعهء اموك كردستان به موسى [ جيجى 
  ] كوتوال سپرد . موسى ، عبد الحىّ را احترام نمود . خواجه عبد الحىّ از بس كه عاشق وزارت بود ، مكتوبى به ملك اشرف نوشته اظهار غمخوارى و كاردانى نمود كه « موسى از محافظت اين قلعه بسيار غافل است . مبادا كه كردان قصد اين قلعه نمايند . » ملك اشرف ، موسى را عقوبت بسيار كرد . آن بيچاره فرياد زد كه « بر گناه خود مطلع نيستم . » ملك اشرف مكتوب خواجه را به او نمود و بازش تربيت كرده به قلعه فرستاد . موسى ، عبد الحىّ را به خانهء تنگ و تاريك در قلعه درآورد و در خانه را به سنگ و كچ برآورد . روز از سوراخ دو ته نان به او مىداد تا وفات كرد .\r\nو چون گوشزد ملك اشرف شد كه او را خواص و عوام به ظلم نام مىبرند ، مولانا نظام الدين عبقرى « 2 » را كه به صلاح مشهور بود از تبريز طلب نموده ، و او پياده از تبريز به اوجان رفت . ملك اشرف استقبال كرده عذرخواهى نمود و گفت : « مىبايد كه مردم را [ 440 ب 
  ] از ما ايمن گردانى كه بعد از اين ، قرارداد خاطر اين است كه به طريق معدلت با ايشان سلوك رود . » مولانا در جواب گفت كه « سخن راست اين است كه بر شما اعتماد نيست . » و فى الحال برگشته عازم تبريز شد . زنده گذاشتن او از ملك اشرف به غايت عجب نمود . و ملك اشرف بعد از دو ماه به قشلاق قراباغ رفت .\r\nو امير شيخ ابو اسحاق عزيمت تسخير يزد نمود . شاه مظفر آگاه شده فرزندان خود را از ميبد به قلعهء يزد درآورد « 3 » كه رعايا تسلّى شده دل در قلعه‌دارى نمايند . مدّتى مديد قلعه را محاصره كرد . جنگ‌ها شد . اما سودى نكرد . شاه مظفر به لوازم قلعه‌دارى كما ينبغى قيام مىنمود . يك مرتبه نقبى به درون حصار بردند . شاه مظفر نيز نقبى روبروى آن نقب كنده از طرفين به هم رسيدند . مردم بيرون آلات و ادوات خود گذاشته گريختند . امير شيخ چون ديد كه كارى ميسر نمىشود و زمستان شد و هوا به غايت سرد گشت ، به جانب شيراز برگشت . بعد از رفتن او چون اطراف يزد خراب شده بود ( از جايى ) « 4 » غلّه به واسطهء شدّت سرما به يزد نيامد . در يزد قحطى عظيم شد كه بىمبالغه آدمى آدمى را خورد « 5 » .\r\n\r\n\r\n","description":"","footnote":"\r\n( 1 ) . مطلع السعدين : « قاضى شمس الدين و خواجه غياث الدين شكر لب و سلطانشاه سراوى و يحيى و امير محمود و خواجه عبد الحىّ و دلو جوهر در قلعهء النجق بودند . عادلشاه اختاچى را فرستاد تا همه را به قتل آورد ، الّا . . . »\r\n( 2 ) . مطلع السعدين : عضدى ( ؟ ) ؛ روضة الصفا : عضدى .\r\n( 3 ) . مطلع السعدين و روضة الصفا : متعلقان خود را با پسرش نصرت الدين به يزد خواست تا در سرنوشت مردم يزد سهيم باشد .\r\n( 4 ) . م ، ش : ندارد .\r\n( 5 ) . مطلع السعدين ( ص 241 ) : « به هر گوشه ، جانى به نانى مىدادند و كسى التفاتى نمىكرد و به هر طرف شريفى به رغيفى [ - گردهء نان 
  ] مىفروختند و كسى نمىخريد . اموات را جز لباس جوع كفن نرسيد و حفر قبر ميسر نگرديد . »\r\n","page_name":" 4562 ","page_number":334},
  {"content":"\r\n\r\nو حالات حاكم مصر و شام در اين سال اين است كه در ماه شوّال امير برلاد « 1 » بر امير حاجّى مقرّر شد و امير بيبغا ارس نايب و امير طاز نيز عزيمت حج نمودند و به اتفاق بيرون رفتند . بعد از آنكه ايشان چند منزل رفتند ، چون خاطر سلطان امير بيبغا ارس و منجك وزير به غايت آزرده بود ، به وقت آنكه شيخون به شكارگاه « 2 » رفته بود ، روزى بيرون آمده جميع امرا را طلب نمود و گفت كه « من را در ملك و مال هيچ اختيار نيست يا هست ؟ » همه به اتفاق گفتند كه « حكم سلطان بر مال و جان همه روان است . » سلطان به حاجب اشارت كرد كه پس شمشير از دست اين شخص بگيرد و به منجك وزير اشاره كرد . حاجب در لحظه به موجب فرموده منجك را گرفت و شمشيرش را در گردنش آويخته او را به قلعهء اسكندريه بردند و اموالش به ضبط درآمده . اما آن‌قدر كه گمان مردم بود ظاهر نشد .\r\nبعد از گرفتن منجك به سلطان گفت كه « كس به شيخون بايد فرستاد و اعلام نمود كه منجك را گرفتيم . » امير او را طلبيده ، مغلطاى ميرآخور و امير منگلى برخاسته به سلطان عرض كردند كه « ديگر آمدن شيخون به قاهره مناسب دولت نيست . » و سلطان نيز كه از تحكّم او به تنگ آمده بود ، نخست گفت كه « چرا ، البتّه او را مىبايد طلبيد . . . » باز ايشان گفتند كه « آنچه بر ما ظاهر شده بود گفتيم ، باقى اختيار سلطان راست . » و چندان مبالغه نمود كه سلطان منشور ايالت طرابلس را نوشته به شكارگاه نزد شيخون فرستاد . شيخون قبول حكم كرده روان شد . كس ديگر متعاقب رفته او را گرفت و به اسكندريه برده محبوس كرد .\r\nو در هشتم ذيقعده ملك ناصر ، امير يلبغاظفر را به عوض بيبغا ارس به حجّ رفته بود ، نايب مصر و شام كرد . بعد از آنكه هيچ‌كس از امرا قبول آن خدمت نمىكرد ، او نيز امتناع بسيار نمود . اما بالاخره راضى شد . و امير مغلطاى ميرآخور را سپهسالار ساخت و « شيخون » لقب داد . و چون سلطان ، منجك وزير برادر بيبغا ارس را گرفت ، چيزى بر برلاد و طاز امير حاج نوشت كه « بيبغا ارس را محافظت نمايند . » چون خبر گرفتن برادر به بيبغا ارس رسيد ، سراسيمه شد و با مردم خود به عزم جنگ سوار گرديد ؛ چه ، خبر شنيده بود كه طاز و برلاد در گرفتن او سوار مىشوند . يكى از امرا كه در آن سفر بود به وى گفت كه « تعجيل مكن و كس فرستاده تحقيق كن . هرگاه طاز و برلاد سلاح پوشند ، تو نيز آمادهء حرب شو . »\r\nاو را اين سخن معقول افتاد . در شب جاسوسان فرستاده معلوم كرد كه ايشان به حال خوداند . پس او نيز يراق جنگ دور كرده سوار نشده . طاز به ديدن او آمد و سبب ترس پرسيد .\r\nاو گفت كه « كتابت سلطان به گرفتن من آمده است . » طاز كتابت سلطان را كه به او نوشته بود به\r\n\r\n\r\n","description":"","footnote":"\r\n( 1 ) . م : امر بلاد\r\n( 2 ) . ق : به كار\r\n","page_name":" 4563 ","page_number":335},
  {"content":"\r\n\r\nبيبغا ارس نمود . در آن كتابت سخنى كه باعث آزردگى خاطر بيبغا ارس باشد نبود . بيبغا ارس ايمن شد و ديگرباره كتابت سلطان آمد كه « قبل از ورود به مكه بيبغا ارس را بگيرند . »\r\nدر اين وقت به مصر خبر رسيد كه حاكم صفد ، احمد ساقى ، ياغى شده . و سببش آنكه بعد از گرفتن منجك وزير ، سلطان چيزى به امراى صفد نوشته بود كه احمد را بگيرند . او نيز مطلع شده امرا را گرفت و به قلعه درآمد و متحصّن شد . چون خبر به سلطان رسيد ، لشكر شام و غزه را بر سر احمد تعيين نمود . اراجيف در ميان مردم پيدا شد كه بيبغا ارس و طاز متّفق شده احمد را بر ياغيگرى باعث شده‌اند . اما طاز و برلاد به هر حيله كه توانستند بىآنكه خونى ريخته شود بيبغا ارس را گرفتند . و چون مكه نزديك بود ، بيبغا ارس به طاز گفت كه « از تو اين قدر توقع دارم كه من را همراه خود برده بعد از حج ، نزد سلطان فرستى . » طاز التماس او قبول كرده در اين باب [ 441 الف 
  ] به سلطان چيزى نوشت . سلطان و امرا گمان بردند كه طاز و برلاد روشن در مخالفت با بيبغا متّفق شده‌اند و بدين جهت بسيار در ترس شدند .\r\nدر اين وقت خبر رسيد كه لشكر مصر و شام كه به پاى قلعهء صفد احمد رفته بودند دو سه جنگ بر قلعه انداخته كارى نساختند . تا آنكه خبر گرفتار شدن بيبغا ارس به احمد رسيد . با امرا در صلح زد و نايب طرابلس با او سوگند خورد كه قصد جان او نكند . و احمد به اطاعت او درآمده از قلعه فرود آمد و محبوس شد . و اما بيبغا ارس و طاز و برلاد به مكه رسيدند امر عجيبى روى نمود . و تفصيل آن اين است كه برادر شريف مكه از نزد برادر آزرده‌خاطر شده به يمن رفت و ملك مجاهد يمنى را بر آن داشت كه مكه را به تصرف درآورد . ملك مجاهد با مادر و فرزندان و جمعيت تمام به مكه روان شد . اين خبر به عجلان حاكم مكه رسيد . كس نزد امراى مصر فرستاد و ايشان را از آمدن حاكم يمن خبر كرد . ايشان كس نزد حاكم يمن فرستادند كه در حج آلات حرب همراه نگاه داشتن رسم نيست . اگر به وضع ساير حاج خواهى آمد خوب ، و الّا تو را از دخول مكه مانع خواهيم شد .\r\nاو چون دانست كه موسم مىگذرد و امراى مصر او را مانع خواهند آمد ، بالضروره سلاح از خود دور كرده حج كرد . و مصريان و يمنيان و مردم مكه مجموع از يكديگر حذر مىكردند . بالأخره ميان مصريان و يمنيان نزاع شد . از طرفين سلاح پوشيده روبرو شدند .\r\nعجلان ، حاكم مكه به كمك مصريان سوار شد . طاز و برلاد كس نزد عجلان فرستادند كه « تو به محافظت حاجيان مشغول باش كه ما از عهدهء غنيم خود بيرون مىآييم . »\r\nاز اول صباح تا آخر روز جنگ شد . آخر مصريان ظفر يافتند و حاكم يمن گرفتار شد . طار و برلاد ، حاكم يمن و بيبغا ارس و حاكم مدينه را با خود مقيّد كرده به مصر بردند . در راه بيبغا ارس را به موجب حكم سلطان به قلعهء كرك بردند و خاطر سلطان از مخالفت طاز و برلاد جمع شد .\r\n\r\n","description":"","footnote":"","page_name":" 4564 ","page_number":336},
  {"content":"\r\n\r\n\r\nذكر وقايع سنهء اثنى و خمسين و سبعمائه هجرى [ موافق سال هفتصد و چهل و دوم از رحلت خير البشر « 1 » 
  ]\r\nدر اين سال امير معز الدين كرت چون لشكر سربداران را شكست داد ، امراى ارلات به نواحى بادغيس آمده بودند بر سر ايشان رفته منهزم ساخت و جمعى كثير از ايشان را به قتل آورد .\r\nچون در جميع ولايات مردم به خود مشغول بودند كسى پرواى خراسان نكرد . امير معز الدين را داعيهء پادشاهى شد . چتر و دورباش مرتّب نموده و پنج نوبت زد . امير قزغن چون خاطر از امور ملكى ماوراء النهر جمع كرد ، خبر جرئت و گستاخى امير معز الدين حسين شنيد ، گفت كه « تاجيك را چه حد آن باشد كه دعوى سلطنت كند . او را تأديب مىبايد كرد . » پس لشكر خود را جمع كرده متوجّه هرات شد . ملك نيز از شهر بيرون آمده فرود آمد . و ملك قزغن به كهدستان نزول كرد .\r\nروز ديگر امير قزغن به تماشاى لشكر ملك بر پشته‌اى بالا برآمد و به نظر احتياط نگريسته ، گفت كه اين تازيك رسم جنگ نمىداد و شكست خواهد يافت ؛ چه ، جايى كه فرود آمده لايق جنگ نيست و لشكر ما كه به طرف ايشان روان خواهد شد از بالا به زير مىروند و ايشان را به بالا مىبايد آمد و به وقت صباح آفتاب روبه‌روى ايشان است و چون ملاحظهء غنيم نمىتواند كرد و دايم در هرات باد از جانب شمال است و گرد و غبار نيز از طرف ايشان خواهد رفت .\r\nهمچنانكه او گفت در روز جنگ به همين اسباب شكست بر ملك كرت افتاد و به شهر\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n","page_name":" 4565 ","page_number":337},
  {"content":"\r\n\r\nگريخت و مردمش جنگ‌هاى مردانه كرده لشكر بيگانه را به ديوار بست راه ندادند . اما بسيارى از هرويان كشته شدند و چهل روز امير قزغن قلعه را محاصره كرده و جنگ بسيار شد و فتح ميسر نشد . آخر الأمر مردم در ميان افتاده قرار به صلح دادند به شرط آنكه ملك اندك پيشكشى بيرون فرستد و سال ديگر ملك به ماوراء النهر رفته امير قزغن را ملازمت نمايد .\r\nملك قبول اين معنى كرده امير قزغن به ملك پيغام فرستاد كه « من را با ملك دشمنى قديم نبود . به واسطهء بىادبى ملك و سخن صاحبان غرض به اينجا آمدم و جمعى كثير از بندگان خدا از طرفين به قتل رسيدند . » و ملك نيز سوگندان ياد كرد كه چون ملك قزغن به ولايت خود رود عذر ايّام گذشته خواسته خواهد شد . و امير قزغن بر عهد ملك اعتماد نمود و به جانب ماوراء النهر بازگشت .\r\nو ملك اشرف از قراباغ كوچ كرده از آب ارس گذشت و خبر يافت كه دلو بايزيد « 1 » ياغى شده . لشكر به دفع او فرستاد و شكست خورده بازآمدند . و پنجاه روز در موقان توقف كرد و هر لشكر كه فرستاد منهزم بازگشتند . به تبريز آمد و لشكر بسيار سامان كرده بغتيمور ، امير قشون را سردار كرده بر جنگ دلو بايزيد فرستاد . در روز جنگ بايزيد ، بغتيمور را از اسب به زخم چماق افكند [ 441 ب 
  ] گوسفندوار بر شكم اسب بست و همچنان به هر طرف دوانيده جنگ مىكرد .\r\nديگرباره ملك اشرف ، البى « 2 » را به استعداد تمام به جنگ او فرستاد . البى با دلو بايزيد اتفاق كرد . اشرف به غايت سراسيمه شد و به جمع لشكر مشغول شده در خزانه را باز كرد و فرصت زر شمردن نشد . خريطه خريطه به مردم مىدادند . و چون لشكر سامان يافت اشرف به آن طرف كوچ كرد . از اتفاقات حسنه در اين وقت خبر رسيد كه ميان بايزيد و البى مخالفت شده و دلو بايزيد غضبناك شده قبضهء شمشير بر زمين و نوك شمشير بر شكم خود نهاده زور كرده تا هلاك شد ، و البى نيز گريخته به بيغوله‌اى رفت و مردمشان متفرق شدند . امراى اشرفى آخر سر آن دو را پيدا كرده سر هر دو را نزد اشرف فرستادند . وى خوشحال شده به تبريز بازگشت .\r\nملك اشرف بعد از اين در ربع رشيدى ساكن شده « 3 » آن را فصيلى و خندقى ساخت و در خانهء تاريك نشسته و در مأكول و مشروب چنان ملاحظه مىكرد كه مرغ و گوسفند را در حضور او مىكشتند و سقّا در خم چينى آب ريخته خود آب از آنجا برداشته مىخورد . و پنج\r\n\r\n\r\n","description":"","footnote":"\r\n( 1 ) . در هر سه نسخه ، نخست به صورت ديو بايزيد آمده و چند سطر بعد به صورت دلو بايزيد . چون در مطلع السعدين و ذيل جامع التواريخ نيز به صورت دلو بايزيد ضبط شده ، آن را انتخاب كرديم .\r\n( 2 ) . ق ، ش : اسى ؛ م : اسى\r\n( 3 ) . و اكابر و اشراف و پيشه‌وران را ناگزير ساخت كه در ربع رشيدى سكونت كنند .\r\n","page_name":" 4566 ","page_number":338},
  {"content":"\r\n\r\nهزار كس دايم آنجا حاضر بودند و زنجيرى از بيرون تا درون خانه نشسته بودند و زنجير عدل نام نهاده و زنگ‌ها بر آن بسته كه هركس آن را حركت دهد او مطلع شده و غورسى نمايد . و دختر حاكم ماردين را نكاح كرد و به عظمت تمام به تبريز آورد و يك شب نزد خود نگاه داشت . چون در نظرش خوب نيامد ، ديگر او را نديد .\r\nو شرح حالات پادشاه مصر در اين سال اين است كه چون جماعت حجّاج معاودت نمودند ، امير طاز و برلاد ، حاكم يمن را به نظر سلطان درآوردند . ملك يمن حسب الحكم زمين بوسيد . امير طاز پيش رفته گناه او را شفاعت كرده مقبول افتاد و بند از وى برداشتند و به انعام خلعت و يوم الخرج لايق سرافراز شد و او را به رخصت ولايت خود نويد دادند . امير طاز و امير مغلطاى و امير منگلى در امور ملك و مال مستقل شدند . و حاكم يمن خراج قبول كرده مرخّص شد .\r\nو در اواخر جمادى الآخر اين سال سلطان بىحضور شد و چند روز صاحب فراش بود .\r\nامراى مستقل گمان بردند كه سلطان بىحضورى را بهانه كرده كه چون ايشان تنها به درون خانه كه سلطان در آنجاست درآيند ايشان را بگيرند . كس نزد امير يلبغا نايب فرستاده او را با خود متّفق ساختند و طبل مخالفت زده سوار شده نزد قبّة الضر جمع شدند . پس سلطان بيرون آمده از سبب سوارى ايشان سئوال كرد . جواب فرستادند كه « فلان و فلان غلام نزديك تو قصد گرفتن ما داشتند . ايشان را نزد ما مىبايد فرستاد . » سلطان ناچار ايشان را فرستاد . رسيدن و گرفتار شدن همان بود .\r\nاين امر بر سلطان به غايت دشوار آمده بود . گريه كرد و گفت كه « من ترك سلطنت كردم . » و برخاسته به حرم خود درآمد . امرا ، صرغتمش « 1 » را به قلعه بردند و او [ سلطان 
  ] را از ميان عورات بيرون آوردند . زنان صرغتمش را دشنام مىدادند و او تغافل كرده ملك را نزد امرا آورد . او را به جاى برادرش صالح كه در حبس بود محبوس ساخته صالح را به جاى او به سلطنت برداشتند .\r\nمدت حكومت ملك ناصر اين مرتبه سه سال و نه ماه و چهارده روز بود . ملك ناصر در كمال فهم و عقل بود . به واسطهء خردسالى و عدم موافقت نوكران كارى نتوانست ساخت و گرفتار شد . در ايام سلطنت بجز نامى نداشت .\r\nو در بيست و هشتم جمادى الآخر صالح بن ملك ناصر را پادشاه كردند . در ابتداى سلطنت\r\n\r\n\r\n","description":"","footnote":"\r\n( 1 ) . امير صرغتمش به درخواست ديگر اميران براى دستگيرى سلطان به حرم وارد شد - النجوم الزاهرة ، ج 10 ، ص 231\r\n","page_name":" 4567 ","page_number":339},
  {"content":"\r\n\r\nملك صالح آب نيل كه به غايت كم شده بود ، زياده شد و عوام بدين جهت از سلطنت او خوشحال شدند . امير طاز از سلطان و امرا التماس كرد كه شيخون را خلاص كند . ايشان قبول كرده ، طاز ، طنطاى داماد خود را تعيين كرد كه به اسكندريه رفته شيخون را بياورد . امير مغلطاى به اين سخن راضى نبود . طاز مبالغه از حدّ برد . در جواب گفت كه « من بر نفس خود از آمدن او ايمن نيستم . » طاز سوگندان ياد كرد كه « من با تو موافقم و ضامن شيخون مىشوم كه در هيچ امرى با تو مخالفت نكند « 1 » . » مغلطاى به ناچار چيزى نوشت كه او را از اسكندريه بياورند .\r\nو اين معامله بر منگلى بسيار دشوار بود . نزد مغلطاى آمده او را ملامت كرد و او را پشيمان ساخت . و چون در حضور پادشاه سخن شد ، جميع امرا اظهار عدم رضا از آمدن شيخون نمودند و كس فرستاده كه او را از راه اسكندريه به حمات بردند . و صرغتمش و طاز متّفق شدند و منگلى بغا و نايب و مغلطاى اتفاق كردند . و مغلطاى و نايب اراده نمودند كه طاز و صرغتمش را بگيرند . ايشان خود آگاه بودند . كس مغلطاى و نايب به طلب ايشان آمد [ 442 الف 
  ] ايشان به حضور كس او گفتند كه « اينك رسيديم . » و بهانهء رخت پوشيدن كردند و ساعتى معطّل شدند . كس نايب را فرستادند كه « تو روان شو كه آمديم . » ايشان سلاح پوشيده با مردم خود كه پيش از آن آماده بودند به جانب قلعه روان شدند . طاز نزد سلطان رفته گفت كه امرا اراده نموده‌اند كه باز ملك ناصر را پادشاه كنند . زودتر سوار مىبايد شد . و صالح باور كرده فى الحال همراه طاز شد . امّا چون طاز و صرغتمش دير كردند ، آن جماعت ديگرباره كس فرستادند كه خبر بياورد . خبر آوردند كه ايشان سوار شده [ اند 
  ] . به قلعه رفت . دروازهء قلعه بسته يافت . ناچار اين جماعت سوار شدند و جنگ شد .\r\nصرغتمش به كمال مردانگى كرده مغلطاى و نايب و غير ذلك شكست يافتند . مغلطاى و منگلى گرفتار شدند و سلطان به غايت خوشحال شده در لحظه كس به طلب شيخون رفت و او را به اعزاز تمام به مصر آوردند . مردم مصر از آمدن شيخون به غايت خوشحال شدند .\r\nبيبغا ارس را نيز از حبس بيرون آوردند و حكومت را به او دادند و نايب سابق مصر را گرفته ، حكومت مصر بر امير قبلاى مقرر شد و ارغون كابلى ، حاكم حلب ، حكومت شام يافت و صرغتمش به كمال اعتبار رسيد و حكم قتل و عزل و نصب عمّال ولايات يافت .\r\nو در اين سنوات به موجب قراردادى كه سابقا نوشته [ شده 
  ] بود احوال « 2 » سلطان محمد [ تغلق 
  ] فرمانفرماى تمام هندوستان به واسطهء عدم تربيت احوال سنوات حكومت او موقوف\r\n\r\n\r\n","description":"","footnote":"\r\n( 1 ) . ق : نكنم .\r\n( 2 ) . ش : اموال .\r\n","page_name":" 4568 ","page_number":340},
  {"content":"\r\n\r\nبود . اكنون چون در اين سال فوت شد ، احوال او را آنچه ننوشته ، تا آخر سلطنت به ملاحظهء تقديم و تأخير وقايع مىنويسد .\r\nچون سلطان محمد ديوگير را پايتخت ساخت تمام مردم دهلى را گردانيده به آن ولايت برد . در سنهء هفتصد و بيست و هفت ملك بهادر [ گرشاسب 
  ] « 1 » در راه ديوگير ياغى شد و خواجه جهان « 2 » به دفع او نامزد شده با يكديگر جنگ كردند و خواجه جهان ظفر يافته ، ملك بهادر به كوهستان نزد هندوان گريخت . او را گرفته نزد سلطان آوردند . به قتل رسيد . بعد از اين ملك بهرام الله كه به كشلو خان ملقّب بود در ملتان ياغى شد . سلطان ناچار به دفع او به دهلى آمد و لشكر سامان كرده به ملتان رفت . كشلو خان استقبال كرده جنگ كرد . به جملهء اول انهزام يافت . كشته شد و سرش را نزد سلطان آوردند . سلطان اراده نمود كه مجموع مردم ملتان را به قتل آورد . شيخ ركن الدين او را از اين عزيمت درگذرانيد « 3 » و لشكر ملتان متفرّق شده ديگر به حال اصلى خود نرفت . و قوام الملك را حكومت ملتان داده سلطان خود به دهلى آمد و دو سال در دهلى توقف كرد و اما اهل و عيال لشكريان بالتمام در ديوگير بودند .\r\nو در اين دو سال به خاطر سلطان رسيد كه ميان دو آب ولايت خوب [ ى 
  ] است و رعيت آنجا اگر يك دينار را دو دينار بدهند گنجايش دارد بلكه زياده « 4 » . و تحصيلداران بدين جهت به آن ولايت رفتند . و رعيّت خرمن‌هاى خود را آتش زده گريختند و ولايت خراب شد و سلطان حكم كرد كه چون رعايا اطاعت نمىكنند ايشان را تاراج نمايند . هرچه به دست مىافتد كماكان گرفته بعضى مقدّمان را مىكشتند و بعضى را كور مىكردند . و اين عملى بود كه از ابتداى آفرينش تا وقت او كسى نكرده بود .\r\nو سلطان به رسم شكار به ولايت برن « 5 » رفت و تمامى آن ولايت را تاراج كرد ، رعايا را كشت و به ترمشيرين ، حاكم ماوراء النهر خبر رسيد كه سلطان محمد به ديوگير رفته و ولايت هندوستان خالى است . او فرصت غنيمت دانسته به هندوستان آمده و تا كنار آب جون « 6 » تاخت و تاراج كرد و تمامت مردم را تا حدود مدوان « 7 » اسير گرفت و سلطان از دهلى بيرون نتوانست آمد و به فراغ خاطر بازگشت . و چون ايشان از آب سند عبور كردند ، سلطان با كلانور رفت و حصار آن را عمارت كرد و به دهلى مراجعت نمود .\r\n\r\n\r\n","description":"","footnote":"\r\n( 1 ) . تكميل از منتخب التواريخ بدائونى .\r\n( 2 ) . نام وى ملك احمد اياز و مخاطب به خواجه جهان . - بدائونى ، منتخب التواريخ ، ج 1 ، ص 227 .\r\n( 3 ) . منتخب التواريخ : « شيخ الاسلام قطب العالم شيخ ركن الحق و الدين قريشى سر مبارك خويش بر درگاه سلطان برهنه كرد ، در مقام شفاعت ايستاد .\r\n( 4 ) . منتخب التواريخ : « . . . خراج آن ولايت ده بيست مقرر سازند . »\r\n( 5 ) . برن : مولد ضياء الدين برنى است صاحب تاريخ فيروز شاهى . نام جديد اين شهر بلند شهر است در غرب اوتار پرادش .\r\n( 6 ) . ش : آب جيحون\r\n( 7 ) . ش : مروان .\r\n","page_name":" 4569 ","page_number":341},
  {"content":"\r\n\r\nدر اين اثنا ملك بهاء الدين ، خواهرزادهء سلطان محمد نزديك دولت‌آباد ياغى شد و با لشكر دولت‌آباد جنگ كرده شكست خورده به ولايت هندوان گريخت . او را گرفته نزد سلطان فرستادند . به سياست رسيد . و سلطان را هوس تسخير ولايت قراچل « 1 » شد . به قولى چهل هزار و به قولى هشتاد هزار كس فرستاد كه كوه‌ها را به تصرف درآورده تا ولايت چين بروند و هرجا كه ضرور باشد قلعه ساخته جمعى را آنجا بگذارند . هرچند كه به عرض رسانيدند كه اين فكر مناسب دولت نيست ، قبول نكرد و لشكر فرستاد . لشكريان چون به كوهستان درآمدند ، هرجا كه ضرور بود جمعى گذاشته گذشتند و به واسطهء زياد شدن آب « 2 » بعد از گذشتن لشكر راه‌ها مسدود شد و مردمى كه ميان كوه [ 442 ب 
  ] بودند از بىقوتى به جان رسيدند و كوهستانيان فرصت يافته همه را به قتل آوردند . و لشكريان چون پيشتر رفتند به جهت زيادتى آب راه پيش و پس نيافتند ( مبادا كار كس اين‌گونه مشكل ) « 3 » همگى به آب هلاك شدند يا اسير كوهستانيان . و از آن لشكر [ كسى به سلامت 
  ] « 4 » بيرون نيامد و بدين واسطه بىرونقى بسيار به سلطان محمد راه يافت « 5 » .\r\n[ و در سنهء هفتصد و سى و نه هجرى 
  ] بهرام خان نايب سنارگام « 6 » فوت شد و فخر الدين سلاحدار او ياغى شد و قدر خان ، حاكم بنگاله « 7 » را كشت و خزاين لكهنوتى تمام به دست او افتاد و فخر الدين ، سلطان فخر الدين شد و بر تخت سلطنت نشست و مخلص غلام خويش را به حكومت فرستاد و على مبارك ، عارض لشكر قدر خان شده با مخلص جنگ كرد و او را شكست داد . على مبارك به سلطان نوشت كه « مخلص را شكست دادم و به حكومت بنگاله هر كه تعيين شود بنده به درگاه آيد . » سلطان چندگاه نتوانست فرستاد . على مبارك لذت حكومت دريافت و علامات پادشاهى با خود راست نموده سلطان علاء الدين شد .\r\nملك الياس حاجى « 8 » بر « 9 » سلطان علاء الدين خروج كرده او را به قتل آورد و خود پادشاه شد و به سلطان شمس الدين ملقب گرديد و به سنارگام رفت و فخر الدين را كشت و حاكم مستقل لكهنوتى شد تا بنگاله از دست رفت و ديگر به تصرف درنيامد . و سلطان در اين ايام\r\n\r\n\r\n","description":"","footnote":"\r\n( 1 ) . منتخب التواريخ : « . . . كوه هماچل كه ميان ولايت چين و هندوستان حايل است و آن را قراچل هم مىگويند . »\r\n( 2 ) . منتخب التواريخ : بنا به خاصيت طبيعت آن كوه كه به سبب آواز مردم و فرياد ايشان و شيههء اسپان ابر و باران بسيار مىبارد » .\r\n( 3 ) . ق : ندارد .\r\n( 4 ) . جاى دو سه كلمه در نسخ سه‌گانه بياض است . قياسى تكميل گرديد .\r\n( 5 ) . منتخب التواريخ : « بعد از اين واقعه آن چنان لشكرى بر سلطان جمع نيامد و آن زرهاى مواجب همه سوخت . » و صاحب تاريخ مباركشاهى ( ص 114 ) مىنويسد « . . . موازنهء هشتاد هزار سوار در كوه قراچل نامزد كردند ، خارج غلام و چاكر كه در تبع ايشان بود . جمله لشكر به يكبارگى در سوراخ اجل در رفت و به تمام كشته شد ، چنان كه دو سوار از ايشان بازنگشت . »\r\n( 6 ) . منتخب التواريخ : سنارگانون .\r\n( 7 ) . منتخب التواريخ ( ص 230 ) : قدر خان ضابط نكهنوتى .\r\n( 8 ) . ق ، م : ملك الناس حاجى .\r\n( 9 ) . ق : بن .\r\n","page_name":" 4570 ","page_number":342},
  {"content":"\r\n\r\nمشغول تاخت و تاراج و قتل عام ولايت خود بود . از قنّوج تا ولامو ويرانى مطلق شد و سلطان به برانداختن مردم قنوج مشغول شد كه سيّد حسن [ كيتهلى ، مشهور به حسن كانكو 
  ] « 1 » ، پدر ملك ابراهيم خريطه‌دار در معبر « 2 » ياغى شد . امرايى كه آنجا بودند با وى متفق شدند . سلطان اين خبر شنيده فرمان داد كه ابراهيم و اقرباى او را گرفتند و خود به دهلى آمد و از دهلى به معبر روان شد . هنوز سه چهار منزل نرفته بود كه در دهلى قحط شد و سلطان به ديوگير رسيد و بر عمال آنجا كار به غايت تنگ گرفت و چندين كس از شدّت مطالبت جان دادند و سلطان به جانب تلنگ رفت .\r\n[ و در سنهء هفتصد و چهل و سه هجرى 
  ] در لاهور گلچندر كهوكهر « 3 » و ملك هلاجون ياغى شدند و حاكم لاهور را كشتند و احمد اياز كه در دهلى بود آن فتنه را دفع كرد « 4 » . و سلطان به ارتكل رسيد . چون در ارتكل طاعون بود - چنانچه صاحب تاريخ مصر نوشته - اكثر امراى بزرگ و خلايق بسيار هلاك شدند و سلطان بىحضور شد و ملك تنبول نايب را حكومت تلنگ داد و خود بازگشته بىحضور به ديوگير آمد و چند روز در ديوگير به علاج خود مشغول شد و شهاب سلطانى را ( لقب ) « 5 » نصرت خانى داده اطراف آن ولايت را به صد لك تنكه معاف داشت و قتلغ خان را حاكم ديوگير نمود و به دهلى مراجعت كرد .\r\nو قتلغ خان خاطرنشان سلطان كرد كه بدون خلعت دار الخلافه پادشاهى جايز نيست .\r\nايلچيان به مصر به جهت آوردن خلعت سلطنت از خليفه عباسى روان كرد و خود بىحضور به قلعه درآمد . و در مالوه قحط بوده . از هزار حصّه يك حصّهء مملكت آبادان نبود . و در آن سال باران هم نشد و علف نيز به دست نمىافتاد ، و اسب و مواشى نماند و خلايق از گرسنگى جان مىدادند . چون به دهلى رسيد ، آخر ويرانى مالوه بود . سلطان ناچار زر بسيار به رعيت داد كه زراعت كنند . چون باران نمىشد و زراعت ممكن نبود ، زر هم رفت و رعيت مرد ، از آنكه به مجرّد طلب زر كشته مىشد . سلطان در دهلى صحّت يافت .\r\nشاهولودى افغان در ملتان ياغى شد و حاكم ملتان را كشت . سلطان به جانب ملتان روان شد . والدهء سلطان در اين وقت فوت شد . چون سلطان چند منزل رفت ، شاهو افغان دست از ملتان برداشت و به افغانستان رفت . سلطان بازگشت و به سنام آمد و عماد الملك را حكومت ملتان داد و سادات كتل را بىگناه كشته مقدّمان آن نواحى را به دهلى آورد . در دهلى به نوعى قحط بود كه آدمى آدمى را مىخورد . سلطان بار ديگر به سنام و سامانه « 6 » رفت و متمردان آن\r\n\r\n\r\n","description":"","footnote":"\r\n( 1 ) . تكميل از منتخب التواريخ ( ص 231 ) است .\r\n( 2 ) . هر سه نسخه : معز\r\n( 3 ) . هر سه نسخه : كوكر .\r\n( 4 ) . منتخب التواريخ : « و چون خواجه جهان بر سر ايشان نامزد شد ، به جنگ پيش آمدند و مفسدان مالش خوب يافته منهزم گشتند . »\r\n( 5 ) . ق : ندارد .\r\n( 6 ) . ق ، م : سانام .\r\n","page_name":" 4571 ","page_number":343},
  {"content":"\r\n\r\nنواحى را تأديب بر اصل نمود و به دهلى مراجعت كرد و مردم دهلى را رخصت داد كه به هرجا كه خواهند بروند شايد كه قحط بر طرف شود .\r\nاز خليفهء مصر خلعت سلطنت در اين وقت رسيد . سلطان به حرمت تمام درپوشيد و به جهت خليفه پيشكش خوب فرستاد « 1 » .\r\nو [ در سال هفتصد و چهل و پنج هجرى 
  ] « 2 » حاكم كرّه ، نظام الملك ، ياغى شد . شهر الله برادر عين الملك [ از اوده لشكر بر سر او آورد 
  ] « 2 » با او جنگ كرد و او را زنده به دست آورد و آن فتنه بر طرف شد . شهاب الدين سلطان « 3 » كه « نصرت خان » خطاب يافته بود در بيدر « 4 » ياغى شد . قتلغ خان او را در قلعهء بيدر محاصره كرد . او امان طلبيده نزد قتلغ خان آمد . وى او را نزد [ 443 الف 
  ] سلطان فرستاد . سلطان به خلاف عادت او را بكشت .\r\nو چون كار بر لشكريان سلطان در شهر دهلى تنگ شد ، سلطان ناچار از شهر بيرون آمده از كسله گذشته در كنار گنگ مقام كرد و آن موضع را سركدوارى نام شد و آنجا فى الجمله غلّه ارزان شد و عين الملك و برادران كه حاكم صوبهء اوده و ظفرآباد و آن نواحى بودند ، هشتاد لك تنكه به رسم پيشكش به نظر سلطان درآوردند . سلطان را به خاطر رسيد كه از عين الملك خدمت‌هاى خوب مىآيد و لايق حكومت ديوگيرست ؛ چه ، در آن وقت خبر به سلطان رسيد كه عمال قتلغ خان در خالصجات ديوگير خيانت بسيار كرده‌اند . عين الملك را كسى از اين معنى خبر كرد . چون او در آن ولايت مشقّت بسيار كرده بوده و مردم در آن ولايت تمام مطيع او بودند ، به خاطرش رسيد كه سلطان را غرض از اين آن است كه من را از اين ولايت بيرون برد ؛ چه ، به واسطهء آنكه از ظلم سلطان مردم بسيار به او پناه برده و در اوده « 5 » و آن نواحى بعضى به نوكرى و بعضى به زراعت مشغول بودند و خاطر سلطان را از خود متغير مىداشت ، بنابراين در مقام ياغيگرى شد و لشكر خود و برادران را تا به سه كروهى لشكر سلطان طلبيد و شبى گريخته به ايشان ملحق شد و اسب و فيل و لشكر سلطان كه در اردوى آب گنگ به علفخوارى رفته بودند رانده بود « 6 » .\r\n\r\n\r\n","description":"","footnote":"\r\n( 1 ) . منتخب التواريخ ( ص 232 ) : « و در اين سال [ - هفتصد و چهل و سه 
  ] حاجى سعيد مصرى از مصر منشور خلافت و لوا و خلعت و خطاب ناصر المؤمنين از خليفهء عباسى كه مانده بود آورده و سلطان آيين بندى در شهر فرموده با تمام مشايخ و سادات و مقرّبان به استقبال رفت و پياده شده پاى حاجى سعيد دربوسيده در جلو او روان شد . . . و يك گوهر نفيس كه مثل آن در خزينه نبود همراه حاجى برقعى با ديگر تحف و هدايا به مصر فرستاد . »\r\n( 2 ) . تكميل از منتخب التواريخ ( ص 232 ) انجام گرفت .\r\n( 3 ) . ق : شهاب بسلطان .\r\n( 4 ) . هر سه نسخه : بندر . در زمان اورنگ زيب به امپراطورى مغول پيوست . ظروف فلزى بيدرى معروف است . - مصاحب .\r\n( 5 ) . ق : اود ؛ م ، ش : او .\r\n( 6 ) . منتخب التواريخ : « برادر او شهر الله بعضى از فيلان و اسبان پادشاهى را كه براى چرا گذاشته بودند دست‌اندازى كرده بود .\r\n","page_name":" 4572 ","page_number":344},
  {"content":"\r\n\r\nبالأخره با سلطان جنگ كرد و عين الملك زنده به دست افتاده برادرانش كشته شدند و بسيارى از لشكر نيز كشته شدند . سلطان ، عين الملك را با وجود گناهى چنين بزرگ بخشيد ؛ چه ، آن قدر كس كشته شده بود كه ديگر كسى نمانده بود . هرچند سياست بيشتر مىكرد ، متنفر بيشتر مىشدند .\r\nهم در اين اوقات ملك على شه « 1 » ، خواهرزادهء ظفر خان علايى كه امير صدهء قتلغ خان بود ، در گل‌برگ « 2 » ياغى شد و حاكم گل‌برگ را كشته به بيدر رفت و حاكم بيدر را كه نايب قتلغ خان هم بود ، به قتل آورد و قوى شد . قتلغ خان [ بر 
  ] سر او رفت . على شه بيرون آمد و جنگ كرد و شكست يافت و در بيدر حصارى شد . قتلغ خان حصار را گرفته او را زنده نزد سلطان محمد در سركدوارى فرستاد . و سلطان از سركدوارى به بهرانج رفت و از آنجا به دهلى مراجعت كرد و در سنهء هفتصد و چهل و هشت قتلغ خان را از ديوگير به دهلى آورد و دهلى را به او سپرد و دست به انعام و احسان گشاد ، هشتاد لك تنكه به رعايا داد كه تا چهل كروهى دهلى را زراعت كردند . و هرچه از اطراف و اكناف نزد او مىآمدند رعايت مىنمود ، و اميران صده و هزاره مغل با اهل و عيال و تبع نزد او آمده رعايت بسيار مىيافتند .\r\nدر اين اثنا خبر رسيد كه ( امير صده ديوهرى و بروده ) « 3 » ياغى شده و ملك مقبل ، نايب گجرات را كه با اموال و اسباب بسيار به درگاه مىآمد بر دست او كشته شد . سلطان بالضروره ملك فيروز و ملك احمد [ لاچين 
  ] را در دهلى گذاشته خود به گجرات روان شد . عزيز حمار كه حاكم دار بود و پيش از آنكه امير صدهء گجرات ياغى شود ، هفتاد هشتاد نفر از امراى صده را به تهمت ياغيگرى گردن زده بود و باعث ياغيگرى امير صده بروده همين شده بود ، اكنون كس نزد سلطان فرستاد كه « من با لشكر مالوه به دفع فتنهء امير صده بروده مىروم ؛ چه ، من از جميع لشكر سلطان به ايشان نزديك‌ترم . » سلطان گفت كه عزيز حمار معاملهء جنگ نمىداند .\r\nعجب كه كارى از او برآيد .\r\nو به حسب اتّفاق ، عزيز حمار تاب يك حمله نياورده شكست خورد و كشته شد و اسباب و اموال او باعث قوّت مخالفان شده به كمبايت رفت . سلطان اين خبر شنيد ، به كوچ پىدرپى به نواحى گجرات رسيد و لشكر به دفع آن فتنه فرستاد . بعضى از مخالفان كشته شدند و بعضى به جانب ديوگير با اهل و عيال گريختند . سلطان سياست بسيار در اين مرتبه كرد . هر كس از مخالفان كه به دست افتاد به اقبح وجوه كشته شد و اميران صده بىجريمه بكشت و چيزى به\r\n\r\n\r\n","description":"","footnote":"\r\n( 1 ) . م : ملك غايشه ؛ منتخب التواريخ : عليشير\r\n( 2 ) . هر سه نسخه : جكركه . بر اساس منتخب التواريخ تصحيح شد .\r\n( 3 ) . ق ، م : ( امير صد در دبولى و برو دره ) ؛ ش : ندارد .\r\n","page_name":" 4573 ","page_number":345},
  {"content":"\r\n\r\nحاكم دولت‌آباد نوشت كه « يك هزار و پانصد سوار با امير صده‌هاى نامى آن ولايت بىروح و روان كن . » و او به موجب فرمان عمل نمود .\r\nاميران صده كه حال ديگر از ياران خود را ديدند ، با هم مصلحت كرده در منزل اول ياغى شدند و برگشته به ديوگير درآمدند و نظام الدين را كه عامل خالصه بود بگرفتند و جميع عمال خالصحات را گرفته كشتند . عماد الملك ، برادر قتلغ خان را به واسطهء نيكويى قتلغ خان آزاد كردند و اسماعيل مخ « 1 » افغان برادر ملك را سردار خود كردند و سلطان ناصر الدين نام نهادند [ 443 ب 
  ] و جميع اميران صدهء اطراف آنجا جمع شده فتنه بالا گرفت . سلطان به نفس خود به آن طرف روان شد . ايشان با او جنگ كردند و شكست يافتند . اسماعيل مخ بالاى كوه داراگر رفت « 2 » و حسن كانكو طرف بيدر گريخت . سلطان ديوگير را غارت كرد و كوه داراگر را محاصره كرد .\r\nدر آن اثنا از گجرات خبر رسيد كه ملك طغى صدر الملك با امير صده نهر واله « 3 » اتفاق كرده ياغى شدند و شيخ معز الدين را با جميع كاركنان سلطانى گرفتند و ملك مظفر را كشتند و به كمبايت آمده مقدّم آنجا را با خود متّفق ساخت و التون « 4 » در پاى قلعه نشسته . سلطان كار ولايت ديوگير را به اتمام رسانيده قوام الدين و بعضى ديگر از امرا در ديوگير گذاشت و خود متوجّه بروح شد .\r\nدر آن اوقات در آن ولايت قحطى و گرانى بود . چون سلطان به كنار آب نزنده آمد ، ملك طغى محاصرهء بروح را گذاشته به كمبايت رفت و سلطان ملك يوسف را با سه هزار سوار به تعاقب او فرستاد . ملك طغى برگشته جنگ كرده و فوج سلطان شكست يافت و يوسف كشته گشت . سلطان خود به كمبايت روان شد . چون سلطان نزديك رسيد ، طغى به نهرواله رفت .\r\nسلطان چون نزديك رسيد طغى به قصبهء كرى آمد . و باران بسيار مىباريد . نيم روزى طغى با صد سوار بر عقب لشكر سلطان زد . غوغا انداخته جمعى را كشت و گريخت و به نهرواله رفت .\r\nسلطان حكم كرد كه « [ اگر 
  ] ديگرباره طغى نزديك لشكر آيد و سلامت بيرون رود امرا را سياست خواهم كرد و به هر فوج كه نزديكتر باشد ، سرداران فوج را البته هلاك مىكنم . »\r\nبار ديگر طغى با دويست كس مردانه كارديده خود را غافل بر فوج خاصهء سلطان زد و پانصد كس را كشته گريخت . طغيان بشكال شد . سلطان با چار در كرى مقام كرد و پسر يوسف\r\n\r\n\r\n","description":"","footnote":"\r\n( 1 ) . منتخب التواريخ : اسماعيل فتح . و در « تاريخ مباركشاهى » ( ص 111 ) تأليف يحيى بن احمد بن عبد الله سيهرندى نيز اسماعيل مخ ضبط شده است .\r\n( 2 ) . منتخب التواريخ : « اسماعيل فتح جنگ مصاف داد و هزيمت يافته در حصار دهارانگر - كه عبارت از ارك دولت‌آباد است - متحصّن شد . »\r\n( 3 ) . م : بهر نواله .\r\n( 4 ) . شايد التون بهادر\r\n","page_name":" 4574 ","page_number":346},
  {"content":"\r\n\r\nرا به جنگ طغى فرستاد . طغى شبيخون بر او آورد و جميع اسبابش را به تاراج برد و به جانب تته روان شد .\r\nدر آن اثنا خبر رسيد كه حسن كانكو با عماد الملك جنگ كرد و عماد الملك را كشت و لشكر دولت آباد را ديگر طاقت آن محاصره نياورده بگريختند و حسن كانكو نزد اسماعيل مخ آمده يك جا شدند و حسن كانكو را « سلطان علاء الدين بهمن شاه » خطاب داده پادشاه كردند « 1 » و جميع ولايت ديوگير از تصرف بيرون رفت . سلطان گفت كه اول مهم ضرورى دفع طغى حرامخوار است . و بشكال را در گجرات گذرانيد ، و بشكال دويم در نواحى كونال گذشت ، و بشكال سيوم را در كوندل - كه موضعىايست بر سمت قبّه - گذرانيده و لشكرهاى اطراف و اكناف را طلب نمود و به طرف تته روان شد .\r\nدر راه بىحضور شد و صحّت يافت و از آب سند بگذشت . در آن طرف آب التون بهادر با پنج هزار سوار مغول كه امير قزغن به كمك سلطان محمد فرستاده بود ، رسيد و مرحمت بىاندازه يافت . از آنجا سلطان با لشكرى افزون از مور و ملخ كنار آب سند بر سمت تته روان شد . بىحضورى سلطان عود كرد و در سى كروهى تته روزى سلطان به وقت افطار ماهى خورد و تب كرد . با وجود بىحضورى كوچ كرده از چهارده كروهى تته فرود آمد . در بيست و يكم محرّم سنهء هفتصد و پنجاه و دو در همان منزل فوت شد « 2 » .\r\nدر ميان لشكر شورشى عظيم پيدا شد . چون سلطان را پسرى كه شايستهء سلطنت باشد نبود ، احوال لشكر تباه شد . ملك فيروز و ديگر اكابر و اعيان لشكر التون بهادر را انعام بسيار داده رخصت كردند و گفتند كه هرچه زودتر از لشكرگاه بيرون رفته فرود آيد . داماد ترمشيرين خان كه نوكر سلطان بود ، با مغولان متفق شده با ايشان قرارداد كه لشكرى چنين پريشان و خزانهء هندوستان ، ديگر سپاهيگرى از براى كدام روز است ؟ چون لشكر مراجعت نموده به راه هندوستان مىروند ، خود را بر خزانه زده آنچه به دست مىآيد گرفته به ولايت مىرويم .\r\nبه موجب قرارداد به وقت سوارى خود را به لشكر زد و خزانه بر شتر بار كرده بودند و به دست آورد و لشكريان با هزار ترس و بيم خود را به منزل رسانيد و آن شب تا صباح هيچ‌كس خواب نكرد . روز ديگر كوچ كردند و خبر رسيد كه مغولان پيش راه را گرفته‌اند . تمام لشكر\r\n\r\n\r\n","description":"","footnote":"\r\n( 1 ) . منتخب التواريخ : « و از آن باز سلطنت اقطاع دولت‌آباد و حكومت آن ملك در خاندان او ماند و تاريخ فتوح السلاطين به نام او منظوم شد .\r\n( 2 ) . مدت سلطنت او بيست و هفت سال بود . بدرشاشى از شعراى مشهور دوران وى « شاهنامه » اى به نام او گفته قريب به سى هزار بيت ، و تاريخ دوران او را به صورت منظوم ثبت كرده است . - بدائونى ، منتخب التواريخ ، ج 1 ، ص 241 .\r\n","page_name":" 4575 ","page_number":347},
  {"content":"\r\n\r\nاتفاق نموده ملك فيروز « 1 » را به سلطنت برداشتند و به سلطان فيروز شاه مخاطب كردند . لشكر را سامان و سرانجامى پيدا شد .\r\nچون مغولان به عادت معهود به وقت كوچ خود را بر لشكر زدند ، سلطان امرا را فرمان داد كه به جنگ ايشان روان شوند . جمعى از ايشان به قتل آورده و جمعى دستگير شدند و بعضى كه جان بيرون بردند [ 444 الف 
  ] ديگر هوس تاراج در خاطر نگذرانيدند . مردم تته كه تعاقب كرده بودند نيز تنبيه بر اصل يافته ديگر آرزوى زياده سرى نكردند و لشكر به خاطر جمع كوچ بر كوچ به سيوستان آمدند و از دغدغه خلاص شدند .\r\nاما سلطان محمد پادشاه [ ى 
  ] فاضل قابل بود . خط را به غايت خوب نوشتى و حكمت و رياضى را خوب مىدانست و اكثر اوقاتش به صحبت حكما صرف مىشد . در علم طبّ مهارت بىنهايت داشت . با . . . « 2 » . صفايى نداشت . سياست مفرط مىكرد . در سخاوت عديل و نظير او كم نشان داده‌اند . خود رأى بود . آنچه به خاطرش خطور مىكرد بىمشورت اركان دولت به نعل مىآورد . همّتش به غايت عالى بود ، چنانچه به غير تسخير ربع مسكون به هيچ راضى نمىشد . و خلل بسيار كه در ايام سلطنت او واقع شد اكثر بدين جهت بود ؛ چه ، يك مرتبه اراده نمود كه لشكرى بيشمار فراهم آورد و مملكت ايران و توران را مسخّر كند . بدين عزيمت سه لك و پنجاه هزار سوار جمع آورد و آنچه در خزانه موجود بود به علوفهء لشكر داد و فرصت رفتن و تسخير آن ولايت نشد و خزاين تمام صرف شد و بالضروره آن لشكر چون سال ديگر علوفه نيافت متفرق شد .\r\nو سلطان را به خاطر رسيد كه از رعايا مال زياده بر معهود طلب نمايد . اين نيت را از قوه به فعل آورده و رعاياى ميان دو آب و دهلى بدين جهت تمام خراب شدند . و چون تحصيلداران بازگشته آمدند ، در غضب شده به تاراج حكم كرد . از دهلى تا قنّوج ويران مطلق شد . و چون از اين ممرّ زر به هم نرسيد و خزانه خالى بود و كرم و انعام حدّ و نهايت نداشت ، احتياج به زر بيشتر از پيشتر شد . به خاطرش رسيد كه در حكم پادشاهان چاو راجح است كه كاغذى بيش نيست . در اين ولايت اگر مس به جاى طلا باشد چه مىشود ؟\r\nو بر اين موجب حكم كرد كه به عوض مهر طلا ، مهر مس بسيار سكّه كردند و حكم راجح نمودن شد و بيشتر خرابى مملكت بدين جهت بود . هر سوداگرى كه متاع خود را به مس فروخت ، نابود مطلق شد و قيمت طلا از آنچه بود يكى در ده شد و بالكليّه آمد و شد به چاو\r\n\r\n\r\n","description":"","footnote":"\r\n( 1 ) . وى برادرزادهء سلطان غياث الدين تغلق و عم‌ّزادهء سلطان محمد بود .\r\n( 2 ) . در هر سه نسخهء جاى يك كلمه خالى است .\r\n","page_name":" 4576 ","page_number":348},
  {"content":"\r\n\r\nبر طرف شد و اقمشه و امتعهء اطراف و اكناف عالم ديگر نيامد . هندوان سرحدّ ، مس بسيار سكّه كردند و چون به سلطان خبر رسيد كه مهر مس راجح نمىشود و عالم خراب شد ، حكم كرد كه هر كه مهر مس دارد به خزانه آورد و به عوض مهر طلا بگيرد « 1 » . مردم مهر مس آنچه داشتند و خواه آنچه سكّه مىكردند به خزانه آورده در عوض مهر طلا مىگرفتند . انبارهاى مس در دهلى بدين جهت جمع شد و خزانه مطلقا خالى شده و سلطان آزرده‌خاطر شده به اندك جريمه حكم قتل مىكرد . خاطرها به غايت متنفر شده از هرطرف فتنه‌ها پيدا شد . چون به دفع يكى روان مىشد ، هنوز آن فتنه بالكليّه بر طرف نشده بود كه از طرف ديگر فتنه‌اى برخاسته بود .\r\nهمچنين هميشه در اطراف مملكت خود مىگشت ، مع هذا امسال باران و طاعون سبب زيادتى ويرانى شد و خلايق بسيار در عهد او بر اين علت مردند . هرگز هندوستان را به آن ويرانى نشان نداده‌اند . قتل به افراط و مرگ به طاعون و گرسنگى زياد شده بود و علف هم در صحرا پيدا نمىشد و انواع جانوران نيز هلاك شدند ، تا آنكه ارحم الرّاحمين رحم كرده آن مرض بر طرف شد و باران نيز باريد . و چون به تاريخ بيست و چهار شهر محرّم سنهء هفتصد و پنجاه و دو امرا بر سلطنت فيروزشاه اتفاق نمودند و به يمن اتفاق آن ، لشكر به صحت و سلامت به سيوستان رسيد ، سلطان دست به انعام گشاده خاطر جميع مردم را به دست آورد و كوچ كرده به بكر آمد . مردم بكر را از خود راضى ساخته تا چه آيد .\r\nو در اين وقت خبر رسيد كه احمد اياز در دهلى طفل شش ساله [ اى را 
  ] كه پدرش معلوم نيست به سلطنت برداشته آن پسر را به سلطان محمد نسبت مىدهد « 2 » و جمعى كثير بر وى جمع شده‌اند . سلطان ، سيف الدين شحنه را به نصيحت او فرستاد و كوچ بر كوچ متوجه دهلى شد تا به هانسى آمد . يك‌يك امرا از احمد اياز جدا شده نزد سلطان رفتند و او به غايت سراسيمه شده كس به جهت صلح و اظهار اطاعت در ميان انداخت و به جان امان يافت . چون اردو نزديك رسيد ، دستار در گردن انداخته به ملازمت آمد « 3 » . او را به\r\n\r\n\r\n","description":"","footnote":"\r\n( 1 ) . منتخب التواريخ : « چون در جاهاى دوردست سكّه مس رواج نداشت و يك تنكهء زر به پنجاه شصت سكّهء مس رسيد و كساد آن بر سلطان ظاهر شد ، حكم فرمود تا هر كه را تنكهء مس در خانه باشد به خزانهء عامره آورده تنكه‌هاى زر برابر آن ببرد . » ( ص 229 )\r\n( 2 ) . احمد اياز كه نيابت سلطان محمد در دهلى را داشت اين طفل گمنام را در سوّم صفر سال 752 ( تاريخ مباركشاهى ، ص 120 ) برداشت و او را سلطان غياث الدين محمود شاه ناميد . - منتخب التواريخ ، ج 1 ، ص 243 .\r\n( 3 ) . مطلع السعدين ( 249 ) : « [ و گفت 
  ] كارى از من در وجود آمد كه در دنيا بدنام و در آخرت گرفتار شدم . » و صاحب تاريخ فيروز شاهى ( ص 70 ) مىنويسد چون از احمد اياز پرسيدند « از براى كدام چيز زنجير در گردن خود كرده‌اى ؟ . . .\r\nاين بيت خواند :\r\n باز آمده‌ام چو خونيان بر در شاه * اينك سر و تيغ ، آنچه بايدت آن كن » . \r\n","page_name":" 4577 ","page_number":349},
  {"content":"\r\n\r\nكوتوال هانسى سپردند . و طغى كه به تته گريخته بود ، به گجرات رفت .\r\nسلطان در دويم ماه رجب سنهء مذكور به دهلى آمد و تمام فتنه‌ها ساكن شد و عالم امن و امان شد . و هم در اين سال طغى در گجرات گرفتار شده به قتل رسيد . شاهزاده فتح خان در اين سال متولد شد .\r\n\r\n","description":"","footnote":"","page_name":" 4578 ","page_number":350},
  {"content":"\r\n\r\n\r\nذكر سوانح سنهء ثلث و خمسين و سبعمائه هجرى [ موافق سال هفتصد و چهل و سوّم از رحلت خير البشر « 1 » 
  ]\r\nو در اين سال امير شيخ ابو اسحاق به وجود امير بيكجاز « 2 » [ 444 ب 
  ] كه از امراى معتبر روم بود و چندگاه در خدمت ملك اشرف مىبود از وى آزرده شده به شيراز آمده بود ، مستظهر شده ديگرباره به سردارى امير مذكور لشكرى عظيم به كرمان فرستاد . امير مبارز نيز لشكر خود را جمع كرده با اوغانيان و جرمانيان گفته كه « گذشته گذشت و آنچه ميان ما واقع شد در خاطر نمانده و اگر از شما كسى كشته شد از اين طرف نيز جمعى به قتل آمدند . اكنون در اين جنگ نوعى بايد كرد كه تلافى ايام گذشته شود . » و ايشان بر اتفاق سوگند خورده ، شاه شجاع و امير مظفر از يزد و كرمان به جناب مبارزى ملحق شدند . امير بيكجاز اراده نمود كه از راه ديگر به كرمان رود . امير مبارز خبردار شده بر سر راهش رفت . و جنگ شد و شاه شجاع در معركه از اسب جدا شده پياده جنگ‌هاى مردانه كرده و لشكر شيراز شكست خورده جناب مبارزى در فكر گرفتن شيراز شد .\r\n\r\nذكر احوال معز الدين حسين كرت\r\nچون امير قزغن به ماوراء النهر رفت ، ملك حسين را در نظرها آن اعتبار نماند و امراى غور در مقام آن شدند كه با برادرش ملك باقر را به جاى او نصب كنند . و روزى ملك سوار شد و\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . مطلع السعدين ( ص 252 ) : بيكجكاز ، و چند سطر بعد : بيكچگاز .\r\n","page_name":" 4579 ","page_number":351},
  {"content":"\r\n\r\nدر سوارى فهميد كه سپاهيان قصد او دادند . تدبيرى انديشيده « 1 » جمعى مغولان كه اسبى چند به فروختن آورده بودند به نظرش درآمد . به نوكران خود گفت كه « اين جماعت را تاراج كنيد . » و ايشان [ تا 
  ] نام تاراج شنيدند ، خود را فراموش كردند و متوجّه آن جماعت شدند . ملك فرصت يافته به ايلغار متوجّه قلعهء اسكليجه « 2 » شد و به قلعه كه ذخيرهء بسيار داشت درآمد . و برادرش را غوريان ، حاكم خود كردند و ملك حسين چارهء اين كار منحصر در رفتن نزد امير قزغن دانست و به موجب وعده [ اى 
  ] كه هرگز در خاطرش نبود ، به آن وفا نمايد . به حسب ضرورت وفا كرده نزد امير قزغن رفت ؛ چه ، غوريان به بىوفا [ يى 
  ] مشهورند ، و با پنجاه سوار در شكارگاه به امير قزغن كه با اندك مردم بود رسيد .\r\nامير قزغن چون تنها بود متفكر شد ، اما ملك حسين از دور آمده سلاح از خود دور كرده با دو نوكر پيش رفت و سلام كرد . خواست كه دستبوس نمايد ، امير قزغن او را در آغوش كشيد و گفت : « دوستى و دشمنى تو هر دو مردانه بود . » و بر احوالش مطلع شده وعدهء امداد نمود . اما امراى قزغن بر قتل ملك اتفاق نمودند و امير قزغن دانست كه او را زنده نخواهند گذاشت . ملك را خوانده و به او گفت كه « امشب عازم مملكت خود شو كه من را ديگر اختيارى نماند . » ملك دعاى خيرى كرده در شب بر اسبى سيار كه به غايت پايدار بود سوار شد و با معدودى چند در اندك وقت به خراسان آمد و بىتحاشى به قلعه رفته به دار الحكومت رفت و بر مسند سلطنت نشسته ملك باقر را بگرفت . بعد از چندگاه ملك باقر خلاص شده به شيراز رفت و آنجا بمرد .\r\nو خواجه شمس الدين على حاكم سربداران در اين سال به قتل رسيد . و تفصيل اين سخن آنكه چون خواجه در حكومت سربداران مستقل شد ، درويش مندوى مشهدى كه از قبل او حاكم دامغان بود ، ياغى شده و خواجه به دامغان رفته در يك هفته قلعهء دامغان را بگرفت و بسيارى از معتبران آنجا را به قتل آورد و مال بسيار به دستش افتاد و به سبزوار آمد و تمغاچى « 3 » سبزوار كه حيدر قصاب نام داشت مبلغى به وقت حساب باقى آورد و آنچه داشت به ديوانيان داد و به جهت تتمهء محصلان همچنان تشدّد مىكردند . حيدر حالت پريشانى و عجز خود را به خواجه عرض كرد . خواجه كه مردى دشنام‌ده بدزبان بود در جواب گفت كه « زن خود را در خرابات بنشان و از آن ممرّ وجه ديوان را ادا كن . »\r\n\r\n\r\n","description":"","footnote":"\r\n( 1 ) . ظفرنامه ( ص 28 ) : « و ملك اين معنى دريافت و قدرت بر دفع آن نداشت و خود را به صنعت نگاه مىداشت . »\r\n( 2 ) . ظفرنامه : اشكلچه ؛ مطلع السعدين ، روضة الصفا : اسكلجه . قلعهء امان كوه است كه به اسكلجه مشهور شده است .\r\n( 3 ) . تمغا نوعى ماليات بود و تمغاچى مباشر آن .\r\n","page_name":" 4580 ","page_number":352},
  {"content":"\r\n\r\nحيدر قصاب بگريست و گفت : « خوب خدمت كنم » و بيرون آمد و با خواجه يحيى كراوى گفت كه « امشب امرى در خاطر دارم . عنايت از من باز نمىبايد گرفت . » و خواجه يحيى بفراست دريافت و گفت كه « خاطر جمع دار كه من تو را حمايت خواهم كرد . » و حيدر كه از زندگانى خود مأيوس بود ، نماز شام به در خانهء خواجه رفت . چون خواجه از خانه بيرون آمد حيدر قصاب پيش رفت كه « من از خاك برگرفتهء توام و با من بىحرمتى مىرود . » و خنجر از آستين بيرون آورده بر سينهء خواجه زد كه از پشتش بيرون آمد . حسن دامغانى خواست كه شمشيرى بر حيدر فرود آورد ، خواجه يحيى شمشير كشيده گفت : « اى پهلوان حسن ، دست نگاه دار . » حسن گفت : « اى خواجه معذور داريد كه نمىدانستم اين امر به وقوف شما شده . » « 1 » و يكى از فضلا اين بيت را بر حيدر قصاب خواند :\r\n اى در نبرد حيدر كرّار روزگار * وى كرده راست خنجر تو كار روزگار \r\nو بعد از وى حكومت بر خواجه يحيى كراوى مقرر شد . خواجه يحيى مردى باوقار و اصالت و شجاعت بود و كسى را ياراى آن نبود كه در مجلس او سخن بيهوده كند . چون او حاكم شد ، طغاتيمور [ 445 الف 
  ] دو سه مرتبه كس نزد او فرستاده او را به اطاعت خود دعوت كرد « 2 » . خواجه يحيى چون دانست كه طغاتيمور خان دست از وى برنخواهد داشت - بعضى گويند كه به رسم ايلچيان و بعضى گويند به عزيمت ملازمت - نزد طغاتيمور خان رفت . و چون سلاح بسته بر در كرياس رسيد و با حافظ شغانى « 3 » و يك دو سردار ديگر به اندرون رفت و در امور خراسان سخن كردن آغاز نمود . ناگاه در ميان سخن حافظ شغالى تيرى بر فرق پادشاه زد ، چنان كه به رو درافتاد و خواجه يحيى سرش را از تن جدا كرد . سربداران كه در بيرون بودند شمشيرها كشيده هركس كه به نظرشان درآمد كشته شد . پسران پادشاه و امرا به هزار مشقت و جان كندن بيرون رفتند و تمامى اسباب ايشان به دست سربداران افتاد و به يك لحظه اردويى چنان بزرگ زير و زبر شد و سربداران اين معنى سربدارى را به فعل آوردند و نهايت شجاعت به جاى آورد و نام ايشان بر صفحهء روزگار باقى ماند و مازندران را به ضبط آورد .\r\nو احوال حاكم ولايت شام و مصر آن است كه در اين سال شخصى پيدا شد دعوى نبوّت\r\n\r\n\r\n","description":"","footnote":"\r\n( 1 ) . در باب كشته شدن خواجه شمس الدين على به دست حيدر قصاب با اطلاع يحيى كراوى ، نيز - حبيب السير ، ج 3 ، جزء دوّم ، ص 363 .\r\n( 2 ) . مكاتبهء منظوم طغاتيمور و خواجه يحيى را در مطلع السعدين ( ص 258 ) مطالعه فرماييد .\r\n( 3 ) . م : شالى ؛ ش : شفالى .\r\n","page_name":" 4581 ","page_number":353},
  {"content":"\r\n\r\nكرد و معجزه‌اش آنكه گفت زنى را نكاح مىكنم و در لحظه از وى فرزندى متولد مىشود و بر پيغمبرى من گواهى مىدهد . شخصى گفت كه « بسيار زشت پيغامبرى بودى » گفت : « به جهت آنكه شما زشت آيين‌ايد . » و مردم به جنگ افتاده ، معلوم شد كه دماغش خلل كرده .\r\nو در دهم رجب اين سال ارغون كابلى ، نايب شام كتابتى از منجك وزير كه به برادرش بيبغاارس ، حاكم حلب نوشته بود ، به دست او افتاده بود ، به مصر فرستاد . مضمون آن معلوم شد كه بيبغاارس ارادهء مخالفت دارد . چون منجك را طلب نمودند او فهميده ، پنهان شد و هر قدر كه جستند او را نيافتند . و هم در اين روز خبر رسيد كه بيبغاارس در حلب اظهار مخالفت كرده خود را ملك عادل خطاب نموده و اراده دارد كه به سر مصر آيد و به دفع طاز و شيخون ، و نايب طرابلس و نايب حمات با او متفق شدند و بعضى از مردم شام نيز با وى اتفاق دارند . و كتابت ارغون ، حاكم شايد رسيد كه اگر سلطان را به شام مىبايد آمد بيايد ، و الّا شام از تصرف بيرون رود . سلطان بالضروره امير طاز و امير شيخون را از مصر بيرون آورد .\r\n( در اين وقت خبر منجك ، برادر بيبغاارس رسيد كه او را به دست آوردند و به اسكندريه فرستادند ) « 1 » و بيبغاارس و احمد ساقى نايب حمات و بكلمش « 2 » ، نايب طرابلس يك جا شده به حمص آمدند و در حمص خبر رسيد كه سلطان مصر متوجّه شام شد و مردم بيبغاارس متردّد خاطر شدند ، و بيبغاارس از مردم خود در وهم شده كوچ بر كوچ به شام آمد ، و حاكم شام قلعه را محكم كرده بود .\r\nبعد از چند روزى مقدّم لشكر سلطان نيز به نواحى شام رسيد . بيبغاارس را ديگر طاقت نماند . مردمش متفرق شدند و او بازگشته به حلب آمد و اما نواحى شام را بالتمام تاراج كرده ويران نمود . و سلطان به شام رسيد و خبر فتح به مصر فرستاد . اما بيبغاارس چون به حلب رسيد ، مردم شهر قلعه را مضبوط كرده بودند . او را به قلعه راه ندادند . او سراسيمه شده جنگ بر قلعه انداخت . در اين وقت جمعى از لشكريان او كه در عقب مانده بودند ، پيدا شدند . مردم قلعه فرياد برآوردند كه « لشكر سلطان رسيد » و نقارهء بشارت نواختند . آن جماعت بر بالاى بلندى برآمدند . چون چشم بيبغاارس بر آن جماعت افتاد ، جزم كرد كه لشكر سلطان رسيد و ناچار قرار بر فرار اختيار كرد و آن چنان مضطربانه گريخت كه هيچ‌يك از لشكريانش به ديگرى مقيد نشدند و گرد و غبارى بسيار برخاسته مردم قلعه بيرون آمدند و تمام اسبابش را تاراج كردند و تعاقب او كرده جمعى كثير از امراى او كه همراهش بود گرفتار شدند . بيبغاارس و احمد ساقى و بكلمش خان جان بيرون بردند و يكصد و شصت نفر از مردم معتبر اسير شدند .\r\n\r\n\r\n","description":"","footnote":"\r\n( 1 ) . از اضافات « ق » است .\r\n( 2 ) . ق : بكلش .\r\n","page_name":" 4582 ","page_number":354},
  {"content":"\r\n\r\nو سلطان ، طنيرق « 1 » نيابت حمات داده و ايتمش ناصرى نيابت طرابلس و امير ارغون كابلى نيابت حلب يافت [ ند 
  ] و على داور بر حكومت شام مقرّر شد . و سلطان به مصر معاودت نمود .\r\nو در يازدهم شوّال به مصر بازآمد و شهر را آيين بستند و سلطان جميع امرا را كه در اين سفر در خدمت بودند خلعت داد و به وقت پوشانيدن خلعت ، علم الدين عبد الله وزير خلعت امير صرغتمش را غلط كرده خلعت ديگرى از امرا را كه لايق او نبود نزد او آورد . چون صرغتمش نظر به آن خلعت نمود در خاطر از وزير آزردگى داشت و بهانه طلب بود ، از جاى خود برخاست و بوقچه را نزد امير شيخون آورد و گفت كه « عمل وزير را نسبت به من ملاحظه كنيد . » شيخون گفت كه « غلط شده باشد . » صرغتمش از اين اعراض آن‌چنان غضبناك از نزد شيخون برخاست كه شيخون متوهم شد و گفت كه « من تحمّل خوارى نمىتوانم كرد . البتّه او را بايد گرفت . » [ 445 ب 
  ]\r\nچون صرغتمش بيرون رفت ، وزير از در درآمد . چون چشم شيخون بر وزير افتاد ، حكم كرد كه او را گرفته نزد صرغتمش بردند . صرغتمش او را در خانه [ اى 
  ] تاريك محبوس كرد و جميع مردمش را گرفته ، جميع آنچه در ايام وزارت اندوخته بود به تاراج داد . و او در حبس مرد و وزارت بر موفق الدين بستر الله « 2 » مقرّر شد . هرگاه كه ايشان با پادشاهان خود چنين كه نوشته‌اند سلوك مىكردند ، چه عجب اگر وزير را به اين قدر گناه هلاك كنند .\r\nو هم در اين سال بيبغاارس و همراهان او به دست افتاده كشته شدند .\r\nو سلطان فيروز شاه هند ، در اين سال اوقات به عيش و عشرت گذرانيد و در سيم ماه جمادى الأول شاهزاده محمد خان متولد شد . طوى در غايت عظمت كردند .\r\n\r\n\r\n","description":"","footnote":"\r\n( 1 ) . متن : طرودا .\r\n( 2 ) . م : بسر الله .\r\n","page_name":" 4583 ","page_number":355},
  {"content":"\r\n . \r\n","description":"","footnote":"","page_name":" 4584 ","page_number":356},
  {"content":"\r\n\r\n\r\nذكر وقايع سنهء اربع و خمسين و سبعمائه هجرى [ موافق سال هفتصد و چهل و چهارم از رحلت خير البشر « 1 » 
  ]\r\nدر اين سال چون امير مبارز ، ابو اسحاق را صيد و زخم خوردهء خود مىدانست ، به عزيمت تسخير شيراز روان شد . شيخ ابو اسحاق مضطرب شده مولانا عضد الدين [ عبد الرحمن 
  ] ايجى « 2 » را كه از اكابر فضلاست ، واسطهء صلح ساخت . مولانا نزد امير مبارز رفت و به حرمت بسيار با انعام فراوان به شيراز بازگشت ، اما مهم صلح به جايى نرسيد « 3 » . امير مبارز به نواحى شيراز آمده و شيخ ابو اسحاق چون طاقت مقاومت نداشت حصارى شد و مدتى مديد هر روز جنگ شد و جمعى كثير از طرفين به قتل آمدند . مجد الدين سربندى « 4 » از شهر بيرون آمده به امير مبارز پيوست و كوتوالى قلعهء سربند يافت و چون قلعه را محكم ديد ياغى شد و امير مبارز به پاى آن قلعه رفت و مجد الدين باز به شيراز گريخت . و قلعهء سربند را امير مبارز گرفته بسيارى از مردم آنجا به قتل رسانيد و جناب مبارزى باز به شيراز آمده محاصره نمود و بىحضور شد و با وجود بيمارى در كار قلعه‌گيرى تقصير نمىكرد . و امير مبارز صحت يافته شاه مظفر بيمار شد و درگذشت . عمر او بيست و شش سال و نه ماه بود « 5 » و شاه يحيح و شاه منصور و شاه على از فرزندان او بودند .\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . وى مؤلّف كتاب « المواقف » در علم كلام و شرح مختصر الأصول ابن حاجب است .\r\n( 3 ) . مطلع السعدين : « جناب مبارزى در جواب فرمود كه هشت نوبت نقض عهد نموده ، بر قول او اصلا اعتماد نيست . »\r\n( 4 ) . ق : شرهندى ؛ م ، ش : سرهندى .\r\n( 5 ) . طبق مستندات تاريخى ، تاريخ فوت شاه مظفر جمادى الآخر سال 754 هجرى است . با در نظر گرفتن تاريخ تولّد وى ( محرّم 725 ) طول عمر وى بيست و هشت سال و شش ماه است ، نه بيست و شش سال .\r\n","page_name":" 4585 ","page_number":357},
  {"content":"\r\n\r\nو امير مبارز با وجود مصيبتى چنين اصلا دست از كار بازنداشت و شاه شجاع را به تسخير قلعهء سرخ فرستاد و آن قلعه ( مفتوح ) « 1 » شد و مدت محاصرهء قلعهء شيراز شش ماه امتداد يافت و مردم درون به جان رسيدند . از قوّت طالع مبارزى ، خواجه قوام الدين حسن - كه ممدوح خواجه حافظ است و در نهايت اعتبار بود « 2 » - فوت شد . مدار نگاه داشتن حصار بر او بود .\r\nروزى شيخ ابو اسحاق از وى پرسيد كه « معاملهء ما و مبارز چون مىشود ؟ » او در جواب گفت كه « تا من زنده باشم ، او شهر را نمىتواند گرفت . »\r\nو ديگر از مساعدت توفيق ، امير مبارز را آن بود كه امير ناصر الدين عمر كه از اكابر شيراز بود از شيخ ابو اسحاق رنجيد و در محلّه موردستان خود را مضبوط كرد « 3 » و هرچند شيخ ابو اسحاق كس به طلبش فرستاد ، جز تير و شمشير جوابى نداد و پنهان شد . اعيان قلعهء موردستان بىخبر رئيس ناصر الدين چيزى به امير مبارز نوشتند كه « به وقت جنگ دروازهء موردستان گشاده است و تعلق به جناب مبارزى دارد . از آن را در مىبايد آمد . »\r\nبه موجب وعده چون جنگ بر قلعه انداختند ، مردم موردستان سيصد اصفهانى را كه محافظت دروازه مىكردند ، به قتل آوردند و دروازه را گشادند و مبارز را به شهر درآوردند .\r\nشيخ ابو اسحاق وقتى خبردار شد كه آواز طبل امير مبارز در ميان شهر شنيد . از خواب مستى بيدار « 4 » شده پرسيد كه « چيست ؟ » گفتند : « امير مبارز است . » در جواب گفت كه « هنوز اين مردك ستيزه‌رو اينجاست ؟ » و سوار شده به جانب شولستان گريخت و به قلعهء سفيد درآمده محكم شد .\r\nو شيرازيان را امير مبارز دلجويى كرده هركس را به قدر مرتبه نوازش كرد . و امير شيخ ابو اسحاق از حاكم بغداد ، امير شيخ حسن [ بزرگ 
  ] طلب مدد نمود . با آنكه با وى نيز بدسلوكى كرده بود ، او دو هزار سوار به اميرزاده آق‌بوقا داده به كمك او فرستاد . ايشان به موجب وعدهء تقصير از مردم شيراز به آن جانب روان شدند . شاه شجاع به فرمودهء پدر استقبال كرد . اما آن لشكر طاقت جنگ نياورده پريشان شدند و امير شيخ ابو اسحاق به جانب اصفهان و لشكر بغداد به جاى خود رفتند .\r\n\r\n\r\n","description":"","footnote":"\r\n( 1 ) . ق : ندارد .\r\n( 2 ) . حافظ در مدح او گويد :\r\n درياى اخضر فلك و كشتى هلال * هستند غرق نعمت حاجى قوام ما \r\n( 3 ) . از ديگر مواردى كه باعث نفرت شيرازيان از ابو اسحق گشت و محافظت از حصار را جدّى نگرفتند يكى هم اين بود كه ابو اسحق دو تن از بزرگان شيراز به نام سيد امير حاج ضرّاب و كلوشمس قاسم را بىموجبى كشت . و روىگردان شدن مولانا عضد الدين ايجى از ابو اسحق و رفتن به اردوى امير مبارز الدين از ديگر عوامل بيرون امير مبارز شد .\r\n( 4 ) . م : هشيار .\r\n","page_name":" 4586 ","page_number":358},
  {"content":"\r\n\r\nو شاه شجاع چون از فتح قلعهء سفيد « 1 » نااميد شد به شيراز آمد و جناب مبارزى حكومت كرمان را به فرزند دلبند خود شاه شجاع داد و جمعى از مردمى كه از ايشان گمان فتنه در فارس بود به او همراه كرد و همه به حكم او به آهستگى به قتل رسيدند . و پسر شيخ ابو اسحاق ، على سهيل نيز به دست افتاد و كشته شد « 2 » و جناب مبارزى به فراغت به حكومت شيراز مشغول شد .\r\nو ملك اشرف تا خمس و خمسين و سبعمائه [ 755 هجرى 
  ] حاكم آذربايجان و آن نواحى بود ؛ و شيخ حسن برزگ تا سنهء هفتصد و پنجاه و هفت حكومت بغداد كرد ؛ و خواجه يحيى كراوى تا سنهء هفتصد و پنجاه و نه پيشواى سربداران نمود .\r\nو در اين سال حاكم سواد اعظم هندوستان ، فيروزشاه به طرف كلانور به شكار رفت و از آنجا بازگشته مردم خود را نوازش بسيار كرد و جمعى [ 446 الف 
  ] كثير را به مناصب بزرگ سرافراز كرده خطاب‌ها داد و به جانب بنگاله لشكر كشيد ؛ چه ، الياس حاجى به واسطهء قتل فخر الدين قوى شده بود و تا سرحد بنارس از وى در تشويش بودند . سلطان كوچ بر كوچ به طرف بندوه كه محل قرار حاكم بنگاله بود روان شد . الياس حاجى كه خود را شمس الدين نام كرده بود ، بندوه را گذاشته به اكداله رفت . و اكداله موضعى است در غايت استحكام ، يك طرف غرقاب و يك طرف جنگل و جانب صحرا ديوارهاى مستحكم داشت . و سلطان از بندوه گذشته مردم آنجا را مضرّت نرسانيد و به اكداله آمد و در استعداد گذشتن از آب شد .\r\nروزى سلطان به جهت تغيير منزل سوار شده جايى كه مناسب اردو باشد تفحص مىكرد .\r\nشمس الدين خيال كرد كه سلطان عزم بازگشتن سوار شده . لشكر خود را ترتيب داده بيرون آمد . سلطان خود مستعد بود . جنگى در كمال صعوبت شد . مردم بنگاله شكست يافتند و چهل و چهار فيل و جميع اسباب سلطنت شمس الدين به دست مردم سلطان افتاد . و بشكال رسيد .\r\nچون بارندگى بنگاله بسيار مىشود و به وقت بشكال تردد در آن ولايت به غايت مشكل است ، سلطان گفت كه چون فتح كرديم و اسباب سلطنت او را گرفتيم ، سال ديگر به دفع او خواهيم\r\n\r\n\r\n","description":"","footnote":"\r\n( 1 ) . هر سه نسخه : قلعهء سعيد .\r\n( 2 ) . مير خواند تصريح بر اين دارد وقتى كه على سهل را نزد امير مبارز الدين بردند ، به او گفت شنيده‌ام خط خوب مىنويسى . سطرى بنويس تا ببينم . آن كودك اين دو بيت را نوشت :\r\n سعادت به بخشايش داور است * نه در چنگ و بازوى زور آور است\r\nچو دولت نبخشد سپهر بلند * نيايد به مردانگى در كمند \r\nاما امير مبارز الدين گفت او مار بچه است . او را به شاه شجاع سپرد و شاه شجاع هنگامى كه از كرمان عازم اصفهان بود او را در رودان رفسنجان بكشت و آوازه انداخت كه به اجل خود مرده است . - روضة الصفا ، چاپ زرياب خويى ، ص 743 . و معين الدين يزدى نيز در مواهب ( ص 264 ) به غلط اين شايعه را اصل قلمداد كرده است .\r\n","page_name":" 4587 ","page_number":359},
  {"content":"\r\n\r\nآمد و به جانب دهلى معاودت نمود . و دوازدهم ماه شعبان هفتصد و پنجاه و پنج به دهلى آمد .\r\nبعد از چند روز شروع در عمارت شهر فيروزآباد نمود .\r\nو در اين سال در مصر امرى كه لايق نوشتن باشد ، سانح نشد .\r\n\r\n","description":"","footnote":"","page_name":" 4588 ","page_number":360},
  {"content":"\r\n\r\n\r\nذكر وقايع سال هفتصد و پنجاه و پنجم از هجرت [ موافق سال هفتصد و چهل و پنجم از رحلت خير البشر « 1 » 
  ]\r\nو در اين سال باز امراى بىوفاى مصر ميل پادشاهى تازه نموده ملك صالح را از سلطنت خلع نمودند . و سببش آنكه ميان صرغتمش و طاز مخالفت شد و شيخون مدتى آن دو را نصيحت كرد ، اما سودى نكرد . آخر طاز به بهانهء شكار از شهر بيرون رفت و غلامان خود را فرمود كه صرغتمش را بگيرند . و صرغتمش سوار شده با آن جماعت جنگ كرد و امير شيخون نيز جمعى به كمك صرغتمش فرستاد و صرغتمش ظفر يافت و نزد شيخون آمد و مبالغه كرد كه ملك صالح با طاز متفق است ، او را بر طرف نموده حسن را كه ملك ناصر لقب داشت ، باز سلطان مصر مىبايد كرد . نخست شيخون قبول نكرد ، اما آخر راضى شد ، به اتفاق حسن را پادشاه كردند .\r\nو مدت حكومت ملك صالح سه سال و سه ماه و چهارده روز بود ، و طاز و شيخون و صرغتمش حاكم بودند و صالح از حكومت همين نام داشت . در احدى و ستين و سبعمائه [ 761 هجرى 
  ] به هفده سالگى فوت شد . او جوانى بود در غايت حسن و جمال و به غايت عاقل . اما امراى مصر را نيك و بد يكسان بود . هرچه دلخواه ايشان بود از قوه به فعل مىآوردند .\r\nچون بار ديگر حسن ، ملقب به ملك ناصر قدم بر مسند سلطنت نهاد ، اول حكمى كه كرد گرفتن طاز بود . شيخون به مكافات آنكه طاز با او كرده بود شفاعت او كرده او را به حكومت\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n","page_name":" 4589 ","page_number":361},
  {"content":"\r\n\r\nحلب فرستاد و آقتمر عبد الغنى به نيابت مصر مقرّر شد و تا ثمان و خمسين و سبعمائه [ 758 هجرى 
  ] حسن حاكم مصر بود . اما از خوف آنكه مبادا باز امراى بيوفا پشيمان شوند ، هيچ حكمى كه نقل را شايد نكرد و هركس هرجا بود ، به حال خود گذاشت .\r\nو اين سال بر حاكم هندوستان در دهلى به فراغت گذشت .\r\nو امير مبارز ، شاه سلطان را كه داماد و خواهرزادهء او بود به حكومت فارس تعيين نمود و خود عزيمت اصفهان كرد و شاه شجاع هزار سوار از كرمان لشكر اوغانى و جرمانى را جمع كرده به مدد پدر روان شد . در راه امراى اوغانى و جرمانى جدا شدند و شاه شجاع به واسطهء مصلحت وقت انتقام را موقوف داشت و در قصر زر به پدر پيوست . و آنجا خبر يافتند كه آىتمور كه از امراى معتبر شيخ ابو اسحاق بود به شيراز رفته . شاه شجاع به جانب شيراز روان شد ، اما تا رسيدن شاه شجاع ، آىتمور به موافقت رنود و اوباش به وقت غفلت شاه سلطان به شهر درآمده در پيش ناصر الدين عمر پنهان شده و محلهء موردستان را تاراج كردند و جمعى كثير را به قتل آوردند ، و جمعى از مردم آن محله چادر بر سر كرده به خانه‌هاى مردم درب كازرون رفتند و خلاص شدند ، و شاه سلطان گريخته به شاه شجاع پيوست .\r\nو شاه شجاع و شاه سلطان به دروازهء اصطخر آمدند و چون آوازه در شهر افتاد كه شاه شجاع رسيد ، رئيس ناصر الدين عمر پيدا شد و دروازه را شكسته شاه شجاع را به درون شهر آورد . و همان لحظه آىتمور به زخم تيرى هلاك شد و مردم موردستان انتقام خود از مردم درب كازرون كشيدند . و همان چادرها كه محلهء موردستانيان بر سر كرده بودند و در محلهء درب كازرون آمده بودند [ 446 ب 
  ] بر سر جمعى از درب كازرون كرده به محلّهء خود بردند .\r\nو شيراز باز به تصرف شاه شجاع درآمد .\r\nو ديگر باره عماد الدين محمود كرمانى « 1 » كه از نوكران شيخ ابو اسحاق بود ، در نواحى دارابجرد « 2 » جمعيتى جمع نموده ، و شاه شجاع بر سر ايشان رفته جنگ كرد و ايشان را متفرّق نموده . و مجد الدين سربندى « 3 » كه در قلعهء قهندزشاه سلطان را محاصره كرده بود ، شاه شجاع امان داد و او قلعه را به مردم شاه شجاع سپرد و امير مبارز به محاصرهء اصفهان رفت . و از دار الخلافهء مصر به جهت امير مبارز مصحوب كسى كه به طلب رخصت سلطنت فرستاده بود ، « 4 »\r\n\r\n\r\n","description":"","footnote":"\r\n( 1 ) . اين عماد الدين محمود همان است كه حافظ در غزلى در حق او گفته :\r\n بخواه جام صبوحى به ياد آصف عهد * وزير ملك سليمان عماد دين محمود \r\n( 2 ) . ق ، م : داران بجرد .\r\n( 3 ) . ق : دربندى .\r\n( 4 ) . مطلع السعدين ( ص 276 ) : « انديشهء بيعت خلفاى بنى عباس در ضمير او [ امير مبارز 
  ] جايگير شد . بنابراين قاصدى به مصر فرستاد تا از احفاد مستعصم ، ابى بكر نامى كه دعوى خلافت مىكرد ، رخصت [ تسخير عراق و آذربايجان 
  ] حاصل كند . . . »\r\n","page_name":" 4590 ","page_number":362},
  {"content":"\r\n\r\nخلعت خليفه آوردند و امير تا هنگام سرما اصفهان را محاصره نمود و به وقت شدت سرما به شيراز رفت . و امير شيخ از اصفهان به لرستان رفت و از آنجا با اتابك اتفاق نموده لشكرى فراهم آورده و شاه شجاع كه به حكم پدر به محاصرهء اصفهان آمده بود . اين خبر شنيده باز به آن جانب روان شد . امير مبارز نيز به مدد پسر روان شد و در فيروزان به شاه شجاع رسيد . شيخ ابو اسحاق و اتابك « 1 » اين خبر شنيده از يكديگر جدا شدند . امير شيخ به شوشتر « 2 » آمد و اتابك به لرستان رفت و شاه شجاع باز به محاصرهء اصفهان آمد و مير ميران « 3 » اصفهانى مبلغى خطير قبول كرد و شاه شجاع به شيراز معاودت نمود .\r\n\r\n\r\n","description":"","footnote":"\r\n( 1 ) . مراد ، اتابك نور الورد پسر سليمانشاه پسر اتابك احمد است كه امير مبارز الدين او را در سال 757 ه . ق كور كرد و جاى وى را به اتابك پشنگ بن سلغر شاه بن احمد داد . پشنگ ، پسر عمو و داماد نور الورد بود كه تا سال 792 ه حكومت يافت . - عباس اقبال ، تاريخ مغول .\r\n( 2 ) . ق : سويس ؛ م ، ش : سوليس .\r\n( 3 ) . سيد جلال الدين مير ميران .\r\n","page_name":" 4591 ","page_number":363},
  {"content":"\r\n . \r\n","description":"","footnote":"","page_name":" 4592 ","page_number":364},
  {"content":"\r\n\r\n\r\nذكر وقايع سنهء ستّ و خمسين و سبعمائه هجرى [ موافق سال هفتصد و چهل و ششم از رحلت خير البشر « 1 » 
  ]\r\nدر اين سال امير مبارز ، فرزند خود شاه محمود را به گرفتن قلعهء ايگ و ولايت شبانكاره فرستاد . آن ولايت در تصرف اردشير نامى از بقيّهء ملوك آنجا بود . شاه محمود آن ولايت را گرفته اردشير را از آن ولايت بيرون كرد . و هزارهء شادى كه سپاه معتبر فارس ايشان بودند با امير مبارز ياغى شدند . شاه سلطان « 2 » به حكم امير مبارز به جنگ ايشان رفت و ايشان را متفرّق ساخت .\r\nو سلطان فيروز شاه حاكم هندوستان در اين سال به طرف ديبالپور به شكار رفت ، و جويى بزرگ كنده تا هانسى رسانيد « 3 » و حصارى محكم بنا نهاد و حصار فيروزه نام نهاد . و پيشكش حاكم بنگاله ، شمس الدين در اين سال آمده طلب صلح كرد . بنگاله به ملك شمس الدين و دكن به دست حسن كاكو ماند و اين دو ولايت از تصرف بيرون رفت .\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . ظاهرا امير مبارز الدين امر لشكركشى به سوى هزارهء شادى را به عهدهء شاه شجاع قرار داد نه شاه سلطان . - محمود كتبى ، تاريخ ، ص 48 .\r\n( 3 ) . منتخب التواريخ ( ج 1 ، ص 246 ) : « . . . و جويى از آب ستلج برآورده ، به جهجر - كه چهل و هشت كروه از آنجا بود - برد .\r\n","page_name":" 4593 ","page_number":365},
  {"content":"\r\n . \r\n","description":"","footnote":"","page_name":" 4594 ","page_number":366},
  {"content":"\r\n\r\n\r\nذكر وقايع سنهء سبع و خمسين و سبعمائه هجرى [ موافق سال هفتصد و چهل و هفتم از رحلت خير البشر « 1 » 
  ]\r\nدر اين سال شاه شجاع عزيمت تأديب اوغانيان نمود ، و ايشان جماعتى تركان‌اند كه در زمان ارغون خان به محافظت كرمان آمده بودند و به مرور زمان بعد از فوت سلطان ابو سعيد و هرج و مرج ، آسوده و فارغ البال در آن ولايت مىگذرانيدند ، تا آنكه چنانچه گذشت ميان ايشان و امير مبارز مكررا محاربات شد . و اوغانيان چون خبر توجه شاه شجاع شنيدند ، پناه به كوه‌هاى بلند و قلعه‌هاى محكم بردند و كس در ميان انداخته التماس عفو نمودند و به اجابت مقرون شد و شاه شجاع بازگشته به كرمان آمد .\r\nو امير مبارز تابستان شيخ ابو اسحاق را در اصفهان محاصره كرد و در زمستان سلطانشاه را به محاصرهء بازداشته خود به لرستان رفت و تمام زمستان مردم اصفهان حصارى بودند و محنت بسيار كشيدند . و در بهار چون كار به جان و كارد به استخوان رسيد ، فوج فوج بيرون آمده شاه سلطان را ديدند و رعايت يافتند و ( قلعهء طبرك را نيز به شاه سلطان دادند ) « 2 » و سيد جلال [ الدين 
  ] مير ميران ديگر طاقت نياورده به كاشان گريخت و اصفهان مفتوح شده امير شيخ ابو اسحاق در خانهء مولانا نظام الدين اصيل به دست افتاد . امير مبارز او را به وارثان امير حاج ضرّاب « 3 » كه امير ابو اسحاق او را به غير حق كشته بود سپرد . يك پسر امير حاج گفت كه امير ابو اسحاق پادشاه ما بود و ما را با او هيچ دعوى و نحو قصاص نيست . و پسر ديگر كاردى\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . ق : ( و طبرك نيز قلعه را به شاه سلطان دادند ) ؛ م : ( و طبرك نيز به شاه سلطان دادند ) .\r\n( 3 ) . هر سه نسخه : امير حاج خراب .\r\n","page_name":" 4595 ","page_number":367},
  {"content":"\r\n\r\nبر شكمش زد و به شمشير سرش را از تن جدا كرد . و اين واقعه به تاريخ جمعه بيست و ششم جمادى الأول سنهء هفتصد و پنجاه و هشت [ هجرى 
  ] بود « 1 » .\r\nو امير شيخ حسن بزرگ در بغداد به تاريخ هفتصد و پنجاه و هفت به اجل طبيعى درگذشت و پسرش سلطان اويس به جاى پدر بر مسند سلطنت نشست و مملكت عراق عرب و ديار بكر را ضبط كرد .\r\nو امير ارتنا در اين سال در روم فوت شد . اين امير ارتنا به حكم سلطان ابو سعيد بر بعضى از بلاد روم حاكم بود و به وقت هرج و مرج اكثر آن ولايات را به تصرف درآورد و شيخ حسن بزرگ را متابعت مىنمود . و قراعثمان كه جد سلاطين روم است در ايّام او و بعد از فوت او بر بعضى از آن ولايت مستولى شد و ارتنا مدتى مديد به دولت و اقبال گذرانيد .\r\nو ملك اشرف در آذربايجان ظلم را به حدى رسانيد كه ديگر مردم را طاقت نماند و اكثر اعيان آن ولايت به ولايات دور دست رفتند . شيخ صدر الدين اردبيلى « 2 » به گيلان رفت و شيخ [ محمد 
  ] كججى « 3 » به شيراز آمد ، و قاضى محى الدين بردعى « 4 » به الوس ازبك رفت و به وعظ مشهور شد . روزى در اثناى وعظ شرح [ 447 الف 
  ] ظلم اشرف را به نوعى تقرير كرد كه جانى بيگ خان كه پادشاه آن الوس بود ، با تمام اهل مجلس در گريه شدند و مولانا فرصت يافته گفت كه « بر پادشاه واجب است كه با وجود قدرت ، بنده‌هاى خدا را از شر او خلاص كند . » و پادشاه حكم كرد كه در يك ماه چند تومان لشكر مرتب داشتند و عازم تبريز شد .\r\n\r\n\r\n","description":"","footnote":"\r\n( 1 ) . ابو اسحاق هنگام مرگ 37 سال داشت . در خصوص مراثى اهل شيراز پس از مرگ وى - مطلع السعدين ، ص 286 به بعد .\r\n( 2 ) . متن : از دهلى .\r\n( 3 ) . كجج قريه‌ايست در دو فرسخى جنوب شهر تبريز كه در بين عوام به قريهء كرجان معروف است كه هندوانه‌هاى ديمى كوچك شيرين دارد . قبر خواجه محمد به نزديك همين دهكده در يك مقبرهء مخروبه كه مدفن جماعتى از اعيان و مشايخ كججان است قرار دارد . شيخ محمد به دقت اشارات و لطف معانى و قوّت كلام معروف بود .\r\n( 4 ) . قاضى محيى الدين يكى از علما و وعاظ مشهور تبريز بود . - ذيل جامع التواريخ ، ص 184 ؛ مينورسكى ، تاريخ تبريز ، ترجمه عبد العلى كارنگ ، ص 26 .\r\n","page_name":" 4596 ","page_number":368},
  {"content":"\r\n\r\n\r\nذكر سوانح سنهء ثمان و خمسين و سبعمائه هجرى [ موافق سال هفتصد و چهل و هشتم از رحلت خير البشر « 1 » 
  ]\r\nدر اين سال جانى بيگ خان از راه دربند متوجه تبريز شد . ملك اشرف مدتى باور نمىكرد و مىگفت كه سپاهيان واقعه‌طلب اراجيفى در ميان مردم انداخته‌اند . و بعد از آنكه محقّق شد ، از ربع رشيدى كه بعد از چند سال منزوى بود ، بيرون آمد و چهار صد استر اجناس و هزار شتر از زر سرخ و سفيد و جواهر و نفايس ديگر بار كرد و لشكر انبوه جمع آورده و همه را علوفه و جبّه داده به اوجان فرستاد . و چون جانى بيگ خان نزديك شد ، وى سراسيمه شده خواجه لؤلؤ را فرمود كه با خواتين و خزاين در كوه مره مرند منتظر باشند اگر كار به مراد شد فبها ، و الّا خود به خوى روند . و خود بر سر راه دودل ايستاد .\r\nو چون جانى بيگ خان به اوجان رسيد و خبر لشكر اشرف يافت ، ايشان را در ميان گرفت و امراى اشرفى كه آن عظمت لشكر را ديدند به زحمت بسيار جان به كنار آوردند و ملك خبر يافته به طريق خواتين و خزاين روان شد و مردم ازو جدا شدند . چون به اغروق رسيد خواتين نيز متفرق شده مردم مرند دست به غارت خزاين گشادند . ملك چون به خانه‌هاى شيخ محمد بالقچى كه در سر راه بود رسيد ، شيخ محمد او را استقبال كرده به مهمانى برد و كس نزد جانى بيگ خان فرستاد . امير بياض به آوردن اشرف مقرّر شد . او را به تبريز آوردند و از بام‌ها خاكستر بر سر او ريخته وى را اهانت بسيار رسانيدند و به خانهء والدهء شيخ [ محمد 
  ] كججى كه امير كاووس شروانى و قاضى محى الدين بردعى آنجا بودند فرود آوردند .\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n","page_name":" 4597 ","page_number":369},
  {"content":"\r\n\r\nاشرف دست كاووس را بوسه داده او را بسيار تضرع كرد . كاووس به او وعدهء شفاعت كرد و او را نزد پادشاه آوردند . پادشاه به او عتاب كرده گفت كه « چرا مملكت را ويران كردى ؟ » اشرف در جواب گفت كه « نوكران كردند . »\r\nو جانى بيگ خان از اوجان كوچ كرده به ولايت هشترود رفت . و در آن سال زراعت بسيار در آن نواحى شده بود . لشكرى بدان عظمت دوبار از آن صحرا گذشت و خوشه [ اى 
  ] از غلّه‌اى شكسته نشد .\r\nالقصه ، كاووس سعى بسيار در قتل اشرف كرد . شمشيرى در پهلوى او فرو بردند و سرش را در مسجد مراغيان آويختند « 1 » و مصرع « او مظلمه برد و جانىبيگ زر » « 2 » مثل شد و تمام خزاين او به دست آن پادشاه عادل افتاد « 3 » . و يك شب كه جانى بيگ در دولتخانه بود ، تمام لشكرش در صحرا و ميان راه و رودخانه فرود آمدند و به هيچ خانه نزول نكردند و ظلم اشرف و عدل جانى بيگ بر زبان‌ها تا قيام قيامت ماند ، و پسر خود بردى بيگ را با پنجاه هزار سوار در تبريز گذاشته ، پسر اشرف ، تيمورتاش و دختر [ ش 
  ] سلطان بخت را با خود برد . و سراى تيمور « 4 » ، پسر امير جاروق به وزارت شاهزاده تعيين شد . « 5 » سراى تيمور در تبريز خبر يافت كه جواهر بسيار از خزانهء اشرف در مرند دارند . اخى جوق را به ضبط آن فرستاد . اخى جوق آن جواهرات را كه افزون از چند و چون بود به تصرف درآورده و جمعى كثير بر وى جمع شدند .\r\nو در اين حال قاصدى از جانب جانى بيگ خان آمده كه خان بىحضور است و بردى بيگ را به تعجيل تمام به ميان الوس برد . اخى جوق چون از رفتن خان و پسرش خبردار شد با غلبهء تمام به تبريز آمد . توابع اشرفيه بر وى جمع شدند . تمكّن يافت و در ظلم قدم بر قدم ملك اشرف نهاد .\r\nو در اين سال ظفر خان از سنارگانون به ملازمت سلطان فيروز شاه آمد و نوازش يافته نايب شد .\r\nو در اين سال در مصر در درون دولتخانه امير شيخون را غلامى از غلامان سلطان كه قطلوخجا « 6 » سلاحدار نام داشت سه زخم شمشير زد و امير شيخون از پاى درافتاده بيهوش شد\r\n\r\n\r\n","description":"","footnote":"\r\n( 1 ) . ظاهرا جانى بيگ مايل نبود ملك اشرف را بكشد ، اما به سعى ملك كاووس شروانى و مولانا قاضى محى الدين بردعى حكم قتل او را صادر كرد . - روضة الصفا ، چاپ زرياب خويى ، ص 982 .\r\n( 2 ) . صورت صحيح مصرع و ديگر مصرع بيت اين چنين است :\r\n ديدى كه چه كرد اشرف خر * او مظلمه برد و ديگرى زر \r\n( 3 ) . تاريخ ، جانى بيگ خان را به ديندارى و فضل مىشناسد .\r\n( 4 ) . ق ، ش : براى تيمور ؛ م : پسراتيمور\r\n( 5 ) . مطلع السعدين : « خواجه محمود ديوان جهت جلوس پادشاهزاده ترتيب شايسته كرد و بردى بيگ را بر تخت سلطنت نشاند و سراى تمور پسر امير جاروق را وزير ساخته در عقب پادشاه رفت . »\r\n( 6 ) . متن : قتلوحما .\r\n","page_name":" 4598 ","page_number":370},
  {"content":"\r\n\r\nو غوغا برخاست كه شيخون كشته شد . سلطان مضطرب برخاسته به درون حرم رفت و غلامان شيخون خبر يافته آمدند و شيخون را كه هنوز زنده بود ، برداشته به خانه بردند و شب زخم‌هاى او را بستند . صبح خبر زندگى او به سلطان رسيد . به ديدن او آمده سوگند ياد كرد كه من را از اين معامله خبرى نيست ؛ چه ، مشهور شده بود كه اين كار به حكم سلطان واقع شده . و حكم كرد كه آن غلام را گرفته آوردند و از وى پرسيد كه « سبب اين كار چه بوده ؟ » او در جواب گفت كه « هرچند از پريشانى خود به او گفتم فايده نكرد . بنابراين اين كار كردم . » پس سلطان فرمود كه او را از حلق آويختند .\r\nو شيخون در ذيقعدهء اين سال به همين زخم‌ها درگذشت و سلطان خلاص شد ؛ چه ، با وجود او اختيارى نداشت و نصف خراج ولايتش صرف شيخون مىشد . بعد از فوت شيخون ، صرغتمش به غايت اعتبار رسيد و فرصت يافته سلطان را [ 447 ب 
  ] بر آن داشت كه طاز ، نايب حلب را گرفته در اسكندريه محبوس نمود . اعتبار و اقتدر صرغتمش از اندازه درگذشت و منجك يوسفى « 1 » به نيابت شام و ماردين و حكومت حلب مقرّر شد و امير جوجى را سلطان از امارت معزول كرده منصب او را به غلام خود يلبغا « 2 » عمرى داد و او را سردار هزار سوار ساخت ؛ چه ، سلطان در خاطر قرار داده بود كه امراى قديم صاحب اختيار را دور كرده به جاى ايشان غلامان خود را تربيت كند . آخر غلام به قتلش اقدام نمود .\r\nو در اين سال يكى از كنيزان آزاد كردهء يكى از امراى معتبر مصر آبستن شد . نود روز كشيد و بعد از آن شروع در زاييدن نمود و قريب به چهل طفل از وى متولد شد . از آن جمله چهارده دختر بودند و باقى پسر ، و جميع ايشان از يكديگر ممتاز بودند و همه قبول صورت كرده بودند . صاحب مصر نوشته كه جمعى كثير از مردم معتبر اين سخن را نقل كرده‌اند .\r\n\r\n\r\n","description":"","footnote":"\r\n( 1 ) . متن : برسقى\r\n( 2 ) . متن : تبيعا\r\n","page_name":" 4599 ","page_number":371},
  {"content":"\r\n . \r\n","description":"","footnote":"","page_name":" 4600 ","page_number":372},
  {"content":"\r\n\r\n\r\nذكر وقايع سنهء تسع و خمسين و سبعمائه هجرى [ موافق سال هفتصد و چهل و نهم از رحلت خير البشر « 1 » 
  ]\r\nدر اين سال احوال پادشاه مصر آن است كه بعد از قتل امير شيخون ، صرغتمش چون در حكومت بىشريك شد ، به خاطرش رسيد كه نام سلطنت بر حسن چرا باشد و در فكر گرفتن حسن شد ، و حسن اين معنى را فهميده با طيبغا طويل و يلبغا عمرى كه خود تربيت كرده بود ، قرار داد كه به وقتى كه صرغتمش به درون آمد ، او را بگيرند و همچنين مقرّر كرد كه جمعى ديگر از امرا را كه با او اتفاق دارند چون صرغتمش به دست آيد فى الحال ايشان را بگيرند .\r\nو صرغتمش از غايت غرور كجا اين معنى را به خاطر مىگذرانيد و امروز و فردا به خود سلطنت را قرار داده بود . چون نزد سلطان به خانه تنها درآمد ، او و همراهانش را در يك روز گرفتند و سلطان خلاص شد . و هيچ روز سلطان به آن خوشحالى نگذشت ؛ چه ، اختيار دادن و ستدن « 2 » پيدا كرده بود . هركه را مىخواست دور و هركه را مىخواست نزديك مىكرد . و در مقام تربيت اولاد امرا شد ، به همان نيت كه دست نشان من باشند و اعيان مملكتش طيبغا طويل و يلبغا عمرى بودند و صرغتمش را به اسكندريه فرستاد . و در همين سال در بنديخانه فوت شد . به غايت ظالم و ناجور « 3 » بود .\r\nو سلطان فيروز شاه ، حاكم هندوستان كه به غايت شكار دوست بود در اين سال به سامانه به شكار رفت و آنجا خبر رسيد كه مغولان به ديپالپور « 4 » آمدند . سلطان به دفع ايشان ملك قبول « 5 »\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . م : اختيار داد و ستد .\r\n( 3 ) . ق : ناخوار .\r\n( 4 ) . هر سه نسخه : باريتال نور .\r\n( 5 ) . ق : ملك را قبول . - تاريخ مباركشاهى ، ص 126 .\r\n","page_name":" 4601 ","page_number":373},
  {"content":"\r\n\r\nرا تعيين كرد . مغولان آن ولايت را تاراج كرده تا رسيدن لشكر ، برگشته به ولايت خود رفتند .\r\nو از ولايت بنگاله شمس الدين ، حاكم آنجا پيشكش‌ها فرستاد و سلطان در عوض اسبان تازى با ديگر تحفه‌ها فرستاد . و چون فرستادگان به بهار رسيدند ، شمس الدين فوت شده [ بود 
  ] و پسرش ، سكندر به جاى او حاكم شد . اسباب فرستاده‌ها به موجب حكم به لشكريان بهار دادند .\r\nو در اين سال خواجه يحيى كراوى كه مردى مردانه بود و طوس را در تصرف جانى و مالى درآورده طغاتيمور خان را كشته بود ، كشته شد . و تفصيل اين آنكه در زمانى كه خواجه يحيى بر استر خود سوار مىشد برادر زنش « 1 » ، عزّ الدين بر عقب استرش سوار شده خنجرى بر پهلوى او زد ، و خواجه هم در آن گرمى قاتل خود را گرفته هر دو از استر افتادند و زخمى بر عز الدين نيز رسيده هر دو بر جاى سرد شدند . و به اتفاق حيدر قصاب ، خواجه ظهير الدين ، برادر خواجه يحيى ، حاكم سربداران شد . او مردى بود حليم كم‌آزار و پيوسته به نرد و شطرنج مشغول بود و حيدر به مهمّ مملكت مىپرداخت . بالاخره بعد از يك سال « 2 » خواجه را از مملكت عذرخواهى كرده گفت كه « تو شايستهء اين مهم نيستى » و خود حاكم شد .\r\nو سلطان اويس در اين سال از بغداد با لشكر بسيار عازم آذربايجان شد و اخى جوق تا كوه سنقاى « 3 » به مقابله رفت و جنگ عظيم شده در روز اول غالب از مغلوب معلوم نشد . روز ديگر اخى جوق شكست يافته به طرف نخجوان گريخت . سلطان در عمارت رشيدى فرود آمد و جمعى كه در مقام غدر بودند از اشرفيان ، به قتل رسيدند « 4 » و باقى امراى اشرفى كه در بيرون بودند به اخى جوق پيوستند و اخى جوق عزم تبريز كرد . « 5 » سلطان اويس على پيلتن را به جنگ او فرستاد . چون على پيلتن با سلطان دل صافى نداشت ، سه روزه راه را به يك ماه رفت و تراكمه در اين فرصت به اخى جوق پيوستند . بعد از جنگ ، على پيلتن منهزم شد . و چون خبر به سلطان اويس در ميان زمستان رسيد و لشكر متفرق بود ، صلاح در توقف تبريز نديده به زحمت تمام خود را به بغداد رسانيد . اخى جوق باز در تبريز به ظلم مشغول شد و به كردستان لشكر كشيد . كردان اتفاق كردند و اخى جوق را كارى از پيش نرفت .\r\nو ملك معز الدين حسين چون بار ديگر حاكم هرات شد ، لشكر به قهستان كشيده با ستلمش بيگ « 6 » [ بن عبد الله بن مولاى 
  ] كه قهستان را در تصرف داشت جنگ كرد و غلبه كرد . ستلمش پناه به خواجه محمد اپردى كه حاكم اندخود [ 448 الف 
  ] و سيورغان و حدود بلخ تا آب\r\n\r\n\r\n","description":"","footnote":"\r\n( 1 ) . ق : برادرانش .\r\n( 2 ) . روضة الصفا : بعد از چهل روز .\r\n( 3 ) . مطلع السعدين : سنتاى .\r\n( 4 ) . مطلع السعدين : « در هيژدهم رمضان ، چهل و هفت امير نامدار به قتل آمدند » در روضة الصفا بيست و هشتم رمضان سال 759 هجرى قيد شده است .\r\n( 5 ) . روضة الصفا : « با امراى باقيمانده به قراباغ اران رفتند . »\r\n( 6 ) . هر سه نسخه : سلمش كند .\r\n","page_name":" 4602 ","page_number":374},
  {"content":"\r\n\r\nآمويه بود برد . امير محمد خواجه نيز دل پرى از ملك داشت . با يكديگر اتفاق كرده لشكرى گران فراهم آوردند و با خود قرار دادند كه هرجا كه چشم ايشان بر لشكر ملك افتد تا ملك را به قتل نياورند ، برنگردند .\r\nملك نيز لشكرى عظيم جمع آورده به مقابلهء ايشان رفت . در راه سرخس « 1 » به منزل فرامرز ، اتفاق جنگ شد . بعد از ترتيب لشكر آن دو امير از غايت اعراض بيشتر در تمام لشكر خود بر لشكر ملك حمله آوردند . به حسب اتفاق دو تير از لشكر ملك بر مقتل هر دو رسيده از اسب درافتادند و ديگر هيچ آفريده را آفتى نرسيد و آن لشكر انهزام يافت . از مساعدت توفيق ملك را اين چنين فتحى بزرگ به اين آسانى ميسر شد و پسر امير محمد ، خواجه زنده چشم « 2 » بر جاى پدر خود نشست و اتباع ستلمش به قهستان رفتند و همچنان با ملك در مقام نزاع بودند .\r\nو امير مبارز بعد از فراغ از مهم شيخ ابو اسحاق به اصفهان آمد و سلطانشاه كه خدمتى همچو فتح اصفهان و گرفتن شيخ ابو اسحاق به تقديم رسانيده بود ، توقع بسيار داشت . و جناب مبارزى مطلقا التفات ننمود . و شاه سلطان طوى پادشاهانه ترتيب داد و جناب مبارزى بىموجبى در مجلس غضبناك شده و اظهار رنجش نمود « 3 » و حكم كرد كه آنچه در مجلس بود غارت كردند و شاه سلطان كينهء او را در دل گرفت [ شعر 
  ] : دلير و سبكسار خسرو مباد .\r\n[ در اين اثنا 
  ] ايلچيان جانى بيگ خان رسيده اختيار آن ولايت رسانيدند و حكم شد كه شاه سلطان ايلچيان را كه سيصد سوار بودند اخراجات از خاصهء خود ترتيب نمايد . « 4 » و شاه سلطان بسيار به تنگ آمد و فى الواقع محق بود . و متعاقب خبر رسيد كه جانى بيگ رفت و فوت شد و پسرش نيز رفته در الوس حاكم شد و بعضى خويشان خود را كشته در آن الوس تفرقه افتاده و اويس ، اخى جوق را شكست داده و شكست خورده به بغداد رفت . امير مبارز الدين فرصت غنيمت دانسته با فرزندان و لشكرى بركشيده عازم تبريز شد و اخى جوق استقبال كرده در نواحى ميانه به هم رسيدند .\r\nبه حكم امير مبارز لشكريان نخست دست به تير بردند . تيرى بر علمدار اخى جوق رسيده\r\n\r\n\r\n","description":"","footnote":"\r\n( 1 ) . ق : سر حسن .\r\n( 2 ) . مراد ، امير زنده حشم است كه احوال او در وقايع امير تيمور گوركان به تفصيل خواهد آمد .\r\n( 3 ) . تاريخ كتبى : « چه ، خواجه برهان الدين وزير در خاطر امير مبارز الدين نشانده بود كه شاه سلطان هفتصد تومان از مال عراق در تصرف دارد . » و نيز رك : روضة الصفا ، چاپ زرياب خويى ، ص 745 .\r\n( 4 ) . مطلع السعدين : « در اين اثنا ايلچى جانى بيگ از تبريز با سيصد سوار آمده مضمون سخن آنكه پادشاه ، اشرف خر را قتل كرد و امير مبارز الدين را طلبيده ، جناب مبارزى جواب درشت گفته اخراجات ايلچيان سيصدگانه به خاصهء شاه سلطان رجوع فرمود . شاه سلطان به تنگ آمده و محقّ بود . » جانى بيگ ، امير مبارز الدين را به اين خاطر به تبريز مىفرستاد كه يساولى را كه مال او و پدرش بود به عهده بگيرد .\r\n","page_name":" 4603 ","page_number":375},
  {"content":"\r\n\r\nهلاك شد و علم بجنبيد . درست راست اخى جوق ، شاه محمود را كه دست چپ امير بود برآمدند و به عقب قول آمدند و امير مبارز الدين را در ميان گرفتند و شاه يحيى كه در قلب بود با وجود پانزده سالگى تردّد بسيار كرده تبريزيان را شكست داد و سرداران سپاه اخى جوق بعضى كشته و بعضى گرفتار شدند « 1 » و جناب مبارزى فرزندان را به عوض تكريم فتح دشنام داد و اين فتح را به نام شاه يحيى نوشت و ميان پدر و پسران آغاز رنجش شد . و امير مبارز به تبريز آمده روز جمعه خود بر بالاى منبر رفت و خطبه خواند . و چند روز در تبريز بود كه خبر رسيد سلطان اويس از بغداد مىآيد . و چون امير مبارز از منجّمان شنيده بود كه از « تو را از جوانى ترك چهره‌اى بلند بالا ملالت عظيم رسد . » اويس را با صدق آن اوصاف قرار داده از تبريز بيرون آمد و تا اصفهان جايى توقف نكرد . غافل از آنكه آن صفت‌ها بر شاه شجاع راست مىشود . در اين راه فرزندان را بسيار آزار كرد و اكثر اوقات تخويف ميل كشيدن و كشتن در ميان بود و فرزندان را يقين شد كه از پدر به ايشان ملالى خواهد رسيد .\r\n\r\n\r\n","description":"","footnote":"\r\n( 1 ) . جامع التواريخ حسنى : « دو مير كه گريخته پيش اخى جوق رفته بودند دستگير شدند و پيش امير مبارز الدين آوردند و به دست خود مقتول كرد . » - تاريخ محمود كتبى ، ص 58 به نقل از مطلع السعدين ، ص 300\r\n","page_name":" 4604 ","page_number":376},
  {"content":"\r\n\r\n\r\nذكر وقايع سنهء ستّين و سبعمائه هجرى [ موافق سال هفتصد و پنجاهم از رحلت خير البشر « 1 » 
  ]\r\nدر اين سال امير قزغن در ماوراء النهر به قتل رسيد . و سببش آنكه امير هزاره [ اى 
  ] بود قتلغ تيمور نام كه خواهر خاتون امير قزغن در نكاح او بود و او به جهت خويشى طلب حكومت ايل بور الدابيه « 2 » كرد . امير ملتمس او را قبول نكرد و آن بداصل در شكارگاه سالى سراى به زخم تيرى امير قزغن را از پا درآورد . و او را نيز مردم امير قزغن [ با 
  ] اولاد و اتباع هلاك كردند « 3 » [ مصرع : 
  ] « بدانديش هم در سر سر شود » و اميرزاده عبد الله در جاى پدر حاكم شد .\r\nو در اين سال در مصر آنچه روى نمود اين است كه ملك ناصر ، منجك را از نيابت دمشق عزل نموده به مصر طلب كرد . چون منجك به مصر رسيد ، خبردار شد كه سلطان در مقام گرفتن اوست . بنابراين پنهان شد . و بسيار مردم را به جهت او سياست كردند و به هيچ‌وجه خبر او پيدا نشد . و نيابت شام به على ماردينى مقرر شد . و بكتمر نوبتى نايب حلب شد .\r\nو در اين سال سلطان فيروز شاه متوجه بنگاله شد . تا ظفرآباد آمد و آنجا بشكال « 4 » را گذرانيد و متوجه بنگاله شد . [ سلطان 
  ] سكندر [ بلكهنوتى 
  ] به طريق پدر در اكداله حصارى شد\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . هر سه نسخه : ايل نور الدين . اصلاح از روى مطلع السعدين انجام گرفت . روضة الصفا : ايل بوريلداى .\r\n( 3 ) . روضة الصفا : « اطرافيان امير قزغن ، قتلغ تمور را دنبال كرده در قندز به او رسيدند و او را به كيفر رسانيدند . و اين در سال 759 [ هجرى 
  ] بود . »\r\n( 4 ) . هر سه نسخه : برشكال . تصحيح از روى منتخب التواريخ بدائونى ، ج 1 ، ص 246 انجام گرفت .\r\n","page_name":" 4605 ","page_number":377},
  {"content":"\r\n\r\nو چهل فيل و اسب بسيار پيشكش كرده التماس صلح نمود . مقبول افتاد . و سلطان فيروز برگشته به جونپور آمد .\r\nو امير مبارز الدين چون از آذربايجان به اصفهان آمد ، از آنچه سابق بود به غايت بدخوتر شد و فرزندان را به دشنام مىرنجانيد و شاه شجاع را كه در جميع صفات حسنه از ابناى روزگار ممتاز بود ، خوار مىداشت و با آنكه [ 448 ب 
  ] با كمال فضيلت در ميدان شجاعت از رستم دستان و سام نريمان گوى مسابقت ربوده ، گربهء [ بىقدر 
  ] « 1 » مىخواند . و محمود نيز كه به جان رسيده بود ، روزى به شاه شجاع گفت كه « حسن قورچى « 2 » كه از معتمدان شجاعى است نزد من فرست كه سخنى دارم . » حسن نزد شما محمود رفته خبر آورد كه شاه محمود عرض مىكند كه « امير قصد شاه شجاع دارد . » و شاه شجاع در جواب پيغام كرد كه « راست مىگويى يا من را امتحان مىكنى ؟ » شاه محمود تنها پيش برادر آمد و با يكديگر اتفاق كرده شاه سلطان را طلبيدند . او نيز با ايشان يك جهت شد .\r\nو صباح زود هر سه به اتفاق به ملازمت سلطان آمدند و خواجه برهان الدين وزير را كه در دهليز ايستاده بود شاه شجاع به عتاب ملاطفت‌آميز به نوكرى سپرد ( به بهانهء مهمى كه او به خانهء او رود و پيشتر رفته مسافر اوداجى « 3 » گفت : امير قرآن مىخواند . او را نيز گرفته سپرد ) « 4 » و پنج تن به اندرون رفتند : شاه شجاع و شاه سلطان و پهلوان طالب و رمضان اختاچى و [ امير 
  ] علاء الدين اناق . « 5 » شاه شجاع گفت كه بگيريد . اين چهار نفر پيش رفتند . امير مبارز [ تعللى 
  ] « 6 » مىكرد به اميد شاه محمود . او نيز درآمده گفت كه « بابا كار از آن گذشته . تسليم مىبايد شد . » امير مبارز الدين بنياد دشنام كرد و دشنامى چند داده گرفتار شد و تا نماز شام در بنديخانه فرزندان را دشنام مىداد . نماز شام او را به قلعهء طبرك بردند و ميل كشيدند . خود كرده را تدبير نيست . و خواجه حافظ گفت :\r\n « هم روشنى چشم خودش ميل كشيد » \r\nو شاه شجاع سوار شده چتر بر بالاى سر او داشتند و شاه محمود پياده در ركابش روان شد .\r\nشاه شجاع كه پادشاهى عاقل فاضل بود بر چنين امرى شنيع قيام نمود و آن سلطنت به زودى به\r\n\r\n\r\n","description":"","footnote":"\r\n( 1 ) . تاريخ عصر حافظ ، ص 155 .\r\n( 2 ) . مطلع السعدين : امير حسن قرجى .\r\n( 3 ) . ق : اودجى . به نوشتهء محمود كتبى ، اين مسافر اوداجى را شاه شجاع با شش نفر ديگر به گرفتن پدر فرستاده بود . - مطلع السعدين ، ص 303 .\r\n( 4 ) . م : مطلب بين ( ) را ندارد .\r\n( 5 ) . تاريخ كتبى : « امير مبارز الدين به تلاوت مشغول بود . شاه محمود را در دهليز بيرون نشاندند و شاه شجاع و شاه سلطان بر در اين خانه كه امير مبارز الدين در آنجا تلاوت مىكرد ايستادند . پنج شش مرد با مسافر ايوداجى به اندرون فرستادند كه امير مبارز الدين را بگيرد . اين سرهنگان او را بگرفتند و مقيّد ساختند . همان لحظه شاه سلطان برفت و خواجه برهان الدين را قتل كرد . » - مطلع السعدين ، پانوشت صفحهء 303 .\r\n( 6 ) . مطلع السعدين .\r\n","page_name":" 4606 ","page_number":378},
  {"content":"\r\n\r\nآخر شد و اين بدنامى تا به آخر بماند . و بعد از اين حركت قبيح در مقام رعايت بزرگ و كوچك شد . شاه يحيى را گرفته در قلعهء قهندز محبوس كرد ؛ و اصفهان و ابرقوه را به شاه محمود داد ؛ و كرمان را نامزد برادر خود احمد كرد .\r\nو امير مبارز به غايت شجاع بود و در سرانجام امور ملك و مال يد بيضا داشت ، اما به غايت خونريز و بىرحم بود . هيچ مجرم را لحظه‌اى زنده نمىگذاشت . بازىاش بجز تحريك شمشير نبود . از لطف الله عراقى كه مقرّب سلطان بود منقول است كه به كرات مشاهده شد كه به وقت قرآن خواندن گنهكارى را نزد امير آوردند و امير از ميان قرائت برخاسته آن شخص را به دست خود گردن زده باز به جاى خود آمده به قرائت مشغول شد . نوبتى شاه شجاع از پدر پرسيد كه « چند كس به دست امير به قتل رسيده باشد ؟ » در جواب گفت كه « هشتصد نفر به تيغ من مقتول شده . »\r\nو امير محمد در نابينايى چهار سال و هفت ماه زنده مانده در ربيع الآخر خمس و ستّين و سبعمائه [ - 765 هجرى 
  ] درگذشت . آنچه از احوال امير مبارز و طريق گرفتارى او نوشته شد ، نقل از مطلع السعدين نموده شد و از تاريخ حافظ ابرو كه به ايشان قريب العهدست نقل كرده ، امّا صاحب تاريخ روضة الصفا تضعيف اين قول نموده . معلوم نيست كه صحّت قول ثانى كه نقل كرده مىشود از كجا بر وى ظاهر شده . اما به واسطهء حسن ظنى كه به اوست عبارات او را بجنسه نقل مىكند .\r\nشاه شجاع و شاه محمود قبل از آنكه به اصفهان برسند با شاه سلطان شكايتى از پدر كرده بودند و خدمتش به ايشان گفت كه « امير محمد داعيهء آن دارد كه شما را بگيرد . » آن سه كس با هم عهد كرده اتّفاق نمودند ، چون به اصفهان رسند جناب مبارزى را بگيرند . » بعد از آنكه به مقصد رسيدند ، امير محمد همچنان نيز به بدخويى و درشت‌گويى با ايشان زندگانى مىكرد .\r\nشبى شاه سلطان پياده با يكى از نوكران پيش شاه شجاع آمده رخصت گريختن خواست .\r\nشاهزاده از سبب آن پرسيد . او جواب داد كه « چنين استماع افتاد كه امير مبارز الدين محمد از عهد و پيمان ما آگاهى يافته و اگر اين خبر اعتبارى دارد فردا يك كس از ما جان نخواهد برد . » شاه شجاع او را تسكين داده مقرّر فرمود كه فردا قبل از طلوع آفتاب خاطر از انديشه پدر فارغ سازند .\r\nبامداد شاه شجاع و شاه سلطان به در خانهء مبارزى رفتند ، شاه محمود را آنجا نيافتند و از حال را معلوم كردند كه در حمام است . شاه سلطان به حمام رفت و حكايت درويش را به سمع او رسانيد . به اتفاق سوار شده متوجه وثاق امير محمد شدند . آن جناب در بالاخانه به تلاوت قرآن اشتغال داشت و به غير از مولانا ركن الدين كه به ركن صاين اشتهار دارد ، هيچ‌كس از\r\n\r\n","description":"","footnote":"","page_name":" 4607 ","page_number":379},
  {"content":"\r\n\r\nخواص و امرا نزد او نبود . شاه محمود با بهادران و نوكران خاصهء خود بر در بيرون نشست و شاه شجاع با جمعى از دليران در پاى . . . « 1 » رفته با شمشيرهاى كشيده بايستادند و مسافر اوداجى را با شش نفر ديگر از ارباب شجاعت به بالا فرستادند .\r\nاين هفت كس چون به بالا برآمدند جناب مبارزى از ايشان پرسيد كه [ 449 الف 
  ] قصّه چيست ؟ گفتند كه « شاه شجاع فرجى ندارد . » و امير محمد در غضب رفته دست دراز كرده تا شمشير بگيرد كه مسافر اوداجى خود را در بالاى او انداخت . جناب مبارزى از زير او بيرون آمده با اين هفت كس به جنگ مشغول شد . در اثناى اين حال شادى سه بار ساق‌هاى او را گرفته بكشيد تا از پاى درافتاد . فى الحال او را فروبست و در گنبدى محفوظ ساخت . چون اين فتنه برخاست ، مولانا ركن الدين خود را از بالاخانه بيرون انداخت و زبان به شكايت گشاده بر شاه شجاع بگذشت و در غايت دهشت او را نشناخته دشنام مىداد . شاه شجاع شمشيرى بر او انداخت كه احشاى او ظاهر شد و مولانا افتاد . چون شاه شجاع را بشناخت گفت : « اى شاهزاده از براى خدا ترحّمى فرماى . » شاه شجاع در خنده شده گفت : « اى مولانا نادانسته اين حركت در وجود آمد معذور دار « 2 » . » و به موجب فرموده جراحت زخم او را دوختند و در اندك زمانى صحّت يافته ملازمت شاه شجاع اختيار كرد . تا اينكه روزى شاه شجاع در سفرى به طريق مطايبه با مولانا گفت كه « چند سال ديگر مىخواهى كه زنده باشى ؟ » مولانا گفت كه « ده سال ديگر » و همان لحظه حال او متغير شد و به خيمهء خود رفت و فوت شد .\r\nو چون امير مبارز را گرفتند ، در گنبدى انداختند و او تا شب دشنام مىداد تا آن‌كه به موجبى كه سابقا نوشته شد نابينا شد و فرزندان او را به قلعهء سفيد « 3 » فارس فرستادند . بعد از دو ماه با جمعى اتفاق نموده كوتوال قلعه را بگرفت و در آنجا متحصن شد . چون شاهزادگان از كرده پشيمان بودند ، رسل و رسايل در ميان انداخته با يكديگر صلح كردند ، مشروط به آنكه امير محمد به شيراز آيد و [ زنش 
  ] خانزاده بديع الجمال و فرزند كوچك او ابو يزيد را به خدمت او گذارند و ملازمان خاصه به دستور سابق ملازمت نمودند و خطبه و سكّه به نام او شد .\r\nو جناب مبارزى به اين قرار روى به دار الملك نهاد و شاه شجاع به وعده وفا نموده بر رأى پدر در هيچ مهم دخلى نمىكرد . چون چندگاه بر اين قضيّه گذشت ، مفسدان با امير محمد قرار دادند كه وقتى فرصت كرده كه شاه شجاع به ديدن پدر آيد ، قصد او نمايند و سلطان\r\n\r\n\r\n","description":"","footnote":"\r\n( 1 ) . جاى يك كلمه در نسخ سه‌گانه بياض است .\r\n( 2 ) . ق : در وجود آمد بعد از دارو .\r\n( 3 ) . هر سه نسخه : سعيد .\r\n","page_name":" 4608 ","page_number":380},
  {"content":"\r\n\r\nابو يزيد را بر تخت نشانيده شاه يحيى لشكركش باشد . يكى از آن طايفه صورت واقعه را معروض شاه شجاع نمود و او را به قلعهء جهرم و از آنجا بىحضور به قلعهء بم بردند و در آنجا فوت شد . « 1 » و ازو چهار پسر ماند : شاه شجاع و محمود و احمد و بايزيد . « 2 »\r\n\r\n\r\n","description":"","footnote":"\r\n( 1 ) . خواند مير در پايان روايت اين قول دو بيت زير را نيز آورده است :\r\n يك چند شكوه همّتش پيل كشيد * يك چند سپه ز هند تا نيل كشيد\r\nپيمانهء دولتش چو شد مالامال * هم ، روشنى چشم خودش ميل كشيد \r\nبنابه تصريح خواند مير ، پس از فوت ، پيكر وى را به ميبد بردند و در مدرسهء مظفريه كه از مستحدّثات خودش بود ، دفن كردند . - روضة الصفا ، ج 4 ، ص 508 . و حافظ را قلعه‌اى است كه در آن بيتى است شبيه به اين موضوع :\r\n آنكه روشنى بد جهان بينش به دو * ميل در چشم جهان بينش كشيد \r\n( 2 ) . جامع التواريخ حسنى : « پنج پسر و سه دختر داشت : شاه شجاع و شاه محمود و سلطان احمد ، يك دختر از خان قتلغ مخدومشاه ، شاه مظفر و خانزاده سلطان از زنى ديگر . سلطان بايزيد از خان‌زاده بديع الجمال » - توضيح باستانى پاريزى بر تاريخ كرمان ، ج 1 ، ص 89 . نيز رك : تاريخ عصر حافظ ، ص 161 .\r\n","page_name":" 4609 ","page_number":381},
  {"content":"\r\n . \r\n","description":"","footnote":"","page_name":" 4610 ","page_number":382},
  {"content":"\r\n\r\n\r\nذكر وقايع سنهء احدى و ستّين و سبعمائه از هجرت [ موافق سال هفتصد و پنجاه و يكم از رحلت خير البشر « 1 » 
  ]\r\nدر اين وقت ذكر بعضى از حالات كه موقوف عليه بعضى از حكايات است ذكر بايد نمود ، بنابراين در آن شروع مىنمايد . به وقت قرب كليهء چنگيزيان كه اكثر معمورهء عالم بر هم خورده بود ، اردشير نامى از نسل ملوك عجم بر مازندران استيلا يافت و هفت نفر از فرزندانش حكومت گاه باستقلال و گاه به تبعيت امراى چنگيز خانى نمودند ، به اين ترتيب : اردشير دوازده سال حكومت كرد ، بعد از وى پسرش ، شمس الملوك محمد هيجده سال والى مغولان بود ، او را كشتند . بعلى ابن اردشير يك سال حكومت كرد و درگذشت .\r\nسوّم « 2 » ، يزدجرد بن شهريار بن اردشير . چهارم « 3 » ، نصير الدوله شهريار . پنجم « 4 » ، شاه كيخسرو .\r\nششم ، شرف الملك . هفتم ، فخر الدوله حسن . و قصر امير مسعود سربداران در زمان حكومت او واقع شد .\r\nو موافق آنچه صاحب تاريخ مصر نوشته ، در اين وقت در مازندران طاعونى عظيم شد و تمام مردم كه لايق و وارث حكومت بودند هلاك شدند و بجز فخر الدوله و بعضى طفلان كسى ديگر نمانده و حسن به تحريك فتنه‌انگيزان كياجلال را كه از اعيان ملكش بود ، به قتل رسانيد و به اين واسطه خرابى بسيار به احوال مازندران راه يافت . و كيا افراسياب جلالى كه خواهرش در حبالهء نكاح حسن بود ، صاحب اختيار ملك و مال شد و خواهر افراسياب از\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . م : سه سال .\r\n( 3 ) . م : چهار سال .\r\n( 4 ) . م : پنج سال .\r\n","page_name":" 4611 ","page_number":383},
  {"content":"\r\n\r\nشوهر ديگر دخترى داشت و افراسياب بر حسن تهمت عشق دختر خواهر نموده در باب او از علما فتواى قتل حاصل كرد . و حسن ساده‌لوح پسران افراسياب را كه دو جوان خوش‌آواز بودند در جامه‌كن حمام طلب نموده شاهنامه به ايشان داد كه بخوانند . چون بعضى ابيات را نمىتوانستند خواند ، خود تعليم مىنمود و خنجر خود را بر بالاى اوراق شاهنامه به جهت آنكه بر هم نخورد نهاده ، يكى از آن دو بداصل غدّار همان خنجر را برداشته بر سر ملك زد كه ملك فى الحال هلاك شد . و افراسياب جلالى بر مازندران مسلط گرديد و بقيّهء اولاد فخر الدوله به ملك جلال الدوله اسكندر ، حاكم رستمدار پناه بردند .\r\nو در اين ايام سيد قوام الدين مرعش در دابو « 1 » به گوشه‌اى نشسته به عبادت مشغول بود « 2 » و چندگاه به اطراف به سياحت رفته باز به وطن مىآمد [ 449 ب 
  ] و اكثر مردم آن ولايت را مريد و معتقد خود ساخته و كار او به واسطهء ازدحام مريدان بالا گرفت . هوس سلطنت در دلش جاگير شد و اين راز را با جمعى از محرمان در ميان آورده به وقتى كه افراسياب به زيارت آن درويش « 3 » صالح مستجاب الدعوه آمده آن جماعت غدّار او را با جمعى از همراهانش به قتل آوردند و سزاى آنچه كه كرده بود در كنارش نهادند و مازندران را سيد به تصرف درآورد .\r\nو در باب قتل افراسياب روايات متعدد به نظر آمده . آنچه اصحّ بود ثبت افتاد . و اتباع افراسياب چندگاه جنگل‌هاى چلاو را از او نگاه داشتند . عاقبت طاقت نياورده از چلاو بيرون رفتند و قلعهء فيروزكوه تنها در دست ايشان ماند و امراى اسكندر ، پسر امير افراسياب به خراسان آمده با درويش خليفه ، پسر ركن الدين حسن اتفاق نمودند . و شرح احوال ايشان در موضع خود خواهد آمد ان شاء اللّه تعالى .\r\nو چون طغاتيمور خان به طريقى كه مذكور شد كشته شد ، امير ولى ، پسر امير على هندو كه از امراى معتبر طغاتيمور خان بود با جمعى عازم نسا شد . حاكم آنجا امير شبلى جاونى قربانى « 4 » خواهر ولى را نكاح كرد و امير ولى با چند سوار معدود به جانب مازندران عود نمود . چون به موضع چلاو رسيد جمعى از هزارهء پدرش كه در دهستان و آن نواحى بودند به وى جمع شدند .\r\nو در آن ايام على مريد قلندر كه از قبل سربداران حاكم استرآباد بود ، در بيرون شهر در قلعه [ اى 
  ] ساكن بود . چون خبر امير ولى شنيد با پانصد سوار از روى غرور بر سر او رفت و جنگ شد . سربداران شكست يافتند و مردم طغاتيمور كه در زواياى ناكامى به سر مىبردند ، بر\r\n\r\n\r\n","description":"","footnote":"\r\n( 1 ) . هر سه نسخه : انك .\r\n( 2 ) . عبد الرزاق سمرقندى او را منسوب به امام حسن عسكرى ( ع ) مىداند . - مطلع السعدين ، ص 305 .\r\n( 3 ) . ق : آل درويش\r\n( 4 ) . هر سه نسخه : امير شبلى خان قرباى .\r\n","page_name":" 4612 ","page_number":384},
  {"content":"\r\n\r\nوى جمع شدند . امير ولى عزيمت تسخير شهر استرآباد نمود . ابو بكر شاسمانى « 1 » كه حاكم استرآباد بود و به غايت ظالم بود - چنان كه يك مرتبه چهل مغول را به وقت عمارت قلعه‌اى به نظرش درآوردند حكم كرد كه همه را زنده در ميان ديوار درآوردند و به گل گرفتند - با دو هزار سوار با امير ولى محاربه كرد و شكست يافت . حاكم سربداران « 2 » پنج هزار سوار به كمك ابو بكر شاسمانى به جنگ ولى فرستاد . ايشان به موضع سلطان روس فرودآمدند . چون مردم امير ولى كم بودند ، امير حكم كرد كه زنان نيز دستارها بر سر نهادند كه در نظر غنيم لشكر بسيار نمايد . چون طالع ولى قوى بود ، وقتى كه از طرفين صف‌ها آراسته شد ، اضطرابى در سربداران پيدا شد . مردم ولى فرياد برآوردند كه « تات قاشتى » « 3 » يعنى « تاجيكان گريختند » « 4 » و سربداران بىاستعمال سيف و سنان منهزم شدند و هركه زنده خلاص شد و به خراسان رفت آرزوى مرگ مىكرد . و ولى قوى شد و سربداران را ديگر مجال انتقام نماند .\r\nاما حال سربداران در اين سال اين است كه چون پهلوان حيدر حاكم شد ، آوازه انداخت كه به استرآباد به دفع ولى مىرويم . چون يك منزل به آن طرف كوچ كرد خواجه نصر الله اتابك لطف الله ولد امير مسعود كه در اسفراين اطاعت او نمىكرد ، عنان به طرف او گردانيد . وى حصارى شد و پهلوان به محاصره مشغول گرديد كه پهلوان حسن دامغانى با غلام خود قتلغ‌بوقا مقرر كرد كه هرگاه دست پهلوان حيدر را به دست گيرم تو او را هلاك ساز . قتلغ‌بوقا به موجب قرارداد زخمى بر حيدر زد و كارش را به فيصل رسانيد و نصر اللّه و حسن دامغانى ميرزا لطف الله را به حكومت برداشتند .\r\nو قضاياى امير ولى در اين ايام واقع شد . امير ولى چون در حكومت مستقل شد ، پادشاه لقمان پسر بزرگ طغاتيمور خان را طلب نمود . چون وى نزديك رسيد ، ولى كه ذوق حكومت دريافته بود ، پشيمان شد و ولىنعمت‌زادهء خود را با هركه با ايشان نسبتى داشت از ولايت خود عذرخواهى نمود و آهسته‌آهسته بسطام و دامغان و سمنان و فيروزكوه را تارى و رستمدار به ضبط خود درآورد .\r\nو احوال الوس جغتاى آن است كه اميرزاده عبد الله چون بر سرير دولت متمكّن شد ، بيان قلى « 5 » را كه پدرش پادشاه كرده بود ، بىسببى هلاك گردانيد . « 6 » امراى الوس از وى متوهم\r\n\r\n\r\n","description":"","footnote":"\r\n( 1 ) . هر سه نسخه : ابو بكر سماسانى . - روضة الصفا و مطلع السعدين .\r\n( 2 ) . پهلوان حسن دامغانى - روضة الصفا .\r\n( 3 ) . م ، ش : يات قاشتى .\r\n( 4 ) . م ، ش : بىجنگ گريخت ؛ ق : تاجيك گريخت .\r\n( 5 ) . هر سه نسخه : پايان قلعه . وى بيان قلى اغلان بن سورغه و بن دوآخان است .\r\n( 6 ) . روضة الصفا ( 1013 ) : « پس از او پسرش ، اميرزاده عبد الله از سمرقند آمده به جاى پدر نشست و به سمرقند رفت و بيان قلى را كه پدرش به خانى برداشته بود ، با خود برد ، اما در آنجا به زن او طمع كرده او را از ميان برد . . . » .\r\n","page_name":" 4613 ","page_number":385},
  {"content":"\r\n\r\nشدند . امير بيان سلدوز و امير حاجى برلاس اتفاق كرده با او جنگ كردند و او را به قتل آوردند و از اولاد امير قزغن هركه به دست افتاد به قتل رسيد . و امير بيان سلدوز به امارت ماوراء النهر مقرر شد اما ضبط و سياستى نداشت و هميشه مست مىبود . هر كس هر ولايت را كه توانست به ضبط درمىآورد صاحب اختيار مىشد . امير حاجى برلاس شهركش و توابع آن را كه يورت قديم برلاسيّه بود ، به تصرف درآورد ؛ و امير بايزيد خجند را صاحبى كرد ؛ و اولجايتو سلدوز نيز جانبى را فرو گرفت ؛ و زنده حشم اندخود و شبورغان را ؛ « 1 » و امير خضريسورى [ در سر پول و تانكنت از نواحى سمرقند از كسى اطاعت نمىكرد 
  ] « 2 » و كار مملكت از اختيار بيرون رفت .\r\nو سلطان فيروز شاه ، حاكم هندوستان در اين سال لشكر به جاجنگر « 3 » كشيده به شهر بنارس « 4 » رسيده از آب مهندرى گذشت . راى آنجا پريهان ديو « 5 » به جانب تلنگ گريخت و دور رفت و كس در ميان انداخته سى و سه فيل با اسباب بىقياس در پيشكش قرار داد . « 6 » سلطان از آنجا برگشته در راه بنگاله قتل كرده به كرّه آمد .\r\nو ولايت دكن تا سنهء هفتصد و شصت و نه در تصرف حسن كابلو [ 450 الف 
  ] كه علاء الدين بهمنشاه خطاب داشت ، بود و حكومت بنگاله بعد از فوت شمس الدين به سكندر منتقل شد و او تا سنهء تسع و ستّين و سبعمائه [ - 769 هجرى 
  ] حكومت كرد ، و او و لشكريانش در اين خدمت به فراغت گذرانيدند .\r\nاما حال حاكم مصر در اين سال آن است كه ديگرباره طاعون در مصر پيدا شد و خلقى كثير هلاك شدند . و منجك يوسفى بعد از آنكه يك سال مختفى بود ، ظاهر شد و سلطان گناه او را بخشيده حكم شد كه هر جايگير كه دلش مىخواهد برود . و يلبغا عمرى در اين سال به كمال اعتبار رسيد و سلطان از وى به تنگ آمد .\r\nاما احوال حكام مملكت روم در اين سال آن است كه به موجبى كه سابقا ذكر شد ، امير ارتنا فوت شد و امير شيخ حسن بزرگ و كوچك نيز فوت شدند و آنچه از ولايت روم در تصرف آن جماعت بود ، امير عثمان و اولادش متصرف شدند . و حكام ايران چون به يكديگر\r\n\r\n\r\n","description":"","footnote":"\r\n( 1 ) . روضة الصفا : « خواجه اپردى در شبورغان . »\r\n( 2 ) . تكميل از روى روضة الصفاست - تهذيب و تلخيص زرياب خويى ، ص 1014 .\r\n( 3 ) . هر سه نسخه : جنگى . تصحيح از روى متن منتخب التواريخ بدائونى ( ج 1 ، ص 248 ) و تاريخ فرشته ( ج 1 ، ص 137 ) صورت گرفت .\r\n( 4 ) . منتخب التواريخ : بارانسى ، تاريخ فرشته : بنارس .\r\n( 5 ) . م : راى نيز پنهان ؛ تاريخ فرشته : بيربهان ديو .\r\n( 6 ) . تاريخ فرشته : « . . . پادشاه علم معاودت برافراشته راى بيربهان ديو كه بر گذر قافيه واقع شده بود سى و هفت زنجير فيل با تحف نفيسه ارسال داشته امان خواست . »\r\n","page_name":" 4614 ","page_number":386},
  {"content":"\r\n\r\nمشغول بودند هيچ‌كس پرواى مملكت روم نكرد و عثمان و ولدش ، اورخان فوت شده پسرش ، غازى مراد حاكم آن ولايت شده در سنهء ستّين و سبعمائه [ - 760 هجرى 
  ] . . . « 1 » و بعضى از ولايت روم را امين مسخّر كرد و در اين سال ارادهء فتح ادرنه كرده اكبر شاهين را كه از امراى معتبرش بود منقلاى ساخته ، بر دست امير مذكور ادرنه مفتوح شد . « 2 » و در جنگ از نصارا جمعى كثير كشته شدند و سلطان متعاقب تا ادرنه آمده و حاكم آنجا به كشتى درآمده به ولايت كوحل گريخت و ولايتى وسيع به تصرّف مسلمانان درآمد . و از آن وقت عثمانيان قوى شدند و هيچ‌كس غنيمت از لشكريان در يورش به صلاح قراخليلى و قرارستم قرامانلو نگرفتند و از آن روز لشكرى نو نگاه داشتند و ينگچرى كه به معنى « لشكر نو » است نام آن لشكر شد .\r\nو شرح احوال ابتداى حال عثمان و كيفيت تصرّف او در اين سال از كتبى كه در نظر بود معلوم نشد . ان شاء اللّه هروقت كه تحقيق نموده شود به تقريبى خواهد نوشت .\r\n\r\n\r\n","description":"","footnote":"\r\n( 1 ) . جاى يك كلمه در سه نسخ بياض است .\r\n( 2 ) . تاريخ فتح ادرنه به دست عثمان در منابع تاريخ عثمانى به صورت‌هاى گونه‌گون آمده است . تاريخ‌هاى عاشق پاشازاده ( ص 54 ) ، اروج بيگ ( ص 21 ) و لطفى پاشا ( ص 33 ) فتح ادرنه را در سال 761 ه / 1360 م . قيد كرده‌اند . در تاريخ نشرى ( ص 96 ) و تاريخ عالى ( ج 5 ، ص 67 ) سال 762 ه / 1361 م . ذكر شده است . در تاج التواريخ ( ج 1 ، ص 67 ) و منجّم باشى ( ج 3 ، ص 293 ) سال 763 ه / 1362 م . ضبط شده است . از نامه‌هايى كه سلطان مراد به تاريخ ذيحجهء سال 763 ه به سلطان اويس ، حكمران عراق فرستاده و در منشآت فريدون بيگ آمده است ، چنين برمىآيد كه فتح ادرنه در ذيقعدهء سال 763 ه / ايلول 1362 م . اتفاق افتاده است ( ج 1 ، ص 93 ) . - اسماعيل حقّى اوزون چارشى لى ، تاريخ عثمانى ، ترجمهء دكتر ايرج نوبخت ، ج 1 ، تهران ، كيهان ، 1368 ش ، ص 190 ، پانوشت ش 21 .\r\n","page_name":" 4615 ","page_number":387},
  {"content":"\r\n . \r\n","description":"","footnote":"","page_name":" 4616 ","page_number":388},
  {"content":"\r\n\r\n\r\nذكر وقايع سنهء اثنى و ستّين و سبعمائه هجرى [ موافق سال هفتصد و پنجاه و دوم از رحلت خير البشر « 1 » 
  ]\r\nدر اين سال سربداران ، ميرزا لطف الله را به قتل آوردند . و سببش آنكه ميان پهلوان حسن دامغانى و ميرزا بر سر دو كشتىگير تعصب شد و شب پهلوان حسن بر سر ميرزا رفته او را گرفت و در قلعهء دستجردان « 2 » فرستاد . او هم آنجا به قتل آمد « 3 » و حسن ، حاكم سربداران شد . و در زمان حسن ، درويش عزيز از مريدان شيخ حسن جورى كه سر فتنه داشته و از هر يكى از حكام و مريدان سربدار به عراق رفته بود ، بازآمد و در مشهد طوس به طاعت و عبادت مشغول شد . بعد از آنكه به حيلهء عبادت جمعى را بر خود جمع كرد ، خروج كرده قلعهء طوس را بگرفت . حسن دامغانى به طوس آمده قلعه را بگرفت و درويش عزيز را ملامت بسيار كرد و چند خروار ابريشم به او داد و او را از خراسان اخراج نمود .\r\nو در اين اوقات لشكر سربداران كه از امير ولى شكست يافته بودند از اطراف و جوانب مملكت مردم مخالفت پهلوان حسن اظهار مىكردند و خواجه على مؤيّد در دامغان خروج كرده نصر الله را كه حاكم دامغان بود ، اخراج كرد و محمود رضا نامى را به آوردن شيخ عزيز فرستاد . محمود اين خدمت به شرط وزارت كرده درويش عزيز را به دامغان آورد . در شغان نيز جمعى مخالفت حسن مىكردند . حسن به دفع آن جماعت به شغان رفته سبزوار خالى ماند .\r\nو شاه شجاع چون از جانب پدر خاطر جمع كرد ، وزارت را به خواجه قوام الدين صاحب\r\n\r\n\r\n","description":"","footnote":"\r\n( 1 ) . ق : عليه و آله التحية من الملك الأكبر .\r\n( 2 ) . ق : دستجردانى .\r\n( 3 ) . مدت حكومت وى يك سال و سه ماه بود .\r\n","page_name":" 4617 ","page_number":389},
  {"content":"\r\n\r\nعيار « 1 » داده به جهت انتقام كشيدن از اوغانيان به جيرفت رفت و از ايشان به موخان درون بزرگ مستحكم شدند . « 2 » [ از 
  ] قراول [ ان 
  ] شاه شجاع دو كس آنجا رسيده كشته شدند و شاه شجاع از غايت غضب بر سر ايشان رانده جنگى عظيم شد . آن نمك به حرامان شكست يافتند و جمعى كثير از ايشان به قتل آمد . نواحى انكجه ( ؟ ) از امراى شاه شجاع كه مرد عاقلى روزگار ديده بود ، در مقام نصيحت آن جماعت شد و به ميان ايشان رفت . هرچند سعى كرد به جايى نرسيد . دو روز ديگر جنگ صف شده در هر دو مرتبه باز اوغانيان شكست خوردند و به كوه گريختند . آخر سر انكجه را طلبيده طلب صلح نمودند و شاه شجاع قبول كرده دو كس ايشان را كه به ايلچيگرى آمده بودند خلعت داده فرستاد و بعضى از مشايخ نيز در ميان افتاده امرا و اعيان آن دو قبيله را به ملازمت پادشاه آوردند . و شاه شجاع به شيراز عود نمود و تا سنهء هفتصد و شصت و چهار برادران با يكديگر در كمال موافقت و مصادقت بودند .\r\nو سلطان اويس در تبريز خبر شد كه تيمورتاش ، پسر اشرف از الوس اوزبك گريخته تا اخلاط آمده است . خضر شاه ، حاكم اخلاط سراسيمه شده تيمورتاش را به قتل آورد و سرش را نزد سلطان فرستاد « 3 » و در برابر به انعامات سرفراز شد . خضر شاه قوج « 4 » لقب يافت . و برادرزادهء سلطان ابو اسحاق از سلطان متوهّم شده به مصر گريخت « 5 » و آنجا به حكم سلطان زهر به خوردش دادند . [ 450 ب 
  ] و بيرام بيگ نامى « 6 » كه سلطان به او تعلق خاطر داشت ، از سلطان آزرده [ شده 
  ] به بغداد رفت و سلمان [ ساوجى 
  ] كتاب فراق‌نامه را در آن باب نظم كرده است ، و كس رفته بيرام را باز آورد .\r\nو در اين سال وزارت خواجه به حبيب الدين محمد وزير ، برادر امير زكريا مقرّر شد و او بغاية الغايت كريم و نيك نفس بود و به واسطهء زيادتى تحمّل و كم‌سخنى به كم رشدى مشهور شده معزول شد .\r\nو پادشاه هندوستان ، فيروز شاه در اين سال از جاجنگر به دهلى آمد و به جانب پنجاب روان شد و فيروزپور را آبادان كرده « 7 » و نگركوت « 8 » را گرفت .\r\nو در اين سال در مصر يلبغا عمرى كه غلام ملك ناصر حسن بود و به تربيت او به نهايت اعتبار رسيده بود ، شروع به نمك حرامى كرد . چون سلطان به زنان ميل داشت و به ايشان\r\n\r\n\r\n","description":"","footnote":"\r\n( 1 ) . هر سه نسخه : قوام الدين حاجب عبار .\r\n( 2 ) . جمله نامفهوم است . در منابع نيز مطلبى جهت روشنگرى يافت نشد .\r\n( 3 ) . روضة الصفا : « خضر شاه او را پيش سلطان اويس فرستاد و او را به دستور سلطان كشتند . »\r\n( 4 ) . م ، ش : فوج .\r\n( 5 ) . مطلع السعدين : به بصره رفت .\r\n( 6 ) . مطلع السعدين : بيرام بيگ ، پسر سلطانشاه تيكه‌اى .\r\n( 7 ) . منتخب التواريخ : « . . . در اين اثنا سهرند را تا ده كروهى خارج جمع ساخته به حوالهء ضياء الدين شمس الدين ابورجا فرمود تا حصارى برآورده فيروزپور نام نهاد كه سهرند باشد . »\r\n( 8 ) . هر سه نسخه : نكوكرت .\r\n","page_name":" 4618 ","page_number":390},
  {"content":"\r\n\r\nانعام‌هاى زياده از حدّ مىداد ، يلبغا همه‌جا زبان به بدگفتن سلطان مىگشود و اين سخنان به سلطان مىرسيد و از غصّه چون مار بر خود مىلرزيد كه چرا اين بداصل را تربيت كردم . در مقام آن شد كه به هر طريق كه تواند دفع او نمايد . در روز سه‌شنبه چهارم جمادى الأول همين سال به سلطان خبر رسيد كه يلبغا در مقام آن است كه غدرى انديشد . سلطان فرصت غنيمت دانسته در همين شب بىاستعداد با جمعى از نزديكان به گمان آنكه يلبغا را غافل درخواهد يافت ، سبكى كرده به طرف خانهء يلبغا روان شد . وفاداران مصر كه نزديك سلطان بودند ، فى الحال به يلبغا خبر رسانيدند و هنوز سلطان روان نشده بود كه يلبغا سامان مردم خود نموده و مستعد جنگ شد و گمان سلطان آنكه در خواب غفلت است .\r\nچون نزديك به منزل او رسيدند ، يلبغا بيرون آمده جنگ كرد و چون سلطان با مردم به غايت اندك بود طاقت نياورده فرار كرد و به قلعهء ارك گريخت و يلبغا تعاقب نمود .\r\nابن محنتى ( ؟ ) كه يكى از تربيت كرده‌هاى سلطان بود حلال نمكى را در ميان مصريان اختراع كرد و بر سر راه يلبغا آمد و جنگ كرده و او را مانع از رسيدن به سلطان شد . جنگ به دور و دراز كشيد . اما ابن محنتى ندانست كه سلطان به قلعه رسيد يا نه ، و مردم بر يلبغا بسيار جمع شده ابن محنتى شكست يافت . چون سلطان به قلعه درآمد ، عزيمت به طرف شام جزم نموده و از دروازهء ديگر با لباس ناشناخت پايين آمده روان شد و به دست مردم يلبغا كه نزديك به قلعه آمده بودند گرفتار شد و قبل از طلوع آفتاب به قتل رسيد . و در آن وقت سى ساله بود و مدّت سلطنتش در اين مرتبه شش سال و هفت ماه بود .\r\nو عجب آنكه او به واسطهء بىوفايى امراى مصر اكثر ايشان را قتل كرد و غلامان خود را تربيت كرد و به نهايت اعتبار رسانيد و آن بداصلان لااقل به طريق امراى سابق عمل نكردند ؛ چه ، ايشان حسن را مرتبهء اول كه عزل كردند به حرمت تمام نگاه داشتند و اوقات گذار خوب به جهت او تعيين كردند ، و اين حرام نمكان در لحظه او را هلاك كردند . القصه محمد بن حاجى را كه به مظفر نسبت داشت به پادشاهى برداشتند و ملك منصور لقب نهادند .\r\nاما احوال مملكت ماوراء النهر در اين سال آن است كه از زمان ترمشيرين خان تا اين غايت كه چهل سال بود ، بيست خان در الوس جغتاى خان حاكم شده بودند و اوضاع آن ولايت در نهايت اختلال رسيده بود . تغلق تيمور خان بن اغل خواجه بن دوآ خان كه حاكم جته بود و ماوراء النهر به حسب ارث و استحقاق به او مىرسيد ، فرصت يافته با لشكر فراوان عزيمت اين طرف نمود و از نواحى آب خجند الغ تيمور و حاجى بيگ و بيگ جنگى را پيشتر روان كرد و چون اين سه كس از آب خجند عبور كردند ، امير بايزيد جلاير ايشان را متابعت نموده هر چهار به اتفاق روى عزيمت به شهر سبزوار آوردند . امير حاجى برلاس\r\n\r\n","description":"","footnote":"","page_name":" 4619 ","page_number":391},
  {"content":"\r\n\r\nمتوهم شده عازم خراسان گرديد و به كنار جيحون رسيد .\r\nحضرت صاحبقران كه در اين وقت بيست و پنج ساله بود ، به واسطهء رعايت ادب تا اينجا همراهى كرد و چون دانست كه امير حاجى يورت قديم را از دست داد ، به او گفت كه « به يكبارگى قطع نظر از وطن مألوف نمودن خوب نيست و بهتر آن است كه من به ميان الوس رفته ايشان را جمع كنم و خود به خدمت خان روم و به هر طريقى كه مىتوانم شرّ دشمن را از الوس دفع نمايم . » رخضت يافته به مقام خويش بازآمد و به امراى مغول كه نزديك رسيده بودند ، ايشان را ملاقات كرده ، ايشان از تخلّف امير حاجى پرسيدند . جواب موافق مزاج خود شنيده آثار دولت - كه امرى مخفى نيست - بر وجنات احوال صاحبقران مشاهده نمودند ( انورى : ) « 1 »\r\n آنكه نابيناى مادرزاد اگر حاضر شود * در جبين عالم آرايش ببيند سرورى\r\nآب و آتش را اگر در مجلسش حاضر كنند * از ميان هر دو بردارد شكوهش داورى « 2 » \r\nو حكومت ولايت‌كش و توابع و لواحق بر وى مقرّر شد « 3 » و امير صاحبقران به موجب فرمان لشكران را جمع كرده به امير خضر يسورى پيوست و امير بايزيد نيز با ايشان يك جا شده ، پادشاه به مهمّى به تختگاه اصلى رفت و امرا نيز با يكديگر نزاع كرده متعاقب پادشاه رفتند . و گوييا ايشان را فلك [ 451 الف 
  ] به جهت انتظام امور ابتداى دولت صاحبقران آورده بود . و چون مقصود به فعل آمد به جاى خود رفتند . و امير حسين ، نبيرهء امير قزغن كه در كابل بود ، در اين فرصت لشكر جمع آورده متوجه امير بيان سلدوز شد و از حضرت صاحبقران [ و 
  ] دو رفيق [ او 
  ] مدد طلبيد « 4 » و ايشان بعد از مشورت با يكديگر امير بايزيد را به خجند فرستادند كه امراى جته را مجال بدگويى نزد خان نماند . و خود متوجه مدد امير حسين شده يك جا شدند و به اتفاق عازم حصار شادمان شدند كه محل اقامت امير بيان سلدوز بود . وى چون طاقت جنگ نداشت ، به بدخشان گريخت .\r\n\r\n\r\n","description":"","footnote":"\r\n( 1 ) . ق : ندارد .\r\n( 2 ) . ق : بيت دوم را ندارد .\r\n( 3 ) . مطلع السعدين : « به سعى امير حميد كه دوست پدر امير صاحبقران بود ، الوس موروثى [ - كش 
  ] به دستور سابق سيورغال امير تيمور شد .\r\n( 4 ) . روضة الصفا : « و از امير تيمور و امير بايزيد جلاير و امير خضر يسورى مدد خواست . » - چاپ زرياب خويى ، ص 1014 .\r\n","page_name":" 4620 ","page_number":392},
  {"content":"\r\n\r\nچون امرا به آنجا رسيدند ، به كوهستان گريخت . بدخشان نيز به تصرف درآمد و كيقباد ، برادر كيخسرو را به ياسا رسانيدند و امارت بر امير حسين قرار گرفت و امرا هر يك به جاى خود رفتند . و گذر امير خضر بر ولايت صاحبقرانى بود . بدانچه سزاوار صاحبخانه و مهمان بود ، به فعل آمد . امير تغلق سلدوز با امير حسين مخالفت كرده و امير حسين به اتفاق امير صاحبقران و امير خضر به دفع او روان شده و او طاعت نياورده فرار نمود . امير حاجى برلاس از خراسان برگشته با امير بايزيد بر مخالفت خضر يسورى اتفاق نمود . حضرت صاحبقران و امير خضر به جنگ ايشان رفتند . شكست بر حاجى و بايزيد افتاد و به سمرقند رفتند و به وقت تعاقب ، لشكر كش از امير جهانگير جدا شده به حاجى پيوستند و به غير از امير جاكو كس پيش صاحبقران نماند . و امير خضر بر امير تيمور بدگمان شد و صاحبقران اين معنى را فهميده به امير حاجى و بايزيد ملحق شد و به اتفاق با امير خضر جنگ كرده او را شكست دادند و امير بايزيد در عوض اين نيكو خدمتى نسبت به حضرت صاحبقران غدرى در خاطر آورد . آن حضرت به اين معنى آگاه شده به بهانهء آنكه خون از بينى من روان شده دست بر روى نهاده از مجلس بيرون آمد و تركش بسته برنشست و روى به بيابان آورد .\r\nامير حاجى كس فرستاده خبر داد كه عبور از آب به واسطهء مخالفت زنده حشم صلاح دولت نيست . و صاحبقران به نواحى ترمذ آمد با آن قدر كس كه همراه داشت . با شيخ على جرجرجى « 1 » كه به نزاع برخاسته بود ، جنگ كرده او را شكست داد و ترمذ كهنه محلّ نزول صاحبقران شد .\r\nو در روم در اين سال غازى مراد ، حاكم بود و تا سنهء ستّ و ستّين و سبعمائه [ - 766 هجرى 
  ] به استعداد لشكر خود مشغول بود .\r\n\r\n\r\n","description":"","footnote":"\r\n( 1 ) . هر سه نسخه : حورحى .\r\n","page_name":" 4621 ","page_number":393},
  {"content":"\r\n . \r\n","description":"","footnote":"","page_name":" 4622 ","page_number":394},
  {"content":"\r\n\r\n\r\nذكر وقايع سنهء ثلث و ستّين و سبعمائه هجرى [ موافق سال هفتصد و پنجاه و سوّم از رحلت خير البشر 
  ]\r\nبه موجب حكم جهان مطاع « 1 » كه مسوّد اوراق جز شرح احوال را كه مقصود بالذّات فن تاريخ است ، نمىنويسد و صاحب ظفرنامه كه فى الواقع رشك بردن را لايق است ، چون احوال حضرت صاحبقران را عليحدّه كتابى كرده به قدر مقدور در پاكيزگى عبارت كوشيده و تعيين عبارت او در شرح اين احوال به اين عبارت كوتاه محتاج عذرخواهى بسيار است و اضطراب در عذرخواهى را هم كمال عجز از اتيان به مثل آن باعث است [ شعر : 
  ]\r\n درخت وادى ايمن شود ز غايت فيض * ز ابر طبعم اگر رشحه [ اى 
  ] رسد به نهال \r\nالزام خصم را محض دعوى كفاف نى ، بلكه دعوى بىمعنى ، حجت خصم است . به وقت آنكه توفيق رفيق و بخت مددكار شود و در شرح مقصود از آفرينش جهان و خلاصهء خاندان حضرت صاحبقران را كتاب عليحدّه مرتب گردد . اگر هر صفحه دليلى واضح و حجتى قاطع نباشد ، خاموشى از عجز بود نه از حكم .\r\nغرض از اين مقدمه بر خودستايى اين است كه نزد عقل فى الحقيقة مذموم است بلكه اظهار علت قبول اين كار است ؛ چه ، مباشرت امرى كه منت‌هاى آن در حوصلهء همت نگنجد ، موجب فضيحت و مرتكب آن نه در خور نصيحت است ، مع هذا در قبول و لاقبول اختيار اعتبارى نيست . و اين سخن بر مثل سخن مصنّفان كه دروغ التماس اخوان و گرفتارى به اشغال و\r\n\r\n\r\n","description":"","footnote":"\r\n( 1 ) . اكبر شاه گوركانى .\r\n","page_name":" 4623 ","page_number":395},
  {"content":"\r\n\r\nپريشانى خاطر و عدم اتّساع وقت را رسم خود نموده‌اند ؛ چه ، حكم اتمام اين كتاب و مشغولى به خدمت حكمى ديگر از امور ملك و مال در غايت ظهور بر عالميان است ، نه محتاج بيان .\r\nديگر از حكم ايراد معانى در عبارت عام فهم خاص پسند از تكلّف دور كه فى الحقيقة وظيفهء فن تاريخ است بر مدعيان عنان سخن تيز گردد و چون مانده‌ام كجا بودم اكنون او هم كجا ماند و عروس ملكى كه در آغوش درآمد حميّت طاقت آن ندارد كه ديگرى دست به دامن آن دراز كند .\r\nتغلق تيمور خان بار ديگر به مملكت ماوراء النهر آمده ، امير بايزيد در خجند و امير بيان سلدوز در سمرقند ملحق شدند و امير حاجى برلاس نيز ( قصد ) « 1 » توكل « 2 » كرده نزد او رفت ، و امير بايزيد به حكم خان كشته شد و امير حاجى باز متوهّم شده به جانب خراسان گريخت و مردم جته تعاقب كرده جمعى كثير از مردمش را به قتل آوردند و امير حاجى با برادرش در ولايت جوين كشته شد و صاحبقران ديگر باره منظور نظر خان شد [ 451 ب 
  ] و ولايت موروثى را متصرف گرديد و خان به جنگ امير حسين آمده و شكست بر امير حسين به واسطهء جدا شدن كيخسرو اجلالى از صف افتاد و خان تا قندز آمد و تا نواحى هندوكش به تاراج رفت و امير بيان سلدوز به ياساق رسيد و چون مجموع الوس جغتاى ، خواهى نخواهى ، مطيع و منقاد شدند پسر خود الياس خواجه اغلان را به حكومت آن ديار نصب كرد و [ امير 
  ] بيكجك « 3 » را با غلبهء تمام از لشكر جته در خدمتش گذاشت و خود به مستقر حكومت خود بازگشت و امير صاحبقران را در ملك و مال صاحب اختيار كرد . « 4 »\r\nاما چون خان رفت بيكجك به موجب دلخواه صاحبقرانى زندگانى نمىكرد « 5 » . آن حضرت ترك وطن نموده به جانب امير حسين رفت و در بيابان به او رسيده به اتفاق عازم خيوق گشتند . و توكل ، حاكم آنجا قصد ايشان كرد و ايشان با شصت نفر سوار شده هزار كس به ايشان رسيدند و جنگ درگرفت ، تا آنكه هزار به پنجاه و شصت به ده رسيد و امير طغاى و امير سيف الدين از جمله ده كس پياده شدند به واسطهء ماندگى اسب و ايلچى بهادر را نيز اسب از كار بازماند و همچنان جنگ مىكرد . امير صاحبقران را حيف آمد كه او ضايع شود . زه كمانش را بگسست و اسب امير حسين [ را 
  ] تير رسيد . امير پياده شده زنش - كه شيرمردان را مردانگى از وى بايد آموخت - پياده شده اسب كشيد و مخالف عنان ريز در اين وقت حمله كرد . « 6 »\r\n\r\n\r\n","description":"","footnote":"\r\n( 1 ) . ق : ندارد .\r\n( 2 ) . حاكم خيوه .\r\n( 3 ) . مطلع السعدين : بيكجيك ؛ روضة الصفا : بيكجيك .\r\n( 4 ) . مطلع السعدين : « امير بيكجيك را ملازم او [ - الياس خواجه 
  ] بازداشته ، امير تيمور را به معاونت مقرّر فرمود . »\r\n( 5 ) . مطلع السعدين : « و امير بيكجيك دست ظلم گشاده ممر معاش و انتعاش امراى ديگر بربست . »\r\n( 6 ) . در حاشيهء دو نسخهء دستنويس مطلع السعدين از قول مولانا شرف الدين صاحب ظفرنامه آمده است كه « در اين محلّ\r\n","page_name":" 4624 ","page_number":396},
  {"content":"\r\n\r\nصاحبقران [ امير حسين 
  ] را از زخم تير [ دشمنان 
  ] چندان بازداشت كه به فراغت سوار شده با هفت نفر به چول درآمدند . شب هنگام سه نفر ، دو خراسانى و يك جغتايى باقى ماند و چهار نفر ماوراء النهرى نامرد اسبان ايشان را نيز بردند و خاك ادبار بر فرق خود پاشيده آن‌چنان همراهان را در چنان بيابانى پياده بگذاشتند [ مصرع : 
  ]\r\n « صد بار سگ ز مردم حقّ ناشناس به » \r\nو صاحبقران همراهان را تسلى داده خود با حرم محترمش الجاى تركان آغا « 1 » كه خواهر امير حسين بود و يك نوكر از چول بيرون آمد و به يورت بعضى از تراكمه رسيد . آن بىمروتان نيز به جنگ برخاستند . آن حضرت حرم خود را در چاهى كه غلّه بر آن مىريزند پنهان كرده خود به جنگ پيش آمد . يكى از آن جماعت كه ديدهء بختش بينا بود ، آن حضرت را بشناخت « 2 » و آن جماعت را منع كرده اسب كشيد و آن حضرت را سوار كرده و سه اسب ديگر با ما يحتاج سامان نموده با قجرجى [ سارى قولانجى 
  ] « 3 » به ملازمت امير آورد و صاحبقران وضع او خوش آمده يك قطعه لعل و دو مرواريد كه قيمت آنها خراج اقليمى بود به او داد و برگشته امير حسين و رفيقان را سوار كرده به موضع محمودى بر كنار چاهى دوازده روز مقام كردند .\r\nو امير على بيگ ، پسر امير ارغون شاه جاونى قربانى « 4 » خبردار شده جمعى فرستاد كه ايشان را غافل گرفته به ماخان « 5 » بردند و به جاى نالايق حبس كردند و برادرش ، محمد بيگ خبر يافته برادر را سرزنش كرد و تحفه‌هاى لايق فرستاد . برادرش از كمال خست و بىمروتى ، فرستاده‌هاى برادر را متصرف شد و اسبى لاغر و شترى پير به ايشان داد و رخصت كرد و بعد از خلاصى مشورت بر اين قرار يافت كه امير به ولايت كش و امير حسين به طرف هيرمن رود [ - هيرمند 
  ] رود و وعدهء ملاقات گرمسير هيرمن « 6 » باشد و هركدام به مقصد متوجه شدند .\r\nو چون امير به ميان ايل آمد الجاى تركان آغا را در يكى از مواضع بخارا گذاشت و تموكه\r\n\r\n\r\n","description":"","footnote":"\r\nامير حسين به يك ضرب تيغ توكل را دو نيم زد و بيت :\r\n درفش توكل به دو نيم كرد * دل رزم جويان پر از بيم كرد \r\nظفرنامه ، ص  a  101 .\r\n( 1 ) . هر سه نسخه : انجاى تركان آغا .\r\n( 2 ) . مطلع السعدين : « ناگاه حاجى محمد كه دوست قديم امير تيمور بود او را شناخته . . . [ و امير تيمور 
  ] آن شب به ضرورت آن‌جا بوده چون خسّت طبع آن جماعت مىدانست ، دو دانه مرواريد و يك قطعه لعل بديشان بخشيد و به دانستگى از ايشان خلاص شد . »\r\n( 3 ) . تكميل از مطلع السعدين . اين شخص بنا به تصريح صاحب مطلع السعدين همان كسى است كه امير تيمور را به امير حسين مىرساند ؛ ظفرنامه : سارغ قولانجى ؛ قجرچى - راهنما - لغتنامه دهخدا .\r\n( 4 ) . هر سه نسخه : ارغون خانى قربانى .\r\n( 5 ) . ياماخوان ، ولايتى بزرگ در نزديكى مرو .\r\n( 6 ) . مطلع السعدين : در منزل تومن ؛ تصحيح بر اساس ظفرنامه .\r\n","page_name":" 4625 ","page_number":397},
  {"content":"\r\n\r\nقوچين « 1 » با پانزده نفر همراه شد و به اتفاق به خزار « 2 » آمد گله [ هاى 
  ] اسبان براندند و از جيحون گذرانده به چول درآمدند و ارغون شاه بر داليغى با پانزده نفر ديگر آمده ملحق شد و يك ماه در سايهء جنگل و كنار آب بگذرانيدند . و آنجا الجاى تركان آغا آمده همراه شد و سياهى سپاهى از دور پيدا شد و باز باعث از آب گذشتن شد . و بعد از آنكه ييلاق خالى شد ييلاق رفته و از آنجا به سمرقند به خانه همشيرهء بزرگ قتلغ تركان آغا رفته چهل و هشت روز آنجا گذشت . و چون بعضى مردم آنجا خبردار شدند از آنجا سوار شده و چند وقت ديگر در قريهء آجغى « 3 » به جلگاى كش بگذشت و از آنجا به كنار آب آمويه آمده با تيمور خواجه اغلان و بهرام جلاير اتفاق ملاقات افتاد و در هيرمن به موجب وعده با امير حسين همراه شدند « 4 » . و بهرام جلاير گريخته به هند رفت .\r\nحاكم سيستان از جمعيت ايشان آگاه شده به‌واسطهء دفع دشمنى قوى از ايشان مدد طلبيد و قبول خدمات پسنديده بعد از دفع دشمن نمود و چون مقصودش به پايمردى آنها به فعل آمد و دشمنش شكست يافت ، آن بىمروت به خلاف آنچه وعده كرده بود به جنگ برخاسته و جمعى كثير بر سر راه آورده جنگ عظيم شد . « 5 » از چشم زخم روزگار در اين جنگ تيرى بر دست مبارك صاحبقران رسيد . « 6 » با وجود آن ، آن حضرت پاى ثبات افشرده غنيم را مغلوب ساخت و باز به گرمسير معاودت نمود و آن حضرت [ 452 الف 
  ] به‌واسطهء معالجهء زخم آنجا ماند . امير حسين به بقلان با نود كس رفت . و آنجا برادر بيكجك راه بربست و امير حسين گريخته با چهار سوار و بيست پياده به شبرتو « 7 » آمد و زخم صاحبقران نيك شده با تيمور خواجه اغلان و بيست و چهار كس ديگر به ارصف آمد « 8 » و كس فرستاده بود كه امير حسين را خبردار كند و به ارصف آورد و صديق برلاس با پانزده نفر ديگر در اين راه همراه شدند و صديق نيز به طلب امير حسين به موجب حكم رفت .\r\nهم در اين راه سياهى صد سوار از دور بنمود و پياده [ اى 
  ] به خبرگيرى رفت و چون معلوم\r\n\r\n\r\n","description":"","footnote":"\r\n( 1 ) . ظفرنامهء يزدى : تموكه قوچين ؛ مطلع السعدين : تيموكا .\r\n( 2 ) . ق : حرار .\r\n( 3 ) . م : اجعى ؛ روضة الصفا : اجيغى .\r\n( 4 ) . روضة الصفا : « و در تومان نكودرى كه وعده‌گاه او و امير حسين بود با يكديگر ملاقات كردند . . . » - چاپ زرياب ، ص 1016 ؛ مطلع السعدين ( 318 ) : « و در گرمسير ، در منزل تومن ، به خدمت امير حسين پيوستند . »\r\n( 5 ) . روضة الصفا : « اما سگزيان راه بر ايشان بگرفتند و جنگى سخت درگرفت . . . » - چاپ زرياب ، ص 1017 .\r\n( 6 ) . ظفرنامه : « دست مبارك آن حضرت كه مقدّر بود كه بوسه جاى لب پادشاهان عالم و منبع فيض ارزاق بنى آدم باشد ، از زخم تيرى آزرده گشت » - ص  b  103 ؛ « تيمور در اين درگيرىها از قسمت‌هاى راست بدن شامل دست و ران آسيب ديد و لذا ملقّب به لنگ شد و هيأت باستانشناسى كه در سال 1941 م . در گور مير به نبش قبر او پرداخت ، علايمى از اين نقص عضو را در اسكلت او به اثبات رسانيد . - تاريخ ايران كمبريج ( دورهء تيموريان ) ، ترجمهء يعقوب آژند ، 1379 ش ، ص 54 .\r\n( 7 ) . هر سه نسخه : شرنو .\r\n( 8 ) . ق : باز به صف آمد .\r\n","page_name":" 4626 ","page_number":398},
  {"content":"\r\n\r\nشد كه قرا يحيى ، پسر امير حسين است كه نزد امير حسين مىآيد ، بر بالاى پشته [ اى 
  ] برآمده جرچى زد « 1 » و امير را از اين حركت معلوم شد كه اين لشكر موافق است نه مخالف ، و مجموع به ارصف بودند كه تغلق خواجهء برلاس و امير سيف الدين با هفتاد نفر ديگر همراه شدند . و شير بهرام نيز آنجا رسيد و امير حسين با صد و سى سوار و يكصد و پنجاه پياده آمده ملاقات شد و معلوم شد كه منگلىبوغا سلدوز در قلعهء اولاجو نشسته [ و كمر عداوت بسته سر سركشى دارد 
  ] « 2 » .\r\nچون عزيمت آن سو نمودند ، شير بهرام كه با منگلىبوغا محبّت قديم داشت رخصت طلبيد كه رفته او را بياورد . به آنجا رفت و منگلى بوغا از آنجا گريخت و سيصد كس ديگر از هزاره خلم « 3 » كه از قديميان امير صاحبقران بودند ، اينجا آمده همراه شدند و قوت يافته از آنجا به درهء صوف آمدند و الياس پسر نويان كه اسب بسيار از ولايت بلخ رانده بود با اسبان اينجا همراه شد و تموكه را اينجا به خبرگيرى فرستاد و او از معبر ترمذ گذشته چيزى كه مىخواست تحقيق نمود و او را خبر شد كه فرزندان او اينجايند . مردم آنجا او را هرچند تكليف ديدن فرزندان نمودند قبول نكرد و [ گفت 
  ] چون مخدوم از خانهء [ خود 
  ] دور است ، خادم را نشايد كه به خانه رود . با آنكه مديد مدتى و بعيد عهدى بود كه از خانه دور افتاده بود ايشان را نديده مراجعت كرد و خود را در دفتر وفاداران [ عالم 
  ] تا قيامت ثبت كرد .\r\nو از دره صوف به دره گز آمدند و خبر شنيدند كه امير جاكوبرلاس و امير موسى و امير جلال الدين كه به عزيمت ملازمت امير با امراى جته مخالفت كرده به ترمذ آمده [ بودند 
  ] ، تولان‌بوغا را نزد امرا فرستادند كه كيفيّت احوال را معلوم ايشان نمايد . و چون از آنجا كوچ كرده به جلگهاى بلخ درآمدند منگلىبوغا كه گريخته بود با امير بو سعيد و حيدر اندخودى شش هزار مرد مكمّل ترتيب داده بر لب آب سياه « 4 » كه كنار اردو بود ، صبگاهى فرود آمدند و از طرفين گذر آب را گرفته كمين كردند . و امير تيمور نزديك ايشان آمده به سخنان معقول آنها را تسكين داد . از دو طرف كنار آب را گرفته روان شدند و جنگ در باقى شد تا به برابر بلخ رسيدند . « 5 » و امرا كه در ترمذ بودند آمده همراه شدند و از هر دو جانب نهر عبد الله بنياد تير انداختن شد و از پيشين تا شب جنگ بود .\r\nروز ديگر صاحبقران از پل گذشته به نيروى شجاعت آن لشكر را شكست داد و بعد از\r\n\r\n\r\n","description":"","footnote":"\r\n( 1 ) . جار زد . فرياد كرد .\r\n( 2 ) . تكميل از مطلع السعدين ، ص 319 .\r\n( 3 ) . ق ، ش : هزارهء حلم ؛ مطلع السعدين : « از ايل دولان جاون سيصد مرد آمده . . . » ؛ ظفرنامه ( ص  b  104 ) : « دولان جاون كه هزارهء خلم است . »\r\n( 4 ) . هر سه نسخه : آب‌سا .\r\n( 5 ) . ظفرنامه : « از جانبين محل گذار مىجستند و مجال جنگ را مترصد فرصت بودند تا برابر بلخ رسيدند . »\r\n","page_name":" 4627 ","page_number":399},
  {"content":"\r\n\r\nفتح عرض لشكر ديده هزار مرد سلاحدار به شمار آمده امراى صاحبقران منقلاى شده از آب به كشتى به جانب ترمذ گذشت و قراول بفرستاد . اما قراول غافل شده به خواب رفت .\r\nاجوباى « 1 » ، برادر بيكجك [ ناگاه 
  ] رسيد و از قراول بگذشت و بعد از گذشتن او آگاه شد .\r\nبه سعى بسيار با دشمن ، با هم به لشكرگاه رسيد و لشكر امير در خواب بودند . با چند قراول ناچار خيمه‌ها را گذاشته از آب بگذشتند و يك ماه اين طرف آب روبه‌روى غنيم توقف واقع شد . آنگاه كشتىها را سوخته در حدود بلخ با امير حسين يك جا شدند و به جانب بدخشان روان شدند و در طالقان پادشاهان بدخشان صلح كردند « 2 » ( ؟ ) و از جيلان گذشته به دشت بولك فرود آمد . « 3 »\r\nو هم در شب كس امير حسين به طلب صابقران آمد . چون يك جا شدند ، امير حسين از شير بهرام شكايت كرد كه « چون به دشمن نزديك شديم جدا مىشود . » و صاحبقران نيز او را منع بسيار كرد ، اما سودى نداد و امير صاحبقران منقلاى شد با دو هزار مرد و خبر شد كه مخالف با دو هزار سوار در پل سنگين نزول كرده . آن حضرت با وجود قلّت سپاه با ايشان بنياد جنگ كرد و آن روز تا شب جنگ عظيمى شد . چون شب در ميان آمد ، از طرفين فرود آمدند و چون لشكر مخالف بسيار بود ، صاحبقران پانصد سوار را در برابر خصم بگذاشت و نيم شب از بالاى آب با هزار و پانصد كس از آب بگذشت و به كوه درآمد . روز ديگر قراول ياغى خبر شد كه لشكر از آب گذشته ، به سرداران خبر رسانيد . دغدغهء ايشان بسيار شد . چون شب درآمد به فرمان صاحبقران بر زبر كوه‌هاى بلند آتش بسيار افروختند . لشكر مخالف سراسيمه شده ديگر طاقت نياوردند و سلك جمعيت‌شان از هم گسسته و لشكرى چنان به آن آسانى مغلوب شد . آن حضرت تعاقب نموده جمعى كثير از ايشان به قتل آمد و مظفر و منصور نزول فرمود و امير حسين و باقى لشكر آمده ملحق شدند [ 452 ب 
  ] و دويست سوار را به امير سلمان « 4 » و امير سيف الدين و ديگر امرا همراه نموده به جانب كش روان كردند .\r\nو امير صاحب تدبير فرمود كه هركدام دو شاخ درخت بر پهلوى اسب خود بستند كه لشكر كش چون گرد بسيار بيند « 5 » بىجنگ ويران شود و چنان كه فرموده بود شد . و كش بىدردسر نيزه و آمد و شد بندگان به تصرف امرا درآمد . و در آن وقت الياس خواجه در تاش\r\n\r\n\r\n","description":"","footnote":"\r\n( 1 ) . ظفرنامه : آجونى .\r\n( 2 ) . مطلع السعدين : « به اتفاق امير حسين عازم بدخشان شدند و در منزل آب شور با شاهان صلح كرده به طرف . . . » .\r\n( 3 ) . مطلع السعدين : « و از سالى سراى گذشته به دشت كولك فرود آمدند . »\r\n( 4 ) . مطلع السعدين : امير سليمان .\r\n( 5 ) . مطلع السعدين : « فرمود تا چهار قشون ساخته هر سوارى دو شاخ درخت بر طرفين اسب آويخته ، گرد و خاك برانگيزد تا دشمنان متوهم شده . . . » .\r\n","page_name":" 4628 ","page_number":400},
  {"content":"\r\n\r\nآريغى « 1 » كه چهار فرسنگى كش است فرود آمده بود . لشكرهاى آن نواحى كه خبر صاحبقرانى را به آن نزديكى شنيدند همه در ظلّ رايت فتح آيتش جمع شدند و به اتفاق امير حسين متوجه خزاز شده در مزار خواجه شمس الدين به يك بار ديگر عهد موافقت بستند . و چون اين كارى كه پيش آمده بود اندك مهمى نبود و لشكرى عظيم در مقابل بود ، روزى به وقت چاشت آن حضرت در اين مهم هولناك فكر مىكرد . ميان خواب و خيالش به گوش هوش رسيد ( شعر : ) « 2 »\r\n نداى روح فزاى مبشر اقبال * كه شادباش كه فيروزى كه از شماست \r\nو آن حضرت چون دانست كه در اين ميان كسى ديگر سخن نگفت و اين نداى غيبى بود ، به فتح و ظفر متيقّن شده با دل خرّم و لب خندان نزد امير حسين و همراهان آمد و همه را خوشحال كرده دوقول « 3 » مرتّب ساخت . طرف دست راست ، امير حسين و طرف دست چپ بر امير مقرّر بود . و از آن طرف نيز الياس خواجه بر دست راست و امير توقتيمور و امير بيكجك دست چپ راست شد .\r\nو از مساعدت اقبال صاحبقران در اين ايام خبر فوت پدر الياس خواجه و طلب او به ميان الوس امير حميد و امير توقتيمور آورده بودند و دل لشكريان به دو نيم بود . و چون شروع در جنگ شد « 4 » به حملهء اول صاحبقران ، توقتيمور بهادر و برادر بيكجك و دولتشاه و دو شاهزادهء ديگر بر خاك هلاك افتادند « 5 » و مخالفان به يك بار حمله‌آور شده در هم آويختند . به موجب اشارت غيبى ، صاحبقران و امير حسين ظفر يافته اسكندر اغلان و امير حميد و يوسف خواجه اسير شدند و تا مغولستان بازپس نديدند . و امير صاحبقران تا تاشكند تعاقب نمود و آنجا تغيير مزاجى شده صحّت حاصل شد و امير حسين نيز به جانبى كه بود بىحضور شده شفا يافت و مهد عليا الجاى تركان آغا اينجا به صاحبقران رسيد و شكاركنان به سمرقند مراجعت نمودند .\r\nچون مملكت ماوراء النهر و تركستان از استيلاى قوم جته خلاص شدند و اعيان امرا نويينان بزرگ آن مملكت يكديگر را اطاعت نمىكردند ، امير حسين و صاحبقران قرار دادند كه از نسل جغتاى خان يكى را به سلطنت بردارند و كابلشاه اغلان بن [ دورجى بن 
  ] ايلچيگداى\r\n\r\n\r\n","description":"","footnote":"\r\n( 1 ) . ق : لباش ارلغى ؛ م ، ش : لباش اريغى ؛ روضة الصفا : تاش آريقى ؛ مطلع السعدين : تاش ارتغى . متن از روى ظفرنامهء شرف الدين يزدى تصحيح شد .\r\n( 2 ) . ق : ندارد .\r\n( 3 ) . ق : دوغول .\r\n( 4 ) . بنا به تصريح صاحب ظفرنامهء شامى ( ص 18 ) اين جنگ در محلّى به نام « قباى متان » اتفاق افتاد . اين محلّ در مطلع السعدين ( ص 324 ) به صورت قباى متين ضبط شده است .\r\n( 5 ) . ظفرنامهء يزدى : « از افتادگان توقتيمور بهادر بود و بيكى ، برادر بيكجيك . »\r\n","page_name":" 4629 ","page_number":401},
  {"content":"\r\n\r\nبن دوآخان را به سلطنت برداشته و از لباس درويشى بيرون آورند و به رسم مغول او را زانو زدند و حيدر اندخودى را به زنده حشم سپردند كه به قتل آورد . و امير حميد را امير صاحبقران به جهت آشنايى قديم كه با پدر آن حضرت داشتند ، شفاعت كرد و كس به خلاص او فرستادند . زندانبان كه از دور آن جماعت را ديد ، تصور كرد كه به كشتن آن مىآيند . خود بر قتلش اقدام نمود . و چون اين سخن به امير حسين رسيد گفت كه « در اين قضيه كار نوكر از مهتر ، بهتر . » و همهء گرفتاران جته به ياسا رسيدند .\r\nو در آن زمستان هر يك از امرا به مستقر حكومت خود رفتند و خبر آمد كه لشكر جته باز عزيمت ماوراء النهر دارند . از اين طرف امير حسين و صاحبقران لشكرها جمع نموده در كنار آب سيحون يك جا شدند . بر دست راست امير حسين و هراول « 1 » الجايتو اپردى و شير بهرام « 2 » و پولادبوغا و ديگر بهادران نامدار ، و بر دست چپ امير صاحبقران و امير سيف الدين و امير مراد برلاس و عباس بهادر در قول مقرّر شد . و در اين نوبت لشكر ماوراء النهر از لشكر جته بيشتر بودند . و چون قراولان به هم رسيدند ، مغولان جده كرده « 3 » بارندگى عظيم شد و لشكر اين طرف بىملاحظه پيش مىرفتند . و ايشان چون از جده مطلع بودند ، خود را از باران محافظت نموده در زير نمد حركت مىكردند .\r\nچون اين لشكر به ايشان نزديك شد ايشان نمدها انداخته با اسبان آسوده و صلاح محافظت نموده به جنگ درآمدند . امير صاحبقران ، خواجه خان را كه در مقابلش بود برداشته ، اما ديگر صف‌هاى ماوراء النهر ويران شده رو به گريز آوردند و صاحبقران به كمك اين جماعت روان شد و مخالفان را بازداشت . امير حسين فرصت يافته بازگشته بايستاد و فى الجمله جمعيتى بر سر او جمع شدند و صاحبقران ، تابان بهادر « 4 » را به امير حسين فرستاد كه « پيشتر مىبايد آمد كه به اتفاق حمله بريم » چون تابان بهادر نزد امير حسين رسيد ، امير حسين از غايت بىعقلى زبان به سفاهت گشاد و فرستاده را چنان كتك زد كه بيهوش شد .\r\n[ 453 الف 
  ]\r\nديگر باره امير صاحبقران كه نظر بر صلاح كار الوس داشت كس فرستاده امير حسين را پيشتر طلبيد . اين مرتبه جواب درشت گفت كه « مگر من گريخته‌ام كه من را پيشتر مىخوانند .\r\n\r\n\r\n","description":"","footnote":"\r\n( 1 ) . واحدى از قواى نظامى كه در مقدم لشكر حركت مىكند .\r\n( 2 ) . ق : پيش بهرام .\r\n( 3 ) . اشاره است به افسانهء دست به سنگ جده ( سنگ‌باران ) شدن الياس خواجه و بارش شديد باران . . . اين افسانه در ظفرنامهء شامى و « مطلع السعدين » نيامده ولى در ظفرنامهء يزدى و به تبع آن در روضة الصفا آمده است . در مطلع السعدين آمده : « ناگاه هوا متغيّر شد و ابر و باران پديد آمد . »\r\n( 4 ) . متن : پايان بهادر ؛ از روى متن مطلع السعدين و ظفرنامهء شرف الدين يزدى تصحيح شد .\r\n","page_name":" 4630 ","page_number":402},
  {"content":"\r\n\r\nاگر غالب شوند و اگر مغلوب كه من شما را زنده نخواهم گذاشت « 1 » . » و فرستاده بازگشته سخنان او را به امراى صاحبقران گفت و ايشان دست در دامن صاحبقران زدند كه كوشش به جهت چنين شخصى بىفايده است . و آن حضرت برجاى خود ايستاده ، و چون دست چپ هر دو طرف مقابل خود را رانده بودند ، لشكريان از يكديگر گذشته هركس آنجا كه رسيده بود ، چون شب شد فرود آمد . و در آن شب چندان نوبت امير حسين التماس حضور صاحبقران نمود و چون خاطر مبارك آن حضرت از عمل روز سابق آزرده بود برفت .\r\nروز ديگر باز جانبين به جنگ مشغول شدند و سپاه خبر شكست يافت و لشكر اين طرف به تعاقب مشغول شدند . در اين حال بوق يكى از امراى جته كه با فوجى از سپاه سرگردان مىگشتند پيدا شد و سپاه شكسته را نظر بر آن بوق افتاده باز جمع شدند و حمله آوردند . مردم اين طرف كه جلو ريز به تاخت مىرفتند ، برگشته قضيه منعكس و غالب مغلوب شد و لشكر ماوراء النهر رو به گريز آورده ، در اثناى گريز گل و لاى پيش آمده ، لشكر در گل فرو رفته ، مخالفان در رسيدند و قريب به ده هزار كس را به قتل آوردند و امرا گريخته به كش آمدند و [ امير حسين 
  ] ، امير صاحبقران را گفت كه « الوس خود را از آب گذران » آن حضرت گفت كه « من يك بار ديگر جنگ خواهم كرد . » و امير حسين ايل و الوس خود را از آب گذرانيده به شبرتو اقامت كرد كه اگر خبر مخالفت نشود ، به هندوستان رود . و امير صاحبقران بار ديگر دوازده قشون مرتب ساخت .\r\nاز امرا يكى در سر شراب « 2 » ديگران را ترسانيد كه امير صاحبقران اراده دارد كه شما را گرفته نزد امير حسين فرستد . ايشان ترسيده به جانب دشمن گريختند و جمعى از ايشان را قخرجى شده بر سر ديگر امرا آوردند و عقد جمعيت آن لشكر از هم گسيخت و بالضروره صاحبقران از آب آمويه عبور نموده به بلخ آمد و تيمور خواجه اغلان را به واسطهء تقصير به ياسا رسانيدند و جمعى را به محافظت كنار آب تعيين نمود كه از غنيم خبردار باشند . و لشكر جته به سمرقند روان شدند و اهالى سمرقند از اين واقعه حيران شدند و هيچ علاجى نمىدانستند و در مسجد جامع به مشورت مشغول شدند .\r\nدر آن حال مولانازاده‌اى بخارى - كه دانشمند و از بزرگ‌زادگان بخارا بود و فنون سپاهيگرى را خوب مىدانست - شمشيرى حمايل كرده برخاست و آهسته به نزديك منبر رفته به بالا برآمد و گفت : « اى مسلمانان امروز غلبهء كفار كه به قصد خان و مان و جان مسلمانان\r\n\r\n\r\n","description":"","footnote":"\r\n( 1 ) . مطلع السعدين : « و اگر شما گريزيد محال است كه از من خلاص يابيد . »\r\n( 2 ) . مطلع السعدين : بر سر شراب .\r\n","page_name":" 4631 ","page_number":403},
  {"content":"\r\n\r\nنزديك رسيده بودند « 1 » و حاكمى كه جزيهء مسلمانان را خراج نام كرده مىگرفت امروز كه دشمن پيدا شد گريخت . اكنون فرداى قيامت از شما بزرگان آنچه بر اين مسلمانان گذرد ، خواهند پرسيد . كيست كه متصدى سردارى شود تا آنكه ما نامردان از جان خود گذشته شر را از دشمنان نگاه داريم ؟ » « 2 »\r\nمجموع اكابر سمرقند خاموش شدند . چون جوابى نشنيد ، گفت كه « چون شما از عهده بيرون نمىآييد ، اگر من متعهد شوم ، مدد مىكنيد ؟ » خلايق موافق شده او را به سردارى قبول كردند . و او دختر كدخدايان و مجرّدان و غربا را « 3 » به دست آورد و دروازه‌ها را به مردم امين سپرد و كوچه بند كرده و شرط كرد كه هيچ آفريده شب به خانهء خود نرود و از سر ديوار با مغول سخن نكند . و يك راه خالى گذاشته با جمعى كثير در كمين پنهان شد .\r\nقراولان دشمن « 4 » چون به شهر رسيدند . بجز اين راه ، ديگر اطراف را مضبوط يافتند و غافل از كمين به آن كوچه درآمدند و از كمينگاه گذشتند . مولانازاده از كمينگاه بيرون آمده تا مغولان سر اسب مىگرديدند ، هزار كس كشته شد و زخمى و صد كس گرفتار شد . روز ديگر ياسال كرده آمدند و هر حيله كه داشتند از چپ دادن و حمله نمودن و گريختن و برگشتن - چنان كه عادت مغول است - به جاى آوردند ، اما سودى نكرد و به ساورى « 5 » قناعت نمودند . آن نيز ميسر نشد . منفعل و مأيوس بازگشته نواحى شهر را غارت كردند . و چون ايام محاصره امتداد يافت و با در اسبان مغول افتاده اكثر پياده شدند ، چنان كه از چهار صد سوار يك سوار ماند و تا چهار تركش بر پشت بسته پياده بازگشتند و آن‌چنان لشكرى كه پادشاه عظيم الشأن از معارضهء ايشان عاجز شده بودند ، جماعتى رنود و اوباش شكست دادند .\r\nو امير صاحبقران از برگشتن سپاه جته خبردار شده امير حسين را خبردار ساخت و هر دو از آب گذشتند . اما سمرقنديان چون اين چنين كارى بزرگ از پيش بردند [ 453 ب 
  ] خود را گم كرده هركس كه فى الجمله اعتبارى و اندك اختيارى داشت ، به فتنه‌انگيزى و خونريزى سر برآورد [ مصرع : 
  ]\r\n « يا رب مباد آنكه گدا معتبر شود . » \r\nامرا اگرچه بر كشتن مخالفان خوشحال شدند اما به فكر كار سربداران سمرقند افتادند « 6 » و در اين باب با يكديگر مشورت كرده به\r\n\r\n\r\n","description":"","footnote":"\r\n( 1 ) . ق : رسيده‌اند .\r\n( 2 ) . روضة الصفا : « سه تن از شجاعان و مردان مبارز سمرقند كه به اوصاف سربدارى موصوف بودند يعنى مولانازادهء سمرقندى و مولانا خردك بخارى و ابو بكر كلوف ندّاف مردم را به مقاومت و پايدارى ترغيب كردند . » - چاپ زرياب ، ص 1019 .\r\n( 3 ) . ق ، ش : عربان را .\r\n( 4 ) . مطلع السعدين : قراولان مغول و جته .\r\n( 5 ) . هديه ، تحفه و پيشكش\r\n( 6 ) . مطلع السعدين : « امير حسين شرح قضايا دانسته اگرچه بر شكست مخالفان شادمانى نمود ، اما از تهوّر سمرقنديان متوهّم بود . »\r\n","page_name":" 4632 ","page_number":404},
  {"content":"\r\n\r\nجهت ايشان استمالت نامه‌ها و خلعت و كمر و شمشير فرستادند . « 1 » و امير حسين در سالى سراى و صاحبقران در نخشب و كش قشلاق كردند تا سمرقنديان را خاطرجمع شود . و آن زمستان را به عيش و عشرت در قشلاق‌ها گذرانيدند .\r\nو اما احوال سربداران آن است كه چون پهلوان حسن [ دامغانى 
  ] به سعادت رفت و سبزوار خالى شد ، جاسوسان خواجه على مؤيّد [ سبزوارى 
  ] و درويش عزيز را واقف كردند . خواجه و درويش با هزار كس روى به سبزوار آوردند و شب قطع منازل مىكردند و روز مختفى مىشدند تا به سبزوار رسيدند . مردم شهر گمان كردند كه مگر حسن معاودت نموده . خواجه اويس سمنانى وزير را به ضرب چماق به قتل آوردند و چون اهل و عيال تمام لشكر حسن در سبزوار بودند ، تمام مردم از وى جدا شده نزد خواجه و درويش آمدند . و پهلوان حسن چون با درويش نيكويى كرده بود ، ناچار شد تن به قضا در داده متوجه ملازمت خواجه و درويش شود . خواجه على به سرداران لشكر حسن نوشت كه « سر حسن را مىبايد آورد . » و ايشان به واسطهء اهل و عيال ، پهلوان حسن را به قتل آوردند و سرش را به سبزوار بردند . درويش عزيز اظهار ملال نموده خواجه على گفت كه « كار مملكتدارى شرم و آزرم را برندارد . »\r\nحكومت حسن چهار سال و چهار ماه امتداد يافت و چون خواجه على آخرين ملوك سربداران بود و احوال او كرامند آن نيست كه در هر سنه يك بار ديگر او را ياد بايد كرد ، شرح احوال او تا زمانى كه به سعادت ملازمت حضرت صاحبقرانى مشرّف شد ، در همين محلّ ذكر كرده مىشود .\r\nالقصه چون حكومت بر خواجه و درويش قرار گرفت ، درويش با خواجه گفت كه « از ملك معز الدين حسين كرت انتقام كشيدن واجب است . من به نيشابور مىروم ، تو لشكر از عقب من بفرست تا آنجا جمع شوند . » چون درويش به نيشابور رفت ، خواجه على تغيير اعتقاد كرد و لشكريان كه همراه درويش كرده بود طلب نمود . روز عيد سپاهيان كه اهل و عيال ايشان در سبزوار بود ، درويش را نبوده تصوّر نمودند ، و نزد خواجه رفتند . درويش با مريدان كه قريب به چهار صد نفر بودند بار ديگر عزيمت عراق نمود . خواجه جمعى را از عقب فرستاد كه به وقتى كه درويشان صاحب داعيه در كنار چاهى در بيابان فرود آمده بودند ايشان را تيرباران كردند و درويش را با هفتاد نفر به قتل آوردند و سرش را به سبزوار آوردند و در چهار سو بياويختند و خواجه على در حكومت مستقل شد .\r\n\r\n\r\n","description":"","footnote":"\r\n( 1 ) . مطلع السعدين : « در باب سربداران رأىها زدند . عاقبت بر آن قرار گرفت كه ايشان را به حبل حيل چون كفتار به گفتار در اين غار گرفتار كنند و استمالت نامه با خلعت و كمر و شمشير و منشور سمرقند به نام سربداران و جهت اكابر امثله و احكام در باب معافيات و مسلميات . . . روان كردند . »\r\n","page_name":" 4633 ","page_number":405},
  {"content":"\r\n\r\nو خواجه على ، شيعى مذهب بود . چون شراب و بنگ نمىخورد اما كسى را منع نمىكرد و اكثر مردم او به شرب شراب مشغول بودند ، و به جهت صاحب آن زمان هر نماز شام اسب كشيدى « 1 » و پيوسته در زير قبا جوشن مىپوشيد ، و چون خاطرش از درويشان دعويدار ملك امن شد ، دست به ايذاى درويشان و فرزندان شيخ حسن جورى بگشاد و خانهء شيخ خليفه را ويران كرده مزبلهء اهل بازار ساخت . « 2 » و ميان او و امراى جانى قربانى محاربات واقع شد . و خواجه به غايت كريم بود و در نظر همّتش زر و خاك يكسان مىنمود و لشكرها بعد از ملازمت حضرت صاحبقران همراه مىبودند تا آنكه در جنگ كردان زخمى به او رسيد و به آن زخم به سنهء هفتصد و هشتاد و هشت [ هجرى 
  ] درگذشت و در تاريخ فوتش گفتند :\r\n بر دال محمد چو نهى يك نقطه * تاريخ وفات نجم دين خواجه علىست \r\nو [ با مرگ خواجه على 
  ] دولت سربداران به نهايت رسيد و ديگر كسى نام آن طايفه نشنيد .\r\nو احوال شاه شجاع آن است كه ميان برادران تا اين غايت قاعدهء موافقت محكم و بناى مصادقت استوار بود تا آنكه به تحريك مفسدان گماشتگان شاه شجاع مال ابرقو را كه تعلق به شاه محمود داشت تصرف كردند و شاه محمود آزرده خاطر شده در مقام نزاع درآمد و هرچند از جانبين دولتخواهان در مقام اصلاح درآمدند سودى نكرد . مولانا معين الدين يزدى صاحب تاريخ آل مظفر نيز به رسالت رفت و طرفين را به صلح راضى كرد و عهدنامهء شاه محمود آورد ، اما چون جناب مولوى به شيراز رفت ، شاه محمود لشكرى به يزد برد و آن ديار را به عوض ابرقو متصرف شد و خواجه بهاء الدين قورچى را به محافظت يزد بازداشت و به اصفهان آمده نام شاه شجاع را از خطبه و سكهء بيفكند .\r\nو احوال مصر در اين سال آن است كه باز امراى بىآزرم مصر از پادشاه خود دلگير شده در فكر شدند كه او را از سلطنت خلع كنند . و تفصيل اين اجمال آن است كه چون حسن كه به غايت عالم [ 454 الف 
  ] عادل عاقل بود به قتل رسيد و محمد ملقب به منصور را حاكم ساخت « 3 » امراى شام از اين معنى در پيچ و تاب شدند و ياغى گرديدند و يلبغا سلطان را كه دست افراز حكومتش بود به شام برد و ايشان حصارى شده به صلح بيرون آمدند و يلبغا با آنكه سوگند خورده بود كه به ايشان مضرّت نرساند ، چون چشمش بر ايشان افتاد همه را بگرفت و به قلعهء\r\n\r\n\r\n","description":"","footnote":"\r\n( 1 ) . به تصريح خواند مير ، اسامى دوازده امام را بر روى سكه‌ها نقش كرده بود و هر بامداد و شامگاه به انتظار امام زمان اسب مىكشيد . - روضة الصفا ، چاپ زرياب خويى ، ص 1007 .\r\n( 2 ) . روضة الصفا : « مقبرهء شيخ خليفه و شيخ حسن جورى را خراب كرد و مزبله ساخت و فرمود تا مردم به ايشان لعنت بفرستند . »\r\n( 3 ) . م : حاكم شد ، ش : حاكم نمود .\r\n","page_name":" 4634 ","page_number":406},
  {"content":"\r\n\r\nاسكندريه فرستاد و على ماردينى را حاكم شام كرد . و اين مرتبهء سيم است كه او حاكم شام شد .\r\nو بعد از آنكه خاطر از مهمات آنجا جمع نمود به مصر معاودت كرد و چون به مصر رسيد ، يلبغا به غايت اعتبار رسيده بود و منصور از امور ملك و مال چون نمىتوانست كه خبرى بگيرد به واسطهء دفع دلگيرى ، به صحبت زنان ميل نمود و به مقتضاى جوانى اكثر اوقات با ايشان صحبت مىگذرانيد . و يلبغا و ديگر امرا شروع در سخن گفتن در حق او نمودند كه « جنب مىآيد و بر تخت سلطنت مىنشيند و نماز نمىكند ؛ و در ميان زنان امرا درمىآيد و با ايشان مزاح و مطايبه مىكند . و با بعضى از زنان امرا نيز سروكارى دارد ؛ و بعضى از كنيزان را بر خرى سوار كرده خود نيز بر خرى سوار مىشود و در ميان سرابستان خود تردد مىكند . و از اين مقوله سخنان چندان گفته شد كه خاطر تمام امرا از وى متنفر شد و در مقام گرفتن او شدند .\r\nو اما احوال سلطان فيروز شاه هند آن است كه در اين سال لشكر به طرف تته كشيد و حاكم تته حصارى شد و بعد از چند روز به واسطهء مبلغى سلطان به طرف گجرات روان شد و در راه بسيار زحمت به لشكريان رسيد و نظام الملك را از گجرات دور كرده ظفر خان را حاكم گجرات نمود و بعد از بشكال كه علف پيدا شد ، باز به تته آمده حاكم تته ناچار شده به ملازمت آمد و سلطان او را همراه به دهلى آورد و تا سنهء هفتصد و هفتاد و سه [ هجرى 
  ] سلطان فيروز شاه به عيش و عشرت و شكار گذرانيد .\r\n\r\n","description":"","footnote":"","page_name":" 4635 ","page_number":407},
  {"content":"\r\n . \r\n","description":"","footnote":"","page_name":" 4636 ","page_number":408},
  {"content":"\r\n\r\n\r\nذكر وقايع سال هفتصد و شصت و چهارم از هجرت [ موافق سال هفتصد و پنجاه و چهارم از رحلت خير البشر 
  ]\r\nچون زمستان به آخر رسيد ، امير حسين و نواب صاحبقران عازم سمرقند شدند . « 1 » امير حسين در راه چند مرتبه به واسطهء ايمن شدن سربداران سمرقند ، كس به ايشان فرستاد كه « تا به نواحى سمرقند نرسم شما شهر را خالى نگذاريد كه اعتماد كلّى بر جانب شماست . » و آن ساده‌لوحان بر سخن امير حسين اعتماد كرده ؛ « 2 » چون امير حسين به كان گل آمد با تحفه‌هاى بسيار و اميدوارى بيشمار به استقبال آمدند و همه گرفتار شدند . و امير حسين در سمرقند به خاطر جمع قرار گرفت و جمع حرص مال بر وى غالب شده قاعدهء ظلم بنياد نهاد تا به حدّى كه بر جميع امرا و ملازمان صاحبقران به مبلغى خط رقم زد و محصّلان بر ايشان گماشت .\r\nو چون در آن نزديكى در جنگ لاى اكثر اسباب لشكريان تلف شده بود ، از عهدهء آنچه او مىخواست بيرون نمىتوانستند آمد ، صاحبقران آنچه نقد در سر كار بود به واسطهء امداد نوكران تسليم تحصيلداران كرد و كار به حبس رسيده مجموع آن حتى گوشوارهء مهد عليا الجاى تركان آغا كه همشيرهء امير حسين بود ، تنخواه طلب شد و به نظر امير حسين درآمده بشناخت و از غايت حرص دست از آن باز نداشت و هنوز هزار دينار از وجهى كه از نوكران خاصهء صاحبقران كه در چند معركه نقد جان از او مضايقه نكرده بودند ، طلب مىداشت باقى ماند . و صاحبقران گيتىستان كه وجود و عدم اسباب جهان در نظرش يكسان بود ، اسبان خاصهء خود را به نظر او فرستاد . او اسبان را شناخته نزد صاحبقران فرستاد و گفت كه « مبلغى\r\n\r\n\r\n","description":"","footnote":"\r\n( 1 ) . ش : عازم كش شدند .\r\n( 2 ) . مطلع السعدين : « آن مسكينان تملق آن طرار مغول باور كردند . »\r\n","page_name":" 4637 ","page_number":409},
  {"content":"\r\n\r\nنقد به جهت خواستن دختر حسين صوفى ، حاكم خوارزم ضرور است ، و چون من به سالى سراى رسم آن وجه را بايد از عقب روان كرد . »\r\nبه موجب مقرر صاحبقران آن وجه را از عقب بفرستاد و به نشاط شكار مشغول شد . و چون از حركات ناشايستهء امير حسين اكثر مردم آزرده خاطر بودند و مىدانستند كه بناى دلت را به غير مخالفت امير تيمور امرى ديگر ويران نمىكند ، در مقام آن شدند كه اسباب وحشت از طرفين به هم رسانند . امير موسى و على درويش جلاير و فرهاد مكتوب به ارده خاتون « 1 » - كه مادر على درويش و مادر زن امير حسين بود - نوشتند كه امير تيمور بر مخالفت عازم جازم است و لشكر جمع مىكند . »\r\nچون اين مكتوب به وسيلهء آن خاتون به امير حسين رسيد ، امير حسين يرليغ خان به دست نشان فرستاد كه صاحبقران و مدعيان در سمرقند نزد ارده خاتون جمع آيند تا حقيقت حال معلوم گردد . چون به آن غايت امرى در خاطر نداشت ، بىدرنگ متوجه سمرقند شد و مفسدان چون دانستند كه فضيحت مىشود به جانب خجند رفتند و آن تحقيق ناكرده ماند .\r\nو صاحبقران كه تلوّن مزاج امير حسين را مىدانست ، در انديشه شد كه ديگر آن طرف را اعتماد نشايد ؛ چه ، رعايت حزم ارباب دولت را بزرگترين اسباب سلطنت است و تا شير بهرام و بهرام جلاير كه از ايشان آثار رنجش خاطر امير حسين دريافته بود ، آن حرف را در ميان [ 454 ب 
  ] آورد و بر نهال آرزوى ايشان گل مراد شكفت . سخن اول ايشان اين بود كه « امير حسين در فكر برانداختن يك‌يك از ما شده است . فكر اين كار به هرچه زودتر مىبايد كرد . » دغدغهء خاطر صاحبقران بيشتر از پيشتر شد شعر :\r\n هرچند كه با مدعيانت نظرى نيست * گويم بدايشان كه سخن را اثرى هست \r\nدر اين سال شاه شجاع به واسطهء مخالفت شاه محمود با لشكرى آراسته متوجه اصفهان شد و شاه محمود بعد از چند روز از مقابله و مقاتله در اصفهان حصارى شد . روزى شاه محمود جمعى را در كوچه باغ‌ها در كمين نشانيده خود به صحرا درآمد و شاه شجاع از حسن طالع خود سوار نشد و شاه سلطان را به جنگ فرستاد . شاه محمود اندك جنگى كرده به طرف باغ‌ها گريزان شد و شاه سلطان اين را فتحى عظيم تصور كرده تعاقب نمود و چون از كمينگاه‌ها بگذشت ، برادرش كشته و خودش دستگير و لشكرش متفرق شدند . و چون شاه سلطان را به\r\n\r\n\r\n","description":"","footnote":"\r\n( 1 ) . ارده خاتون از خواتين ترمشيرين خان و دختر او مادر على درويش بود در حبالهء امير حسين . - حبيب السير ، ج 3 ، جزء 3 ، ص 408 .\r\n","page_name":" 4638 ","page_number":410},
  {"content":"\r\n\r\nنظر شاه محمود درآوردند ، به مكافات آنكه با پدرش كرده بود حكم كرد كه چشم شاه سلطان را ميل كشيدند و شاعرى « 1 » را بر جناب مبارزى اين رباعى خواند :\r\n گر دست فلك چشم تو را ميل كشيد * در ذات شريف تو جهان نقص نديد\r\nآن كس كه به چشمان تو آسيب رساند * او نيز به عينه مكافاتش ديد \r\nو چون محاصره به دور و دراز كشيد از طرفين به صلح راضى شدند مشروط به آنكه سكّه و خطبه به نام شاه شجاع باشد . و شاه شجاع به شيراز معاودت نمود و شاه محمود كس نزد سلطان اويس فرستاد كه « شاه شجاع قصد اصفهان به جهت آنكه به سر راه تبريز است دارد ؛ و اگر سلطان مدد فرمايد من شيراز را مسخّر كنم و مطيع سلطان باشد . » و شاه يحيى كه در قلعهء قهنذز « 2 » محبوس بود در اين ايام با اصحاب قلعه متّفق شده در همان قلعه متحصن شد و شاه شجاع لشكر به محاصرهء او فرستاده شاه يحيى عاجز شده در مقام اطاعت درآمد و گناهانش بخشيده به انعام طبل و علم و حكومت يزد مخصوص شد و با لشكرى متوجه آنجا شده .\r\nبهاء الدين قورچى كه در يزد بود ، حصارى شد و شاه يحيى از راه كاريز آب به قلعه درآمده « 3 » و بهاء الدين به اصفهان گريخت و شاه يحيى ، يزد را متصرف شد و در مقام خلاف شيرازيان و اصفهانيان هم شد .\r\nشاه يحيى ، سردارى فرزانه و سردارى مردانه بود و به حيله و تزوير مشهور بود و هرگز از فكر فتنه و فسادى خالى نبود . اين معنى به غايت شهرت رسيد ، چنانچه روزى در شكارگاه يحيى تنها به زارعى « 4 » رسيد كه به كار خود مشغول بوده ، از وى پرسيد كه « عمال شاه يحيى چون سلوك مىكنند ؟ » او در جواب گفت كه « ظلم بسيار بر رعيّت مىرود و آنچه از من طلب مىكند ، از عهدهء آن بيرون نمىتوانم آمد . » شاه يحيى گفت كه « اكنون شاه يحيى در اين نزديكى فرود مىآيد ، نزد او رو و حال خود عرض كن كه من اينجا خواهم آمد و امداد تو نمايم . » او در جواب گفت كه « به اتفاق مىرويم . » شاه يحيى گفت كه « تو پيشتر رو كه من نيز مىرسم . » او قبول نكرد . چون سبب پرسيده شد ، روستايى گفت كه « تو مرد نيكى ، اما شاه يحيى . . . « 5 » سر در پيش ناديده است ، چشم شرم ( ؟ ) بر زمين مىاندازد و سخن كس نمىشنود . »\r\n\r\n\r\n","description":"","footnote":"\r\n( 1 ) . مطلع السعدين : مولانا صدر الدين عراقى .\r\n( 2 ) . فارسنامهء ناصرى ( ج 1 ، ص 309 ) : قلعهء پهن دژ ، و نيز رك : تاريخ عصر حافظ ، ص 196 . باستانى پاريزى معتقد است كه « صورت صحيح آن فهندر است . » - حاشيه بر تاريخ كرمان ، ج 1 ، پانوشت صفحهء 517 .\r\n( 3 ) . مطلع السّعدين : « و جمعى چاخويان ، شاه يحيى را از راه كاريز به اندرون يزد بردند . »\r\n( 4 ) . هر سه نسخه : مزارعى .\r\n( 5 ) . جاى يك كلمه در نسخ سه‌گانه بياض است .\r\n","page_name":" 4639 ","page_number":411},
  {"content":"\r\n\r\nشاه يحيى در خنده شد و گفت كه « من را نزد او اعتبار تمام است البته . بياى كه مدعاى تو برآورده خواهد شد . »\r\nبه وقت معين وعده كرده به جاى خود رفت و زارع به وقت وعده به درگاه حاضر شد . شاه يحيى به دربانان گفته بود كه شخصى به صفات چنين را چون حاضر شود ، نزد من آورند . او را دربانان نزد شاه يحيى بردند . چون چشم روستايى بر شاه يحيى افتاد او را بشناخت و از غايت ترس شرم بر وى افتاد . شاه يحيى گفت كه « انديشه مكن » و ارمغانى پانصد دينار به او داد و گفت : « منش سر در پيش با زنده چشم نرم بر زمين بينداخت و مهم تو را ساخت . » و روستايى خوشحال بيرون آمد و دعاگويان به منزل خود رفت .\r\nچون مخالفت شاه يحيى به شيراز رسيد ، خواجه قوام الدين محمد صاحب عيار به محاصرهء يزد مأمور شد . چون كار بر شاه يحيى تنگ شد ، عرايض بر شاه شجاع فرستاد و شاه شجاع به ابرقو آمد و گناهش به عفو مقرون شد و لشكر را از محاصره منع كرده به ابرقو طلبيد و رقعه [ اى 
  ] در اين باب به خط خود به شاه يحيى نوشت كه نقل آن در كتب مبسوط ثبت است . « 1 »\r\nو شاه شجاع به شيراز و از آنجا به كوشك زر « 2 » به واسطهء مخالفت شاه محمود رفت . و خواجه قوام الدين وزير « 3 » كه به غايت اعتبار رسيده بود ، ابواب منافع ارباب سيف و قلم را فروبست و ايشان متفق شده در مجلس پادشاه چندان به او گفتند كه وى را به كشتن دادند . و گناه عظيمى كه به او نسبت كردند اتفاق با شاه محمود بود و داعيهء غدر به پادشاه . به موجب حكم او را قطعه‌قطعه كرده هر قطعه را به ولايتى فرستادند و وزارت به امير كمال الدين [ حسين 
  ] رشيدى « 4 » مفوّض شد .\r\nو در اين سال [ 455 ب 
  ] امراى مصر ملك منصور را كه نام پادشاهى داشت ، به واسطهء سببى چند - كه در سال گذشته مذكور شد - از سلطنت عزل كرده در قلعهء قاهره محبوس شد و منصور در حبس بود تا آنكه در سنهء هشتصد و هشتاد و يك فوت شد . و بعد از عزل منصور ،\r\n\r\n\r\n","description":"","footnote":"\r\n( 1 ) . از جمله در مطلع السعدين ( ص 340 ) ؛ روضة الصفا ( چاپ زرياب خويى ، ص 748 به بعد ) و به تفصيل بيشتر در تاريخ محمود كتبى ( ص 68 ) چاپ شده است .\r\n( 2 ) . كوشك زر يا قصر زر كه در بعضى از منابع به صورت قصر و كوشك زرد نيز آمده ، قريه‌ايست در شمال شيراز از سردسير فارس از بخش سرحد چهاردانگه . مركز اين بخش به نام آسپاس در بيست و چهارم فرسخى شمال شيراز است و كوشك زر در پنج فرسخى آسپاس . - فارسنامهء ناصرى ، ج 2 ، ص 219 .\r\n( 3 ) . خواجه قوام الدين از ممدوحين حافظ بود . دربارهء اوست كه حافظ به ايهام گويد :\r\n هزار نقد به بازار كائنات آرند * يكى به سكّهء صاحب عيار ما نرسد \r\n( 4 ) . امير كمال الدين از احفاد خواجه رشيد الدين فضل الله بوده كه رشيدى ناميده مىشد . وى حسين بن خواجه جلال الدين بن خواجه رشيد الدين فضل الله است كه پيش از اين به سال 747 هجرى به وزارت شاه شيخ ابو اسحاق رسيده بود .\r\n","page_name":" 4640 ","page_number":412},
  {"content":"\r\n\r\nاشرف بن حسين بن ناصر را كه ده ساله بود به سلطنت برداشتند . و كار تغيير پادشاه در مصر آسان شده بود ، به مرتبه [ اى 
  ] كه از عزل آن پادشاه و تعيين ديگرى مردم وقتى خبردار مىشدند ، شاديانه نواخته در شهر ندا [ مى 
  ] كردند كه شهر را آيين بندند . و امير على ماردينى را از شام طلبيده نايب حكومت مصر نمودند ، و امير منگلى ، حاكم شام شد . اما حاكم حلب را فرستادند و نيابت حلب به امير اشقتمر « 1 » ماردينى مقرر شد و در صفت امير قشتمر « 2 » نايب مصر بود كه حاكم شد .\r\nو در اين سال در حلب طاعون شد و خلقى كثير هلاك شدند و در اطفال و جوانان بيشتر بود .\r\nو هم در اين سال دو كس از نزديكان سلطان را يلبغا عمرى به واسطهء اندك سخنى كه در حق او گفته بودند ، حكم كرد كه از حلق بياويزند .\r\n\r\n\r\n","description":"","footnote":"\r\n( 1 ) . متن : اشقمر\r\n( 2 ) . متن : قشمر\r\n","page_name":" 4641 ","page_number":413},
  {"content":"\r\n . \r\n","description":"","footnote":"","page_name":" 4642 ","page_number":414},
  {"content":"\r\n\r\n\r\nذكر وقايع سال هفتصد و شصت و پنجم از هجرت [ موافق سال هفتصد و پنجاه و پنجم از رحلت خير البشر 
  ]\r\nچنانچه گذشت شاه محمود از سلطان اويس استمداد نمود و سلطان اويس در مملكت فارس طمع كرده امير شيخ على ايناق را با جمعى ديگر از امراى شيخ ابو اسحاق كه پناه به او برده بودند « 1 » و از مداخل و مخارج فارس مطلع بودند به كمك شاه محمود فرستاد . شاه شجاع خبردار شده چندانكه شاه محمود را نصيحت كرد كه آوردن لشكر بيگانه به اين ولايت نتيجهء خوب نخواهد داد ، فايده نكرد . « 2 » شاه محمود لشكر عراق را جمع كرده با لشكر آذربايجان و بغداد متوجه شيراز شد و شاه يحيى را نيز طمع حكومت ابرقو از راه برده با خود همراه ساخت و كتابات به امراى شيراز نوشت و ايشان را نيز اكثرى اظهار يك جهتى به او نمودند . و شاه شجاع نيز با لشكرى گران متوجه ايشان شد .\r\nو چون لشكرها به هم رسيد [ ند 
  ] در شب مشورت احمد ، برادر شاه شجاع نزد برادر راه نيافت . از اين نامحرمى دلگير شده نزد شاه محمود رفت . با وجود چنين امرى شاه شجاع دل از جان برده روز ديگر جنگ شد . هر دو لشكر نهايت سعى و اهتمام به جا آوردند و تا شب جنگ كردند و از هر دو طرف جمعى كثير هلاك شدند و تا اطلاع بر حال يكديگر از هر دو\r\n\r\n\r\n","description":"","footnote":"\r\n( 1 ) . آقچه باشى و ساقى و مباركشاه دولى و امراى شيخ ابو اسحاق : امير غياث الدين منصور شول و سلغر شاه تركمان . - مطلع السعدين ، ص 342 ؛ فارسنامهء ناصرى ، چاپ رستگار فسايى ، ج 1 ، ص 309 .\r\n( 2 ) . خواند مير مىنويسد شاه شجاع ، مولانا معين الدين يزدى را بار ديگر نزد شاه محمود فرستاد . ولى در اين زمان فرستادگان سلطان اويس از تبريز رسيده بودند و شاه محمود را بر مخالفت تيزتر ساخته بودند .\r\n","page_name":" 4643 ","page_number":415},
  {"content":"\r\n\r\nطرف ارادهء فرار نمودند . شاه شجاع در شب به شيراز رفت « 1 » و [ پسرش 
  ] سلطان شبلى را به كرمان فرستاد . شاه محمود نيز عزيمت اصفهان نمود . و شيخ على ايناق گفت كه « اين قدر صبر كنيد كه از حال شيرازيان در اين شب خبرى معلوم شود . »\r\nدر اين حال شخصى از شيرازيان از شاه شجاع جدا شده نزد شاه محمود آمده و خبر به شيراز رفتن شاه شجاع داد . شاه محمود خوشحال شده ترك عزيمت اصفهان نمود و روز ديگر متوجه شيراز شده شهر را محاصره كرد . مدت محاصره به دور و دراز كشيد . شاه شجاع به واسطهء رعايت حزم ملك محمد و دولتشاه ، اقرباى خواجه قوام الدين صاحب عيار را اراده نمود كه از شهر به تقريبى بيرون فرستد كه مبادا بىاتفاقى از ايشان ظاهر شود . پس بنابراين ايشان را به محصلى مال كرمان فرستاد .\r\nچون ايشان روان شدند ، ديگر باره شاه شجاع به فكر افتاد كه مبادا در كرمان از ايشان فتنه حادث شود . چون وقت به غايت نازك بود ، « 2 » خواجه مجد الدين قاقم و امير باكور افغانى « 3 » را با دو هزار سوار به ضبط آن ولايت تعيين كرد . و امير غياث الدين حاجى و امير بهلول در كرمان بودند و شاهزاده شبلى در آن ولايت ( سيرجان ، به همراه امير سيورغتمش جرمانى ) لشكر جمع مىكرد كه به شيراز برد .\r\nدولتشاه چون به كرمان رسيد آن قدر شيطانى و وسوسه كرد كه او را از رفتن به شيراز مانع آمد و خود با ملك محمد قرارداد كه قبل از رسيدن مجد الدين و امير باكور و غياث الدين و بهلول ( و هلالى اتابك شاهزاده را دفع كنند و روز ديگر غياث الدين و هلالى اتابك را به بهانهء آنكه از نزد شاه شجاع ) « 4 » حكمى مخفى آمده طلب نمود . ايشان را در خلوت طلبيده به قتل آورد و سلطان شبلى را در كوشك سبز محبوس كرد . « 5 » و امير بهلول با سيصد سوار بيرون رفت و مملكت كرمان را بىمنازع متصرف شد و كس فرستاد كه به چاپلوسى امير بهلول را بازگردانيدند و خزاين كرمان را گشاده صلاى عام در داد و در اندك زمانى لشكر بسيار جمع كرده و ظاهر خود را به اطاعت سلطان محمود منسوب مىساخت و\r\n\r\n\r\n","description":"","footnote":"\r\n( 1 ) . تاريخ محمود كتبى ( ص 72 ) : « شاه شجاع چون به دار الملك رسيد دو سه روزى توقّف كرد و لشكر را آماده كرد و به انتقام بيرون رفت . در اين حال ، شاه شجاع را درد پايى روى نمود . بازگشت و به شيراز مراجعت نمود .\r\n( 2 ) . م : تاريك بود .\r\n( 3 ) . در نسخ سه‌گانه : امير باكوار اوغانى ، امير ناكوار اوغانى ، امير باكر افغانى ، امير باكر اوغانى ؛ حبيب السير : امير ماكو ؛ تاريخ محمود كتبى : امير تاكور اوغانى ؛ جغرافياى حافظ ابرو ( ص 150 ) : امير باكو ؛ تاريخ كرمان ( ج 1 ، ص 519 ) : امير باكور افغان . متن از روى مطلع السعدين و تاريخ كرمان ضبط شد .\r\n( 4 ) . از اضافات « ق » است .\r\n( 5 ) . محلّ حبس سلطان شبلى را قلعه كوه نوشته‌اند . - فارسنامه ، ج 1 ، ص 221 ؛ تاريخ كرمان ، چاپ باستانى پاريزى ، ج 1 ، ص 520 . ولى در روضة الصفا و جامع التواريخ حسنى به صورت كونك سبز ضبط شده است .\r\n","page_name":" 4644 ","page_number":416},
  {"content":"\r\n\r\nسكّه و خطبه به نام او كرد . اين خبر به شاه شجاع رسيده بسيار مضطرب شد .\r\nو سلطان اويس ، پسر خود را حكم كرد كه با خال خود ، امير سيورغتمش « 1 » متوجه كرمان شوند . ايشان به موجب حكم به آنجا رفته چون ديدند كه كارى نمىتوانند ساخت ، به پيشكشى راضى شدند « 2 » و بازگشتند و كار دولتشاه بالا گرفت . و شاه محمود چون اين خبر شنيد خواست كه برادر خود ، سلطان احمد را با سه هزار سوار به كرمان فرستد و آنجا را متصرف شده دولتشاه را دفع نمايد . سلطان احمد چون اين خبر شنيد از كمال عقل با يكى از خواص خود گفت كه [ 455 ب 
  ] « سه هزار سوار اينجا همراه مىشود سه هزار ديگر در كرمان به هم مىرسد . بعد از آن كرمان را كه از ما مىتواند گرفت ؟ » چون اين سخن به گوش شاه محمود رسيد ، او را از آن خدمت معاف داشت و ديگر بر وى اعتماد نكرد .\r\nدر اين سال در مصر آفتى در ميان مواشى افتاد كه تمام گاوان آن ولايت مردند ، چندانكه اكثر آن ولايت نامزروع ماند .\r\n\r\n\r\n","description":"","footnote":"\r\n( 1 ) . امير سيورغتمش خال سلطان اويس پسر شاه شجاع بود .\r\n( 2 ) . تاريخ محمود كتبى ( ص 73 ) : « امير سيورغتمش با آنكه برادر مادر سلطان بود چندان همراهى نكرد ، تا حوالى كرمان آمدند و به اندك پيشكشى بازگشتند . »\r\n","page_name":" 4645 ","page_number":417},
  {"content":"\r\n . \r\n","description":"","footnote":"","page_name":" 4646 ","page_number":418},
  {"content":"\r\n\r\n\r\nذكر وقايع سال هفتصد و شصت و ششم از هجرت [ موافق سال هفتصد و پنجاه و ششم از رحلت خير البشر 
  ]\r\nدر اين سال شاه شجاع را كار در حصار به دشوار [ ى 
  ] كشيد و مردم او فوج‌فوج جدا شده نزد شاه محمود مىرفتند .\r\n اين دغل دوستان كه مىبينى * مگسانند گرد شيرينى \r\nو روز به روز قوّت محمود مىافزود و از مقربان شاه شجاع جز معين الدين اصفهانشاه « 1 » و اختيار الدين شيخ حسن « 2 » و علاء الدين ايناق و پهلوان طالب ديگرى نماند . و جمعى از اكابر شيراز بيرون رفته سخن صلح در ميان آوردند . شاه محمود گفت كه « چون امراى بيگانه در ميان‌اند ، اختيار به دست من نيست . اگر آقام شاه شجاع به طرف ابرقو بيرون رود ، من اين جماعت را بازگردانم . بعد از آن هرچه مصلحت باشد به فعل آيد و مملكت به نوعى كه طرفين راضى شوند قسمت شود . » و التماس چند امر ديگر نمود . شاه شجاع [ به 
  ] برادر نوشت :\r\n « اگرچه دل به كسى داده يار ماست هنوز * به جان او كه دلم بر سر وفاست هنوز \r\nآرى خداى مصلحت كار بنده به داند و شك نيست كه تأليف قلوب و ضماير از جاى ديگر است ، تا ارادت و وقت چگونه و كى باشد ، إن شاء اللّه تعالى چنان كنيد كه فردا در قلعهء قهندز ملاقات شود . ملتمسات آنچه موجود بود و صلاح كلى در ضمن باشد ، مضايقه نيست ، و السّلام »\r\n\r\n\r\n","description":"","footnote":"\r\n( 1 ) . م : معين الدين اصفهانى .\r\n( 2 ) . مطلع السعدين : اختيار الدين حسن و شيخ وردى .\r\n","page_name":" 4647 ","page_number":419},
  {"content":"\r\n\r\nچون اين رقعه به شاه محمود رسيد ، در جواب نوشت كه :\r\n « جنايت از طرف آن شكسته پيمان است * و گرنه از طرف ما همان صفاست هنوز « 1 » » \r\nو روز ديگر در پاى قلعهء [ قهندز 
  ] اتفاق ملاقات افتاد و مقرر شد كه قلعهء سربند را تسليم شاه شجاع نمايند تا از آن راه به ابرقو رود . و چون شب شد شاه شجاع دل از ملك و مال گرفته به زيارت شيخ كبير « 2 » رفت و از غايت تفرقهء خاطر سلطان زين الدين ، پسرش [ را 
  ] كه خردسال بود ، در مزار فراموش كرد كه در راه ياد كرده امير اختيار الدين حسن بازگشته او را به شاه شجاع رسانيد و به خاطر شاه شجاع رسيد كه بر عهد دشمنان اعتماد كردن از حزم دور است .\r\nراه معهود را گذاشته به راه گريوهء ما بين روان شد و يك خروار خسك آهنى در راه گريوه ريخت و گذشت .\r\nمقارن عزيمت آن جناب سلطان احمد و شاه يحيى و شيخ على ايناق تعاقب نموده جلوريز به گريوه رسيدند . اسبان ايشان به واسطهء خسك آهنى بر جاى خشك ماند و شاه شجاع به سلامت بيرون رفت و شاه محمود به اعزاز هرچه تمام‌تر روز ديگر به شهر درآمد « 3 » و خبر اين فتح و تحف و هداياى بسيار به درگاه سلطان اويس فرستاده و شاه شجاع به حدود ابرقوه آمده حاكم آنجا « 4 » به استقبال بيرون آمد و شاه شجاع به ابرقو درآمده چند روز آسايش كرد و ابرقو را لايق بودن نديد . با سيصد سوار كه اكثر ايشان جوشن نداشتند ، به عزم تسخير كرمان روان شد . « 5 » در راه شاه سليمان ، برادر شاه سلطان با دويست مرد مسلح همراه او شد و اعراب آن نواحى قريب به پانصد نفر به او ملحق شدند . « 6 »\r\nچون دولتشاه خبر توجه شاه شجاع شنيد با چهار هزار سوار آراسته به عزم جنگ بيرون آمد . شاه شجاع مطلع شده به جيرفت رفت . دولتشاه خبر رفتن شاه شجاع به جيرفت شنيد ،\r\n\r\n\r\n","description":"","footnote":"\r\n( 1 ) . هر سه نسخه : صفاست كه بود .\r\n( 2 ) . مراد ، شيخ ابو عبد الله محمد بن خفيف شيرازى از عرفان شيراز متوفى 371 هجرى است .\r\n( 3 ) . و سلمان ساوجى گفت :\r\n هماى چتر همايون پادشاه اويس * بسيط روى زمين را به زير سايه گرفت\r\nحدود مملكت فارس تا در هرمز * به سال خمسه و ستّين و سبعمائه گرفت \r\n( 4 ) . خواجه جلال الدين تورانشاه كه از سوى خود او حاكم ابرقو بود .\r\n( 5 ) . در ماه اسفندارمذ سنهء خمس و ستّين و سبعمائه ( 765 ه . / 1364 م . ) با لشكرى به عدد اصحاب بدر ، كه بيشتر از ايشان جوشن نداشتند . - تاريخ كرمان ، چاپ باستانى پاريزى ، ج 1 ، پانوشت صفحهء 520 .\r\n( 6 ) . تاريخ كرمان ( ج 1 ، ص 520 ) : « چون به شهر بابك - كه اول خاك كرمان است - رسيد و چند روزى توقف نمود ، از اعراب كرمان [ امير محمود از امراى عرب 
  ] و بعضى از بلوكات تقريبا پانصد سوار در ظلّ رايت او مجتمع شدند . »\r\n","page_name":" 4648 ","page_number":420},
  {"content":"\r\n\r\nدليرتر شد . فرصت غنيمت دانسته به آن طرف روان شد . هر دو لشكر به هم رسيده ، « 1 » شاه شجاع با لشكرى به غايت اندك چنان خود را به آن نمك حرام رساند كه وى را مجال نفس زدن نماند و تا كرمان دوانيد و جمعى كثير در همين گريختن از وى جدا شدند و به ملازمت شاه شجاع آمدند و تمام اندوختهء دولتشاه به دست لشكريان شاه شجاع افتاد .\r\nروز ديگر ظاهر كرمان محل نزول شاه شد . دولتشاه حصارى شده و امير رمضان [ اختاچى 
  ] به نزديك قلعه آمده با دولتشاه سخن كرد . دولتشاه ، جلال الدين تورانشاه وزير را طلبيده مبانى عهد و پيمان به ايمان مؤكّد ساخت و ملتمسات خود را به‌وسيلهء او به عرض پادشاه رسانيد . مجموع به عزّ قبول رسيده مطمئن خاطر با اعيان كرمان به ملازمت پادشاه آمد .\r\nشاه شجاع دربارهء او اصناف مرحمت ارزانى داشته درّ [ ى 
  ] گرانمايه يلغرك « 2 » نام كه خراج اقليمى بود در گوش [ او 
  ] كشيد « 3 » و رخصت يافته متوجه شهر شد و به ملاحظهء آنكه مبادا باز پشيمان شود و خيال فاسدى نمايد ، شاه شجاع سوار شده تمام سپاه با شمشيرهاى كشيده به كرمان آمدند و يك بار ديگر مملكت كرمان به تصرف درآمد .\r\nو دولتشاه خيال غدرى نموده ، « 4 » يكى از ملازمانش صفا « 5 » نام اين سخن را به عرض شاه شجاع رسانيد . چون صباح دولتشاه به درگاه آمد ، او را و برادرش عليشاه و باقى موافقانش « 6 » را به ياسا رسانيدند [ 456 الف 
  ] و مملكت كرمان صافى شده بر امرا قسمت يافت .\r\nو چون خاطر از مهم كرمان فارغ شد ، به جانب اوغانيان و جرمانيان به گرمسير متوجه شد و امير سيورغتمش به قلعه درآمده باقى آن قبيله به كوه‌ها و جاهاى محكم گريختند و چون گرفتن ايشان به‌واسطهء كمى لشكر به آسانى ميسر نمىشد ، شاه شجاع متفرق خاطر مىگذرانيد .\r\nاوغانيان كس نزد شاه محمود فرستاده كمك طلبيدند و شاه يحيى و جمعى از امرا و اعيان را شاه محمود به مدد امير سيورغتمش روانه كرد . شاه يحيى چون نزديك به گرمسير آمد ، از گذشته پشيمان شد . كتابتى به شاه شجاع نوشته اظهار يك جهتى كرد . شاه شجاع در جواب رقعه به خط خود نوشت كه « اگر آن فرزند در اخلاص و يك جهتى راسخ دم باشد و آثار و\r\n\r\n\r\n","description":"","footnote":"\r\n( 1 ) . در قريه‌اى موسوم به ده شتران .\r\n( 2 ) . هر سه نسخه : سوس ( غير منقوط )\r\n( 3 ) . تاريخ محمود كتبى ( ص 76 ) : « دو دانه درّ گرانمايه در گوش او كردند » ؛ جغرافياى حافظ ابرو : « گوهرى شب افروز را به دست مبارك خود در گوش دولتشاه كشيد .\r\n( 4 ) . مطلع السعدين ( ص 362 ) : « پسينگاه روز جمعه ، در باغ هلالى ، پاى غار اجتماعى ساخته ، قرار دادند كه دولتشاه پادشاه را طوى كرده ، در مجلس مقيّد سازد . » ؛ جامع التواريخ حسنى : « در باغ هلالى در پاى غار مجرمان ( ؟ ) مواضعه كرد كه جمعى مفسدان در پشت اين گنبد كه خوابگاه شاه شجاع است بشكافند و به بالين او آيند و هلاك گردانند . »\r\n( 5 ) . جامع التواريخ حسنى : امير درسن ؛ روضة الصفا : ورتسون ؛ حبيب السير : در سون . - تاريخ كرمان ، چاپ پاريزى ، ج 1 ، ص 521 .\r\n( 6 ) . برادرش عليشاه و حسن نوروز و على خرگوش .\r\n","page_name":" 4649 ","page_number":421},
  {"content":"\r\n\r\nعلامات آن مشاهده رود چگونه از عقل و مروت مقدور تواند بود كه عنايت و مرحمت دريغ دارد . اما آن فرزند از مبدء حال تا امروز يك جهت زندگانى نكرده مىخواهد كه به تدارك گذشته قيام نمايد بجز شفقت و عاطفت امرى در خاطر نداريم . مستظهر و مطمئن خاطر بايد بود و انديشهء نيكو به جا آورده ، و اللّه الموفق . »\r\nو چون شاه شجاع زحمت درد پاى داشت و بر بدنش نيز ضعفى طارى شده بود ، يك دو منزل از پاى حصار بازپس نشست و اوغانيان دلير شده بيرون آمدند . شاه شجاع يك منزل ديگر كوچ كرد . چون هزارهء اوغانى به ميدان آمدند يكباره ايلغار نموده بر سر ايشان رسيد و ايشان را مجال نماند كه به محكمه‌ها درآيند . بالضروره اكثر امرا و سرداران حلقهء اطاعت در گوش كشيدند . امير سيورغتمش به قلعهء سليمانى گريخت . شاه شجاع به پاى قلعه آمده امير سيورغتمش را امان داده و امير مذكور به ملازمت آمده در سلك ساير ملازمان درآمد و مظفر و منصور از آنجا به كرمان معاودت نموده ؛ شاه يحيى به موجب وعده [ اى 
  ] كه با شاه شجاع كرده بود از شاه محمود روىگردان شده متوجه يزد شد و امراى شيراز او را تعاقب نموده به گردش نرسيدند .\r\nو شاه يحيى در يزد قرار گرفته رسل و رسايل به شاه شجاع مىفرستاد و بار ديگر شاه شجاع به امور سلطنت را به دستيارى و پايمردى شجاعت و همّت منظم نمود و اين آوازه به فارس رسيد . فوج‌فوج از مردم شيراز گريخته نزد او مىآمدند . خواجه صدر الدين كه بندهء با اخلاص شاه شجاع بود و در ديوان محمود اعتبار و اختيار تمام داشت ، عملا علوفهء لشكريان را بازيافت مىنمود و به طريق كفايت به عرض شاه محمود مىرسانيد . قصد خواجه آنكه لشكريان به تنگ آمده نزد شاه شجاع روند . به اندك مدتى جمعى كثير در كرمان جمع شدند .\r\nمردم شيراز كه خواهان شاه شجاع و از محمود و تبريزيان متنفر بودند ، كلوحسن « 1 » را نزد شاه شجاع فرستادند و معروض داشتند كه « ما را از شرّ اين جماعت خلاص مىبايد كرد . » « 2 » و شاه شجاع با لشكرى آراسته عازم شيراز شد و شاه محمود نيز به استقبال بيرون آمد . شاه منصور بن شاه مظفر از يزد به ملازمت شاه شجاع آمده نوازش يافت .\r\nو چون شاه شجاع از بيرون آمدن لشكر شيراز آگاه شد ، به راه ديگر متوجه فارس شد .\r\nمحمود چون شنيد كه او از راه ديگر متوجه فارس شد او نيز معاودت نمود . به حدود فارس\r\n\r\n\r\n","description":"","footnote":"\r\n( 1 ) . ق : كلوحسين .\r\n( 2 ) . فارسنامه ( ج 1 ، ص 311 ) : « كلوحسن از شيراز آمده به عرض پادشاه [ - شاه شجاع 
  ] رسانيد كه مردمان فارس از تعدّى و اجحاف تبريزيان به ستوه آمده استدعاى تشريف فرمايى شما را دارند و شاه شجاع بر جناح تعجيل به شهر بابك آمد . . . » .\r\n","page_name":" 4650 ","page_number":422},
  {"content":"\r\n\r\nشاه محمود خبر شد كه پهلوان خرّم با پانصد سوار به اردوى شاه شجاع مىرود . جمعى كثير را بر سر راه فرستاد . چون پهلوان خرّم دانست كه مقاومت با آن لشكر نمىتواند نمود ، كس نزد شاه شجاع فرستاد و شاه شجاع به نفس خود با دو هزار سواره ايلغار كرده به كمك او رفت و تا رسيدن شاه شجاع ، پهلوان پشت به كوهى داده خود را محافظت مىنمود . كار بر وى به غايت تنگ شده بود كه كمك رسيد . لشكر شيراز را به اول حمله گريزانيد و خلقى كثير به قتل رسيد و دويست سوار جبّه‌پوش در آبى كه بر سر راه ايشان بود غرق شدند .\r\nبعد از اين فتح ، شاه شجاع به جانب شيراز روان شده يك طرف معسكر او و طرف ديگر لشكرگاه شاه محمود شد . در غيبت شاه محمود ، زن او ، خان سلطان كه دختر [ امير غياث الدين 
  ] كيخسرو بن محمود شاه اينجو « 1 » بود ، به نوعى به محافظت شهر قيام مىنمود كه مزيدى بر آن متصور نبود . تمام شب و روز بر گرد برج و باره مىگشت . روزى از اسب افتاد و سه استخوان پهلويش بشكست و همان لحظه شكسته را بسته باز سوار شد .\r\nفى الجمله آن دو سپاه رزمخواه در برابر يكديگر صف‌آرا شدند و آنچه قدرت بشرى به آن وفا نمايد در مراسم حرب سعى نمودند . بالاخره شكست بر شاه محمود افتاد و به شهر گريخت و شاه شجاع او را محاصره كرد . بعد از چهار روز شيرازيان كه خواهان شاه شجاع بودند ، در مقام دادن شهر شدند . شاه محمود مطلع شد . بالضروره با جمعى از خواص و مقرّبان عزيمت اصفهان نمود . در راه سلطان احمد برادرش جدا شده نزد برادر بزرگ آمد و شاه شجاع مظفر و منصور با فتح روان به شهر شيراز شد . « 2 »\r\nو سلطان اويس به سبب مخالفت كاووس شيروانى عزيمت آن طرف داشت كه خبر ياغى شدن خواجه مرجان در بغداد رسيد . [ 456 ب 
  ] سلطان دفع دشمن خانگى را اولى دانسته به دار السلام روان شد و به موسم بهار به بغداد رسيد . خواجه مرجان ، بندى « 3 » را كه بر سر راه بود گشاده چهار فرسخ آب گرفت . سلطان طايفه‌اى از امرا را به راه نعمانيه روان كرد و كسان به طلب كشتى به كنار آب فرستاد . از حسن طالع پانصد كشتى به دست افتاد و امرا خبر فرستادند كه « فردا صبح جنگ است اگر سلطان مدد نمايد ، فتح ميسر است . »\r\nسلطان در شب از دجله بگذشت و صبح به جنگگاه رسيده مخالفان به مجرّد رسيدن\r\n\r\n\r\n","description":"","footnote":"\r\n( 1 ) . هر سه نسخه : اينجر . اينجو به زبان مغولى به معنى املاك خاصهء سلاطين مغول است و چون امير محمود شاه در شيراز متصدى املاك خاصهء سلاطين مغول بود ، بدين نحو به اينجو شهرت يافت . - يادداشتهاى محمّد قزوينى .\r\n( 2 ) . فارسنامه : « و در اقامهء نماز جمعه و جماعت و امر به معروف و نهى از منكر و زجر فسّاق و منع فجّار و استحكام قواعد شرع و تعمير مساجد و بقاع سعى بليغ فرمود و مجالست علماء و فضلاء را اختيار كرد . . . و وزارت بر خواجه قطب الدين سليمانشاه داشت . »\r\n( 3 ) . مطلع السعدين : بند خورج ؛ ذيل جامع التواريخ : بند قريش .\r\n","page_name":" 4651 ","page_number":423},
  {"content":"\r\n\r\nسلطان شكست يافتند و جمعى گرفتار و جمعى كشته شدند و خواجه مرجان به شهر گريخت و مشايخ دار السّلام در ميان آمده خون « 1 » مرجان روسياه را شفاعت كردند و سلطان به شهر آمد .\r\nگناه مرجان را بخشيد و بعد از مدتى ، سلطان ، شاه خازن را در دار السّلام بگذاشت و به راه ديار بكر روان شد و قلعهء تكريت را به صلح گرفت و به موصل رفت و موصل را با حاكمش كه برادر بيرام خواجه تركمان بود بگرفت و بيرام خواجه كه عمّ قرايوسف بود ، دهنهء موش را كه راهى تنگ بود بگرفت ، سلطان به راه غار اصحاب كهف به صحراى موش درآمد « 2 » و بيرام خواجه را بعد از جنگ شكست داد و مجموع ايل و الوس او را غارت كرد و متوجه تبريز شد .\r\nو احوال ماوراء النهر در اين سال آن است كه چون صاحبقران ، شير بهرام و بهرام جلاير را در مخالفت امير حسين محرم راز ساخت و با يكديگر عهد بستند ، مقرّر شد كه شير بهرام به ختلان « 3 » رفته لشكر خود را جمع نمايد . و يك نوكر صاحبقران به عوض نوكر شير بهرام كه در ملازمت بود همراه شير بهرام رفت كه چون اين برود ، او بيايد و همگنان از احوال لشكر يكديگر مطّلع شوند . شير بهرام به ختلان رفته لشكر خود را جمع كرد و اظهار مخالفت نمود .\r\nامير حسين با او طريق مكر و فريب آغاز نهاد و او را به عهدى كه هرگز بوى وفا نشنيده بود مطيع و منقاد نمود .\r\nو چون صاحبقران از صلح ايشان خبر شد به شير بهرام اعلام نمود كه « آغاز مخالفت تو كردى و اكنون با وى صلح كردى كه تو نيكمرد باشى . باشد كه جزاى تو هم از وى به تو رسد ، و پشيمانى سودى نكند . » و همچنان شد كه بر زبان الهام بيان آن حضرت گذشته بود . بهرام جلاير و پلنگ بهادر « 4 » امير جاكو « 5 » را با لشكرى به طرف خجند فرستاد كه ايل جلاير را ضبط نموده امير موسى و على درويش را به دست آورند . ايشان آگاه شده بگريختند و بهرام الوس خود را جمع كرده ، و چون در همّت خود طاقت مخالفت خان و امير حسين نمىديد به طرف جته رفت و صاحبقران به سمرقند آمده برادر خضر ييسورى با جميع مطلع شدند و آن حضرت ( برادر خود ، قرانام را با هندوكه در سمرقند شحنه گذاشت و ) « 6 » معاودت نمود . هندوكه [ - هندوكا 
  ] گريخته نزد امير حسين رفت و قرامون [ - قرا 
  ] از ضبط آن ولايت عاجز بود . تن به ديوانگى\r\n\r\n\r\n","description":"","footnote":"\r\n( 1 ) . ق : چون .\r\n( 2 ) . مطلع السعدين : « سلطان از راه چيقجور و غار اصحاب كهف روان شده دو نوبت از آب فرات عبور كرده به صحراى موش آمد . »\r\n( 3 ) . هر سه نسخه : جيلان .\r\n( 4 ) . ظفرنامهء يزدى : عباس بهادر .\r\n( 5 ) . متن : امير جاكور .\r\n( 6 ) . هر سه نسخه : ( و آن حضرت فرا و هندو را داروغه گذاشت و ) . ظفرنامه ( ص  b  115 ) : « آن حضرت قرا و هندو كه برلاس را در سمرقند داروغه گذاشت . » دنبالهء ماجرا مىرساند كه امير تيمور ، سمرقند را به دو نفر سپرده بود : برادر خود قرا ، و شخصى ديگرى هندوكا نام .\r\n","page_name":" 4652 ","page_number":424},
  {"content":"\r\n\r\nداد و قبل از آنكه آن حضرت به محلّ حكومت خود برسد الجاى تركان آغا ، همشيرهء امير حسين وفات كرد . « 1 » صاحبقران از استماع اين خبر به غايت اندوهناك شد . امير حسين چون فوت او را از اسباب ادبار خود مىدانست ، به غايت پريشان‌خاطر شد و علاقهء خويشى كه ميان او و صاحبقران بود ، گسسته شد و در اميدوارىاش بسته شد .\r\nو غازى مراد ، پادشاه روم در اين سال فتح قلعهء بيغا نمود ؛ چه ، لشكر مخالف به قصد او در ( كنار نهر مريج ) « 2 » نشسته بودند و جمعى عظيم جمع شده ، غازى مراد استقبال نمود . چون لشكرها به هم نزديك شدند ، جمعى از امراى غازى مراد استقبال نموده به اتفاق آنكه شامى شبيخون برده به وقت آنكه غنيم در خواب بود رسيدند و ايشان اكثر يكديگر را به قتل درآوردند و فتحى عظيم ميسر شد و مظفر و منصور معاودت نمود .\r\nو در مصر در اين سال ملك اشرف شعبان نام سلطنت داشت و يلبغا عمرى و طيبغا طويل ، صاحب اختيار ملك و مال بودند .\r\n\r\n\r\n","description":"","footnote":"\r\n( 1 ) . امير تيمور از اين بانو دخترى داشته به نام سلطان بخت بيگم .\r\n( 2 ) . ق : ندارد .\r\n","page_name":" 4653 ","page_number":425},
  {"content":"\r\n . \r\n","description":"","footnote":"","page_name":" 4654 ","page_number":426},
  {"content":"\r\n\r\n\r\nذكر وقايع سنهء هفتصد و شصت و هفت هجرى [ موافق سال هفتصد و پنجاه و هفتم از رحلت خير البشر 
  ]\r\nدر اين سال مردم فرنگ هفتاد كشتى كه سى هزار كس در آن بود ، بر سر اسكندريه فرستادند و مردم اسكندريه غافل بودند كه ايشان در رسيدند و جنگ شد و چهار هزار كس از مردم اسكندريه به قتل رسيدند و اسكندريه به تصرف فرنگان درآمد . ايشان چهار روز به قتل و غارت مشغول بودند .\r\nاين خبر به مصر رسيده يلبغا عمرى ، ملك اشرف را سوار كرده به طرف اسكندريه هم در روز روان شد . فرنگان خبر توجه لشكر شنيده برگشته به ولايت خود رفتند و مردم مصر باز اسكندريه را به حال عمارت آورده به مصر مراجعت نمودند . يلبغا عمرى چون به مصر آمد جميع نجّاران مصر و شام را جمع نموده به ساختن كشتى اشارت نمود . و در اين اثنا ، ميان يلبغا عمرى و طيبغا طويل آزردگى ظاهر شد و يلبغا [ عمرى 
  ] در فكر كار طيبغا شد و اين سخن بر زبان عوام افتاد ، چنان كه روزى [ 457 الف 
  ] [ يلبغا 
  ] كه كوتاه قد بود و طيبغا ، طويل ، همراه از در بازار مىگذشتند ، يكى از عوام فرياد زد كه « اى دراز از شر اين كوتاه ايمن مباش . » يلبغا [ عمرى 
  ] خندان شده طيبغا را گفت : شنيدى ؟ طيبغا گفت كه « مردم اين ولايت عاشق فتنه و فسادند . گوش به سخن ايشان نمىبايد كرد . »\r\nتا اينكه روزى طيبغا عمرى به شكار بيرون رفت و يلبغا فى الفور نشان حكومت شام و خلعت ملك اشرف فرستاد كه از همانجا به شام رود . طيبغا طويل « 1 » چون از اين حال آگاه شد ،\r\n\r\n\r\n","description":"","footnote":"\r\n( 1 ) . متن : تيبغا عمرى .\r\n","page_name":" 4655 ","page_number":427},
  {"content":"\r\n\r\nدر غضب شد و از قبول آن حكم گردن پيچيد و با جمعى كه با او بودند به قصد يلبغا به مصر آمد و يلبغا ، ملك را سوار كرده با ايشان جنگ كرد و شكست بر طيبغا افتاده گرفتار شد و او را با رفيقانش به قلعهء اسكندريه فرستادند و بعد از چند روز طيبغا به شفاعت امرا آزاد شد ، اما يلبغا عمرى به نهايت آرزو رسيده بىشريك به حكومت مصر مشغول شد .\r\nو در اين سال صاحبقران گيتىستان به عزم رزم امير حسين سوار شد و امير سيف الدين را منقلاى ساخت و امير حسين خواست كه به طريق شير بهرام به روباه بازى ، صاحبقران را فريب دهد ، اما\r\n سوار جهان ، پور دستان سام * به بازى سراندر نيارد به دام \r\nو ملك بهادر و عبد الله را نزد آن حضرت فرستاد و استدعاى موافقت به طريق ايام سابق نمود و ييسوريان از بيم خبر صلح اراده نمودند كه از لشكر صاحبقران تخلف نمايند و امرا به عرض آن حضرت رسانيدند كه « كلانتران ييسوريان را بايد گرفت . » جواب شنيدند كه « اگر در ابتداى دولت اين جماعت را بگيريم ، مردم ديگر از بيم غدر از ما برحذر شوند . كار كشورگيرى به جمعيت دل‌ها به اتمام مىرسد نه به حيله و مكر . » و آن جماعت را به حضور طلبيده ايشان را رخصت داد كه به جا و مقام خود روند . و به قرشى معاودت اتفاق افتاد .\r\nو امير حسين سپاه جمع آورده متوجه شد و خضر خزانه‌دار را با مصحفى كه به آن سوگند خورده بودند ، فرستاد و پيغام داد كه « مخالفت موجب خرابى مملكت است . من لشكر خود را در چغانيان « 1 » ، و شما در خزار « 2 » گذاشته هر يك با صد مرد در تنگ چكچك به هم ملاقات بنماييم و عهد و پيمان تازه كرده و راه سخن مفسدان را بربنديم . »\r\nامير صاحب تدبير چون امير حسين را مىشناخت ، مطلقا به صلح همداستان نمىشد . اما امرا بالتمام مايل به صلح بودند . چندان سخن كردند كه امير لشكر را در خزار گذاشته و سيصد مرد كارديده انتخاب نمود و به عزم آنكه رعايت حزم را نموده دويست كس را در ده نو گذارد و صد سوار همراه به وعده‌گاه برد . از آن طرف امير حسين ، شير بهرام را بكشت - چنانچه بر زبان صاحبقران گذشته بود - و سه هزار سوار را به ايلغار به طرف امير تيمور روان كرد .\r\nيكى از ملازمان صاحبقران در ميان آن لشكر ، گريخته به تعجيل به لشكر صاحبقران رسيد و بهرام نام ، نوكرى كه حاضر بود ، به او اين خبر را بگفت . بهرام به‌واسطهء آنكه امرا همه به\r\n\r\n\r\n","description":"","footnote":"\r\n( 1 ) . روضة الصفا : چغانا .\r\n( 2 ) . ق ، ش : جوار ؛ م : خوار .\r\n","page_name":" 4656 ","page_number":428},
  {"content":"\r\n\r\nصلح راضى بودند گمان كرد كه اين خبر را بازگفتن موجب برهم خوردگى صلح است ، آن مرد را از پيش درگاه دور نموده تغافل نمود . « 1 »\r\nسواران امير حسين سحرگاه دررسيدند و امير تيمور به حسب اتفاق و حسن طالع قبل از آن به وعده‌گاه سوار شده بود . چون از رسيدن لشكر خبردار شد راه بر آن جماعت ببست و آن جماعت را بازداشته روان شد و باز دشمنان حمله آوردند و جنگ‌كنان اندك راهى آمدند و ملاحظه نموده ديگر پيش نيامدند . « 2 » و لشكرى صاحبقران در خزار گذاشته بود ، از شنيدن خبر متفرق شدند و آن حضرت با اندك مردمى كه داشت به قرشى درآمد . آرا بر آن قرار گرفت كه كوچ‌ها را به ماخان نقل كنند . به موجب قرارداد همان شب روان شدند و از آب آمويه گذشته به چول درآمدند . و صاحبقران كس نزد ملك هرات و محمد بيگ بن ارغونشاه « 3 » فرستاد كه معلوم شود كه ايشان را در خاطر [ چيست ؟ 
  ] . و دو ماه و نيم بر سر چاه شوارب مقام كرد و در اين مدت از هر طرف كه آينده و رونده به آنجا مىرسيد ، موقوف مىداشتند .\r\nو چون ايلچيان از جانب خراسان آمدند ، آوازه انداختند كه « ملك هرات ما را طلبيده . » و در حال كوچ كرده روان شدند و بازرگانان كه به طرف قرشى مىرفتند چون به امير موسى رسيدند خبر دادند كه صاحبقران به خراسان رفت . چون ابو موسى بىغرض بودن سوداگران را معلوم داشت اعتماد بر آن سخن نمود و از قلعهء قرشى فرود آمده به موضع باقراغ « 4 » فرود آمد و عزم آن داشت كه به اوزكند رود ( و ملك بهادر نيز با جمعى امرا و پنج هزار سوار از نزد امير حسين آمده در گنبدبونى « 5 » نشسته بودند ) « 6 » و حضرت صاحبقران دويست و چهل و سه كس همراه داشت ، اما اكثر مردم معتبر بودند .\r\nو چون كاروانيان را رخصت كرد و آن‌قدر وقت كه ايشان را امكان رسيدن به قرشى باشد بگذشت ، با چهل و سه كس در كنار آمويه آمده در شب به شناه بگذشت [ 457 ب 
  ] و كشتىها كه به آن طرف بود گرفته به اين طرف فرستاد ، تا مجموع از آب بگذشتند . و چون از آب بگذشتند به هر موضع كه فرود مىآمدند مردم آن موضع را شب در ميان گرفته نمىگذاشتند كه خبر به جاى ديگر برند . و امير جاكو « 7 » مصلحت در آن مىديد كه بر امير موسى شبيخون برند ،\r\n\r\n\r\n","description":"","footnote":"\r\n( 1 ) . مطلع السعدين : « غلامى داشت بهرام كاباك نام . . . » ؛ ظفرنامه ( ص  a  117 ) : « چون صورت واقعه با او بگفت از قلّت خرد آن را وقعى ننهاد و پنداشت كه اين خبر نبايد رسانيد . آن شخص را بزد و براند و خود دم دركشيد . »\r\n( 2 ) . امير تيمور صبح به قصد رفتن به وعده‌گاه سوار شده بود و چون از رسيدن ايشان آگاه شد با ايشان جنگ درپيوست و جنگ‌كنان تا محلّى به نام قاتليش كه هر دو آن جيكداليك در آنجا به هم مىرسد ، رسيد . - روضة الصفا ، چاپ زرياب خويى ، 1020 .\r\n( 3 ) . نسخ : محمد بيك حالى و نالى . تصحيح از ظفرنامه و مطلع السّعدين .\r\n( 4 ) . مطلع السعدين ( ص 377 ) : ماى مرغ ؛ ظفرنامه : بيمراغ .\r\n( 5 ) . مطلع السعدين : گنبد لولى .\r\n( 6 ) . م ، ش : ندارد .\r\n( 7 ) . نسخ : امير تيمور .\r\n","page_name":" 4657 ","page_number":429},
  {"content":"\r\n\r\nاما صاحبقران كه ضمير منيرش را علم به احوال آينده و حال يكسان بود ، به خاطر گذرانيد كه به شبيخون مبادا كه چون لشكر به غايت اندك است چشم زخمى برسد و بعد از تفرقهء اين مردم ديگر جمع كردن جمعى به غايت مشكل است .\r\nآن جماعت را به توقف امر كرده مبشر و عبد الله را به خود همراه كرده بر جناح استعجال روان شد و به كنار خندق رسيده به‌واسطهء بسيارى آب خندق پياده شده اسبان را به مبشر سپرد و از ممرّ ترماوى « 1 » ( ؟ ) كه بر بالاى خندق انداخته بود و از آنجا آب به قلعه مىرفت ، تا زانو در آب درآمده به پاى ديوار آمد و تا نزديك به دروازه رسيده دست بر در زد . معلوم شد كه عقبش را به خاك انباشته‌اند . بازگشته اطراف و جوانب بارو را به نظر درآورده جانبى كه قابل برآمدن بوده به عبد الله نمود و معاودت نموده به ملازمان پيوست و متوجه قرشى شد . چون به پاى حصار رسيدند ، چهل و سه كس را نزد اسبان گذاشت و صد كس را همراه عبد الله نمود كه به جايى كه به او نموده رفته بر بالاى حصار درآيند . و خود با صد كس ديگر بر در دروازه بايستاد . و عبد الله و همراهانش نردبان‌ها كه از بورداليغ « 2 » همراه آورده بودند بر ديوار نهاده بالا آمدند و بر در دروازه آمدند و محافظان را مست لا يعقل يافته ، قفل در دروازه را بشكستند .\r\nحضرت صاحبقران برغو كشيده « 3 » با آن صد كس درآمد و غوغا بلند شد . مردم قرشى متحيّر و سراسيمه به هر طرف گريزان شدند . زن و فرزند امير موسى به دست لشكريان صاحبقران افتاد و پسرش را به جهت آنكه چون خبر به مخالفان رساند و ايشان ترسيده متفرق شوند ، رها دادند كه نزد پدر خود رفت و صورت واقعه را بيان كرد و او در بحر حيرت كه فى الواقع جاى آن بود كه غرق شود ، فرو رفته كس نزد ملك فرستاده او را نزد خود طلبيد . و صباح مجموع آن لشكر كه قريب به دوازده هزار كس بودند به پاى قلعهء قرشى آمدند . حضرت صاحبقران قلعه را متصرف شده يك دروازه را به امير سيف الدين سپرد و در يك دروازه به نفس نفيس توقف نمود و ديگر مردم را به بالاى برج و باره فرستاد . در آن روز امير مؤيد ارلات با سى كس بيرون آمده خود را بر آن لشكر زد و شصت اسب از مخالفان گرفته به قلعه درآورد . دور كه بهادر « 4 » در اين وقت از غنيم جدا شده به قلعه درآمد .\r\nصاحبقران گيتىستان اراده نمود كه در همين روز از قلعه بيرون آمده جنگ كند ، اما امير سيف الدين كه از علم رمل و نجوم وقوف داشت ، به عرض رسانيد كه « امروز توقف اولى است . » و روز ديگر ايلچىبوقا و آق‌تيمور بهادر با پنجاه مرد از قلعه بيرون رفتند و بر دشمنان\r\n\r\n\r\n","description":"","footnote":"\r\n( 1 ) . م : توماوى . ظفرنامه : ترناوى .\r\n( 2 ) . مطلع السعدين : بردالق .\r\n( 3 ) . برغو ، شاخ حيوان كه از ميان تهى باشد و آن را مانند نفيرى نوازند . - غياث اللغات به نقل از لغتنامهء دهخدا .\r\n( 4 ) . متن : دركه ؛ مطلع السعدين : دوركا بهادر ؛ ظفرنامه : دوركه بهادر .\r\n","page_name":" 4658 ","page_number":430},
  {"content":"\r\n\r\nحمله بردند و عليشاه و در ويشك با بيست كس ديگر به كمك ايشان بيرون آمدند . طغاىبوقا بهادر از لشكر مخالف دوچار آق‌تيمور شده به قتل آمد و يكى از مخالفان كه به شجاعت مشهور بود ، غنيم قزان‌بوقا « 1 » شد و او هر دو دستش را بگرفت و چندان نگاه داشت تا آنكه ديگرى از لشكر صاحبقران به مدد او رسيده مخالف را به قتل آوردند و از بالاى حصار مردمى را كه نزديك آمده بودند تيرباران كرده برگردانيدند . و توكل با صد مرد از لشكر مخالف حمله آورد .\r\nو صاحبقران با پانزده سوار از قلعه بيرون آمد و توكل كه ديوارى را پناه خود كرده بود از بيم شمشير ايلچى بوقا بگريخت . و بهرام كه همراه ايلچىبوقا بود ، به زخم يكى از لشكر منصور به قتل رسيد و از موافقت و مساعدت اقبال امير موسى با هفت هزار سوار آبروى ناموس بر خاك ريخته از پيش اندك مردمى كه در ركاب ظفر انتساب بود بگريخت و ملك بهادر با پنج هزار سوار از لشكر قراوناس « 2 » از طرف دروازهء خزار « 3 » هنوز ايستاده بود كه صاحبقران گيتىستان چون خاطر از طرف ابو موسى جمع كرد با شصت كس روى شجاعت به طرف وى آورد . و او بىآنكه شمشير بكشد ، سپر بينداخت و از پى ابو موسى رفت . حضرت صاحبقران ، امير يوسف الدين و امير جاكو را به تعاقب نامزد كرد . « 4 » اما امرا از بسيارى غنيم انديشيده تغافل كرد و آن حضرت به نفس نفيس خود مرتكب آن امير خطير شده و جمعى كه در عقب لشكر غنيم بودند ، ايلچىبوقا را گريزانيده و صاحبقران به كمك ايلچىبوقا رسيده آنها كه ايلچىبوقا را گريزانيده بودند ، اسبان كوتل خود را هم گذاشته گريختند .\r\nآرزو ملك آغا ، دختر بايزيد جلاير ، كه زن امير موسى بود « 5 » در موافقت بهادر ملك گريخته مىرفتند . صاحبقران به ايشان نزديك رسيد . با ملك بهادر خطاب كرد كه « از سر خون ريختن تو درگذشتم ، از اين رفيقان جدا شو . » « 6 » وى غنيمت جان منّت دانسته از عورات جدا شده [ 458 الف 
  ] سر خويش گرفت و آن حضرت تنها به قصد گرفتن آن زنان روان شد و نوكرى عاشق باز « 7 » همراه ايشان بود . هرگاه آن حضرت نزديك مىرسيد ، تيرى در كمان نهاده مىكشيد و نمىانداخت . آن حضرت به گمان آنكه او در فن تيراندازى مهارتى دارد عنان كشيده مىداشت كه مبادا زخمدار شود . در اين وقت سمند برق سپرش به‌واسطهء جوگيرى از\r\n\r\n\r\n","description":"","footnote":"\r\n( 1 ) . مطلع السعدين : غزان بهادر ؛ ظفرنامه : غزان بوقا بهادر .\r\n( 2 ) . ق ، ش : قراوباش ؛ م : قراوباس .\r\n( 3 ) . هر سه نسخه : حرار .\r\n( 4 ) . مطلع السعدين : « فرمود كه امير جاكو و امير سيف الدين تا تنگ جكجك در پى رفته دشمنان را به دست آرند . »\r\n( 5 ) . مطلع السعدين : « و خاتون امير موسى ، آرزو ملك به تومان آغا حامله بود . » و اين تومان آغا سال‌ها بعد به ازدواج امير تيمور درآمد .\r\n( 6 ) . مطلع السعدين : « از خاتون جدا شو . »\r\n( 7 ) . ظفرنامه : عاشق تاز .\r\n","page_name":" 4659 ","page_number":431},
  {"content":"\r\n\r\nتك فروماند و دولتشاه بخشى در آن حال رسيده و بر آن جمع تاخت و عاشق باز ناچار شده تيرى انداخت و ظاهر شد كه تير و كمان به عاريت در دستش بوده است .\r\nچون پرده از روى كار برافتاد ، زنان را گذارده روى به گريز نهاد و اسب دولتشاه كه به واسطهء كثرت تردّد ناتوان شده بود به آن جماعت رسيده و ايشان خلاص شدند و امير جاكو و امير سيف الدين از آن تقصير خجالت‌مند شده تا تنگ چكچك تاخت بردند « 1 » و ايل جلاير را كه گريخته مىرفتند بازگردانيده بياوردند .\r\nو آن حضرت به قرشى آمده آن زمستان را در قرشى گذرانيد و محمود شاه را به حكومت بخارا فرستاد و نيكپى شاه « 2 » را كه در خراسان پريشان مىگرديد ، طلب نمود و آمويه را با توابع به او ارزانى نمود و على ييسورى و ييسوريان كه سراسيمه بودند در بخارا به محمود شاه ملحق شدند . اما با وجود طلب به سعادت مشرف نشدند و امير مؤيّد حرم خود ، شيرين‌بك آغا را به ماخان فرستاد و ايشان راه گم كردند تا آنكه عوضى ديگر رفته ايشان را به سلامت به مقصد « 3 » رسانيد .\r\n\r\n\r\n","description":"","footnote":"\r\n( 1 ) . مطلع السعدين : « امير جاكو و امير سيف الدين كه در عقب دشمنان نرفته بودند پشيمان شده به طرف جكدالك رفتند و ياغى را از جكجك گذرانيده . . . »\r\n( 2 ) . ق : سكى ؟ ؟ ؟ شاه ؛ م ، ش : سكى ؟ ؟ ؟ ىشاه ؟ ؟ ؟ . تصحيح از مطلع السعدين و روضة الصفا .\r\n( 3 ) . ق : به قصد .\r\n","page_name":" 4660 ","page_number":432},
  {"content":"\r\n\r\n\r\nذكر وقايع سنهء هفتصد و شصت و هشت هجرى [ موافق سال هفتصد و پنجاه و هشتم از رحلت خير البشر 
  ]\r\nچون امير موسى از قرشى گريخته به امير حسين پيوست و صورت اين واقعه را كه از ابتداى آفرينش تا امروز به غرابت اين امر نشان نداده بودند ، بازگفت ، امير حسين تعجب « 1 » بسيار نمود و فى الواقع جاى تعجب بود و امير موسى و اولجايتو و جهانشاه و پولادبوغا را به جنگ آن حضرت فرستاد و خود نيز متعاقب سواشده ايشان به تنگ چكچك آمده ، آن حضرت به عزم شبيخون سوار شده و از راه يلغزباغ « 2 » برف كوفته بگذشت و جمعى را به خبرگيرى فرستاد .\r\nايشان بيست كس از مردم ياغى را گرفتار آوردند و خبر تحقيق شد كه مخالفان از تنگ چكچك گذشته‌اند و ده هزار سوار تمام يراق‌اند .\r\nآن حضرت را زياده از دويست در ركاب نبود و بعد از آنكه فتحى چنان ميسر شده بود صلاح در آن نديد كه ديگرباره با ايشان جنگ صف كند و مجال شبيخون نمانده بود . عزيمت بخارا نمود . مخالفان با آنكه ديدند كه اندك جماعتى بودند و به آهستگى مىروند ، از جاى خود نجنبيدند . آن حضرت به بخارا آمده محمود شاه و على ييسورى شرايط خدمت به جاى آوردند . امير جاكو بنابر آنكه وقتى محمود شاه را بر دم اسب بسته بود « 3 » ، و هم به خود راه داد و به اتفاق امير سيف الدين و عباس بهادر بىرخصت به خراسان روان شدند و آن حضرت در\r\n\r\n\r\n","description":"","footnote":"\r\n( 1 ) . ق : نعمت .\r\n( 2 ) . مطلع السعدين : يلغز آغاجى .\r\n( 3 ) . ظفرنامه : « محمود شاه را بر دم اسب بسته دوانيده بود و پيش و پس چوب زده ادب بليغ كرده بر جانب او اعتماد نداشت به صورت دولتخواهى بر خاطر صاحبقرانى مىنگاشت كه مصلحت وقت توجه به جانب خراسان است و هرچند مبالغه نمود ، آن حضرت قبول نفرمود . . . بىاستجازه به طرف خراسان به ماخان رفتند . »\r\n","page_name":" 4661 ","page_number":433},
  {"content":"\r\n\r\nبخارا بود به منقلاى دشمن رسيد و با محمود شاه و على ييسورى مكرّرا گفت كه شبيخون بردن مناسب است . ايشان را ميل جنگ نداشتند بهانه كردند كه اسبان را آسوده نگاه مىداريم كه چون دشمنان برسند جواب گوييم .\r\nحضرت صاحبقران كه از ايشان جدا شده از آب گذشت و به چول درآمده در ماخان به اغروق همايون پيوست . از آن جانب نيز امير حسين ، على و محمود شاه را در بخارا محاصره كرد و مردم شهر به جدّ تمام قلعه‌دارى مىكردند . روزى امير حسين به طريق فريب اندك راهى رفت . « 1 » تاجيكان بخارا خيال برگشتن لشكر نموده از ديواربست به عزم تعاقب بيرون آمدند . امير حسين بازگشته بسيارى از آنها را به قتل آورد و بقيه به شهر گريخته ديگر آرزوى جنگ در خاطر نگذرانيدند . على و محمود شاه ناچار شده به طرف خراسان روان شدند .\r\nجمعى از مخالفان ايشان را تعاقب نموده بسيارى از مردم‌شان را به قتل آوردند . ايشان به هزار حيله خود را به صاحبقران رسانيدند و از تقصيرات خود شرمسارى اظهار كردند . لطف آن حضرت در برابر تقصير ايشان نوازش بسيار بود و به نشاط شكار جهت خاطر ايشان مشغول شد ؛ و حكم شد كه نيستان را آتش دادند . چون سبز شد اسبان را فربه كردند .\r\nو خبر رسيد [ نيكپى شاه 
  ] كه تربيت كردهء آن حضرت بود ، در آمويه و توابع ، هر كس كه ميل ملحق شدن به آن حضرت دارد مانع مىشود و نمىگذارد كه لشكريان نزد آن حضرت بيايند . از استماع اين خبر صاحبقران به قصد نيكپى شاه با ششصد مرد تا به لب جيحون آمده وقت طغيان آب بود و جايى كه مناسب فرود آمدن بود نبود . آن حضرت با دويست نفر چاشتگاه بر آب زده آخر پيشين از آن جانب به شناه بيرون آمدند و چهار صد نفر ديگر را به طريق نشيب آب روان كردند « 2 » و سحرگاه اطراف آب را به جايى كه نيكپى شاه بود فرو كوفتند . او به غايت شجاع و رزم‌آزموده بود . دست به تير و كمان برده ، اول تيرى كه [ 458 ب 
  ] بينداخت زه كمانش بگسست و تيرش به سرختاى بهادر و دوركه بهادر رسيده او را دستگير نمودند .\r\nصاحبقران كشتىهاى او را به تصرف درآورد و مردم آن طرف را نيز از آب گذرانيد و به قصد لشكر قراؤناس كه در نواحى بخارا نشسته بودند روان شد . بعد از جنگ آن لشكر را متفرّق نمود و نيكپى شاه را به ياسا رسانيد و به ماخان معاودت نموده امير جاكو را به رسالت پيش ملك هرات فرستاد . ملك حسين [ كرت 
  ] او را تعظيم نموده در باب موافقت سخنان\r\n\r\n\r\n","description":"","footnote":"\r\n( 1 ) . مطلع السعدين : « روز از راه فريب تا مزار شيخ عالم [ - سيف الدين باخرزى 
  ] قدّس سرّه بازگشت . »\r\n( 2 ) . ظفرنامه : « امرا را فرمان داد كه با چهار صد سوار به طرف نشيب آن روان گردند . خود با دويست كس چاشتگاه بر آب زده ، آخر پيشين به شناه از آن جانب بيرون آمدند . »\r\n","page_name":" 4662 ","page_number":434},
  {"content":"\r\n\r\nبسيار گفت و وعده كرد كه « من به سرخس مىآيم . اگر صاحبقران نيز از آن طرف تشريف فرمايد ، در حضور اسباب موافقت استحكام پذيرد . »\r\nچون بىوفايى آن جماعت از امراى مصر مشهورتر بود كه گنجايش باشد كه كسى بر ايشان اعتماد نمايد ، « 1 » آن حضرت به سرخس نرفت . اما چون ملك اظهار محبت بسيار نموده بود ، فرزند ارجمند خود ، اميرزاده جهانگير را به جانب ملك فرستاد و اعلام نمود كه « بنابر وثوق نيز به نكوكارى ملك ، فرزند خود را پيش او فرستادم . و چون عزيمت ديار اصلى در خاطر است و بازماندگان در اين نواحى خواهند بود ، يقين است كه بدانچه رسم مروّت باشد ملك قيام خواهند نمود . »\r\nو چون اميرزاده جهانگير روان شد ، صاحبقران با ششصد نفر از طرف خزار درآمده قرشى را در ميان گرفت و جمعى از نوكران امير موسى كه در قرشى بودند اسير شدند و شيخ بعده « 2 » اموار بازرگانان را متصرف شد و آن حضرت او را ملامت كرده اموال را به صاحبانش بازداد . و خبر رسيد كه پنج هزار كس قراؤناس و امير سليمان ييسورى و برات خواجه و هندوشاه در موضع قوزى منداق « 3 » نشسته‌اند . صاحبقران نيم شب به نزديكى آن لشكر رسيد و دانست كه غنيم بسيار است . ناگاه امير جاكو از اسب بيفتاد و طاقت همراهىاش نماند . او را با سى سوار نزد اميرزاده جهانگير فرستاد . امرا تمام بر جنگ متفق شدند مگر على ييسورى « 4 » كه او را به تكليف سوار كردند .\r\nروز اول شيخ على بهادر كه منقلاى صاحبقران بود با هندوشاه كه مقدّم غنيم بود جنگ كرد و او را گريزانيد . شب اسبان را آسايش داده روز ديگر على ييسورى و بدر الدين و پسرش گريختند و آن حضرت موكلان را با اندك مردم به جنگ پيش رفته و لشكر غنيم را كه به غايت بيش بودند شكست داد و اولجايتو بانجى « 5 » و فولاد كه دوست آن حضرت بودند و ياغى شده بودند ، به قتل رسيدند . سرهاى ايشان چون نزد آن حضرت درآمد ، اظهار تأسّف فرموده كالبد ايشان را به سمرقند فرستاد و لشكر كش و آن نواحى را جمع كرده متوجه سمرقند شد و جمعى را در ولايت كش گذاشت كه ضبط اموال آن ولايت نمايند .\r\nو چون به نواحى سمرقند رسيد ، اوچ‌قرا بهادر كه از قبل امير حسين در شهر بود ، بيرون آمده به جنگ بايستاد . طاقت يك حمله نياورده فرار نمود . آق‌تيمور بهادر به اوچ‌قرا رسيده\r\n\r\n\r\n","description":"","footnote":"\r\n( 1 ) . اشاره است به غدر و حيلهء پادشاهان كرت كه با امير نوروز ، دانشمند چه و امير چوپان داشته‌اند .\r\n( 2 ) . مطلع السعدين : « . . . و شيخ على بهادر با جمعى دلاوران ، بازرگانان را ياغى پنداشته و جنگ كرده غالب آمدند و اموال بسيار گرفتند . »\r\n( 3 ) . ق : رى منداق ؛ م : وى ميداق . تصحيح بر اساس متن ظفرنامهء شرف الدين يزدى .\r\n( 4 ) . مطلع السعدين : على يساورى .\r\n( 5 ) . ظفرنامه : اولجايتو طايخانى ؛ مطلع السعدين : اولجايتو يا مجى .\r\n","page_name":" 4663 ","page_number":435},
  {"content":"\r\n\r\n[ اوچ‌قرا 
  ] شمشير بر سر اسب آق‌تيمور زد . اسب از پا درآمده ، پياده شد . اوچ‌قرا به قلعه گريخت . صاحبقران چون به قلعه نزديك شد ، ديگرباره اوچ‌قرا با يك هزار و پانصد سوار بيرون آمده و چون آن حضرت به طرف او روان شد طاقت جنگ نياورده بگريخت و چون كوچه‌ها را چوب انداخته تنگ كرده بودند - چنان كه سوار را محل گذر نبود - پياده شد و اسباب خود را به تعجيل به درون مىكشيدند . اكثر زين‌ها شكسته شد و پريشان و حيران به شهر درآمدند .\r\nحضرت صاحبقرانى چند روز اسبان را آسايش داد « 1 » و معلوم شد كه جمعى به كش رفته حاكم آن حضرت را كه در كش بود گريزانيده‌اند . آن حضرت به عزم انتقام به كنار آب يام فرود آمد و شخصى را به خبرگيرى فرستاد . بيامد و يكى را گرفته بياورد . چون خبر رسيدند معلوم شد كه امير حسين با لشكرى بىقياس به قرشى رسيده است و چون چند روز ديگر با زمانه مىبايست ساخت ، آن حضرت لشكرى كه در آن نواحى جمع نموده بود رخصت كرده با ششصد سوار قديم به طرف آب پايان سمرقند روان شد . و امير موسى به حكم امير حسين بر سر راه آمده بود ، اما چون آن حضرت در رسيد ، طاقت يك حمله نياورده به سمرقند گريخت . و آن حضرت روان شده به سه روز به كنار آب خجند آمد و از آب گذشته توقف نمود . « 2 »\r\nچون كيخسرو و بهرام جلاير نزد خان جته رفته بودند و دو امير هفت هزار سوار را سركرده به تاشكند آورده بودند ، حضرت صاحبقران به آن طرف متوجه شد و يك ماه آنجا به عيش و عشرت گذرانيد . اما بهرام جلاير كه در آن وقت در آن ولايت قوت گرفته بود و به حكم يرليغ خان اطاعت او مىنمودند ، در اين وقت خود را فراموش كرده حقوق صاحبقران را منظور نداشت و گمان آن حضرت آن بود كه او در دفع امير حسين به جان خواهد كوشيد .\r\nآن حق‌ناشناس تغافل كرده بلكه از مواضع خاصّهء [ 459 الف 
  ] آن حضرت زبان به عتاب گشوده گفت كه « به‌واسطهء موافقت تو با امير حسين موافقت نمودم و تو را از آن حال كه مىدانى به حكومت رسانيدم امروز كه اندك قوتى دارى به اعتماد عهد و پيمان تو اينجا آمده‌ام و تو اين چنين سلوك مىكنى . اميد به كرم خداى مراد بخش آن است كه تو را بر در خود خوار و محتاج بينم . »\r\nو عن قريب همچنان شد . اما امير كيخسرو از مقدم صاحبقران خوشحال شده آن حضرت\r\n\r\n\r\n","description":"","footnote":"\r\n( 1 ) . مطلع السعدين : « حضرت صاحبقران چند روز در نواحى ساغرج ( نسخه بدل : ساغج ) آسايش فرمود . »\r\n( 2 ) . مطلع السعدين : « و حضرت صاحبقران شب در ميان به ساغرج آمد و اسبان را آسايش داده شب هنگام در قرجوق نزول كرد و در توابوينى تا چاشتگاه بوده شب در ميان به كوكنك رسيد . »\r\n","page_name":" 4664 ","page_number":436},
  {"content":"\r\n\r\nرا به خانه برد و طوى داد و دختر خود ، رقيه خانيكه « 1 » را نامزد شاهزاده جهانگير كرد و مدتى به خوشدلى گذشت .\r\nو سلطان اويس از بغداد در بهار عازم آذربايجان شد و چون امير كاووس در غيبت سلطان دو نوبت لشكر به قراباغ آورده بود ، سلطان بيرم بيگ را با امرا به شيروان فرستاد و كاووس حصارى شده و لشكر سلطان ولايتش را ويران كردند . آخر ناچار شده به‌وسيلهء علما و مشايخ بيرم بيگ را ملازمت نموده او را نزد سلطان آوردند . بعد از سه ماه سلطان اويس گناه او را بخشيده ديگرباره حاكم ولايت خود شد . ديگر حكام شيروان « 2 » چون اين مرحمت از سلطان مشاهده نمودند از در ايلى درآمدند و مدت حيات سلطان را مطيع بودند و مملكت سلطان به غايت آبادان شد .\r\nو احوال سلطنت فارس آن است كه چون شاه محمود به اصفهان گريخت و شيراز به تصرف شاه شجاع درآمد ، به شكر اين عطيه با مردم فارس به غايت خوب سلوك مىنمود و در امر معروف و نهى از منكر مبالغهء بسيار داشت و اكثر اوقاتش صرف صحبت علما و فضلا مىشد و شرح مختصر عضدى « 3 » كه به غايت دقيق است و از غايت شهرت از تعريف مستغنى است ، نزد مولانا قوام الدين عبد الله افتتاح كرد . بىتكلف ، شاه شجاع در فضيلت و كمال از اكثر ابناى زمان خود ممتاز بود و در مجالس به وقت بحث بر اكثر حضّار فايق . و [ قطب الدين 
  ] سليمانشاه « 4 » به وزارت شاه شجاع سرافراز شد .\r\nو چون خاطر بالكليه از مهمات شيراز جمع شد متوجه قصر زر ( - زرد ) شد و شاه محمود از اصفهان ايلچيان فرستاده كه « من بىزحمت شيراز را بازگذاشتم و به اصفهان آمدم . اگر آقام « 5 » اين مملكت را به من مسلّم دارد ، از كرم او دور نيست . » و شاه شجاع التماس برادر را قبول كرده به شيراز معاودت نمود . و بعد از انقضاى فصل به يزد رفت و شاه يحيى آنچه لوازم مهماندارى بود به جاى آورده چند روز به عيش و عشرت گذرانيد . و چون به شيراز معاودت نمود خان سلطان ، زن شاه محمود ، قاصدى نزد شاه شجاع فرستاده كه « اگر به ظاهر اصفهان نزول اجلال شود من شاه محمود را دست و گردن بسته مىسپارم » چه ، غرض آن مكّاره آن\r\n\r\n\r\n","description":"","footnote":"\r\n( 1 ) . هنگامى كه كيخسرو نزد تغلق تيمور خان بود ، تومان قتلغ دختر عموى او را به زنى گرفته بود . رقيه خانيكه حاصل اين وصلت بود .\r\n( 2 ) . مطلع السعدين : « و حكام شروان و دربند باكوه [ - باكو 
  ] حاجى فرامرز و حاجى فريدون چون اين مرحمت ديدند ، پيش سلطان آمده . . . »\r\n( 3 ) . مراد شرح مختصر ابن حاجب تأليف قاضى عضد الدين ايجى در علم اصول است .\r\n( 4 ) . ميرخواند و خواند مير ، هر دو ، وزارت را بر عهدهء « قطب الدين پسر سليمانشاه » نوشته‌اند . - روضة الصفا ، ج 4 ، ص 532 ؛ ( تهذيب زرياب خويى ، ص 752 ) ؛ حبيب السّير ، ج 3 ، ص 302 .\r\n( 5 ) . آقا يعنى برادر بزرگ .\r\n","page_name":" 4665 ","page_number":437},
  {"content":"\r\n\r\nبود كه آل مظفر را به انتقام عم خويش شيخ ابو اسحاق مستأصل سازد « 1 » .\r\nو يك مرتبه شاه شجاع تغافل نمود . اما چون كتابات او مشتمل بر اظهار عشق و عاشقى بود و مكرر به شاه شجاع رسيد ، پادشاه بيرون آمد . شاه محمود چون از توجه شاه شجاع آگاه شد ، ايلچى فرستاد كه « غرض از اين تصديع آنچه باشد اعلام رود كه بنده به فعل مىآورد ، خواه از گذاشتن مملكت و خواه آمدن به ملازمت . » و شاه شجاع را محبت برادرى در مقام عفو آورده به شاه محمود نوشت كه « ملاقات آن برادر مطلوب است . » شاه محمود روى اميد به درگاه آورده شرف دستبوس حاصل نمود و عهدى مجدد و پيمانى مؤكّد به تازگى در ميان آمد . بعد از اين شاه محمود در جميع امور تابع برادر باشد . و او به اصفهان و شاه شجاع به شيراز رفتند .\r\nو در شرح احوال آل مظفر صاحب مطلع السعدين كه مدار تحقيق سنه بر تاريخ اوست ، فى الجمله بىالتفاتى كرده و صاحب روضة الصفا به قدر مقدور در تصحيح نقل احوال اين جماعت سعى نموده ، اما به تحقيق سال چندان ملتفت نيست . ناچار بر قول صاحب روضة الصفا كه از اصل سخن را از قرار وقايع نوشته ، نهاده مىشود . اگر تقديم و تأخير احوال در سنوات اتفاق افتد ، مطالعه‌كنندگان محمول بر تعدّد روايات خواهند نمود .\r\nالقصه چون شاه شجاع به شيراز آمد ، سليمانشاه را از وزارت عزل كرده آن منصب را به شاه ركن الدين حسن داد . شاه ركن الدين حسن ، شرف حسب و علوّ نسب را با صفات زميمه مثل غدر و مكر جمع كرده بود و كسى از اشراف و اعيان بلكه سلاطين جهان در نظرش اعتبار نداشت . و سليمانشاه گريخته نزد شاه محمود رفت و وزير شد .\r\nديگرباره زن شاه محمود محرمى نزد شاه شجاع فرستاده او را به وصال خود و تسخير اصفهان در طمع انداخت و آن بيوفايى غدّار چندان در اين سخن مبالغه كرد كه شاه شجاع بهانه طلب عهدشكن شد و به شاه محمود چيزى نوشت كه « اراده آن است كه دختر كوچك خود را به شاه منصور دهم . به خرجى حاجت است . از مال اصفهان فى الجمله مددى بايد نمود . شاه محمود در جواب نوشت كه « تمام ولايات در تصرف ديوان است و اصفهان تنها با وجود ويرانى در دست مانده و اخراجات يوميه ناممكن . حملى كه لايق خزانه باشد چگونه [ 459 ب 
  ] ممكن ؟ » شاه شجاع گفت كه شاه محمود شرط كرده بود كه از عهد و فرمان بيرون نرود . الحال خلاف عهد از طرف او شد . با لشكرى گران متوجه او شد .\r\nچون به حدود عراق رسيد ، شاه محمود را كارآگاهان از حقيقت قضيه آگاه كردند . شاه محمود را بعد از تحقيق معلوم شد كه خان سلطان باعث اين فتنه و فساد است . لاجرم به قتلش\r\n\r\n\r\n","description":"","footnote":"\r\n( 1 ) . و چون شنيد كه شوهرش شاه محمود مىخواهد با سلطان اويس جلايرى وصلت كند موقع را غنيمت شمرد و . . .\r\n","page_name":" 4666 ","page_number":438},
  {"content":"\r\n\r\nمبادرت نمود و به شاه شجاع پيغام فرستاد كه « ماده وحشت از ميان برخاست . اكنون وقت عنايت و مراجعت است . » و بار ديگر آشتى ميان آن برادران برقرار شد و شاه شجاع به شيراز رفت .\r\nو شاه محمود بعد از كشتن محبوبهء خود ، پشيمان شده شب و روز در فراق او مىناليد و بر تمام اعضاى خود در فراق او داغ نهاد . بالاخره بدين جهت به بيمارىهاى گوناگون مبتلا شد .\r\nدر اين سال هفتصد و شصت و هشت ، در مصر ملك اشرف صد غراب و كشتى به جهت جنگ فرنگ آماده و مهيا نمود و تمامت لشكريان خود را فرمود كه يراق جنگ پوشيده به طريقى كه در روز جنگ به كشتى درمىآيند به غراب و كشتى درآمدند و انواع آتشبازى و نفط اندازى كه سرانجام نموده بودند بر او عرضه كردند و استعدادى تمام به نظر بينندگان درآمد ؛ چنانچه ديگر آن‌چنان لشكرى آراسته به نظر نيامد و ملك اشرف و يلبغا بعد از فراغ از تماشاى لشكر به بحيره « 1 » نزول كرد و در شب جمعى از غلامان يلبغا كه از سياست او متنفر شده بودند ، بر قتل او اتفاق نموده ؛ چه ، كمترين سياست او بريدن گوش و بينى بود . و در نصف شب بىآنكه ملك اشرف را مطلع كنند ، به قصد او سوار شدند و از امرا آق‌بوقا « 2 » احمدى و اسندمر ناصرى « 3 » و قچماس طازى « 4 » و جمعى ديگر با غلامان اتفاق نموده به طرف خيمه يلبغا روان شدند .\r\nو او قبل از رسيدن ايشان خبردار شده با جمعى كه نزديك او بودند سوار شده بگريخت و از آب بند گذشته در قاهره فرود آمد و تمام كشتىها را به آن طرف آب برد و جمعى از امرا كه در قاهره بودند ، به ناچار با او همراه شدند . و چون غلامان يلبغا و امرا مطلع شدند كه يلبغا گريخت ، سراسيمه شدند ؛ چه ، يقين داشتند كه اگر وى بر ايشان دست يابد يكى از آنها را زنده نخواهد گذاشت . يك جا شده ملازمت ملك اشرف نمودند و او را بالاتفاق بر قتل يلبغا تحريص نمودند . او نخست اندك امتنا مىنمود و بالاخره قبول اتفاق كرد ؛ چه ، با وجود يلبغا ، ملك اشرف از سلطنت بجز نامى نداشت . ملك بالاتفاق امرا سوار شده متوجه وى شد .\r\nچون به كنار آب آمدند ، كشتى به‌جهت عبور به دست نيفتاد . بالضروره همانجا فرود آمدند . يلبغا چون خبر شد كه ملك با آن جماعت اتفاق نمود ، برادر اشرف ، آنوك « 5 » را كه در قاهره محبوس بود بيرون آورد و به سلطنت برداشت و به ملك منصور ملقب نمود . و ملك\r\n\r\n\r\n","description":"","footnote":"\r\n( 1 ) . متن : بجره .\r\n( 2 ) . متن : آق‌بوغا .\r\n( 3 ) . متن : اسلام ناصرى .\r\n( 4 ) . متن : قماس طارى .\r\n( 5 ) . متن : الوس .\r\n","page_name":" 4667 ","page_number":439},
  {"content":"\r\n\r\nچون به واسطهء كشتى آن روز از آب نتوانست گذشت ، غراب‌ها كه به جهت جنگ فرنگ آماده كرده بودند در بعضى از آن چون اندك كارى باقى بود و هنوز در آب نينداخته بودند ، در حال سى غراب را طيّار كرده به دريا درآوردند و جمعى كثير در آن غراب‌ها درآمده متوجه يلبغا شدند و به جنگ پيش آمده اشرفيان ظفر يافتند ، و از آب بگذشتند و يلبغا مغلوب شده كنار دريا را بگذاشت .\r\nملك اشرف به نفس خود به كشتى درآمده از آب عبور نمود . رفيقان يلبغا چون دانستند كه ملك اشرف از آب گذشت به يكبارگى از وى جدا شده و به ملك اشرف ملحق گرديدند . يلبغا چون ديد كه اختيار از دست رفت و بجز تسليم علاجى نديد ، سلاح انداخته به خانهء خود رفت و بجز طيبغا « 1 » صاحب كشتى كسى به او رفاقت نكرد . بعد از لحظه‌اى ملك اشرف به قاهره درآمد و يلبغا را با طيبغا گرفته به نظر او درآوردند و در همان قلعه محبوس شد . و چون پاسى از شب گذشت اسبى حاضر كردند كه يلبغا سوار شود .\r\nچون يلبغا پاى در ركاب كرد قراتمر نامى از غلامان او شمشيرى بر وى فرود آورد و از اسب درافتاد و ديگر غلامانش كار او را تمام كردند و سرش را بريده در مشعلى كه مىسوخت انداختند . و زمانه سزاى آنچه با صاحب خود ، ملك ناصر حسن كرده بود ، در كنارش نهاد و به همان طريق كه او به قتل ولىنعمت خود اقدام كرده بود ، به مفاد « كما تدين قدان » غلامان او را به قتل آوردند و جزا از جنس عمل يافت . « 2 »\r\n با ولىنعمت ار برون آيى * گر سپهرى كه سرنگون آيى \r\n\r\n\r\n","description":"","footnote":"\r\n( 1 ) . متن : يلبغا . طبيبعا حاجب الحجّاب كه پيشتر استادار وى بود .\r\n( 2 ) . م : + فاعتبروا .\r\n","page_name":" 4668 ","page_number":440},
  {"content":"\r\n\r\n\r\nذكر وقايع سنهء هفتصد و شصت و نهم از هجرت [ موافق سال هفتصد و پنجاه و نهم از رحلت خير البشر 
  ]\r\nامير حسين چون واقف گشت كه لشكر مغول را استظهارى مثل صاحبقران پيدا شد ، بىدرنگ به آن طرف دوان گرديد و امراى معتبر مثل امير موسى و اولجايتو اردى و امير شيخ محمد ، پسر بيان سلدوز را منقلاى ساخت . ايشان از سمرقند عبور نموده در كنار [ 460 الف 
  ] آبى فرود آمدند و سه كوچ از لشكر خود جدا كرده بر سر سه راه فرستادند و ملك بهادر با سه هزار سوار راه سوز نگران « 1 » را نگاه مىداشت و جهانشاه با هزار و پانصد كس در رباط ملك فرود آمد و هزار كس ديگر به راه دزق رفتند . « 2 »\r\nو صاحبقران به اتفاق كيخسرو و دو هزار مرد جته به طرف امرا روان شد و آن حضرت با پانصد مرد سبقت كرده از آب خجند بگذشت و نخست بر جهانشاه شبيخون آورد و لشكر او را متفرق ساخت . هم در آن روز بر هزار كس ديگر كه در راه دزق رفته بودند تاخت برده ايشان را نيز پريشان ساخت و سيصد كس از مردم جته با اموالى كه غنيمت گرفته بودند در آنجا بگذاشت و به طرف ملك بهادر روانه شد و سى كس را پيشتر از خود روانه كرد . و چون آن جماعت به نظر لشكر ملك بهادر درآمد ، تصور كردند كه لشكر مغول رسيد و اين جماعت كه چنين دلير مىآيند اعتماد بر لشكر بسيار كه از عقب مىآيد دارند ، و الا اندك كس در روز خود را به اين لشكر چگونه مىتوانند نمود . و ندانستند كه تكيه بر شجاعت صاحبقران نموده‌اند .\r\n\r\n\r\n","description":"","footnote":"\r\n( 1 ) . نسخ : سورنگران .\r\n( 2 ) . مطلع السعدين : « و هزار ديگر بر سر راه يتى قودغ ، در خرمن ديزك فرود آمدند » ؛ ظفرنامه : « و خرمن با هزار مرد در موضع دزق را ينىقدق محافظت مىنمود . »\r\n","page_name":" 4669 ","page_number":441},
  {"content":"\r\n\r\nملك بهادر بىتوقف و بىدرنگ روى به گريز نهاد و به امير موسى و ديگر امرا ملحق شد .\r\nو چون اين سه فوج شكست‌خورده به لشكر امرا ملحق شدند ، امرا نيز دل از دست داده تا نزد امير حسين جايى ديگر توقّف نكردند . و از نزد كيخسرو به صاحبقران خبر رسيد كه سيصد كس به محافظت اموال و غنايم گذاشته بودند ، آن فوجى را غارت كرده مردم بسيار اسير گرفتند و با آن غنايم معاودت نمودند . آن حضرت آزرده شده نزد امير كيخسرو آمد و شصت مرد جلد بفرستاد كه از طرف كوه به مغولان سياهى نمودند . مغولان كه علامت لشكر از طرف كوه ديدند ، ترسيده اسيران و اموال را گذاشته گريختند . صاحبقران بعد از اين فتوحات از آب سيحون عبور نموده در موضع خمرك نزول فرمود .\r\nو چون امراى امير حسين به او پيوستند ، ايشان را سرزنش بسيار كرد و خود سوار شده به آق‌كوتل رسيد و دو هزار مرد فرستاد كه از آب خجند بگذرند . صاحبقران از اين معنى آگاه شده با پانصد كس همان لحظه با آنكه برف مىباريد سوار شده به كنار آب آمد و برغو كشيدند و آن لشكر به مجرد ديدن مردم صاحبقران سراسيمه بازگشتند .\r\nو آن حضرت خبر شنيد كه بهرام جلاير بىآنكه با امير كيخسرو و آن حضرت مشورت كند با لشكر جته از تاشكند بازگشته به سيرام رفت . « 1 » چون اغروق كيخسرو و آن حضرت همراه بود ايشان نيز معاودت نموده به سيرام آمدند و اغروق خود را آنجا يافتند . اما بهرام از آنجا رفته بود . صاحبقران ، سارىبوقا « 2 » و آق‌بوقا بهادر را به جانب جته به طلب لشكر فرستاد و امير كيخسرو دراز از قشلاق نمود و صاحبقران تاشكند را جهت قشلاق اختيار نمود .\r\nو چون زمستان در ميان آمد و امير حسين كارى نتوانست كرد جمعى را در سمرقند گذاشته خود به ارهنگ « 3 » و [ سالى 
  ] سراى قشلاق نمود . چون بهار شد ، سارىبوقا و آق‌بوقا كه به مغولستان به آوردن كمك رفته بودند ، بازگشته خبر آوردند كه لشكر بسيار به كمك مىآيد .\r\nو اين آوازه به گوش امير حسين رسيد . چون او مىدانست كه با اندك مردم كه با صاحبقران همراه بودند چه حال بر وى گذشته بود ، در فكر شد كه هرگاه لشكر مغول به آن حضرت ملحق شود بسيار مشكل مىشود ، علما و مشايخ خجند و تاشكند را جمع نموده كه سخن صلح با صاحبقران در ميان آورند . ايشان به ملازمت آن حضرت رفته به عرض رسانيدند كه « صلاح مسلمانان در صلح است ؛ چه ، لشكر بيگانه كه در اين ولايت درمىآيد الوس به كلى مستأصل مىشود و بدنامى اين تا قيامت مىماند . »\r\n\r\n\r\n","description":"","footnote":"\r\n( 1 ) . مطلع السعدين ( ص 394 ) : « و بهرام جلاير با لشكر مغول عازم مغولستان شد . » ؛ ظفرنامه : « بهرام جلاير بىاشارت حضرت صاحبقران كامياب و كيخسرو از تاشكنت با لشكر حبه بازگشت و به جانب سيرام رفت . »\r\n( 2 ) . م : بساربوغا .\r\n( 3 ) . نسخ : ارننگ .\r\n","page_name":" 4670 ","page_number":442},
  {"content":"\r\n\r\nو از اين مقوله چندان سخنان گفت [ ند 
  ] كه آن حضرت به صلح راضى شد ؛ چه ، خوابى نيز ديده بود كه تعبيرش اين بود كه از طرف سمرقند فتح خواهد شد و به قصد آنكه بىآنكه كسى در ميان افتد ، دل به امير حسين صاف كرده به جانب وى روان شده سوار شده با سيصد مرد به در شهر سمرقند رسيد . در نواحى شهر شخصى خبر غير واقعى به عرض رسانيد كه امير حسين فوت شد . آن حضرت از شنيدن اين خبر درآمدن به شهر را مصلحت ندانسته به جانب حصار شادمان روان شد و در راه هفت قشون از جانب امير حسين دوچار شدند و در مقام جنگ درآمده شكست يافتند . آن حضرت بعد از آسوده كردن اسبان به موضع نيازى رسيد و امير موسى كه هزارهء غانجى « 1 » تعلّق به او داشت ، لشكر خود را جمع كرده در برابر آن حضرت آمد و بهادران اين طرف امير موسى را خبر دادند كه صاحبقران به عزيمت صلح نزد امير حسين مىرود .\r\nامير حسين اين سخن را بر ترس حمل كرده در مقام رزم شد و صاحبقران امير سيف الدين و ختاى بهادر را با جمعى از عقب لشكر امير موسى فرستاد كه جنگ دراندازند و خود با بقيّهء لشكر متوجه خراز شد [ 460 ب 
  ] و امير موسى چون از عقب لشكر ديد منهزم شد و لشكر منصور بسيارى از ايشان [ را 
  ] به قتل آوردند .\r\nو چون امير سيف الدين به آن حضرت ملحق شد ، خبر رسيد كه سپاه امير حسين رسيد و از لشكر قراؤناس « 2 » سى قشون مرد نمودار شد . اما بر جاى خود بايستادند و نزديك نيامدند . آن حضرت ياغى را برجاى مانده مراجعت نمود و از آب كوهك بگذشت « 3 » و پيش از اين قاصدى پنجشنبه نام نزد امير حسين روان شده بود و امير حسين سوگند خورده و عهد بسته و تورانشاه را همراه پنجشنبه فرستاده بود تا آن معنى را مؤكّد گرداند . در اين مقام برسيدند و صاحبقران عباس بهادر را با تورانشاه بازفرستادند تا تجديد عهد كند و امير حسين ، امير موسى و اولجايتو را با ده هزار سوار فرستاد « 4 » كه به هر طريق كه توانند نوعى كنند تا صلح شود و آن حضرت را نزد او آورند و امرا نزديك آمده كسان فرستادند و مقرر شد كه از طرفين با صد كس ديگر را ملاقات نمايند و به موجب مقرر به يكديگر رسيدند .\r\nنوكران حضرت صاحبقران به آن حضرت گفتند كه امراى معتبر امير حسين همين جماعت‌اند . آنها خود به دام آمده‌اند . بعد از دفع اين جماعت امير حسين طاقت مقاومت\r\n\r\n\r\n","description":"","footnote":"\r\n( 1 ) . متن : عالجى .\r\n( 2 ) . ق : قراوباش ؛ م ، ش : قراوش\r\n( 3 ) . ظفرنامه : « از آب كوهك بگذشت و سحرگاه به قينار شقشار نزول فرمود . » - ص  b  129 .\r\n( 4 ) . اين هنگام امير حسين در گمش كنت در مزار ميرزا على آتا فرود آمده بود و امير تيمور علىآباد . - مطلع السعدين ، ص 396 ؛ روضة الصفا ، چاپ زرياب خويى ، ص 1023 .\r\n","page_name":" 4671 ","page_number":443},
  {"content":"\r\n\r\nندارند . آن حضرت از نقض عهد ابا نموده ايشان را از بىوفايى منع كرد و عهد و شرط تازه نموده و به وثاق امير موسى فرود آمد و وحشت به الفت و يگانگى مبدّل شد . لشكرها را رخصت كردند و صاحبقران به كش آمده و امير حسين لشكر به جانب بدخشان - به‌واسطهء عصيان شاهان [ آنجا 
  ] - برد . و سپاه خراسان در بلخ و توابع دست درازى مىكردند . « 1 » آن حضرت چون دانست كه امير حسين دورست و دفع لشكر خراسان ضرور ، به قصد ايشان برنشست . ايشان از توجه آن حضرت مطلع شده بازگشتند و امير حسين با شاهان بدخشان صلح كرده مراجعت نمود .\r\nو چون صاحبقران خبر مراجعت ايشان را شنيد ، عزم ملاقات جزم نمود . در قندز اتفاق ملاقات افتاد و يكديگر را در كنار گرفته غبار وحشت يكباره مرتفع شد و چند روز يكديگر را طوى داده ، صاحبقران اغروق را از ماخان به كش طلب نمود و امير حسين و آن حضرت به جانب كابل رفتند كه دفع پولاد و آق‌بوقا نمايند و ايشان حصارى شده به سعى صاحبقران ، آن حصار مسخّر شد و ختاى بهادر و شيخ على بهادر و ديگر نامداران آن حضرت زخمدار شدند و پولاد و آق‌بوقا گرفتار شدند .\r\nو چون مهم بدخشان و كابل به موجب دلخواه شد ، امير حسين با صاحبقران مشورت نمود كه « من را داعيهء حصار بلخ است . » حضرت در جواب گفت كه « مناسب دولت نيست . « 2 » » امير حسين گفت كه « رأى شما صواب است و من را اين داعيه در خاطر قرار گرفته است و به فعل خواهم آورد . » و به اتفاق آن حضرت اسباب عمارت [ قلعهء هندوان بلخ 
  ] آماده مىساخت كه خبر رسيد كه لشكر مغول رسيد . امير حسين حضرت صاحبقران و امير موسى را منقلاى ساخت و روان شد . مغولان در تاشكند قشلاق نمودند و امير حسين زمستان در كش گذرانيد .\r\nاز اتفاقات حسنه ميان امراى مغول اختلاف افتاد و بىموجبى با يكديگر جنگ كرده يكى از ايشان كشته شد و بر يكديگر بىاعتماد شده به ولايت خود بازگشتند . شاهان بدخشان در اين فرصت قندز را غارت كردند . چون امير حسين از جرئت بدخشانيان مطلع شد پسر خود ، جهان ملك را همراه حضرت صاحبقران به رسم منقلاى از پيش روان كرده و آن حضرت متوجه بدخشان شد . امير حسين ناچار تا كشم آمد و صاحبقران بدخشانيان را از عقبهء كركس و عقبهء\r\n\r\n\r\n","description":"","footnote":"\r\n( 1 ) . ظفرنامه : « چون ملك [ معز الدين 
  ] حسين ، والى هرات ، از مخالفت شاهان بدخشان و توجه امير حسين به جانب ايشان مطلع شد ، لشكرى گران به طرف بلخ روانه كرد تا ايل و الوس آنجا را غارت كنند . »\r\n( 2 ) . مطلع السعدين ( ص 398 ) : « آن حضرت فرمود كه برادر شما [ - « عم شما » صحيح است 
  ] امير عبد الله كه در زمان امير غزغن مملكت را او مىداشت وقتى به خاطرش آمد كه به جانب سمرقند رود ، امرا عرضه داشتند كه ولايت خود گذاشتن و مملكت بيگانه معمور داشتن از طريق عقل دور است [ چه اگر كارى افتد مردم بيگانه به كار نيايند و مددكارى ننمايند - ظفرنامه 
  ] . من نيز همين مىگويم و اين معنى مصلحت نمىبينم . »\r\n","page_name":" 4672 ","page_number":444},
  {"content":"\r\n\r\nجرم راند « 1 » و ايشان از آب جرم گذشته پل را ويران كردند و گذرها را گرفته بايستادند و مردم صاحبقران از جايى كه ايشان گمان نداشتند گذشتند و بدخشيان را نيز از آنجا گذرانيدند و دور كردند و ايشان به كنار جيحون رفته از آب گذشته گذرها را گرفتند . لشكر ظفر قرين بار ديگر ايشان را رانده گله‌هاى ايشان را بگرفتند و شاه شيخ على بدخشى دستگير شده و جهان ملك را صاحبقران به تاخت درّه‌اى « 2 » كه جمعى كثير در آنجا مانده بودند ، فرستاد و آن جماعت را غارت كرده الجهء بسيار بگرفت . در وقت معاودت بدخشيان تنگ‌ها را گرفته ، جهان ملك را شكست دادند و آنچه غارت كرده بود بازگرفتند و سيصد و سى سوار را پياده كرده اسب و جبا گرفتند .\r\nاين خبر به معسكر ظفر اثر رسيد . باعث برهم‌خوردگى لشكر شد . اكثر از لشكرگاه بيرون رفتند . آن حضرت با سيزده كس راه تنگ [ ى 
  ] كه ممرّ ايشان بود بگرفت و دست شجاعت از آستين جلادت برآورده مخالفان را بازداشت . [ 461 الف 
  ] و چون غنيم خبر شده بود آسان آسان بازنمىگشت و جنگى در كمال شدت . چنانچه از صاحبقرانى منقول است كه « اين همه جنگى كه من كرده‌ام به سختى آن جنگى نديده‌ام . » و پنجاه مرد پياده به جانب آن حضرت روان شد و دويست كس ديگر به كمك ايشان متوجه گشتند . ايلچى بوقا از كمال شجاعت چون وقت را تنگ ديد خود را در ميان پيادگان انداخته و چند تاجيك [ را 
  ] سيلى زده به زبان شيرين با ايشان سخن كردن آغاز كرد كه « باعث جنگ چيست ؟ چه ، اين شخص امير صاحبقران است و اسيران شما را آزاد مىكند . اگر مىخواهيد كه از جان خلاص شويد از در ملايمت درآييد . »\r\nايشان چون نام آن حضرت را شنيدند ، بر جاى ايستاده به طرف آن حضرت فرود آمدند و دو كس از ايشان جدا شده به طرف آن حضرت فرود آمد . آن حضرت فرمود كه اسب و جبا كه از لشكر گرفته‌اند بدهند و فرمود كه « هرگاه به اردوى ظفر قرين رسم ، اسيران شما آزاد مىشوند . » ايشان منّتدار شده ، روز ديگر تمام اسب و يراق را جمع نموده به نظر آن حضرت درآوردند . و آن حضرت مقارن فتح و ظفر در شهر بدخشان نزول نمود ، و گريختگان آن معركه را چوب بسيار زد .\r\nو در اين وقت از جانب امير حسين خبر رسيد كه امير شيخ محمد سلدوز و امير كيخسرو ياغى شدند ، مراجعت مىبايد نمود . امير حسين با خان به سالى سراى رفت و آن حضرت به\r\n\r\n\r\n","description":"","footnote":"\r\n( 1 ) . ظفرنامه و مطلع السعدين تل كركس و كوتل جرم ضبط كرده‌اند .\r\n( 2 ) . اسم اين درّه در مطلع السعدين « كوران » ثبت شده ولى چنين كلمه‌اى در ظفرنامه نيامده است .\r\n","page_name":" 4673 ","page_number":445},
  {"content":"\r\n\r\nعزم مراجعت سوار شد . امير محمد « 1 » و كيخسرو كه بر ايشان ظاهر بود كه دولت هم‌عنان آن حضرت است و به هر طرف كه آن حضرت موافقت نمايد ، فتح از آن ايشان است ، مكتوبى در باب طلب معاونت به خدمت ارسال داشتند . آن كتابت به دست امير حسين افتاد . به دست افتادن مكتوب ، به عرض صاحبقران رسانيد . آن حضرت در ارهنگ امير حسين را ملاقات نمود و چون خاطر مباركش از هرگونه غلّ و غشّ صاف و پاكيزه بود گمان نداشت كه امير حسين آن مكتوب را پنهان كند ؛ چه ، نشانهء دوستى بازنمودن راز است . امير حسين به خلاف توقع اصلا نام آن مكتوب بر زبان نياورد ، و آن حضرت به منزل خود معاودت نمود .\r\nهمان لحظه سه كس درآمده عرضه داشتند كه امير حسين غدرى در خاطر دارد . آن حضرت از كمال شجاعت آن سخن را قدرى ننهاده و از عقب آن شخصى ديگر مكتوبى از خان كه مضمونش آن بود كه « امير حسين ، امير موسى را به گرفتن شما امر كرده است » رسانيد .\r\nآن حضرت اين سخن را اعتبار نكرده و بر زبان گذرانيد كه امير حسين اگر غدرى در خاطر مىداشت ، روز اول خود به فعل مىتوانست آورد . چون آن وقت گذشت امير موسى را چه حد آنكه در خاطر تواند گذرانيد .\r\nو در فكر اين سخنان شد و به عزيمت آنكه تحقيق اين معامله نمايد سوار شد . چون به امير حسين رسيد او نيز سوار بود . در اين حال شخصى از كشتى بيرون آمده سخنى در گوش امير حسين گفت . امير حسين مضطرب شده به آن حضرت گفت كه « ياغى نزديك است و علاج منحصر در توجه به آن صوب . » و آن حضرت را بالضروره منقلاى ساخت و روانه كرد .\r\nصاحبقران گيتىستان چون به موجب دلخواه از آب بگذشت ، روى همت به دفع دشمن آورد .\r\nبه مجرد توجه آن حضرت سلك جمعيت مخالفان گسيخت . كيخسرو به راه قيرتكين « 2 » بگريخت « 3 » و شيخ محمد به جانب خجند رفت . آن حضرت شيخ محمد را تعاقب نموده به كش آمد . امير حسين را چون خاطر از اطراف جمع شد از ارهنگ به بلخ آمده قلعهء سركز را مركز دولت ساخت و ساكن شد .\r\nو در اين سال آذربايجان و عراق عرب به تصرف سلطان اويس بود و امير قاسم ، برادرش فوت شد و سلطان غراى عظيم داشت و بيرم بيگ كه محبوب پادشاه بود به واسطهء افراط [ در شرب 
  ] شراب فوت شد و سلطان اويس در ماتم او نمد سياه پوشيد و امرا و خواتين پلاس‌ها [ ى سياه 
  ] در گردن كرده فضيحتى نمودند كه مگر باز ايشان توانند كرد . خواجه\r\n\r\n\r\n","description":"","footnote":"\r\n( 1 ) . مراد ، امير شيخ محمد پسر امير بيان سلدوز است .\r\n( 2 ) . متن : فرنگين . تصحيح بر اساس متن ظفرنامه .\r\n( 3 ) . مطلع السعدين : « و زنده حشم در عقب او رفت . » و نيز رك روضة الصفا ، چاپ زرياب ، ص 1024 .\r\n","page_name":" 4674 ","page_number":446},
  {"content":"\r\n\r\nسلمان [ ساوجى 
  ] كه مدّاح اين دودمان است ، مرثيه‌ها گفت . « 1 » و خواجه مرجان كه محبوس بود در اين سال به واسطهء فوت حاكم بغداد « 2 » آزاد شد و حكومت بغداد ديگر باره بيافت و عمارات [ ى 
  ] كه در مرتبهء اول بنياد كرده بود توفيق اتمام نيافت .\r\nدر اين سال هفتصد و شصت و نه ، اسندمر ناصرى بعد از قتل يلبغا ، صاحب اختيار ملك و مال مصر شد . سلطان در دست او به طريق كسى كه در بند باشد مىبود و طغتمر نايب ، طاقت نياورده با جمعى از امرا به مخالفت او برخاست و بعد از جنگ شكست يافت و بزرگى اسندمر بعد از فتح از پيشتر بيشتر شد و غلامان يلبغا كه بعد از كشتن صاحب خود ، خود را فراموش كرده بودند با اسندمر در مقام نزاع شدند و نزد ملك اشرف رفته گفتند كه « اسندمر ارادهء خلع تو دارد . » و او را با خود متفق كرده به جنگ اسندمر [ كمر 
  ] بربستند اسندمر نيز سوار شده [ 461 ب 
  ] جنگ كرد و شكست يافته گرفتار شد .\r\nچون او را به نظر ملك اشرف آوردند ، اكثر امرا كه مثل فتنه‌انگيزى به عادت قديم داشتند ، به شفاعت برخاسته او را آزاد كردند و ديگرباره ملك اشرف او را خلعت داده رخصت كرد و آن نمك به حرام ديگرباره چون به منزل خود رسيد ، با خليل بن قوصون اتفاق نموده باز به جنگ ملك اشرف سوار شد . ملك اشرف نيز با جمعى كه با او متفق بودند سوار شده جنگ مىكرد . باز استدمر مغلوب شد و با رفيقان گرفتار شده در قلعهء اسكندريه محبوس شد .\r\nو ملك اشرف ، منگلىبوغا ، نايب حلب را طلبيده نايب مصر ساخت و يلبغا « 3 » را كه محبوس بود بيرون آورده حكومت حلب داد .\r\nو در اين سال در مصر طاعون شد و هر روز زياده از هزار كس فوت مىشد و نزديك به چهار ماه اين مرض در ميان خلايق بود .\r\nو هم در اين سال فرنگان اتفاق نموده بر سر طرابلس آمدند . چون اكثر لشكر آنجا در آن وقت حاضر نبودند ، آن شهر را بگرفتند و جمعى كثير از مسلمانان را به قتل آوردند و باز به ولايت خود رفتند .\r\nو در اين سال طيبغا طويل در حلب به اجل طبيعى درگذشت و حكومت حلب به آق‌سنقر ماردينى قرار گرفت و ملك اشرف صاحب اختيار شده به عزل و نصب امرا بىآنكه امراى مصر را خبر نمايد ، قيام مىنمود و با رعيت سلوك خوب مىكرد .\r\nبدين جهت همهء مردم از دل و جان خواهان او شدند . و مادر ملك اشرف در اين سال به\r\n\r\n\r\n","description":"","footnote":"\r\n( 1 ) . يكى از اين مراثى با مطلع زير در مطلع السعدين ( ص 404 ) ثبت شده است :\r\n آسمان با سينهء پر آتش و پشت دو تاه * شد به هاياهاى گريان بر سر بيرام شاه \r\n( 2 ) . سليمانشاه خازن .\r\n( 3 ) . ق : تبيعا طويل .\r\n","page_name":" 4675 ","page_number":447},
  {"content":"\r\n\r\nحج بيت الله رفت و به عظمت هرچه تمام‌تر از حج معاودت نمود و خيرات بسيار كرد .\r\nو در اين سال در سواد اعظم هندوستان ، سلطان شمس الدين بهنگر در دار الملك بنگاله فوت شد و پسرش ، سلطان غياث الدين به جاى او حاكم آن ولايت شد و تا سنهء هفتصد و هفتاد و پنج حكومت آن ولايت بىمنازعى تعلق به او داشت .\r\n\r\n","description":"","footnote":"","page_name":" 4676 ","page_number":448},
  {"content":"\r\n\r\n\r\nذكر وقايع سنهء هفتصد و هفتادم از هجرت [ موافق سنهء هفتصد و شصتم از رحلت خير البشر 
  ]\r\nدر اين سال امير حسين با حضرت صاحبقران كه در جميع امور ملاحظهء خويش [ ى 
  ] و مروّت نموده او را مددها كرده بود و به مراتب بلند به دولت موافقت آن حضرت رسيده [ بود 
  ] در فكر غدر شد . مفصل اين مجمل اينكه عادل سلطان خان كه امير حسين او را به خانى برداشته بود ، از وى متوهم شده بگريخت و گذارش به نواحى كش افتاد « 1 » و آن حضرت با وى جنگ كرده او را بگرفت و نزد امير حسين فرستاد و در برابر اين نيكوخدمتى امير حسين كس فرستاده كه از ايل و الوس آن حضرت هركه را اسمى و رسمى باشد كوچانيده به بلخ نقل نمايند و امير مؤيّد كه به شرف دامادى آن حضرت مشرف بود ، در حالت مستى پسر جاؤرچى را هلاك كرده بگريخت و امير حسين كس فرستاده حرم او ، شيرين بيگ آغا را كه خواهر صاحبقران بود به بلخ برد و اميرزاده جهانگير را كه آن حضرت نزد او گذاشته بود بفرستاد و پيغام كرد كه امير موسى را كوچ‌مال « 2 » به بلخ مىبايد فرستاد .\r\nاز اين حركات ، آن حضرت آزرده خاطر شده يقين كرد كه پنهان نمودن مكتوب امير كيخسرو به جهت غافل نمودن بوده است . بنابراين با خواص و محرمان خود در اين باب مشورت نمود . امير موسى با جميع امرا در مخالفت امير حسين سخنان گفته به اتفاق بر خلاف او عهد بستند و به حكم اقتضاى وقت امير على ييسورى ، برادر خضر را به قتل آوردند . و چون\r\n\r\n\r\n","description":"","footnote":"\r\n( 1 ) . مطلع السعدين ( ص 411 ) : « پادشاه كابلشاه كه امير حسين او را به سلطنت نشانده بود ، از او گريخته از نواحى كش مىگذشت . »\r\n( 2 ) . ظفرنامه : « با كوچ پيش ما بفرست . » ؛ مطلع السعدين : « با ايل كوچ مال پيش ما بفرست . »\r\n","page_name":" 4677 ","page_number":449},
  {"content":"\r\n\r\nعادت آن حضرت به مقتضاى مردى و مردانگى آن بود كه تا دوست بود به لوازم آن كما ينبغى قيام مىنمود و چون خاطر مباركش آزرده شد به اظهار خلاف مبادرت نموده به جمع لشكر مغول شد و كس به طلب امير شيخ محمد سلدوز فرستاد و امير موسى را در قول داشته با گروه انبوه به رسم منقلاى به طرف امير حسين روان شد .\r\nچون به خزار « 1 » رسيد ، امير موسى بىموجبى متوهم شده به سمرقند گريخت و از پيمان شكستن كه هميشه رسم او بود اصلا ملاحظه نكرد . آن حضرت اصلا ملتفت نشده سيورغتمش اغلان را با امير نور و حسين برلاس و جمعى ديگر را نيز منقلاى ساخته خود در قول توقف نمود . و چون منقلاى به ترمذ رسيد ، منقلاى امير حسين ، خليل و هندوشاه و پولاد بوقا سياهى لشكر منصور را ديده بگريختند . در اين وقت سيد بركه « 2 » كه به جهت مهمانى نزد امير حسين آمده بود و موافق مدعاى خود جواب نيافت ، از وى آزرده خاطر شده نزد آن حضرت آمده و طبل و علم پيشكش كرد و فال‌هاى مبارك زد . آن حضرت قدم و دم او را مبارك شمرده اوقاف حرمين را بر وى مسلّم داشت .\r\nو در حدود چغانيان ، امير شيخ محمد سلدوز آمده به آن حضرت ملحق شد و امير كيخسرو در خلم به لشكر ظفر اثر پيوست و شاه شيخ محمد بدخشى و امير اولجايتو نيز در اين وقت آمدند و جميع امرا و سرداران بالاتفاق روى به دفع امير حسين آوردند و امراى منقلاى با منقلاى غنيم جنگ كرده به يمن شجاعت شيخ على بهادر و ختاى بهادر فتح شد و چون سربدار كه از معتبران لشكر امير حسين بود ، گرفتار شدند .\r\nو حضرت صاحبقرانى ، سيورغتمش [ 462 الف 
  ] اغلان را به اسم خانى موسوم گردانيد « 3 » و به سعادت متوجه بلخ شد و زنده حشم با لشكر از شبورغان رسيده و ملحق شد و از اطراف و جوانب بلخ درآمده هندوان را دربرگرفتند . از قلعه نيز سواره و پياده هشتاد نفر بيرون آمده جنگ شد . اميرزاده عمر شيخ در سن شانزده سالگى نهايت شجاعت به تقديم رسانيد و از دستبرد حوادث پشت پايش به زخم تيرى مجروح شد . جراحان تير را كشيده سيخى گرم به جاى تير به زخم درآوردند ، « 4 » چنانچه از كف پاى مباركش بيرون آمد و آن شيرزاده از زخم و\r\n\r\n\r\n","description":"","footnote":"\r\n( 1 ) . نسخ : حراز .\r\n( 2 ) . ظفرنامه ( ص  a  136 ) : « . . . كه از عظماى شرفاى مكهء معظمه بود ، بىقصد وعده و مواضعه در آن منزل همايون به محض اتفاق پيش‌آمد و طبل و علم كه اظهر علامات سلطنت است مهيا و آماده هديهء حضرت صاحبقرانى ساخت . »\r\n( 3 ) . امير تيمور مىخواست قدرت واقعى در دست او باشد ولى به نام يكى از اولاد چنگيز خان قدرت را در دست بگيرد ، لذا سيورغتمش بن دانشمند جه هندو بن تورخان بن ملك بن اوگتاى قاآن بن چنگيز خان را به پادشاهى برداشت و در موضع اربز بر سرير مملكت نشانيد . - روضة الصفا ، چاپ زرياب ، ص 1025 ؛ مطلع السعدين ، ص 417 .\r\n( 4 ) . مطلع السعدين : « استادان جراح جاى زخم را داغ كرده از كمال غيرت و مردانگى آه نكرد . »\r\n","page_name":" 4678 ","page_number":450},
  {"content":"\r\n\r\nداغ مطلقا جزع نكرد و آثار عجز بر وجنات احوال امير حسين به غايت ظاهر شد .\r\nروز ديگر باز از طرفين در يكديگر درآويختند و جنگى در كمال صعوبت شد . مردم امير حسين را ديگر طاقت جنگ نماند . بنابراين پسر بزرگ خود را كه به خانى برداشته بود ، بيرون فرستاد و اظهار عجز نمود و توقع كرد كه « چون سابقا خويشى و دوستى در ميان بود اميد عفو و بخشيدن خون و رخصت راه حج دارم . » مجموع ملتمسانش به عزّ قبول اقتران يافت و كرّت ديگر كس فرستاد و عرض كرد كه « صباح بيرون خواهم رفت و ديگرباره امان مىخواهم . » و جواب موافق مدعا يافت .\r\nاما چون خاطر امير حسين با هيچ‌كس صاف نبود ، بر آن سخن اعتماد ننمود و هم در شب با دو نوكر از قلعه بيرون آمده از غايت وهم و حيرت ندانست كه به كجا مىرود . به شهر كهنه بلخ افتاد و تا صباح سرگردان بود . چون روز روشن شد ، آن تاريك دل مبلغى راه رفته بود و به منارى كه در آن نزديكى بود رفته پناه برد [ شعر : 
  ]\r\n به سر مناره اشتر رود و فغان برآرد * كه نهان شدم من اينجا مكنيدم آشكارا \r\nو به حسب اتفاق شخصى از لشكريان را شترى گم شده بود . به تفحص آن مشغول بود . چون از همه‌جا مأيوس شد به خاطرش رسيد كه بر بالاى مناره رود كه شايد از دور سياهى شتر گم‌شده‌اش به نظر درآيد . چون به منار برآمد امير حسين را ديد و بشناخت . امير حسين سراسيمه شده از غايت اضطرار عجز بسيار نمود و التماس اخفاى راز كرد و چند عقد مرواريد - كه خراج اقليمى بود - به آن شخص داده وعده كرد كه اگر زنده خلاص شود و به دولت رسد او را رعايت بسيار نمايد .\r\nآن شخص او را ايمن گردانيده از منار پايين آمده در لحظه نزد صاحبقران رفته احوال بازنمود . جمعى از امرا به آوردن امير حسين حسب الحكم روان شدند . امير حسين از بالاى منار ديد كه مردم به طرف او روان‌اند . دست از جان شسته پايين آمد و در مسجد آدينهء بلخ كهنه در سوراخى پنهان شد . چون بختش برگشته بود گوشهء جامه‌اش بيرون ماند . طلبكارانش او را پيدا كرده به نظر صاحبقران رسانيدند . آن حضرت با امرايى كه در باب قتل او سعى مىنمودند گفت كه « من خون او را بخشيده‌ام . » و ياد خويشى و دوستى سابق نموده قطرات اشك بر رخسار روان نموده و امرا به غايت متوهم شدند ؛ چه ، اگر امير حسين خلاص مىشد كار بر ايشان به غايت مشكل بود .\r\nكيقباد ختلانى دعوى خون برادر خود ، كيقباد نمود . صاحبقران او را منع كرد . امير حسين را چون از مجلس بيرون آوردند ، امير كيخسرو به اشارت امرا و به رخصت صاحبقران از\r\n\r\n","description":"","footnote":"","page_name":" 4679 ","page_number":451},
  {"content":"\r\n\r\nعقبش شتافته به قتلش مبادرت نمود . و چون اقتضاى انتقام از كيخسرو نمىكرد اظهار تأسّف نمود و امير حسين را در گنبد خواجه عكاشه دفن كردند و دو پسرش كه به دست افتاده بودند از عقب پدرش رفتند و دو پسر ديگرش به هند گريخته آنجا هلاك شدند « 1 » و خان دست نشان امير حسين نيز هلاك شد .\r\nخواتين و خزاين امير حسين را به نظر آن حضرت درآوردند . سراى ملك خانم ، دختر قزان سلطان خان و الوس آغا ، دختر بيان سلدوز و اسلام آغا دختر خضر يسورى [ و 
  ] طغاى تركان خاتون را آن حضرت رقم اختصاص كشيد و سونج قتلق آغا را كه دختر ترمشيرين خان و حرم بزرگ امير حسين بود ، به بهرام جلاير داد و دلشاد آغا را به زنده حشم و عادل ملك ، دختر كيقباد ختلانى را به امير جاكو و ديگر قمايان را هر يك [ به كسى 
  ] داد « 2 » و قلعهء هندوان را ويران كرده مردم بلخ به جاى قديم خود رفتند و تمامى ايل و الوس جغتاى خان مطيع و منقاد حضرت صاحبقران شده در مهد امن و امان آسودند و هر يك به قدر مرتبهء خود نوازش يافته خرم و خوشحال به مستقرّ اقبال خود رفتند و تمام لشكريان حضرت بر آب آمويه پل بسته به سمرقند آمد و آن خطه را كه از قديم الايام دار الملك آن الوس بوده ديگر باره به حال عمارت آورد . « 3 »\r\nو در اين سال ملك معز الدين حسين كرت در هرات به اجل طبيعى درگذشت . به موجب وصيت ، حكومت هرات به پسرش ، غياث الدين پير على تعلق گرفت و پسر خردترش « 4 » ، ملك محمد قبل از بىحضورى پدر به حكومت سرخس رفته بود و در باب او به غياث الدين پير على وصيت كرده بود كه حكومت سرخس را [ 462 ب 
  ] بر وى مسلم دارد . و غياث الدين پير على به موجب وصيت پدر عمل نموده حكومت آن ناحيه را بر وى مقرر داشت .\r\nو ميان برادران آخر الأمر اتفاق به نفاق مبدل شد و غياث الدين پير على سرخس را محاصره نمود . ايام محاصره امتداد يافت و چون زمستان در ميان آمد و سرما از اندازه درگذشت به حدى كه جمعى كثير از سرما هلاك شدند و آفتابهء آهنين از سرما شكست و گرگ آشتى در ميان برادران شد و ملك محمد بيرون آمد برادر را سلام كرد و از هر دو طرف بازگشتند .\r\n\r\n\r\n","description":"","footnote":"\r\n( 1 ) . ظفرنامه : « دو پسر امير حسين ، خاند سعيد و نوروز سلطان به آتش كردار او سوخته آب حياتشان بر خاك هلاك ريختند و خاك وجودشان به باد فنا رفت و دو پسر ديگرش جهان ملك و خليل سلطان گريخته به جانب هندوستان رفتند و هم در آنجا نيست شدند . » - ( ص  a  139 ) .\r\n( 2 ) . ظفرنامه : « . . . و دخترش را به ايلچى بوقا برادر تابان بهادر داد . »\r\n( 3 ) . ظفرنامه : « در آن زمان سنّ مبارك آن حضرت به سى و چهار سال شمسى ترقّى نموده بود و اين اتّفاق همايون [ - جلوس 
  ] در روز چهارشنبه دوازدهم ماه مبارك رمضان سنهء احدى و سبعين و سبعمائه [ - 771 
  ] موافق ايت‌ئيل بود . »\r\n( 4 ) . ق : بزرگترش . او را امير خرد مىگفتند .\r\n","page_name":" 4680 ","page_number":452},
  {"content":"\r\n\r\nو ملك غياث الدين لشكر به نيشابور كشيده به قصد خواجه على مؤيّد سربدار ، كه آخرين آن ملوك است « 1 » و او شيعى مذهب بود و متعصبان مذهب حنفى « 2 » هرات ملك غياث الدين را خواهى نخواهى به نيشابور بردند و اطراف نيشابور را بعد از محاصره چون فتح نتوانستند نمود ، خراب كردند و به هرات معاودت كردند . و بار ديگر در بهار به نيشابور آمدند و همان صحبت گذشته در ميان آمد و بجز خرابى كارى نتوانستند كرد . و چون اكثر غلّات را چرانيدند و تمامت كاريزها را انباشتند و درختان قديم و جديد را بريدند ، به جانب هرات برگشتند « 3 » . و در وقت معاودت از نيشابور . . . « 4 » پسرش كه به دست افتاده بود ملك چون گمان رفض به او داشت پرسيد كه « بناى مسلمانى بر چيست ؟ » او به بديهه در جواب گفت كه « به مذهب هرويان بر سه چيز : چرانيدن غلّات و بريدن درختان و انباشتن كاريزها ! » ملك انفعال يافته به هرات آمد .\r\nو شرح احوال آن مظفر در اين اوقات اين است كه شاه شجاع را معلوم شد كه برادرش را گريزگاهى بجز درگاه سلطان اويس نيست . انديشه نمود كه به زودى نوعى نمايد كه دست او از حيلهء اتفاق به بغداديان كوتاه شود . چارهء منحصر در آن دانست كه كريمه [ اى 
  ] از خاندان ايلكاى خواستگارى نمايد . امير اختيار الدين حسن قورچى را به اين خدمت فرستاد و مكتوبى به سلطان اويس نوشت و خود را در آن كتابت برادر نوشته بود و نيز در آن مكتوب مندرج بود كه « اراده آن است كه بعد از استحكام مواد محبت در نواحى سلطانيه مقام شود كه اگر به كمك حاجت باشد به مراسم همراهى قيام نموده آيد » « 5 » و ايلچى به درگاه سلطان رفت و مكتوب را گذرانيد .\r\nاما شاه محمود از اين حال خبردار شده به اركان دولت در اين باب مشورت كرد و خواجه تاج الدين مبشرى « 6 » كه در مكر و حيله سرآمد روزگار بود به عرض رسانيد كه اگر در اين معامله مدار بر رأى و رؤيت من باشد متعهّد مىشوم كه دختر سلطان اويس را به جهت شما خواستگارى نمايم و نوعى نمايم كه ايلچى شاه شجاع اگر معاودت نمايد خوار و بىمقدار نزد\r\n\r\n\r\n","description":"","footnote":"\r\n( 1 ) . و از بسطام تا فرهاد گرد را در تصرف داشت .\r\n( 2 ) . فقهاى نظاميهء هرات .\r\n( 3 ) . عجيب اينكه فقهاى هرات ملك غياث الدين را از اين غارت و چپاول منع نمىكردند .\r\n( 4 ) . جاى يك كلمه در نسخ بياض است . روضة الصفا : « ملك غياث الدين با يكى از روستاييان گفت . . . » - چاپ زرياب خويى ، ص 812 .\r\n( 5 ) . مرحوم قاسم غنى متن نامهء شاه شجاع را از مطلع السعدين اين چنين آورده است : « چون سلطان را ايام و اوقات صرف عيش است ، اين برادر در حوالى سلطانيه اقامت نمايد تا آن برادر را از آسيب مخالفان دغدغه نباشد و اگر ممالك را دشمن پديد آيد اين برادر به دفع آن اشتغال نمايد تا مدام مشرب عيش جناب اخوى مصفّى باشد و سلطان در عيش و كامرانى و عشرت و شادمانى گذراند . » - بحث در آثار و افكار حافظ ، ج 1 ، ص 257 .\r\n( 6 ) . روضة الصفا : مشيزى ؛ حبيب السير ( ج 3 ، ص 303 ) : مشيرى .\r\n","page_name":" 4681 ","page_number":453},
  {"content":"\r\n\r\nصاحب خود رود . شاه محمود قبول نمود كه از صلاح او بيرون نرود .\r\nآن وزير با تدبير كتابتى از زبان شاه محمود به سلطان نوشت كه [ شعر : 
  ]\r\n « العبد و ما فى يده كان لمولاه « 1 » * مازان توييم و هرچه داريم \r\nبنده محمود مدت‌هاست تا به خدمتكارى آن درگاه منسوب گشته و طوق محبّت و ولا و حلقهء عبوديت و چاكرى زيب و زيور گوش و گردن خود ساخته و به شكر الطاف [ و اعطاف كه متّصل از 
  ] آن حضرت [ مشاهده كرده 
  ] رطب اللسان و عذب البيان است عرصهء عراق را آنچه در تصرف است تمليك حضرت كرده تمليك نامهء مشروع محكوم مسجّل به سجل حاكم امور شرعى و به اسم حضرت سراپردهء عصمت ، مهد اعلى به عرض خدّام و وزراى كامگار فرستاد و اميدوار كه شاكر نعمت به حكم  لَئِنْ شَكَرْتُمْ لَأَزِيدَنَّكُمْ  « 2 » به خلعت مزيد شرف اختصاص يابد بعد اليوم مدى عمره و جرى دهره به اقامت لوازم نيكو بندگى قيام نمايد و منتهى همّت و نهت آنكه اگر از عمر امان يابد عرصهء آفاق را به دولت آن حضرت مسخّر گرداند . »\r\nو خواجه تاج الدين رخصت يافت كه هرچه خواهد به هركس كه صلاح داند به ارمغانى دهد و هرچه از زبان شاه محمود به امراى سلطان خواهد نويسد و با اسباب و تجمل [ ات 
  ] فراوان او نيز به درگاه سلطان اويس آمد .\r\nسلطان اويس در اين باب با اركان دولت خود مشورت كرد . چون مجموع امرا از خواجه تاج الدين راضى و شاكر بودند و مبلغ‌هاى كلى به رشوت گرفته بودند ، جانب شاه محمود گرفتند . امير اختيار الدين از غايت علوّ همت و نگاهداشت حرمت ولىنعمت خود ، هرگز به خانهء هيچ‌يك از امراى سلطان نرفته بود و خواجه تاج الدين شب و روز در كوچه‌ها تردّد مىكرده و خاطرنشان سلطان به وقت فرصت نمود كه « شاه شجاع اراده دارد كه به اين بهانه به نواحى سلطانيه آمده پنجاه هزار سوار همراه بياورد و پنجاه هزار ديگر از مردم آذربايجان جمع آورده به وقت فرصت قصد مملكت سلطان نمايد و از غايت تكبر در اول مرتبه طمع در مملكت و دختر نموده ، و شاه محمود در مقام نيكوبندگى ثابت قدم است و ولايت [ 463 الف 
  ] قديم خود را نيز تمليك سلطان مىنمايد [ مصرع : 
  ]\r\n « ببين تفاوت ره از كجاست تا به كجا » \r\nو اين سخنان مؤثر افتاد . امير اختيار الدين حسن را سلطان به مجلس طلب نمود و پرسيد كه\r\n\r\n\r\n","description":"","footnote":"\r\n( 1 ) . اصل عربى اين عبارت كه حديثى است كه از امثال سائره شده اين است : « العبد و ما فى يده لمولاه » .\r\n( 2 ) . قرآن ، ابراهيم : 7\r\n","page_name":" 4682 ","page_number":454},
  {"content":"\r\n\r\n« اگر شاه شجاع داعيهء مؤيّد داشت چه احتياج كه تو را با طبل و علم بفرستد ؟ مگر در آذربايجان و بغداد طبل و علم نديده‌اند ؟ ديگر آنكه در كتابت خود را برادر نوشته . اگر اندكى هم تواضعى مىرفت در بزرگى او چه نقصان مىيافت ؟ اكنون بنده دختر به برادر نمىدهم . » « 1 » و خواجه تاج الدين را طلب نمود و دختر خود را مصحوب او به حرم شاه محمود فرستاد . « 2 »\r\nو در مصر سنهء هفتصد و هفتاد و پنج ملك اشرف بالاستقلال حاكم بود . و در هندوستان فيروز شاه كما ينبغى ضبط آن ولايت نمود ، چنان كه از هيچ طرف منازعى نداشت .\r\n\r\n\r\n","description":"","footnote":"\r\n( 1 ) . روضة الصفا ( چاپ زرياب ، ص 753 ) : « ما دختر به برادر ( شاه شجاع ) نمىدهيم بلكه به چاكر ( محمود شاه ) مىدهيم . »\r\n( 2 ) . و خواجه سلمان ساوجى سرود :\r\n آسمان ساخت در آفاق يكى سور ، چه سور * كه از آن سور شد اطراف ممالك مسرور\r\nخواجه تاج الحق و الدين محمد الحق * سعىها كرد در اين باب به غايت مشكور \r\n","page_name":" 4683 ","page_number":455},
  {"content":"\r\n . \r\n","description":"","footnote":"","page_name":" 4684 ","page_number":456},
  {"content":"\r\n\r\n\r\nذكر سوانح سنهء هفتصد و هفتاد و يكم از هجرت [ موافق سال هفتصد و شصت و يكم از رحلت خير البشر 
  ]\r\nچون صاحبقران گيتىستان را خاطر از طرف امير حسين جمع شد جنگى قوچين را به طلب امير موسى فرستاد كه گريخته به تركستان رفته بود . چون او به امير موسى رسيد قضيّه به جنگ انجاميد و امير موسى شكست يافت و به كوهستان گريخت . بار ديگر امير قزلغاج « 1 » ، برادر حسين بهادر به طلب او رفت امير موسى سياهى ايشان را ديده بگريخت و با دو حرم خود از جيحون گذشته به شبورغان نزد زنده حشم رفت و چندان وسوسه كرد كه زنده حشم را از راه برد و چون صاحبقران ، زنده حشم را به قوريلتاى طلب نمود او ايلچى را رخصت داده سوگند خورد كه در عقب مىآيم .\r\nو در اين وقت دو امير كه از امير حسين به موافقت حضرت صاحبقران جدا شده بودند و به خراسان رفته احرام ملازمت آن حضرت بسته به شبرغان رسيدند ، زنده حشم به حسب ظاهر ايشان را تعظيم نمود و اما خفيه به قتل‌شان مبادرت كرد . « 2 »\r\nچون اين خبر به امير تيمور رسيد ، امير تابان بهادر « 3 » و خواجه يوسف را به نصيحت زنده حشم فرستاد . او هر دو را محبوس ساخته ، صاحبقران به شبرغان آمد و زنده حشم حصارى شد « 4 » و استدعا نمود كه لشكريان بازگردد كه بنده به درگاه مىآيد . آن حضرت ملتمس او را مبذول داشته معاودت نمود و زنده حشم اسير خود ابو موسى را به درگاه فرستاد و خود نيز\r\n\r\n\r\n","description":"","footnote":"\r\n( 1 ) . متن : فرلتاح .\r\n( 2 ) . نام اين دو امير در روضة الصفا « امير بيرمشاه ارلات و پسرش تيلانچى » ثبت شده است .\r\n( 3 ) . ق : امير پايان بهادر ؛ م ، ش : امير بابان بهادر .\r\n( 4 ) . قلعه‌اى كه زنده حشم در آن متحصّن شد در شاهنامه به « سفيد دز » موسوم است .\r\n","page_name":" 4685 ","page_number":457},
  {"content":"\r\n\r\nاولجايتو را شفيع كرده به ملازمت آمد و نوازش يافته گناهانش بخشيده شد و جرم امير موسى نيز به عفو مقرون شد و در امور مملكت با ايشان مشورت مىكرد و هر يك را به حرمت به مقام خود فرستاد .\r\nو در اين سال ملك غياث الدين پير على در هرات حاكم بود ؛ و امير على بيگ ارغونشاه در طوس و نسا و ابيورد ؛ و خواجه على مؤيّد در نيشابور و سبزوار ؛ و امير ولى در مازندران مستقل شد . لشكرى به رى كشيد و سلطان اويس از آذربايجان به دفع او روان شد و امير ولى طاقت نياورده بازگشت و از لشكرش جمعى كثير به قتل آمدند و سلطان تا سمنان از عقب امير ولى رفت و مراجعت نمود ؛ چه ، به‌واسطهء عدم موافقت خواجه على مؤيّد پيش رفتن صلاح نبود و رى را به قتلغشاه سپرده به دار لملك خود رفت و قتلغشاه بعد از چندگاه رى را گذاشته به اصفهان نزد شاه محمود رفت و سلطان رى را به عادل آقا داد .\r\nو احوال مملكت مصر و اهل هندوستان به طريق سال گذشته است .\r\n\r\n","description":"","footnote":"","page_name":" 4686 ","page_number":458},
  {"content":"\r\n\r\n\r\nذكر سوانح سنهء هفتصد و هفتاد و چهارم از هجرت [ موافق سال هفتصد و شصت و چهارم از رحلت خير البشر 
  ]\r\nچون صاحبقران ، زنده حشم را نوازش نمود و به شبرغان فرستاد ، او به مقتضاى آنكه :\r\n خوى بد در طبيعتى كه نشست * نرود تا به وقت مرگ از دست \r\nبار ديگر سر از فرمان پيچيده با خانزاده ابو المعالى [ ترمذى 
  ] كه آوازه انداخته بود كه « حضرت مصطفى و على مرتضى ، صلوات اللّه عليه و إله ، را در خواب ديده‌ام و به حكم ايشان تقويت دين مىكنم » اتفاق نمود و دست به غارت و تاراج برآورد ، ختاى بهادر و ارغونشاه را به دفع او فرستاد . زنده حشم سياهى ايشان ديده روى به گريز آورد و از آب گذشته پل را ويران كرد . لشكر شبرغان كه به تاخت رفته بود ، در اين وقت رسيده پل را خراب يافتند . لشكر منصور تيرباران كرده اكثرى را به قتل آوردند و جمعى خود را بر آب زده غرق شدند و زنده حشم به حصار شبرغان برآمد .\r\nامير جاكو به موجب حكم ، شبرغان را محاصره نمود . زمستان بر زنده حشم در حصار و بر امير جاكو در پاى قلعه گذشت . به وقت بهار زنده حشم ، امير جاكو را شفيع نموده به ملازمت حضرت آمد و گناهش به عفو مقرون شد و بيشتر از پيشتر نوازش يافت .\r\nو صاحبقران گيتىستان در اين سال عزيمت يورش مغولستان نمود و بعد از جمع كردن لشكرها به آن طرف روان شد و از سيحون عبور نموده اكثر ايل و الوس را به تصرف درآورد .\r\nكپك تيمور كه به آن حضرت سابقهء مودت داشت ، بدون ملازمت مشرف شد [ 463 ب 
  ] و چون اين نيكو خدمتى از وى صادر شد به وقت مراجعت يرليغ حكومت آن ولايت به نام او\r\n\r\n","description":"","footnote":"","page_name":" 4687 ","page_number":459},
  {"content":"\r\n\r\nصادر شد و چون آن حضرت به سمرقند آمد ، خبر رسيد كه كپك تيمور ياغى شده . به موجب فرمودهء صاحبقران ، [ بهرام 
  ] جلاير و عباس بهادر [ و ختاى بهادر و شيخعلى بهادر 
  ] با لشكرى به دفع او روان شد . يكى از جلايران با بهرام [ جلاير 
  ] در مقام غدر شدند . بهرام مطلع شد و برحذر مىبود . اما فرصت انتقام نبود . چون لشكرها مقابل شد و آبى در ميان بود ، « 1 » ختاى بهادر از غيرت تن تنها بر آب زده گذشت و خود را به صف دشمنان رسانيد و چند تن از ايشان را بر خاك انداخت . شيخ على بهادر از گفتهء خود پشيمان شده او نيز از عقب ختاى بهادر آمده و بر دشمنان حمله آورده ختاى بهادر را كه در ميان گرفته بودند ، بيرون آورد و هر دو به سلامت به لشكر خويش پيوستند و در همان كنار آب با غنيم صلح كرده بازگشتند و جمعى از جلايران را كه با بهرام انديشهء غدر كرده بودند به ياسا رسانيدند و به ملازمت صاحبقران آمدند .\r\nآن حضرت برآشفته به نفس [ نفيس 
  ] خود متوجه كپك تيمور شد . كپك تيمور به انديشهء آنكه از تندباد حادثه گريزان شود سر در بيابان نهاد و تمام آن ولايت تاخته شد . و به وقت مراجعت ، امير موسى و زنده حشم با وجود آن همه مرحمت كه حق ايشان صادر شده بود ، در مقام غدر شده « 2 » با لشكر خضر يسورى « 3 » و خانزاده ابو المعالى و شيخ ابو الليث سمرقندى اتفاق نمودند كه در شكارگاه آن حضرت را به حيله بگيرند . و با يكديگر هم‌سوگند شدند .\r\nاين سخن به عرض آن حضرت رسيد . بعد از تحقيق بر ايشان گناه ثابت شد . امير موسى به دولت خويشى مهد عليا ، سراى ملك خانم « 4 » به جان خلاصى يافت ؛ و پسر امير خضر يسورى به شفاعت امير سيف الدين كه خواهرش در خانهء او بود ، آزاد شد ؛ و ابو المعالى را از مملكت اخراج نمودند ؛ و شيخ ابو الليث سمرقندى را حكم شد كه به حج رود كه هواى مكّه گرم و ايشان بسيار خنك واقع شده‌اند . چون به آنجا رسيد يحتمل كه اعتدالى حاصل شود ؛ و زنده حشم را بند كرده به سمرقند بردند . ديگر از زنده و مردهء او كسى نشان نداد .\r\nو در اين سال سلطان اويس عزيمت مازندران نموده قصد امير ولى داشت ، اما به واسطهء آنكه برادرش ، امير زاهد در مستى از بام قصر اوجان افتاد و درگذشت ، « 5 » ترك آن عزيمت نمود و به تبريز آمد . و شاه شجاع به واسطهء آنكه دختر به شاه محمود داده بود با امير ولى بنياد\r\n\r\n\r\n","description":"","footnote":"\r\n( 1 ) . اين آب در روضة الصفا « آب عايشه خاتون » ثبت شده است ؛ نيز ظفرنامه ، ص  a  145 .\r\n( 2 ) . در محلّى به نام اودن گوزى ( زيارتگاه اودن آتا ) - روضة الصفا ، چاپ زرياب ، ص 1027 .\r\n( 3 ) . ق ، ش : يشورى .\r\n( 4 ) . ق : تراى ملك خانم . اين بانو خواهرزادهء امير موسى بود .\r\n( 5 ) . ميرخواند واقعه مرگ امير زاهد را جزو حوادث سال آينده ثبت كرده است . - روضة الصفا ، چاپ زرياب ، ص 986 .\r\n","page_name":" 4688 ","page_number":460},
  {"content":"\r\n\r\nدوستى كرد و از طرفين ايلچيان آمد و شد نمود و امير ولى نوشت كه شما به همدان تشريف آورده كه من نيز از اين طرف به ولايت سلطان درمىآيم .\r\nو در اين سال ملك اشرف ، يلبغا ناصرى را تربيت كرده خزانه‌دار كرد . همين يلبغاست كه با ملك - چنان كه بيايد - مخالفت خواهد كرد .\r\n\r\n","description":"","footnote":"","page_name":" 4689 ","page_number":461},
  {"content":"\r\n . \r\n","description":"","footnote":"","page_name":" 4690 ","page_number":462},
  {"content":"\r\n\r\n\r\nذكر سوانح سنهء هفتصد و هفتاد و پنجم از هجرت [ موافق سال هفتصد و شصت و پنجم از رحلت خير البشر 
  ]\r\nبه صاحبقران دو نوبت ايلچى به خوارزم فرستاد و اعلام نمود كه « مال كاث و خيوق ( خيوه ) تعلق به الوس جغتاى خان داشته ، اكنون به‌واسطهء بىضبطى اين الوس از تصرف بيرون رفته ، توقع آنكه دوستى را بر ترك آن ولايت برقرار دارند . » و جواب موافق مدعا نيامد . « 1 » مولانا جلال الدين كشّى براى نصيحت به خوارزم رفت . سودى نداد و مولانا مقيّد شد . آن حضرت با لشكرهاى نامدار متوجه خوارزم شد . « 2 » قراول دشمن چون نمودار شد به حملهء اول سپاه ظفر قرين شكست يافته جمعى كثير كشته و گرفتار شدند و به حصار كاث رسيده بيرم خواجه يساولى به اتفاق قاضى خيوق حصارى شدند و خندق به حكم صاحبقران به خس و خاشاك انباشته شد و كوچه ملك را اشارت شد كه به خندق درآمد . ترس او را مانع آمد . حمارى يساول ديد كه كوچه ملك نامردى كرد ، بىتوقف با مبشر به خندق درآمد و لشكريان در تخته از آب گذشتند .\r\nاول شيخ على بهادر در حصار شد و مبشر پاى او را گرفت كه خود نيز برآيد . او را نيز پايين كشيد و هر دو بر خاكريز افتادند . باز شيخ على برخاسته به فصيل برآمد . شخصى نيزه بر\r\n\r\n\r\n","description":"","footnote":"\r\n( 1 ) . حاكم خوارزم ، حسين صوفى پسر ينغدادى ، در جواب امير تيمور كه توسط علقه تواچى ارسال شده بود گفت « من اين ولايت را به شمشير گرفته‌ام و به شمشير از من توان گرفت . »\r\n( 2 ) . تيمور در فاصلهء سنوات 773 و 781 ه . ق چهار بار لشكر به خوارزم كشيد . بار اول حسين صوفى مغلوب شد و پسرش به جاى او نشست . چون عصيان كرد ، امير تيمور مطيعش كرد . بار سوم در 777 و بار چهارم در 780 لشكر به اين ناحيه كشيد و در دفعهء اخير پس از سه ماه و نيم محاصره آنجا را در اوايل 781 ق گرفت و خراب كرد و خطّهء خوارزم ضميمهء ممالك تيمور گرديد .\r\n","page_name":" 4691 ","page_number":463},
  {"content":"\r\n\r\nوى حواله كرد . شيخ على نيزهء او را گرفته بشكست و او را به قتل آورد . لشكريان از اطراف به قلعه درآمده هرچه يافتند ، به تاراج بردند و كوچه ملك را به جهت تقصير چوب ياساق زده بر دم خر بستند و به سمرقند فرستاده به خوارزم متوجه شدند . ديگرباره قراول طرفين جنگ كرده لشكر منصور مظفر شد و حسين صوفى به ناچار حصارى شد و از در صلح درآمده كسان با تحف و هدايا به درگاه فرستاد . امير كيخسرو [ ختلانى 
  ] در اين وقت غدر كرد و به حسين صوفى پيغام فرستاد كه « لشكر صاحبقران به اطراف به تاراج رفته‌اند ، در اين وقت اگر تو بيرون آيى ، من به وقت جنگ صف ويران كرده به تو ملحق مىشوم . »\r\nخوارزميان به سخن كيخسرو خود را اياميشى [ 464 الف 
  ] نموده بيرون آمدند . صاحبقران گذار آب را گرفته به جنگ ايستاد . از اطراف لشكر رسيده بازار جنگ گرم شد . نخست دو كس از غلامان آن حضرت از آب گذشتند . بعد از آن شيخ على بهادر با پنج نوكر خود بگذشت و امير مؤيّد و آق‌تيمور و ختاى بهادر و ايلچى بهادر عبور كردند . ايلچى بهادر غرق شد . آن حضرت به نفس خود ارادهء عبور نمود ، اما امير شيخ محمد عنان مباركش گرفته به زارى التماس توقف نمود و خود را بر آب زده بگذشت و لوازم شجاعت به تقديم رسانيد .\r\nاز اول صباح تا آخر روز جنگ قايم بود . بالأخره خوارزميان به قلعه گريختند و بسيارى از ايشان كشته و گرفتار شد و امير حسين به خوارزم درآمده از اين غصه بىحضور شد و بعد از دو سه روز فوت شد و برادرش ، يوسف صوفى به جاى او حاكم شد و او از در ملايمت درآمده و چون از وى خلاف ادبى واقع نشده بود ، وحشت به الفت مبدل شد و دختر آق صوفى كه برادرزادهء يوسف صوفى بود و نبيرهء پادشاه اوزبك بود « 1 » به جهت اميرزاده جهانگير خواستگارى نموده شد و به جانب سمرقند معاودت نمودند و گناه امير كيخسرو بر وى ثابت شد . به حكم خان به ياساق رسيد و يوسف صوفى مضطرب شده به غير از عجز و زارى چاره نديد و ايلچيان فرستاده اظهار خجالت و پشيمانى نمود و عذرش مقبول افتاد و بىآنكه به ولايت او آسيبى رسد معاودت نمود و در سمرقند اسباب طوى آماده ساخته امير يادگار برلاس و جمعى ديگر را به خوارزم فرستاد . و يوسف صوفى دختر معهود را به اعزاز و احترام تمام به سمرقند فرستاد و طوى در كمال عظمت ترتيب يافته او را به اميرزاده جهانگير عقد بستند .\r\nو در اين اوقات احوال فارس و عراق آن است كه چون دختر « 2 » و لشكر از آذربايجان به\r\n\r\n\r\n","description":"","footnote":"\r\n( 1 ) . اين دختر از شكر بيك ، دختر خان اوزبك بود و سوين بيك نام داشت و به خانزاده مشهور بود .\r\n( 2 ) . مراد ، عروس شاه محمود است كه با رندى و زرنگى خواجه تاج الدين مشيزى از چنگال شاه شجاع بدر كرده بود .\r\n","page_name":" 4692 ","page_number":464},
  {"content":"\r\n\r\nاصفهان آمد ، شاه محمود قوى شده به جانب فارس روانه شد و شاه شجاع نيز به عزم جنگ روان شد و در صحراى چاشت‌خوار « 1 » به هم رسيدند . دست راست شاه محمود را مردم دست چپ شاه شجاع ، به سردارى شاه منصور شكست دادند و بر انغار شاه شجاع هزيمت نموده هر دو لشكر از حال يكديگر بىخبر فرار نمودند و گريختگان هر دو لشكر به شيراز و اصفهان رسيدند . و شاه شجاع نيز به شيراز رفت و شاه منصور نيز با غنيمت بسيار معاودت نموده به شاه شجاع پيوست . و شاه شجاع از معاودت به شيراز پشيمان شده خواست كه بار ديگر به جانب شاه محمود روان شود . شاه منصور عرض كرد كه « به تصديع شما حاجت نيست ، بنده اين خدمت به تقديم رسانم . « 2 » » پس با سه هزار سوار متوجه شاه محمود شد و در برابر يكديگر به جاى محكم فرود آمدند .\r\nو در اين وقت امير شاه حسن مكتوبى ظاهر ساخت به خط وزراى « 3 » شاه شجاع كه طلب شاه محمود به شيراز از راه غير متعارف [ كرده 
  ] بودند و جواب به خط محمود در ضمن آنكه در فلان روز مىرسم . حكم سياست آن دو بيچاره صادر شد . سوگند ياد كردند كه ما از اين معامله خبر نداريم ، اما خط ما بر اين كاغذ هست . شاه شجاع در غضب رفته گفت : « اقرار به خط و انكار به مضمون اختراع شماست ! » ايشان در جواب گفتند كه « ما بر قتل خود يقين كرده‌ايم .\r\nاكنون شما براى ملك خود در اين قضيّه غور كنيد . »\r\nسيد حسن در اين روز در منزل خود به بهانهء درد پاى توقف كرده بود . « 4 » كس نزد او رفت كه « اين كتابت از كجا به دست تو افتاد ؟ » او در جواب گفت كه « دو هزار دينار به دواتدار خواجه وزير داده گرفتم . » دواتدار را به حكم حاكم شكنجه كردند ، اما چون وى بىگناه بود ، اقرار نكرد . ديگرباره از سيد حسن پرسيدند . او گفت كه « خواجگان را شكنجه مىبايد كرد تا حقيقت ظاهر شود . » از اين سخن شاه شجاع به فكر افتاد كه حيله از طرف سيد حسن است . با او در مقام تشدد شده خدمتش مضطرب شد و بعد از قيل و قال بسيار قايل شد كه « 5 » محمود حاجى منشى خط وزراى بىگناه را به صلاح سيد مذكور تقليد نموده . آن بيچارگان از قتل خلاص شدند و سيد حيله‌گر به جاى ايشان به قتل رسيد . « 6 » و شاه\r\n\r\n\r\n","description":"","footnote":"\r\n( 1 ) . نسخ : جاسب‌خوار . فارسنامه : ده چاشت مرودشت\r\n( 2 ) . ق : رسانيده .\r\n( 3 ) . خواجه جلال الدين تورانشاه و خواجه همام الدين\r\n( 4 ) . روضة الصفا ( ج 4 ، ص 537 ) : « شاه حسن جهت عارضهء پاى در خانه مانده مسهل خورده بود ! »\r\n( 5 ) . فارسنامهء ناصرى ( ج 1 ، ص 313 ) : « . . . خواجه تورانشاه و همام الدين پيوسته با من معاندت داشتند و از آنها خايف بودم . محمود حاجى عمر منشى [ . . . او خط ساز جعّال بود . - تاريخ عصر حافظ ، ص 266 
  ] را بر آن داشتم تا خط اين رقعه را مانند خط آنها نوشت . . . » و نيز رك : حبيب السير ، ج 3 ، ص 305 .\r\n( 6 ) . پدرش امير معين الدين اشرف ، بر جنازه‌اش حاضر نگشت و گفت اين پسر نصيحت پدر را نشنيد و از فرمايش جدّ\r\n","page_name":" 4693 ","page_number":465},
  {"content":"\r\n\r\nمحمود و شاه منصور مدتى در برابر يكديگر نشسته آخر هركدام به ولايت خود بازگشتند .\r\nو پهلوان اسد ، حاكم كرمان در اين اوقات ياغى شده . اين پهلوان اسد [ بن طغانشاه 
  ] ، خراسانى بود . « 1 » صبحى كه سرما شدت داشت نظر شاه شجاع بر وى افتاد كه يخ شكسته وضو مىساخت . اين معنى موافق مزاج شاه شجاع افتاد . محمول بر خدا ترسى اسد شد و در مقام تربيت اسد شد . حكومت كرمان را به وى داد و شاعرى « 2 » در اين باب گفته :\r\n از كريمى كه هست شاه شجاع * مهر اين مرد در دلش رسته است\r\nزانكه در ماه دى ز بهر وضو * يخ شكسته است و دست و رو شسته است \r\nو آن بداصل چون در كرمان قوى شد ، [ 464 ب 
  ] شاه محمود كه مدارش هميشه مكر و حيله بود او را هميشه بر مخالفت شاه شجاع تحريص مىكرد و امير سيورغتمش افغانى ، برادر زن شاه شجاع كه او نيز هرگز با شاه شجاع يك جهت نبود ، اسد را بر مخالفت [ وا 
  ] مىداشت و از زبان امراى شاه شجاع كتابات مزوّر به اسد مىرسانيد كه « شاه قصد تو دارد » و اسد در مقام طغيان بود . « 3 » اما چون [ خان قتلغ 
  ] مخدوم شاه ، والدهء شاه شجاع در كرمان بود او را اين معنى آسان ميسر نمىشد ، تا آنكه بر سر حمايت كشتىگيرى ميان ملازمان مخدوم شاه كه كرمانى بودند و نوكران اسد كه خراسانى « 4 » ، نزاع شد و معامله به آنجا رسيد كه مخدوم شاه خود به قصد اسد سوار شده و خواجه قطب الدين كه از اكابر كرمان بود ، در ميان آمده آن فتنه را فرونشانيد و مخدوم شاه مكرّرا به شاه شجاع نوشت كه « اسد ياغى مىشود » اما محمول بر غرض شد .\r\nمخدوم شاه چون يقين مىدانست كه عن قريب فتنه حادث مىشود ، كرمان را گذاشته به فارس رفت « 5 » و اسد از اطراف و نواحى كرمان و خراسان حشرى جمع كرده برج و بارهء قلعه را مرتب ساخت و تا شاه شجاع به فكر او مىافتاد ، خود را مستعدّ كرد .\r\n\r\n\r\n","description":"","footnote":"\r\nخود ، حضرت رسالت پناه تجاوز نمود و به سزاى سيئات اعمال خود رسيد . - روضة الصفا ، ج 4 ، ص 537 ؛ حبيب السير ، ج 3 ، ص 305 .\r\n( 1 ) . تاريخ كرمان ( ج 1 ، ص 525 ) : « از بناير مؤيّد الدين ايبه خراسانى بود . »\r\n( 2 ) . مولانا صدر الدين دهقى . - جامع التواريخ حسنى به نقل از تحشيهء باستانى پاريزى بر تاريخ كرمان ، ج 1 ، ص 525 .\r\n( 3 ) . ظاهرا يكى از علل قيام پهلوان اسد اين بود كه وى با غياث الدين محمود وزير كه توسط شاه شجاع به چشمانش ميل كشيده شده بود ، دوستى داشت و بعد از اينكه محمود را به كرمان فرستاد با اسد توطئه چيد . علت ديگر تحريك امير سيورغتمش بر ضد شاه شجاع بود . شاه يحيى نيز از يزد او را برمىانگيخت .\r\n( 4 ) . نام اين پهلوان خراسانى در تاريخ كرمان به صورت « شمس چكچك » ، در روضة الصفا « شمس چكجك » و در جغرافياى حافظ ابرو « يمش چكجك » ثبت شده است و نام پهلوان كرمانى « پهلوان رئيس » .\r\n( 5 ) . تاريخ كرمان : « خاتون چون از جانب شاه شجاع مأيوس و مرفوع الطمع گرديد ، از گواشير به بلوك سيرجان نقل نمود » ؛ جامع التواريخ « مخدوم شاه گفت : من در كرمان نمىنشينم كه اسد بىآبرويى من مىطلبد . »\r\n","page_name":" 4694 ","page_number":466},
  {"content":"\r\n\r\nدر اين وقت قطب الدين اويس ، پسر بزرگ شاه شجاع توهمى به خود راه داده از پدر گريخت و مكتوبى مزوّر در نزد اسد فرستاد ، مضمونش آنكه « كرمان را به او دهد . » « 1 » و اسد كه گرگ كهن و روباه پير بود ، در جواب گفت كه « من و پادشاه را در ميان نشانى هست . كرمان سپردن موقوف به آن نشانه است . » چون اويس دانست كه كارى از پيش نمىرود ، به اصفهان نزد عم خود رفت و كار اسد روى در ترقّى نهاد . « 2 »\r\nشاه شجاع را چون طغيان اسد يقين شد به كرمان آمد . اسد هرچه عرايض ارسال داشت ، سودى نكرد . بالاخره به جنگ بيرون آمده شكست يافت و شاه منصور و ابو يزيد تا كنار پل رانده فرصت آنكه پل را تمام بركشند ندارند و شاه شجاع به ملاحظهء آنكه مبادا چشم زخمى رسد ، ايشان را بازخواند و كار كرمان به محاصره قرار گرفت .\r\nو اسد سراسيمه شده [ به 
  ] شاه يحيى كه [ در يزد 
  ] مادهء فتنه و فساد بود نوشت كه « وقت مدد است . » چون او را به حسب ظاهر امدادى نبود به پهلوان خرّم خراسانى كه در فارس نايب بود نوشت كه « تو و حسن هر دو از خراسان‌ايد و همشهرى بودن را منظور داشته او را مددى كه مقدور باشد مىبايد كرد . »\r\nو پهلوان خرّم در مقام مرمّت قلعه و ترتيب اسباب جنگ و آلات حرب شد و عرضه داشت كه به‌واسطهء قرب جوار شاه محمود و شاه يحيى خود را مستعدّ مىسازم . » و شاه شجاع به فراست دريافت كه او چه قصد دارد و خود به شيراز معاودت نموده سلطان [ عماد الدين 
  ] احمد ، [ برادرش 
  ] را به محاصرهء كرمان بازداشت . « 3 » سلطان احمد به اميد حكومت كرمان كمر سعى در ميان جان بسته راه آمد و شد را بر قلعه گيان آن‌چنان مسدود ساخت كه امكان درون بردن غلّه نماند و قحط عظيم پيدا شد . اسد طلب مدد از ملك هرات نمود . هرويان سخن وى را گوش نكردند . ناچار شد كه به شاه شجاع رجوع نمايد . در اين باب مكرّرا عرايض نوشت .\r\nجواب همه اين بود كه « قلعه درون را به گماشتگان اينجانب بايد داد و خود به ملازمت آمده كه گناه به عفو مقرون است . »\r\nو سلطان در برابر اين نيكوخدمتى توقع كرمان در كتابتى به كنايت از برادر نمود و جواب شنيد كه در برابر اين خدمت تربيت آن برادر لازم است و بر تقديرى كه حكومت كرمان باشد\r\n\r\n\r\n","description":"","footnote":"\r\n( 1 ) . تاريخ كرمان : « ما فرزند خود اويس را به حكومت كرمان فرستاديم ، پهلوان اسد بايد به شيراز بيايد . »\r\n( 2 ) . تاريخ محمود كتبى ( ص 87 ) : « تا عاقبت با لكن نامى كه از طرف شاه شجاع كوتوال قلعه بود به جنگ پرداخت و با منجنيق بر قلعه مسلّط شد و عمّال والدة السلاطين را بگرفت و خزاين را ضبط كرد و خواجه محمد بعليابادى را بگرفت و مصادره كرد و بالاخره بكشت و خواجه شمس الدين محمد زاهد را كه از بزرگان ناحيهء اقطاع بود ، به زهر هلاك كرد . »\r\n( 3 ) . و سلطان زين العابدين ، پسرش را نيز همراه برادر كرد .\r\n","page_name":" 4695 ","page_number":467},
  {"content":"\r\n\r\nاضافتى كرامند بر اقطاع او خواهد شد ، [ مصراع : 
  ]\r\n « آرى مزد آن گرفت جان برادر ، كه كار كرد » \r\nو سلطان احمد از اين جواب در پيچ و تاب شده عرض كرد كه « من را زياده بر اين طاقت مفارقت نيست . » و شاه شجاع به موجب التماس او را به فارس طلبيد « 1 » و پهلوان خرّم و پهلوان عليشاه مزينانى را با لشكرى تازه به محاصرهء كرمان فرستاد و كار بر كرمانيان به غايت تنگ شد و از خوردنى نام نماند و مردم كرمان پهلوان اسد را تنها گذاشته و جماعت‌جماعت بيرون مىآمدند و اسد سراسيمه شده پهلوان عليشاه را طلب داشت و قبول نمود كه سكّه و خطبه به نام پادشاه كند و قلعهء درون نيز به تصرف پادشاه دهد و پسر خود را به شيراز فرستاده و بر اين موجب صلح شد و شيرازيان به شهر درآمدند و پهلوان عليشاه مزينانى به ضبط قلعهء درون مقرر شد . اما چون شيرازيان قوى بودند روز به روز اسد ضعفش اشدّ مىشد و از صلح پشيمان شد ، اما سودى نداشت و اعتبار از دستش بيرون رفت و در فكر دفع عليشاه مىبود تا آنكه مولانا جلال الاسلام طبيب كه دولتخواه شاه شجاع بود ، قبول دفع اسد نمود و التماس رقعه‌اى به خطّ شاه شجاع به زن اسد نمود كه بعد از دفع اسد او را در نكاح مىآورم . شاه شجاع نوشته [ اى 
  ] به آن زن فرستاد « 2 » و جلال طبيب به وقتى كه اسد عارضه [ اى 
  ] داشت به خانهء اسد آمد [ 465 الف 
  ] آن خط را به زن اسد رسانيد . خاتون را اشتياق صحبت شاه شجاع دامنگير شده انگشت قبول بر ديده نهاد .\r\nچون اسد سراسيمه شده بود آغاز بدخويى نمود و تمام مردم دور و نزديك را به تنگ آورده بود ، چنان كه روزى حلواگرى را طلبيده بود كه در نظرش حلوا بپزد . مقارن آن حال نوكرى شراب خورده آوردند . نوكر را نيز به حضور طلبيد . قبل از آمدن نوكر ، حلواگر را به درون آوردند . اسد او را شرابخوار تصوّر نموده قبل از پرسش حكم كرد كه او را برهنه كردند و چندان چوب زدند كه بيهوش شد . مقارن اين حال گناهكار را به درون آوردند . معلوم اسد شد كه آن بيچاره را بيگناه آزار نموده . پس آن مسكين را دويست دينار داده او را وداع كرد .\r\nچون خاتون پهلوان اسد خاطر بر دفع او قرار داد ، با محرمان خود در اين باب مشورت\r\n\r\n\r\n","description":"","footnote":"\r\n( 1 ) . تاريخ كرمان ( ص 532 ) : « و به سلطان احمد نوشت كه شما و برادرزاده‌ات سلطان زين العابدين روانهء شيراز شويد كه مرا شوق ديدار شماها به سرحد كمال است . »\r\n( 2 ) . متن نامهء شاه شجاع اين بود : « كاتب سطور شاه شجاع بن محمد ، قول و شرط مىكند و بر خود لازم و واجب مىداند كه چون خاتون معظّمه ، زيّدت رفعتها ، تقبلى كه نموده‌اند به‌جاى آورند و چنين خدمتى به خاندان ما ثابت گرداند ؛ او را به انواع كرامت و نوازش مخصوص گردانم و در عقد رعايت و حرم حمايت خود جاى دهم و از جملهء خاتونان خاص معتبر باشد و هر التماس كه داشته باشد مبذول افتد . و خداى تعالى و روح انبياء و اولياء را بر خود گواه مىگيرم . و هذا خطّي و عهدي . » - تاريخ كرمان ، ج 1 ، ص 533 ، پانوشت ش 127 .\r\n","page_name":" 4696 ","page_number":468},
  {"content":"\r\n\r\nنمود ايشان زهرى كشيده در نزد او آوردند . او به جهت امتحان نخست به خورد يكى از ملازمان اسد كه معتمد او بود و پهلوان على سرخ نام داشت دادند . او بعد از يك شبانه روز فوت شد . چون پهلوان اسد مردى زرد فام بود يكى از شعرا در اين باب گفت « 1 » :\r\n زين سان كه گل سرخ فرو ريخته از باد * يا رب كه گل زرد فرو ريخته بادا \r\nو خاتون اسد متفكّر شد كه اين زهر در عرض يك شبانه روز تأثير تمام مىكند و اسد در اين يك شبانه روز مجموع را به قتل مىآورد . و از قديم الايّام نقبى در قلعه به جهت احتياط زده بودند « 2 » و راه آن به جانب حمام بود و بيچاره كسان اسد به محافظت آن قيام مىنمودند . پس صلاح در آن ديدند كه محافظان نقب را از خود راضى كرده به وقتى كه اسد به حمّام رود او را از پاى درآورند . به موجب قرارداد به وعده‌هاى جميل آنها را از راه برده ، اسباب قتل اسد را مهيا كردند و پهلوان عليشاه را از اين معنى مطلع نمودند و پنجاه كس ديگر از مردم او بر عقب درآوردند .\r\nروز جمعه پهلوان اسد خواجه سراى را فرستاد كه خبر بياورد كه حمام تافته است يا نه .\r\nچون خواجه سرا به حمام روانه شد ، چشمش بر آن جماعت افتاد كه با شمشيرهاى كشيده ايستاده‌اند . فى الفور برگشت كه اسد را خبردار نمايد . آن جماعت همراه خواجه‌سرا روان شدند و خود را به اسد رسانيدند . او كاردى در ميان داشت . لحظه [ اى 
  ] به مدافعه قيام نمود .\r\nآخر الأمر جزاى كفران نعمتى به ابلغ وجود يافته به قتل رسيد و جثّهء او را بيرون آورده از قلعه پايين انداختند . مردم كرمان كه مدتى مديد گوشت نديده بودند گوشت او را به قيمتى هرچه تمام‌تر از قصّابى [ شوشتر 
  ] « 3 » كه بدن او را متصرف شده بود خريدند .\r\nگويند كه دويست دينار از بهاى گوشت او حاصل شد و بار ديگر كرمان صاف شد .\r\nحكومت آن بر اختيار الدين حسن قرار گرفت . و امير اختيار الدين حسن قورچى ، امير عالى همت بود و عادل و به يمن مقدلت « 4 » او آن ولايت رونقى پيدا كرد .\r\nو در اين اوقات امير ولى با لشكرى فراوان از مازندران به ساوه آمد و مباركشاه ساوه را محكم نمود . حصارى شد ، ولى بعد از دو هفته شهر را به زور گرفت و دختر مباركشاه را كه در\r\n\r\n\r\n","description":"","footnote":"\r\n( 1 ) . روضة الصفا ( ج 4 ، ص 184 ) : « مولانا صدر الدين بعد از اين جريان گفته بود . »\r\n( 2 ) . تاريخ كرمان ( ج 1 ، ص 535 ) : « حمام آن در قلعهء پايين بالاى تلّ خاكى جنب كوه واقع شده بود ، آن قلعه را كوشك سبز مىناميدند و از زمان اردشير بابكان نقبى از قلعهء بالا به قلعهء پايين بود كه از آن راه تردد مىنمودند . »\r\n( 3 ) . حبيب السير ، ج 3 ، ص 308 .\r\n( 4 ) . تاريخ كرمان : « خواجه ميبدى نگارندهء تاريخ ال مظفر ، و راقم روضة الصفا از عدالت و كفايت او شرحى مبسوط مرقوم نموده‌اند . »\r\n","page_name":" 4697 ","page_number":469},
  {"content":"\r\n\r\nكمال حسن بود به نكاح خود درآورده به ولايت خود عود نمود .\r\nو سلطان اويس در اين ايام حكومت عراق عرب را بعد از فوت خواجه مرجان ، به خواجه سرور داد .\r\nو آب دجله در اين سال به مرتبه [ اى 
  ] طغيان نمود كه اكثر عمارات بغداد ويران شد و قريب به چهل هزار كس در زير ديوارها هلاك شدند و خواجه ناصر بخارى گفت :\r\n دجله را امسال رفتارى عجب ميانه بود * پاى در زنجير و كف بر لب ، مگر ديوانه بود \r\nو خواجه سرور از اين غصه رنجور شده هلاك شد و امير وجيه الدين اسماعيل پسر امير زكرياى وزير ، حاكم عراق عرب شد و بغداد را معمور ساخت .\r\nو در اين اوقات در مصر والدهء ملك اشرف شعبان ، خواند بركه كه در نكاح الجاى بود فوت شد و ميان ملك اشرف و الجاى بر سر ميراث او نزاع شد و كار به جايى رسيد كه الجاى ياغى شد و سلاح پوشيده به جنگ سوار شد و ملك اشرف نيز سوار شده يازده جنگ ميان ايشان واقع شد . آخر الأمر الجاى شكست يافت و به وقت تعاقب خود را بر آب نيل زد كه شايد از آن طرف بيرون رود . در آب غرق شد و جميع اموال لشكريانش با اموال خواند بركه به تصرف ملك اشرف درآمد و ايدمر دواتدار جانشين الجاى شد و آق‌تمر عبد الغنى ، نايب ديار مصر شد و بعد از چندگاه امير منجك يوسفى را از شام طلبيده نايب مصر كرد و آق‌تمر عبد الغنى ، نيابت طرابلس يافت .\r\nو در اين سال در مصر قحطى عظيم بود ؛ و سلطان فيروز شاه ، حاكم هندوستان به عيش و عشرت گذرانيد ؛ و حاكم روم ، سلطان مراد [ 465 ب 
  ] نيز به فراغت خود مشغول بود .\r\n\r\n","description":"","footnote":"","page_name":" 4698 ","page_number":470},
  {"content":"\r\n\r\n\r\nذكر سوانح سنهء هفتصد و هفتاد و ششم از هجرت [ موافق سال هفتصد و شصت و ششم از رحلت خير البشر 
  ]\r\nدر اين سال اويس نيز به قصد رزم امير ولى از تبريز عزم بيرون آمدن نمود و در عمارت رشيدى « 1 » بىحضور شده مرضش امتداد يافت . پسر كوچك خود ، حسين را ولىعهد كرد و شيخ حسن بزرگ را به حكومت بغداد تعيين نمود . امرا به عرض رسانيدند كه حسن تحمل نخواهد كرد . سلطان اويس در جواب گفت كه « شما دانيد . » و امرا اين معنى را حمل رخصت گرفتن حسن نمودند و او را فى الحال مقيّد ساختند . سلطان به تاريخ دويم جمادى الأول سنهء مذكور درگذشت « 2 » و همان شب حسن را به قتل آوردند و روزش حسين را بر تخت سلطنت نشانيدند .\r\nو سلطان اويس پادشاهى لطيف طبع فهيم بود . سلمان [ ساوجى 
  ] و عبيد زاكانى از مداحان او بودند . هفده سال سلطنت كرد .\r\nو شاه محمود چون خبر فوت سلطان شنيد عزيمت آذربايجان نمود و از راه امام سهيل على روان شد و در راه به مرض صرع مبتلا شده به اصفهان معاودت نمود و روز به روز\r\n\r\n\r\n","description":"","footnote":"\r\n( 1 ) . سلطان اويس هفده سال پيش ( رمضان 759 ه . ق ) پيروزمندانه وارد تبريز و در همين ربع رشيدى مستقر شده بود .\r\n( 2 ) . به تصريح احمد غفارى قزوينى « سلطان اويس را در جمعه 27 ربيع الآخر در تبريز صداعى عارض شده در سه‌شنبه دوم جمادى الأول سنهء 776 وفات كرد . گويند سه ماه پيش از آن ، مرگ خود را گمان برده و كفن و تابوت ترتيب داده بود . » - تاريخ جهان‌آرا ، ص 216 . تاريخ آل جلاير ( ص 33 ) و ذيل جامع التواريخ سنّ او را به وقت مرگ ( دوّم جمادى الأول 776 ه ) سى و هشت سال ثبت كرده‌اند . به گفتهء كربلايى حسين درويش « سلطان اويس را در پيران شادباد [ - پينه شلوار شادآباد مشايخ تبريز ، قريه‌اى در شش كيلومترى جنوب شرقى تبريز 
  ] و شيخ حسن را در عمارت دمشقيهء دفن كردند . » - روضات الجنان ، تصحيح جعفر سلطان القرايى ، ج 2 ، ص 8 .\r\n","page_name":" 4699 ","page_number":471},
  {"content":"\r\n\r\nمرض امتداد يافت و [ قطب الدين 
  ] اويس ، ولد شاه شجاع را وصىّ كرده فوت شد « 1 » . و اصفهان از فوت او برهم خورده در هر سرى سودايى پيدا شد و از دوازده كس زياده به جنازهء شاه محمود حاضر نشد و ميان دودانگه و چهاردانگه نزاع شد . جمعى خواهان سلطان اويس و برخى خواهان شاه شجاع بودند . اين اخبار به شاه شجاع رسيده متوجه اصفهان شد و اين رباعى در فوت شاه محمود گفت :\r\n محمود برادرم شه شير كمين * مىكرد خصومت از پى تاج و نگين\r\nكرديم دو بخش تا برآسايد خلق * او زير زمين گرفت و من روى زمين « 2 » \r\nو چون به اصفهان نزديك رسيد ، سلطان اويس كه قلعهء طبرك را محاصره داشت ناچار شده وسايل برانگيخت و با جميع اعيان اصفهان به ملازمت پدر آمد و گناهانش به عفو مقرون شد « 3 » و شاه شجاع به كمال استقلال رسيده و تمام فارس و عراق و كرمان و آن نواحى بر وى مسلم شد .\r\nو در اقاليم سبعهء ديگر چيزى كه لايق نوشتن باشد به نظر نرسيد .\r\n\r\n\r\n","description":"","footnote":"\r\n( 1 ) . نهم شوّال سال 776 ه . ق .\r\n( 2 ) . بنابه تصريح وصّاف ( ص 463 ) بيت دوم را سلطان محمود غزنوى در مرگ برادر خود مسعود گفته است و فصيح خوافى نيز آن را از سلطان مسعود بن محمد بن ملكشاه سلجوقى مىداند كه در وفات برادر خود سلطان محمود گفته است . - قاسم غنى ، تاريخ عصر حافظ ، ج 1 ، ص 190 .\r\n( 3 ) . بنابه گفته صاحب روضة الصفا « خواجه بهاء الدين قورچى و خواجه صلاح الدين خزاين و اموال او را [ - شاه محمود 
  ] را به قلعهء طبرك نقل كرده بودند . »\r\n","page_name":" 4700 ","page_number":472},
  {"content":"\r\n\r\n\r\nذكر سوانح سنهء هفتصد و هفتاد و هفتم از هجرت [ موافق سال هفتصد و شصت و هفتم از رحلت خير البشر 
  ]\r\nدر اواخر سال گذشته و اوايل اين سال صاحبقران گيتىستان بر زين ملك ستانى نشسته متوجه مغولستان شد و به واسطهء شدّت سرما به سمرقند معاودت نمود . بعد از دو ماه اميرزاده جهانگير را منقلاى ساخته امير شيخ محمد و امير عادل شاه را ملازم شاهزاده گردانيد . و خبر رسيد كه قمر الدين غافل است . بنابراين به تعجيل تمام لشكريان روان شدند . چون قمر الدين طاقت مقاومت منقلاى نداشت فرار نمود « 1 » و دليران منقلاى تعاقب نموده بسيارى از لشكر او را به قتل آوردند و ايل و احشام بسيار از ولايت او را به سمرقند فرستادند . امير داوود و امير حسين به وقت تعاقب مغولان در آب غرق شدند و اميرزاده جهانگير به موجب حكم ، قمر الدين را تعاقب نموده اكثر هزاره‌هاى آن ولايت را تاراج كردند و تمام مواضع و منازل قمر الدين را تاخته امير شمس الدين و دختر [ او 
  ] ، دلشاد آغا را به دست آوردند و به حكم ، معاودت كردند و به بالاى قراقسماق به اردوى ظفر قرين ملحق شدند و اسب و گوسفند بىشمار پيشكش كرده دلشاد آغا را به نظر اشرف درآوردند و مظفر و منصور عزيمت مراجعت نموده و ايل و الوس حسين و سالار اغلان را به خداداد ، ولد حسين ارزانى داشت و به صحراى ارپه‌يازى « 2 » دلشاد آغا را به عقد خود درآورده طوى در كمال عظمت نمود و در اوزكند خواتين و آغايان\r\n\r\n\r\n","description":"","footnote":"\r\n( 1 ) . خواندمير مىنويسد : « راقم حروف در بعضى تواريخ ديده كه در همان نزديكى به موجب فرمان ، شربت زهرآميز به خورد سلطان اويس دادند تا از اين مرحلهء پرغرور به سراى سرور انتقال نمود . » - روضة الصفا ، ج 4 ، ص 549 ؛ نيز روضة الصفا ، تهذيب و تلخيص زرياب خويى ، ص 756 .\r\n( 2 ) . متن : ارته بارى . تصحيح بر اساس متن ظفرنامه .\r\n","page_name":" 4701 ","page_number":473},
  {"content":"\r\n\r\nاز سمرقند آمده به سعادت ملازمت رسيدند . [ و از آنجا به خجند رفت 
  ] . « 1 »\r\nدر خجند عادلشاه ، پسر بهرام جلاير به حسب ظاهر طوى داد و دل دگرگون داشت و آثار غدر او بر صاحبقران ظاهر شد . از مجلس به تقريبى برخاسته سوار شد و اصلا آن سخن را ظاهر نساخته به زنجير سراى آمده قشلاق نمود . و در همين زمستان عادلشاه احرام ملازمت بسته به درگاه آمد . چون نوازش يافت به عرض رسانيد كه « شيخ محمود بيان سلدوز [ و 
  ] تركن ارلات من را بر آن داشته بودند كه چون مجال يابم ، خلاف عهد نمايم . » و آن حضرت عادلشاه را به مراحم پادشاهانه سرافراز گردانيد و آن سخن را ناشنيده انگاشت .\r\nو در اين سال امير اسكندر شيخى « 2 » ، پسر افراسياب جلاوى به هرات آمد ؛ چه ، بعد از قتل پدر از مازندران جدا شده بود و به‌واسطهء قصد خواجه على مؤيد سربدار در سبزوار و نيشابور و آن نواحى مجال توقف نيافته به ملك غياث الدين پناه آورد . ملك او را عزت تمام نموده الكا داد و اسكندر او را به آن داشت كه لشكر ديگرباره به ولايت سربداران كشيد [ 466 الف 
  ] نيشابور را محاصره كرد و امير ولى نيز از مازندران بيرون آمده سبزوار را محاصره كرد و ملك نيشابور را فتح كرد و امير ولى سبزوار را ناگرفته مراجعت نمود و اسكندر شيخى به حكم ملك [ غياث الدين 
  ] به ضبط نيشابور مشغول شد .\r\nو شاه شجاع در اين سال عزيمت تسخير آذربايجان نمود ؛ چه ، بعد از فوت سلطان اويس و شاه محمود بنا به روايتى اكثر اعيان و اكابر ايران دل بر متابعت شاه شجاع نهاده بودند و لشكرى عظيم بر وى جمع شده بود . « 3 » از آن جهت با دوازده هزار سوار جرّار برگزيده متوجه آذربايجان شد . و چون به قزوين رسيد ، اهالى آنجا حصارى شدند ، اما طاقت يك حملهء نياورده شهر را از دست دادند . اما مروّت شاه شجاع رخصت نداد كه به رعايا آسيبى برسد و محافظان در قزوين گذاشته متوجه آذربايجان شد . و در جرمادقان « 4 » لشكر آذربايجان دوچار شده جنگ شد . چون شاه شجاع مصاف بسيار ديده بود و فرزندان و برادران مردانه متفق مثل شاه منصور و سلطان احمد و زين العابدين و شبلى و ابو يزيد همراه داشت و سلطان حسين گرم و سرد روزگان ناچشيده و خردسال بود ، شيرازيان ظفر يافتند و امير عبد القادر و پهلوان حاجى خربنده كه از امراى بزرگ آذربايجان بودند ، به دست منصور گرفتار شدند و به حكم شاه شجاع هر دو را مقيد به شيراز بردند .\r\n\r\n\r\n","description":"","footnote":"\r\n( 1 ) . اضافه از روضة الصفاست .\r\n( 2 ) . نسخ : امير اسكندر سنجى .\r\n( 3 ) . ظاهرا اعيان و اركان آذربايجان نيز طى نامه‌اى به شاه شجاع اعلام داشتند كه « بىمنازعت و مخاصمه ، چشم به راه موكب فيروزى كوكب حضرت شاه شجاع هستيم . » - روضة الصفا ، ج 4 ، ص 550 ؛ فارسنامه ، ج 1 ، ص 314 .\r\n( 4 ) . روضة الصفا : چرماخوران .\r\n","page_name":" 4702 ","page_number":474},
  {"content":"\r\n\r\nشاه شجاع به دار الملك تبريز درآمده در آن زمستان به عيش و عشرت گذرانيد . سلمان [ ساوجى 
  ] كه مداح دودمان ايلكان بود به ملازمت شاه شجاع آمد و قصايد تهنيت گذرانيد « 1 » و نوازش يافت و حافظ يوسف شاه خواننده كه در فنّ خود يگانه بودند ، نيز به ملازمت آمده و خواجه شيخ [ محمد 
  ] كججانى « 2 » كه پيشواى آذربايجان بود ، به سعادت دستبوس سرافراز شد و در حق اين سه كس شاه شجاع بر زبان گذرانيد كه « [ سلمان را 
  ] از شنيدن بهتر و يوسف را برابر و شيخ را كمتر [ ديديم 
  ] » « 3 »\r\nو ممالك سلطان حسين را بر فرزندان و برادران و امرا تقسيم نمود و هريك را به طرفى فرستاد . شاه منصور به حكومت گرجستان رفت ؛ و امير كاووس ، حاكم شيروانات . و چون صلاح در جنگ نديد به طرفى بيرون رفت و شاه منصور در شمّاخى به حكومت مشغول شد و حكومت نخجوان به فرّخ آقا مفوّض شد و امير اصفهان شاه به حكومت اوجان « 4 » و آن نواحى مقرّر شد . و شاه يحيى غيبت شاه شجاع را غنيمت دانسته در يزد به جمع لشكر مشغول شد و سوداى تسخير فارس و عراق در سرش افتاده بنياد فتنه‌انگيزى نمود و عمّال آن ولايت عرايض به درگاه فرستادند . مقارن اين حال كه عين زمستان بود دو كس از امراى آذربايجان كه يكى شبلى داوود و ديگرى عمركشى « 5 » نام داشت و در نواحى جغاتو مقام داشتند ، با همديگر اتفاق نموده صبحگاهى در اوجان ريخته و آوازه درانداختند كه « سلطان حسين رسيد » و اصفهان شاه به حسب اتفاق به دست ايشان گرفتار شد و مسافر آغا از جانب بغداد به مراغه آمده و آوازه درانداخت كه « سلطان حسين رسيد . » چون لشكر شاه شجاع متفرق بودند و خبر خلاف شاه يحيى نيز رسيده بود ، ناچار با وجود شدت سرما و درد پا سمند مراجعت سوار شده و از آن طرف سلطان حسين چون از مراجعت شاه شجاع خبردار شد ، از بغداد كه گريزگاهش بود ، چنان به تعجيل به آذربايجان رسيد كه بسيارى از اسباب لشكريان شاه شجاع به دست مردم وى افتاد . و شاه شجاع متحير و متفكر از دشمن خانگى و بيرونى به نواحى\r\n\r\n\r\n","description":"","footnote":"\r\n( 1 ) . از جمله گفت :\r\n شهنشاه قدر قدرت شجاع آن عالم عادل * كه عدلش بر جهان دارد حقوق منّت جانى\r\nمبارك باد و ميمون باد و فرّخ باد و فرخنده * بر آذربايجان ظلّ ظليل ظلّ يزدانى \r\n( 2 ) . نسخ : كححال .\r\n( 3 ) . مرحوم زرياب خويى كلام صاحب روضة الصفا را در اين مورد بدين صورت تهذيب كرده است « مىگويند شاه شجاع گفته بود كه آوازهء سه كس را در تبريز شنيده بوديم : سلمان [ ساوجى 
  ] از آنچه شنيده بوديم بالاتر است و حافظ يوسف شاه با آنچه شنيده‌ايم برابر است و خواجه كججانى از آنچه شنيديم كمتر است . » و نيز رك : حبيب السير ، ج 3 ، ص 312 .\r\n( 4 ) . متن : حعو صعو ؟ ؟ ؟ . تصحيح بر اساس متن تاريخ آل مظفر ( ص 104 ) و تاريخ آل جلاير ( ص 60 ) .\r\n( 5 ) . حبيب السير ( ج 3 ، ص 312 ) : « به روايتى عمر چوب كشتى و به قولى طرب چودشتى . »\r\n","page_name":" 4703 ","page_number":475},
  {"content":"\r\n\r\nقزوين رسيد و قزوينيان حصارى شده در مقام جنگ شدند . شاه شجاع قهرا قراسد را گرفته و تاراج نمود و بگذشت .\r\nو در اين سال هفتصد و هفتاد و هفت [ هجرى 
  ] حاكم مصر و شام ، ملك اشرف ولايت سيس را از فرنگان گرفت و در آن وقت سيس ، پايتخت فرنگ بود و امير اشقتمر ماردينى ، نايب حلب توفيق اين فتح يافت و امير منجك يوسفى كه نايب مصر بود و سال‌هاى دراز در مصر و شام به دولت گذرانيده بود و مكرّرا - چنان كه گذشت - محنت‌ها كشيده و باز به دولت رسيده ، به اجل طبيعى درگذشت .\r\nو در شام و حلب در اين سال قحط عظيم شد ، چنان كه اكثر مردم فرزندان خود را فروخته و به ولايت روم نيز قحطى سرايت كرد و به حدّى رسيد كه صاحب تاريخ مصر نوشته كه بعضى از مردم فرزندان خود را كشته خوردند . و يكى از مردم مصر گفته كه در سنهء هفتصد و هفتاد و هفت سباع ثلثه آنچه در آنجا بود خوردند . و قحط منجر به طاعون شد و خلقى عظيم هلاك شدند .\r\nو حاكم روم ، سلطان مراد در اين ايام به حال خود بود . و حاكم هندوستان ، سلطان فيروز فرمانفرما بود و پسر بزرگش فتح خان در اين سال فوت شد . بعضى مورخين فوت او را در سنهء قبل نوشته‌اند كه سال هفتصد و هفتاد و ششم « 1 » باشد . « 2 »\r\n\r\n\r\n","description":"","footnote":"\r\n( 1 ) . هفتاد و هفتم .\r\n( 2 ) . از جملهء اين منابع ، منتخب التواريخ بدائونى ( ج 1 ، ص 253 ) است كه مرگ فتح خان را جزو و وقايع سال 776 ه ق ثبت كرده است .\r\n","page_name":" 4704 ","page_number":476},
  {"content":"\r\n\r\n\r\n[ 466 ب 
  ] ذكر سوانح سنهء هفتصد و هفتاد و هشتم [ موافق سال هفتصد و شصت و هشتم از رحلت خير البشر 
  ]\r\nصاحبقران گيتىستان در اول بهار به عزم تسخير خوارزم به جمع سپاه فرمان داد « 1 » و چون لشكر جمع شد يرغوى شيخ محمد بيان سلدوز پرسيده گناه او ثابت شد و به دست پير ملك سلدوز كه دعوى خون برادر داشت به قتل آمد و پسرش بايزيد على درويش نيز به ياساق رسيد و ايل سلدوز به آق‌تيمور بهادر مرحمت شد و امير آق‌بوقا به محافظت سمرقند معين شد . ختاى بهادر و ايلچى بهادر و امير ساربوغا « 2 » و عادلشاه و ديگر امرا با سى هزار كس به جانب جته به موجب حكم روان شدند و صاحبقران به نفس نفيس متوجه خوارزم شد .\r\nچون لشكر ظفر اثر به كنار آب جيحون رسيدند ، تركن ارلات كه از آن طرف به لشكرگاه مىآمد ، انديشه به خود راه داده برگشت و از آن طرف آن حضرت پولاد را با جماعتى در عقب او فرستاد . ايشان شب و روز [ تاخته 
  ] ، در كنار آب فارياب به او رسيدند . بعد از جنگ ظفر يافتند و به وقت تعاقب پولاديها به تركن رسيدند و اسب تركن فرومانده بود و از او فرود آمده به يك تير پولاد را پياده ساخته و تيرى انداخته به كلاه‌خودش رسيد و پولاد خود را به او رسانيده به قتلش آورد . برادر تركن نيز به دست امال سربدار كشته شد . سر هر دو را به درگاه رسانيدند .\r\nصاحبقران از جرئت تركن در تعجب بود كه او به اميد چه كس به اين دليرى اقدام نمود و اصلا مخالفت امرايى كه به جانب جته تعيين شده بود [ ند 
  ] به خاطر شريفش نمىرسيد ، اما\r\n\r\n\r\n","description":"","footnote":"\r\n( 1 ) . اين سومين حملهء امير تيمور به خوارزم بود .\r\n( 2 ) . روضة الصفا : امير سارى بوغا\r\n","page_name":" 4705 ","page_number":477},
  {"content":"\r\n\r\nساربوغا و عادلشاه چون ولايت را خالى يافتند ، ختاى بهادر و ايلچىبوقا را بگرفتند و داروغهء اندخان « 1 » به ايشان متفق شده با ايل جلاير و قپچاق عازم سمرقند شدند و قلعهء شهر را محاصره آغاز نهادند . امير آقبوغا كه حاكم شهر بود حقيقت به درگاه عرضه داشت نمود .\r\nچون صاحبقران از اين معنى در كاث مطّلع شد ، اميرزاده جهانگير را مطلع ساخته به نفس نفيس متعاقب به طرف امرا مراجعت نمود . اميرزاده جهانگير به مخالفان رسيده بر ايشان ظفر يافت و ايشان گريخته به دست قپچاق رفتند و امير صاحبقران به سمرقند آمده و الوس جلاير را متفرق ساختند . و اميرزاده ، عمر شيخ را به حكومت اندخان مقرر ساخته و عادلشاه و ساربوغا [ به 
  ] ارس خان در دشت قپچاق پناه بردند و آنجا نيز نماندند و از آنجا گريخته و اوچىپى گماشتهء خان را كشتند و به الوس جته پيش قمر الدين « 2 » رفتند و او را تحريك فتنه‌انگيزى نمودند .\r\nو صاحبقران به ملك هرات ايلچى فرستاده او را به رشوت بر جادهء قديم مصادقت تحريص نمود . ملك نيز اظهار يك جهتى نموده عرض كرد كه « فرزند من ، پير محمد لايق غلامى آن آستان است و قبول موجب مفاخرت . » حضرت صاحبقران ، خواهرزادهء خود ، سونج قتلق آغا ، دختر شيرين بيك آغا را نامزد ملك‌زاده نمود .\r\nو در اين سال درويش ركن الدين كه به شيراز نزد شاه شجاع رفته بود كه كمك يافته به جانب خراسان آمد و امير اسكندر شيخى كه در نيشابور از قبل ملك هرات ، حاكم بود با او اتفاق نموده سبزوار را در ميان گرفتند و خواجه على مؤيّد سربدار چون از هر دو طرف غنيم ديد گريخته به مازندران رفت و سبزوار خدمت درويشان را فتح شد و درويش ركن الدين لشكر عراق را خوشدل‌تر گردانيد . و بر على تارك كه از امراى معتبر آذربايجان بود و به واسطهء زياده‌طلبى در آن مملكت نتوانست بود و حكام آن ولايت قصد او كردند ، ناچار به طرف شاه شجاع گريخت و پياده به اردوى شاه شجاع رسيد و تربيت بسيار يافته حكومت شوشتر يافت و دو فصل در شيراز ملازم درگاه بود .\r\nچون هزار سوار بر وى جمع شد ، رخصت شوشتر طلبيد كه آنجا رفته بعد از سامان لشكر آذربايجان را ديگر باره به تصرف پادشاه درمىآورم . و چون رخصت يافت و به شوشتر رفت ، بعد از سرانجام مهام ملك و مال ، دست به سخاوت گشوده پنج هزار سوار را از خود راضى كرد و مال يك سالهء شوشتر گرفته با لشكرهاى آراسته عازم بغداد شد و بر آنجا استيلا يافت .\r\n\r\n\r\n","description":"","footnote":"\r\n( 1 ) . اندخان ، اندكان و يا انديجان ، از قراى فرغانه .\r\n( 2 ) . نسخ : فخر الدين .\r\n","page_name":" 4706 ","page_number":478},
  {"content":"\r\n\r\nو در اين سال در هندوستان آنچه سانح شده است اين است كه شمس الدين دامغانى به عرض سلطان فيروز رسانيد كه « عمّال گجرات حاصل آن ولايت را از قرار واقع به گماشتگان ديوان جواب نمىگويند . صد فيل و چهل لك تنكه و چهار صد غلام حبشى و دويست اسب عربى زياده بر ايام سابق متعهّد مىشوم كه به ديوان و اصل سازم . » و به اين بهانه حكومت گجرات حال گردانيد و به آنجا رفت و چون از عهدهء آنچه قبول كرده بود بيرون نتوانست آمد ، آخر الأمر خلاف نمود « 1 » و عمّال گجرات « 2 » اتفاق نموده با او جنگ كردند و او را به دست آورده سرپرشرش را به درگاه پادشاه بردند . [ 467 الف 
  ] و در ايام سلطنت فيروز شاه كسى به غير از شمس دامغانى ياغى نشد و بعد از كشته شدن شمس حكومت گجرات به ملك متفرح سلطانى مقرر شد . « 3 »\r\nو حال مصريان در اين سال آن است كه ملك اشرف شعبان ارادهء حج نمود و برادران و پسر اعمام خود را به قلعهء كرك فرستاد به همراهى امير سردون فحرى كه تا معاودت سلطان آنجا باشند . و به تاريخ يازدهم شوال سال مذكور به عظمت هرچه تمام‌تر از مصر بيرون آمده متوجه حجاز شد و نه نفر از امراى بزرگ در ركاب سلطانى بودند و نام‌هاى ايشان اين است :\r\nامير صرغتمش اشرفى و ارغونشاه « 4 » و بليغاشامى و امير بهادر جمالى و صراىتمر محمدى « 5 » و طشتمر علايى « 6 » و مبارك طازى « 7 » و قطلقتمو جلاير طويل و بشتك بن عبد الكريم و بيست و پنج نفر ديگر از امرا كه در مرتبه از ايشان فروتر بودند در ملازمت سلطان روانهء حجاز شدند و امير آقتمر عبد الغنى را به نيابت قاهره تعيين كرد كه هر روز يك مرتبه به درون قلعه رفته فرزندان او را ملازمت نمايد .\r\nو چون روان شد به موجب مقرر چند روزى امرايى كه در مصر و قاهره بودند به ملازمت اولاد اشرف ملك آمدند تا آنكه به تاريخ سيم ذيقعده جماعتى كثير از غلامان سلطان مثل طشتمر لفاف « 8 » و قرطاى طازى و اسندمر صرغتمشى « 9 » و غير ذلك اتفاق نموده سلاح پوشيدند و متوجه قلعه شده آوازه انداختند كه سلطان فوت شد و سيدى على ، ولد سلطان را از محافظان خواهى نخواهى گرفته سوار كردند و به ملك منصور ملقب ساخته كس به طلب جميع امراى مصر و قاهره فرستادند . ايشان نيز حاضر شده بر سلطنت ملك منصور سوگند خوردند ؛ الّا سه\r\n\r\n\r\n","description":"","footnote":"\r\n( 1 ) . منتخب التواريخ ( ج 1 ، ص 253 ) : « شمس الدين دامغانى كمربند زرد و چودول نقره - كه محفهء مخصوص است - يافته به حكومت گجرات از جانب ظفر خان نامزد شد و چون به گزاف قبول نموده رفته بود . . . و از آنجا به وصول نتوانست رسيد ، به ضرورتى ياغى شد .\r\n( 2 ) . منتخب التواريخ : « مير صده‌هاى گجرات . »\r\n( 3 ) . منتخب التواريخ : « گجرات بعد از آن به عهدهء فرحت الملك عرف ملك مفرح سلطانى مقرر شد . »\r\n( 4 ) . م : ارنق شاه .\r\n( 5 ) . م ، ش : قرامحمد .\r\n( 6 ) . ق : طشتم غلامى ؛ ش : طشم غلاى .\r\n( 7 ) . م . مبارك طارمى .\r\n( 8 ) . متن : طشمربقاق .\r\n( 9 ) . متن : اسد موجزغتمش\r\n","page_name":" 4707 ","page_number":479},
  {"content":"\r\n\r\nنفر : طشتمر صالحى و بلاط سيفى و يكى ديگر . « 1 » تا روز ديگر همچنان سلاح پوشيده بودند كه مبادا اداى صالح شود كه در اين وقت خبر شدند كه قازان « 2 » نام شخصى كه در ملازمت سلطان به حجاز رفته بود آمده است . چون او را به حضور امرا آوردند ، او نخست انكار نمود كه « من همراه سلطان نرفته بودم . » چون خلاف او يقين بود به قتل تهديد نمودند . او ناچار شده اقرار كرد كه « چون در ملازمت سلطان به عقبه آن در رسيدم غلامان سلطان همه بالاتّفاق به طلب علوفه آمدند . سلطان فرمود كه دو سه روز ديگر صبر كنيد . چون به فلان منزل رسيم علوفهء شما را مىدهم . ايشان اعراضى شده در شب سلخ شوّال به قصد سلطان سوار شدند و سرداران ايشان طشتمر علايى و مبارك طازى بودند و سلطان نيز به قصد جنگ سوار شده با بقيّهء امرا و غلامان . بعد از جنگ شكست بر سلطان افتاد و با صرغتمش اشرفى و ارغونشاه و بيبغا و ارغون كپك و يلبغا ناصرى گريخته به اين طرف آمدند . »\r\nايشان را اين سخن عجب نموده در مقام قتل او شدند . آن بيچاره گفت « اگر اين سخن را باور نداريد همراه من باشيد كه سلطان را با گريختگان به شما بنمايم » ايشان جمعى كثير با او همراه نموده ، به قبه النصر آمدند و جميع همراهان ملك اشرف را سواى ملك اشرف و يلبغا ناصرى آنجا يافتند و از ايشان خبر سلطان پرسيدند . ايشان گفتند كه « تا اينجا همراه بوديم . از اينجا از ما جدا شده به قاهره رفت كه پنهان شود . » و جماعتى كه از قاهره همراه ملك اشرف آمده بودند ، در لحظه به قتل رسيدند و سرهاى ايشان در دروازهء قاهره آويختند و جمعى كثير كه در مصر و قاهره بىآنكه از اين خبر آگاهى داشته باشند اظهار مخالفت نموده بودند ، از اين اتفاق به غايت خوشحال شده به جست و جوى ملك اشرف مشغول شدند . آخر زنى خبر داد كه در خانهء آمنه « 3 » نام پنهان است . جمعى كثير در آنجا رفته سلطان را كه در لباس عورات پنهان بود به دست آوردند و به همان هيأت او را سوار كرده نزد امرا آوردند . و از غايت نمك حرامى و بىشرمى ، امرا ، ملك را چوب بسيار زدند كه خزاين خود را نشان بده . و تا امروز در تواريخ عمل شنيعى چنين نقل نكرده‌اند از كسى . بعد از آنكه چوب بر پاى ملك اشرف زدند او را به قتل آورده در پهلوى مادرش دفن كردند .\r\nو اين از غرايب امور است ؛ چه ، جمعى در مصر و جمعى در راه بىآنكه با يكديگر اتفاق نمايند به يك بار بر وى خروج نمودند و واقع شد آنچه واقع شد .\r\nو اما جمعى كه متوجه حجاز بودند چون سلطان را شكست دادند و سلطان به دست نيفتاد ،\r\n\r\n\r\n","description":"","footnote":"\r\n( 1 ) . ابن تغرى بردى نفر سوم را حطط رأس نوبة النوب معرفى كرده است . - النجوم الزاهرة ، ج 11 ، ص 73 .\r\n( 2 ) . قازان يرقشى . - النجوم الزاهرة .\r\n( 3 ) . آمنه همسر مشتولى\r\n","page_name":" 4708 ","page_number":480},
  {"content":"\r\n\r\nحيران شدند . بعضى ارادهء حج كردند و بعضى صلاح در معاودت دانستند . آخر همه مراجعت نموده متوجه مصر شدند و بعضى به‌واسطهء خوف عاقبت كارزار كرده چون پشيمان بودند كه خبر رسيد كه در مصر و قاهره امرى كه مذكور شد ، به وقوع آمده و سلطان به قتل رسيد و ايشان خوشحال شدند و روانهء مصر شدند . و مصريان چون از آمدن ايشان خبردار شدند جمعى را با سلاح جنگ [ 467 ب 
  ] به استقبال ايشان فرستادند ؛ چه مىدانستند كه اگر ايشان به مصر درآيند ديگران را اختيارى نمىماند . و ميانهء ايشان جنگ شده ، مصريان شكست يافتند و امراى حجازى تا نزديك قلعهء جبل آمدند .\r\nبه حسب اتفاق در اين وقت امير آقتمر صاحبى كه قبل از رفتن سلطان به حج ، به جانب صفد رفته بود ، مراجعت نمود . چون وى سابقا نايب مصر بود ، مصريان به استقبال او رفته كه « تو به طريق سلطان نايب سابق و حاكم مايى و ما جمله غلامان توايم . » و او را با خود متّفق كرده بر جنگ امراى حجازى قرار دادند و بيرون آمده امراى مذكور را شكست دادند و جميع آن جماعت به دست آمده محبوس شد .\r\nصاحب تاريخ مصر نوشته كه بدبخت‌تر از جماعتى كه در راه حج بر ملك خروج نمودند در مصر نشان نداده‌اند ؛ چه ، دولت صاحب خود را بىتقريب بر هم زدند و خود به هيچ مرادى نرسيدند . و در آن سال حاجيان به‌واسطهء ايشان از حج بازماندند و آخر بعضى به قتل رسيده بعضى چنان محتاج شدند كه در كوچه‌هاى مصر گدايى مىكردند .\r\nو ملك اشرف از ملوك مصر به معدلت ممتاز بود و رعيّت از وى به غايت راضى بودند و با برادران خود ، به خلاف حكّام مصر ، در غايت نيكويى معاش مىكرد و در ايام دولت خود ايشان را حكومت ولايات مىفرمود . با آنكه عيب محبت جمع مال داشت ، كريم بود . زر جمع مىكرد و مىبخشيد . از او خوش خوىتر در ميان ملوك مصر نبود . در غايت فهم بود و بر نقير و قطمير احوال شهر خود مطّلع بود . تا آنكه در ايام دولت او در مصر قحط عظيم شد . آن‌چنان از احوال مملكت خبردار بود كه مملكتش ويران نشد . و مدت حكومتش چهارده سال و دو ماه و بيست روز بود و در بيست و چهار سالگى كشته شد و هفت پسر ازو مانده : ملك منصور و ملك صالح ، امير حاج قاسم ، محمد ، اسماعيل ، ابو بكر و احمد .\r\nو امراى مصر بعد از قتل ملك اشرف و شكست امراى حجازى ، بر سلطنت ملك منصور اتفاق نموده در هفت سالگى او را به پادشاهى برداشتند و طشتمر لفاف ، سپهسالار شد و طشتمر علايى ، حكومت دمشق يافت و آقتمر صاحبى ، نايب مصر شد و بر امير ارغون ، نيابت طرابلس مقرر شد . و حكومت طرابلس دمشق روم به غازى مراد تعلّق داشت و اكثر اوقاتش صرف غزاى فرنگ مىشد .\r\n\r\n","description":"","footnote":"","page_name":" 4709 ","page_number":481},
  {"content":"\r\n . \r\n","description":"","footnote":"","page_name":" 4710 ","page_number":482},
  {"content":"\r\n\r\n\r\nذكر سوانح سنهء هفتصد و هفتاد و نهم از هجرت [ موافق سال هفتصد و شصت و نهم از رحلت خير البشر 
  ]\r\nدر اين سال اميرزاده عمر شيخ به حكم حضرت صاحبقران روانهء ولايت اندخان گشت و آن ولايت را به كمال معمورى رسانيد و از احشام مغول هزارهء قزاق نزد او آمدند . ناگاه خبر رسيد كه قمر الدين الوس جته را ياساميشى نموده به عزيمت جنگ نزديك رسيد . و اميرزاده عمر شيخ با لشكرى كه حاضر بود به موجب ضرورت غنيم را استقبال نمود . چون صف‌هاى هر دو طرف راست شد هزارهء قزاق جدا شده به قمر الدين ملحق شدند . و اميرزاده عمر شيخ را طاقت جنگ نمانده در كوه متحصن شد و شخصى دانشمند نام را به جهت رسانيدن اين خبر به معسكر ظفر اثر فرستاد .\r\nصاحبقران چون از جرئت قمر الدين آگاه شد به تعجيل هرچه تمام‌تر عازم آن طرف شد .\r\nچون قمر الدين از توجه آن حضرت آگاه شد ، پاى قرارش از جا رفته به ولايت خود بازآمد و ايل و الوس خود را به جاهاى محكم فرستاده خود با چهار هزار سوار آراسته در موضع آت‌باشى در كمينگاهى قرار گرفت . و چون صاحبقران به آن موضع رسيد و از كمين قمر الدين آگاهى نداشت ، اكثر لشكريان را از عقب دشمن فرستاد . ميان نامداران لشكر جغتاى مثل امير مؤيد و ختاى بهادر و شيخ على بهادر به تقريبى بر سر شجاعت گفت و شنيد شده ايشان نيز به تعصب يكديگر با پنج هزار سوار بر سر غنيم روان شدند و ديگران نيز با ايشان موافقت نمودند ، چنانچه با صاحبقران زياده بر دويست سوار نماند .\r\nدر اين وقت قمر الدين كه چنين وقتى را مترصّد بود ، بيرون آمده بر آن حضرت جنگ آورد . به عادت معهود ، آن حضرت پاى ثبات افشرده مردم خود را تسلى نمود و به نفس\r\n\r\n","description":"","footnote":"","page_name":" 4711 ","page_number":483},
  {"content":"\r\n\r\n[ نفيس 
  ] خود حمله بر غنيم برد و آن جماعت را بعد از كوشش بسيار متفرق گردانيد و امرا و بهادران نيز مراجعت نموده قمر الدين را تعاقب كردند و جمعى كثير از مردمش را به قتل آمدند . اميرزاده عمر شيخ و ختاى بهادر به موجب حكم در كاشغر توقّف نمود « 1 » و صاحبقران به نفس [ نفيس 
  ] خود عازم مغولستان شد و باز به قمر الدين رسيدند و بعد از جنگ او را گريزانيدند . امير اوچ‌قرا بهادر در عقب قمر الدين رفته ، چون به او نزديك رسيد ، قمر الدين با هشت نفر معاودت نموده او را در ميان گرفتند و زخم بسيار به او رسيد ، اما از غايت شجاعت چندان جنگ كرد كه قمر الدين را از همراهان جدا كرده و قمر الدين تيرى بر اسب اوچ‌قرا زده اسب بيفتاد و با وجود اين اوچ‌قرا سپر در سر كشيده پياده به طرف او روان شد . قمر الدين را مردانگى او به غايت خوش آمد . گفت « آنچه نهايت مرتبهء سپاهيگرى بود [ 468 الف 
  ] به فعل آوردى . اكنون به همين مرتبه راضى شده بازگرد . و غرض از اين گفتن آن است كه حيف است چون تو بهادرى در پيادگى ضايع شود ، و اگر باور ندارى تماشاى تيراندازى من كن . » « 2 » و تيرى ديگر بر سنگ خاره كه نزديك اوچ‌قرا بهادر بود انداخت ، چنانچه تير يك مشت در آن سنگ نشست . اوچ‌قرا نيز تحسين نموده زخمدار و پياده بازگشت و فولاد جرانچى در اين معركه زخمدار شد و بدان زخم درگذشت .\r\nو به وقت توجه به اين سفر اميرزاده جهانگير را صاحبقران در سمرقند به جهت اندك عارضه [ اى 
  ] كه داشت گذاشته بود و هميشه خاطرش به جهت فرزند ارجمند دغدغه‌ناك بود ، چون مظفر و منصور مراجعت به سمرقند اتفاق افتاد تمام اركان دولت و اعيان مملكت به رسم استقبال سرهاى برهنه و نمدهاى سياه در گردن انداخته بيرون آمدند و آن حضرت بر فوت شاهزاده اطلاع يافته به غايت محزون و گرفته خاطر شد . چون علاجى بجز صبر در دست نبود ، بعد از آنكه مراسم تغريت به فعل آوردند ، كالبدش را به كش فرستاد و عمارتى عالى ساخته در آنجا دفن كردند . « 3 »\r\nو دو پسر از اميرزاده جهانگير به يادگار مانده . اميرزاده محمد سلطان از خانزاده [ دختر صوفى 
  ] و اميرزاده پير محمد از بخت ملك آغا ، دختر الياس يسورى « 4 » كه بعد از\r\n\r\n\r\n","description":"","footnote":"\r\n( 1 ) . حبيب السير ( ج 3 ، ص 425 ) : « و در اين يورش اميرزاده عمر شيخ و ختاى بهادر به كاشغر رفته آن خطّه را از خضر خواجه اغلن و خدايدار مغول بستاندند . »\r\n( 2 ) . حبيب السير ( ج 3 ، ص 425 ) : « وظيفهء مردانگى همين است كه به جاى آوردى ، از همچو منى به اين قدر راضى باش و بازگرد ، و گرنه در ضرب شست من نگاه كن . . . »\r\n( 3 ) . حبيب السير : « پادشاه باوقار و تمكين از صعوبت آن مصيبت به غايت حزين و غمگين گشت و چند روز اقداح تلخ مذاق اندوه نوشيده و لباس عزا و ماتم پوشيده ، بالاخره دست تسليم و رضا در جيب شكيبايى زد و . . . »\r\n( 4 ) . ق ، ش : الباس شورى .\r\n","page_name":" 4712 ","page_number":484},
  {"content":"\r\n\r\nفوت شاهزاده به چهل روز متولد شد .\r\nو امير سيف الدين را از وقوع اين حادثه ديگر سر و برگ امورات نماند و رخصت مكّه گرفته متوجه حجاز شد . و چون صاحبقران به‌واسطهء زيادتى ملال سايهء التفات از امور سلطنت بازگرفته بود ، امرا و اعيان و نويينان به ذروهء عرض رسانيدند كه « جز صبر در اين واقعه علاجى نيست و بيش از اين بىالتفاتى به امور سلطنت مناسب دولت روزافزونى . » و آن حضرت سخن مخلصان دولتخواه را قبول كرده به ترتيب و تجهيز لشكر فرمان داد .\r\nو در اين وقت خبر رسيد كه عادلشاه جلاير با قمر الدين در كوهستان سرگردان است . آن حضرت ايلچىبوقا را با جمعى به طلب او فرستاد و او را در نواحى آقسوما به دست آورده به ياسا رسانيد . و سارىبوغا كه به اتفاق عادلشاه ياغى شده بود ، بعد از دو سال شمشير در گردن انداخته به درگاه آمد و گناهش بخشيده شد و بار ديگر به ايالت قوم خود سرافراز شد .\r\nو هم در اين سال مهيمن منّان باز در عوض اميرزاده جهانگير به صاحبقران فرزندى كه فى الواقع جهانگير بود ارزانى داشت و به شاهرخ بهادر موسوم شد « 1 » و خاطر مبارك آن حضرت به غايت خرّم شد ؛ چه ، آثار سعادت از جبين مباركش هويدا و دلايل دولت از ساحت ولادتش پيدا بود .\r\nو احوال عراق و آذربايجان در اين سال اين است كه سلطان حسين در اوجان خبر شد كه تركمانان در ارزن الرّوم به طريق ايام سلطان اويس اطاعت نمىكنند و بيرم خواجه كه قويترين ايشان بود ، به برادرزادهء خود ، قرا محمد را كه پدر قرايوسف است به حكومت ارجيش « 2 » فرستاده و خود در ارزن الرّوم است . بعد از قوريلتاى و جمعيت لشكر سلطان حسين به پاى قلعهء ارجيش آمد و قرامحمد را محاصره كرد . او به جهت آنكه خندق را مهيا كند و [ به 
  ] مدد عمّش برسد ، چند روز مهلت طلبيد . نخست مهلت يافته و چون بر سلطان ظاهر شد كه غرض او را از مهلت چه بود ، فرمود كه چندان چوب و علف و خاشاك بر بالاى يكديگر چيدند كه از بالاى قلعه درگذشت .\r\nو مقارن اين خبر رسيد كه از جانب بيرم خواجه لشكرى نمودار شد . تا سوار شدن بقيهء لشكر پنجاه نفر از امرا و سرداران معتبر تركمانان را دست و گردن بسته به اردو آوردند .\r\nسلطان همه را بخشيده رعايت كرد و قرامحمد به‌واسطهء اين احسان‌ها در مقام انقياد آمد و عرضداشت كرد كه « چون سلطان به تبريز رسد به ملازمت مىآيم . » به موجب وعده به تبريز\r\n\r\n\r\n","description":"","footnote":"\r\n( 1 ) . چهاردهم ربيع الآخر سال هفتصد و هفتاد و هشت .\r\n( 2 ) . شهرى قديم از نواحى ارمينيه در نزديكى اخلاط ( خلاط ) .\r\n","page_name":" 4713 ","page_number":485},
  {"content":"\r\n\r\nآمد و مالى كه مقرر بود با خود آورد « 1 » . سلطان او را نوازش كرده آنچه آورده بود به او باز داد و اجازت يافته به ولايت خود رفت و عادل آقا به سلطانيه رفت و سلطان در تبريز توقف نمود .\r\nو شاه شجاع لشكرى به جهت انتقام آنچه شاه يحيى كرده بود به يزد فرستاد . « 2 » شاه يحيى به جنگ بيرون آمده شكست يافت و در يزد حصارى شد و به مكر و حيله مردم بيرون را غافل ساخته شبيخون بر ايشان آورد و غنيمت بسيار يافت . شاه شجاع از اين خبر در غضب شد .\r\nاراده نمود كه به نفس [ نفيس 
  ] خود متوجه يزد شود . شاه منصور قبول دفع شاه يحيى نموده متوجه يزد شد . شاه يحيى چون طاقت مقاومت نداشت حصارى شد و چون مردم او اگر بيرون مىآمدند شكست مىيافتند ، بالاخره مادر خود را نزد برادر بيرون فرستاد كه « در غيرت و حميت تو چگونه مىگنجد كه لشكر شيراز بر يزد مستولى شده مادر و خواهر تو را اسير كنند ؟ » [ 468 ب 
  ]\r\nو چندان از اين قسم افسون و افسانه بر شاه منصور خواند كه او را از راه برد و خود را با او در كمال اتفاق ظاهر كرد و صلح شد . لشكر شيراز چون ديدند كه شاه منصور با شاه يحيى متفق شد جوق‌جوق به شيراز معاودت كردند ، چنانچه ميان برادران با شاه منصور سواى خواص او كسى نماند . و چون تير تدبير شاه يحيى بر هدف مراد آمد به وقتى كه شاه منصور اراده نمود كه به يزد درآيد اظهار خلاف نموده دروازه بر روى برادر بست و پيغام كرد كه « بر آن برادر ظاهر است كه حاصل يزد به غايت اندك است و به خرج يوميهء اينجانب وفا نمىكند . چون شاه شجاع مطّلع شود كه ما و شما در يزديم خود متوجه يزد مىشود و بالفعل طاقت مقاومت با او نداريم .\r\nاكنون صلاح در آن است كه آن برادر عزيز نزد امير ولى به استرآباد رفته كمك طلب نمايد كه بعد از آن به اتفاق دستبردى نموده شود . »\r\nو شاه منصور ناچار و ناكام به طرف استرآباد روان شد و شاه شجاع بعد از اطلاع بر حيلهء شاه يحيى روانهء يزد شد . شاه يحيى دانست كه در اين مرتبه بجز استيصال او شاه شجاع به چيزى ديگر راضى نمىشود . جميع عورات قبيلهء خود را به استقبال فرستاد « 3 » كه به زارى و\r\n\r\n\r\n","description":"","footnote":"\r\n( 1 ) . پس كار به صلح كردند به شرط آنكه بيرام بيگ و قرامحمد مقدّم تركمانان بيست هزار گوسپند به مطبخ سلطانى فرستند . - نادر ميرزا ، تاريخ و جغرافياى دار السّلطنهء تبريز ، ص 402 .\r\n( 2 ) . و اين سه بيت شعر نيز همراه سپاه فرستاد :\r\n اى دشمنى كه هست خداوند خصم تو * با گوهر پليد ، بزرگيت آرزوست\r\nپيوسته ظلم و فتنه و تزوير مىكنى * بدبخت ، اين چه سيرت ناپاك و اين چه خوست\r\nصد ره شكسته عهد و به يك سو نهاده شرم * هيهات چشم‌هاى تو از سنگ و رو ، زروست \r\n( روضة الصفا ، ج 4 ، ص 554 ؛ فارسنامه ، ج 1 ، ص 315 )\r\n( 3 ) . شاه يحيى ، زن خود ، سلطان پادشاه را كه دختر شاه شجاع بود با پسر خردسال خود ، سلطان جهانگير و با خواهر شاه شجاع به التماس نزد او فرستاد . - روضة الصفا ، ج 4 ، ص 555 ؛ و نيز چاپ زرياب خويى ، ج 5 ، ص 757 .\r\n","page_name":" 4714 ","page_number":486},
  {"content":"\r\n\r\nتضرع بسيار درخواست [ عفو 
  ] گناه او نمايند ، مشروط به آنكه اگر بعد از اين از وى جريمه [ اى 
  ] ظاهر شود ، شيرازيان بر هرچه قادر باشند در حق او به فعل آورند . شاه شجاع ديگر باره از گناه او درگذشت و برگشت .\r\nشاه منصور چون به نواحى سلطانيه رسيد ، عادل آقا « 1 » كه صاحب اختيار مملكت سلطان حسين بود ، كس نزد او فرستاد كه « ملك و مال دريغ نيست . راه نزديك مىتوان نمود . » شاه منصور نيز فسخ عزيمت استرآباد نموده به سلطانيه رفت و عادل آقا با او در كمال حرمت سلوك كرده همدان را به او داد و جمعى كثير را ملازم او ساخت .\r\nو شرح احوال حاكم مصر به تاريخ پنجم محرّم سنهء مذكور ، طشتمر لفاف كه سپهسالار مصر بود ، فوت شد و به جاى او قرطاى طازى مقرر شد و ايبك بدرى ، امير آخور بزرگ بود و تا آنكه دختر قرطاى در خانهء ايبك بود ، ميان ايشان وحشت شده در مقام قتل يكديگر شدند و فرصت مىجستند تا آنكه روزى در خانهء قرطاى مهمانى [ اى 
  ] بود و اكثرى از امراى مصر آنجا بودند . ايبك تقريبى يافته شربتى كه در آن بنگ بسيار كرده بود ، به جهت قرطاى فرستاد .\r\nقرطاى نادانسته از آن آشاميد و بى خود شد . ايبك با جماعت خود سوار شده متوجه خانهء او شد . امرايى كه در خانهء قرطاى بودند ، چون ديدند كه قرطاى شعور ندارد به حمايت او سوار شده ايبك را بازداشتند و نگذاشتند كه قرطاى به دست او افتد و چندان در منزل قرطاى توقف نمودند كه او به هوش آمده بعد از آن هريك به منزل خود رفتند و قرطاى تنها مانده در خود طاقت مقاومت ايبك نديد ناچار كس نزد ايبك فرستاده طلب امان و حكومت حلب نمود .\r\nملتمس او مقبول افتاده در لحظه روان شد . ايبك امرايى را كه حمايت قرطاى نموده بودند همه را گرفته به قلعهء اسكندريه فرستاد . قرطاى چون به غزّه رسيد ، حاكم آنجا به حكم ايبك او را گرفته به طرابلس فرستاد و او در حبس هلاك شد و ايبك مستقل شد .\r\nو يلبغا ناصرى در اين سال تربيت يافته حاكم هزار سوار شد . همين يلبغاست كه با ملك برقوق مخالفت خواهد كرد ، چنانچه به جاى خود بيايد .\r\nو روز به روز استقلال ايبك زياده مىشد ، تا آنكه حاكم مطلق شده به رضاى خاطر خود داد و ستد مىنمود ، تا آنكه در هشتم ربيع الأول سنهء مذكور خبر مخالفت امراى شام رسيد .\r\nايبك برادر [ خود 
  ] ، قطلوخجا « 2 » را كه امير آخور بزرگ بود ، با پنج هزار كس از امراى هزاره و\r\n\r\n\r\n","description":"","footnote":"\r\n( 1 ) . مورخين تيموريه او را « سارو عادل » و « ساريق عادل » نوشته‌اند . در عهد سلطان اويس زمانى حكومت رى داشت و در عهد سلطان حسين شوكت و قدرت عظيم پيدا كرد و چون از سلطان جز اسم سلطانى چيز ديگرى نماند ، سرانجام او را روز چهارشنبه بيست و هفتم شعبان 788 در تبريز گرفته سه روز بعد به امر تيمور به قتل آوردند .\r\n( 2 ) . متن : تطلوبغا . تصحيح بر اساس متن النجوم الزاهرة .\r\n","page_name":" 4715 ","page_number":487},
  {"content":"\r\n\r\nجمعى ديگر از امرا و لشكريان به دفع فتنهء شام نامزد كرد و خود نيز در ركاب سلطان بيرون آمده از عقب برادر روان شد . چون لشكر پيش چند منزل از مصر دور شد ، چهار كس از امراى بزرگ به تحريك يلبغا ناصرى بر گرفتن برادر ايبك اتفاق نمودند . او از اين معنى مطلع شده نيمه شب با سه كس سوار شده به جانب برادر گريخت .\r\nچون به ايبك رسيد ، ايبك متوهم شده سلطان را به مصر برگردانيد . جماعتى كه با او همراه بودند چون خبر مخالفت امراى پيش شنيدند ، ايشان نيز اظهار خلاف نمودند . قطلقتمر علايى و امير طلنيغا سلطانى سركردهء آن فتنه شده نيم شبى سوار شدند و در قبّة النصر سلاح پوشيده صف كشيدند و ايبك جمعى كثير را به جنگ ايشان فرستاد ، اما سودى نكرد . آن لشكر شكست يافته معاودت كرد . بعد از شكست اين لشكر ، ايبك به غايت ضعيف شد . همه كس را داعيهء خلاف او پيدا شد [ 469 الف 
  ] چنانچه معلوم نمىشد كه كدام كس ابتداى اين فتنه كرد . هر كس هرجا كه بود اظهار خلاف نموده بود ، كسى تعاقب او نكرد . و او به اين واسطه به سلامت بيرون رفت .\r\nو چون امرا از فرار ايبك مطلع شدند ، به قلعه آمده در باب كسى كه لايق امور مباشرت باشد در ملك سخن آغاز كردند . سخن به دور و دراز كشيد و يلبغا ناصرى را بر خود مقدم داشتند و قطلقتمر علايى و طلنبغا سلطانى و مبارك طازى را گرفته به قلعهء اسكندريه فرستادند و فتنه آرام گرفته در مقام تفحّص ايبك شدند . بعد از آنكه منادى كردند كه « ايبك را در هرجا كه خواهند يافت اهالى آنجا به سياست خواهند رسيد . » كار بر ايبك تنگ شد و خود نزد يلبغا ناصرى آمده طلب امان كرد . چون چشم امرا بر وى افتاد در حال او را گرفته مقيد به قلعهء اسكندريه فرستادند .\r\nو چون چند روزى از حكومت يلبغا ناصرى گذشت ، برقوق و بركه كه هر دو از امراى غير معتبر بودند چون ديدند كه هركس هرچه كرد از پيش برد ، با جمعى ديگر متفق شده اظهار خلاف نمودند و جمعى كثير از امراى معتبر را غافل به دست آوردند و محبوس نمودند .\r\nصاحب تاريخ مصر در قلم آورده كه در اين ايام چندان فترت در مصر بود كه اختيار ضبطش ممكن نه ؛ چه ، از امراى معتبر صاحب وجود ، كسى در ميان نبود . هركه از خواب برمىخواست خود را صاحب وجود تصور نموده دعوى « انا و لا غيرى » مىكرد . بدين جهت اختلاف بسيار در روايات اين حوادث هست . به قدر مقدور در تصحيح سعى نموده مىشود .\r\nمطالعه‌كننده اختلاف را بر تعدد روايات حمل خواهد نمود نه بر غلط .\r\nو در اين ايام طشتمر دواتدار نايب شام به مصر آمد و سلطان و ساير امرا به استقبال او سوار شدند . چون چشم طشتمر بر سلطان افتاد ، پياده شده زمين بوسيد و سپهسالارى مصر بر\r\n\r\n","description":"","footnote":"","page_name":" 4716 ","page_number":488},
  {"content":"\r\n\r\nوى مقرر شد و برقوق ، امير آخور بزرگ شد و بركه « 1 » ، مير مجلس گشت و نيابت مصر بر تغرى بربمش قرار گرفت و جميع امرا كه محبوس بودند ، آزاد شدند ، الّا چهار نفر : ايبك و برادرش و اسندمر [ صرغتمشى 
  ] « 2 » و چركس .\r\nو چون طشتمر جميع مهمات را از پيش خود گرفت ، برقوق و بركه كه لذت مخالفت دريافته بودند بار ديگر بىتحمل شدند و با يكديگر و ديگران اتفاق نموده اظهار خلاف طشتمر نمودند و صبحى سوار شده به قلعه رفتند و سلطان را خواهى نخواهى سوار كرده متوجه طشتمر شدند . طشتمر بالضروره به جنگ پيش آمده شكست يافت و گرفتار شد و برقوق سپهسالار شد و وى اتابك شده به غايت اعتبار رسيد ، چنانچه مثل شد كه برقوق و بركه ، نصبا على الدّنيا شبكة .\r\nو يلبغا ناصرى را بعد از آنكه محبوس كردند آزاد كرده حكومت طرابلس دادند .\r\nو در اين سال سلطان فيروز شاه ، حاكم هندوستان به طرف اتاوه و اكحل « 3 » سوارى نمود و مقدّم آنجا راى سيرن و ادهرن « 4 » آمده ملازمت نمودند . ايشان را با زن و فرزند به دهلى فرستاده در آن ولايت هرجا كه ضرور بود قلاع ساخت و ملك‌زاده فيروز ، پسر ملك تاج الدين ترك را حاكم آن ولايت ساخته به دار الخلافهء دهلى مراجعت نمود . « 5 »\r\nو حاكم روم ، غازى مراد تا سنهء هفتصد و هشتاد و نه در حال خود بود .\r\n\r\n\r\n","description":"","footnote":"\r\n( 1 ) . وى بركه چوپانى يلبغاوى است .\r\n( 2 ) . متن : استدير .\r\n( 3 ) . منتخب التواريخ : اكچك .\r\n( 4 ) . اسامى رايان : اتاوه و اكچك [ - اكحل 
  ] سبير و ادهرن بوده است . - تاريخ مباركشاهى ، ص 134 .\r\n( 5 ) . منتخب التواريخ ( ج 1 ، ص 251 ) : « فيروزپور و پتلاهى به حوالهء [ ملك‌زاده فيروز 
  ] پسر ملك تاج الدين ترك نموده و اكچك را به ملك [ بلى 
  ] افغان داده به دهلى بازگشت . »\r\n","page_name":" 4717 ","page_number":489},
  {"content":"\r\n . \r\n","description":"","footnote":"","page_name":" 4718 ","page_number":490},
  {"content":"\r\n\r\n\r\nذكر سوانح سنهء هفتصد و هشتادم از هجرت [ موافق سال هفتصد و هفتادم از رحلت خير البشر 
  ]\r\nصاحبقران بعد از معاودت از مغولستان ، اميرزاده عمر شيخ را با ختاى بهادر و امير آق‌بوقا و ديگر امرا به يورش ولايت جته فرستاد . ايشان به تعجيل روان گشته خود را به قمر الدين رسانيدند و او را شكست داده ايل و الوس او را غارت كردند و به ملازمت صاحبقران آمدند .\r\nو آن حضرت به نفس نفيس بار ديگر متوجه آن ولايت شد و محمد بيگ ، پسر ابو موسى و امير عباس و آق‌تيمور بهادر به رسم منقلاى از پيش روان شدند و به قمر الدين رسيدند و بار ديگر او به جنگ پيش آمده شكست خورد و تمام ولايتش به تاراج رفت .\r\nو آن حضرت مقارن فتح و ظفر عزيمت مراجعت نموده و خبر رسيد كه توقتمش اغلان از ارس خان « 1 » ، حاكم الوس جوجى خان متوهم شده درگاه را عازم است . جمعى از امرا به استقبال او مأمور شدند و آن حضرت به نفس نفيس خود به سمرقند آمد « 2 » . توقتمش اغلان چون به سمرقند رسيد ، آن حضرت او را استقبال كرد و در نهايت عزّت به شهر درآورد و بعد از اقامت طوى بزرگ ، جميع اسباب سلطنت او را در مجلس اول مرتب ساخت و از غايت مرحمت او را پسر خواند و تمام ولايت صبران و سقناق « 3 » را به او ارزانى داشت .\r\nو چون توقتمش در آن ولايت متمكن شد ، ارس خان « 4 » ، پسر خود ، قتلغ بوغا را به جنگ او\r\n\r\n\r\n","description":"","footnote":"\r\n( 1 ) . م : ازخان .\r\n( 2 ) . تيمور ، امير تومن تمور اوزبك را به استقبال او مأمور كرد و خود از راه انياغو به اوزگند رفت و از آنجا راهى سمرقند گرديد . - روضة الصفا ، چاپ زرياب خويى ، ج 5 ، ص 1032 . نيز : ظفرنامهء يزدى ، ص  b  157 .\r\n( 3 ) . متن : سقناتو . تصحيح بر اساس ظفرنامه يزدى و روضة الصفا .\r\n( 4 ) . ق : ازيس خان .\r\n","page_name":" 4719 ","page_number":491},
  {"content":"\r\n\r\nفرستاد . قتلغ‌بوغا در جنگ به زخم تيرى كشته شد ، اما چون لشكر گران داشت توقتمش خان شكست يافت و الوسش به غارت رفت و او گريخته نزد حضرت صاحبقران رفت و مرتبهء ديگر نوازش بىاندازه يافته با اسباب سلطنت ديگرباره به حكومت صبران « 1 » رفت [ 469 ب 
  ] و ديگرباره ارس خان ، پسر بزرگ « 2 » خود را با چند شاهزادهء جوجىنژاد به جنگ او فرستاد .\r\nتوقتمش غنيم را استقبال كرده جنگ كرد و شكست يافت و به وقت گريز به كنار سيحون رسيده از بيم جان جامهء خود را برآورد و خود را در آب انداخت . قرا يحيى بهادر به كنار آب رسيده تيرى انداخت . دست توقتمش مجروح شده با وجود آن به شنا از آب گذشت . زخمدار و برهنه و تنها به جنگلى درآمد . از خار و خاشاك بالين و بستر كرده بيفتاد .\r\nاز غرايب اتفاقات صاحبقران [ امير 
  ] ايدكوى برلاس « 3 » را به نصيحت او فرستاده بود كه به وقت جنگ با خصم هشيار و دلير مىبايد بود و رعايت حزم بر وجه اتمّ نموده . ايدكو را به حسب اتفاق گذر بر آن جنگل افتاد . آواز ناله‌اى به گوشش رسيد . بر اثر ناله رفته توقتمش را به حالى كه مذكور شد ، افتاده ديد . فرود آمده وى را غمخوارى كرد و زخمش را بست و چندان بيمار دارى كرد كه او را قوّت سواى پيدا شد و به اتفاق به خدمت صاحبقران آمدند .\r\nو در اين وقت ايدكو نامى از امراى معتبر ارس خان گريخته « 4 » به ملازمت آن حضرت آمد و خبر داد كه « ارس خان طالب توقتمش است و عزيمت جنگ جزم كرده مىآيد » و متعاقب ايلچى ارس خان رسيده « 5 » پيغام آورد كه « اگر حمايت توقتمش مىكنيد جاى جنگ تعيين شود . » « 6 » وى جواب شنيد كه « توقتمش پناه به من آورده او را نمىدهم و مشتاق جنگم . »\r\nبعد از رفتن ايلچى ، صاحبقران به جميع لشكر فرمان داد و تمامى الوس جغتاى را جمع نموده كوچ بر كوچ به [ صحراى 
  ] اترار نزول فرمود . از آن طرف ارس خان به سقناق آمده و سرما ميانجيگرى كرده دست و پاى هر دو لشكر را بربست و دو ماه به‌واسطهء كثرت برف و سرما طرفين را مجال حركت نبود . آخر صاحبقران ، بارق تيمور « 7 » [ و 
  ] ختاى بهادر « 8 » [ و محمد سلطانشاه را كه از ملك هرات گريخته پيش او رفته بود 
  ] « 9 » را به رسم شبيخون دستبرد به وقت فرصت با پانصد مرد بر سر دشمن فرستاد .\r\nاز آن طرف پسر ارس خان ، تيمور ملك اغلان با سه هزار كس نيز به همين نيت سوار شد و\r\n\r\n\r\n","description":"","footnote":"\r\n( 1 ) . ق ، ش : حران .\r\n( 2 ) . روضة الصفا : توخته قيا پسر بزرگ .\r\n( 3 ) . متن : اندكوى برلاس .\r\n( 4 ) . روضة الصفا : « در آن ميان امير ايدكو كه از ايل منقوت و از امراى الوس جوجى بود از نزد ارس خان گريخته »\r\n( 5 ) . روضة الصفا : « كپك منقوت و تولوجان كه ايلچيان ارس خان بودند آمدند و . . . »\r\n( 6 ) . روضة الصفا : « چون توقتمش خان پسر مرا كشته است بايد او را به من تسليم كنى و گرنه . . . »\r\n( 7 ) . م ، ش : يارق تيمور .\r\n( 8 ) . ق : جباى بهادر .\r\n( 9 ) . اضافه از روضة الصفاست .\r\n","page_name":" 4720 ","page_number":492},
  {"content":"\r\n\r\nدر شب به يكديگر رسيدند . لشكر صاحبقران به عادت خود فتح كردند و به زخم ايلچى بوقا پاى تيمور ملك اغلان مجروح شد ، اما ختاى بهادر و بارق تيمور از اين طرف كشته شدند .\r\nو بار ديگر ميسر بهادر و امير محمد سلطانشاه به خبرگيرى بيرون رفتند و دو كس از ياغى گرفته آوردند . معلوم شد كه دو سردار از لشكر خصم الغ ساتقين و كيچيك ساتقين نام با صد مرد به خبرگيرى بيرون آمده‌اند . اتفاقا آق‌تيمور بهادر « 1 » كه به شهر اترار به مهمى رفته بود به ايشان دچار خورد و با آنكه با او زياده بر پانزده كس نبود ، با مخالف جنگ كرده ايشان را شكست داد و [ معلوم شد كه ارس خان 
  ] « 2 » قراكپك « 3 » را به جاى خود گذاشته .\r\nآن حضرت به نفس نفيس خود متوجه دشمن شد و خبر رسيد كه قراكپك از پى صاحب خود رفت . و چون كسى از دشمنان در آن نواحى نماند ، صاحبقران به ولايت خود معاودت نموده ( به جلگه كش آمد ) « 4 » و هفت روز توقف نمود . و توقتمش بار ديگر به طرف دشمن روان شد و به تعجيل تمام شب و روز درآمده بعد از پانزده روز صبحگاهى در جيران قمش به ايل دشمن رسيد كه غافل نشسته بودند و كسى را مجال جنگ نبود . آنچه داشتند به دست سپاه منصور افتاد . از مساعدت بخت خبر فوت ارس خان در اين وقت رسيد و پسر بزرگش كه به جاى او سلطنت يافته بود ، بعد از چند روز ديگر فوت شد و صاحبقران توقتمش را ديگر باره تقويت كرده پادشاهى تمام دشت قپچاق و الوس جوجى خان را به او ارزانى داشت و مجموع اسباب سلطنت و كامگارى او را مهيا شد و در آن مملكتش بازگذاشت و اسبى « خنگ اغلان » « 5 » نام كه سرآمد اسبان الوس بود به او ارزانى داشت فرمود كه « با اين جهنده تو به دشمن مىرسى ولى دشمن به تو نمىرسد » و به سعادت و اقبال به سمرقند مراجعت واقع شد .\r\nو تيمور ملك اغلان بعد از پدر و برادر ، حاكم الوس جوجى خان شده لشكر به سرتوقتمش آورده بعد از جنگ بسيار دگرباره توقتمش شكست يافت . يكسواره جان از جنگگاه بيرون آورد و همان اسب كه صاحبقران به او مرحمت كرده بود ، سبب نجات او شد و به وقت گريختن كسى به او نرسيد و به خدمت صاحبقران آمده ديگر باره تربيت يافت و جمعى كثير از امرا حسب الحكم او را به سقناق برده بار ديگر بر تخت سلطنت نشانيدند .\r\nو صاحبقران متفحّص احوال تيمور ملك اغلان مىبود تا آنكه اوزبك تيمور « 6 » نام شخصى كه در مرتبهء اول از ارس خان جدا شده بود و همراه توقتمش آمده و در جنگگاه به دست لشكر ارس خان گرفتار شده بود و چندگاه پريشان و بىسامان در الوس به سر مىبرد ، به\r\n\r\n\r\n","description":"","footnote":"\r\n( 1 ) . روضة الصفا : « آق تيمور بهادر و الله داد »\r\n( 2 ) . اضافه از روضة الصفا .\r\n( 3 ) . م : قراكيپك .\r\n( 4 ) . ق ، ش : ( يا حكله كس آمد ) ؛ م : ( با حكله كش آمد ) . تصحيح از روضة الصفا .\r\n( 5 ) . ق : جنگ اغلن .\r\n( 6 ) . روضة الصفا : اوروك تمور .\r\n","page_name":" 4721 ","page_number":493},
  {"content":"\r\n\r\nملازمت آن حضرت آمده و از غفلت تيمور ملك و عدم رضاى لشكر از وى و طالب بودن آن الوس توقتمش خان را ، خبر داد . « 1 » آن حضرت كس به توقتمش خان فرستاد كه به دفع تيمور ملك [ 470 الف 
  ] اغلان متوجه شود .\r\nاو حسب الحكم به قراتال « 2 » كه قشلاق تيمور ملك بود ، لشكر برده بعد از جنگ بسيار ظفر يافت . توقتمش خان در دشت قپچاق به جاى پدران بر تخت سلطنت نشست و ارس خواجه را به رسانيدن خبر فتح به حضرت فرستاد . صاحبقران از اين خبر به غايت شادمان شد ، چنان كه به شكرانه تمام بنديان را آزاد گردانيد و ارس خان را به انواع رعايت و مرحمت خوشحال ساخته رخصت معاودت داد و توقتمش خان بار ديگر به دفع تيمور ملك اغلان - كه گريخته به هزارهء اصل خود كه به محمد اغلان داده بود رفته و محمد اغلان را به ناحق به قتل آورده بود - روان شد و باز در ناحيهء قراتال جنگى عظيم شده تيمور ملك گرفتار شد و به ياساق رسيد و يكى از مقربان او بالنجاق گرفتار شده و در خدمت توقتمش خان مردم الوس جوجى خان ، بالنجاق را به وفادارى تعريف كردند . توقتمش او را به حضور طلبيده نوازش كرد و امارت داد . [ او قبول نكرده 
  ] عرضداشت كرد كه :\r\n« در ايام تيمور ملك بهترين اوقات خود را به امارت و حكومت گذرانيده‌ام و چشمى كه تو را بر تخت او بيند كور مىخواهم . عنايتى اگر در حق من مىكنى آن است كه بفرماى كه سرم از بدن جدا كنند و سر تيمور ملك را از بالاى خاك برداشته بر بالاى سر من نهند كه سرى كه در جوار افسر بود بر روى خاك حيف است . همچنين بدنم را در زير بدن ولى نعمت من درآورند كه مذلّت نه لايق آن بدن است ! »\r\nو چون توقتمش بىوفاى مادرزاد بود ، به قتل آن وفادار حكم كرد . « 3 »\r\n چه خرم وجودى كه از همتش * سزد سر به پاى ولىنعمتش \r\nاحوال مملكت عراق و آذربايجان آنكه چون سلطان حسين از مهم تركمانان فارغ شده به اوجان آمد و عادل آقا از سلطانيه به ملازمت آمده نوازش يافت و ديگر امرا بر عادل آقا حسد برده بر قتلش متفق شدند و قرار دادند كه اگر سلطان حمايت او كند بايزيد ، برادر سلطان را حاكم خود مىكنيم . و در خرگاه به عادل آقا گفتند كه « تا امروز پيشواى ما بودى ، اكنون تو را نمىخواهيم . » عادل آقا كه كارديده بود ، فى الحال دست بر دامن زده از خرگاه بيرون آمد و\r\n\r\n\r\n","description":"","footnote":"\r\n( 1 ) . روضة الصفا : « گفت كه تمور ملك پيوسته به شرب شراب مشغول است و از اوضاع مملكت غافل مانده است و ايل جوجى طرفدار و خواهان توقتمش اغلان هستند . »\r\n( 2 ) . ق : قرابالى ؛ ش : قرابال .\r\n( 3 ) . روضة الصفا : « توقتمش خان دستور داد تا به همان طريق عمل كردند . »\r\n","page_name":" 4722 ","page_number":494},
  {"content":"\r\n\r\nگفت كه « شما دانيد . » و همان لحظه متوجه سلطانيه شد . امرا از گذاشتن او پشيمان شده جمعى را فرستادند كه شايد او را بازى داده برگردانند . او به آن سخنان ملتفت نشده تا سلطانيه جايى آرام نگرفت و شاه منصور را از همدان طلبيده به اندك زمانى لشكر بسيار جمع آورد .\r\nامرا چون از عادل آقا نااميد شدند ، امير زكريا شمس الدين وزير و خواجه جمال الدين يلغز « 1 » را تكليف كردند كه برات ولايت نويسند . ايشان در جواب گفتند كه برات نوشتن آسان است اما رعيت يك بار مال مىدهد . ايشان كه دندان طمع تيز كرده بودند ، در فكر سلطان شدند .\r\nسلطان دريافته اسباب را گذاشته با اندك مردم به بهانهء شكار سوار شده به تبريز گريخت و شهر را محكم كرد . امرا اموال خزانه و ديباخانه را تالان كرده عازم بغداد شدند كه با امير اسماعيل ، پسر امير زكريا كه حاكم بغداد بود غدرى كنند .\r\nسلطان كس به عادل آقا به سلطانيه فرستاد و صورت حال اعلام نمود . عادل آقا به اتفاق شاه منصور به رسم ايلغار از عقب امرا روان شد و كتابات به ايل و الوس كردان نوشته - كه در بغداد بودند - كه « جمعى از امرا عاصى شده‌اند هرچه از دست آيد به ايشان بايد كرد » و در آن راه جنگل بسيار و كوه‌هاى بلند و راه‌هاى به غايت تنگ است . چون امرا رسيدند ، به طمع اموال كردان و بهادران اويرات جاىهاى محكم را گرفته مانع گذشتن ايشان شدند . آن سرگشتگان ، غافل از آنكه عادل آقا از عقب مىآيد ، اراده نمودند كه معاودت نموده از راه ديگر به بغداد روند . و از اين طرف منصور شاه كه هراول « 2 » عادل آقا بود ، نزديك رسيده بود و سيلاب بلا محيط حق ناشناسان شده به وقت مراجعت از دور سياهى لشكر شاه منصور ديدند و با يكديگر گفتند كه « يا رب اين چه لشكر است ؟ » يكى گفت كه « امير احمد است كه چنداول « 3 » كرده » امير احمد از گوشه آواز برآورد كه « من آمده‌ام . »\r\nهمان لحظه شاه منصور رسيد . امرا رو به گريز آوردند . شاه منصور كس نزد ايشان فرستاد كه « من ضامن‌ام كه [ عادل 
  ] آقا از خون شما درگذرد . » بعضى قبول نموده نزد او آمدند و بعضى به وقت گريز گرفتار شدند و تمام اموال ايشان به تاراج رفت . [ بيت : 
  ]\r\n\r\n\r\n","description":"","footnote":"\r\n( 1 ) . نسخ : جمال الدين پير . خوندمير مىگويد جمال الدين يلغز بسيار مغلق سخن مىگفت و دو پسر داشت به نام عبد الله و فيض الله . روزى امير شمس الدين زكريا يكى از نوكران ترك خود را براى طلب چند خروار كاه پيش او فرستاد و او در پاسخ گفت : « به جان عبد الله و فيض الله كه در متبن ما چندان تبن نيست كه عصافير به مناقير بر سطوح كشند . » ( يعنى : در كاهدان ما چندان كاه نيست كه گنجشك‌ها با منقار بتوانند به پشت بام بكشند . ) - روضة الصفا ، چاپ زرياب خويى ، قسم پنجم ، ص 987 .\r\n( 2 ) . هراول : لفظ تركى است به معنى فوجى كه از همه پيش باشد . - غياث اللغات به نقل از لغتنامهء دهخدا\r\n( 3 ) . چنداول : مأخوذ از تركى به معنى فوجى كه براى حفاظت لشكر از پس آنها مىآيد . بر خلاف هراول . - لغتنامهء دهخدا\r\n","page_name":" 4723 ","page_number":495},
  {"content":"\r\n\r\n حق نان و تبه كردن نمك * بشكند مرد را سر و گردن \r\nو عادل آقا متعاقب رسيده خبر فتح به سلطان رسانيد . سلطان به حكم قتل امرا فرمان داد . عادل آقا كه مشتاق اين حكم بود همه را به قتل آورد و هرچند شاه منصور شفاعت كرد ، قبول نكرد و شاه منصور آزرده خاطر به همدان رفته در فكر جدايى شد . [ 470 ب 
  ]\r\nو وجيه الدين اسماعيل ، پسر امير زكريا وزير كه حاكم بغداد بود در اين سال به قتل آمد .\r\nتفصيلش آنكه امير اسماعيل جمعى از بداصلان و فرومايگان را تربيت كرده و آن بىوفايان با شاهزاده شيخ على متفق شده فرصت قتل ولىنعمت خود مىطلبيدند . روز جمعه به وقت نماز كه امير از خانه بيرون آمد و نوكران هنوز حاضر نشده بودند ، ده تن از آن حرام‌نمكان جمع شده سلام كردند و خواجه سراى شمشير و تركش خواجه‌زاده را بيرون آورده كه به رسم حكام عراق بردارند . قرامحمد نامى كه شمشير برداشته بود پيش آمده زانو زد و از پريشانى احوال خود سخن كرد . امير در جواب گفت كه « چون از نمازگاه بازآيم تفحّص احوال شما نمايم . » و مباركشاه كه تركش برداشته بود گفت كه « كى به غم ما خواهى رسيد كه ما از بينوايى به جان آمديم . » اسماعيل گفت : « مردك چرا ابرام مىكنى ! » مباركشاه شمشيرى كه در دست داشت از نيام بركشيده زخمى بر روى امير اسماعيل زد ، چنان كه بر روى درافتاد .\r\nعمّش ، امير مسعود در اين وقت از خانه بيرون آمده امير اسماعيل گفت كه « اى عمّ من را درياب و امير مسعود به طرف او روان شده در راه شهيد شد و امير اسماعيل نيز تمام شد .\r\nقاتلان از راه دريا خود را به خانهء شاهزاده شيخ على رسانيدند . شاهزاده نخست از ترس آنكه مبادا اين سخن دروغ باشد با ترس گفت : « اگر راست مىگوييد سر او را بياوريد . » و آن نامردان دوباره به سر اسماعيل آمده سرش را جدا كرده به خانهء شاهزاده بردند . بغداد نيز فتنه شد . هر كس به مقتضاى خاطر خود هرچه مىخواست به فعل مىآورد . و سر اسماعيل را از چوبه آويختند .\r\nو از عجايب آنكه امير اسماعيل عمارتى را مىساخت و چوبى از عمارت سر بيرون آورده بود چون ارادهء بريدن نمودند امير گفت : « مبريد كه شايد كسى را از آنجا درآويزند » و عاقبت سر او را از آنجا درآويختند .\r\nو بغداد به تصرف شيخ على شاهزاده درآمد و قاتلان امير اموال بسيار و اسباب و خزاين او را متصرف شدند . و اين خبر به سلطان حسين رسيده چند روز از امير زكريا پنهان داشت .\r\nآخر الأمر به او گفته شد . آن بيچاره اضطراب بسيار نمود و گفت كه « قضيهء اسماعيل هميشه پيش نظر بود ، اما برادرم بىگناه كشته شد . » و سلطان حسين و عادل آقا مشورت كردند و\r\n\r\n","description":"","footnote":"","page_name":" 4724 ","page_number":496},
  {"content":"\r\n\r\nايلچى [ ى 
  ] را به شاهزاده شيخ على فرستادند كه « چون بغداد وطن اصلى اين شكسته است و به موجب وصيت پدر به تو متعلق است ما را با تو در حكومت آن مضايقه نيست . اگر خود ضبط مىكنى چه بهتر از آن و اگر از امراى بزرگ هركس ديگر را مىطلبى كه به امر تو محافظت نمايد ، اختيار دارى و ارباب مناصب آن ديار را برقرار قديم بر حال خود نگاه دار كه ولايت بر هم نخورد . »\r\nشاهزاده قبول سخن برادر نمود و ايلچى را رعايت كرده باز فرستاد و عبد الملك تمغاچى را وزارت داد و خدمتش غدّاران را دستيار خود نمود و دست به ظلم و تعدّى دراز كرد . و قاتلان امير اسماعيل چون نودولت بودند ، از عهدهء تمشيت امور ملك بيرون نمىآمدند و شاهزاده شيخ على نيز از ايشان متوهم شد . كس به طلب مير على بارك كه از امراى قديم پدرش بود و رنجيده خاطر نزد شاه شجاع رفته بود فرستاد ؛ چه ، با بودن قاتلان امير اسماعيل ، شاهزاده امير شيخ على را اختيارى نمانده بود . عادل آقا در سلطانيه قوريلتاى كرده قرار دادند كه اول خريف متوجه بغداد شوند .\r\nو آنچه در مصر در اين سال سانح شده اين است كه جمعى بر قتل اتابك برقوق متّفق شدند و او اطلاع يافته ايشان را به دست آورد و بعضى را كشته و جمعى را به قلعهء اسكندريه فرستاد .\r\nو در اين ايام آتشى در قاهره افتاد و بسيارى از منازل سوخت و به سعى بسيار بعد از چند روز فرونشست .\r\nو در اين سال شاه حسين ، برادر كوچك شاه يحيى از يزد به شيراز نزد شاه شجاع رفت و امير سيد شريف علّامه « 1 » در اين سال شاه شجاع را ملازمت نمود و منصب پدرش يافت .\r\nو فرماندهء سواد اعظم هندوستان ، سلطان فيروز شاه در اين سال از سامانه به دار الخلافه رفت و از ميان انباله و سپاه‌آباد « 2 » گذشته به دامن كوه رفت و از مردم كوهپايه [ سنتور 
  ] و زمينداران پيشكش بسيار گرفته به دهلى مراجعت نمود و خبر طغيان مقدّم كيتهل « 3 » رسيد كه سيد محمد ، حاكم بدائون « 4 » را با برادرش به مهمانى طلبيده به وقت غفلت به قتل آورد « 5 » و\r\n\r\n\r\n","description":"","footnote":"\r\n( 1 ) . ميرزا حسن فسايى از قول صاحب روضة الصفا ( ج 4 ، ص 556 ) مىنويسد كه « امير سيد شريف جرجانى ، جامه‌اى مانند لباس سپاهيان پوشيده ، خدمت مولانا سعد الدين رسيد كه مردى تيراندازم ، مىخواهم چند چوبه تير در حضور پادشاه بيندازم و پياده در ركاب مولانا سعد الدين تا در بارگاه رسيد . . . امير سيد شريف ، جزوه‌اى كه از نتايج طبع او مشتمل بر اعتراضات ارباب تصانيف در صنوف علوم بود ، از بغل بيرون آورده به دست شاه شجاع داد و شاه بعد از مطالعهء آن چون دانست كه امير سيد شريف است . . . مصحوب خويش به شيراز آورده ، منصب تدريس مدرسهء دار الشفاء . . . به او ارزانى داشت . » - فارسنامه ، ج 1 ، ص 315 .\r\n( 2 ) . منتخب التواريخ : شاه‌آباد .\r\n( 3 ) . ق : كهتر ؛ م ، ش : كيتهر .\r\n( 4 ) . ق : بدوان .\r\n( 5 ) . منتخب التواريخ ( ج 1 ، ص 253 ) : « راى لكهو كهر مقدم كيتهل كه سيد محمد و سيد علاء الدين هر دو برادران را كه حاكم بدائون بودند به غدر طلبيده كشته بود . . . »\r\n","page_name":" 4725 ","page_number":497},
  {"content":"\r\n\r\nاستعداد سفر به طرف او نموده در ابتداى سنهء هفتصد و هشتاد و دو به آن طرف كوچ شد .\r\nو قيصر روم ، غازى مراد به استعداد سفر حميد مشغول بود . و در اين سال حاكم دكن ، سلطان محمود [ 471 الف 
  ] ولد علاء الدين بهمنشاه فوت شد . پسر او ، محمد شاه ، حاكم شد .\r\nمدت حكومت محمد يازده سال و پنج ماه و بيست و پنج روز بود .\r\n\r\n","description":"","footnote":"","page_name":" 4726 ","page_number":498},
  {"content":"\r\n\r\n\r\nذكر وقايع سنهء هفتصد و هشتاد و يك هجرى [ موافق سال هفتصد و هفتاد و يكّم از رحلت خير البشر 
  ] « 1 »\r\nبه وقتى كه صاحبقران گيتىستان ، يعنى امير تيمور گوركان در مقابل ارس خان نشسته بود ، يوسف صوفى از غايت كوته‌انديشى فرصت يافته جمعى را به تاخت نواحى بخارا فرستاد . آن حضرت ايلچى [ ى 
  ] نزد او فرستاد كه « با وجود خويشى سبب گستاخى چيست ؟ » آن بىعاقبت ايلچى را محبوس ساخت و ايلچى ديگر به جهت خلاصى ايلچى اول آمده ، او نيز محبوس شد . آن حضرت از اين معنى غضبناك شده با لشكر آراسته متوجه آن طرف شد و امير سيف الدين كه به حج رفته بود در اين وقت به سعادت ملازمت سرافراز شد .\r\nو چون نواحى خوارزم محل نزول لشكر ظفر اثر شد ، شهر را محاصره كرده به جهت احتياط حصارى ديگر برافراختند و اطراف و جوانب را مضبوط ساخته هر صبح و شام جنگ مىشد و اطراف ولايت خوارزم بالتمام به تاراج رفت . و يوسف صوفى روزى نوشته [ اى 
  ] بيرون فرستاد كه « تا كى مردم به جهت ما دو كس كشته شوند ؟ مروّت آن است كه ما هر دو با هم جنگ كنيم . هركه را اجل رسيده باشد ، ديگرى صاحب ولايت شود . »\r\nصاحبقران از اين سخن به غايت خوشحال شده فرمود كه « من از خداى تعالى همين مىخواستم . » و بىتوقّف يراق جنگ پوشيده سوار شد و تمام امرا و نويينان درخواست كردند كه رفتن مناسب دولت نيست . و آن حضرت مطلقا ملتفت نشده سوار شد . و امير سيف الدين به دست اخلاص عنان آن حضرت گرفت و به همين زمان آشفته شده بر امير سيف الدين شمشير\r\n\r\n\r\n","description":"","footnote":"\r\n( 1 ) . ق : در حاشيه نسخه رقم 781 ثبت شده .\r\n","page_name":" 4727 ","page_number":499},
  {"content":"\r\n\r\nكشيده دشنام داد و عنان خود را خلاص كرده تنها به كنار خندق رفت و آواز داد كه « يوسف صوفى را بگوييد كه ما به موجب التماس تو بيرون آمديم . تو نيز به قول خود وفا كن . »\r\nيوسف صوفى از گفته پشيمان شد و صلاح در خموشى دانست . آن حضرت لحظه [ اى 
  ] توقّف كرده ديگرباره گفت كه « هر كس به قول خود وفا نكند او را مرگ به از زندگى . » و هرچند از اين مقوله سخنان گفت كه شايد يوسف را ناموس گريبانگير شده بيرون آيد ، سودى نكرد . يوسف جان را از ناموس عزيزتر دانسته دم دركشيد . صاحبقران زمانى ديگر توقف كرده به معسكر همايون مراجعت كرد و جهانيان را شجاعت آن حضرت سبب زيادتى اخلاص شد و دانستند كه حق سبحانه تعالى را به آن حضرت عنايت و لطفى هست كه از آن از اكثر بنده‌ها ممتاز و مستثنى است .\r\nو در اين وقت از طرف ترمذ خربزهء نوبرانه آوردند . مكارم اخلاق آن حضرت را بر اين داشت كه حصّه [ اى 
  ] از آن بر طبق زرين به كنار خندق فرستاد . از بالاى بارو پرسيدند كه « در طبق چيست ؟ » و جواب شنيدند . آن شخص طبق را در كنار خندق نهاده بازگشت . چون آن را به نظر يوسف آوردند آن بىخرد گفت كه خربزه‌ها را از بالاى بارو در آب خندق ريختند و طبق را به بندگان قلعه بخشيد و دروازه گشاده با لشكر بسيار بيرون آمد . اميرزاده عمر شيخ با مردان مرد و دليران صف متوجه او شده بعد از جنگ بسيار او را به قلعه گريزانيدند .\r\nو ايلچىبوقا و نوشيروان در اين جنگ زخمدار شدند و نوشيروان به همان زخم درگذشت و ايلچى بوقا صحت يافت و مدت محاصره سه ماه و شانزده روز امتداد يافته يوسف صوفى را اقبال صاحبقران به عالم عدم فرستاد . و ميان خوارزميان اختلاف شده لشكر منصور بر اين حال اطلاع يافته و جنگ سلطانى انداخته شهر را بگرفتند . مردم اسير و اموال بسيار تاراج و عمارات ويران شدند و تمامى اصناف و اشراف پيشه‌كاران را با خانه كوچ به شهر كش فرستاد . و مولانا سعد الدين تفتازانى - كه از غايت شهر محتاج به تعريف نيست - در خوارزم بود و ملك‌زادهء هرات . پير محمد كه خواهرزادهء آن حضرت سونج قتلق آغا نامزد او بود ، استدعا نمود كه مولانا سعد الدين را به سرخس فرستد . التماس او درجهء قبول يافته جناب مولوى عازم سرخس شد .\r\nبعد از آنكه خاطر از مهم خوارزم فارغ شد ، به دار الخلافهء سمرقند مراجعت نمود .\r\nاكابر سمرقند به وقت تهنيت خوارزم به عرض رسانيدند كه « حضرت خوارزم را فتح نموده و حاصل آن را ملك‌زاده هرات برده . » آن حضرت از شرح اين سخن پرسيد .\r\nاحوال مولا سعد الدين معروض شد . فرمان قضا جريان به طلب مولانا نافذ شده نخست خدمت مولانا عزيمت سفر حج بهانه نمود . بالأخره چون فرمان عنايت‌آميز ديگرباره\r\n\r\n","description":"","footnote":"","page_name":" 4728 ","page_number":500},
  {"content":"\r\n\r\nبه او رسيد ، به سمرقند آمد و در تعظيم و تكريم او شرايط مبالغه به جاى آمد .\r\nو هم در اين سال شهر كش را استادان خوارزمى بارويى بنياد نهادند و سرايى عالى كه حاليا به آق‌سرا مشهور است در آن ساخته شد . و ملك پير محمد در اين ايام به شرف تزويج [ 471 ب 
  ] قتلق آغا مشرّف شده با تاج و كمر مرصّع و جامهء طلادوز رخصت مراجعت يافت .\r\nملك غياث الدين شهر را آيين بسته جمعى را كه همراه مهد عليا بودند ، خوشدل بازگردانيد . و حضرت صاحبقران از قشلاق ايلچى نزد ملك غياث الدين فرستاده كه به وقت بهار به قوريلتاى حاضر مىبايد شد . و او امير سيف الدين را طلب داشت كه در مصاحبت او به ملازمت آيد . امير سيف الدين به موجب التماس او به هرات رفت و ملك را مشغول مرمت حصار و ترتيب اسباب و آلات حرب و شكار يافت . او را به حال خود گذاشته معاودت نمود و آنچه ديده بود به عرض رسانيد .\r\nو على بيك جانى « 1 » به موجب فرمان طلب در اين اوقات به ملازمت رسيد . با وجود گناهان سابق رعايت يافت « 2 » و با او قرار يورش هرات داده مقرر شد كه اول بهار حاضر شود و دوستكام رخصت مراجعت يافته به ولايت خود رفت .\r\nو در اين سال ، شاه منصور كه از عادل آقا رنجيده بود ، كس نزد امير ولى فرستاده وعدهء ملاقات در رى مقرر شد و امير ولى به رى كه از [ آن 
  ] عادل آقا بود آمد ؛ شاه منصور به او ملحق شد و قلاع شهريار و ورامين و غير ذلك را كوتوالان عادل آقا گذاشته به قزوين نزد آقا رفتند و آقا نيز قزوين را گذاشته به سلطانيه رفت و امراى آذربايجان مدد كرده ميانهء آقا و امير ولى صلح شد و رى را در ميان به شاه منصور دادند و امير ولى به مازندران بازگشت و شاه منصور به هواى همدان عادت كرده بود از گرماى رى به تنگ آمده قصد همدان كرد . يورش نامى كه از قبل آقا ، حاكم همدان بود ، از شاه منصور شكست يافت و آقا فى الحال عازم همدان شد و شاه منصور را چون طاقت مقاومت نبود متوجه استرآباد شد .\r\nو خواجه على مؤيد سربدار را نيز درويشان از خراسان بيرون كرده بودند . او نيز پناه به امير ولى آورده بود . امير و على و خواجه على و شاه منصور به سبزوار رفته درويشان را از آنجا بيرون كردند ؛ و خواجه در آنجا حاكم شد و امير ولى به مازندران آمده شاه منصور را به رى فرستاد ؛ و ملك غياث الدين لشكر به نيشابور برده نيشابور را به تصرف درآورد ؛ و امير اسكندر شيخى نزد ملك غياث الدين آمد و شيخ يحيى را ملك غياث الدين در نيشابور\r\n\r\n\r\n","description":"","footnote":"\r\n( 1 ) . روضة الصفا : على بيك ، پسر ارغونشاه جونى قربانى .\r\n( 2 ) . ظاهرا در اين موقع امير تيمور دختر على بيك را براى نوهء خود محمد سلطان خواستگارى كرد . - روضة الصفا ، چاپ زرياب ، قسم ششم ، ص 1035 .\r\n","page_name":" 4729 ","page_number":501},
  {"content":"\r\n\r\nگذاشته به هرات مراجعت نمود و به‌واسطهء بدنيّتى در مقام استحكام حصار شد .\r\nو اما احوال مصر و شام در اين سال . امير اينال يوسفى يلبغاوى با برقوق در مقام خلاف شده به وقتى كه بركه [ چوپانى 
  ] به شكار رفته بود ، با غلامان خود سوار شده و جمعى را با خود متفق ساخت و به طويلهء سلطان آمده اسبان را به تصرف درآورد و جباخانه را نيز متصرف شد .\r\nو برقوق در صحرا اين خبر شنيده در لحظه معاودت نمود و با غلامان خود سلاح جنگ پوشيده ميان او و اينال جنگ شد و تيرى در جنگگاه به گردن اينال رسيده شكست يافت و گرفتار و محبوس شد و بركه اين خبر شنيده به مصر عود نمود و به اتفاق برقوق ، يلبغا ناصرى را از طرابلس طلب نموده امير سلاح كردند . « 1 »\r\nو در اين سال در مصر از ديوارى آوازى مسموع مىشد و هركس آنچه مىگفت جواب مطابق از ديوار به گوشش مىرسيد و بدين جهت صاحبخانه مطاع خلايق شد و كار به جايى رسيد كه اكثر مردم مصر دست از صنعت خود برداشته در حوالى آن خانه مىبودند و عاقلان هرچند تفحص مىنمودند ، حقيقت حال معلوم نمىشد . و خلايق را حيرت بيفزود و كارى به جهت بيكاران پيدا شد و نزديك به آن رسيد كه آن خانه را به طريق خانهء كعبه زيارت كنند .\r\nقاضى و محتسب مصر به تحقيق اين حال به آن خانه رفتند و بعضى از آن ديوار را كه از آن آواز مىآمد شكافتند و همچنان آواز به گوش مىرسيد . و شاعرى در عرب در اين باب شعرى گفت كه مضمونش اين است كه « تا امروز شنيده بوديم كه ديوار گوش دارد ، اما نشنيده بوديم كه زبان [ هم 
  ] دارد . » و برقوق و بركه از زوال دولت خود انديشه‌مند شده در مقام پيروى شدند و معلوم شد كه زن صاحبخانه از نهانخانه [ اى 
  ] كه قريب به آن ديوار بوده سخن مىگفته .\r\nو شوهر و زن تأديب بليغ يافته مردم به كار خود مشغول شدند .\r\nو سلطان فيروز شاه ، حاكم هندوستان در اين سال كيتهل را تاخته مقدم آنجا به كماون « 2 » گريخت . كماون نيز تاراج يافت و ملك قبول را حكومت بدائون داده « 3 » به دهلى معاودت نمود و هر سال به ولايت كيتهل به واسطهء تخريب آن ولايت [ 472 الف 
  ] به شكار مىآمد و به جاى ديگر به شكار نرفت تا در سنهء هفتصد و هشتاد و هفت . . . « 4 »\r\n\r\n\r\n","description":"","footnote":"\r\n( 1 ) . ابن تغرى بردى اين وقايع را در سال 778 ه ق آورده است . - النجوم الزاهرة ، ج 11 ، ص 167 .\r\n( 2 ) . منتخب التواريخ : كوه كماون .\r\n( 3 ) . منتخب التواريخ ( ج 1 ، ص 254 ) : « . . . و قبول پوره كه حالا در بدائون بيرون قلعه محلّه‌ايست مشهور به نام اوست .\r\n( 4 ) . هر سه نسخه مطلب ناتمام .\r\n","page_name":" 4730 ","page_number":502},
  {"content":"\r\n\r\n\r\nذكر سوانح سنهء هفتصد و هشتاد و دو هجرى [ موافق سال هفتصد و هفتاد و دوم از رحلت خير البشر 
  ] « 1 »\r\nچون امير سيف الدين از هرات آمد و محقق شد كه ملك غياث الدين به رسم آبا و اجداد خود بىوفايى اختيار كرده ، صاحبقران كه همت عالى نهمتش به شركت در سلطنت ربع مسكون راضى نبود و مكررا اين سخن بر زبان شريفش گذشته بود و تمامت الوس جغتاى خان و جوجى خان را به تصرف درآورده بود ، تسخير ايران را پيش نهاد همت خود ساخت ؛ چه ، در آن اوقات - چنانچه از سياق كلام گذشته معلوم است - در ايران حاكمى نافذ الأمر نبود و هركس هرجا بود خود را حاكمى بالاستقلال پنداشته اساس سلطنت طرح انداخته بود .\r\nاميرزاده ميرانشاه كه سنّ شريفش به چهارده سال رسيده بود ، به حكومت خراسان نامزد شد و امير سيف الدين و امير آق‌بوقا و امير عثمان عباس با جمعى ديگر از امراى معتبر در ركاب شاهزاده به بلخ آمدند و زمستان را گذرانيده اول بهار باد غيس را تاخت نمودند و غنيمت بسيار به دست لشكر منصور افتاد . و على بيك جانى قربانى عرضه داشت به درگاه فرستاد كه اگر رايت ظفر آيت به خراسان توجه نمايد ، بنده عجزچى باشد .\r\nو آن حضرت در همين بهار به احضار عساكر فرمان داد و قبل از جمع شدن لشكر با آن مردم كه در ركاب بودند از آب جيحون عبور فرمود و در اندخود « 2 » ، باباسنكو « 3 » كه درويشى\r\n\r\n\r\n","description":"","footnote":"\r\n( 1 ) . ق : در حاشيهء نسخه ، رقم 782 ثبت شده است .\r\n( 2 ) . اندخود را جغرافىنويسان قديم به صورت‌هاى مختلف اندخود ، اندخد و انخد ذكر كرده‌اند . - لسترنج ، ص 453 ؛ اندخود مسكن اولاد و احفاد سيد جمال الدين بركه است كه پيرو مقتداى حضرت امير تيمور گوركان بوده است . - روضات الجنات انمزارى ، ج 1 ، ص 171 .\r\n( 3 ) . ق : باباسنكر .\r\n","page_name":" 4731 ","page_number":503},
  {"content":"\r\n\r\nمجذوب بوده به وقت ملاقات سينهء گوشتى « 1 » نزد آن حضرت انداخت . [ امير تيمور 
  ] آن را شگون گرفته گفت كه « خراسان كه سينهء روى زمين است « 2 » به تصرف درآمد . » و ملك محمد ، برادر ملك غياث الدين از سرخس به ملازمت آمده و عساكر منصور از مرغاب « 3 » گذشته يازده فرسخى هرات محل نزول شد و على بيك جانى قربانى بىوفايى كرده خلف وعده كرد و نيامد و كسى را كه به طلبش رفته بود نگاه داشت . و چون ملك غياث الدين در اين نزديكى نيشابور را مسخّر كرده بود و اكثر لشكرش آنجا بود ، آن حضرت به طرف جام كوچ فرمود كه آن حضرت به ملك ملحق نتواند شد .\r\nو در تايباد احوال مولانا ابو بكر [ زين الدين 
  ] تايبادى به عرض رسانيد [ ند 
  ] . آن حضرت فرمود كه شخصى رفته از روى ادب به درويش بگويد كه امير تيمور اينجا رسيد شما را به زيارت او مىبايد رفت . چون به او گفتند در جواب گفت كه « من را با سلاطين چه كار ؟ » و اين سخن را صاحبقران شنيده به منزل او رفت . او را درويشى حقانى يافت ؛ چه ، مىفرموده‌اند كه « من را در ايام حكومت به هركس از درويشان اتفاق صحبت افتاد . آن درويش را از من وهمى در خاطر آمد . من آنجا خود را در حجاب يافتم . »\r\nو در اثناى سخن امير گفت : « چرا ملك [ غياث الدين 
  ] را نصيحت نمىكنى ؟ » در جواب گفت كه « نصيحت كردم و نشنيد و خداى تعالى شما را بر وى گماشت . اكنون شما را نيز نصيحت مىكنم به عدل . اگر نشنويد ، ديگرى را بر شما گمارد . »\r\nآن حضرت را از اين سخن رقت شد . از آنجا كوچ كرده به پاى قلعهء فوشنج « 4 » آمد و بعد از هفت روز به جنگ سلطانى قلعه گرفته شد و مردم قلعه آنچه حق قلعه‌دارى بود ، به جاى آوردند اما سودى نكرد\r\n به آن كس كه كارش خدايى بود * حضومت . . . بود [ ؟ 
  ] \r\nو قلعه را پرداخته خراب ساختند و از آنجا كوچ كرده به پاى قلعهء هرات آمدند و در روز اول باغات را خراب كرده شهر را در ميان گرفتند و به موجب حكم هركس در مقابل خود به جهت احتياط خندقى فرو برد .\r\n\r\n\r\n","description":"","footnote":"\r\n( 1 ) . گوشت سينهء گوسفندى .\r\n( 2 ) . روضة الصفا : سينهء ايران است .\r\n( 3 ) . از قراى هرات . ابن حوقل گويد اين محل در اصل ، مرو آب بوده است ؛ ولى اصطخرى مدعى است كه مرغاب ، نام محلى است كه آن رود از آن سرچشمه مىگيرد ؛ و مقدسى نيز مرغاب را رود مروين ، يعنى دو مرو ناميده است ؛ همچنين ياقوت نيز آن را رزيق مىنامد ؛ و در جهان نماى چلبى ، زربق ضبط شده است . نقل به اختصار ، از لسترنج ، جغرافياى تاريخى . . . ، ص 423 .\r\n( 4 ) . شهرى در 10 فرسخى هرات .\r\n","page_name":" 4732 ","page_number":504},
  {"content":"\r\n\r\nو ملك غياث الدين چون نه لايق سلطنت بود و از لوازم آن غافل بود ، با آنكه دوستى همچو امير تيمور را بدين جهت دشمن ساخته بود ، در اين وقت اكثر اوقاتش به شرب شراب و صحبت شعر مىگذشت و مىگفت كه « رعاياى شهر به جهت محافظت كفاف‌اند . » به وقتى كه صاحبقران اطراف و جوانب شهر را به نظر احتياط درمىآورد كه كدام موضع لايق است كه به جنگ پيش برد ، جمعى از دلاوران غور ، دروازه را گشودند و بيرون آمدند . جنگى عظيم شد .\r\nقمار ، شاه برلاس در آن روز جنگ‌هاى مردانه كرد و مخالفان را تا دروازه راند ، جمعى كثير را به قتل آوردند . شب جمعى از [ اهالى 
  ] قلعه به رسم شبيخون بيرون آمده سه كس را كشته بازگشتند .\r\nروز ديگر جنگ سلطانى شده آن حضرت به تماشاى جان‌سپارى شده ، سوار شده و وفاداران وقت‌شناس به قدر مقدور كوشش نموده در نظر مبارك آن حضرت داد مردى و مردانگى دادند . ملك غياث الدين بر زير دروازهء سر پل انجيل « 1 » به نفس خود كوشش‌هاى خوب كرد ، اما فايده نداد . امرا جرانغار و برانغار « 2 » حمله آوردند و از هر طرف به فصيل برآمدند و دروازه را شكسته و لشكر به درون حصار آمد و ملك غياث الدين [ 472 ب 
  ] منكوب و مخذول به سرهند درون « 3 » گريخت و دو هزار كس از لشكريانش گرفتار شدند .\r\nصاحبقران همه را به جان امان داده حكم فرمود كه هركس در خانهء خود توقف نموده بر برج و بارو نرود ، در امان است . و چون آن جماعت خلاص شده به قلعه رفتند و اين خبر به رعايا رسيد ، شهريان كنج خانهء خود را غنيمت دانسته ترك فضولى كردند و روز ديگر هرچند ملك سعى كرد كسى از شهريان به محافظت حصار نرفت .\r\nو اسكندر شيخى « 4 » كه در آن وقت با ملك بود به ملك گفت كه « چندى را بايد كشت كه ديگران ترسيده ضبط حصار نمايند . » ملك گفت كه « خون ناحق نمىكنيم . » اسكندر گفت كه « پس فكرى دگر بجز نگاه داشتن شهر مىبايد كرد . » ملك ناچار ترك جنگ كه فى الواقع حدّ او نبود كرده پسر بزرگ خود ، امير [ يير 
  ] محمد و مادر خود و اسكندر شيخى را بيرون فرستاد « 5 » و ايشان ملازمت دريافته خوشدل به شهر بازآمدند ، مگر اسكندر شيخى كه آن حضرت احوال قلعه از وى تحقيق نمود و او را نزد خويش نگاه داشت .\r\n\r\n\r\n","description":"","footnote":"\r\n( 1 ) . متن : پول احل ؟ ؟ ؟ . تصحيح بر اساس متن ظفرنامهء يزدى .\r\n( 2 ) . هر دو به لغت مغولى است به معنى دست چپ و راست لشكر .\r\n( 3 ) . ظفرنامه : به شهر هند اندرون .\r\n( 4 ) . پسر افراسياب چلاوى كه از مازندران آمده بود و نسبش به بيژن مىرسيد .\r\n( 5 ) . به گفتهء صاحب روضة الصفا ، ملك غياث الدين ، تنها پسر خود ، امير پير محمد و اسكندر شيخى را به شفاعت پيش امير تيمور فرستاد .\r\n","page_name":" 4733 ","page_number":505},
  {"content":"\r\n\r\nو ملك روز يكشنبه به شرف ملازمت مشرف شد . زانو زد و امان يافته با كمر مرصّع بازگشت . و حصار نو و كهنهء هرات بعد از آنكه خزاين ملوك غور - كه به سال‌هاى دراز اندوخته بودند - از آنجا بيرون آورده ، ويران شد و مال امانى در چهار روز نقد شده و دويست خانوار از مردم هرات را به شهر سبز [ - كش 
  ] بردند و دروازه [ هاى 
  ] شهر هرات را نيز به كش آوردند « 1 » و قلعهء اسكلچه كه در چهار فرسخى هرات به دست پسر ملك غياث الدين ، ملك غورى نام كه از ابناى ملوك كرت به شجاعت ممتاز بود ، به سعى ملك غياث الدين به دست آمد و پسر ملك مانند پدر و برادر به ملازمت آمده نوازش يافت .\r\nو رايات عالى متوجه طوس و نيشابور و سبزوار شده ، على بيك پيش امير تيمور رفته اظهار ندامت كرد و خواجه على مؤيد كه به تشيع مشهور بود ، آن حضرت مذهب او سئوال كرد . آن مرد گفت : « النّاس على دين ملوكهم . « 2 » » مذهب من به دست صاحبقران است . آن حضرت سخن او را پسنديده او را ستايش فرمود « 3 » و از آنجا به اسفراين رفته شهر را از گماشتهء امير ولى قبل از فرود آمدن به جنگ گرفتند و ايلچى به امير ولى فرستادند كه « نجات در اطاعت است . » و او قبول كرد كه « متعاقب ايلچى به ملازمت مىآيم . »\r\nو چون - چنانچه سابقا مذكور شد - امير حاجى برلاس در يكى از مواضع سبزوار به قتل آمده بود ، « 4 » اكثر مردم آن موضع به قتل رسيدند و آن موضع به نبيرهء حاجى برلاس متعلق شد و آن حضرت تمام ولايت خراسان را بعد از آنكه به تصرف درآمده بود ، به حكام سابق آنجا داده به سمرقند معاودت نمود .\r\nاحوال آذربايجان و عراقين و فارس آنكه چون شاهزاده شيخ على و پيرعلى در بغداد مستولى شدند ، سلطان حسين و عادل آقا متوجه بغداد شدند . در شهر زور خبر رسيد كه شاهزاده و پيرعلى به شوشتر رفتند . ناچار آقا به طرف شوشتر با اكثر امرا روان شد و سلطان حسين با خواص به بغداد رفت و آقا به شوشتر رسيده بىكشتى از آب گذشت و جمعى كثير از مردمش غرق شدند و چند روز جنگ شد . آخر الأمر شاهزاده بر بالاى حصار آمد و به آقا گفت كه « از خدا شرم ندارى كه ولايت بغداد را كه به موجب وصيت پدر به من تعلق داشت گذاشته به اينجا آمده‌ام و اكنون شما\r\n\r\n\r\n","description":"","footnote":"\r\n( 1 ) . ظاهرا دروازه‌هاى هرات مغرّق به آهن و مزيّن به نقوش و كتابت بودند .\r\n( 2 ) . ق : ملوك .\r\n( 3 ) . روضة الصفا : « تيمور گفت : من مذهب سنّت و جماعت دارم ، زيرا پيغمبر فرموده است : من ترك سنّتى لا ينال شفاعتى . و نيز فرموده است : الجماعة رحمة . و چون من طالب شفاعت و رحمت هستم ، مذهب سنّت و جماعت برگزيده‌ام . » - چاپ زرياب خويى ، قسم ششم ، ص 1037 .\r\n( 4 ) . روضة الصفا : « مردم خوراشه را كه پيش از آن امير حاجى برلاس و برادرش ايدكو را به قتل رسانده بودند ، به ياسا رسانيد . . . » - پيشين .\r\n","page_name":" 4734 ","page_number":506},
  {"content":"\r\n\r\nبه اين ويرانه با من نيز مضايقه مىكنيد ؟ اكنون ضرور شد كه نزد شاه شجاع روم . »\r\nآقا از اين سخن ملاحظه كرده با شاهزاده شرط كرد كه قصد بغداد نكند ، و معاودت نموده به دار السلام آمد و رأى بر آن قرار گرفت كه سلطان مهمات عراق عرب را سامان نمايد و آقا به كردستان رفته كردان را ايل سازد . و او از بغداد به موجب قرارداد روان شد . به‌واسطهء رنجشى كه خاطر نامباركش از سلطان داشت ، به سلطانيه رفت و عبد الملك تمغاچى و اكابر بغداد خرجى بسيار به‌جهت شاهزاده و پيرعلى فرستادند و ايشان يراق كرده متوجه بغداد شدند و به سلطان پيغام فرستادند كه « به قصد ملازمت مىآييم . » و سلطان جمعى از امرا را به جنگ ايشان فرستاد و پير على ايشان را شكست داده سرداران گرفتار شدند . و ايلغار كرده به بغداد آمد و سلطان جسر بريده متوجه تبريز شد و شاهزاده شيخ على نگذاشت كه كسى برادرش را تعاقب كند و الّا كار مشكل بود . و سلطان حسين همهء اين وقايع را از رنجش آقا دانست .\r\nو آقا چون به سلطانيه رفت ، به‌واسطهء رنجش سلطان ، با شاه شجاع اظهار دوستى نمود و ايلچى و تحفه فرستاد . شاه شجاع اتفاق آقا را مادهء تسخير آذربايجان دانسته متوجه آن صوب شد . و آقا به سلطان حسين نوشت كه « شما به شاه شجاع رسيده وقت كمك است . » امراى تبريز به مدد آقا روان شدند . [ 473 الف 
  ] و شاه شجاع چون به همدان رسيد ، هواى آن ولايت موافق مزاجش افتاد و دو ماه آنجا به عيش و عشرت گذرانيد و آقا فرصت يافته خود را مستعد نمود و شاه شجاع متوجه سلطانيه شد . به خاطر جمع مىآمد و عادل آقا به استقبال سلطان حسين به طرف سجاس « 1 » روان شد . شاه شجاع اين رفتن را به گريختن حمل نموده ايمن شد و به حوالى سلطانيه فرود آمده كه ناگاه سپاه خصم نمودار شد و شيرازيان خيمه را كنده به جنگ سوار شدند . جنگى در غايت شدت شد ، چنان كه در آن نزديكى جنگى به آن شدت نشان نمىدهند .\r\nجمعى از قلعهء سلطانيه بيرون آمدند و اغروق شاه شجاع را به تاراج بردند و شيرازيان اكثر متفرق شدند و شاه شجاع از اسب بيفتاد . دشمنان او را در ميان گرفتند . پادشاه به شمشير دشمن از خود دور و خود را از دشمن نگاه مىداشت و ملك باورچى نام ، يكى از بهادران فارس پادشاه را شناخته ، اسب كشيد . پادشاه چون تنها بود خواست كه از معركه عنان برتابد ، اخى كوچك نام بهادرى از نوكرانش مانع آمده و گفت : « لحظه [ اى 
  ] تحمل مىبايد كرد » و پادشاه گفت : « از تحمل دو سه كس چه فايده ؟ » اخى كوچك در جواب گفت كه « تو بايد كه مانى ، دگرگوممان . »\r\n\r\n\r\n","description":"","footnote":"\r\n( 1 ) . سجاس ، به كسر يا فتح اول . از شهرهاى آذربايجان در نزديكى ابهر .\r\n","page_name":" 4735 ","page_number":507},
  {"content":"\r\n\r\nو به اندك توقفى بيست كس از دلاوران فارس جمع شدند و گردى پيدا شده به تصور ياغى . اخى كوچك نزديك گرد رفت . ملازمان شاه حسين ، برادر شاه يحيى را ديد كه با توق و نقاره مىگريزد . چتر پادشاه به ايشان و ايشان را به پادشاه رسانيد . و چون نقاره و علم پيدا شد ، گريختگان يك بار ديگر جمع شده بر دشمنان كه به تاراج مشغول بودند ، حمله آوردند و جنگى در غايت شدت درگرفت و روز به آخر رسيد و در شب هر دو پادشاه از جنگ كفاره گرفتند . سلطان حسين از راه زنجان نزد برادر خود ، سلطان احمد رفت و عادل آقا با مجموع امرا به سلطانيه درآمد و شاه شجاع اندك راهى از جنگگاه رفته شب را به پايان آورد و صباح از تفرقهء دشمن آگاه شده به پاى حصار سلطانيه آمد . چون تمام اسباب شاه شجاع به تاراج رفته بود ، آنچه از تاراج مردم آذربايجان به دست آمده بود صرف مأكول و ملبوس شاه شجاع مىشد و شاه شجاع كس نزد عادل آقا فرستاده پيغام صلح نمود . عادل آقا منّتدار شده تحفه‌هاى لايق از قلعه بيرون فرستاد و مقرر شد كه شاه شجاع با اندك مردم از قلعه بيرون آيد تا آقا آمده شرف ملازمت دريابد .\r\nو چون در جنگگاه زخم چماقى به پاى شاه شجاع رسيده بود در محفه نشسته با جمعى از خواص از اردو بيرون آمده و عادل آقا بيرون آمده به شرف دستبوس مشرف شد و به خلعت و تاج و كمر سرافراز گرديد و همان لحظه طرفين مراجعت نمودند و شاه شجاع كوچ كرده به شيراز رفت و ديگر هوس آذربايجاه نكرد و تا آخر ميان ايشان صلح بود .\r\nو در حالات مصريان در دو سال هفتصد و هشتاد و دو و هشتاد و سه بدان كه ابتداى فتنه ميان برقوق و بركه به تاريخ صفر « 1 » هفتصد و هشتاد و دو شد . بنابر آنكه بركه كس نزد برقوق فرستاده كه ايتمش [ بجاسى 
  ] كه يكى از امرا بود سلاح جنگ پوشيده قصد من دارد . و برقوق كس فرستاده معلوم كرد كه اين سخن دروغ است و ايتمش سوار شده نزد برقوق آمد و برقوق از اين در پيچ و تاب شده رسل و رسايل ميان او و برقوق آمد و شد نمودن گرفت . و جمعى از علما و مشايخ در ميان آمده ايشان را صلح دادند و بعد از چند روز بار ديگر به‌واسطهء آنكه بركه ارادهء گرفتن بعضى از امرا كرد كه با برقوق دوست بودند ، برقوق مانع شد و ديگر باره به وسايل [ ى 
  ] صلح كردند و نيز سوگند خوردند و با يكديگر به ميدان رفته چوگان بازى كردند و بركه ، ايتمش را خلعت داد .\r\nو چون مدتى بر اين بگذشت ، برقوق را پسرى شد و جميع امرا به ديدن برقوق آمدند . يكى از برادران بركه به برقوق گفت كه « بركه با مردم خود قرار داده كه روز جمعه به وقت نماز در\r\n\r\n\r\n","description":"","footnote":"\r\n( 1 ) . چهارشنبه هفتم صفر .\r\n","page_name":" 4736 ","page_number":508},
  {"content":"\r\n\r\nمسجد قصد تو كند . » و برقوق چون اين خبر را از برادر بركه شنيد ، دانست كه اگر ديگر تحمل نمايد ، اختيار از دست بيرون مىرود . در همين روز چند نفر از امرايى كه با بركه متفق بودند به مباركباد برقوق آمدند ، برقوق فرصت غنيمت دانسته همه را بگرفت . بركه چون اين خبر شنيد ، فى الحال سلاح پوشيده با مردم خود سوار شد . برقوق نيز سوار شده حكم كرد كه در مصر منادى كردند كه « حكم سلطان آن است كه خانهء بركه را غارت كنند » و عوام مصر متوجه خانهء بركه شدند . او از عهدهء ضبط خانه به‌واسطهء هجوم عوام بيرون نيامده و اسبابش به تاراج رفته با مردم خود بيرون قاهره رفت . [ 473 ب 
  ] شب آنجا گذرانيد و روز ديگر امير يلبغا ناصرى از طرف بركه متوجه شهر شد و از طرف برقوق نيز جمعى كثير بيرون آمده جنگ كردند و يلبغا ناصرى شكست يافت و بركه در كمال شجاعت بود ، چون از شكست مردم خود خبر يافت به نفس نفيس خود سوار شده حمله برد و مردم برقوق را شكست فاحش داد .\r\nآن شب برقوق پريشان حال گذرانيد . روز ديگر ملك منصور را سوار كرده با جميع لشكر به جنگ بركه بيرون آمد . بعد از جنگ بسيارى ، بركه شكست يافت و از كمال شجاعت با آنكه با او اندك مردمى مانده بود شب در همان نزديكى توقف نمود . مردم برقوق چون ضربدست او ديده بودند جرئت نزديك رفتن نكردند . يك يك از مردم بركه در آن شب از وى جدا شده ، بركه تنها ماند و مردم برقوق خبر شده او را اسير كرده به نظر برقوق آوردند و به قلعهء اسكندريه بردند .\r\nو چون بركه با رعاياى مصر خوب سلوك كرده بود ، اين معنى به غايت بر مصريان دشوار آمده ، يلبغا ناصرى و سودون شيخى و ديگر امرا كه با بركه متفق بودند ، گرفتار شده در اسكندريه محبوس شدند . و ايتمش كه باعث اين همه سبب او شده ، منصب بركه و اقطاع او يافت و بعد از دو سه ماه جميع امرا كه به جهت اتفاق بركه محبوس بودند ، آزاد شدند و بركه در اسكندريه محبوس بود تا آنكه خبر فوتش به مصر آوردند . برقوق از اين معنى به حسب ظاهر آزرده شده نايب اسكندريه را طلب داشت . بعد از تحقيق معلوم شد كه نايب اسكندريه ، بركه را به قتل آورده . برقوق او را به دست غلامان بركه داد كه به قتل آوردند و به يك تدبير دو دشمن را دفع كرد . گويند بعضى از غلامان بركه گوشت قاتل او را كباب كرده خوردند .\r\nو در اين ايام ملك منصور بىحضور شده به تاريخ سيزدهم شهر صفر سنهء هفتصد و هشتاد و سه فوت شد . دوازده سال عمر يافت و پنج سال و سه ماه و بيست روز ايام سلطنت مصر داشت . بعد از او برادرش ، امير حاج بن ملك اشرف را امراى مصر نامزد سلطنت كردند و برقوق با آنكه در غايت عظمت و استقلال بود و در باطن داعيهء سلطنت داشت ، مجال اظهار نيافت . امير حاج به ملك صالح ملقب شد برقوق اتابك و اسمش سپهسالار شد .\r\n\r\n","description":"","footnote":"","page_name":" 4737 ","page_number":509},
  {"content":"\r\n\r\nو حكومت دمشق به اشقتمر ماردينى و نيابت حلب به اينال يوسفى « 1 » مفوّض شد و بعد از اندك وقتى اينال را به مصر آورده محبوس كردند و يلبغا ناصرى ، حكومت حلب يافت و پدر برقوق « 2 » از ولايت چركس در اين سال به مصر آمد . پسرش او را استقبال كرد . در همان موضع كه يعقوب ( ع ) را يوسف ( ع ) ملازمت كرده بود ، اتفاق ملاقات پدر و پسر افتاد و دو سه . . . « 3 » با يكديگر بسر بردند و در شوّال هفتصد و هشتاد و سه پدر برقوق فوت شد .\r\n\r\n\r\n","description":"","footnote":"\r\n( 1 ) . م : ابنال يوسفى .\r\n( 2 ) . امير آنص چركسى .\r\n( 3 ) . جاى يك كلمه در نسخ سقط شده است .\r\n","page_name":" 4738 ","page_number":510},
  {"content":"\r\n\r\n\r\nذكر سوانح سنهء هفتصد و هشتاد و سه از هجرت [ موافق سال هفتصد و هفتاد و سوم از رحلت خير البشر 
  ]\r\nدر اين سال به صاحبقران از خراسان خبر رسيد كه على بيك جانى قربانى با امير ولى اتفاق نمود . قصد خواجه على مؤيد دارند و به‌واسطهء فوت اكه بيكى ، والدهء سلطان حسين كه دختر صاحبقران و به غايت عزيز بود ، چند روز كسى را جرئت نبود كه از امور ملك به آن حضرت سخن گويد ، بالأخره خواهر بزرگ آن حضرت ، قتلغ تركان آغا كه خاتون بزرگ صاحب خير و تدبير بود ، اين معنى را معروض داشت و چندان مبالغه كرد كه آن حضرت لشكرها جمع فرموده در آخر زمستان ، عازم خراسان شد و كتابت [ ى 
  ] به على بيك فرستاده او را نصيحت كرد . على بيك ايلچى را ناراضى بازفرستاد .\r\nآن حضرت چون از جيحون گذشت ، آوازهء يورش مازندران انداخته « 1 » و غافل نواحى كلات را تاخته و مجموع چهارپايان الوس‌هاى قربانى به دست لشكر منصور افتاده و حصار را در ميان گرفتند . على بيك سراسيمه شده نخست اراده نمود كه غدرى نمايد . به آن حضرت پيغام فرستاد كه « آن جناب نزديك حصار تشريف آورده بنده سعادت ملازمت دريابد . » صاحبقران سوار شده نزديك قلعه رفت و زمانى توقّف كرده ، چون خلاف وعده محقق شد ، معاودت نمود و على بيك را مجال و جرئت آنچه در خاطر داشت نشد .\r\nو شبى جمعى از پيادگان كوهستان بدخشان از اطراف حصار بالا برآمدند و از اطراف و جوانب لشكريان چون دانستند كه ايشان در سر كوه رسيدند ، نقاره زده به دروازهء حصار\r\n\r\n\r\n","description":"","footnote":"\r\n( 1 ) . امير تيمور نخست به كرن كه از توابع ابيورد است رفت و در آنجا آوازه درانداخت كه به مازندران مىرود .\r\n","page_name":" 4739 ","page_number":511},
  {"content":"\r\n\r\nآمدند و عمر عباس پيش از همه بالا رفت و به سبب ماندگى در سايهء سنگى ساعتى توقف كرده مردم قلعه بيرون آمده او را در ميان گرفتند . او داد شجاعت داده چندان [ 474 الف 
  ] خود را محافظت نمود كه ديگر بهادران به كمك رسيده دشمنان را گريزانيدند . مخالفان امان طلبيده و على بيك وعدهء بيرون آمدن كرد .\r\nو چون لشكر دست از جنگ بازداشتند و على بيك بيرون آمد ، به گناهان خود اعتراف نمود عفو شامل حالش شده به انواع رعايت و رخصت سرافراز شد . و چون به قلعه آمد ديگر باره ياغى شد و راهى كه لشكر رفته بود ، مسدود كرده به خاطر جمع نشست .\r\nصاحبقران حصار مجدده را كه در برابر دروازه جلاب است عمارت كرده اميرزاده على ، پسر امير مؤيد را كه خواهرزادهء آن حضرت بود با شيخ على بهادر آنجا گذاشت كه محافظت راه‌هاى كلات نمايند و به نفس نفيس عازم ترشيز شد . امير على ، سديدى غورى « 1 » [ را 
  ] كه از قبل حاكم هرات محافظ آن قلعه بود ، حصارى كرده « 2 » به نوعى ضبط حصار نمود كه دوست و دشمن تحسين مىكردند . بالاخره به سعى ملك غياث الدين كه در ملازمت بود ، فرود آمد . و چون حقيقت مردانگى و نيكو خدمتى او بر ضمير صاحبقران ظاهر شده بود ، كوتوالى قلاع تركستان را با كاشغر به او عنايت كرد . « 3 »\r\nدر اين وقت ايلچى شاه شجاع با تحف لايق به ملازمت آمده اظهار اخلاص و محبّت نمود . آن حضرت ايلچى را به اغراز و اكرام رخصت معاودت داده تحفه‌هاى لايق به شاه شجاع فرستاد و جهت اميرزاده پير محمد بن اميرزاده جهانگير ، دختر شاه شجاع را خواستگارى نمود .\r\nو بعد از فتح قلعهء ترشيز متوجه مازندران شد . امير ولى پيشكش بسيار « 4 » به خدمت فرستاده امان طلبيد كه بعد از معاودت ، به آستان‌بوسى مىآيد . به موجب التماس او به رادكان معاودت واقع شد « 5 » و شبى امير شيخ على بهادر كه جلات را در حصار داشت با تومان خود پياده به كوه برآمد و عجزچى راه غلط كرده به جاى محكم رسيدند و صبح شد مردم قلعه مطلع شده بيرون آمدند . بعد از جنگ بسيار شيخ على بهادر گرفتار شد . چون او را به قلعه درآوردند ، على بيك\r\n\r\n\r\n","description":"","footnote":"\r\n( 1 ) . محافظان قلعه از مردم غور بودند و به سديديان اشتهار داشتند . - روضة الصفا .\r\n( 2 ) . ق : شده .\r\n( 3 ) . چون سديديان شجاعت و دليرى از خود نشان داده بودند ، تيمور همهء ايشان را به ماوراء النهر فرستاد و به ضبط حصارها و قلعه‌هاى سرحدّ تركستان نامزد كرد . - روضة الصفا ، چاپ زرياب خويى ، قسم ششم ، ص 1038 .\r\n( 4 ) . روضة الصفا : تقوزها ( هداياى نه‌گانه ) .\r\n( 5 ) . روضة الصفا : « تيمور برگشت و از راه سملغان و چرمغان [ متن روضة الصفا : سلمقان و جرمقان ؛ ظفرنامهء شامى ( ص 89 ) : سمليغان چاريمكان ؛ ظفرنامهء يزدى ( ص 1118 ) : شملغان و چرمغان 
  ] به مرغزار رادكان رفت . » - چاپ زرياب خويى ، قسم ششم ، ص 1039 .\r\n","page_name":" 4740 ","page_number":512},
  {"content":"\r\n\r\nتعظيم بسيار نموده درخواست كرد كه گناه او را از صاحبقران التماس نمايد ، و اسباب فراعت مهمان بر وجه اتمّ مهيا ساخته فارغ البال نشست و در اندك مدتى طاعون در كلات پيدا شد و اهل قلعه به غايت مضطرب شدند .\r\nچون رادكان محلّ نزول لشكر ظفر اثر شد ، شيخ على بهادر را على بيك رخصت داد كه به اردوى ظفر قرين رفته شفاعت گناه او نمايد و بار ديگر گناه على بيك بخشيده شد و به ملازمت آمده ، اما فرمان شد كه الوس جانى قربانى را با خانه كوچ به سمرقند نقل نمايند و به سعادت و اقبال متوجه سمرقند شده ملوك خراسان را رخصت ولايات خود داد و ملك غياث الدين را به سمرقند فرستاده منشور حكومت اترار به نام پسرش ، امير غورى نفاذ يافت .\r\nو از ملك غياث الدين در راه امرى سرزد كه موجب چندش شده او را محبوس به سمرقند بردند و پسرانش نيز دستگير شده ، حكومت هرات بر اميرك ، پسر تيمور مقرر شد « 1 » و جلگاى كش محلّ نزول رايت جلال شد .\r\nو بيان احوال عراقين و آذربايجان آنكه ، چون عادل آقا با شاه شجاع صلح كرد به‌واسطهء نيكوخدمتى خاطر از طرف شاه شجاع جمع كرده به عزم تسخير رى متوجه آن صوب شد و قلعهء شهريار را محاصره نمود . گماشتهء امير ولى به قدر مقدور در ضبط قلعه سعى مىنمود و شاه منصور كه در يكى از قلاع رى بود ، كس نزد آقا فرستاده طلب صلح كرده گفت كه « اگر آقا گناه من را مىبخشد ، ملاقات مىكنم . » عادل آقا اين معنى را فوزى عظيم دانسته به موجب خواطر خواه شاه منصور جواب نوشت و شاه منصور آمده به او ملحق شد و به اتفاق قلعهء شهريار را در ميان گرفتند و نزديك به آن رسيده بود كه فتح شود كه خبر كشته شدن شاه يحيى رسيد . آقا را مجال توقف نمانده به سلطانيه رفت .\r\nو تفصيل اين سخن آنكه چون اكثر لشكر در ملازمت آقا به اين يورش رفته بودند ، در ملازمت سلطان حسين در تبريز كسى كار آمدنى نبود و سلطان احمد برادرش كه بر فتنه‌انگيزى و خونريزى مشهور بود ، فرصت غنيمت دانسته از موقان به تاريخ پانزدهم شهر صفر با لشكر جرّار ايلغار نموده به تبريز آمد و درگاه چنان خالى بود كه سلطان بالضروره فرار نموده در گوشه [ اى 
  ] پنهان شد و همان شب به دست برادر نامهربان گرفتار شد و فى الحال به قتل رسيد و برادر ديگرش ، بايزيد پياده گريخته در سهند اسب يافت و به سلطانيه نزد آقا آمد و عادل آقا و شاه منصور او را بر سلطنت برداشتند . و عادل آقا كه مرد كار ديده بود از شاه منصور توهّم نموده او را گرفت و به قلعهء كراتو فرستاد و با لشكرى [ 474 ب 
  ] گران متوجه\r\n\r\n\r\n","description":"","footnote":"\r\n( 1 ) . لشكركشى امير تيمور بر خراسان و فتح هرات را بايد درآمدى بر عظيم‌ترين فجايع تاريخ ايران دانست .\r\n","page_name":" 4741 ","page_number":513},
  {"content":"\r\n\r\nتبريز شد و در ميانه جمعى از امرا گريخته نزد سلطان احمد رفتند و سلطان احمد را از رسيدن آقا خبر دادند . و چون سلطان احمد طاقت مقاومت نداشت تبريز را گذاشته گريخت و آقا به تبريز آمد و عباس و مسافر و داحى را در تبريز گذاشته خود به مرند « 1 » رفت و محمد دواتى و قرانظام را به كنار آب ارس فرستاد .\r\nو سلطان احمد كس نزد امراى مذكور فرستاده كه « با وجود آنكه پروردهء نعمت اين خاندان‌اند سبب آنكه خدمت عادل آقا مىكنند چيست ؟ » و ايشان را اين سخن معقول افتاده همه با او اتفاق نمودند و اما كس به طلب عباس و مسافر و غير ذلك فرستاد . ايشان اظهار خلاف نمودند و آقا انديشه‌مند شده كوچ كرد و قلاع آن نواحى را مضبوط كرده به سلطانيه آمد . سلطان احمد خبر شده حمره و باغى باشتى و ابو سعيد را با پنج [ هزار 
  ] قشون به تبريز فرستاد . عباس و مسافر به استيصال سوار شدند . چون نظر امراى سلطان احمد به عباس افتاد ، به خاطر آوردند كه اين جماعت نزد سلطان معتبر خواهند شد . بهتر آن است كه ايشان را به قتل آوريم . يكديگر را سلام ناكرده درهم آويختند و عباس و مسافر را به قتل آورده سرهاى ايشان را نزد سلطان احمد فرستاده و سلطان را اين معنى ناخوش آمد ، اما سودى نداشت .\r\nو سلطان احمد به تبريز آمده شهر را آيين بستند و سلطان به ضبط ولايت مشغول بود كه خبر رسيد كه شاهزاده شيخ على و پيرعلى بارك از بغداد به موجب نوشتهء عادل آقا به تعجيل در رسيدند . سلطان احمد به عزم جنگ استقبال نمود . عمر قپچاقى كه جرانغار سلطان بود ، نزد شيخ على رفت . و سلطان را بر ديگران اعتماد نماند و فرار نمود و از راه خوى به ولايت نخجوان نزد قرامحمد تركمان « 2 » رفت . شاهزاده شيخ على و پيرعلى بارك از تبريز گذشته از عقب سلطان رسيدند . و قرامحمد تركمان به سلطان احمد گفت كه « تو را در معركه ثبات قدم مىبايد ورزيد و جنگ دفع دشمن را ما متعهديم ، و اگر تو از جاى خود حركت خواهى كرد ميان ما و تو اتفاق نيست . »\r\nبه موجب قرارداد ، سلطان احمد در معركه توقف كرد و قرامحمد پنج هزار سوار را قشون قشون تربيت كرد و هر قشونى سيصد كس كرد و مقرر نمود كه ده كس پيش رفته تيراندازى كنند و چون جمعى قصد ايشان كنند ايشان گريخته ، ده كس ديگر به كمك به تيراندازى مشغول شوند تا ايشان هم فرو ريزند . به اين ترتيب جنگ كرده بغداديان را شكست دادند و شاهزاده شيخ على و پيرعلى بارك هر دو در معركه به قتل آمدند و اسباب ايشان به دست تركمانان افتاد .\r\n\r\n\r\n","description":"","footnote":"\r\n( 1 ) . ق : مزيد .\r\n( 2 ) . ق : تركان\r\n","page_name":" 4742 ","page_number":514},
  {"content":"\r\n\r\nو سلطان احمد به تعجيل به تبريز آمد و كس نزد آقا فرستادند . آقا به تعجيل عازم تبريز شد و قاصدان در ميان آمده قرار شد كه سلطان احمد و آقا محبت را به مواصلت قرار دهند .\r\nسلطان ، دختر آقا و آقا ، دايهء سلطان را عقد كرده ، اما خاطر سلطان قرار نگرفت . چون آقا نزديك رسيد ، سلطان به اران و موقان رفت و آقا به اوجان آمد و امراى بغداد كه بعد از كشته شدن شاهزاده به تعزيت مشغول بودند ، به ملازمت آقا آمدند و مهمات بغداد را عادل آقا پيش گرفته مصطفى قوشچى را داروغه و شمس الدين ابهرى را ديوان بغداد كرد و به جانب اران كوچ كرده ، امير بيوسك حاكم اران ميانجى شده مقرر شد كه آذربايجان تعلق به سلطان احمد داشته باشد ؛ و عراق عجم از [ آن 
  ] بايزيد باشد ؛ و عادل آقا در اعراب شريك باشد ؛ و سلطان ، داروغه و صاحبديوان بفرستد ، و بر اين قرار بازگشته به سلطانيه آمد و يورش نام شخصى را كه پسر خال او بود ، به حكومت بغداد فرستاد .\r\nو عبد الملك تمغاچى چون خبر فوت پيرعلى و شاهزاده شنيده بود ، پسران شاهزاده شيخ على را برگرفته فكر استقلال داشت و تمام اموال بغداد را جمع نمود . چون امراى بغداد و يورش از نزد آقا آمدند ، عبد الملك به سلام رفته ، اما چند غدّار - كه قاتل اسماعيل وزير بودند - ( در لحظه او را به قتل آوردند ) « 1 » و خانه و خزانهء عبد الملك به غارت رفت و يورش چون در بغداد فتنهء بسيار بود ، از عهدهء ضبط آن ولايت چنان كه مىبايست بيرون نمىآمد ، سلطان احمد از اين معنى خبردار شده متوجه بغداد شد . و شاه منصور از حبس قلعهء كراتو « 2 » به حيله [ اى 
  ] كه توانست خود را خلاص كرده به سلطان احمد پيوست و به اتفاق به بغداد آمدند . يورش بگريخت و بغداد به تصرف سلطان احمد درآمد و سلطان شاه منصور را حكومت هويزه « 3 » و شوشتر داده به آنجا فرستاد . و شاه منصور كه سال‌هاى دراز در اين آرزو بود ، سلطان احمد را نديده حكمش بربستند . و سلطان احمد ، خواجه يحيى سمنانى را [ 475 الف 
  ] در بغداد گذاشته به تبريز مراجعت نمود .\r\nحالات حكام مصر و شام در اين سال آنكه جمعى از غلامان برقوق و غلامان سلطان به قتل برقوق اتفاق نمودند . و سببش آنكه چون در مصر اكثر اوقات مردم غير معتبر مثل طشتمر لفاف و قرطاى طازى و ايبك و برقوق و بركه - چنان كه گذشت - از كارهاى بزرگ از پيش بردند ، همهء غلامان را از اين هوس در خاطر پيدا شد و هركدام به هر حيله كه ممكن بود ، در طلب سلطنت سعى مىنمودند . و ايتمش نام غلامى از غلامان برقوق خود را لايق دانسته جمعى كثير را با خود متفق ساخت .\r\n\r\n\r\n","description":"","footnote":"\r\n( 1 ) . نسخ : ( در لحظه به قتل آمدند ) . قياسى تصحيح شد .\r\n( 2 ) . حبيب السير : كراوتو .\r\n( 3 ) . ق : حويزه .\r\n","page_name":" 4743 ","page_number":515},
  {"content":"\r\n\r\nو يكى برقوق را كه دولتخانه در خواب بود پيدا كرده گفت : « ايتمش و فلان و به همان الحال قصد تو دارند . » و برقوق آگاه شده بنشست و ايتمش به درون آمده و سلام كرد و فى الحال برقوق از جاى برخاست و كمان را از دست نوكر خود گرفته نزد ايتمش آمد و آن‌چنان بر سرش زد كه به همان ضربت بيفتاد و گفت : « اى نامرد ، كسى كه ارادهء نشستن سلاطين نمايد به يك زخم كمان از پا درمىآيد ؟ » و حكم به گرفتن او كرده در حال مقيّد شد و همراهانش را مقيّد كرده و هركدام را كه لايق كشتن دانسته كشت و باقى را محبوس كرد .\r\nو در مقام احتياط شده نهايت حزم مرعى مىداشت و اكثر اوقات جمعى از خويشان و غلامانش با او بودند و مردم كه به ديدنش مىآمدند اكثر رخصت ملاقات نمىيافتند و بىيراق نزد او مىرفتند . و او طالعش مدد كرده در اين اوقات دو سه كس از امراى معتبر قديم كه با او قرين و عديل بودند فوت شدند و برقوق به كمال اعتبار رسيده هركه را خواست تربيت كرد و با هركه خوب نبود به دفعش قيام نموده سلطنت را مستعد شد . تا آنكه در تاريخ نوزدهم رمضان سنهء اربع و ثمانين و سبعمائه [ - 784 
  ] دو سه كس از امراى خود را فرستاد كه ملك صالح ، امير حاج را از خانهء سلطان بيرون آورده به جاى ديگر بردند و خليفه و قضات را طلب نموده و خود حاكم شد .\r\nو مدت حكومت ملك صالح يك سال و هفت ماه بود و در سلطنت هيچ اختيار نداشت .\r\nو برقوق چركس بود و خواجه عثمان نامى او را در قرم خريده بود و به مصر آورده و به يلبغا عمرى فروخته و برقوق در خدمت يلبغا بود تا آنكه يلبغا كشته شد و غلامانش را تمام محبوس نمودند . و برقوق نيز در آن ميان مدتى محبوس بود . و بعد از آن خلاص شد نوكر امير منجك يوسفى ، نايب شام شد ، تا آنكه ملك اشرف ، شعبان ، غلام يلبغا را طلب نمود و برقوق نيز همراه آن جماعت به ملازمت ملك اشرف آمد و داخل لشكريان ملك اشرف شد و بعد از قتل اشرف و منازعت قرطاى طازى با ايبك ، ايبك برقوق را سردار ساخت . و چنانچه گذشت به وقتى كه هركس كه در مصر بود ارادهء خلاف ايبك نمود او نيز به طريقى كه گذشت اظهار خلاف نمود و صاحب اختيار شد تا آنكه بركه را گرفت و رفته رفته به سلطنت رسيد و پدرش از ولايت چركس به مصر آمده و فوت شد و برقوق به ملك ظاهر ملقب شد .\r\nو حكام ولايات چون همه تربيت كردهء او بودند ، مطيع شده كسى را مجال مخالفت نماند .\r\nامير الطنبغا سلطانى كه نايب ابلستين « 1 » بود ، ياغى شد و يلبغا ناصرى ، حاكم حلب لشكر بر سر وى فرستاد و او چون طاقت مقاومت نداشت به ولايت تاتار گريخت و گفت كه « در ملكى كه\r\n\r\n\r\n","description":"","footnote":"\r\n( 1 ) . شهرى در بلاد روم . گويند اين شهر ، به شهر اصحاب كهف نزديك بوده است .\r\n","page_name":" 4744 ","page_number":516},
  {"content":"\r\n\r\nبرقوق چركس پادشاه باشد نمىتوان بود . » و اكثر امراى سرحدّ آمده او را مباركباد گفته به ولايت خود رفتند .\r\nو در اين سال غازى مراد ، قيصر روم ، ولايت حميد را فتح نمود و فرزندان خود ايلدرم بايزيد و يعقوب چلبى را ختنه كرده و دختر كرميان اغلان را جهت ايلدرم بايزيد خواستگارى نمود .\r\n\r\n","description":"","footnote":"","page_name":" 4745 ","page_number":517},
  {"content":"\r\n . \r\n","description":"","footnote":"","page_name":" 4746 ","page_number":518},
  {"content":"\r\n\r\n\r\nذكر وقايع سنهء هفتصد و هشتاد و چهار از هجرت [ موافق سال هفتصد و هفتاد و چهارم از رحلت خير البشر « 1 » 
  ]\r\nچون صاحبقران گيتىستان ، هرات را فتح كرد ، اولاد ملك فخر الدين ، ملك محمد و امير تغلب كه در زمان ملك غياث الدين روزگار مىگذرانيدند ، نزد صاحبقران آمده از ملك غياث الدين شكايت كردند و آن حضرت را بر آنها رحم آمده ملك محمد را حكومت غور داد و ابو سعيد [ اسپهبد 
  ] كه غورى بود و دلير و دربند ملك غياث الدين اوقات مىگذرانيد ، خلاص شد .\r\nچون آن حضرت - چنان كه گذشت - به سمرقند رفت و اميرزاده ميرانشاه در كنار مرغاب قشلاق كرد ، ملك محمد را هوس تسخير مملكت موروث شده ابو سعيد را با خود متفق ساخت و متوجه هرات شده ارازل و اوباش غور به ايشان ملحق شده به شهر درآمدند . و هركس از مغولان كه در شهر هرات خواه به داروغگى و خواه به كار ديگر بودند به قلعهء اختيار الدين گريخته و رنود و اوباش شهر نيز با ايشان همراه شده [ 475 ب 
  ] به در حصار آمدند و در قلعه را آتش زدند . مغولان از بيم جان برهنه شده خود را از حصار پايين مىانداختند به اميد آنكه چون نزد ايشان چيزى نباشد جان به سلامت بيرون برند . با وجود اين به قتل رسيدند .\r\nچون اين خبر به اميرزاده ميرانشاه رسيد ، امير حاجى سيف الدين و امير آق‌بوقا را با فوجى از لشكر به تعجيل به هرات فرستاد و خود نيز متوجه شد . غوريان با امرا در كوچه باغ جنگ\r\n\r\n\r\n","description":"","footnote":"\r\n( 1 ) . ق : در حاشيهء نسخه ، رقم 784 ثبت شده است .\r\n","page_name":" 4747 ","page_number":519},
  {"content":"\r\n\r\nكرده « 1 » شكست يافتند و بسيارى از ايشان كشته شد [ ند 
  ] و اميرزاده ميرانشاه نيز برسيد و اكثر ايشان را به قتل آورده از سر بىادبان منارها ساختند . و چون اين خبر به سمرقند رسيد ، ملك غياث الدين و برادرش ، ملك محمد و پسرش ، امير غورى و على بيك جانى قربانى به ياسا رسيدند .\r\nو در همين سال اميرزاده على را بر سر قمر الدين به جانب جته فرستادند و او شكسته بازگشت و شيخ على بهادر و سيف الملوك و جمعى ديگر را به انتقام آن جرئت به آن طرف روانه نمودند . و چون خبر ايشان ديرتر به آن حضرت رسيد ، امير جهانشاه جاكو و شمس الدين اوج‌قرا و صاين بهادر را با ده هزار سوار ديگر از عقب ايشان بفرستاد . نخستين ( لشكر ) « 2 » ايل او را غارت كرده برگشته بودند كه دوچار اين جماعت شدند و باز به اتفاق معاودت نموده تا الغ‌گول « 3 » رفتند و از قمر الدين اثرى نيافته مراجعت نمودند .\r\nو امير صاحبقران در همين خريف ارادهء مازندران نموده از جيحون عبور نمود و به هرات رسيد و از غايت غضب بر هرويان ناادب مال امان خواسته فرمود مردمى بسيار به شكنجه و تعذيب بسيار به وقت تحصيل كشتند . « 4 » و خبر رسيد كه تومن نكودرى « 5 » اظهار خلاف نموده و شيخ داوود سبزوارى « 6 » با وجود آنكه تربيت كردهء آن حضرت بود [ تابان بهادر 
  ] ، داروغهء سبزوار را كشته ، ياغى شده است . آن حضرت به اسفزار آمده و قلعه را محاصره كرد و نقبچيان بفرموده اكثر ديوارها را نقب زده و شيخ يحيى وزير با جمعى ديگر در زير ديوار هلاك شدند و قلعه را گرفته دو هزار آدمى را در زير گل هلاك كردند و به‌واسطهء مخالفت سيستانيان رايت ظفر آيت به آن طرف متوجه شد .\r\nحاكم فراه ، جلال الدين ، از حصار بيرون آمده پناه به آستان آورد و به نوازش مخصوص شد . اما رعايا ترك ادب نموده به موجب حكم آن ولايت به تاراج رفت و از آنجا به پاى حصار زره آمده ، در روز اول قلعه به تصرف لشكر منصور درآمد و پنج هزار كس از مخالفان كه در قلعه جمع شده بودند ، فدايىوار بيرون آمده به جنگ مشغول شدند . جنگى عظيم شده اكثرى به قتل رسيدند و ظاهر سيستان محل نزول عساكر منصور شد . و آن حضرت سواره بر بالاى پشته ريگى برآمد و شاه شاهان و تاج الدين سيستانى را قطب الدين بيرون فرستاد و اظهار عجز نمود . آن حضرت با ايشان در اين سخن بود كه مخالفان لشكر خود را ترتيب داده به جنگ بيرون آمدند . آن حضرت جمعى كثير را در كمينگاه نشانيده ، امير محمد سلطانشاه را\r\n\r\n\r\n","description":"","footnote":"\r\n( 1 ) . روضة الصفا : و در سر كوچه خياوان با غوريان جنگ درپيوست .\r\n( 2 ) . م : ندارد .\r\n( 3 ) . روضة الصفا : ايسى گول ( اسى گول ) .\r\n( 4 ) . ق : كشيدند .\r\n( 5 ) . ق : ترمن نكودرى .\r\n( 6 ) . نسخ : شيرازى .\r\n","page_name":" 4748 ","page_number":520},
  {"content":"\r\n\r\nفرمود كه با اندك مردم پيش رود و در حملهء اول گريزان شده ايشان را نزديك كمينگاه آورد .\r\nاو به موجب فرموده عمل نمود . چون سيستانيان به كمينگاه رسيدند ، جنگى عظيم واقع شده بسيارى از پيادگان سيستان به قتل رسيدند و اسب بسيار از لشكر منصور به زخم خنجر پيادگان هلاك شد و تا نماز شام جنگ شد . بالاخره مخالفان را زنده به دروازه رسانيدند و دو روز پىدرپى جنگ شده از بيرون و درون تقصير نكردند . در شب جمعى كثير به رسم شبيخون از قلعه بيرون آمده ميان لشكر آمدند ، چه ، امير شمس الدين عباس و برات خواجه كه در مقابل ايشان بودند دانسته تغافل نمودند و آن بخت برگشتگان را در ميان گرفته اكثرى را به قتل آوردند و اما اسب و استر و شتر بسيار از لشكر منصور هلاك شد .\r\nروز ديگر كه از اطراف و جوانب شهر بازار جنگ گرم شد ، اميرزاده على با پانصد سوار از دروازهء مقابل بعد از آنكه غنيم را رانده بود به شهر درآمد . شهريان ايشان را راه دادند .\r\nچون آن جماعت به شهر درآمدند ، سيستانيان ايشان را در ميان گرفتند . لشكر منصور چون راه بيرون شدن مسدود يافتند ، دل بر هلاك نهاده به جنگ ايستادند و جنگى كه ماحى آثار رستم و اسفنديار بود و دستان داستان « 1 » بر طاق نسيان از آن ماند روى نمود . آق تيمور بهادر از آنجا آگاه شد و با هزار سوار نامدار به كمك روان شده خود را به دروازه رسانيد و جمعى را كه راه بر لشكر منصور بسته بودند ، متفرّق كرده اميرزاده على با فوج خود به سلامت بيرون آمد . و شاه قطب الدين چون دانست كه مقاومت با آن حضرت از حيّز قدرت او بيرون است ، بيرون آمده به شرف [ 476 الف 
  ] ملازمت مشرف شد و گناهانش بخشيده شده به جان امان يافت .\r\nو به وقتى كه حضرت صاحبقران با پانزده نفر به جرانغار مىرفت ، با آنكه حاكم سيستان در ملازمت بود ، سى هزار پياده از جاهلان سيستان دست يكديگر گرفته از بارو به زير آمدند . آن حضرت به‌واسطهء محافظت قول به آن طرف روان شد . آن بخت برگشتگان تيرباران كردند .\r\nزخم تيرى بر اسب سوارى صاحبقران رسيد . آن حضرت چون به منزل آمد ، شاه قطب الدين را بند كرده لشكر را مرتب داشت و به نفس [ نفيس 
  ] خود ارادهء جنگ كرد . امرا آن حضرت را از جنگ نگاه داشتند و خود روان شده « 2 » در يك ساعت اكثر آن ناپاكان را به قتل آوردند و بعضى گريخته به شهر درآمدند . لشكر منصور به فصيل برآمده شهر را مسخّر كردند و هركس از سپاهيان كه در شهر به نظر آمد كشته شدند و خزاين آن ديار را با شاه قطب الدين و رؤساى آن ولايت به سمرقند بردند و حكومت آن ولايت به شاه شاهان مسلم نمود « 3 » و قضات و علما و صلحاى آن ولايت حسب الحكم به فراه رفتند . « 4 »\r\n\r\n\r\n","description":"","footnote":"\r\n( 1 ) . ق : دستان كردستان .\r\n( 2 ) . ق : خودها روان شده .\r\n( 3 ) . ق ، ش : بود\r\n( 4 ) . اين واقعه در شوّال سال 785 و در زمستان اتفاق افتاد .\r\n","page_name":" 4749 ","page_number":521},
  {"content":"\r\n\r\nو صاحبقران از آنجا به عزم بست كوچ كرده قلعهء طاق و بند رستم در راه مسخّر گشته ويران شد و تومن نكودرى به جانب كيج و مكران گريخته ، اميرزاده ميرانشاه با جمعى از امراى معتبر به جانب او روان شدند و به ايلغار از گذشته به او رسيدند . در حملهء اول تومن نكودرى كشته شد و سرش را به درگاه آوردند . آن حضرت با آلات سرهند « 1 » روان شده قلعهء سرخ و قلعهء ممقتو را مسخّر كرد . ملك ممقتو كه به وقت مراجعت امير حسين و حضرت صاحبقران از سيستان تيرى به دست آن حضرت زده بود ، با پيشكشها به درگاه آمد . به مجرّد ديدن آن حضرت او را شناخته ، حكم فرمود كه او را تيرباران كردند . و در قلعهء هزارپز « 2 » صدهء توقاى از ايل تومن « 3 » سه هزار كس جمع شدند . لشكر منصور آن قلعه را نيز گرفته اكثر آن راهزنان را به قتل آورد و از آنجا به قلعهء دهنه « 4 » رفته آن را نيز از مخالفان پاك كرد و متوجه تخت سليمان شد .\r\nاوغانيان كه به حسب ظاهر ايل شده داروغه برده بودند ، باز ياغى شده به رزم ايستادند .\r\nجنگى عظيم شد . اميرزاده على و ابو بكر تيمور و جمعى ديگر از سپاه ظفر پناه زخمدار شدند و ( نيكپى شاه ، پسر مباركشاه برداغولى ) « 5 » به شهادت رسيد . آق تيمور بهادر رخصت جنگ طلبيد . به‌واسطهء آنكه مبادا اسبش به‌واسطهء عدم ملاحظه به او رسد مرخّص نشد و اكثر قشون‌ها طاقت نياورده فرار كردند بجز رمضان خواجه كه جاى خود نگه داشت و عبد خواجه با وجود خردسالى سنگى را پناه كرده بايستاد . چون دشمنان رسيدند موسى سر يكى را گرفته فروكشيد و بر زمينش انداخته « 6 » سرش را جدا كرد « 7 » و به كوشش بسيار قلعه به دست آمد و مجموع آن قلعه اسير شدند و بر هزار جانب تجسس كرده به ياسا رسانيدند .\r\nو از آنجا به قندهار روان شده فوجى كه پيشتر به آن طرف رفته بودند به سردارى جهانشاه و اسكندر شيخى شهر را به جنگ بگرفتند و سردار آنجا را به دست آوردند . و سردارى با لشكرى ديگر به دامن حصار كلات رفته آن قلعه را نيز به جنگ بگرفتند و ويران ساخته مراجعت نمودند .\r\nو چون تمام ولايت سيستان و زابلستان صاف شد و هيچ منازغى در آن ملك نماند ، آن حضرت به رسم ايلغار متوجه سمرقند شد و به چهارده روز آن راه دور و دراز را طى كرد و به سعادت به مستقر سلطنت نزول نمود .\r\nو در اين سال حرم امير تيمور ، دلشاد آغا « 8 » فوت شد و متعاقب او قتلغ تركان آغا ، هر دو\r\n\r\n\r\n","description":"","footnote":"\r\n( 1 ) . م : با آلات برهنه . ظفرنامهء يزدى : آب هيرمن .\r\n( 2 ) . نسخ : هزار برار . تصحيح از روضة الصفا و ظفرنامهء يزدى .\r\n( 3 ) . ق : صده بوقاى اراسن .\r\n( 4 ) . روضة الصفا : دهن سر .\r\n( 5 ) . نسخ : ( بيكى شاه نزد اغوى ) .\r\n( 6 ) . م ، ش : انداختند .\r\n( 7 ) . م ، ش : جدا كردند .\r\n( 8 ) . ق ، ش : دلشاد آقا .\r\n","page_name":" 4750 ","page_number":522},
  {"content":"\r\n\r\nخاتون [ ان 
  ] بزرگ آن حضرت عالم فانى را بدرود كردند « 1 » و او خاتون عاقلهء خيّر [ هء 
  ] صالحه بود . حضرت صاحبقران به جهت فوت او ملول شد .\r\nو در آن وقت كه آن حضرت سيستان را فتح نمود ، امير اختيار الدين حسن كه از قبل شاه شجاع ، حاكم كرمان بود ، به شاه شجاع نوشت كه « سيستان تسخير صاحبقران شد و كرمان در خطر است . » و شاه شجاع اين جواب به خط خود نوشت كه « امير اختيار الدين حسن اضطرابى كه در باب معاملهء سيستان نموده بود بىتكلّف معلوم و اندك با ملك قطب الدين بارى نزاع شد و ايلچيان را اذيّت رسانيده اگر انتقامى پذيرد جزاى عمل او باشد ، و الّا نويين اعظم ، خسرو مرز توران ، امير تيمور نويان « 2 » نگذارد و نخواهد « 3 » كه لشكر او متعرض ممالك دوستان و مخلصان شوند و اگر گذارد مع هذا تأييد كردگار و دل استوار و بازوى كامگار و تيغ آبدار و لشكر جرّار نيزه‌گذار در كارست . بسم الله اگر حريف مايى ،\r\n گر از يك نيم جمع آيد سپاه مشرق و مغرب * [ 476 ب 
  ] ز ديگر نيم بس باشد « 1 » تربتهاى « 2 » درويشان » \r\nو باز شنيدن آن حضرت عازم قندهار شده بود .\r\nو در اين سال سلطان احمد از بغداد عازم تبريز شد و عادل آقا به جنگ پيش آمده در مراغه جنگ شد و هردو لشكر گريختند و سلطان به مراغه و آقا به سلطانيه رفت و جمعيت سلطان ديگر باره جمع شده متوجه عادل آقا شد و به زنجان آمد و عادل آقا و بايزيد از شاه شجاع مدد طلبيدند . و شاه شجاع فرصت غنيمت دانسته به جربادقان « 4 » آمد و سلطان بايزيد و عادل آقا آنجا به ملازمت رسيدند و به اتفاق به همدان رفتند و سلطان احمد پيغام فرستاد كه « بايزيد ، برادر بزرگ من است و ملك و مال او از من دريغ نيست ، اما عادل بندهء عاصى ماست . توقع آنكه او را نزد خود راه ندهند . »\r\nو شاه شجاع با خود قرار داد كه قلعهء سلطانيه را به نام بايزيد از سلطان احمد بگيرد و عادل را مفلوك نگاه دارد و ايلچيان را بازفرستاد و سلطان احمد سلطانيه را به موجب قرارداد شاه شجاع به بايزيد داد و به تبريز رفت و عادل آقا را مفلوك كرد و حكم كرد كه امراى آذربايجان نزد عادل آقا نروند و همراه بايزيد باشند و جمعى از امراى فارس را همراه بايزيد كرده مقرر ساخت كه اختيار قلعهء سلطانيه با شيرازيان باشد و امراى آذربايجان و شيراز متوجه\r\n\r\n\r\n","description":"","footnote":"\r\n( 1 ) . دلشاد آغا همسر امير تيمور بود و قتلغ تركان آغا همشيره بزرگ وى كه صاحب خيرات و مبرّات بود .\r\n( 2 ) . ق : ز ديگر هم بس باشد .\r\n( 3 ) . ش : تنهاى .\r\n( 4 ) . گلپايگان .\r\n","page_name":" 4751 ","page_number":523},
  {"content":"\r\n\r\nسلطانيه شده و شاه شجاع به جانب شوشتر رفت . و بايزيد چون به نزديك قلعهء سلطانيه رسيد ، تبريزيان فكر كردند كه اختيار قلعه به شيرازيان دادن معقول نيست و بايزيد را استقبال كرده او را تنها به قلعه درآوردند و امراى شيراز را بيرون قلعه جاى دادند و اندك علوفه دادند و ديگر ملتفت ايشان نشدند و ايشان به تنگ آمده در زمستان متوجه شيراز شدند .\r\nو سلطان بايزيد پنجاه روز حكومت كرده عمر قپچاقى را كه اميرى معتبر بود بىجهت به قتل آورد و باقى امرا گريختند و سلطان احمد از طبع و وضع او مطلع شده و به سلطانيه آمده قلعه را به صلح گرفت و بايزيد را همراه به تبريز برد و پسر خوداق بوغا را كه دوساله بود آنجا گذاشت و شيخ محمود را هدار را حكومت سلطانيه داد .\r\nو در اين سال يلبغا ناصرى ، نايب حلب كه از امراى معتبر مصر بود به ديدن ملك ظاهر آمد و به‌واسطهء آمدن يلبغا ناصرى ، ملك ظاهر در نظرها اعتبارى ديگر پيدا كرد ؛ چه ، در ايام سلاطين سابق برقوق از يلبغا بسيار زبونتر بود و در مجلس يلبغا هميشه ايستاده مىبود و هرگز رخصت جلوس نيافته بود و ظاهر او را به تعظيم بسيار رخصت مراجعت داد .\r\nو هم در اين سال جمعى از امرا با خليفهء مصر بر مخالفت برقوق اتفاق كردند . برقوق خبر شده همه را بگرفت و خليفه انكار اين سخن كرد و سه كس در حضورش تكذيب كردند و ظاهر ارادهء قتل خليفه نمود . بالاخره او را محبوس ساخت و پسر عمّ خليفه را كه عمر نام داشت به واثق ملقّب ساخته خليفه كرد و بعد از مدتى امراى مصر اتفاق كرده گناه خليفه را شفاعت كردند و از حبس خلاص شد .\r\n\r\n","description":"","footnote":"","page_name":" 4752 ","page_number":524},
  {"content":"\r\n\r\n\r\nذكر وقايع سنهء هفتصد و هشتاد و پنج از هجرت [ موافق سال هفتصد و هفتاد و پنجم از رحلت خير البشر 
  ]\r\nدر اين سال ايلچيانى كه به شيراز رفته بودند ، معاودت كرده نبيرهء شاه شجاع را جهت اميرزاده جهانگير با تجمّل تمام آوردند و آن حضرت چون عازم مازندران بود ، اين خوشحالى را شگون دانسته طوى در غايت عظمت نمود و حاجى خواجه كه به ايلچيگرى رفته بود و در راه بىادبانه معاش كرده ، اين معنى بر وى ثابت شده به قتل رسيد . و آن حضرت لشكرها جمع نموده به كنار مرغاب آمد و خانزاد كه حرم محترم شاهزاده كامگار ، اميرزاده ميرانشاه بود از هرات به استقبال آمد . شاهزاده را نزد خود نگاه داشت و خانزاد را رخصت هرات داد .\r\nو صاحبقران از راه سرخس به ولايت نسا آمد و شيخ على بهادر ( و مبشر بهادر ) « 1 » به رسم منقلاى صف آراسته به قراول امير ولى رسيدند و جنگ عظيم شده تيرى بر دهن مبشر بهادر رسيد و دندانش را ضايع كرد و با وجود زخمى چنين بر دشمن حمله برد و غنيم خود را فرود آورد و فتح شد و آن حضرت او را تحسين كرد و آن موضع را كه كاوكروج نام داشت سيورغال او نمود و قلعهء درون را به جنگ گرفته كوتوال امير ولى را كشتند [ 477 الف 
  ] و كوچ بر كوچ از آب گرگان گذشته به كبودخانه درآمدند و احتياط لشكر نموده از امرا مجلكا گرفتند كه نگذارند كه كسى از قشون خود جدا شود و بر جوىها و آب‌ها پل بسته هر روز يك فرسنگ راه مىرفتند و قراول به هم رسيده نوزده روز جنگ‌هاى مردانه كردند . و روز بيستم امير ولى خود به جنگ آمد و به قدر مقدور جنگ كرد و عاقبت مغلوب شده بگريخت .\r\n\r\n\r\n","description":"","footnote":"\r\n( 1 ) . از اضافات « ق » است .\r\n","page_name":" 4753 ","page_number":525},
  {"content":"\r\n\r\nدلاوران او را تعاقب كرده بسيارى از مردمش گرفتار شدند و شب امير ولى به عزم شبيخون از حصار بيرون آمد و صاحبقران اين روز را پيشتر ديده بود و پيشتر قشون در كمين بازداشته گرد لشكر خندق و شاخ بيد آماده كرده .\r\nو امير ولى از خندق گذشته و شاخ بيد را ويران كرده به خيمه‌ها رسيد . اما بسيارى از مردمش هلاك شدند . اميرزاده ميرانشاه به نفس شريف بر دشمن حمله برده ايشان را بازداشت و لشكر از كمين بيرون آمده تيرباران كردند و بسيارى از مردم مازندران بر خاك هلاك افتاد و امير ولى كه چاه‌ها را در راه كنده و سيخ‌ها در آن زده بود به عمل خود گرفتار شده ناچار از آن راه گريخت و بقيّة السيف لشكرش در آن چاه‌ها هلاك شدند . جمعى كثير از امرا او را تعاقب كرده او را به لنگرود دواندند و او دست از ملك و مال شسته كوچ و متعلقان را در گرد كوه دامغان گذاشته ، به رى رفت و لشكر ظفر اثر بر عقبش روان شد و او را به رستمدار رسانيدند و چون جنگل رستمدار به غايت مضبوط است به جان خلاصى يافت .\r\nو صاحبقران گيتىستان بعد از فتح امرا و نويينان را به قدر مرتبهء جان سپارى نوازش فرمود و فتح‌نامه‌ها به اطراف و جوانب مملكت فرستاد و از ده نفر سه نفر اختيار كرده و باقى لشكر را گذاشته به رى آمد و آنجا قشلاق فرمود .\r\nو سلطان احمد از بغداد به سلطانيه آمده جمعى معتمد را نزد فرزند خود ، آق‌بوقا فرستاده به جانب بغداد رفت و اهل قلعه بعد از رفتن او طاقت . . . « 1 » ( نياورده ) « 2 » آق‌بوقا را به تبريز بردند .\r\nو در اين سال مزاج و هاج شاه شجاع از منهج استقامت و اعتدال انحراف يافته مرض [ ى 
  ] قوى بر وى مستولى شد و علاج طبيبان حاذق عكس نتيجه مىداد .\r\n عاقبت اسكنجبين صفرا فزود * روغن بادام خشكى مىنمود \r\nو آن پادشاه حقايق و معارف آگاه را يقين شد كه وقت رحلت است . دست احسان و انعام و خيرات گشوده « 3 » به قدر مقدور در جذب خاطر اكابر و اصاغر سعى فرمود و جميع امرا را حاضر ساخته در باب ولايت عهد مشورت نمود . بالاخره سلطان زين العابدين را اختيار كرد و او را به حضور طلبيده نصايح سودمند فرموده به عدل و احسان وصيت كرد « 4 » و كرمان را به\r\n\r\n\r\n","description":"","footnote":"\r\n( 1 ) . جاى يك كلمه در نسخ سقط است .\r\n( 2 ) . ق : ندارد .\r\n( 3 ) . و دستور داد ده نفر از حافظان قرآن ملازم او باشند و هر روز يك نوبت به ختم قرآن مجيد اشتغال ورزند .\r\n( 4 ) . ظاهرا درين هنگام امرا و اعيان دو فرقه شده بودند . جمعى جانب پسرش ، سلطان زين العابدين را گرفته بودند و\r\n","page_name":" 4754 ","page_number":526},
  {"content":"\r\n\r\nسلطان احمد داده گفت كه « در اين مدت از وى ملالى به خاطر من راه نيافته . » و اصفهان را به ابو يزيد داده و فرمود برادران و خويشان آنچه در تصرف دارند به ايشان گذارند و به اتفاق يكديگر امر فرموده ، منشى را به حضور طلبيده مكتوبى به صاحبقران انشاء كرد و منشى نوشت . و آن مكتوب اين است كه :\r\n« هو الحى الّذى لا إله الّا هو له الحكم و اليه ترجعون . عاليحضرت گردون بسطت ، ممالك پناه معدلت شعار ، مكرمت دثار ، نويين بزرگ كامگار ، اعتضاد سلاطين گردون اقتدار ، شهسوار مضمار عدل و احسان ، اعدل اكاسره و جبابرهء زمين و زمان ، المنظور بعنايت الملك الدّيان ، ( قطب الحقّ و الدّنيا و الدين ) « 1 » امير تيمور گوركان [ خلّد اللّه تعالى ملله 
  ] « 2 » ملاذ قياصرهء چرخ مقدار و ملجأ اكاسرهء گيتى دار باد و در تعظيم اوامر آسمانى و تحرّى مراضى سبحانى ابدا موفق و مؤيد و حق عزّ و جلّ و علا آن يگانهء جهان را در مقاصد دينى و دنياوى به اعلى مدارج كمال و مرادات و اقصى مراتب مرامات رساناد ، بمنّة القديم وجوده .\r\nبعد از تبليغ ادعيهء صالحه كه وسيلهء مخلصان حقيقى باشد ، انهاء مىگرداند كه بر رأى ارباب الباب روشن و مبرهن است كه دار دنيا محل حوادث و مكان مكاره است و ارباب عقول به زخارف مموّه او التفات ننموده و نعيم باقى را بر جهان فانى ترجيح نهاده و حقيقت دانسته [ اند 
  ] كه فناى هر مخلوقى از قبيل واجبات و بقاى هر موجودى از مقولهء ممتنعات . چند روزى كه از بارگاه مهيمن بىچون منشور  « تُعِزُّ مَنْ تَشاءُ  « 3 » و  تُؤْتِي الْمُلْكَ مَنْ تَشاءُ  « 4 » » ارزانى شده ( و اعنّهء اختيار ) « 5 » جوقى از بندگان خداى تعالى به قبضهء اقتدار اين ضعيف نهاده بود ، بر حسب قدرت و امكان در اعلاء اعلام دين و امضاى احكام شرع مبين و اتباع اوامر شريعت سيّد المرسلين ، صلّى اللّه عليه و آله و السلّم ، كوشيده ، استقامت احوال رعايا و زيردستان را خالصا لوجه اللّه [ 477 ب 
  ] مطمح « 6 » نظر همّت ساخته به عون الهى آنچه مقدور بود ، معاش با كافهء خلايق بر وجهى كرده شد كه شمّه [ اى 
  ] به مسامع عليه رسيده باشد . و چون نسبت با عالى جناب معدلت پناهى ، عقد مصادقت ( و عقد مخالصت به روابط خلود ) « 7 » منعقد شده بود ، فتوح روزگار دانسته در ابقاى آن ثابت قدم زيست و پيوسته مكنون خاطر و مكتوم ضمير آن بود كه ؛\r\n\r\n\r\n","description":"","footnote":"\r\nجمعى در مقام اطاعت سلطان عماد الدين احمد ، برادر او بودند . شاه شجاع به خاطر عقيم ساختن توطئه پشت پرده پيشدستى مىكند و زين العابدين را تعيين مىكند .\r\n( 1 ) . ق : ( امير قطب الدّنيا و الدين ) .\r\n( 2 ) . اضافه از روضة الصفا ( ج 4 ، ص 564 ) .\r\n( 3 ) . قرآن ، آل عمران : 26 .\r\n( 4 ) . قرآن ، آل عمران : 26 .\r\n( 5 ) . ق : ندارد .\r\n( 6 ) . ق : در مطمح .\r\n( 7 ) . از اضافات « م » است .\r\n","page_name":" 4755 ","page_number":527},
  {"content":"\r\n\r\n به قيامت برم آن عهد كه بستم با تو * تا در آن روز نگويى كه وفاييت نبود « 1 » \r\nو از آن حضرت على التعاقب و التّوالى زلال الطاف و سلسال اعطاف چنانچه خلايق را مشكور و مستحسن داشته دانسته‌اند مترشّح بوده اين معنى موجب مباهات مىدانست و در اين وقت كه از بارگاه كبريا نسيم دعوت  « وَ اللَّهُ يَدْعُوا إِلى دارِ السَّلامِ »  « 2 » به مشام جان رسيده و متقاضى  « وَ لَنْ تَجِدَ لِسُنَّةِ اللَّهِ تَبْدِيلًا »  « 3 » حلقهء طلب بر در دل زد كه :\r\n ( اى دل اگر از غبار تن پاك شوى * تو روح مجرّدى بر افلاك شوى ) « 4 »\r\nعرش است نشيمن تو ، شرمت نايد * كايى و مقيم خطّهء خاك شوى ؟ \r\nو به حمد الله تعالى هيچ حسرتى و نگرانى در خاطر نمانده ، با وجود انواع ذلّت و تقصير و اصناف اجرام و آثام كه لازمهء وجود انسان است ، هر آرزو كه در مخيلهء خيال بشر مرتسم تواند بود از موأيد احسان « 5 » حضرت منّان  « فَلا تَعْلَمُ نَفْسٌ ما  « 6 »  أُخْفِيَ لَهُمْ مِنْ قُرَّةِ أَعْيُنٍ »  « 7 » در اين پنجاه و سه سال « 8 » كه اتفاق نزول اين منزل خاكى افتاده در كنار مراد نهاد\r\n ( متى زرت تقصيرا تزدنى تفضلا * كانّي بالتّقصير استوجب الفضلا ) « 9 » \r\nبا قوافل رجاى عفو عميم و رواحل امل رحمت و نعيم كريم احرام « لبيك اللّهم لبيك » بسته نفس مطمئن را نداى  « ارْجِعِي إِلى رَبِّكِ راضِيَةً مَرْضِيَّةً »  « 10 » در داد ،\r\n « وَ الْباقِياتُ الصَّالِحاتُ خَيْرٌ عِنْدَ رَبِّكَ ثَواباً وَ خَيْرٌ أَمَلًا »  « 11 » بر عمر و دولت و دوستكامى و بسطت جاه و مملكت آن حضرت گردون منقبت بركت باد و سايهء معدلتش بر سر خلايق تابنده ، بحقّ الحقّ و النبىّ المطلق .\r\nبنابر صدق نيّت و خلوص طويّت كه به نسبت با حضرت معدلت پناهى از آب صافى روشن‌تر است واجب ديد كه صورت حال انها كردن فرزند دلبندم زين العابدين ، طوّل اللّه عمره فى ظلّ عنايتكم ، كو را به خدا و خداوند سپردم « 12 » و ديگر فرزندان و برادران را به\r\n\r\n\r\n","description":"","footnote":"\r\n( 1 ) . نسخ مصرع دوم بيت را ندارند .\r\n( 2 ) . قرآن ، يونس : 25 .\r\n( 3 ) . قرآن ، احزاب : 62\r\n( 4 ) . بيت داخل ( ) از روضة الصفا افزوده شد .\r\n( 5 ) . ق : مؤيد احسان .\r\n( 6 ) . ق ، ش : بما .\r\n( 7 ) . قرآن ، سجده : 17 .\r\n( 8 ) . روضة الصفا : پنجاه و چهار ؛ ظفرنامهء يزدى : پنجاه و سه\r\n( 9 ) . بيت عربى از تاريخ آل مظفر ( كتبى ) ص 116 افزوده شد .\r\n( 10 ) . قرآن ، فجر : 28 .\r\n( 11 ) . قرآن ، كهف : 46 .\r\n( 12 ) . اين شعر از امير الشعرا برهانى پدر امير الشعر معزّى است :\r\n","page_name":" 4756 ","page_number":528},
  {"content":"\r\n\r\nجناب مملكت پناهى سفارش نمودن ؛ چه ، به حقيقت دولتخواهى آن جناب را ذخر اعقاب دانسته‌ام [ تا 
  ] چنانچه از سجيّت كريم و لطف عميم آن يگانهء زمان و زمين سزد مضمون « انّ حسن العهد من الأيمان » را كار بسته و به قاعدهء مستمر ايشان را به اجمعهم به جانب مبارك خود مخصوص فرمايند و ظلال اشفاق بر احوال پريشان ايشان گستراند به موجبى كه آثار آن صغار و كبار ( ايران و توران ) « 1 » دريابند و قرن‌ها بازگويند و حاسدان و قاصدان كه سال‌ها در آرزوى چنين روزى بوده‌اند مجال شماتت و محل استيلا نيابند و اين معنى موجب ادّخار و ذكر جميل شود و اين دوست مخلص را كه با وجود ميثاق عهد مودّت نيل قرابت و توفيق عزّت يافته ، به فاتحه و دعاى خير ياد فرمايند تا به يمن همّت آن صاحب دولت از فحواى   « يا لَيْتَ قَوْمِي يَعْلَمُونَ بِما غَفَرَ لِي رَبِّي وَ جَعَلَنِي مِنَ الْمُكْرَمِينَ »   « 2 » محروم نماند .\r\nهذا ما عهدنا اليه و العهدة فى الدارين عليه . همواره به توفيق اين مبرّات از بارگاه واهب العطيّات موفق باد و حق سبحانه و تعالى بر عمر باقيش « 3 » بركت كناد ، بحمّد و إله الطيّبين الطاهرين »\r\nو نام خود چنين نوشت : « مخلص‌ترين دولتخواهان اميدوار وفادار شاه شجاع . »\r\nو به جانب سلطان احمد [ ايلكانى 
  ] اين مكتوب در قلم آورده فرستاد كه « زندگانى فرزند [ سلطان 
  ] اعظم شهسوار عرصهء فتح و فيروزى ، مغيث الدّينا و الدين سلطان احمد ، خلّد اللّه ملكه و سلطانه ، در مراضى [ حق 
  ] سبحانه و تعالى بسيار سال پاينده با دو معلوم فرموده باشد و بفرمايد كه در اين مدت كه حوالهء اين امر بزرگ كه به اين ضعيف رفته بود به چه نوع معاش كرده و به حالتى كه آدمى را از آن چاره نيست رسيديم و بىحسرت مىرويم . ( به حمد الله تعالى ) « 4 » .\r\nسفارش فرزندان به آن جناب مىرود تا چنانچه از حسن اخلاق شهريارى سزد ايشان را مخصوص خود دانسته سخن اعدا و حسّاد كه سال‌هاست تا چنين روزى را منتظرند در حق ايشان نشنود و رعايت و مراقبت فرمايد . چنان كه در ايران و توران پسنديده باشد . اخلاص و دولتخواهى را چون ضمير پاك واقف است ، مكرّر نمىكند . بگذاشتم تا كرم او چه مىكند .\r\nالمحتاج الى الله شاه شجاع . »\r\n\r\n\r\n","description":"","footnote":"\r\n رفتم من و فرزند من آمد خلف صدق * او را به خدا و به خداوند سپردم \r\nنقل از حواشى استاد علامه قزوينى بر چهار مقالهء عروضى سمرقندى به نقل از تاريخ عصر حافظ ، ج 1 ، پانوشت ص 319 .\r\n( 1 ) . ق : اظلال اسعاف .\r\n( 2 ) . قرآن ، يس : 26 و 27 .\r\n( 3 ) . نسخ : باقيست .\r\n( 4 ) . از اضافات « م » است .\r\n","page_name":" 4757 ","page_number":529},
  {"content":"\r\n\r\nصاحب روضة الصفا در قلم آورده كه با وجود [ 478 الف 
  ] ضعف ، هر دو كتابت را خود در قلم آورده و هر وقت كه ضعف بسيار مىشد ، قلم از دست نهاده بعد از لحظه [ اى 
  ] ديگر باقى را كتابت مىكرد و بعد از اتمام كتابت برادر خود ، سلطان احمد را طلبيد . چون چشمش بر او افتاد گريه بر هر دو برادر غالب شد و سلطان احمد را طاقت ديدن برادر نماند « 1 » و شاه شجاع را قدرت سخن گفتن نبود و احمد بيرون رفته بعد از لحظه [ اى 
  ] شاه شجاع گفت كه به احمد بگوييد كه كرمان وطن اصلى ماست ، آن را خوب محافظت نمايد و همين لحظه آنجا روان شود و اين شهر پرآشوب بگذارد . « 2 » و احمد به موجب وصيت عازم كرمان شد .\r\nشاه شجاع كرباس طلبيده در حضور خود گفت كفن آماده كردند و مقرر كرد كه امير اختيار الدين حسن [ قورچى 
  ] از كرمان آمده صندوق او را به مدينه نقل نمايد « 3 » و به جهت مردم مكه و مدينه انعام بسيار مقرر نمود و شب يكشنبه بيست و دويم شعبان سنهء مذكور درگذشت و « حيف از شاه شجاع » تاريخ وفاتش شد .\r\nو شاه شجاع به لطف طبع و خوش فهمى سرآمد روزگار بود و كمال فضل با نهايت ادب جمع داشت . عدالت و شجاعت و سخاوت كه اسباب كمال امور دين و دنياست در ذات عديم المثالش جمع بود و به جميع محامد آراسته و از همه بدىها پيراسته بود . در نه سالگى تمام قرآن را حفظ كرد و در عربيت به غايت ماهر بود و حافظه [ اى 
  ] به غايت خوب داشت چنان كه هفت بيت عربى را به يك شنيدن حفظ مىكرد و در ساير علوم بر جميع فضلاى آن زمان زيادتى مىكرد و هر وقت كه در مجلس او سخن مىشد آنچه بر زبانش مىگذشت ، حجّت علماى عصر مىگشت . افكار دقيق دانشوران با بديههء او برابرى نتوانستند كرد و شعر فارسى « 4 » و عربى بسيار داشت و در هر دو زبان ، بلكه به زبان تركى هم ، شعر خوب مىگفت ، « 5 » و خوش خلق و متواضع مىبود و از كمال مروّت و كرم هرگز كسى نوميد از پيش او برنگشت .\r\n\r\n\r\n","description":"","footnote":"\r\n( 1 ) . سلطان احمد را مغشيا [ - غش كرده ، بيهوش 
  ] به وثاق [ - اطاق 
  ] خويش بردند . - تاريخ كرمان ، تصحيح باستانى ، ج 1 ، ص 537 .\r\n( 2 ) . و فرداى آن روز پير شاه نام را كه در وزير سلطان احمد بود احضار و تأكيد و مبالغه در حركت برادر به كرمان فرمود . - تاريخ كرمان ، ج 1 ، ص 538 .\r\n( 3 ) . معلوم نيست كه به وصيت شاه شجاع عمل شده و آيا تابوت او را به مدينه نقل دادند يا نه . - قاسم غنى ، تاريخ عصر حافظ ، ج 1 ، ص 332 . و آن‌گونه كه محمود كتبى مىنويسد « به موجب وصيت در پاى كوه چل مقام شيراز مدفون شد » - تاريخ آل مظفر ، ص 118 .\r\n( 4 ) . از اوست :\r\n افعال بدم ز خلق پنهان مىكن * و اندوه جهان بر دلم آسان مىكن\r\nامروز خوشم به دار و فردا با من * آنچ از كرم تو مىسزد آن مىكن \r\n( 5 ) . در خصوص مقام شعر و شاعرى شاه شجاع - ذبيح الله صفا ، تاريخ ادبيات ايران ، ج 3 ؛ بخش 2 ، ص 1089 .\r\n","page_name":" 4758 ","page_number":530},
  {"content":"\r\n\r\nنوبتى از تيراندازى برگشته عورتى عرضه داشتى به دستش داد به اين مضمون كه شوهر ندارم و دو دختر دارم . يكى از بنى اسراييل نومسلمان ، مبلغى نزد من دارد و هر دو دختر در گرو آن مبلغ‌اند . چندان تصدق كه موجب خلاصى ايشان باشد ، اميدوارم . » شاه شجاع را مضمون كاغذ به گريه درآورد . گفت : « اگر در محشر سئوال كنند كه دختران مسلمان قديم الإسلام در ايام تو مرهون جديد الإسلام بوده‌اند ، چه جواب گويم ؟ » و در ميان راه از اسب فرود آمده بنشست و گفت : « هر كه من را دوست دارد به قدر مقدور چيزى بياورد . » و امرا و اعيان و شاگرد پيشگان از نقد و جنس آنچه حاضر داشتند به طوع و رغبت بياوردند ، چنانچه زياده بر صد هزار دينار جمع شد . آنگاه از حضّار پرسيد كه « كدام يك از شما را هوس خويشى من است ؟ » جوانى زانو زده قبول مواصلت نمود . پادشاه از علوفهء او پرسيد . به عرض رسانيد كه هزار دينار . پادشاه نوزده هزار ديگر بر علوفهء او افزوده حكم فرمود كه دختران را از گرو بيرون آورده يكى را به خانهء شاهزاده . . . « 1 » و ديگرى را به وثاق محبّ شاه خاتون بردند و يكى ديگر از نوكران را كه اندك علوفه داشت ، بيست هزار دينار علوفه كرد و دختر ديگر را به او نامزد كرد و اسباب عروسى آماده كرده به نفس نفيس با تمام خواتين و شاهزادگان در آن طوى حاضر شده هر دو را به شوهر داد . « 2 »\r\nروزى ديگر در كوچه مىگذشت . آواز پيره‌زنى به گوش رسيد كه آواز مىكرد كه « اى فاطمه خاتون اگر مىخواهى كه پادشاه را ببينى به تعجيل بر بام بيا . » پادشاه عنان مركب كشيده توقف نمود . امرا كه در ركاب بودند از سبب توقف پرسيدند . فرمود « تا فاطمه خاتون من را نبيند از اينجا گذشتن از مروت نيست . »\r\nنوبتى شاه يحيى زنى را فرستاد تا تحقيق كند كه شاه شجاع در آن زمستان به يزد مىآيد يا نه . آن شخص به شيراز آمده و به خانهء يكى از شيرازيان كه نزد او مبلغى داشت فرود آمد . صاحبخانهء بىمروّت به طمع آنكه زر قرض بازپس ندهد گفت كه « مىدانم به جاسوسى آمده [ اى 
  ] بروم كه پادشاه را خبر كنم . » جاسوس دانست كه اگر او خبر كند كار مشكل مىشود . سبقت كرده نزد پادشاه رفت . زانو زده پادشاه گفت : « چه كسى ، و غرض از زانو زدن چيست ؟ » آن شخص گفت كه « من را شاه يحيى فرستاده كه معلوم نموده كه در اين سال پادشاه لشكر به يزد مىآورد يا نه . و چون مروّت پادشاه مىدانستم و اعتماد\r\n\r\n\r\n","description":"","footnote":"\r\n( 1 ) . جاى يك كلمه در نسخ بياض است .\r\n( 2 ) . مرحوم دكتر قاسم غنى ضمن آوردن اين حكايت در كتاب گرانسنگ خويش « تاريخ عصر حافظ ، ج 1 ، ص 331 به بعد ) به حق تصريح بر ساختگى آن كرده مىنويسد « آثار ساختگى از وجنات اين حكايت هويداست ، زيرا گذاردن دو دختر به عنوان گرو نزديك نفر جديد الاسلام يا قديم الاسلام خارج از عادات و رسوم زندگانى عادى است . »\r\n","page_name":" 4759 ","page_number":531},
  {"content":"\r\n\r\nبر قول پادشاه زياده بود از حديث ديگران به خدمت آمدم كه تحقيق اين معنى نمايم . »\r\nشاه شجاع در خنده شده گفت كه « من اراده داشتم كه امسال به يزد آيم ، به‌واسطهء راستى تو از اين سفر خود را گذرانيدم . » جاسوس سجدهء شكر كرده [ 478 ب 
  ] به عرض رسانيد كه « جزوى نزد شخصى دارم و در اداى آن تعلل مىكند . » محصل تعيين شد كه وجه او را به او رساند . چون آن شخص چند قدم از مجلس دور گرفت بازگشته با پادشاه گفت كه « مبادا از قول خويش تجاوز نمايى و لشكر به دور يزد آورى و من را نزد شاه يحيى شرمنده كنى . » شاه شجاع به غايت منبسط شد و او را انعام بسيار داد و گفت كه « خاطر جمع دار كه هرگز دروغ نگفته‌ام . »\r\nو مقصود از اين تاريخ شرح احوال و وقايع ملكى است نه تتبّع محامد شاهان ؛ چه ، نيكويى هريك از پادشاهان را مثل اين مجلدى كافى نيست .\r\nو بعد از فوت شاه شجاع « 1 » ، سلطان زين العابدين ، قايم مقام پدر شد و سلطان احمد به كرمان رفت و شاه يحيى قبل از آمدن ابو يزيد به اصفهان آمده مستقل شد و امير معز الدين اصفهانشاه در بين امراى دولت زين العابدين بسيار معتبر شد و در خاطرش هوس سلطنت پيدا شده پنهان اسباب پادشاهى از چتر مرصّع و غير ذلك آماده مىساخت و اراده داشت كه والدهء سلطان مهدى را به نكاح درآورد و سلطان مهدى را پادشاه كند . و چون در زمان شاه شجاع به غايت معتبر بود تمام اعيان ممالك فارس پيوسته در درگاه او حاضر مىبودند . به حسب اتفاق روزى سلطان طلب جواهر از خزانه‌دار نمود . ظاهر شد كه خزانه‌دار در جواهر خيانت كرده .\r\nبعد از تحقيق معلوم شد كه امير معز الدين اصفهانشاه چتر مرصّع مىسازد ، زين العابدين بسيار خايف شده در مقام قتل او شد و خاتون و نوكر معتمد او را بر آن داشت كه او را زهر دهند .\r\nو در ماه رمضان امير معز الدين اصفهانشاه تغيير مزاج سلطان را دريافت به مجلس حاضر مىشد اما افطار نمىكرد . شبى درون شربتخانه شد « 2 » و شربتدار قدح شربتى آماده نموده بود ، خود حاضر نبود . امير بىملاحظه شربت را آشاميده دو شبانه روز قدرت سخن كردن نداشت و روز سيم درگذشت . « 3 » در آذربايجان و فارس از امرا كسى به اصل و نسب و كرم و شجاعت او نبود .\r\nو شاه يحيى چون اصفهان را به تصرف درآورد ، عزيمت شيراز نمود . امراى اصفهان چون\r\n\r\n\r\n","description":"","footnote":"\r\n( 1 ) . عمر شاه شجاع پنجاه و سه سال و سه ماه ، مدت دولتش بيست و هفت سال بود . - تاريخ آل مظفر ، ص 118 .\r\n( 2 ) . ق : شبى از دولت شربتخانه رفت .\r\n( 3 ) . ظاهرا يكى از خواجه سرايان منزلش موسوم به صندل كه شربتدارش بود ، شربت زهرآلودى به او داد كه در نتيجه مسموم شد و سومين روز درگذشت . - تاريخ عصر حافظ ، ج 1 ، ص 365 .\r\n","page_name":" 4760 ","page_number":532},
  {"content":"\r\n\r\nشاه يحيى به غايت بخيل بود . به خلاف سلطان زين العابدين و حق نمك نيز منظور وى نبود ، از او جدا شده به راه ( ارسلان ) « 1 » به شيراز رفتند و شاه يحيى تعاقب نموده اما به گردشان نرسيد و از شيراز به وقتى كه زين العابدين عازم اصفهان مىشد جمعى گريخته به شاه يحيى ملحق شدند و عمّش ، بايزيد نيز كه منقلاى لشكر بود ، گريخته به شاه يحيى پيوست و سلطان زين العابدين مضطرب بود كه امراى اصفهان رسيدند و خاطرش جمع شد . و شاه يحيى كس به طلب شاه منصور به شوشتر فرستاد و خود به شيراز نزديك شد و شيرازيان بيرون آمده در مقابل صف آراستند و شاه يحيى مضطرب شد ؛ چه ، لشكر او چهار يك لشكر شيراز نبود و باز در مقام روباه بازى شده كس فرستاد كه « نزاع ميان برادران باعث ويرانى مملكت است . من را بدگويان به اين سفر آوردند . اكنون ملاقات سلطان و صلح مطلوب است . »\r\nسلطان زين العابدين قبول اين معنى نموده در ميان ميدان خيمه و خرگاه آماده نمود و هر دو به آنجا آمدند . شاه يحيى از صحبت و اخلاص شيرازيان به زين العابدين بسيار متوهم شده ، دانست كه مرد ميدان او نيست و به وقت سخن گفتن ابرقو را به جهت سلطان بايزيد طلب نمود .\r\nزين العابدين از كمال مروت ، با آنكه بايزيد در چنين وقتى بىوفايى كرده بود ، اين معنى را قبول كرد و صلح شده هر يك به طرف ولايت خود رفتند . و شاه منصور كه منتظر چنين روزى بود از شوشتر به اميد آنكه چون شاه يحيى و سلطان به يكديگر مشغول‌اند ، شيراز را متصرف شود به كازرون آمد و خبر مصالحه شنيده چون طاقت مقاومت او نداشت كازرون را غارت كرده بگريخت و سلطان به شيراز آمده شيرازيان بسيار خوشحال شدند و خواجه شمس الدين محمد المتخلص به حافظ اشعار در تهنيت اين فتح گفت . « 2 »\r\nو حاكم مصر و شام در اين سال ( هفتصد و هشتاد و شش ) به حال خود بود .\r\nو سلطان فيروز شاه ، حاكم هندوستان بجز شكار كارى ديگر نداشت .\r\nو غازى مراد خاطر از مهمّات حميد در اين سال جمع كرد .\r\n\r\n\r\n","description":"","footnote":"\r\n( 1 ) . م ، ش : ندارد .\r\n( 2 ) . مطلع غزلى كه حافظ به ميمنت ورود فاتحانهء سلطان زين العابدين گفته اين است :\r\n خوش كرد ياورى فلكت روز داورى * تا شكر چون كنى و چه شكرانه آورى \r\n","page_name":" 4761 ","page_number":533},
  {"content":"\r\n . \r\n","description":"","footnote":"","page_name":" 4762 ","page_number":534},
  {"content":"\r\n\r\n\r\nذكر وقايع سال هفتصد و هشتاد و هفت هجرى [ موافق سال هفتصد و هفتاد و هفتم از رحلت خير البشر 
  ] « 1 »\r\nپادشاه به استحقاق ايران و توران ، امير تيمور گوركان از قشلاق رى در بهار عازم سلطانيه شد و چون قلعه از مردم سلطان احمد خالى بود عمر بهادر « 2 » پيشتر به سلطانيه آمده قلعه را متصرف شد و نوبتى اوباش آوازه انداختند كه « سلطان رسيد » و محصّلان عمر بهادر را كشتند . چون دروغ ايشان مشخص شد ، اكثر به ياسا رسيدند .\r\nو آن حضرت به سلطانيه [ 479 الف 
  ] آمده عادل آقا را از شيراز طلب نمود « 3 » و سلطانيه را به او داد و امير محمد سلطانشاه را نيز آنجا گذاشت و به رستمدار مراجعت فرمود و امير ولى و ديگر حكام آنجا گريخته آن ولايت به تاراج رفت و آمل و سارى محل نزول اجلال عساكر منصور شد و امير سيد كمال الدين و امير رضى الدين ، پسران امير سيد قوام الدين به ملازمت آمده سكه و خطبه به نام نامى آن حضرت در آن ولايت نيز مزيّن شد ؛ و آن حضرت ايشان را نوازش بسيار فرمود و به اطاعت لقمان پادشاه كه آن حضرت حكومت استرآباد را به او عنايت كرده بود امر نمود .\r\nو چون خاطر مباركش از مهمّات آن ولايت جمع شد ، به سمرقند معاودت فرمود و زمستان در زنجير سراى قشلاق كرد . و عادل آقا از كمال كاردانى سلطانيه را آباد كرد و سلطان احمد از بغداد به تبريز آمده و امير ولى از راه گيلان به اوجان به خدمت سلطان پيوست و بعد\r\n\r\n\r\n","description":"","footnote":"\r\n( 1 ) . ق : 687 ؛ م ، ش : 772 ؛ ارقام در حاشيهء نسخ ثبت است .\r\n( 2 ) . ق : عمر عباس .\r\n( 3 ) . چون شاه شجاع در روز يكشنبه بيست و يكّم شعبان هفتصد و هشتاد و شش درگذشت ، عادل آقا در ملازمت سلطان زين العابدين ، پسر شاه شجاع بود .\r\n","page_name":" 4763 ","page_number":535},
  {"content":"\r\n\r\nاز چند روز امير سنتاى را با او همراه كرده كه به سلطانيه رفت اگر آقا ايل شود فبها ، و الّا او را از آنجا بيرون كنند . و سلطان احمد بىحضور شده مرضش به غايت اشتداد يافت ، چنان كه اراجيف فوتش بر زبان‌ها افتاد . و عادل آقا قلعه را مضبوط كرده و امير ولى و امير سنتاى نيز نزديك آمدند و آقا جمعى را به شبيخون فرستاد ، اما ايشان خبردار شده آن لشكر را شكست دادند و سلطانيه را محاصره نمودند . جمعى از مردم سلطانيه با آقا در مقام غدر شدند ، اما آقا خبر شد و ايشان را كارى از پيش نرفت . و امير ولى هرچند در مقام فريب عادل آقا شد ، سودى نكرد .\r\nو سلطان احمد به‌واسطهء بىحضورى به بغداد مراجعت كرد و مقرر كرد كه امير ولى به تبريز آمده و امير سنتاى ، سلطانيه را محاصره كند و بر اين موجب به فعل آمد . آقا در تنگناى حصار اوقات مىگذرانيد . تا آنكه توقتمش خان خبر شد كه احوال آذربايجان پريشان است .\r\nپنجاه هزار « 1 » سوار از راه دربند به آذربايجان فرستاد و ايشان به تبريز آمدند « 2 » و امير سنتاى از در سلطانيه برخاست و به امير ولى پيوست و امير ولى تبريز را در برابر مغولان نتوانست نگاه داشت ، گريخته به خلخال رفت و تبريزيان شهر را محكم كرده يك هفته به جهت محافظت اهل و عيال جدال نمودند و بالاخره مغولان شهر را گرفته و هرچه از ظلم و فساد و تاراج ممكن بود به فعل آوردند و اكثر تبريزيان را اسير كرده از آن راه كه آمده بودند ، بازگشتند .\r\nو آقا در سلطانيه بود كه امير سنتاى به تبريز رفت و جمعى را گذاشت كه محاصرهء قلعه نمايند . بعد از رفتن او ، آقا بيرون آمده آن جماعت را شكست داد و حاجى [ سلطان 
  ] نامى كه سردار آن لشكر بود ، به قتل رسيد .\r\nو شاه يحيى چون به اصفهان آمد ، جمعى را همراه سلطان بايزيد كرده به ابرقو فرستاد و پهلوان مهذّب كه به حكم شاه شجاع حاكم ابرقو بود ، قلعه را مضبوط كرده ، مخالفان را نزديك به قلعه نگذاشت « 3 » و جنگ و فريب هيچ يك سودى نكرد . ناچار خايف و خاسر به اصفهان مراجعت نمود .\r\nو در فارس امير غياث الدين [ منصور 
  ] شول به‌واسطهء آنكه سلطان زين العابدين ، امير مظفر را كه خالش بود به غايت اعتبار رسانيده بود « 4 » ، ياغى شده در اصفهان آمد و بنياد فتنه‌انگيزى\r\n\r\n\r\n","description":"","footnote":"\r\n( 1 ) . اين رقم در روضة الصفا قريب نه تومان لشكر ( 90 هزار نفر ) قيد شده كه به سردارى دوازده شاهزاده جوجىنژاد از جمله بيك فولاد و عيسى بيك و يغلى بىقزانچى به سوى تبريز آمدند . - چاپ زرياب ، ص 1043 .\r\n( 2 ) . يورش توقتمش به تبريز باعث شد كه تيمور عزم فتح بلاد تمام ايران را به مرحلهء عمل بگذارد و يورش سه سالهء خود را آغاز كند .\r\n( 3 ) . و گفت ابرقوه امانت شاه شجاع است در دست من و بايد به وارث او سلطان زين العابدين تسليم نمايم . - تاريخ عصر حافظ ، ج 1 ، ص 367 .\r\n( 4 ) . متن ظاهرا مغشوش و گنگ است . مراد اين است كه سلطان زين العابدين پس از مراجعت از كازرون به شيراز خاك\r\n","page_name":" 4764 ","page_number":536},
  {"content":"\r\n\r\nنمود . سلطان ابو يزيد را كه نااميد از ابرقو بازگشته بود تحريك فتنه و فساد نمود و شاه يحيى نيز به تحريك او به عزم ييلاق به علفخوار فارس آمد . سلطان زين العابدين چون از جرئت او مطلع شد با لشكرى گران متوجه او شد و پهلوان مهذب وفادار از ابرقو با هزار و پانصد كس آمده به سلطان ملحق شد و نوازش يافت و شاه يحيى طاقت نياورده بازپس نشست ؛ و هر منزل كه سلطان پيش مىآمد ، شاه يحيى يك منزل عقب مىرفت ، تا آنكه هر دو لشكر به اصفهان رسيدند .\r\nاعيان اصفهان اكثرى به ملازمت سلطان رفتند و شاه يحيى عاجز شده به قلعهء اصفهان درآمد . و زمستان شده اكثر اوقات جنگ مىشد . شاه يحيى باز حيله انگيخته امراى فارس را از خود راضى كرده ، بر آن داشت كه به سلطان عرض كردند كه « يراق زمستان نداريم . امسال به فارس مراجعت نموده سال آينده بازآييم . » و سلطان بازگشت و به شيراز رفت . اما اصفهانيان كه از بخل و امساك شاه يحيى به جان آمده بودند ، « 1 » با يكديگر اتفاق كرده بيست هزار پياده كماندار خانهء او را محاصره كردند . شاه يحيى پيغام داد كه « اگر عمال من بد سلوكى كرده باشم تغيير دهم . » جواب شنيد كه « ما شما را طلبيده بوديم . حاليا التماس آنكه به همان طريق كه تشريف آورده‌اند مراجعت فرمايند . » شاه يحيى ناچار قبول كرده از شهر بيرون رفت .\r\nاصفهانيان اين خبر را به شيراز فرستادند . سلطان به تعجيل به اصفهان آمده تمام آن ولايت به تصرف او آمد و اصفهانيان را رعايت نموده اصفهان را به خال خود ، مجد الدين مظفر داد و عازم نطنز شد كه عمّش ، سلطان [ 479 ب 
  ] بايزيد در آنجا بود . ايلغار نموده بايزيد را آن‌قدر فرصت شد كه كوچ خود را رديف خود كرده به در بستان گريخت و از آنجا به كرمان رفت . و سلطان احمد كرمان را در تصرف داشت . و امير سيورغتمش اوغانى را سلطان زين العابدين به جهت آنكه كرمان بالكليه از تصرف او بيرون نرود ، در آن ولايت اقطاع داد و به آن ولايت رفت و به وقت رخصت اجازت يافت كه اگر تواند كرمان را متصرف شود .\r\nاوغانيان چون سيورغتمش به كرمان آمد ، به او ملحق شدند و ميان سيورغتمش و سلطان احمد دو مرتبه نزاع شد « 2 » و سيورغتمش را كارى از پيش نرفت . در مرتبهء آخر امير محمد\r\n\r\n\r\n","description":"","footnote":"\r\nخود ، امير مجد الدين مظفر كاشى را به پيشكارى و نيابت خود تعيين ، و مهمّات مملكتى را به وى سپرد . ولى نخوت او باعث رنجش اطرافيانش بود . علّت عصيان امير غياث الدين شول بر سلطان اعتراض به كارهاى بىمورد امير مجد الدين بود .\r\n( 1 ) . به غير از بخل و امساك ، مردم اصفهان از طمع بيش از حدّ شاه يحيى ناراضى بودند و از اين بابت از وى نفرت داشتند . وى حتى درهاى عمارت نقش جهان را نيز به يزد حمل كرده بود . - تاريخ عصر حافظ ، ج 1 ، ص 370 .\r\n( 2 ) . تاريخ كرمان ( ج 1 ، ص 542 ) : « در قريهء رابر تقارب فئتين گرديد . »\r\n","page_name":" 4765 ","page_number":537},
  {"content":"\r\n\r\nجرمانى در معركهء جنگ به امير سيورغتمش دوچار شد . هر دو يكديگر را شناخته بر يكديگر زخم‌ها زدند . زخم امير محمد كارى افتاده و سيورغتمش از اسب درگذشت . سرش را جدا كردند « 1 » و كرمان بر سلطان احمد قرار گرفت .\r\nو در اين سال ملك ظاهر برقوق ، كس به طلب يلبغا ناصرى ، حاكم حلب فرستاد . او بىتوقف عازم ملازمت شد . اما چون برقوق او را از خود بزرگتر ديده بود ، در خاطر ارادهء دفع او داشت و هيچ بهانه نمىيافت ؛ چه ، او در كمال ادب سلوك مىكرد . بالاخره به تنگ آمده در وقتى كه نزديك مصر رسيده بود ، حكم كرد كه او را بىجهت گرفته به قلعهء اسكندريه بردند . امراى مصر بدين جهت از برقوق به غايت آزرده خاطر شدند . ابتداى زوال دولت برقوق از اين وقت بود .\r\nو در اين سال سلطان فيروز شاه در هفت كروهى بدائون حصارى ساخته فيروزپور نام نهاده و مردم فيروزپور [ آن را 
  ] آخرين‌پور نام آن حصار نهادند ؛ « 2 » چه ، سلطان يه غايت پير و ضعيف بود و خان جهان كه وزير او بوده به غايت قوى شده جميع امور ملك و مال را در تصرف داشت و هرچه او مىگفت سلطان بىفكر و تأمل به فعل مىآورد . تا آنكه خان جهان به عرض رسانيد كه « شاهزاده محمد خان با جمعى كثير از امرا متفق شده ارادهء خلاف دارد . » و رخصت گرفتن او حاصل نمود . و محمد خان مطلع شده حفظ خود مىكرد و هرچند خان جهان او را به درگاه طلب نموده ، نيامد و به وقت فرصت نزد سلطان آمده عرض كرد كه « خان جهان قوى شده ارادهء سلطنت دارد . » و رخصت دفع او حاصل كرد - چنانچه به وقت خود گفته شود .\r\nو در تواريخ معتبره نوشته‌اند كه خان جهان به سلطان فيروزشاه خاطرنشان كرده بود كه شاهزاده محمد خان قصد قتل سلطان دارد و از سلطان رخصت قتل شاهزاده طلبيد . و شاهزاده خود را از شرّ خان جهان محافظت مىكرد تا آنكه روزى سلاح پوشيده و بر محفه سوار شده و بفرمود تا اطراف محفّه را پوشيدند و فرمود كه « من را به حرم سلطان بريد و بگوييد كه حرم محمد خان مىآيد . » چون او را در محفّه نزديك سلطان فيروز شاه بردند ، محمد خان همچنان مسلح از محفّه بيرون آمده به ملازمت پدر بزرگوار رفت و سر در پاى پدر نهاد و عرض كرد\r\n\r\n\r\n","description":"","footnote":"\r\n( 1 ) . تاريخ كرمان : « سيورغتمش نيزه‌اى به امير محمد حواله كرد ، كارگر نيفتاد . امير محمد عمودى بر سر او زده از اسب درافتاد . يكى از نوكران پهلوان على از مركب فرود آمده و سر پرفتنه و فساد او را كه با سلاطين زمان همسرى داشت ، از بدن جدا كرد . »\r\n( 2 ) . منتخب التواريخ ( ج 1 ، ص 253 ) : « در موضع ببولى كه هفت كروهى بدائون است و [ به 
  ] مواس مشهور است حصارى بنا نهاده فيروزپور نام آن گذاشته و چون بعد از آن حصار از سلطان عمارتى ديگر بنا نيافت به آخرين‌پور شهرت يافت . »\r\n","page_name":" 4766 ","page_number":538},
  {"content":"\r\n\r\nكه « خان جهان من را به سلطان عرض كرده قصد سلطان دارم . حاشا ! هرگز هيچ پسرى قصد پدر و ولىنعمت خود مىكند ؟ اگر من را قصدى در خاطر بود ، در اين وقت مىكردم . غرض خان جهان آن است كه دفع اين بنده كند و خود پادشاه شود . »\r\nسلطان فيروز شاه را سخن شاهزاده محمد خان معقول آمده او را در آغوش مرحمت گرفت و حكم كرد كه او خان جهان را به قتل رساند . خانزاده محمد خان چون رخصت قتل او حاصل كرد از نزد سلطان برآمده متوجّه دفع خان جهان شد . « 1 »\r\nو قيصر روم ، غازى مراد در اين سال لشكر به پاى قلعهء بولنب « 2 » كه حالا . . . « 3 » مشهور است آورده مدتى مديد قلعه را محاصره كرد . چون آن قلعه به غايت محكم بود كارى از پيش نرفت . سلطان ملول و محزون يك منزل بازپس نشسته در پاى درختى فرود آمد و پشت بر آن درخت داد و ساعتى به فكر فرو رفت كه ناگاه خبر رسيد كه يك طرف حصار فرود آمد .\r\nسلطان به غايت خوشحال شده لكه شاهين را فرستاد كه حصار را به تصرف درآورد و اكثر اهل قلعه اسير شدند و اموال‌شان به دست لشكريان افتاده چندان كف طلادوزى از آن اموال به نظر سلطان درآمد كه سلطان را آن لباس خوش آمده پوشيدن آن در آن جماعت از آن وقت باز شايع شد . و آن درخت را سلطان . . . « 4 » نام كرد و اسيران را آزاد كرده مراجعت نمود . و قرا خليل حيدر توكه وزير اعظم بود به تسخير آن نواحى محكوم شده اكثر آن ولايت را به تصرف درآورد و لكه شاهين نيز در اين سال ولايت بسيار به تصرف درآورد و روز به روز سلطنت غازى مراد به رونق‌تر مىشد ، تا آنكه شهيد شد - چنان كه بيايد .\r\n\r\n\r\n","description":"","footnote":"\r\n( 1 ) . منتخب التواريخ : « . . . به استعداد تمام بر سر خان جهان رفته او را زخمى ساخته ، خان‌ومان او را به غارت داد . خان جهان به جانب ميوات با چند كس گريخته به كوكا زميندار آنجا پناه برد . »\r\n( 2 ) . اين نام شناخته نشد .\r\n( 3 ) . يك كلمه قابل خواندن نيست .\r\n( 4 ) . متن ناخواناست .\r\n","page_name":" 4767 ","page_number":539},
  {"content":"\r\n . \r\n","description":"","footnote":"","page_name":" 4768 ","page_number":540},
  {"content":"\r\n\r\n\r\nذكر سوانح سنهء هفتصد و هشتاد و هشت هجرى [ موافق وقايع سال هفتصد و هفتاد و هشتم از رحلت خير البشر 
  ] « 1 »\r\nچون به سلطان صاحبقران خبر رسيد كه عادل آقا در قلعهء سلطانيه حصارى شده ، حكم شد كه امراى خراسان [ 480 الف 
  ] او را امداد كنند . امرا كه در رى بودند به كمك او روان شدند .\r\nعادل آقا چون خبر رسيدن كمك يافت ، به همدان رفته خواطر مسافر كابلى « 2 » را كه تربيت كردهء او بود ، از آنجا بيرون كرد و معاودت نمود و امراى صاحبقران را در سلطانيه طوى داد و بالاتفاق متوجه تبريز شدند .\r\nنوكران سلطان احمد در ميانه بر هراول آقا كه لطف الله نام داشت ، شبيخون آوردند . او آگاه شده يورت را گذاشته بازپس نشست و ايشان تعاقب كرده آقا از عقب رسيد . آقا آگاه شده به جنگ ايستاد و جنگ عظيم شده آقا و امرا در رسيدند و هفتصد تن از تبريزان را اسير كردند و بعضى را كشته باقى را گذاشتند و متوجه خلخال كه امير ولى به آنجا گريخته بود شدند .\r\nمحمود ، حاكم خلخال سراسيمه شده ، با آنكه امير ولى سوگند خورده او را گرفته نزد امرا فرستاد و ايشان سر او را نزد ميرانشاه فرستادند . و آن حضرت هنوز در سمرقند بود و امرا عازم تبريز شده به آنجا آمدند .\r\nتبريز كه از عبور لشكر توقتمش خان ويران بود بار ديگر به سعى آقا روى به آبادانى نهاد و به اوجان رفته آنجا مقام كردند و خبر رسيد كه امير سنتاى ، اروق سلطان احمد را از بغداد به ييلاق تبريز مىآورد . ايلغار نموده آنچه همراه سنتاى بود از او گرفته و سنتاى گريخته به بغداد رفت .\r\n\r\n\r\n","description":"","footnote":"\r\n( 1 ) . در حاشيهء نسخه رقم 788 ثبت شده است .\r\n( 2 ) . متن : مسافر كافى\r\n","page_name":" 4769 ","page_number":541},
  {"content":"\r\n\r\nصاحبقران گيتىستان چون آگاه شد كه ايران بىخداوند است و توقتمش خان از آن طرف بندگان خدا را آزار مىرساند ، از سمرقند كوچ كرده به خراسان آمد و از راه مازندران متوجه آذربايجان شد . سيد كمال الدين شرف پاى بوس يافته « 1 » پسر خود ، سيد غياث الدين را ملازم درگاه ساخت و از فيروزكوه عزيمت كردستان نمود . از ده نفر دو نفر از لشكر ظفر اثر در ركاب آن حضرت روان شده بروجرد را غارت نموده ، خرم‌آباد را ويران كردند و هرجا كه متمردان گريختند اگرچه كوه‌هاى بلند بود ، لشكر ظفر اثر تعاقب نموده اكثرى را به قتل آوردند . و ملك عز الدين حاكم آنجا اسير شد و آق‌تيمور بهادر و عمر بهادر از اين يورش به اجل طبيعى هلاك شدند « 2 » . و آقا از سلطانيه در اين وقت به ملازمت آمد و امرايى كه به كمك او رفته بودند ، از گستاخى و غرور آقا سخنان گفتند .\r\nدر اين وقت خبر رسيد كه سلطان احمد از بغداد به تبريز آمد و يك هفته توقف نموده از شنيدن وصول لشكر منصور به سلطانيه ، باز به بغداد معاودت نمود . « 3 » امير سيف الدين و الياس خواجه ، ولد شيخ على بهادر او را تعاقب نموده بعد از رسيدن ، جنگ درپيوست . بغداديان با وجود بسيارى شكست يافتند و الياس خواجه را زخمى قوى بر ران رسيده بعد از مدتى شفا يافت ، اما قدرت برخاستن ديگر نيافت . « 4 »\r\nو آن حضرت كوچ بر كوچ به اوجان آمده در اوجان عادل آقا قشون را خود به نظر اشرف گذرانيد . از آن جمله پنج قشون به محاصره قلعهء كراتو و پنج قشون به محاصرهء ساروفرقان و پنج قشون حسب الحكم به اردبيل رفتند و دو قشون عجزچى به راه تبريز شده آن حضرت به دار السلطنهء تبريز درآمد . و از آثار عادل آقا اوضاع نادولتخواهى و بىوفايى ظاهر بود ؛ چه ، هميشه زبان به غيبت اولاد سلطان اويس كه ولىنعمت او بودند مىگشود و در غيبت صاحبقران هرگز عرضه داشت به درگاه نفرستاده و دخل سلطانيه و اكثر عراق را صرف خود نمود و يك دينار به خزانه و اصل نكرد و اسباب سلطنت ترتيب داده طبل و علم و نوكر بسيار ترتيب كرد .\r\nآن حضرت نخست عادل آقا را طلبيده فرمود كه « ايكو تيمور را فرموده‌ايم كه در همهء امور تابع او باشند . » و آقا حسب الفرموده به عمل آورد . صاحبقران ، ايكوتيمور را گفت كه\r\n\r\n\r\n","description":"","footnote":"\r\n( 1 ) . سيد كمال الدين ، والى سارى در فيروزكوه به خدمت امير تيمور رسيد .\r\n( 2 ) . ظفرنامه شامى ( ص 99 ) : « در اين ايام آق تيمور بهادر و عمر بهادر و محمد پسر همت بيمار شدند و آن سه جوان بهادر هر يك در ميعاد اجل خود شربت فنا نوش كردند . »\r\n( 3 ) . طبق تصريح مورخين ، امير تيمور به محض شنيدن خبر ورود سلطان احمد به تبريز باروبنهء خود را با بعضى از سپاه به شيخ على بهادر گذاشته خود به سوى تبريز تاخت و سلطان احمد را مجال قرار نمانده به سوى بغداد فرار كرد . - ظفرنامهء شامى ، ص 99 ؛ حبيب السير ، ج 3 ، ص 451 .\r\n( 4 ) . ظفرنامه شامى ( ص 99 ) : « بعد از آن به بيمارى مؤدى شد و عاقبت صحت يافت و ليكن يك پاى او ناقص ماند . »\r\n","page_name":" 4770 ","page_number":542},
  {"content":"\r\n\r\n« چون به سلطانيه رسى و قلعه به تصرف درآمد ، اموال آقا را ضبط كن . » و آن حضرت در مقام گرفتن عادل آقا كه هنوز جمعيت خوب همراه داشت شد . او آگاه شده غدرى نمود .\r\nصاحبقران از اطلاع او مطلع شد . شب لشكريان را خبر كرده كه صبح جبا پوشيده به درگاه آيند .\r\nروزى ديگر كه عادل آقا به درگاه آمد ، لشكريان صاحبقران كه تمام جبا پوشيده بودند ، او را دستگير كردند . او اظهار تأسف بسيار كرد ، اما سودى نداشت . به ياسا رسيده جزاى حرام نمكى را به ابلغ وجوه يافت . « 1 » عادل آقا در اوايل حال داروغهء سلاح خانهء اباقا خان ، ولد هلاكو خان بود و به مرور ايام كار او به اينجا رسيد . « 2 »\r\nو صاحبقران در پاييز به راه نخجوان رفت و حصار كرم « 3 » را به جنگ گرفت و حصار سرمارى « 4 » را نيز مسخر كرد . حاكم هر دو قلعه دستگير شدند و حصار قارص « 5 » را بعد از حصار و جنگ‌هاى بسيار به صلح تسخير نمود . و حاكم آنجا چون مردانگى بسيار كرده بود ، نوازش يافت . و به ولايت تفليس درآمده شهر تفليس را كه [ 480 ب 
  ] در تصرف گرجيان بىايمان بود به جنگ بسيار بگرفت و ملك بقراط ، حاكم قلعه گرفتار شد و به‌واسطهء كثرت وحوش در آن صحرا نشاط شكار فرمود ؛ برانغار و جرانغار صف آراسته جرگه راست كردند و شكارى بسيار جمع آمده آن قدر كه ممكن بود كشتند و برداشتند و قلاع بسيار كه ذكر آن موجب تطويل است از گرجيان گرفته اكثر آنها را ويران كرده به ولايت شكّى « 6 » رفتند .\r\nو آن حضرت در شكّى مقام فرموده ، امراى دست راست و دست چپ به تسخير ولايات و قلاع نامزد شدند و به هرجا كه رفتند مظفر و منصور بازآمدند . تا دامن البرز كوه تاخت نمودند « 7 » و بازگشتند و قبله و قلعهء سرخ را مسخر ساخته بر آب كر « 8 » پل بستند و از آنجا به سعادت و كامرانى به قراباغ [ به حضور امير تيمور 
  ] آمده بقراط ، حاكم تفليس را مسلمان كردند\r\n\r\n\r\n","description":"","footnote":"\r\n( 1 ) . روضة الصفا : « ديوارى بر رويش انداخته ، هلاكش كردند . »\r\n( 2 ) . به گفتهء صاحب روضة الصفا در آغاز شحنهء سلاح خانهء بغداد بود و در خدمت سليمان اتابك سلطان اويس بود .\r\nچون سلطان اويس عراق عجم به پسر خود ، شيخ حسن داد ، عادل آقا به نيابت او در آنجا حكومت مىكرد . پس از مرگ سلطان اويس و قتل شيخ حسن و سلطان حسين ، سلطان احمد بر تخت نشست و به جهت استقلال و استبداد او با او متغير شد . عادل آقا به شيراز نزد شاه شجاع رفت و پس از آمدن تيمور به ايران به خدمت او رفت . تيمور حكومت عراق به او داد و چون از او اعمال خلاف مشاهده كرد به گرفتن و قتل او فرمان داد . - روضة الصفا ، چاپ زرياب خويى ، قسم ششم ، ص 1044 .\r\n( 3 ) . ظفرنامه : كروم ؛ روضة الصفا : كرنى .\r\n( 4 ) . متن : سرمانو ؛ روضة الصفا : سرمالو ؛ ظفرنامه : سورمارى ؛ تصحيح بر اساس البلدان ياقوت : سرمارى : شهر و قلعه‌اى در ميان تفليس و خلاط .\r\n( 5 ) . نسخ : فارس .\r\n( 6 ) . ولايتى در ارمنييه در نزديكى تفليس .\r\n( 7 ) . ظفرنامه شامى ( ص 101 ) : « . . . تا اقاصى البرز كوه ، در مقام اطاعت و انقياد درآمده مجموع ولايات شابران و شمّاخى محكوم حكم و مأمور امير گشتند . »\r\n( 8 ) . در نزديكى تفليس\r\n","page_name":" 4771 ","page_number":543},
  {"content":"\r\n\r\nو حكومت ولايتش باز به او مفوض شد و دوستكام رخصت شد . و بقراط زرهى كه ساختهء داوود ( ع ) بود پيشكش نمود . و شيخ ابراهيم ، حاكم شيروانات از روى اخلاص متوجه درگاه عرش اشتباه شد و به وقت عرض پيشكش خود را داخل امور غلام شمرده « 1 » زانو زد و اين معنى پسنديدهء خاطر ( مبارك ) « 2 » صاحبقران آمده تمام ولايات او با توابع و مضافات بر او مسلم شد . و حكام گيلات كه تا اين تاريخ به كسى اطاعت ننموده بودند ، ايلچيان با تحف و هدايا فرستاده ، غاشيهء بندگى بر دوش گرفتند .\r\nو تمام اغروق آن زمستان در قراباغ قشلاق كرد .\r\nو در اين سال ، ملك ظاهر برقوق ، حاكم مصر به‌واسطهء آنكه بىگناه يلبغا ناصرى را حبس نموده بود و مردم ملامتش مىكردند ، او را از بند بيرون آورده حكم كرد كه به حال خود باشد و جمعى كثير از غلامان را كه ارادهء فتنه‌انگيزى داشتند ، گرفته سياست كرد .\r\nو در اين سال به خاطر ملك ظاهر رسيد كه يك مرتبه مرحوادرى ، نايب شام را به قيد درآورد و اشقتمر ماردينى را كه در قدس به حال خود مىبود ، حكومت شام داده كس به گرفتن حاكم سابق و بردن حاكم لاحق فرستاد .\r\nو در اين سال شريف مكه به وقتى كه محمل مصر را استقبال مىنمود از اسب فرود آمد .\r\nدو كس از فداييان فرصت يافته به ضرب خنجر او را هلاك كردند و خود نيز كشته شدند . و ايلچى حبشه از نزد ملك ايشان كه اقحطه نام داشت تحف بسيار به مصر آورد .\r\n\r\n\r\n","description":"","footnote":"\r\n( 1 ) . چون تحفه‌ها و هدايا به رسم تركان بر سبيل تقوز ( عدد نه ) است ، يعنى از هر هديه‌اى نه عدد تقديم مىكنند ، شيخ ابراهيم در ضمن نثار هداياى نه‌گانه ، هشت غلام زر خريد تقديم كرد و خود به جاى غلام نهم ايستاد ! تيمور از اين معنى مسرور شد و تمام ممالك شيروان را با مضافات و توابع در اختيار شيخ ابراهيم گذاشت .\r\n( 2 ) . م : ندارد .\r\n","page_name":" 4772 ","page_number":544},
  {"content":"\r\n\r\n\r\nذكر وقايع سنهء هفتصد و هشتاد و نه هجرى [ موافق سال هفتصد و هفتاد و نهم از رحلت خير البشر 
  ] « 1 »\r\nدر اين سال سردفتر بىوفايان توقتمش خان پاى از حدّ خود فراتر نهاده لشكرى از راه دربند به ايران فرستاد . حضرت صاحبقران ، امير شيخ على بهادر و ايكوتيمور و عثمان عباس را فرمود كه از آب كر گذشته به جانب ياغى روند و محافظت ولايت نموده چون با توقتمش خان عهد و ميثاق در ميان است جنگ نكنند . « 2 » امراى ياغى رسيده ، پرسيدند كه « لشكر كيست و سبب آمدن چيست ؟ » ايشان گفتند كه « فرستادگان توقتمش خانيم و به جهت آنكه از لشكر امير تيمور آگاه باشيم آمده‌ايم . » امرا به موجب حكم عنان كشيدند و دشمنان اين معنى را بر ضعف حمل نموده حمله آوردند و تيرباران كرده سپاه منصور بالضروره بازگشته جنگ در پيوست .\r\nاميرزاده ميرانشاه كه به كمك امرا مقرر شده بود ، در اين وقت رسيد و غنيم را به يك حمله گذرانيد و بسيارى را به قتل آوردند و جمعى كثير دستگير كرده به خدمت صاحبقران فرستادند . آن حضرت اسيران را آزاد كرده خلعت و انعام داد و توقتمش خان را سرزنش نموده گفت « ميان ما و او [ حق 
  ] پدر و فرزنديست . مىبايد كه بر همان سخن باشيم . » « 3 » و آنها را\r\n\r\n\r\n","description":"","footnote":"\r\n( 1 ) . حاشيه نسخ : 789 .\r\n( 2 ) . توقتمش خان كه به مساعدت تيمور پادشاه الوس جوجى شده بود و شهر تبريز را به باد قتل و غارت داده بود ، مادامى كه امراى بزرگ الوس جوجى مانند على بيك قونكغرات و اوروك تمور و آقبوغاى بهرين او را به حفظ حقوق و پاس نعمت تيمور وادار مىكردند نصايح ايشان را گوش مىكرد ، اما اوروك تمور و آقبوغا درگذشتند و جماعتى از منقوتيان دور او را گرفتند و على بيك قونكغرات را اختيارى نماند و توقتمش خان به افساد ايشان در مقام عصيان برآمد . - روضة الصفا ، چاپ زرياب خويى ، قسم ششم ، ص 1046 .\r\n( 3 ) . ظفرنامهء شامى ( ص 102 ) : « . . . بواسطهء جاهلى چند چندين آدمى در ميانه چرا هلاك شوند . مىبايد كه من بعد بر\r\n","page_name":" 4773 ","page_number":545},
  {"content":"\r\n\r\nبدرقه داده به ولايت خود فرستاد . و شوريده برادر [ كهتر 
  ] مبشّر بهادر كه زخمدار بود درگذشت و اميرزاده ميرانشاه به اردوى ظفر قرين مراجعت نمود و صاحبقران به جانب گوگجه تنگيز « 1 » كوچ كرد و مهد عليا ، سراى ملك آغا با شهزاده شاهرخ بهادر و اميرزاده خليل سلطان كه از سمرقند مىآمدند نزديك رسيدند و آن حضرت استقبال كرده در مرند اتفاق ملاقات افتاد و از آنجا به دامن قلعهء النجق كه در تصرف گماشتگان سلطان احمد بود آمده جنگ انداختند و فصيل را گرفته مردم به قلعهء بالا گريختند و از بىآبى به تنگ آمده امان طلبيدند .\r\nو چون لشكر منصور معاودت نموده به وقت آنكه قلعه گيان ارادهء بيرون آمدن داشتند ، باران عظيم باريده حوض‌هاى بالاى قلعه پرآب شد و آن اجل رسيدگان « 2 » ( به اعتماد آب بار ديگر آتش عصيان برافروخته خاك ادبار بر فرق خود بيختند ) « 3 » . پسر شير بهرام و اوچ قرابهادر « 4 » حسب الحكم به محاصره مشغول شدند و شيخ على بهادر و امير سيف الدين و ايكوتيمور ، حصار بايزيد را به جنگ بگرفتند و حاكم قلعه را مقيد به درگاه رسانيدند و دفع تركمانان كه به راهزنى مشهور [ 481 الف 
  ] بودند پيشنهاد همت خود ساخته ( اغروق را در اغروق اوغون گذاشته ) « 5 » به قلعهء آيدين آمدند و آن را به تصرف درآورده و احشام نواحى قلعهء اونيك را تاخته به ارزن الروم درآمدند و ايلچى به طهرتن « 6 » ، حاكم ارزنجان « 7 » رفته او را مطيع ساخت و اميرزاده ميرانشاه به دفع قرامحمد تركمان « 8 » رفته ولايت او را تاخت و اموال بيشمار به دست لشكر منصور افتاد . همچنين هر يك از امرا كه به تاخت آن ولايت رفته [ بود 
  ] مظفر و منصور با غنايم نامحصور معاودت كردند ، اما شاه ملك ، پسر امير غياث الدين برلاس كه به غير حكم رفته بود كشته شد و جسد او را بعد از مدتى يافتند .\r\nو آن حضرت از ارزن الروم به صحراى موش رفت و آن ولايت را مسخر كرده حاكم اخلاط داخل بندگان شد و آن ولايت را باز به وى مرحمت نمود و از راه كنار دريا به اغروق\r\n\r\n\r\n","description":"","footnote":"\r\nهمان شرط و عهد باشيم و فتنهء در خواب رفته را بيدار نگردانيم ؛ چه ، رسول ( ص ) فرموده است كه : الفتنة نائمة لعن اللّه من ايقظها ( يعنى : فتنه شخصى را مىماند كه در خواب رفته باشد و لعنت خدا بر آن كس باد كه او را بيدار گرداند ) »\r\n( 1 ) . ق : گوگجه تنكر ؛ م ، ش : گوگجه تنگز\r\n( 2 ) . ق : اصل رسيدگان .\r\n( 3 ) . م : ( چون آب ديدند شنا نمودند . يعنى بناى سركشى كرده ) .\r\n( 4 ) . ظفرنامه : « ميركا محمد و اوج قرابهادر . »\r\n( 5 ) . ظفرنامه : « فرمان داد تا حواشى و اغروق در آلاداغ توقف نمايند . »\r\n( 6 ) . نام طهرتن و مطهرتن ( در منابع غربى ) احتمالا محرف مطهر الدين است . - اوزون چارشلى ، آنادولوبيلكرى ، ص 165 .\r\n( 7 ) . ق : طهربن ، حاكم آذربايجان ؛ م ، ش : طهربن ، حاكم آذربيجان .\r\n( 8 ) . ظفرنامه : قرا احمد تركمان ؛ روضة الصفا : پسر قرامحمد به نام مصر .\r\n","page_name":" 4774 ","page_number":546},
  {"content":"\r\n\r\nهمايون خود مراجعت فرمود و از آنجا به پاى قلعهء وان « 1 » و وسطان آمده حاكم قلعه ، ملك عز الدين دو روز حصارى شده و روز سيم بيرون آمده ايل شد و اهل قلعه ناصر الدين نامى را بر خود امير ساخته آغاز حصاردارى نمودند و اسباب قلعه‌دارى و قلعه‌گيرى از طرفين مهيا شده بيست و هفت روز از صبح تا شام جنگ شد . آخر الأمر قلعه به دست آمده « 2 » خلقى بسيار به قتل آوردند و بعضى را دست و گردن بسته بالاى حصار كه در غايت ارتفاع بود پايان [ - پايين 
  ] انداختند . و حكم شد كه قلعه را خراب كنند .\r\nو چون آن قلعه به قول عوام از بناهاى شداد عاد است و در غايت استحكام تمام شده امير يادگار اندخودى با تومان خود هرچند سعى نمود نتوانست كه يك سنگ از آن قلعه جدا كند و اهالى قلعه را دو كس دو كس بر هم بسته از حصار به زير انداختند و حاكم دوّم قلعه را كه ناصر الدين نام داشت ( بياوردند و يك نيمه از سر و يك نيمه از ريش و يك نيمه از ابروى او را تراشيده ) « 3 » گرد اردو برآوردند و گردن زده ، كوچ كردند . و ملك عز الدين را تربيت كرده ، ولايت كردستان « 4 » را به او دادند . و طهرتن ، والى ارزنجان ايلچيان سخندان فرستاده اظهار اطاعت و اخلاص نمود و به موجب نيت خود نتيجه يافت و از اقران به نوازش ممتاز شد . و حاكم ارومى تيزك « 5 » نام به ملازمت آمده رعايت يافت .\r\nو آن حضرت به وقت توجه آذربايجان به موجب سفارش شاه شجاع ايلچى به سلطان زين العابدين فرستاده پيغام داد كه « ميان ما و پدرت دوستى بود . اكنون بايد به ملازمت آمد تا آنكه به موجب وصيت پدرت در باب تو نوعى آثار عنايت به ظهور آيد كه عالميان را اثر سفارش روشن شود . » و زين العابدين را چون ديدهء بخت بينا نبود ، با ايلچى خوب سلوك نكرد ، بلكه او را بازداشت و حضرت صاحبقران اغروق را در [ سارى قمش 
  ] رى بر سر قشلاق گذاشت و منقلاى تعيين فرمود . از همدان به جربادقان آمده و كوچ بر كوچ در ظاهر شهر اصفهان نزول نمود . سادات و علما و اكابر اصفهان سعادت ملازمت دريافتند « 6 » و امير ايكوتيمور به ضبط قلعهء طبرك تعيين شده و مال امان بر شهر حواله شد و محصلان به شهر\r\n\r\n\r\n","description":"","footnote":"\r\n( 1 ) . قلعه‌اى بين اخلاط و تفليس .\r\n( 2 ) . خواجه على پسر خواجه مجد الدين در تاريخ فتح قلعهء وان اين رباعى گفته است :\r\n شاهى كه به تيغ ، ملك ايران بگرفت * ماه علمش سرحد كيوان بگرفت\r\nتاريخ گرفتن حصار وان را * گر پرسندت بگو كه « كى وان بگرفت » \r\n- 789\r\n( 3 ) . نسخ : جاى چند كلمه بياض . افزوده از روضة الصفا ، چاپ زرياب خويى ، قسم ششم ، ص 1047 .\r\n( 4 ) . ق : گورستان .\r\n( 5 ) . ق ، م : نيزك ؛ ظفرنامه : ديزك ؛ روضة الصفا : تيزك .\r\n( 6 ) . روضة الصفا ( ج 4 ، ص 582 ) : « سيد مظفر كاشى كه خال سلطان زين العابدين بود و از جانب او حاكم اصفهان بود با خواجه ركن الدين صاعد و علما و سادات و اعيان شهر از اصفهان بيرون آمده نزد تيمور رفتند . » و نيز روضة الصفا ، چاپ زرياب ، قسم ششم ، ص 1048 .\r\n","page_name":" 4775 ","page_number":547},
  {"content":"\r\n\r\nرفته آغاز تحصيل كردند . چون در تحصيل مال تشدد مىشد و تعرض به اهل و عيال مىرسيد ، رعايا بىطاقت شده خروج كردند و محصلان بىطاقت شدند و خود را محافظت نموده بسيارى از مردم كه به شهر رفته بودند به قتل آوردند . « 1 » يكى از روستائيان آن شهر ، على كچه‌پا « 2 » نام دهل نواخته چيزى از عوام جمع شد و قريب به سه هزار كس در آن شب كشته شد [ ند 
  ] و دروازه را مردم اصفهان به ضبط خود درآوردند و محمد ، پسر ختاى بهادر در شهر به قتل رسيد .\r\nآن حضرت از شنيدن اين خبر به غايت غضبناك شده روز ديگر لشكريان به گرفتن شهر مأمور شدند . « 3 » اصفهانيان از بيم جان دست و پاى زده جنگ بسيار كردند و بيان تمور آق‌بوقا « 4 » در آن جنگ كشته شد و شهر مسخّر شده از موقف سياست به قتل عام حكم شد و جمعى به محافظت خانه‌هاى سادات و بعضى از علما تعيين شده باقى خلايق را سيلاب فنا محيط شد « 5 » و جمعى كه چون شب شد از شهر گريختند ، به‌واسطهء باريدن برف و پيدا بودن اثر قدم به دست جويندگان افتاده به قتل رسيدند . به روايتى اقلّ هفتاد هزار كس كشته شد و حكم شد كه امراى تومانات و هزاره‌جات و صده‌جات به حصه و رسيد سركشتگان را بسپارند و جهت ضبط آن تواچيان « 6 » مقرر شد . و بعضى از لشكريان كه نمىخواستند كه به دست خود مباشر قتل شوند ، بسا سر از قتّال مىخريدند و مىسپردند . [ 481 ب 
  ] و در اوايل حال سرى به بيست دينار كپكى بود و در آخر كه مردم حصهء خود را سپردند ، سرى به نيم دينار كسى نمىخريد و همچنان هر كه را مىيافتند مىكشتند و منار بسيار از آن سرها ساختند . « 7 » قتل عامى چنين كم نشان داده‌اند ؛ « 8 » چه ، اصفهان از معظم بلاد ايران و مجمع طوايف انسان است .\r\nو بعد از فراغ از مهم اصفهان « 9 » عازم شيراز شد « 10 » و سلطان زين العابدين از شيراز درآمده « 10 »\r\n\r\n\r\n","description":"","footnote":"\r\n( 1 ) . ظفرنامه ( ص 104 ) : « چون شب درآمد جماعتى از اوباش و اراذل به تسويل نفس شيطانى خروج كردند . . . »\r\n( 2 ) . متن : على كجمه . تصحيح بر اساس متن روضة الصفا و ظفرنامهء يزدى .\r\n( 3 ) . روز يكشنبه پنجم ذى العقدهء سنهء تسع و ثمانين و سبعمائه [ - 789 
  ] موافق پنجم دىماه حكم جهانمطاع صادر گشت كه اهالى شهر را به تيغ انتقام بگذرانند . - غياث الدين على يزدى ، سعادت نامه ، تصحيح ايرج افشار ، ميراث مكتوب ، ص 39\r\n( 4 ) . ق ، ش : بيان تورآقبوغا .\r\n( 5 ) . ظفرنامه : « نمونهء روز رستاخيز در آن شهر ظاهر شد . . . و فرمود تا از آن سرها منارها و گل توده‌ها ساختند . »\r\n( 6 ) . محاسبان ، حسابرسان .\r\n( 7 ) . شامى در ظفرنامهء خود پس از شرح « منشى ارباب خود ، كلام خود را به اين بيت ختم مىكند :\r\n مثل زنند كه صد ساله ظلم و جور ملك * به از دو روزه شرّ و شور و هرج و مرج عوام \r\n( 8 ) . سعادت‌نامه : « . . . تيغ‌هاى گندنا پيكر سرها چون گندنامى درو [ ي 
  ] د و خنجرهاى الماس گون گوهر حيات آن بدگوهران به رشتهء فنا مىكشيد . چندان خون روان شد كه آب زنده رود بالا گرفت . . . »\r\n( 9 ) . ظفرنامه : « و امير حاجى بيك [ پسر سارى بوغا 
  ] و نويين شاه را به محافظت شهر بازداشت . »\r\n( 10 ) . ظفرنامه : « متوجه صوب شوشتر شد . » ؛ سعادت‌نامه : « روز پنج شنبه سىام ذيقعدهء سال مذكور هواى فارس از گرد . . .\r\nغاليه ساى شد . »\r\n","page_name":" 4776 ","page_number":548},
  {"content":"\r\n\r\nو تمام اكابر شيراز به ملازمت درآمدند و يك هزار تومان مال امان قبول كردند و تمام و كمال و اصل شد و شاه يحيى و سلطان احمد و ابو اسحاق و اتابكان كه به ملازمت آمده [ بودند 
  ] رعايت يافتند و تمامى مملكت فارس مطيع و منقاد شدند و فتحنامه‌ها به اطراف و جوانب روان شد .\r\nو در اين اثنا ايلچى [ ى 
  ] به هفده روز از ماوراء النهر آمده خبر گستاخى توقتمش خان را آورد و حكومت شيراز به شاه يحيى مرحمت شد و كرمان به سلطان احمد عنايت شد ، به شرط آنكه سيصد تومان به خزانهء عامره رساند و عزيمت مراجعت نمود و امير سيد شريف جرجانى را حكم شد كه به سمرقند آيد .\r\nو در اين سال در هندوستان - چنان كه مذكور شد - محمد خان نزد پدر شكايت خان جهان نموده معروض داشت كه « ارادهء سلطنت و قتل من دارد . » و به شهزاده حكم شد كه دفع او نمايد . شهزاده استعداد جنگ نموده به حكم سلطان فيروز شاه فيلان و اسبان خاصه را به شهزاده محمد خان تسليم نمودند و نماز شام در ترتيب لشكر شروع كرده ، آخر شب خانهء خان جهان را دوره كردند و او دريا خان را كه محبوس داشت ، به قتل آورده بيرون آمد و به قدر مقدور جنگ كرد و چون زخمدار و بىطاقت شد ، باز درون خانه رفت و از راه بكر به بلاد ميوات گريخت و خانهء او به غارت رفته همراهانش را گردن زدند .\r\nو چون سلطان فيروز شاه به غايت پير و ضعيف شده بود ، « 1 » اسباب سلطنت را تسليم محمد خان نموده روز جمعه خطبهء هر دو شاه خوانده شد و ناصر الدين محمد شاه خطاب يافت « 2 » و ملك يعقوب را اسكندر خان خطاب داده حاكم گجرات نمود و او روانهء گجرات شد و در راه خان جهان را زمينداران گرفتند « 3 » و نزد او فرستادند . او سر خان جهان را به دهلى فرستاد و خود به گجرات رفت . و محمد خان در آخر اين سال به كوهپايهء سرمور به شكار رفت و دو ماه در شكار گذرانيد و معاودت نمود .\r\nو در اين سال حاكم مصر ، حكومت شام را به امير يلبغا چوپانى داد . و خبر تسخير صاحبقران بلاد تركمانان را در آخر جمادى الآخر اين سال به مصر رسانيدند و ملك ظاهر « 4 » ،\r\n\r\n\r\n","description":"","footnote":"\r\n( 1 ) . منتخب التواريخ بدائونى ( ج 1 ، ص 254 ) : « و به تاريخ هجدهم شهر رمضان سنهء تسعين و سبعمائه [ - 790 
  ] سلطان فيروز از زحمت وجود خلاص يافته به عالم بقا شتافت و در كنار حوض خاص مدفون شد . . . « وفات فيروز » و « نقل فيروز شاه » در تاريخ [ فوت 
  ] او يافتند ، و ثانى به يك عدد كم است . »\r\n( 2 ) . منتخب التواريخ ( ج 1 ، 255 ) : « [ چندى بعد 
  ] سلطان به گفتهء ارباب غرض رنجيده ، محمد شاه را از ولايت عهدى معزول ساخت و تغلق خان بن فتح خان ، نبيرهء خود را خطاب تغلق شاه داده به ولىعهدى داشت . »\r\n( 3 ) . منتخب التواريخ ( ج 1 ، ص 255 ) : « خان جهان به جانب ميوات با چند كس گريخته به كوكا زميندار آنجا پناه برد . »\r\n( 4 ) . ق : ملك طاهر .\r\n","page_name":" 4777 ","page_number":549},
  {"content":"\r\n\r\nعلما و مفتيان را جمع كرده گفت كه « لشكر مصر به غايت اندك است و بيشتر ولايت داخل موقوفات « 1 » شده . صلاح ملك در آن است كه موقوفات نيز به علوفهء سپاهيان مقرر شود . » و سخن در اين باب به دور و درازا كشيد . ناگاه خبر آمد كه صاحبقران معاودت نمود و مصريان ايمن شدند . و يلبغا ناصرى را ملك ظاهر ديگر باره حكومت حلب داد و به جهت او اسباب سلطنت فرستاد و هر يك از امراى مصر ، فراخور خود اسباب سلطنت فرستادند و وى به استعداد تمام متوجه حلب شد . و چون سه منزل رفت از شام خبر آمد كه منطاش « 2 » ، حاكم ملطيه ياغى شد و صاحب سيواس نيز با وى متفق شده و قرا محمد تركمان و نايب بيره و يلبغا منجكى نيز مخالفت نموده‌اند . سلطان از فرستادن يلبغا به حلب پشيمان شد ، اما علاج نداشت . او با جمعيت تمام سه چهار منزل رفته بود .\r\nمتعاقب اين ايلچى منطاش رسيد كه « مطيعم و اين سخن بر من تهمت است . » ملك ظاهر خوشحال شده ايلچى او را نوازش كرد و خود متوجه شكار شده ، و چون از شكار معاودت نمود خبر رسيد از حلب كه منطاش دروغ نوشته و روز مىگذراند . سلطان در مقام تحقيق اين سخن شد .\r\n\r\n\r\n","description":"","footnote":"\r\n( 1 ) . م ، ش : موقات .\r\n( 2 ) . م : ملطاس . دو سه سطر بعد : منطاس . مراد تيمور بوغا افضلى اشرفى معروف به منطاش است .\r\n","page_name":" 4778 ","page_number":550},
  {"content":"\r\n\r\n\r\nذكر سوانح سنهء هفتصد و نود هجرى [ موافق سال هفتصد و هشتادم از رحلت خير البشر 
  ]\r\nتوقتمش خان - چنان كه مذكور شد - لشكر به ماوراء النهر فرستاد . و صورت واقعه آنكه قمر الدين آن‌قدر كه توانست در مغولستان تردد كرد . چون كارى از پيش نبرد ، نزد توقتمش خان رفت و او را بر مخالفت [ با امير تيمور 
  ] باعث شده جمعى كثير از امرا و شاهزادگان الوس جوجى خان به مدد او روان شده به سرحد تركستان رسيدند . اميرزاده عمر شيخ نيز لشكرهاى خود جمع نموده متوجه مخالف شد و غنيم از سقناق گذشته صبران را محاصره نمود . تيمور خواجه آق‌بوقا محافظت قلعه به نوعى نمود كه دشمنان را معلوم شد كه تسخير آن محال است .\r\n[ 482 الف 
  ] ناچار حوالى آن ولايت را تاخته از آنجا درگذشتند و امير عباس و امير سليمانشاه با لشكر سمرقند به اميرزاده عمر شيخ ملحق شدند و از آب سيحون گذشته در پنج فرسنگى اترار « 1 » لشكرها به هم رسيدند و جنگ درپيوست و اميرزاده عمر شيخ از كمال شجاعت خود را بر قلب دشمن زد و از لشكر دشمن بيرون رفت و از لشكر خود دور افتاد .\r\nلشكريان چون شاهزاده را نديدند با آنكه قول به حال خود بود ، متوهم شده متفرق شدند و شاهزاده چون به قول معاودت فرمود از امراى سمرقند و لشكر آنجا ديارى به نظرش درنيامد و در قول سه چهار قشون بود . از غايت غيرت دست بر زانو زده تأسف بسيار اظهار نموده گفت كه « من را طاقت آنكه نظر بر جمال صاحبقرانى اندازم نيست . در اين معركه مردن بهتر است . » و عنان به طرف غنيم گردانيد . يكى از امرا در عنانش آويخت و او\r\n\r\n\r\n","description":"","footnote":"\r\n( 1 ) . ق : امد ؛ م ، ش : اتد .\r\n","page_name":" 4779 ","page_number":551},
  {"content":"\r\n\r\nكلاه از سر انداخته عنان خود را خلاص كرد و خود را بر قلب دشمن زد . بقيهء لشكر چون از دست اختيار رفته بود ، بگريختند . شاهزاده چندان جنگ كرد كه اسبش را زخم رسيد و بيفتاد .\r\nنوكرى وفادار كه خواجه رضى نام داشت ، پياده شده اسب كشيد و سوگند داده گفت : « اگر بيرون نروى خون خود را در عرصات « 1 » از تو خواهم خواست . » شاهزاده سوار شده تنها روى به اندخان « 2 » آورد .\r\nو اراجيف گرفتارى شاهزاده سبب تفرقهء مردم شده بود مردم شهر را خبر شد كه چون شاهزاده به سلامت مىآيد سوار و پياده به استقبال بيرون آمدند و باز جمعى كثير نزد آن حضرت جمع شده عزيمت سمرقند فرمود و در نواحى خجند خبر يافت كه انكاتورا خويش امير حاجى بيك « 3 » با لشكرى از مغولستان به سيرام و تاشكند آمده است « 4 » و قصد اندخان دارد .\r\nآن حضرت نيز معاودت فرموده در كنار آب سيحون به مخالفان رسيد و چندى در برابر يكديگر كنار آب مىرفتند . شبى انكاتورا حيله كرده جمعى را در مقابل لشكر منصور گذاشت و آتش متفرق بسيار برافروخت و خود از جانبى گذار يافته بگذشت . شاهزاده نيز به جنگ سوار شده و آراسته شد و چون كثرت دشمن از اندازه بيرون بود بالضروره اميرزاده به حصار اندخان درآمد . انكاتورا تعاقب نموده خواست كه شهر را محاصره كند . شهزاده را غيرت بر آن داشت كه ديگر باره با آنكه مردم بيرون آمده‌اند خود را در ميان دشمنان افكند و به نفس نفيس جنگى مردانه كرد و چون لشكر جته بغايت بسيار بود توكل بهادر تيغ كشيده حمله كرد و عنان اسب شهزاده را گرفته از جنگگاه بيرون آورد و انكاتورا نيز صلاح در توقف ندانسته راه ولايت خود پيش گرفت و لشكريان شهزاده بسيارى از سپاه جته را كه از عقب مىرفت به قتل آوردند .\r\nسليمانشاه و امير عباس كه در جنگ اول گريخته بودند به سمرقند رفته بند را مضبوط كردند . مخالفان رسيده ديه‌ها را غارت كردند و مىگذشتند و امير عباس كه در جنگگاه زخمدار شده بود فوت شد و فوجى ديگر از لشكر توقتمش خان كه به راه خوارزم آمده بودند در بخارا به اين فوج ملحق شدند و عزيمت تسخير بخارا نمودند . طغى بوغاى برلاس و اتلمش قوچين « 5 » حصارى شدند و جنگ بسيار شده مخالفان را كارى از پيش نرفت و بالضروره\r\n\r\n\r\n","description":"","footnote":"\r\n( 1 ) . صحراى محشر .\r\n( 2 ) . ق : اندجان .\r\n( 3 ) . روضة الصفا : انكاتورا اركنوت ، برادرزادهء امير حاجى بيك اركنوت .\r\n( 4 ) . ظفرنامه : « خبر رسيد كه اينكاتورا از مغولستان حقوق انعام فراموش كرده و عهد و پيمان شكسته در اطراف مملكت درآمده است . »\r\n( 5 ) . متن : ايتمش ؛ تصحيح بر اساس روضة الصفا و ظفرنامهء يزدى .\r\n","page_name":" 4780 ","page_number":552},
  {"content":"\r\n\r\nبرخاسته به خرابى ولايت ماوراء النهر مشغول و زنجير سراى را سوختند و قچرچى « 1 » آنها را سلطان محمود ، پسر كيخسرو جيلانى « 2 » بود و تا لب آب آمويه به تاراج رفت . صاحبقران اين اخبار شنيده « 3 » مراجعت فرمود و پهلوان مهذّب ، حاكم ابرقو در راه به ملازمت آمد و امير عباس را از يزد با سى سوار به تعجيل فرستاد كه به سمرقند رود . و مخالفان به مجرد شنيدن آمدن آن حضرت به ولايت خود بازگشتند .\r\nدر كنار آب جيحون ايلچى صاحبقران كه به ختا رفته بود ، بازآمده تحفه‌هاى آنجا را به نظر اشرف درآورد . و بعد از وصول به سمرقند خدايداد حسين و شيخ على بهادر « 4 » با جمعى ديگر دشمنان را تعاقب نموده به ايلغار روان شدند و بسيارى از آن جماعت را به قتل آورده مظفر و منصور مراجعت نمودند و در وقت عود از شيراز « 5 » ، قم و كاشان و قزوين به پير احمد [ ساوه‌اى 
  ] « 6 » داد ؛ و رى به موسى جوكار ؛ و فيروزكوه و خوار به اسكندر شيخى ؛ و دامغان به امير قارن قهستانى « 7 » ؛ و استرآباد به پيرك پادشاه « 8 » پسر لقمان بن طغاى تيمور خان مرحمت شد .\r\nو چون خاطر از طرف دشمن جمع شد ، تحقيق وقايع جنگ اميرزاده عمر شيخ پيشنهاد شده برات خواجه را مؤاخذه [ 482 ب 
  ] بليغ نموده و امير سليمانشاه نيز معاتب شد و كوچه ملك سيورغال « 9 » و بسان ترخانى به سبب آنكه با سيزده نفر هر سيصد كس انكاتورا را جنگ كرده بود ، يافت « 10 » و شهزاده عمر شيخ به انواع عواطف و سيورغالات مخصوص شد . و چون خوارزميان با دشمن اتفاق داشتند و هنوز بعضى از دشمنان در آن نواحى بودند آن حضرت متوجه خوارزم شد و غنيم گريخته آن به خوارزم درآمد و اميران شاهزاده به تعاقب دشمن رفته مظفر و منصور معاودت نمود و حسب الحكم خوارزم را غارت كرد و مردمش را اسير كردند و حصارش ويران شده ، در يك هفته شهرى آن‌چنان معمور آن‌چنان ويران شد كه يك جاندار و يك ديوار به نظر درنمىآمد .\r\nو در اين يورش ابو الفتح ، برادر امير شكار شير بهرام بگريخت و به يك شبگير در چول\r\n\r\n\r\n","description":"","footnote":"\r\n( 1 ) . قچرچى : قچرقچى ، بلد ، پيش قراول - لغتنامهء دهخدا .\r\n( 2 ) . روضة الصفا : كيخسرو ختلانى .\r\n( 3 ) . امير تيمور اين زمان در شيراز بود .\r\n( 4 ) . روضة الصفا : « تيمور خداى داد حسينى و شيخ على بهادر و عمر تابان »\r\n( 5 ) . ق : از ايران .\r\n( 6 ) . افزوده از روضة الصفا .\r\n( 7 ) . روضة الصفا : و دامغان را به جمشيد قارن .\r\n( 8 ) . ق : پسر پادشاه ؛ م ، ش : پير پادشاه .\r\n( 9 ) . نسخ : سيورغان\r\n( 10 ) . ظفرنامه : « و كوچه ملك چون در پى ياغى رفته بود و با سيزده نوكر در موضع جيجال از كناره خجند بر سيصد كافر اينكاتورايى شبيخون كرده . . . بود او را سيورغال كرده حكم ترخانى فرمود .\r\n","page_name":" 4781 ","page_number":553},
  {"content":"\r\n\r\nدرآمد و لاليم بهادر « 1 » خبردار شده او را تعاقب نموده به دست آورد و سبب گريختن پرسيد .\r\nاو گفت كه « برادرم ياغى شده من را طلبيده بود . » و لاليم او را به بخارا برده و شهزاده صورت واقعه را به خوارزم نوشت و خود به تعجيل متوجه سمرقند شد و در سمرقند محقق شد كه محمد ميركا « 2 » با وجود آنكه به شرف دامادى صاحبقران مشرّف بود و سلطان بخت بيگم را در حباله داشت ، به دست خود تير بر پاى خود زد و ترمذ را تاخت ، و نفس شهر ترمذ را تيمور تاش ، برادر امير آق‌بوقا آنجا كوچه بند كرده نگاه داشت و شاهزاده لشكر جمع كرد و از عقب او روان شد و او در حصار شادمان جبّاخانهء خاص را غارت كرده به دره و دروار گريخت « 3 » . و شاه جلال الدين ، حاكم آن‌جا او را نزد خود راه نداد و بدين جهت مردمش متفرق شد و با اندك مردم بىنام و نشان شد و مردم شهزاده به طلب او رفتند .\r\nاتفاقا عثمان به شيراز و شيخ عمر با چند نوكر در سمرقند مىرفت . « 4 » به سرچشمه [ اى 
  ] رسيد و پى اسبان ديد كه از راه بيرون رفته بود [ ند 
  ] . به خاطرش امرى خطور كرده و به همان جهت روان شد و از چند پشته گذشته محمد ميركا را با چهار نوكر نشسته ديد . نخست اسبان ايشان را كه به علف گذاشته بودند گرفته ايشان را نيز بگرفت و خبر به اميرزاده عمر شيخ فرستاد و به موجب حكم او را به ياسا رسانيد و برادرش نيز كشته شد . و ميركا به غايت خوش‌خط و خوش‌فهم بود و بر نظم اشعار قدرت تمام داشت . « 5 »\r\nو در آن وقت كه ميركا ياغى شد ، امير جهانشاه با لشكر بورلداى و اپردى و غير ذلك از قندز به اردو مىرفت ، لشكر بلخ به او ملحق شد و به اتفاق روان شدند . در اثناى راه ايل بورلداى ياغى شدند و امير جهانشاه با باقى لشكر برگشته در بقلان به ايشان رسيد و الوس ايشان را غارت كرده در اين حال ياغيگرى ميركا شنيد . فى الحال از جيحون عبور نمود . در اين وقت جنيد بورلداى و برادرش ، بايزيد و على اكبر دل دگرگون كرده نيم شب بر سر امير جهانشاه آمدند « 6 » و با او زياده بر شصت نفر نمانده بود . توكّل كرده به اقبال صاحبقران به جنگ مشغول شد و پشت باز كرده به كماندارى درآمد و خواجه يوسف و مير على باخبر شده با چند\r\n\r\n\r\n","description":"","footnote":"\r\n( 1 ) . نسخ : لايم بهادر . تصحيح از ظفرنامه و روضة الصفا .\r\n( 2 ) . ق : اميركا ؛ م : اميركار ؛ ش : اميركاو . تصحيح از ظفرنامه و روضة الصفا .\r\n( 3 ) . ظفرنامه ( ص 109 ) : « . . . ميركا آب بزرگ [ وخش - روضة الصفا 
  ] را از گذرگاه داش كوپرى گذشته به جانب قتلان [ - ختلان 
  ] گريخت و عمر شيخ چون شير گرسنه كه در پى شكار جسته رود در عقب او براند . »\r\n( 4 ) . ظفرنامه : « اتفاقا عثمان عباس با نوكرى چند به سمرقند مىرفت . »\r\n( 5 ) . يك بيت از اشعار ميركا كه در خاطر ميرخواند صاحب روضة الصفا مانده ، اين است :\r\n ميركه ، در عشق جانان گر رود شاهى چه غم * ملك معنى را اميرى ملك ختلان گو مباش \r\n( 6 ) . روضة الصفا : « با سه هزار تن شبيخون زدند . »\r\n","page_name":" 4782 ","page_number":554},
  {"content":"\r\n\r\nمرد به كمك در شب به سپاه از آب بگذشت و به اتفاق حمله كرده تا صبح صادق جنگ قايم بود . بالأخره حرام‌نمكان شكست يافتند . با آنكه در برابر يك نفر دويست و بيست و نفر دشمن زياده بود ، امير جهانشاه تعاقب نموده بسيارى از ايشان را به قتل آورد و در قندز بنشست .\r\nو ايل و قبيلهء بورلداى از هندوكش گذشته به كابل رفتند و ابو سعيد ييسور كه پروردهء نعمت صاحبقران بود با ايشان متفق شد و آق‌بوقا ييسور كه دشمن ابو سعيد بود و صاحبقران او را در بند داشت از آن حضرت تربيت يافته حكومت ايل و الوس ييسور به او مرحمت شد و امير جهانشاه و خواجه يوسف از هندوكش گذشته در لغمان « 1 » به ابو سعيد و همراهان رسيدند و آنچه داشتند به غارت برده بسيارى را به قتل آوردند و بقية السيف گريخته به كنار آب سند رفتند و امير آق‌بوقا از طرف هرات با امير مستقبل قندهارى به دفع ايشان روان شد آنچه از امير جهانشاه باقى مانده بود دوچار ايشان شد و ابو سعيد و جنيد بايزيد با هزار مشقت سر خود را به سلامت به دهلى بردند .\r\nو سيورغتمش خان به وقت عزيمت به خوارزم ، بىحضور شد و بعد از چندى شنقار شد « 2 » و بعد از آن صاحبقران به سمرقند معاودت فرمود . سلطان محمود ، پسر سيورغتمش خان به جاى پدر مقرر شده و طوى در نهايت عظمت نموده اميرزاده محمد سلطان و اميرزاده ، پسر محمد برادرش و اميرزاده [ 483 الف 
  ] شاهرخ را در اين طوى داماد كردند و بعد از اتمام طوى ، اميرزاده ميرانشاه به خراسان و اميرزاده عمر شيخ به اندخان روان شدند و صاحبقران زمستان در سمرقند گذرانيد . « 3 »\r\nو احوال آل مظفر در اين سال به اين طريق است كه چون زين العابدين پناه به شاه منصور برد . شاه منصور مردم او را فريب داده از وى جدا كرد و او را گرفته و سامان خوب از اموال او به هم رسانيد و متوجه شيراز شد ؛ چه ، او از اوايل عمر تا حال به مشقت‌ها خوى كرده بود و فرصتى چنين به دست افتاده ، بىدرنگ به شيراز آمد . شاه يحيى كه به حكم صاحبقران حاكم شيراز بود و هنوز قرار نگرفته و كارش استقامتى نداشت ناچار فرار نموده شيراز را به برادر گذاشت ، چنانچه شاه منصور از يك دروازه درون آمد و شاه يحيى از دروازهء ديگر بيرون رفت و آنچه سال‌هاى دراز شاه منصور در حسرت آن بود بىمشقّتى او را ميسر شد و فارس كه\r\n\r\n\r\n","description":"","footnote":"\r\n( 1 ) . نسخ : معان . تصحيح از ظفرنامه .\r\n( 2 ) . ظفرنامه : « و بعد از چند روز به جوار رحمت حق پيوست . » ؛ روضة الصفا : « . . . و او را در جلگهء كش نزديك قويقان ( توبقان ) يغاج زير گنبدى كه خود ساخته بود دفن كردند . » شنقار : مردن پادشاه .\r\n( 3 ) . ظفرنامه : « يك هفته به عيش و خرمى گذرانيدند و در مجالس مه رويان نعره‌هاى نوشانوش به فلك رسانيدند و آن زمستان در سمرقند تا فصل بهار به خوشتر عيشى و خوبتر وضعى گذرانيدند . »\r\n","page_name":" 4783 ","page_number":555},
  {"content":"\r\n\r\nويران شده بود ، به عدل او بار ديگر آبادان شد و خواجه حافظ در مدح او غزل‌ها گفت و اين بيت از آن جمله است :\r\n ساقى بيا كه از مدد بخت كارساز * كامى كه خواستم ، ز خدا شد ميسرم « 1 » \r\nو سلطان زين العابدين كه در قلعهء سلاسل به حكم شاه منصور محبوس بود ، خلاص شد ؛ چه ، نگاهبانان بر او رحم كرده با يكديگر گفتند كه « خدا روا ندارد كه پادشاهى پناه به عمّ خود آورد و وى اسباب پادشاهى او را گرفته محبوس نمايد و هنوزش بيم جان باشد . » و او را آزاد كردند و همچنين خال او ، مجد الدين مظفر [ كاشى 
  ] كه در فتح اصفهان به قيد صاحبقران درآمده از زندان گريخته به جانب بغداد روان شده بود ، به حسب اتفاق هر دو در يك جا فرود آمدند و از احوال يكديگر مطلع شدند و آن را نشانهء دولت دانسته ترك رفتن بغداد نمودند و معلوم ايشان شد كه شاه منصور در شيراز و شاه يحيى بعد از غارت ابرقو در يزد است و پسر شاه يحيى عزيمت اصفهان دارد ؛ چه ، حكومت آنجا به حكم صاحبقران به او تفويض است .\r\nحاجى بيك و يوسف شاه كه از قبل صاحبقران ، حاكم اصفهان بودند چون دانستند كه حاكم ديگر تعيين شد ، به خراسان رفتند و اصفهان خالى است ، بنابراين زين العابدين و مجد الدين مظفر به اصفهان روان شدند و در هر منزل جمعى به ايشان محلق مىشدند ، چنان كه در روز نزول به اصفهان دو هزار سوار و پياده همراه داشتند و اصفهانيان از قدوم زين العابدين خوشحال شده يك بار ديگر اصفهان روى به آبادانى كرد .\r\nو سلطان زين العابدين ايلچيان به كرمان فرستاده با عمّ خود ، سلطان احمد دوستى ورزيد و شاه منصور خبر زين العابدين شنيده متوجه اصفهان شد و سلطان زين العابدين نيز به جنگ ايستاد و جنگ مردانه كرد و شاه منصور را كارى از پيش نرفت و شكست خورد . و شاه منصور به شيراز بازگشت و شاه يحيى به طمع تسخير كرمان افتاده لشكر به آن ولايت برد و سلطان احمد به جنگ بيرون آمده و شاه يحيى شكست خورد و بايزيد كه از كردستان به كرمان آمده بود ، در اين جنگ مردانگى بسيار كرد و ابو اسحاق از طرف شاه يحيى گرفتار شد و سلطان احمد مروت نموده سيرجان را به او داد .\r\nو احوال آذربايجان آن است كه صاحبقران به وقت معاودت ضبط آن ولايت را به اميرزاده ميرانشاه فرمود و شاهزاده ، محمد دوايى و قرانظام را به حكومت تبريز قرار داد و\r\n\r\n\r\n","description":"","footnote":"\r\n( 1 ) . و نيز غزلى با مطلع :\r\n بيا كه رايت منصور پادشاه رسيد * نويد فتح و بشارت به مهر و ماه رسيد \r\n","page_name":" 4784 ","page_number":556},
  {"content":"\r\n\r\nحكومت سلطانيه را به رانشاه سنجرى . « 1 » چون از معاودت صاحبقران آگاه شد ، سلطانيه را گذاشته به ماوراء النهر رفت و قبل از رسيدن قرانظام و محمد دوايى ، شاه على شبلى و احمد قرايى در تبريز جمع شدند و شبلى ، احمد قزل را كشت و قرانظام نزد شبلى آمد و به اتفاق محمد دوايى را گرفتند و تبريز بر ايشان قرار گرفت . و چون قريب به دو ماه بگذشت ، جوهر خادم ، حاكم النجق لشكرى به تبريز فرستاد و شبلى در نواحى هرند با ايشان جنگ كرده فتح كرد و به تبريز معاودت نمود و آغاز ظلم كرد و قحط عظيم شد و قريب به صد هزار كس از گرسنگى هلاك شدند و اراجيف آمدن سلطان احمد از بغداد در ميان تبريزيان افتاد . شبلى از شهر بيرون رفت و چون آن خبر دروغ بود ، در سهند ييلاق كرد .\r\nو قرا محمد تركمان را تبريزيان - كه از ظلم شبلى به جان آمده بودند - طلبيدند و او متوجه آنجا شد . در هشت روز با شبلى جنگ كرد و مردانگى بسيار كرد ، اما چون اجلش رسيده بود ، گرفتار شده به قتل آمد و شاه على در صورت درويشان بگريخت و تركمانان چند روز در شهر بودند و [ 483 ب 
  ] قرانظام را حكومت تبريز دادند و محمد دوايى را با خود بردند و خواجه جوهر ، قرانظام را از تبريز بيرون كرد و محمود خلخالى ، خواجه جوهر را از آنجا اخراج نمود و عمر قزوينى را حاكم كرد . او با تبريزيان نيكو معاش كرد و تبريز را آبادان كرد .\r\nو در اين سال ( 790 ) حاكم مصر لشكر به سيواس كشيده و ايشان به جنگ بيرون آمدند و شكست يافتند و حصارى شدند و بعد از آن لشكر مصر به‌واسطهء قحطى از پاى قلعه برخاستند و مردم قلعه تعاقب نموده كار بر مصريان تنگ شد . و يلبغا « 2 » ناصرى ، حاكم حلب در كمين توقّف كرد ، چون مردم قلعه از وى بگذشتند از عقب بيرون آمده ايشان را شكست فاحش داد و لشكر مصر به سلامت بازگشتند و ملك ظاهر ايشان را نوازش كرد .\r\nو هم در اين سال خبر به مصر رسيد كه امير الطنبغا « 3 » چوپانى ، نايب شام كه از امراى معتبر بود ارادهء ياغيگرى دارد و طرنطاى را كه از امراى بزرگ شام است به چوب تأديب كرده و اكثر اوقات امراى آن طرف را خدمت مىفرمايد . اين سخن به گوش يلبغا رسيده به ملك ظاهر عرضه داشت كه « رخصت مصر عنايت شود كه بدگمانى مردم را جز اين علاجى ندارد » و حكم طلب او رفت و خلق را گمان بود كه او نخواهد آمد . اما چون نوشته به يلبغا رسيد و او بدى در دل نداشت با چند كس از خواص خود به مصر روان شد . [ ملك 
  ] ظاهر بىمروت\r\n\r\n\r\n","description":"","footnote":"\r\n( 1 ) . چنين نامى در منابع از جمله ظفرنامهء شامى ، ظفرنامهء يزدى و روضة الصفا ديده نشد .\r\n( 2 ) . متن : تبيعا\r\n( 3 ) . متن : تبيعا .\r\n","page_name":" 4785 ","page_number":557},
  {"content":"\r\n\r\nجمعى را فرستاد كه در نواحى مصر او را گرفته به قلعهء اسكندريه بردند . امراى مصر به غايت از اين معنى آزرده خاطر شدند و همه از ظاهر متوهم شده در انديشه شدند .\r\nو خبر قرامحمد تركمان در اين وقت رسيد كه تبريز را در تصرف درآورده توقع دارم كه حكومت اينجا به نيابت سلطان به من مفوض باشد . و غرض اصلى آن بود كه اگر لشكر صاحبقران به دفع او آيد گريزگاهى داشته باشد .\r\nو در اين سال به محمد شاه ، حاكم هندوستان خبر رسيد كه ملك مفرح و اميران صده ، اسكندر خان را كه حاكم گجرات بود ، به قتل آوردند و شاهزاده محمد شاه چون گرم و سرد روزگار نكشيده بود « 1 » به عيش و عشرت مشغول مىبود و فكر ملك و مال چندان نداشت . و ملك بهاء الدين و ملك كمال الدين كه پسران عمّ او بودند از او برگشته غلامان سلطان فيروز شاه را - كه صاحب تاريخ هند يك لك « 2 » نوشته - با خود متفق ساختند و به خدمت سلطان فيروز شاه رفته او را خواهى نخواهى بيرون آوردند و محمد شاه ناچار به جنگ بيرون آمد .\r\nاما چون چشم فيلبانان و لشكريان بر سلطان فيروز شاه - كه ولىنعمت ايشان بود - افتاد از محمد شاه جدا شده نزد سلطان رفتند و محمد شاه شكست يافته بگريخت « 3 » و اسباب و اموال او بالتمام به تاراج رفت .\r\nو چون سلطان به غايت ضعيف و ناتوان بود ، به موجب صلاحديد غلامان تغلقشاه بن فتح خان كه نبيرهء سلطان بود ، به حكومت نامزد شد و امير حسين « 4 » ، داماد سلطان كه با محمد شاه اتفاق داشت ، به دست افتاده كشته شد و به تاريخ هجدهم رمضان همين سال فيروز شاه كه نود سال بلكه زياد داشت فوت شد . وى پادشاهى عادل ، حليم ، كريم بود و رعيّت و سپاهى هميشه از او راضى بودند و كسى در عهد او ياراى ظلم نداشت و سى و هشت سال و نه ماه پادشاهى هندوستان به او متعلق بود . به شكار رغبت تام داشت . بعد از فوت او سكه و خطبه به نام تغلقشاه شد و خطاب به سلطان غياث الدين تغلق يافت ؛ و ملك فيروز ، پسر ملك تاج الدين خان جهان « 5 » شده وزير مطلق العنان شد ؛ و حكومت گجرات به ملك فرج مقرر شد ؛ و بهادر ناهر ميواتى و ملك فيروز على ، به حكم قتلغشاه به سرمور كه محمد شاه آنجا بود رفتند و محمد شاه اندك جنگى كرده به شكست گريخت و از آنجا به نگركوت « 6 » آمد و چون نگركوت مضبوط بود ، لشكر دهلى بازگشت .\r\nو قتلغشاه به مقتضاى جوانى به عيش و كامرانى مشغول شده ظلم و فساد بنياد نهاد . ابو بكر\r\n\r\n\r\n","description":"","footnote":"\r\n( 1 ) . به گفتهء عبد القادر بدائونى ، محمد شاه در اين زمان در كوه سرمور مشغول شكار بود . - منتخب التواريخ ، ج 1 ، ص 254 .\r\n( 2 ) . ده هزار .\r\n( 3 ) . منتخب التواريخ : « به جانب كوه سرمور رفت . »\r\n( 4 ) . منتخب التواريخ : مير حسن .\r\n( 5 ) . ق : جان جهان .\r\n( 6 ) . ق ، ش : كركوت\r\n","page_name":" 4786 ","page_number":558},
  {"content":"\r\n\r\nشه بن ظفر خان بن فيروز شاه رنجيده خاطر شده در خانهء خود نشست و ملك ركن الدين ، نايب وزير با چند كس ديگر از امرا با ابو بكر شه متفق شدند و اظهار خلاف نموده غلامان را با خود متفق گردانيدند و ملك مبارك را در كوشك فيروزآباد به قتل آوردند . و در ديوانخانه غوغا شده تغلقشاه آگاه شد و از راه دروازه كه به طرف درياى جون بود بيرون آمد و ركن الدين خبر شده با جمعى از غلامان تعاقب نمود و او را با ملك فيروز وزير بگرفتند و هر دو را به قتل آوردند . و اين واقعه به تاريخ بيست و يكّم ماه صفر سنهء هفتصد و نود و يك [ 484 الف 
  ] هجرى بود .\r\nو در اين سال سلطان محمد شاه بن سلطان محمود شاه بن سلطان علاء الدين بن بهمنشاه ، حاكم دكن فوت شد و پسرش ، بهمنشاه قايم مقام او گشت . مدت حكومتش نوزده سال و شش ماه و كسرى « 1 » امتداد يافت . و چون تفصيل احوال سلاطين دكن و بنگاله و تحقيق سنوات حكومت ايشان در هيچ يك از كتب تاريخ به نظر نيامد ، ناچار به تعداد اسامى و هرچه از ايام حكومت و تاريخ سلطنت ايشان معلوم دارد ، به وقتى كه قلم مشكين رقم به ذكر محامد و مناقب حضرت فردوس مكانى اين اوراق را تزيين دهد ، اكتفا مىنمايد ، و همچنين ذكر احوال حكام كشمير و سند هم به آن وقت موقوف است .\r\n\r\n\r\n","description":"","footnote":"\r\n( 1 ) . نسخ : كثرى .\r\n","page_name":" 4787 ","page_number":559},
  {"content":"\r\n . \r\n","description":"","footnote":"","page_name":" 4788 ","page_number":560},
  {"content":"\r\n\r\n\r\nذكر سوانح سنهء هفتصد و نود و يك هجرى [ موافق سال هفتصد و هشتاد و يكم از رحلت خير البشر 
  ]\r\nدر اواخر سال گذشته توقتمش خان از تمام الوس جوجى خان و روس و چركس و بلغار و قپچاق لشكرى افزون از شماره جمع آورده و اصلا ملاحظهء عهد و وفا كه لازمهء مردى و مردانگى است ننموده متوجه ولايت صاحبقران شده ، آن حضرت نيز متوجه او شده در ميان زمستان روان شد . و در آن سال سرما به غايت شدت داشت و خبر رسيد كه منقلاى دشمن « 1 » از آب خجند گذشته نشسته است و صاحبقران به جمع شدن تمامى لشكر مقيد باشد . و با وجود آنكه اسب تا ناصيه « 2 » در برف فرو مىرفت روان شد و اميرزاده عمر شيخ از اندخان به موكب عالى ملحق شد و صاحبقران شيخ على على بهادر را با جمعى ديگر از امرا فرستاد كه راه گريز دشمنان را گرفتند « 3 » و نفس نفيس بر سر ايشان رانده جنگى عظيم شد و شكست بر مخالفان افتاد و بسيارى از ايشان به قتل رسيده بقية السيف پنداشتند كه جان تنگنا بيرون مىتوانند برد .\r\nچون از جنگگاه بيرون رفتند دوچار شيخ على على بهادر شده اكثرى به قتل آمدند و ايدى بردى « 4 » بخشى را دستگير كرده نزد آن حضرت آوردند و گناهش به عفو مقرون شده حقيقت احوال توقتمش خان از وى تحقيق شد و به سعادت معاودت فرموده در آقار « 5 » فرود آمدند . و چون بهار شد ، اميرزاده ميرانشاه از خراسان رسيد و لشكر بلخ و قندز و سقلاب « 6 » و بدخشان و\r\n\r\n\r\n","description":"","footnote":"\r\n( 1 ) . ايليغمش اغلان .\r\n( 2 ) . روضة الصفا : تا سينه .\r\n( 3 ) . روضة الصفا : « پس از آن گونچه خان [ ظفرنامه : كونچه اوغلان 
  ] و تمور قتلغ اغلان و شيخ على بهادر را از پيش فرستاد تا راه گريز بر دشمن ببندند . »\r\n( 4 ) . ظفرنامه : ايدى بيردى ؛ روضة الصفا : ايدى ييردى .\r\n( 5 ) . نسخ : آقا .\r\n( 6 ) . ق : صقلاب .\r\n","page_name":" 4789 ","page_number":561},
  {"content":"\r\n\r\nحصار و ديگر بلاد و امصار نيز به معسكر همايون پيوستند و اميرزاده عمر شيخ و حاجى سيف الدين و ايكوتيمور پيشتر روان شده به موجب حكم بر آب خجند دو سه موضع پل بستند و آن حضرت كوچ كرده با تمام لشكر از آب بگذشت . و تمور قتلغ اغلان و سونجك بهادر و عثمان بهادر را به رسم منقلاى تعيين فرمود و ايشان به رسم قراول روان شده قراول دشمن را ديده بازگرديده و خبر به امرا رسانيدند و امرا با لشكر كمين كرده ، خود را به دشمن ننمودند .\r\nو مخالفان چون كسى را نديدند ، به فراغت خاطر شب را آسايش نمودند و امرا شبيخون برده اكثر ايشان را به قتل آوردند و همه گريخته از آب ارس گذشته نزد توقتمش خان رفتند و توقتمش خان صبران را محاصره كرده بود در آنجا جنكوجه و فولاد شيخى حصارى شده بودند . توقتمش چون از اين اخبار آگاه شد بسى را غارتيده صلاح در مراجعت ديد و به تعجيل بازگشت .\r\nصاحبقران چون از هزيمت دشمن آگاه شد ، اغروق را با حاجى سيف الدين به سمرقند فرستاد و به نفس مبارك ايلغار نموده متعاقب دشمن روان شد . و چند كس كارديده را به زبانگيرى از عقب غنيم فرستاد . « 1 » ايشان به قراول غنيم رسيده جنگى بزرگ كردند و ايشان را دوانيده و [ قيد با ترخان 
  ] « 2 » را با صد خانوار به دست آوردند و نزد آن حضرت بردند . « 3 »\r\nو در آن وقت خبر رسيد كه حاجى بيك جانى قربانى قلعهء طوس را محكم كرده ياغى شده و سربداران نيز با ايشان اتفاق دادند و مملكت خراسان بىسامان است . آن حضرت اميرزاده جوانبخت ميرانشاه را با جمعى از امرا نامزد خراسان نموده و انكاتورا را چون پاى از حدّ خود فراتر نهاده بود آن حضرت به طرف مغولستان برده « 4 » از ده سوار سه سوار را به سمرقند بازگردانيد و اسباب ايشان را به هفت نفر باقى داد و لشكر را دو اسبه كرده به سعادت متوجه شد . و از بىآبى در آن زمان چون مردم زحمت بسيار كشيدند ، « 5 » از اقبال صاحبقران در آن تابستان در آن صحرا در زير علف برف و يخ فراوان يافتند و لشكريان و اسبان ايشان كه چند\r\n\r\n\r\n","description":"","footnote":"\r\n( 1 ) . ظفرنامه شامى ( ص 113 ) : « و خواجه شيخ و توبلاق و قرا خان و امانشاه و دولتشاه را با چهل مرد گزيده دو اسبه به خبرگيرى فرستاد . بر موجب فرمان روان شده در موضع ساريغ اوزن به دشمن رسيدند . . . »\r\n( 2 ) . اضافه از ظفرنامه .\r\n( 3 ) . ظفرنامه : « و قيد با ترخان را كه بزرگ ايشان بود گرفتند و بند نهاده به شنكول نامى سپردند تا به حضرت آورد و خانه‌هاى او را با گلّه‌ها كوچ كرده به موضع آق سوما رسانيدند . »\r\n( 4 ) . ظفرنامه : « نويينان و امرا جمع شدند و عرضه داشتند كه صواب در آن است كه اول به جانب اينكاتورا رويم و شرّ او دفع كنيم ، آنگاه به جانب ديار اوزبيك متوجه شويم . . . »\r\n( 5 ) . ظفرنامه : « و لشكر دو سه روز از بىآبى زحمت بسيار كشيدند و رنج و عناى بىاندازه يافتند . »\r\n","page_name":" 4790 ","page_number":562},
  {"content":"\r\n\r\nروز بود سيراب نشده بودند ، آسوده شدند و به كار خود مشغول گشتند و جرگه به هم رسيده شكارى بسيارى هلاك شد . « 1 » آنچه فربه بودند برداشته لاغر را به جا بگذاشتند .\r\nو قراول لشكر منصور به هزارهء دشمن رسيده جمعى را گرفته آوردند و معلوم شد كه انكاتورا غافل در آن صحرا به طلب قبيله [ اى 
  ] از قبايل خود مىگردد و همان لحظه شيخ على بهادر و ايكو تيمور به جانب او روان شدند و آن حضرت نيز [ 484 ب 
  ] به سرعت متوجه شد و قچرچى راه گم كرده دو سه روز نادانسته رفت و روز سيم آن حضرت به امرا و شاهزادگان گفت كه « ما چون دور افتاده‌ايم ياغى شايد كه خبر يافته باشد . اكنون صلاح در آن است كه پيش راه دشمن بگيريم . »\r\nو به اين نيّت اميرزاده عمر شيخ را از يك راه به راهبرى امير جلال حميد فرستاد و او از راه ديگر خود روان شد و شهزاده به انكاتورا رسيده و ايل و الوس او را به قتل آورد و انكاتورا بيرون رفت و لشكريان شهزاده او را آگاميشى كرده او را از ولايتش به‌در كردند و بسيارى از دختران ماه رخسار و پرىچهرگان لاله غدار اسير كرده با غنايم نامحصور در نواحى اقتاديكتور « 2 » به بساط بوس فايز شدند .\r\nو چون مدتى بود كه از شيخ على بهادر خبرى نرسيده بود ، بار ديگر شهزاده عمر شيخ بهادر با فوجى از سپاه به تفحص احوال او بيرون رفت و امرا از راه ديگر به معسكر همايون آمدند ، اما شاهزاده با پنجاه كس از امرا و بهادران از لشكر به رسم قراولان پيش شده مىرفت به حسب اتفاق در اله‌كول « 3 » نهصد سوار كه سردار ايشان قرابيان عور بود دوچار شده و با آنكه غنيم بسيار بود با همان پنجاه كس بر ايشان حمله آورد . در آن روز چندان آثار شجاعت از شهزاده ظاهر شد كه شرح آن مجلدى على حدّه را در كار است و نيز [ پير 
  ] حاجى ، پسر تيلانچى در اين جنگ به زخم تيرى از پاى درآمد و دشمنان شكست يافته بسيارى به قتل آمدند و اموال ايشان غنيمت شده به معسكر همايون آورد .\r\nو صاحبقران به موضع قراغورچور رسيده نزول فرمود و اموال و غنايمى كه از هر طرف جمع شده بود بر لشكريان قسمت كرده و چندان در آن موضع توقف فرمود كه اسبان آسوده شدند و امير جهانشاه و اوچ‌قرا بهادر « 4 » با سى سوار به طرف ارتيش « 5 » فرستاد . ايشان به مقصد رسيده ايل و الوس بسيار از دشمن غارت كرده مظفر و منصور معاودت نمودند . و آن حضرت اسيران و اموال به دست آمده به سمرقند روانه كرد « 6 » و به‌واسطهء برانداختن الوس جته\r\n\r\n\r\n","description":"","footnote":"\r\n( 1 ) . در موضعى به نام توغراؤت .\r\n( 2 ) . ق : تعيه وكتور ؛ م ، ش : تعلى دكتور . تصحيح از ظفرنامه .\r\n( 3 ) . ظفرنامه : ايت ايجماز الاكول .\r\n( 4 ) . ظفرنامه : اوچ‌قرا بهادر .\r\n( 5 ) . ق ، م : ازيش .\r\n( 6 ) . ظفرنامه : « مال بىحد و حصر را جمع ساخته ، به امير لعل سپردند و او به سمرقند رسانيد . »\r\n","page_name":" 4791 ","page_number":563},
  {"content":"\r\n\r\nبا امرا مشورت فرمود . « 1 » مقرر شد كه قچرچيان جميع راه‌هاى مغولستان را به قلم دهند و به هر راهى يكى از شاهزادگان و امرا روان شده در موضع يلدوز جمع آيند و به اين ترتيب روان شده هر يك از سرداران به راهى كه رفته بودند ، جمعى از دشمنان را به دست آوردند و اموال بسيار به دست ايشان درآمد .\r\nو آن حضرت به وقتى كه متوجه مغولستان شده بود ، امير يادگار برلاس و امير سليمانشاه و شمس الدين عباس و غياث الدين ترخان را در تركستان گذاشته بود و چون غرض از گذاشتن ايشان آن بود كه تا مقدور باشد در آن صحرا زراعت كنند « 2 » كه به وقت برگشتن لشكر آزوقه موجود باشد ، ايشان ارزن و ذرت كاشتند . و آن حضرت به طرف جته روان شده و حكم شد كه ايشان نيز به اين طرف آيند و امرا حسب الحكم عنان بر ولايت جته رانده بسيارى از الوسان آن نواحى را تاراج نمودند . ناگاه به خضر خواجه اغلان دوچار شدند و با او لشكر بسيار بود .\r\nامرا را چون گريختن رسم نبود ، بالضروره پياده شدند و پا محكم كردند و به ضرب تير مخالفان را از خود بازداشتند و جنگ قايم شد و امرا به صلح راضى بودند و خضر خواجه اغلان نيز چون دانست كه تا خلق بسيار كشته نشود ، بر آن جماعت دست نمىتواند يافت ، صلح غالبانه كرده از يكديگر جدا شدند .\r\nو شاه ملك ترخان كه از آن معركه گريخته بود پيشتر به يلدوز - كه مواعد اجتماع سپاه فيروزى دستگاه بود - رسيده « 3 » و آن حضرت با لشكر قول ايل بلغاچى را تالان كرده و به يلدوز آمده بود و از شاه ملك تحقيق احوال فرمود . و شاه ملك چون قبل از تشخيص صلح گريخته بود و سخن نوعى ديگر گفت ، آن حضرت به تعجيل تمام به طرف خضر خواجه اغلان روان شده در همان روز كه امرا با خضر خواجه اغلان صلح كرده بودند رسيد و جريده ايلغار نموده به خضر خواجه نزديك شد و قراولان طرفين همديگر را ديدند و شب لشكر خواجه گريخته هر يك به گوشه [ اى 
  ] رفتند و بعضى از گريختگان به اميرزاده عمر شيخ دوچار شده به قتل رسيدند و فوجى ديگر به امير جهانشاه و شيخ على بهادر دوچار شدند و به ياسا رسيدند . و\r\n\r\n\r\n","description":"","footnote":"\r\n( 1 ) . ظفرنامه ( ص 115 ) : « و امير صاحبقران كوچ فرموده از موضع چوكچون گذشته و توقف ناكرده به موضع اميل غوچور رسيد و در سراى اوردم نزول فرمود و نويينان و امرا و شهزادگان و وزرا و مدبّران را جمع كرده قوريلتاى فرمود . »\r\n( 2 ) . ظفرنامه : « امير يادگار و اميرزاده سليمانشاه و غياث الدين ترخان و امير شمس الدين و توىبوغا شيخ را فرمود كه اين مقام كه محل دشمن بود من بعد مسكن و يورت شما باشد . »\r\n( 3 ) . ظفرنامه : « و شاه ملك از آنجا گريخت و خود را در بيابان انداخته در موضع نكاتو به بساط بوس بندگى حضرت رسيده . . . »\r\n","page_name":" 4792 ","page_number":564},
  {"content":"\r\n\r\nآن حضرت دشمنان را تا قراباش تكاميشى فرمود . « 1 » خضر خواجه اغلان كه دل از حكومت برداشته [ بود 
  ] ، جان خود [ از 
  ] تنگنا بيرون برد .\r\nو آن حضرت غنايم بسيار از اسب و گوسفند و شتر و برده كه از آنجا به دست آورده بود ، به لشكريان قسمت كرده و به يلدوز آمد و جميع لشكر منصور در يلدوز جمع شدند . و آن مكان در غايت نزاهت و خرّمى است و [ 485 الف 
  ] تا سمرقند دو ماهه راه است . و شاهزاده عمر شيخ بهادر از راه قهلغه « 2 » به موجب حكم روان شد و هركس از الوس مخالف دوچار شد ، سزاى خود يافت و كوبلك « 3 » كه از امراى بزرگ جته بود در اين راه دوچار اميرزاده شد و بعد از جنگ بسيار به قتل آمد و شاهزاده مظفر و منصور به كاشفر رسيد و از آنجا به اندخان - كه اقطاع خاصهء او بوده - نزول نمود .\r\nو حضرت صاحبقران بعد از طوى از يلدوز عازم سمرقند شد و امير جهانشاه اغروق را به آهستگى به سمرقند روانه كرد و لشكرها را حكم شد كه هر يك به ولايت خود روند و تا دو سال به حال خود باشند .\r\nو احوال خراسان در اين سال بر اين نهج است كه چون خبر رسيد كه توقتمش خان خلاف ظاهر ساخت و آن حضرت به ماوراء النهر آمد ، اراجيف در ميان عوام افتاد كه توقتمش غالب شده سمرقند را قتل [ عام 
  ] كرده است . و حاجى بيك جانى قربانى كه پسر عمّ على بيك ارغونشاه بود ، آن حضرت او را تربيت فرموده نخست حكومت اصفهان را به او داده بود و استعدادى پيدا كرده و بعد از آن حاكم طوس شد « 4 » و دختر او را براى اميرزاده عمر شيخ خواستگارى نمود و با وجود اين همه مرحمت چشم از حقوق ولىنعمت پوشيده در اين وقت طوس را حصار كرده سكه و خطبه به نام خود خواند « 5 » و يوسف خواجه ، پسر قمر الدين را كه در طوس مقيد بود ، به امارت برداشت و ملوك سبزوار را نيز با خود متفق نموده امير آق‌بوقا از هرات و قهستان و سيستان لشكرها جمع آورده روى به طوس آورد و بعد از جنگ‌هاى مردانه حاجى بيك به شهر گريخت و آق بوقا جاى خود محكم كرده در بيرون طوس نشست .\r\nمدت محاصره به دور و دراز كشيد و امير آق‌بوقا به حاجى بيك پيغام كرد كه « سه ماه\r\n\r\n\r\n","description":"","footnote":"\r\n( 1 ) . ظفرنامه : « و امير صاحبقران از موضع كوتل ناورين دشمنان را تا قراتاش قيا در پى كرده در موضع قولان كوتلى بديشان رسيد و به يك حمله ايشان را منهزم گردانيد . »\r\n( 2 ) . ق ، ش : قهلعه .\r\n( 3 ) . كوبلاك\r\n( 4 ) . هنگام حملهء تيمور به خراسان ، دولت حاجى بيك رو به زوال بود و تيمور حاجى بيك را نوازش كرده ولايت طوس را به او داد . حاجى بيك در لشكركشى به اصفهان و فارس همراه تيمور بود و پس از واقعهء اصفهان مبلغى خطير به دست او افتاد و كارش به جايى رسيد كه تيمور دختر او را براى پسرش ، عمر شيخ خواستگارى كرد . پس از آنكه تيمور براى دفع توقتمش خان متوجه ماوراء النهر گرديد ، حاجى بيك را بر سر ولايت خويش فرستاد . - روضة الصفا ، چاپ زرياب خويى ، قسم ششم ، ص 1054 .\r\n( 5 ) . روضة الصفا : و خطبه و سكه به نام توقتمش خان كرد .\r\n","page_name":" 4793 ","page_number":565},
  {"content":"\r\n\r\nاست كه بر دست راست تكيه كرده‌ام و سه ماه ديگر بر دست چپ تكيه خواهم كرد و سه ماه بر آستان خواهم خفت ، بعد از آن ببينيم كه تو در روى خواهى خوابيد يا من . »\r\nتا آنكه خبر صاحبقران به خراسان رسيد و بشارتها زدند . اما طويسان باور نمىكردند كه به يكباره ابو بكر قپچاقى كه چهرهء خاص اميرزاده جوانبخت ميرانشاه بود رسيد و خبر داد كه شاهزاده به باغ زاغان نزول فرمود و به عيش و عشرت مشغول است ، اما با وجود آن از امور ملك غافل است ، به دليل آنكه چون به سمرقند رسيد ملك پير محمد ، ولد ملك غياث الدين را كه شرف قرابت صاحبقرانى داشت به مجلس شراب طلبيد و چون روزى چند بگذشت خنده‌زنان به او گفت كه « تو را مىكشم . » و گردنش زده خود را به مستى انداخت ؛ چه ، صاحبقران حكم كرده بود كه او از اولاد ملوك كرت كسى را نگذارد و دو پسر پير محمد نيز به قتل رسيدند و ماده فتنه و فساد خراسان - يعنى ملوك كرت - از ميان برافتادند . « 1 »\r\nو امير آق‌بوقا كه روى به روى حاجى بيك بود از ملوك سبزوار انديشه‌مند شد و كس نزد شاهزاده فرستاد كه « سبزواريان به كمك مىآيند ، اگر آن حضرت زودتر نرسد كار مشكل است . » شهزاده كوچ كرده به جام آمد و در جام سه ايلچى امير آق‌بوقا در يك روز آمده حكايت كمك سبزواريان عرض نمودند . شهزاده در غضب شده گفت كه « سبزواريان در چه حساب‌اند كه آق‌بوقا اين همه اضطراب دارد ؟ و من در اين چندگاه نخواهم آمد . » و فرمود كه اسبان را نعل‌بندى كرده و نيم شب سوار شده اغروق را فرمود كه آهسته به طوس برند و خود به نفس نفيس ايلغار فرموده تا نيشابور آمد و از آنجا ايلغار فرموده به تربت « 2 » روان شد .\r\nو با آن حضرت هزار سوار آزموده بود . پيرى پياده در راه دوچار شد و گفت كه « چهار كس از لشكر ملوك به قراولى آمده‌اند . » شهزاده فرمود كه « از قراول فرستادن ايشان معلوم است كه تا چه‌قدر قدرت دارند . » و به تعجيل به طرف ايشان روان شد . ناگاه لشكر دشمن به نظر درآمد و آبى در ميان بود . امرا اتفاق كرده عرض كردند كه « از آب گذشتن مصلحت نيست . » آن حضرت فرمود كه « اگر حصارى مىشديم قلعهء هرات از اينجا محكم‌تر بود . » و اسب تيز كرده از آب گذشت و ملوك در برابر آمده جنگى عظيم شد . به حملهء اول لشكر غنيم را برداشتند و به گمان فتح لشكريان به الجه گرفتن مشغول شدند كه ناگاه سيصد سوار آراسته مخالف كه در كمين بودند ، بيرون آمده و بر قول شاهزاده حمله آورده پريشان كردند و يكى شمشيرى بر خود شاهزاده حواله نمود . آن حضرت سر به يك طرف برده بر\r\n\r\n\r\n","description":"","footnote":"\r\n( 1 ) . روضة الصفا : « پس از آن تيمور ، ميرانشاه را به سمرقند احضار كرد و ملك محمد ، پسر ملك غياث الدين كرت را با دو پسرش به قتل رسانيد و كسى از نسل پادشاهان كرت زنده نماند . پس از آن ميرانشاه را به خراسان فرستاد . » - چاپ زرياب ، قسم ششم ، ص 1054 .\r\n( 2 ) . ق : ترتيب\r\n","page_name":" 4794 ","page_number":566},
  {"content":"\r\n\r\nدوش مباركش آمد و يك عقبهء جوشن بريده شد و دو سه ديگر تير و شمشير به آن حضرت رسانيدند . اما كارگر نيامد و به عنايت الهى آن حضرت تكيه كرده شمشير كشيد و آواز برآورد كه تيرباران كنند و بار ديگر از اطراف و جوانب جمع شده مخالفان را گريزانيدند و خلقى بسيار به قتل آمد و از سرهاى ايشان منارها ساختند [ 485 ب 
  ] و غنيمت بسيار به دست آورده دو كتاب از آن جمله جهت شهزاده برداشتند . نام يكى بحر الأنساب و ديگرى ديوان ابن يمين . و تتّمه بر لشكر قسمت شد .\r\nو اين خبر به طوس با سرهاى مخالفان رفت و شاهزاده به جانب طوس روان شده مردم جلامد ياغيگرى كردند و فرستادهء شاهزاده را كشتند و آن حضرت اول مهم طوس را پيشنهاد همت خود ساخت و به آنجا آمد . امير آق‌بوقا به استقبال آمده شرف دستبوس دريافت . آن حضرت او را بر نگاه داشتن خراسان تحسين بسيار فرمود و طوسيان را محقق شد كه قلعه را ديگر نمىتوان نگاه داشت . يونس جانى قربانى از حاجى بيك جدا شده بيرون آمد و اسبى خوب كشيده به نوازش سرافراز شد و حاجى بيك سيصد كس از توابع يونس را در قلعه بند كرد و دانست كه ديگر نگاه داشتن قلعه محال است . با محرمان مشورت نموده قرار يافت كه ديوارى بلند بشكافند و بيرون روند . آنگاه حاجى به بهانهء شبيخون سوار شده مردم مستعد را بيرون آورد و مردم بيرون آتش بسيار افروخته آگاه بودند . به مردم خود گفت كه « حال چون مردم اين طرف آگاهند ، شبيخون بردن مصلحت نيست . شما اينجا توقف كنيد كه من آن طرف قلعه را ملاحظه كنم . » و فى الحال بازگشته جايى كه قرار داده بود سوراخ كرده بگريخت .\r\nو شاهزاده خبر شد . جمعى را به تعاقب فرستاد اما به او نرسيدند و شهر طوس مسخر شده و حكم شد كه هركس يك سر بياورد . پس هركس از مردان يافتند كشتند و مردمى كه حصّهء خود نياورده بودند زنان را و طفلان را كشته بياوردند . هزار سر حاضر شد و بر بقية السيف ترحم فرموده امان دادند و پهلوان بايزيد طوسى را حاكم طوس فرموده عازم رادكان شدند . و حاجى بيك گريخته به هزار جريب رفت و سيد عماد الدين او را گرفته به درگاه صاحبقران فرستاد و به ياسا رسيد . و شهزاده جميع ممالك خراسان را بار ديگر به تصرف درآورده مظفر و منصور به هرات آمد . و مولانا على بدر قصيده [ اى 
  ] گفته ، صله [ اى 
  ] گرانمند يافت و تيمور خواجه آق‌بوقا خبر فتح صاحبقران و سه تومان زر نقد به شاهزاده آورده رعايت يافت و اسب عربى كرنك قشقا نام كه عادل آقا در آذربايجان پيشكش صاحبقران كرده بود و آن حضرت به اميرزاده ميرانشاه داده بود ، در اين وقت به اميرزاده محمد سلطان فرستاد و باز ايلچى آمده شاهزاده را به سمرقند طلب داشت و به موجب حكم روان شده در نيمهء ماه ذيقعده به سمرقند آمد .\r\n\r\n","description":"","footnote":"","page_name":" 4795 ","page_number":567},
  {"content":"\r\n\r\nو احوال عراق و آذربايجان آن است كه - چنان كه مذكور شد - اخى ايرانشاه سنجرى قلعهء سلطانيه را گذاشته به توران رفت . خرم ، نوكر فرخزاد كه حاكم قلعهء كاور بود ، سلطانيه را خالى يافته به تصرف درآورد و لشكر جمع كرده به همدان رفت و حاكم همدان را به دست آورد . سلطان احمد او را نوازش بسيار نموده و به او نوشت كه « متوجه تبريز شو كه من نيز رسيدم . » و قبل از رفتن خرم و آمدن سلطان - چنان كه گذشت - تركمانان به تبريز آمده شبلى را به قتل آوردند و بازگشتند و محمود خلخالى ، تبريز را متصرف شد و به سلطانيه آمده كارى نساخت و به وقت مراجعت خرم او را تعاقب نموده و شكست داد . و خرم به خلخال آمد و محمود از آنجا نيز گريخته به اران و موقان رفت و خرم از عقب رفته در موقان جنگ شد و باز خرم ظفر يافت و محمود ملول به گيلانات گريخت و خرم باز عازم خلخال شد .\r\nو چون به اردبيل رسيد ، خواجه صدر الدين ، ولد شيخ صفى الدين [ اردبيلى 
  ] ، قدّس سرّه ، از خرم التماس نمود كه با محمود صلح كند . خرم قبول نكرد . خواجه اندوهناك از پيش خرم بيرون آمده و اين معنى بر او شوم آمده ؛ چه ، در آن هفته نوكرانش با اقجك « 1 » و امير حاجى كه هر دو از امراى او بودند متفق شده غافل او را به قتل آوردند و مكتوبى از زبان خرم به خواجه على كوتوال سلطانيه نوشتند كه قلعه را تسليم اقجك نمايد و اقجك متوجه سلطانيه شد . اما خبر قتل خرم پيشتر رسيده بود و خواجه على شهر را محكم كرده به سلطان احمد پيغام قتل خرم و طلب مدد نمود . سلطان وعدهء امداد فرمود ، اما تا آمدن سلطان ، اقجك به صلح سلطانيه را گرفت و قوى شد و امراى اطراف نزد او آمده رعايت يافتند . و شيخ حاجى به قزوين آمده مال بسيار جمع كرد و متوجه سلطانيه شد و اقجك استقبال كرد . اما بعد از سه روز در مقام غدر شد و شيخ حاجى آگاه شده بگريخت و پيش محمود به خلخال رفت .\r\nو در اين سال سلطان زين العابدين از اصفهان لشكر به قم آورد و اقجك با زين العابدين اتفاق كرده و مردم رى و ساوه ، اقجك را اطاعت كردند و به ظاهر قم آمد و زين العابدين [ 486 الف 
  ] معتصم ، پسر خود را نزد اقجك فرستاد كه اقجك او را به پادشاهى بردارد . و اقجك به حسب ظاهر قبول كرد . اما چون قم به دست نيامد و سلطان زين العابدين معاودت نمود ، اقجك نيز به سلطانيه آمد و خود مستقل شد و معتصم نزد پدر رفت . و سلطان زين العابدين چون قوى حال شد ، شاه يحيى كس نزد او فرستاد كه « با سلطان احمد اتفاق مىبايد كرد و شيراز را گرفت . » و سلطان زين العابدين اين معنى را به عمّ خود قرار داد و در اول محرم سنهء هفتصد و نود و سه - چنان كه بيايد - متوجه شيراز شدند .\r\n\r\n\r\n","description":"","footnote":"\r\n( 1 ) . ق : اعجك و چند سطر بعد : اقجك .\r\n","page_name":" 4796 ","page_number":568},
  {"content":"\r\n\r\nو در اين سال « 1 » ابو يزيد محمد مظفر فوت شد . او پادشاهى خوب صورت و پسنديده سيرت بود . اين رباعى ازوست :\r\n از واقعه [ اى 
  ] تو را خبر خواهم كرد * وان را به دو حرف مختصر خواهم كرد\r\nبا عشق تو در خاك « 2 » فروخواهم رفت * با مهر تو بسر ز خاك بر خواهم كرد « 3 » \r\nمدت زندگانىاش سى و شش سال و هفت ماه بود .\r\nو در اين سال احوال مصريان بدين موجب است كه ميان يلبغا ناصرى و ملك ظاهر مخالفت پيدا شد . و سببش آنكه يلبغا ناصرى كه از سودون « 4 » مظفرى كه به حسب ظاهر ، نايب حلب بود و اكنون در حلب حكومت مىكرد نزاع شد و هر دو به سلطان بدى يكديگر نوشتند .\r\nسودون نوشت كه « يلبغا سر خلاف دارد و مىداند كه با وجود من اظهار آن نمىتواند كرد و بنابراين با من بد است . » اين سخن در ملك تأثير تمام نمود و ملك امرا و مقربان را طلب كرد و مجلس مرتب ساخت .\r\nدر اثناى صحبت تحف و هدايا و اسبان جهت يلبغا ناصرى جدا كرده فرستاد و پيغام كرد كه « چون منطاش مدتى است كه ياغى است به آنجا مىبايد آمد كه بالاتفاق در باب او فكرى نموده شود . » و چون اين خبر به يلبغا ناصرى رسيد ، از عملى كه يك بار با او و با الطنبغا چوپانى ، نايب شام به فعل آمده بود ، ملاحظه نمود و در جواب نوشت كه « خاطر از حلب به‌واسطهء آنكه تركمانان با منطاش اتفاق كرده‌اند جمع نيست و آمدن مناسب دولت نى . »\r\nسلطان از اين سخن به حسب باطن بسيار متأثر گرديد و ظاهرا گفت كه « يلبغا خوب كرد كه نيامد ، و الّا معاملهء حلب مشكل مىشد . » و با مردم خود در اين باب مشورت كرد و قرارداد شد كه ملك تمور دواتدار را با خلعت‌ها به جهت يلبغا ناصرى فرستد و نيز به جهت امير سودون به حلب فرستد و حكم شد كه ايشان در حضور يكديگر صلح كنند و پنهانى مصحوب ملك تمور [ به 
  ] سودون و امراى حلب نويسند كه به وقت جمعيت يلبغا را بگيرند و يا بكشند .\r\nو ملك تمور به اين خدمت به موجب مقرر از مصر روان شد . يكى از غلامان يلبغا ناصرى كه به جهت سلطان پيشكش آورده بود و به غايت هشيار و عاقل و مردانه بود ، اين معنى را فهميده و سلطان او را چند روز در مصر نگاه داشت كه ملك تمور دور رفت و بعد از آن او را رخصت داد . چون رخصت يافت از برق و باد سرعت استعاره نموده و از ملك تمور\r\n\r\n\r\n","description":"","footnote":"\r\n( 1 ) . در شوّال 792 .\r\n( 2 ) . ق : برخاك .\r\n( 3 ) . ق ، ش : با مهر تو بر خاك به سر خواهم كرد .\r\n( 4 ) . م ، ش : شودون .\r\n","page_name":" 4797 ","page_number":569},
  {"content":"\r\n\r\nدرگذشت و خود را به ولىنعمت خود رسانيد و از واقعات او را خبردار ساخت و او مستعد قتل سودون و مخالفت سلطان شد .\r\nو چون ملك تمور به مصر رسيد ، يلبغا ناصرى با جمعيت خود به استقبال رفت و به عادت قديم زمين بوسيد . چون جميع امرا جمع شدند ، سودون كه مىدانست كه قوت قتل يلبغا ندارد ، نيامد . ناصرى به ملك تمور گفت كه « گناه از اوست و الا با او صلح مىكنم . » و كس فرستاد كه البته مىبايد آمد . و سودون ناچار شده زره در زير قبا پوشيده آمد و چون از دروازه درون آمد ، قازان يرقشى « 1 » كه يلبغا مقرر كرده بود كه سودون را به قتل آورد دست بر كتف او زد و معلوم كرد كه زره پوشيده گفت كه « به منزل يلبغا به مهمانى آمدن و زره پوشيدن چه معنى دارد ؟ » فى الحال شمشير كشيده زخمى بر سودون زد و ديگر غلامان يلبغا كه آمده بودند ، در لحظه سودون را پاره‌پاره كردند و غلامان سودون نيز به قدر مقدور جنگ كردند اما اكثر كشته شدند و يلبغا حكم كرد كه جمعى از امرا را كه گمان سركشى به ايشان داشت ، گرفتند و خاطر از حلب جمع نموده كس به طلب منطاش فرستاد و او را طلب نمود . منطاش خوشحال شد و به او پيوست و يلبغا به غايت قوى شد .\r\nو اين خبر به ملك ظاهر رسيده به غايت سراسيمه شد و بعد از چند روز خبر رسيد كه امراى طرابلس بر نايب طرابلس خروج كرده او را به قتل آوردند و به يلبغا متفق شدند و ملك ظاهر ديگر طاقت نياورده امير ايتمش و امير جاركس [ را 
  ] كه از امراى معتبر مصر بودند با لشكرى عظيم به دفع يلبغا نامزد كرد . و قرامحمد تركمان و ملك عيسى ماردينى به ملك ظاهر كتابات فرستادند و اظهار اتفاق و رخصت جنگ يلبغا طلب نمودند . در جواب نوازش بسيار و رخصت يافتند .\r\nو ديگر باره خبر رسيد كه جمعى از امراى شام به يلبغا [ 486 ب 
  ] همراه شدند . مجمل آنكه محقق شد كه سوى قلعهء بعلبك و قلعهء شام و قلعهء كرك نواحى حلب و شام به تصرف يلبغا درآمده و سولى بن دلغادر تركمان نيز با يلبغا متفق شده و برادرش ، خليل بن دلغادر با ملك ظاهر اتفاق داشت . و نسب تركمان ذوالقدر بر اين دو برادر منتهى مىشود و بعضى سولى سوط نوشته‌اند ، و اللّه أعلم .\r\nو ملك ظاهر زر بسيار به لشكرى كه به حلب نامزد كرده بود داده ايشان را روانه كرد .\r\nايشان قبل از آنكه يلبغا به شام آيد رسيدند و غلامان سلطانى كه در اين لشكر بودند با شاميان خوب سلوك نكرده ظلم بسيار كردند و نايب بعلبك نيز با يلبغا متفق شده و يلبغا متوجه شام\r\n\r\n\r\n","description":"","footnote":"\r\n( 1 ) . متن : فاران برعشى\r\n","page_name":" 4798 ","page_number":570},
  {"content":"\r\n\r\nشده در خان لاچين ميان مصريان و حلبيان جنگ عظيم شد و در يك روز يلبغا سه مرتبه شكست يافت و برگشت و جنگ كرد . و در مرتبهء سيم به وقتى كه جنگ قايم بود ، جمعى از امراى مصر به يلبغا ملحق شدند و اين معنى موجب شكست مصريان شد . ايتمش به قلعهء شام گريخت و اموال مصريان به دست حلبيان افتاد و يكبارگى قوى شدند و يلبغا به شام آمده در لحظه [ اى 
  ] قلعهء شام را گرفت و نايب شام با ايتمش گرفتار شدند .\r\nاين اخبار به مصر رسيده كار ملك ظاهر به اضطرار انجاميد . و امير اينال « 1 » يوسفى كه از امراى بزرگ مصر بود و به وقت ياغى شدن يلبغا ، حكومت حلب به او داده بودند و روانه كرده بودند ، او نيز رفته به يلبغا همره شد . و در اين وقت اين خبر از همهء اخبار بر ملك ظاهر دشوارتر آمد و حكم كرد كه از سوى خليفه در كوچه‌هاى قاهره منادى كردند كه « ملك ظاهر خون و مال مسلمين را محافظت مىكند و ياغيان قصد مسلمانان دارند و هرچند ملك طلب صلح مىكند ، ايشان قبول نمىكنند . اكنون بر همه واجب است كه با ملك اتفاق نموده به جنگ روند . »\r\nو اين سخن مردم را معلوم شد كه ديگر كار ملك ظاهر از اين و آن گذشته و هركس فكرى نمود كه به هر حيله [ اى 
  ] كه باشد به يلبغا ناصرى ملحق شود . و سلطان حكم مرمت قلعه نمود و خبر رسيد كه حاكم غزّه و حاكم كرك نيز با يلبغا اتفاق كردند و قلعهء كرك با خزاين به دست يلبغا افتاد . و ملك ظاهر اراده كرده كه ديگر باره لشكرى به جنگ يلبغا فرستد و زر بسيار صرف نمود ، اما ميسر نشد ؛ چه ، هر روز خبرى كه موجب ضعف او بود مىرسيد . تا آنكه خاطر بر آن قرار داد كه قلعه را محكم كند و غلّهء بسيار به قلعه آورد و بعضى دروازه‌ها را مسدود كرده بعضى را باز گذاشت .\r\nدر اين وقت در مصر طاعون شد و يلبغا ناصرى لشكر خود را در شام سامان نموده و با جمعيّت بسيار متوجه مصر شد . چون هنوز گمان لشكر بسيار در مصر داشت ، آهسته آهسته مىآمد و در هر منزل خبر مىگرفت كه لشكر مصر به كجا رسيده و گمان داشت كه يك بار ديگر جنگ عظيم خواهد شد . اما به خلاف گمان او مصريان از غايت عجز بيرون نتوانستند آمد . تا آنكه جمعى كثير از امراى مصر گريخته نزد او رفتند و او را از عجز ملك ظاهر آگاه كرده و به تعجيل اشارت نمودند .\r\nو چون يلبغا ناصرى به مصر نزديك شد ، ملك ظاهر آنچه در خزانه داشت بر سپاهيان بخش كرد و جميع اسباب خود را به مردم داد و مردم بسيار جمع كرده مستعد قتال ناصرى شد\r\n\r\n\r\n","description":"","footnote":"\r\n( 1 ) . متن : انبالى\r\n","page_name":" 4799 ","page_number":571},
  {"content":"\r\n\r\nو لشكر خود را دو قسمت كرده نصفى به روز و نصفى به شب سلاح مىپوشيدند . و چون ناصرى نزديك‌تر آمد ، ملك ظاهر چنان زبون شد كه هر روز در مجلس گريه مىكرد و مردم را بر عاجزى او رحم آمده مىگريستند و جماعت جماعت از مردم مصر زرها از وى گرفته نزد ناصرى مىرفتند . تا آنكه بجز خويشان و دوستان كسى از امراى معتبر نزد او نماند و مرداس احمد سى هزار دينار گرفته و انگشترى قيمتى علاوه گرفت و گفت « جان من فداى سلطان باد . تا من در ملازمت سلطانم تو را هيچ خوفى از ناصرى نيست . » و سلطان او را نوازش كرده و او از نزد ملك بيرون آمده به غير از پيش ناصرى جايى ديگر آرام نگرفت .\r\nو كار بر ملك ظاهر « 1 » به غايت تنگ شد ؛ چه ، هيچ روز و شبى نبود كه جمعى كثير نزد ناصرى نمىرفتند . نوبتى غلامان خود را از قلعه بيرون فرستاد كه جمعى را كه نزد ناصرى مىرفتند برگردانند . مردم شهر اتفاق نموده غلامانش را تيرباران كردند و هرجا كه كسى در حبس بود ، از بنديخانه خود را خلاص كرد و كسى را پرواى منع نبود و روز به روز مردم مىرفتند . تا آنكه سلطان به تنگ آمده خواست كه خود نيز نزد ناصرى رود . جمعى كه باقى مانده بودند و غلامانش او را مانع شدند و گفتند كه « چندان صبر مىبايد كرد تا كشته شويم . بعد از آن اختيار شما راست . »\r\nو ظاهر را در قلعه يلبغا چنان به تنگ آورد كه [ 487 الف 
  ] كس فرستاد و طلب امان نمود .\r\nيلبغا جواب داد كه « برقوق برادر ماست . چند روز پنهان شود تا اين فتنه فرونشيند ، و الا كار مشكل است . » و ظاهر را نيز مجال نمانده در شبى از مردم خود پنهان به طرفى بيرون رفت .\r\nهمان شب ناصرى خبردار شده منطاش را به محافظت قلعه فرستاد و مردم متفرق از اعراب و تركمان و غيره كه با ناصرى همراه بودند به قدر مقدور تاراج كردند و ناصرى خبر شده جمعى را فرستاد كه حفظ شهر نموده و خليفه و ساير مردم به ملازمت آمدند . و در لحظه ناصرى كس فرستاد كه جميع مردمى را كه ظاهر در قلعه محبوس داشت آزاد كردند و سخن در باب تعيين پادشاه شد . اكابر امرا به حكومت ناصرى رضا شدند و ناصرى به هيچ وجه قبول نكرد . و روز ديگر به عظمت هرچه تمام‌تر سوار شده و قريب به صد هزار كس با او سوار شدند . به قلعهء جبل رفت و ملك صالح ، امير حاج را كه برقوق از سلطنت عزل كرده بود به پادشاهى برداشت و به ملك منصور ملقب ساخت .\r\nو برقوق در گوشهء خانهء ابو يزيد نامى پنهان شد . امرا خبردار شده كسى به طلب او فرستادند و او و ابا يزيد گريخته در خانهء ظاهر پنهان شدند . الطنبغا چوپانى به تفحص رفته او را پيدا\r\n\r\n\r\n","description":"","footnote":"\r\n( 1 ) . ق : ملك ناصر .\r\n","page_name":" 4800 ","page_number":572},
  {"content":"\r\n\r\nكرد و چون چشم برقوق بر وى افتاد از مداخل و نامردى مضطرب شده ارادهء دست بوسيدن او كرد و الطنبغا او را در بغل گرفت و تسلى داد و نزد يلبغا آورد . يلبغا از غايت نيك نفسى او را نكشته به قلعهء كرك فرستاد و اسباب عيش و فراغتش مهيا داشت و هرچند امرا او را قتلش تحريص كردند ، سودى نكرد . و امير كجكنى ، نايب كرك را در محافظت او سفارش بسيار نمود و گفت « اگر منطاش و يا ديگرى از امرا را با برقوق در مقام قصد او يا بى او را از بند آزاد كن . »\r\nو كجكنى ، دختر برقوق را در نكاح داشت و به موجب حكم يلبغا با او مصاحبانه سلوك مىكرد . و مدت حكومت برقوق در مصر به وقت آنكه اتابك بود چهار سال و نه ماه و ده روز بود . و بعد از آنكه حاكمى مستقل شد شش [ سال 
  ] و هفت ماه و هفده روز بود كه سلطنت نمود و در شب پنجم جمادى الآخر سنهء هفتصد و نود و يك در مصر پنهان شد . او حاكم مهيب محب اهل علم بود و به اكثر علما تواضع مىكرد و عيبش اين بود كه بداصلان را تربيت مىكرد و آخر بدين جهت به وقت جنگ تنها ماند .\r\nو چون ملك منصور ديگر باره پادشاه مصر شد ، يلبغا ناصرى اتابك شد و الطنبغا چوپانى منصب سپهسالارى يافت . هم در اين ايام منطاش از يلبغا ناصرى آزرده خاطر شده بيمارى را بهانه ساخت كه اگر يلبغا به عيادت آيد او را بگيرد . و يلبغا گمانى برده خود پيش او نيامد و الطنبغا چوپانى را فرستاد . چون الطنبغا به درون خانهء منطاش آمد گرفتار شد و منطاش سوار شده به مدرسهء سلطان حسن رفت و اراده داشت كه شايد يلبغا را غافل دريابد .\r\nاما ميسر نشد و ميان ايشان جنگ شد . در اوايل حال منطاش امر را سهل پنداشت و جمعى قليل را به دفع او فرستاد و عوام و غلامان برقوق با منطاش اتفاق كرده مردم يلبغا را شكست دادند و منطاش قوى شد و جمعى ديگر از امرا با او متفق شدند و بار ديگر جنگ شد و باز شكست بر مردم يلبغا افتاد و دست در ميان آمده باز جمعى ديگر به منطاش متفق شدند و يلبغا مضطرب شده جمعى را از عقب منطاش فرستاد و خود متعاقب روان شد و منطاش نيز جمعى را مقابل مردم يلبغا كرده خود با يلبغا روبه‌رو شد و بعد از جنگ بسيار ناصرى شكست يافت و طلب صلح كرد . اما سودى نكرد و بار ديگر يلبغا و منطاش جنگى عظيم كردند و به وقت جنگ جمعى كثير از يلبغا جدا شده به منطاش پيوستند و يلبغا شكست يافته به قلعهء جبل رفت و منطاش به قلعهء قاهره آمده ملك منصور را كه از حكومت يلبغا آزرده بود ملازمت نمود كه روزى ملك منصور خلعتى بىوقوف يلبغا به شخصى داده بود و يلبغا خيّاط ملك منصور را آورده و سياست بسيار كرده بود كه « چرا بىرخصت من دوختى » و منصور در غضب شده گفته بود كه « به جهت اين\r\n\r\n","description":"","footnote":"","page_name":" 4801 ","page_number":573},
  {"content":"\r\n\r\nسلطنت . . . » « 1 » و اين سخن به گوش منطاش رسيده بود .\r\nو چون يلبغا به قلعهء جبل رفت از راه ديگر فرود آمد كه به گريختن جان بيرون برد و منطاش خبردار شده جمعى را فرستاد كه او را با همراهانش تمامى گرفته آوردند و همه را به قلعهء اسكندريه فرستاد . و منطاش اتابك شد . [ 487 ب 
  ] و غلامان برقوق كه با او اتفاق كرده بودند گمان داشتند كه برقوق را منطاش آزاد خواهد كرد . چون اين معنى به فعل نيامد ، از منطاش آزرده خاطر شدند و منطاش اين معنى را دريافته پيش از آنكه ايشان فكر او كنند ، او در فكر ايشان شده همه را به بهانهء خلعت دادن طلب نمود و به يك بار دويست كس از ايشان را گرفت .\r\nو به منطاش خبر رسيد كه نايب شام به جهت گرفتن ناصرى ياغى شده و از خبر استقلال منطاش و گرفتار شدن يلبغا ناصرى چون حاكم شام آگاه شد ، اظهار خلاف نمود ؛ چه ، چون نوشتهء منطاش به طلب او رفت ، در جواب نوشت كه « عن قريب با سى هزار كس آراسته مىرسم . » و منطاش در فكر شده به امراى شام نوشت كه « اگر حاكم خود را توانيد بگيريد به انواع احسان بعد از گرفتن او سرافراز خواهيد شد . »\r\nامير جنتمر « 2 » با ديگر امرا اتفاق كرده در حال غيبت نايب شام امير بزرگ او را كه بزلار « 3 » نام داشت و در كمال شجاعت بود بگرفتند . اين بشارت به منطاش رسيده نزديك بود كه شادى مرگ شود ؛ چه ، برلاد از امراى معتبر شجاع بود و جنتمر به عوض او حاكم دمشق شد و هنوز منطاش از معاملهء گرفتارى برلاد اظهار شادمانى مىكرد كه خبر خلاصى برقوق رسيد ؛ چه ، منطاش شخصى را به قلعهء كرك فرستاده بود كه برقوق را به قتل آورد . و حاكم قلعه نوشتهء منطاش را كه در باب قتل برقوق به او نوشته به نظر برقوق درآورد و با او بر خلاف منطاش اتفاق كرده سوگند خورد و به تاريخ دهم رمضان سنهء هفتصد و نود و يك ، ظاهر را از حبس بيرون آورده به اتفاق مردم كرك فرستادهء منطاش را كه به كشتن ظاهر آمده بود كشتند و اموال و اسباب كه در قلعهء كرك بود به تصرف ظاهر درآمده از هر طرف مردم چون از خلاصى او آگاه شدند بر او جمع شدند . و منطاش نزديك بود كه از اين خبر از غصهء هلاك شود و در فكر شده با امرايى كه در مصر با ايشان كمال موافقت داشت غدر نموده همه را گرفت و در تعظيم ملك منصور به‌واسطهء فريب عوام مبالغهء بسيار مىكرد . در اين وقت ديگرباره به مصر خبر آمد كه حاكم حلب نيز ياغى شد و حاكم بلاد صعيد هم طبل مخالفت زد . منطاش سراسيمه شد .\r\nاما ملك ظاهر برقوق بعد از آنكه جمعى كثير از غلامان او و ديگر مردم بر او جمع شدند\r\n\r\n\r\n","description":"","footnote":"\r\n( 1 ) . جاى يك كلمه در نسخ بياض است .\r\n( 2 ) . متن : جتمر\r\n( 3 ) . متن : برلاد .\r\n","page_name":" 4802 ","page_number":574},
  {"content":"\r\n\r\nاز قلعهء كرك بيرون آمده و به جانب شام روان شد . حاكم غزه و جنتمر ، حاكم شام و ديگر امراى مصر كه در شام بودند به جنگ او بيرون آمده در نواحى شام جنگى عظيم شد . نخست برقوق شكست يافت و چون غنيم به تاراج مشغول شد ، معاودت نموده ايشان را پريشان ساخت و جمعى كثير را به قتل آورد .\r\nملك ظاهر برقوق در مدت عمر خود از اين صعب‌تر جنگى نديده بود و نديد . ديگر باره امراى شام و نايب غزه و صفد و غير ذلك جمع شده با ظاهر جنگ كردند و باز ظاهر فتح كرد و تمام اموال و اسباب شاميان به دست او افتاد و قوى حال شد . و مردم چون اين خبرها شنيدند ، از اطراف و جوانب بر او جمع شدند و اكثر امراى شام نيز با او اتفاق كردند و جمعى از غلامان برقوق كه در قلعهء شام بودند ، اتفاق كرده به طرف او روان شدند . جنتمر ، حاكم شام از قلعه به تعاقب ايشان بيرون آمده غلامان بازگشته به حسب اتفاق او را شكست دادند و جميع اموال‌شان را تاراج كرده نزد ظاهر آوردند و ظاهر به غايت قوى حال شد .\r\nو اين احوال به منطاش رسيد . شروع در تهيهء اسباب سفر ملك منصور نمود و حاكم صفد يلبغا سالمى را در صفد گذاشته خود به جنگ ظاهر رفت . سالمى در صفد امير اينال يوسفى را كه سابقا نايب حلب بود و آنجا محبوس بود ، بيرون آورده با او در مخالفت منطاش اتفاق كرده و صفد را اينال يوسفى به تصرف درآورده و به ملك ظاهر خبر فرستاد كه « منطاش ، ملك منصور را از قلعه بيرون آورده به تجمل تمام به جانب شام روان شده . و آنچه در خزاين مصر بود و آنچه از اموال يتيمان و غير ذلك در بيت المال بود ، بر لشكر قسمت نمود . » و در منزل دويم ملك منصور از اسب افتاد و مردم اين را شگون بد گرفته دانستند كه كارى نخواهد ساخت .\r\nو در اين سال سلطان مراد ، قيصر روم به تسخير ولايت لازار فرنگى روان شد . « 1 » چون لشكرها به هم نزديك شد [ ند 
  ] روزى سلطان مراد با پسران خود ايلدرم بايزيد و يعقوب به شكار [ 488 الف 
  ] بيرون رفت و مخالفان خبر شده به جنگ بيرون آمدند . سلطان با وجود آنكه مردم اندك همراه داشت ، داد شجاعت داده مخالفان را انهزام داد و به وقت تعاقب ايشان\r\n\r\n\r\n","description":"","footnote":"\r\n( 1 ) . مراد جنگ قوصوه بين سلطان مراد عثمانى با اتحاد بالكان متشكل از توارتكو پادشاه بسنه ، لازار دسپوط صرب و پرنس‌هاى كروآت و آلبانى است . اين جنگ كه به پيروزى ترك‌ها خاتمه يافت ، سوّمين پيروزى آنها پس از موفقيّت در جنگ‌هاى صرب صنديغى ( 1364 م . ) و چرمن ( 1371 م . ) است كه سبب پيشروى سريع ترك‌ها در روملى شد . جنگ قوصوه كه سرنوشت عثمانىها را در بالكان تعيين مىكرد ، به موجب منابع ترك سه‌شنبه شانزدهم شعبان 791 ه / 10 آگوست 1389 م در صحراى قوصوه رخ داد . - اسماعيل حقى اوزون چارشىلى ، تاريخ عثمانى ، ترجمهء ايرج نوبخت ، تهران ، كيهان ، ج 1 ، ص 295 . ادريس بدلسى روز جنگ را چهارم رمضان نوشته - هشت بهشت ، نسخهء خطّى حاج حسين نخجوانى ، ورق 89 ب .\r\n","page_name":" 4803 ","page_number":575},
  {"content":"\r\n\r\nشخصى از فرنگان در عقب سنگى پنهان شد و چون سلطان به آنجا رسيد از كمين بيرون آمد و خنجرى به سلطان رسانيد و سلطان به همان خنجر درگذشت . « 1 » امرا بعد از فتح ، بر اين قضيه مطلع شدند . يعقوب چلبى را گرفته ، ايلدرم بايزيد را به سلطنت برداشتند . « 2 » حاكم فرنگ با ايلدرم بايزيد ديگرباره جنگ كرده كشته شد .\r\nو سلطان مراد قريب به سى سال حكومت روم كرد و به غايت شجاع و كريم و عادل بود و عماراتى عالى بسيار در آن ولا ساخت .\r\nو در اين سال - چنانچه گذشت - در هندوستان تغلقشاه كشته شد و ابو بكر شاه پادشاه شد . و ابو بكر ، ركن الدين را وزير كرده و او را منافق فهميده به قتل آورد . و اميران صدهء سامانه ملك سلطان شاه ، حاكم سامانه را در ستام كشتند و سرش را نزد محمد شاه به نگركوت فرستادند و محمد شاه از راه جالندر « 3 » به سامانه رفت و بر تخت سلطنت نشست و از دهلى نيز بعضى امرا گريخته نزد او رفتند و قريب بيست هزار سوار نزد محمد شاه جمع شد . و او متوجه دهلى شده تا رسيدن به دهلى پنجاه هزار سوار بر او گرد آمد و ابو بكر شاه در فيروزآباد محكم شد و مستعد جنگ گرديد . و محمد شاه به كوشك جهان‌نما فرود آمد و بهادر ناهر خان « 4 » آمده در اين روز به ابو بكر شاه ملحق شد و او قوى شده بيرون آمد و جنگ كرد و محمد شاه را شكست داده و محمد شاه با دو هزار سوار از آب جون گذشت و پسر خود ، همايون خان را به سامانه فرستاد و در ميان دو آب بار ديگر جمعيت خود بر محمد شاه جمع شد . و چون از اول تا آخر غلامان فيروز شاهى با محمد خان بد سلوك كرده بودند ، حكم كرد كه هرجا كه ايشان را پيدا كنند ، بكشند . هندوان و رعايا فرصت يافته دست تاراج و خرابى گشودند و در هر ولايت كه بودند به قتل آغاز كردند و فتنه و فساد بسيار بدين جهت در ولايت پيدا شد و هندوان و رعايا فرصت يافته دست از باج و خراج دادن بازداشتند .\r\n\r\n\r\n","description":"","footnote":"\r\n( 1 ) . معتبرترين روايت‌ها در خصوص مرگ سلطان مراد روايتى است كه مىگويد سلطان مراد پس از خاتمهء جنگ در حالى كه به عادت مسلمانان به شكرانهء پيروزى در حال گشت در ميدان جنگ بود ، توسط يك اصيل‌زادهء صرب به نام ميلوش اوبيليچ [ منشآت فريدون بيگ : ميلوش كابپلوويچ ، ميلوش نيكولا و ميلوش كابيله 
  ] به بهانهء اينكه « من مسلمان شده‌ام . » به سلطان مراد نزديك شد با خنجرى او را از پاى درآورد . - تاريخ عثمانى ، ج 1 ، پانوشت ص 294 ؛ اين روايت در حاشيهء نسخهء « ق » نيز آمده است .\r\n( 2 ) . همين كه حكمرانى سلطان بايزيد در ميدان جنگ اعلام شد ، رجال دولت براى آنكه واقعه‌اى نظير حادثهء ساوجى ( پسر وسطى سلطان مراد كه داعيهء سلطنت داشت و در سال 1385 م . از درگيرى پدر در جنگ آناتولى استفاده كرد عليه پدر عصيان كرد ، و پس از دستگيرى كشته شد ) رخ ندهد و يعقوب بيگ به مخالفت برادر قيام نكند ، تصميم به قتل او گرفتند و هنگامى كه وى در چادر پدر بالاى سر جنازهء او بود ريختند و خفه‌اش كردند . - تاج التواريخ ، ج 1 ، ص 124 ؛ تاريخ نشرى ، ص 304 به نقل از تاريخ عثمانى ، ج 1 ، ص 295 .\r\n( 3 ) . منتخب التواريخ : جلندهر\r\n( 4 ) . ق ، ش : بهادر باهر ؛ م : بهادر باقر\r\n","page_name":" 4804 ","page_number":576},
  {"content":"\r\n\r\n\r\nذكر وقايع سنهء هفتصد و نود و دو هجرى [ موافق سال هفتصد و هشتاد و دوم از رحلت خير البشر 
  ]\r\nدر اين سال صاحبقران در سمرقند به عيش و عشرت گذرانيد و در سنهء هفتصد و نود و دو جمعى كثير از امرا به سردارى امير سليمانشاه و خداىداد حسينى به طرف جته حسب الحكم رفتند و تمامى آن نواحى را تاخته با قمر الدين [ در 
  ] قراتال « 1 » با اندك مردم دچار شده جنگ كردند و او را شكست دادند و تا كنار آب ارتيش « 2 » دوانيدند و قمر الدين از آب گذشته به جايى محكم شد « 3 » و تيمور شه نيز گريخت و امرا هر كدام يك كس خود را به آن طرف آب فرستادند كه تمغاى ايشان را به درختان آن جنگل نقش كرده برگشتند و هفت ماه ولايت را تاراج نموده معاودت كردند .\r\nو سلطان احمد در بغداد مىبود و در آذربايجان فترت بود و هر روز بر سلطانيه و تبريز يكى مستولى مىشد . آخر ، التون ، حاكم قلعهء النجق ، شيخ حاجى را بعد از قتل ستلمش و بيرون كردن اقجك و گماشتهء محمود خلخالى ، حاكم تبريز كرد و خود قلعهء النجق را بعد از فوت خواجه جوهر متصرف شده بر وفق نگاه مىداشت .\r\nو سلطان زين العابدين و سلطان احمد ، حاكم كرمان به جنگ شاه منصور به شيراز رفتند و جنگى عظيم شد و شاه منصور چون به غايت شجاع بود ، مظفر شد و سلطان احمد به كرمان و زين العابدين به رى گريختند و موسى جوكار بىمروت آن شاهزاده را گرفت « 4 » و به شاه منصور\r\n\r\n\r\n","description":"","footnote":"\r\n( 1 ) . نسخ : قراولان . تصحيح از روضة الصفا .\r\n( 2 ) . ق ، م : از پيش ؛ ش : ازيش .\r\n( 3 ) . به نوشته صاحب روضة الصفا ، قمر الدين پس از گذشتن از آب ارتيش به طرف تولس كه مركز شكار سمور و قاقم بود ، رفت .\r\n( 4 ) . رك : حبيب السير ، ج 3 ، ص 322 ؛ روضة الصفا ، ج 4 ، ص 587 .\r\n","page_name":" 4805 ","page_number":577},
  {"content":"\r\n\r\nخبر فرستاد و وى كس فرستاد كه زين العابدين را ميل كشيدند « 1 » ( الملك العقيم ) « 2 » و آنچه شاه شجاع با پدرش كرده بود ، به مضمون « هرچه كنى به خود كنى گر همه نيك و بد كنى » فلك با پسرش كرد . ( صدق رسول الله ) « 2 »\r\nو در سنهء هفتصد و نود و سه [ هجرى 
  ] ملك منصور ، حاكم مصر چون به جنگ ملك ظاهر برقوق روان شد و ملك ظاهر نيز به استقبال روانه شد ، جنگى در غايت شدّت - چنان كه مثل آن جنگ مصريان را كم واقع شده بود - اتفاق افتاد . منطاش كه در ميمنهء ملك منصور بود بر مقابل خود حمله برد و به قوت شجاعت او لشكر ملك ظاهر هزيمت يافته و دست راست و چپ بلكه تمام افواج ملك ظاهر بگريختند و ظاهر با دويست كس در ميان مانده بود و بر هلاك خود متيقن شد و گرد و غبار عظيم شده كسى از كسى خبر نداشت و افواج ظاهر گريخته تا حلب رفت [ 488 ب 
  ] و همچنين حاكم كرك تا كرك عنان باز نكشيد و ظاهر در ميان گرد و غبار به حسب اتفاق دوچار ملك منصور و اسباب سلطنت او شد و با اندك مردمى كه با او همراه بودند به وى حمله برد . ملك منصور و خليفه و جميع اسباب سلطنت را به دست آورد و بعد از آن شكستگى ، فتحى چنين عظيم كرد و در پاى علم و چتر سلطانى بايستاد و از هر طرف مردم با او جمع شدند و مردم منطاش و منصور نيز به گمان آنكه چتر و علم منصور است ، بىخبر به پاى علم مىآمدند و بعضى گرفتار شده و بعضى به قتل رسيدند و بعضى همراه شد .\r\nالقصه جمعيتى عظيم بر ظاهر از دوست و دشمن جمع شد . اما از امرايى كه با او همراه بودند كسى با او در معركه نمانده بودند و همه به ولايات خود رفته و بازپس نديده بودند . و منطاش چون غنيم را شكست داد به خاطر جمع تعاقب نموده وقتى خبردار شد كه منصور گرفتار شده بود و شب شده ، تمام شب با لشكر بسيار انتظار كشيد . و از اين طرف چون مردم خوب نزد ظاهر كم بودند ، تمام شب به انديشه بر پشت اسب جبا پوشيده گذرانيدند و صبح صادق باز هر دو لشكر به جنگ مشغول شدند و از هر دو طرف دل از جان برداشته جنگ مىكردند و خلقى بىنهايت كشته شد و آخر الأمر منطاش شكست خورده به شام گريخت .\r\nو در اين دو روز آن قدر تردد شده بود كه كسى را آن‌قدر طاقت نمانده بود كه منطاش را تعاقب كند . او به شام رفت و ملك ظاهر با مردم خود بعد از دو سه روز كه لشكرش آسوده شد به طرف مصر روان شد . و به حضور خليفه و قضات ، ملك منصور خود را از سلطنت خلع كرده ملك ظاهر دوباره پادشاه مصر شد . و اين از غرايب اتفاقات است . اين‌قدر وقايع كه در اين چند ماه اتفاق افتاده كم اتفاق افتاده بود .\r\n\r\n\r\n","description":"","footnote":"\r\n( 1 ) . و روانهء قلعهء سفيد نمود . - فارسنامهء ناصرى ، ج 1 ، ص 322 .\r\n( 2 ) . از اضافات « م » است .\r\n","page_name":" 4806 ","page_number":578},
  {"content":"\r\n\r\nو در اين ايام كه ظاهر و منصور مقابل بودند ، اخبار اراجيف مختلف به مصر بسيار مىرفت و مردم مصر كه عاشق حادثه بودند ، هميشه با يكديگر جنگ مىكردند تا آنكه خبر رسيدن « 1 » ملك ظاهر مشخص شد و فتنه آرام گرفت .\r\nصاحب تاريخ مصر نوشته : پدرم تغرى بردى با ظاهر در اين جنگ همراه بود و گفت به وقتى كه منصور پيدا شد ظاهر از من پرسيد كه « چه نام دارى ؟ » چه ، از غايت اضطراب من را نشناخت . من نام خود گفتم و او نام من را شگون دانسته ؛ چه ، معنى اين لفظ اين است « خدا داد . » و همان لحظه دولت عظيم خداى تعالى او را روزى كرد و ظاهر من را به تربيت و رعايت اميدوار ساخت و نخستين خدمتى كه فرمود بعد از فتح رساندن خبر فتح به قاهره بود . « 2 »\r\nو ظاهر در سيزدهم شهر صفر سنهء مذكور به مصر آمده بر تخت نشست و ملك منصور را به دستور سابق محافظت كرده به چشم نگاه مىداشت . تا آنكه در سنهء 914 « 3 » ( ؟ ) فوت شد و او دوباره به سلطنت مصر رسيد و در هردو مرتبه يك اختيار نداشت و به غايت ظالم بود ، چنان كه در اوقاتى كه ظاهر او را در قلعه نگاه مىداشت و جميع اسباب فراغتش را مهيا كرده بود ، بر هر يك از خدمتكاران كه غضب مىكرد كمتر از پانصد چوب نمىزد و ايشان چون بسيار فرياد مىكردند و آواز به ملك ظاهر مىرسيد ، كس فرستاده گناه ايشان را شفاعت مىكرد .\r\nو ظاهر با منصور خوب سلوك مىكرد . اكثر اوقات او را به صحبت شراب مىطلبيد و منصور چون مست مىشد شروع در دشنام ظاهر مىكرد و به آنچه در دل داشت بر زبان مىآورد و ظاهر به خنده مىگذرانيد و به غلامانش مىگفت كه « صاحب خود را بيرون بريد كه مست شده . » و چون او را بيرون مىبردند ، دشنام مىداد و مىرفت و صبح كه هشيار مىشد ، به عذرخواهى مىآمد و بالاخره به واسطهء كثرت شرمندگى ترك صحبت ظاهر كرد و به غير از ايام عيد و نوروز نزد وى نمىآمد .\r\nو ظاهر كس فرستاد ، امرايى را كه در قلعهء اسكندريه بودند به مصر آوردند و يلبغا ناصرى از آن جمله بود ؛ و الطنبغا چوپانى كه برقوق را از خانهء خياط بيرون آورده بود ، در ميان آن جماعت بود ؛ و مرداس كه سابقا مذكور شد كه انگشترى و سى هزار دينار گرفت از برقوق و همان لحظه نزد يلبغا رفته بود او نيز از اين جمله مردم بود . و چون اين جماعت را به نظر برقوق آوردند ، جميع ايشان زمين بوسيده از شرمسارى سربالا نمىكردند ؛ چه ، هرگز واقع نشده كه جمعى كه هريك قصد قتل يكديگر مىنموده باشند به يك بار اين چنين نزد او حاضر شوند .\r\n\r\n\r\n","description":"","footnote":"\r\n( 1 ) . ق : خبر رسيد .\r\n( 2 ) . ابن تغرى بردى ، النجوم الزاهرة ، ج 11 ، ص 370 .\r\n( 3 ) . م : 840 ؛ ش : 814\r\n","page_name":" 4807 ","page_number":579},
  {"content":"\r\n\r\nملك ظاهر به شكرانهء اين توفيق ايشان را گرامى داشته و همه را رعايت كرده به خانه‌هاى خود فرستاده و بعد از دو سه روز همه را امارت داده ، و امير الطنبغا چوپانى را به عوض جنتمر ، نايب شام كرده به آنجا فرستاد و يلبغا ناصرى را سردار لشكر كرده به جنگ منطاش فرستاد .\r\n[ 489 الف 
  ]\r\nاما منطاش چون به شام گريخت و مدتى فرصت يافت سامان خود نموده جنتمر ، نايب شام را كه معاون او بود ، بىجهت بگرفت . بدين جهت اكثر امرا از وى آزرده خاطر شدند و به مصر گريختند . چون يلبغا ناصرى به او نزديك شد ، طاقت جنگ نياورده با سيصد هزار از غلامان خود و هفتاد شتر طلا و نقره گريخت و امير ايتمش كه در قلعهء شام محبوس بود ، خلاص شده قلعه را به تصرف درآورده و كسى نزد يلبغا ناصرى به جهت اين خبر فرستاد و يلبغا اين خبرها را به تمامت به مصر نوشت . ملك ظاهر به غايت خوشحال شده سه روز در مصر شاديانه مىزدند .\r\nو احوال حلب آن است كه حاكم حلب كه همراه ملك ظاهر بود به حلب گريخت و بعد از فتح ملك ظاهر به مصر آمد . منطاش فرصت يافته لشكرى بر سر او فرستاد و او مدتى قلعهء حلب را نگاه مىداشت و مردم بيرون نقب‌ها زده نزديك به قلعه رسيدند و از درون نيز نقب زده به اين نقب رسيدند . هفتاد روز با شمع و چراغ در زيرزمين جنگ مىكردند و نزديك به آن رسيده بود كه قلعه از دست رود كه خبر گرفتن منطاش و فتح يلبغا رسيد . حاكم حلب بيرون آمده و جنگ كرده مردم بيرون را شكست داد و قلعهء حلب كه ويران شده بود ، از سر نو عمارت كرد .\r\nو منطاش بار ديگر به امداد نعير بن حيار عربان « 1 » جمعى كثير جمع كرده به جنگ يلبغا روانه شد . يلبغا كه در شام بود ، قلعه را به ايتمش سپرده خود به جنگ منطاش بيرون آمد . مردم قلعه بعد از بيرون رفتن يلبغا در مقام گرفتن ايتمش شدند و او يلبغا را خبر كرده و يلبغا دفع دشمن خانگى را اول دانسته مراجعت نمود و با آن جماعت جنگ كرده اكثر ايشان را به قتل آورد و باز قلعه را به ايتمش سپرده روانهء جنگ منطاش شد . و لشكر خود را سه حصّه كرده خود به جنگ با نعير بن حيار عربان را قبول كرد و مرداس احمدى ، نايب طرابلس جنگ منطاش را متعهد شد و الطنبغا چوپانى را در قلب بازداشت . به وقت جنگ ناصر ، عربان را شكست داد و منطاش و مرداس كه در قديم دشمنى باهم داشتند ، جنگى عظيم كرده هر دو به همديگر در معركه دوچار شدند . دست مرداس را شمشير منطاش از كار انداخت و بر دوش منطاش زخم مرداس رسيد .\r\n\r\n\r\n","description":"","footnote":"\r\n( 1 ) . م : عرب .\r\n","page_name":" 4808 ","page_number":580},
  {"content":"\r\n\r\nدر اين وقت در حلب جمعى از نوكران الطنبغا چوپانى با او غدر كرده او را كشتند و ناصرى و احمدى چون فتح كرده بازگشتند و الطنبغا را كشته يافتند و لشكر را به شام برده چند روز آسودند ، اين اخبار را به مصر فرستادند . سلطان بر فوت چوپانى تأسف بسيار خورد و ابو يزيد را كه در خانهء او پنهان شده بود ، حكومت شام داد و حاكم حلب را به مصر طلبيده ، احمدى را به جايزهء فتح و زخم زدن منطاش ، حاكم حلب كرد .\r\nو در اين سال پسر محمد شاه ، همايون خان كه در سامانه بود ، لشكر جمع كرده نواحى دهلى را تاخت . ابو بكر شاه ملك شاهين را به جنگ او فرستاد . بعد از جنگ ، همايون خان شكست يافت و ابو بكر شاه بعد از اين فتح لشكر به طرف محمد شاه كشيده بيست كروه از دهلى بيرون آمد و محمد شاه خبر شده با چهار هزار سوار ايلغار نموده از دروازهء بدائون به شهر دهلى درآمد و دروازهء پايان [ - پايين 
  ] اندكى جنگ كردند . اما سودى نكرد . ابو بكر شاه اين خبر شنيد و معاودت نمود . محمد شاه چون طاقت جنگ نداشت از دروازهء حوض خان بيرون آمده باز به لشكر خود ملحق شد و جمعى از مردمش گرفتار شدند . « 1 »\r\nو در ماه رمضان سنهء مذكور مبشر چپ « 2 » سلطانى با ابو بكر شاه خلاف كرده عرضه داشت به محمد شاه فرستاد و اكثر بندگان فيروزشاهى را با خود متفق ساخت . و چون ابو بكر شاه مطلع شد كه لشكر مخالف شد ، با مخصوصان خود سوار شده نزد بهادر ناهر رفت و ملك شاهين و صفدر خان و ملك بحرى را در دهلى گذاشت . و محمد شاه خبردار شده در نوزدهم رمضان به دهلى آمده در كوشك سلطان بر تخت سلطنت نشست و مبشر چپ سلطان را وزارت داد و تمام مردم باز به محمد شاه ملحق شدند و محمد شاه فيلان كه نزد غلامان فيروزشاهى بود گرفته به فيلبانان قديم سپرد . و باز غلامان آزرده خاطر شده در شب با اهل و عيال گريخته نزد ابو بكر شاه رفتند و سلطان محمد شاه باقى غلامان فيروزشاهى را كه تقليد غلامان مصر مىكردند از دهلى اخراج نمود « 3 » و جمعى كثير را با همايون خان همراه كرده بر سر ابو بكر شاه فرستاد . بعد از جنگ ، همايون خان ظفر يافت و ابو بكر شاه به قلعه گريخت و سلطان محمد شاه اين خبر شنيده به كوچ پى در پى به نواحى قلعه آمد و بهادر ناهر و ابو بكر شاه [ 489 ب 
  ] چون راه گريز مسدود ديدند ، امان طلبيده به ملازمت آمدند و بهادر ناهر\r\n\r\n\r\n","description":"","footnote":"\r\n( 1 ) . منتخب التواريخ : « اگرچه سلطان محمد شاه را طاقت مقاومت با ابو بكر شاه نماند ، اما دل‌هاى سپاهيان و رعايا از ابو بكر شاه رميده بود . »\r\n( 2 ) . نسخ : ميسرحب . تصحيح از منتخب التواريخ .\r\n( 3 ) . تاريخ فرشته ( ج 1 ، ص 153 ) : « و مشهور است كه ناصر الدين محمد شاه فرمود كه از غلامان فيروزشاهى هر كه زياده بر سه روز در شهر بماند جان و مالش سبيل باشد . »\r\n","page_name":" 4809 ","page_number":581},
  {"content":"\r\n\r\nنوازش يافته ، ابو بكر شاه محبوس شد « 1 » و در حبس هلاك گرديد .\r\nو سلطان محمد مستقل شده به طرف اتاوه رفت . مقدم آنجا به ملازمت آمده پيشكش داد و رخصت يافت و محمد شاه كامياب و كامران به دهلى مراجعت فرمود .\r\nو در اين سال ايلدرم بايزيد ، حاكم روم برادر خود ، يعقوب چلبى را كشت « 2 » و متوجه بلاد فرنگ شده مملكت فزت و معادن آنجا را فتح كرد و فيروز بيك را كه از شجاعان اردوى او بود به ودن فرستاد و آن ولايت نيز به تصرف درآمد و افن بغى را تاخت و بعضى محال بر فيروز بيك مقرر شد و او نواحى افلاق را كه پوستين افلاق به آنجا منسوب است تاخته با غنايم بسيار آمد .\r\nو ايلدرم بايزيد هم در اين سال بر سر قرامان رفت و امير محمد قرامان اغلان در جنگ كشته شد و آن شهر مفتوح گرديد و سولغ نيز به دست آمد و ولايت جرجان نيز در تصرف او قرار گرفت و حاكم جرجان و امير آيدين و گرميان « 3 » به حسب اتفاق در اين سال فوت شدند و آن ولايت به تصرف ايلدرم بايزيد آمده به غايت قوى شد و مملكت جرجان را به پسر خود ارطغرل داد .\r\n\r\n\r\n","description":"","footnote":"\r\n( 1 ) . قلعه‌اى كه ابو بكر شاه در آن محبوس شد در منتخب التواريخ بداؤنى ( ج 1 ، ص 262 ) و تاريخ فرشته ( ج 1 ، 153 ) ميرتهه آمده است .\r\n( 2 ) . آن‌گونه كه قبلا نيز گفته شد ايلدرم بايزيد عامل و آمر قتل برادر كهتر خود يعقوب نبود ، بلكه به محض شهادت سلطان مراد رجال دولت به احتمال اينكه امكان دارد شاهزاده يعقوب ، والى قراسى چون برادر بزرگ خود ، ساوجى عليه بايزيد كه در جنگ قوصوه به دنبال مرگ پدر به سلطنت رسيده بود عصيان كند ، تصميم به كشتن او گرفتند .\r\n( 3 ) . نسخ : گرجيان\r\n","page_name":" 4810 ","page_number":582},
  {"content":"\r\n\r\n\r\nذكر وقايع سنهء هفتصد و نود و سه هجرى [ موافق سال هفتصد و هشتاد و سوم از رحلت خير البشر 
  ] « 1 »\r\nدر سال گذشته در سمرقند قوريلتاى بزرگ را صاحبقران مصمّم شده و جميع امرا و نوينان در انبار جمع شده بعد از مراسم طوى حكم جهانمطاع صادر شد كه از آن لشكر زيادت جمع آورند و به موجبى كه فرمان رفت مجموع قبول نموده خط سپردند كه به موجب مقرر و موعد به لشكرگاه حاضر شوند و تواچيان بزرگ مثل امير حاجى سيف الدين و امير جهانشاه جاكو و امير شمس الدين عباس روى هيچ‌كس ملاحظه نكرده خطها گرفتند و انتقام كشيدن از توقتمش خان پيشنهاد همت شده و مقرر گشت كه هر سپاهى يك كمان و سى تير و سپر و شمشير داشته باشد و هركس اسب خالى البته همراه داشته باشد و هر ده نفر يك خيمه و دو بيل و يك كلنگ و يك داس و يك ارّه و يك تبر تيشه و يك درفش و يك صد سوزن و نيم من سنگ انبان ريسمان و يك چرم درست و ترك قشلاق در تاشكند فرمود .\r\nو اميرزاده ميرانشاه به دولت و اقبال به خراسان قشلاق كرد و آن حضرت را در تاشكند اندك انحراف مزاجى روى نمود و بعد از چند روز صحت يافته همت عالى نهمت بر ترتيب لشكر گماشت و لشكرى عظيم جمع كرده و در روز پنج‌شنبه دوازدهم صفر هفتصد و نود و سه [ هجرى 
  ] كه آفتاب در ششم درجهء دلو بود ، ساعت سفر اختيار فرموده كوچ شد و اميرزاده پير محمد جهانگير و اميرزاده شاهرخ بهادر را جهت ضبط مملكت بازگذاشت و آقايان را\r\n\r\n\r\n","description":"","footnote":"\r\n( 1 ) . در حاشيه نسخ رقم 793 ثبت است .\r\n","page_name":" 4811 ","page_number":583},
  {"content":"\r\n\r\nمجموع بازگردانيد ، مگر چولپان ملك آغا « 1 » كه همراه بود .\r\nو اميرزاده ميرانشاه در اين وقت از خراسان آمده ملحق شد . و امرا هر يك به مورچل « 2 » خود روان شدند . و در موضع قراسمان ايلچيان توقتمش خان رسيدند و يك دست شنقار « 3 » و نه اسب راهوار كه پيشكش آورده بودند ، گذرانيدند و زبان به عذرخواهى گشودند . و آنچه توقتمش خان پيغام كرده اين بود كه « آن حضرت پدر و ولىنعمت است . اگر تقصيرى واقع شده است ، اميد عفو دارم و بعد از اين تا زنده باشم طريقهء بندگى از دست نخواهم داد . »\r\nو آن حضرت در جواب فرمود كه « آنچه با او كرده‌ام عالميان را معلوم است . در عوض آنچه او كرد عالميان را پنهان نيست . « 4 » حاليا كه او شنيده كه ما متوجه اوييم مىخواهد كه روز بگذارند . اگر راست مىگويد كه طالب صلح است على بيك را به استقبال ما فرستد كه آنچه مصلحت باشد به جاى آوريم . » و ايلچيان را خلعت داده با امرا و شاهزادگان به مشورت نشست ، « 5 » و ايلچيان را گرفته متوجه توقتمش خان شد و از يسى و قراچق و صبران گذشته سه هفته در بيابان رفت و از بىآبى لشكر جفاى بسيار كشيده در غرّهء جمادى الأول در سارق اوزون « 6 » به آب رسيدند و چند روزى آنجا آسوده شده و چون آب بسيار بود ، سپاه از آب گذشتند .\r\nدر آن وقت دو نوكر از ايدكو گريخته به بيابان رفتند و چون به طرف توقتمش خان رفتند كس از عقب آنها رفته نرسيده ، از آنجا روان شده در مغاك‌ها آب يافته مىرفتند . « 7 » و به الغ طاق ( كوه بزرگ ) آمده آن حضرت به نظارهء آن دشت بر بالاى كوه برآمد تمام عالم سبز و خرم به نظر درآمد . آن روز آنجا توقف شد و منارى از سنگ برآورده تاريخ بر آن [ 490 الف 
  ] سنگ نقش شد « 8 » و از آنجا شكاركنان روان شده به كنار آب بيلاق جوق « 9 » آمده از آب گذشتند و بعد از بيست روز به موضع اناقرغوى « 10 » رسيده شد . و چون نهضت همايون\r\n\r\n\r\n","description":"","footnote":"\r\n( 1 ) . نسخ : حلبا نملك حاجى بيك . تصحيح از ظفرنامهء شامى ( ص 117 ) شامى او را « خاتون عظمى » ناميده است .\r\n( 2 ) . مورچل : سنگر\r\n( 3 ) . شنقار مرغ شكارى معروف است ؛ باز . چون اين پرنده بر روى دست ( ساعد ) مىنشسته ، به همين جهت واحد شمارش آن « دست » است .\r\n( 4 ) . ظفرنامه : « . . . به‌واسطهء او با اوروس خان مخالفت كردم و مال و نعمت فراوان به دو دادم و لشكرها با او فرستادم . . . »\r\n( 5 ) . شانزدهم ربيع الأول .\r\n( 6 ) . نسخ : ساريو اورى . تصحيح از ظفرنامه و روضة الصفا . سارق يا « سارى » به تركى به معنى زرد است .\r\n( 7 ) . ظفرنامه : « پيش از اين دو نوكر از ايدكو گريخته آمده بودند و از توجه بندگى امير صاحبقران خبر دادند و گفتند با لشكرى فراوان و حشرى بىپايان . . . مىرسد . توقتمش خان را از شنودن اين خبر آتش غيرت در نهاد شعله‌ور شد . »\r\n( 8 ) . ظفرنامه : « و امر كرد كه جميع لشكريان سنگ آوردند و آنجا نشانهء بلند بنا كردند و سنگتراشان را امر فرمود تا تاريخ آن ايام بر آن نقش كردند تا نشانه [ اى 
  ] باشد و بر روى روزگار ذكر آن نهضت باقى ماند . »\r\n( 9 ) . ق : بلان جوق ؛ م ، ش : يلان جرق . تصحيح بر اساس ظفرنامه .\r\n( 10 ) . متن : الغوغوى .\r\n","page_name":" 4812 ","page_number":584},
  {"content":"\r\n\r\nچهار ماه گذشته بود لشكريان را آزوقه تمام شده بود . و در آن بيابان پنج ماهه راه و هفت ماه آبادانى نبود و در معسكر ظفر اثر تنگى و گرانى پيدا شد ، چنان كه يك سر گوسفند به بيست دينار كپكى و يك من غلّه به وزن سمرقند به صد دينار كپكى رسيد و پيدا نمىشد .\r\nآن حضرت فرمود كه هيچ آفريده در اردو نان و كماج نپزد و آتش آرد از بغرا « 1 » و تتماج « 1 » و اوماج « 1 » نيز منع نمود و از مطبخ به [ يك كاسه 
  ] بلماق « 2 » اكتفا رفت . از يك من آرد به وزن سمرقند يك صد و بيست كاسه بلماق بيرون آمد و به هر يك كاسه يك كس قناعت نمود حسب الحكم ، و به دست اكثر سپاهيان هم آن نمىافتاد . و در صحرا از تخم مرغان آنچه مىيافتند مىخوردند و بعضى به علف اوقات گذرانيده مىرفتند .\r\nو در غرّهء جمادى الآخر سپاه به جرگه روان شده از دور شكارى بسيار به قمرغه « 3 » درآمد و چندان صيد كشته شد كه با وجود آن چنان قحطى مردم صيد فربه را برداشته لاغر وامىگذاشتند . و در آن صحرا نوعى از آهو به نظر درآمد كه از گاوميش بزرگتر بود و ديگر به نظر درنيامده بود و مغول آن را « قندغاى » و « دشتان » مىگويند .\r\nو در آن صحرا آن حضرت ارادهء عرض لشكر و جبا ديدن نموده حكم فرمود كه امرا به موجب خطوط خود لشكر به نظر درآورند و تمام لشكر يراق پوشيده سوار شدند و آن حضرت تومان تومان و قشون قشون و فوج فوج را به نظر مبارك درآورد . و اميرزاده محمد سلطان بهادر زانو زده التماس نمود كه منقلاى باشد . آن حضرت را اين جرئت پسنديده افتاده و او را مقدّمه ساخت و جمعى كثير از امراى بزرگ را در ملازمت او مقرر فرمود .\r\nو در هفتم جمادى الآخر كه تا آن غايت از دشمن خبرى نيافتند ، شاهزاده و امراى منقلاى روان شدند و آن حضرت به مبالغه و تأكيد حكم فرمود كه هر خبر از جزوى و كلّى كه سانح شود از اعلام آن تأخير ننمايند . بعد از دو روز به منزلى رسيدند كه هنوز آتش افروخته بود . « 4 » خبر به آن حضرت فرستادند . حكم شد كه تفحص نمايند كه آتش آورندگان به كدام طرف رفته‌اند و رعايت حزم نموده و آگاه روان شوند . به موجب فرموده شب و روز تفحّص كنان مىرفتند و كوچ‌هاى دور كرده از آب توبل بگذشتند و قراولان خبر رسانيدند كه هفتاد جاى آتش ديديم و چندان كه تفحص كرديم كسى را نيافتيم .\r\n\r\n\r\n","description":"","footnote":"\r\n( 1 ) . انواعى آش كه با آرد و خمير پخته مىشود .\r\n( 2 ) . بلماق : آشى است مثل كاچى ، خوراك افراد فقير .\r\n( 3 ) . قمرغه : لفظى است تركى ، شكارگاه كه امرا و سلاطين در احاطهء كلان آهو و گوزن و غيره مىگذرانند . - آنندراج .\r\n( 4 ) . ظفرنامه : « . . . دو روز راه قطع كردند . در شش موضع آتش ديدند كه علامت فرود آمدن لشكر باشد ، اما كسى نيافتند .\r\nچند روز ديگر رفتند تا از آب توبول گذشتند . نشان آتش‌هاى بسيار ديدند كه هنوز مىسوخت و هرچند تفحّص كردند اثر كس نيافتند . »\r\n","page_name":" 4813 ","page_number":585},
  {"content":"\r\n\r\nو چون خبر به صاحبقران رسيد ، به تعجيل كوچ كرده به كنار آب آمد . پل به‌واسطهء عبور لشكر منقلاى ويران شده بود و از چوب و خس و خاشاك گذار تيار [ ؟ 
  ] نموده بگذشتند و آن حضرت با منقلاى يك جا شده هرچند تفحص فرمود هيچ خبر از دشمن معلوم نشد . شيخ داوود تركمان كه او مردى كاردان و دلاور بود و تمام اوقات خويش در بيابان‌ها و ريگستان‌ها گذرانيده بود ، به خبرگيرى روان شد . دو روز با بهادران رفته و روز سيم آلاچوقى به نظرش درآمد . در عقب پشته پنهان شد . چون صبح شد سوارى از آن آلاچوق به مهمى روان شد .\r\nچون از او درگذشت ، او را دستگير كرده نزد صاحبقران فرستاد . آن حضرت را اين خدمت به غايت پسنديده افتاد و كمر تركش زرّين و خلعت خاصه به شيخ داوود فرستاد و از آن كس خبر پرسيد . او گفت كه « ما يك ماه شده كه از ايل بيرون آمده‌ايم و از خان خبرى نداريم . اما ده سوار جبه‌پوش دو سه روز شده كه آمده‌اند و در اين نواحى مىباشند . »\r\nبه حكم آن حضرت عبد خواجه « 1 » با سى سوار به آوردن مردم آلاچوق رفت و قمارى يساول « 2 » به قصد آن ده سوار روان شد و چون به ايشان رسيد ، به جنگ پيش آمدند . بعضى كشته و بعضى دستگير شد . خبر [ توقتمش 
  ] خان از ايشان تحقيق شد . كوچ كردند و بيست و چهار جمادى الآخر ( به آب ياييق ) « 3 » رسيدند . قچرچيان به عرض رسانيدند كه « اين آب سه جا گذر دارد « 4 » . » آن حضرت به گذرهاى مشهور به جهت احتياط نگذشته « 5 » از بالاى آب به سلامت گذشت و بعد از بيست روز به آب سمر « 6 » رسيده غلغلهء لشكر [ دشمن 
  ] به گوش قراولان رسيد .\r\nاميرزاده محمد سلطان يك كس از دشمنان را به دست آورده به خدمت آن حضرت فرستاد و به عرض رسانيد كه « از توجه صاحبقران در اين الوس خبر نبود . دو كس از لشكر شما آمده خبر دادند و ايل بسيار اينجا بود . [ 490 ب 
  ] كوچ كرده رفتند . »\r\nچون محقق شد كه غنيم اينجاها نيست ، حكم شد كه كسى از قشون خود جدا نشود و در شب آتش نيفروزد و لشكر مرتب شده از آب هر يك به مورچل خود گذشتند و قراولان سه كس ديگر از لشكر دشمن به دست آوردند . تحقيق شد كه « توقتمش خان در قرق‌گول « 7 » نشسته است و انتظار لشكر مىكشد . با آنكه لشكرش هنوز جمع نشده‌اند سپاهى او دو مقدار سپاهى اين لشكر است و مىخواست كه گذارهاى آب ياييق را بگيرد .\r\n\r\n\r\n","description":"","footnote":"\r\n( 1 ) . ق : عبد جواهر ؛ م : عبد خواهر ؛ ش : عيد خواجر .\r\n( 2 ) . ظفرنامه : خمارى يساول .\r\n( 3 ) . نسخ : ( به او )\r\n( 4 ) . ظفرنامه : « يكى را ايغريالى مىخوانند ، دوم را بوركچيد ، سوم را چپما كچيد . »\r\n( 5 ) . ظفرنامه : « فرمود كه ازين هر سه گذشتن صواب نيست و اعتماد بر آن نه ؛ چه ، دشمن برابرست يمكن كه در گوشتها پنهان باشند و در وقت گذشتن گمين گشايند . . . »\r\n( 6 ) . ظفرنامه : آب سمور .\r\n( 7 ) . در نسخ سه گانه به صورت قرق‌گوز و قرق‌گول آمده . وجه قرق‌گول انتخاب شد . در ظفرنامه به صورت قيرق‌گول ثبت شده است .\r\n","page_name":" 4814 ","page_number":586},
  {"content":"\r\n\r\nچون دانست كه شما از بيراهه مىگذريد خود را از آن درگذرانيد . »\r\nو آن حضرت غرّهء رجب از آب سمر گذشت و در هر منزل خندق زدن مقرر فرمود و كوچ فرموده به لاى و گل بسيار رسيدند و لشكر به مشقّت بسيار گذشت . چون فرود آمدند ، خبر رسيد كه سه قشون از سپاه مخالف پيدا شد و در عقب غلبه [ اى 
  ] ديگر مىنمايد . آن حضرت سوار شده صف لشكر برآراست و جبا بخش نمود . و به نفس نفيس پيش رفته قراولان يك كس را گرفته آوردند . گفت كه « غنيم را غرض از سياهى نمودن آن است كه شما را پيشتر برد ؛ چه ، خبر شنيده‌اند كه در اين لشكر قحط است . » و آن شخص را كشته روان شدند .\r\nسونجك بهادر و ارغونشاه به خبرگيرى رفته كسى را نديده بازگشتند و مبشر به خبرگيرى تعيين شده حكم شد كه مادام كه خبرى نيابد معاودت ننمايد . و مبشر در جنگى به جمعى از دشمنان رسيد و بر سر ايشان راند و چهل كس را دستگير كرد و جمعى كثير را به قتل رسانيد و به خدمت آن حضرت آمده عنايت بسيار قرين حال او شد و اوكلكا « 1 » يافت .\r\nو آن اسيران خبر خان چنين دادند كه « حكم بود كه به قرق‌گول جمع شويم . چون به آنجا رفتيم كسى را نديديم و سبب خلاف وعده ندانستيم . » و پسر قماق را نيز زخمدار نزد آن حضرت آوردند . او نيز مثل اين خبر داد . « 2 » آن حضرت امير جلال ، پسر امير حميد را با جمعى از بهادران كه صاين تمور و مولى از آن جمله بودند ، به قراولى تعيين نمود و حكم شد كه چون سياهى دشمن بسيار به نظر درآمد گريزان باشند و هرچه ببينند و شنوند ، خبر فرستند . و ايشان از آب و گل بسيار گذشته سياهى دشمن ديدند و با يكديگر سخن كرده صاين تمور بازگشته به خدمت آن حضرت رفت و همهء احوال رسانيد . « 3 »\r\nو امير ايكوتيمور به تحقيق آنكه دشمن بسيار نزديك است و با اندك مردم نزديك آمده‌اند از دو آب عظيم و گل بسيار گذشت « 4 » و به امير جلال [ پسر 
  ] حميد و مردم پيش رسيد و چون پيشتر رفت قشون از سپاه مخالف را بر بالاى پشته به نظر درآورد و جمعى را به طرف ايشان روانه كرد . غنيم چون ديد كه لشكر رسيد از بالاى پشته فرود آمد و اين مردم به جاى ايشان بر بالاى بلندى براندند و سى قشون سوار آراسته ديدند كه در عقب بلندى مهيّا ايستاده‌اند . خبر به امير ايكوتيمور رسيد . او مصلحت در جنگ نديده لشكر خود را رخصت\r\n\r\n\r\n","description":"","footnote":"\r\n( 1 ) . متن : اولكا .\r\n( 2 ) . ظفرنامه (  b  215 ) : « عرضه داشت كه از طرف سراى مىآيم پيش پادشاه مىرفتم او را در قرارگاه نيافتم و ديگر حال نمىدانم . »\r\n( 3 ) . ظفرنامه : « صاين تمور پيش رفته با ايشان سخن كرد و بازگرديد و مولى را بازگردانيده خبر فرستاد . »\r\n( 4 ) . ظفرنامه : « بندگى امير صاحبقران ، ايكو تيمور را با جمعى مردان دلاور مقرر كرد كه روند و از حال دشمن كما ينبغى خبر درست آرند . »\r\n","page_name":" 4815 ","page_number":587},
  {"content":"\r\n\r\nداد كه به آهستگى مراجعت نمايند و خود با اندك مردم ايستاد كه لشكر از آب‌ها بگذرند .\r\nدشمنان چون آگاه شدند كه مدد او دور است ، حمله آورده ، و امير ايكو تيمور به جنگ ايستاده چند قشون « 1 » را بازداشت و تيرى به اسبش رسيده پياده شد و خود نيز زخمدار شده ، نوكرى اسب كشيد و هنوز سوار نشده بود كه اين اسب نيز به زخم تيرى هلاك شد و دشمنان او را در ميان گرفتند و او دست به بند نداد و چندان جنگ كرد كه دشمنان او را ندانسته كشتند و هرى ملك پسر يادگار برلاس و رمضان خواجه ارلات و محمد ارلات نيز شهيد شدند . و آن حضرت با اندك مردمى به كنار آب رسيد . امير سيف الدين و امير جهانشاه جاكو كه ملازم ركاب ظفر انتساب بودند ، پياده شده از آب گذاشتند و به زخم تير ياغى را بازگردانيدند .\r\nدر آن معركهء مردآزماى جلال پسر حميد با سى كس بر سى قشون زده و هر لحظه طبل باز خود را نواخته بر دشمن حمله آورد « 2 » و شاه ملك « 3 » و بايزيد شش انگشتى نيز اظهار شجاعت نموده به قدر مقدور كوشش كردند . و چون صاحبقران معاودت نمود ، جمعى را كه جان خود فدا كرده بودند به انواع تربيت نوازش كرد و حكم ترخانى ارزانى داشته فرمان داد كه يساولان ايشان را منع نكنند و تا نه گناه از ايشان و فرزندان ايشان صادر نشود نپرسند . و خويشان ايكو تيمور را كه به قتل رسيده بود تربيت كرد و شاه ملك از آن جمله راه و رسم ايكو تيمور يافته مهر كلان و مهر پروانه را به او سپردند . « 4 »\r\nو در اين وقت لشكر منصور به جايى رسيد كه در شب پيش از غروب شفق اثر طلوع صبح ظاهر مىشد « 5 » و با وجود اين هنوز [ 491 الف 
  ] توقتمش خان توقف نمىكرد كه لشكر منصور برسد و قراولان او هر روز خود را نموده مىگريختند . « 6 » صاحبقران بعد از مشورت اميرزاده عمر شيخ را با بيست هزار سوار به تعجيل فرستاد كه خود را به دشمن رساند تا او بالضروره توقف كند . و چون شهزاده روان شد روز ديگر خبر رسيد كه منقلاى طرفين به يكديگر رسيدند و آن حضرت هفت قول مرتب ساخت . اول به نام سلطان محمود خان ، و امير سليمانشاه را با او همراه كرد ؛ و دوم كه خاصهء آن حضرت بود به شاهزاده محمد سلطان ؛ و سيّم در دست راست به شاهزاده ميرانشاه ؛ و چهارم به نام سيف الدين ؛ و پنجم اميرزاده عمر شيخ و\r\n\r\n\r\n","description":"","footnote":"\r\n( 1 ) . ق : صد قشون .\r\n( 2 ) . ظفرنامه : « و جلال بهادر كوركا و طبل بر گردن اسب بسته جنگ‌هاى سخت كرد و دشمن را گريزانيد . »\r\n( 3 ) . پسر قلجغاى\r\n( 4 ) . ظفرنامه : « و جامهء وزارت پوشاند . »\r\n( 5 ) . روضة الصفا ( چاپ زرياب ، ص 1058 ) : « چون قريب شش ماه بود كه سپاه تيمور پيوسته رو به سوى شمال مىرفتند ، به جايى رسيدند كه به هنگام رسيدن شب پيش از غروب شفق اثر صبح ظاهر مىشود و در چنين محلّى به حسب فتواى شريعت نماز خفتن واجب نىگردد . »\r\n( 6 ) . نقل از حاشيهء « ق » : جنگ بزرگ صاحبقران با توقتمش خان در دشت قپچاق در سنهء 793 .\r\n","page_name":" 4816 ","page_number":588},
  {"content":"\r\n\r\nنام سرداران دو قول ديگر مشخص شد و صف‌هاى دست راست نصب و آراسته شد ، چترها پيش رو داشته مستعد جنگ شدند .\r\nو قراول دشمن پيدا شده و صف‌ها نيز از عقب قراول به نظر درآمد و در هر صف يكى از شهزادگان جوجىنژاد و امراى آن الوس مستعد حرب شده رسيدند و چندان لشكر از طرفين در آن دشت جمع شد كه وهم را اميد تخمين آن نماند . صاحبقران حكم فرمود كه در اين وقت تمام سپاه فرود آمده خيمه‌ها زدند و آتش افروختند و لشكر توقتمتش را از اين بىالتفاتى خوف زيادت شده « 1 » و عساكر منصوره بعد از فراغ از خيمه زدن سوار شده روبه‌روى غنيم شدند . و آن حضرت فرود آمده روى تضرع بر زمين نهاد و از حضرت عزت فتح و فيروزى مسئلت نمود سوار شد و سيد بركه در اين معركه مراسم اخلاص و دعاگويى به تقديم رسانيد . « 2 »\r\nامير حاجى سيف الدين توفيق يافته پيش از همه كس حمله كرده دشمن خود را شكست داد و چند قشون از لشكر دشمن كه از قشون‌هاى صاحبقران زياده آمده بودند روان شدند كه از عقب لشكر امير سيف الدين درآيند ؛ و جهانشاه بهادر به كمك امير سيف الدين روان شد و غنيم را نگذاشت كه از عقب او درآيند و مخالف را برگردانند ؛ و اميرزاده ميرانشاه مخالفان را كه در برابر قول او بودند ، به يك حمله مغلوب ساخت ؛ و عثمان بهادر با سه قشون قپچاقى با سه قشون درآويخت و از اسب افتاده باز سوار شد و دشمن خود را از جاى برداشت ؛ و شيخ على بهادر نيز فتح كرد ؛ و شاهزاده محمد سلطان نيز از قول بزرگ پيش آمده قلب دشمن را برهم زد ؛ و اميرزاده عمر شيخ در جوانغار ، آنچه لايق آن‌چنان شاهزاده باشد ، به جاى آوردند و از دشمن مقابل خود اثر نگذاشت .\r\nو توقتمش خان چون آثار پريشانى لشكر خود را يقين كرد و به عين اليقين ديد فدايىوار متوجه اميرزاده عمر شيخ شد . چون آن لشكر را به طريق قشون صاحبقران استوار ديد از آنجا نيز عنان گردانيده بر شيخ تيمور و هزاره‌هاى سلدوز حمله برد . و آن جماعت هرچند سعى كردند تيرباران نمودند سودى نكرد و مغلوب شدند و بسيارى از مردم سلدوز به قتل رسيدند و توقتمش خان از ميان لشكر سلدوز گذشته در عقب لشكر منصور صف كشيد . اميرزاده عمر شيخ چون اين حال مشاهده نمود با سپاه خود بازگشته به مقابل توقتمش خان رفته به جنگ ايستاد و صاحبقران [ را 
  ] كه در عقب لشكر توقتمش خان كه گريخته بودند ، مىرفت چكه بهادر از اين معنى آگاه ساخته ، « 3 » آن حضرت عنان به آن طرف معطوف داشت و توقتمش خان\r\n\r\n\r\n","description":"","footnote":"\r\n( 1 ) . ظفرنامه : « آن تمكن و ثبات قلب و دليرى و بىالتفاتى به دشمن رعب و هراس در دل اعدا زيادت گردانيد . »\r\n( 2 ) . روز دوشنبه پانزدهم رجب سال هفتصد و نود و سه در موضعى به نام قندزجه در دشت قپچاق .\r\n( 3 ) . ظفرنامه : « در اين حال چكاتواچى بتعجيل رسيد و خبر داد كه دشمنان عقب لشكر ما را گرفته و از عمر شيخ بهادر\r\n","page_name":" 4817 ","page_number":589},
  {"content":"\r\n\r\nرا چون نظر بر فوج صاحبقران افتاد طاقت نياورده بگريخت و تمام الوس جوجى خان به رسوايى هرچه تمام‌تر خاك بىناموسى بر فرق خود پاشيده بگريختند و آن حضرت به فتح و فيروزى نزول نمود و لوازم شكرگزارى به تقديم رسانيد و شاهزاده‌ها و امرا آمده مباركباد گفتند و صاحبقران فرزندان را در كنار گرفته امرا را نوازش كرد .\r\nو صاحبقران از ده نفر ، هفت نفر را « 1 » به تعاقب توقتمش خان فرستاد و آن بخت برگشتگان در پيش آب اتل و از عقب شمشير قاتل بود . لاجرم بيشتر ايشان هلاك شدند و اندك مردمى كه جان بردند ، جريده توانستند خلاص شوند و زن و فرزند و اموال و اسباب ايشان بالتمام به دست لشكر منصور افتاد « 2 » و آن حضرت تا كنار آب اتل آمده و از شاهزادگان الوس جوجى خان ، گونچه اغلان و تيمور قتلغ اغلان [ وايدكو 
  ] كه از قديم با توقتمش خان عداوت داشتند و گريخته نزد آن حضرت رفته بودند ، در اين وقت به عنايت بىغايت سرافراز شده زانو زدند و رخصت طلبيدند كه رفته الوس خود را جمع نمايند .\r\nايدكو اوزبك به همين بهانه رخصت حاصل نمود ، گونچه اغلان آمد و اما آن دو كس ديگر رفته نيامدند . « 3 » و چندان غنيمت در اين يورش به دست لشكر منصور افتاد كه شرح آن را مجلدى ديگر بايد . پنج هزار كنيز از آن جمله به خاصهء آن حضرت قرار گرفت و خرگاه گوترمه بسيار به دست لشكريان افتاد و [ 491 ب 
  ] خرگاه گوترمه عبارت از خرگاهى است كه بر بالاى ارابه تعيين كرده‌اند و به وقت كوچ پربار مىكنند « 4 » و درون خرگاه به فراغت خود مشغول بوده قطع منزل مىنمايند . و بسيارى از لشكريان دختران صاحب حسن به دست آوردند و در خرگاه‌هاى گوترمه به عيش و عشرت مشغول مراجعت كردند .\r\nو بعد از هشت ماه و شش روز آن حضرت عزيمت معاودت نموده به سعادت روان شد و مالى بىحد و حساب به دست لشكر منصور چندان افتاده بود كه هركس كه وثاق خود را گم\r\n\r\n\r\n","description":"","footnote":"\r\nهم قاصد رسيد كه پادشاه توقتمش سپاه خود را آراسته در عقب ما مىآيد و قلب و جناح لشكر خود را مضبوط مىدارد . »\r\n( 1 ) . ق : و دوازده هفت نفر را .\r\n( 2 ) . با اينكه توقتمش شكست خورد و وادار به فرار شد ، ولى اركان قدرت او به هيچ وجه از هم نپاشيد و وقايع بعدى نيز اين مسأله را به خوبى نشان داد . تيمور ، خان جديدى را با حمايت خود به حكومت گماشت ، ولى اين كار نتيجهء پايانى نداشت ، چون مدتى نگذشت كه قشون جغتاى بار ديگر رانده شدند . - تاريخ ايران ( كمبريج ) ، دورهء تيموريان ، ترجمهء يعقوب آژند ، ص 71 .\r\n( 3 ) . ظفرنامه : « و تيمور قتلغ اوغلان به پادشاهى نشست ، گونچه اوغلان شرف صحبت امير صاحبقران بسيار يافته بود و در سفر و حضر به انعام و احسان او مخصوص شده . »\r\n( 4 ) . گرترمه يا گوتورمه خرگاه‌ها و خيمه‌هايى بود مخصوص دشت‌نشينان كه آن را باز نمىكردند و هنگام حركت بر روى گردونه‌ها و ارابه‌ها مىنهادند و به راه مىافتادند .\r\n","page_name":" 4818 ","page_number":590},
  {"content":"\r\n\r\nمىكرد به يك ماه و دو ماه باز نمىيافت و از كنار آب ياييق گونچه اغلان نيز بگريخت . و چون از آب بگذشتند چند منزل آمدند آن حضرت بر اغروق پيشى گرفته به تعجيل روان شد و در ذيقعدهء سنهء هفتصد و نود و سه از صبران « 1 » گذشته به سلامت در اترار نزول فرمود « 2 » و از آب سيحون عبور نموده به سمرقند رسيد . شاهزادگان و اعيان و امرا و نوينان بعد از نياز بسيار و تهنيت قدوم بهجت لزوم پيشكش بسيار گذرانيدند و طوىهاى بزرگ مرتب داشته به عيش و عشرت مشغول شدند . اميرزاده ميرانشاه به موجب حكم عازم خراسان شد و آن حضرت در تاشكند قشلاق نموده و تمامى اغروق به سلامت به تاشكند رسيد .\r\nو مدت آن يورش يازده ماه بود . و آن حضرت از غنايم آن سفر تمام شهزادگان و امرا و اعيان سمرقند را قسمت داد و به وقت بهار ، آن حضرت از آب خجند گذشته به جهت شكار حكم جرگه شد و بعد از شكار صحراى كان گل « 3 » محل نزول بهادران نامدار شد .\r\nدر اين وقت ممالك سلطان محمود غازى از غزنين و كابل و قندهار و توابع بر اميرزاده پيرمحمد جهانگير مرحمت شد و جمعى از امراى نامدار در ملازمت شاهزاده با خانه كوچ روان شد .\r\nو در اين سال محمد شاه ، پادشاه هندوستان ، ظفر خان را حكومت گجرات داد و مفرح سلطان آن ولايت را به ظلم ويران كرد . « 4 »\r\nو در اين سال قيصر روم ، ايلدرم بايزيد بر سر اسلامبول رفت و در اثناى محاصرهء آن شهر خبر رسيد كه مردم انكروس جمع شده عزيمت غدرى دارند . سلطان به تعجيل كوچ كرده جلو ريز بر سر ايشان رفت و ايشان را متفرق كرد و باز به محاصرهء اسلامبول رفت و سركوب ساخته قلعهء گيان را زبون كرد و ايشان طلب صلح نموده ، سلطان صلح غالبانه كرده در حوالى حصار محله‌اى آبادان كرد و به گوزل حصار « 5 » موسوم شد و معاودت نمود .\r\nو شاه منصور در اين سال لشكر به جانب يزد برد و نواحى شهر را تاراج كرد و جمعى از خويشان بيرون آمده گرگ آشتى ، و از آنجا رو به كرمان آورد و به سلطان احمد پيغام فرستاد\r\n\r\n\r\n","description":"","footnote":"\r\n( 1 ) . ق ، ش : حبران ؛ م : حيران . تصحيح از ظفرنامهء يزدى .\r\n( 2 ) . ذيقعدهء هفتصد و نود و سه .\r\n( 3 ) . ق : صحراى اقار ؛ م ، ش : صحراى قار . تصحيح از روضة الصفا و حبيب السير .\r\n( 4 ) . تاريخ فرشته ( ج 1 ، ص 153 ) : « ناصر الدين محمد شاه چون به دهلى مراجعت نمود ، خبر رسيد كه ملك فرحة الملك ، حاكم گجرات ياغى شده است ، بنابراين ظفر خان بن فرحة الملك را . . . به اعزاز و احترام تمام رخصت گجرات داد . » نيز رك : منتخب التواريخ ، ج 1 ، ص 262 .\r\n( 5 ) . متن : كرن حصار ؛ « گوزل حصار » سال 793 ه به دستور بايزيد در محلى كه رود گوگ سو به دريا مىريخت « آناطولى حصارى » معروف به « گوزل حصار » ساخته شد كه امروز نيز بقاياى آن پابرجاست . « آناطولى حصارى » يا « گوزل حصار » به نام « آقچه حصار » نيز ناميده مىشود . روايات گونه‌گون در مورد تاريخچه و بناى اين حصار - اوزون چارشىلى ، تاريخ عثمانى ، ج 1 ، ص 333 .\r\n","page_name":" 4819 ","page_number":591},
  {"content":"\r\n\r\nكه « از آن طرف ايمن نيستم ، و الا با عمّ بزرگوار مضايقه ندارم . اكنون مصلحت در آن است كه من را جميع خويشان به مال مدد كنند كه به كنار جيحون رفته نگذارم كه صاحبقران از آب عبور كند . » « 1 » سلطان احمد به مقتضاى همّت خود جواب داد « 2 » كه « اين خيال نيك است ؛ چه ، آن حضرت ده هزار چاكر بهتر از بنده و شاه منصور دارد . به كدام استطاعت اين خيال به خاطر مىتوان آورد ؟ امثال اين فكرها باعث آن مىشود كه خشك و تر اين مملكت با هم بسوزند و در اين ديار از اين فكر غلط ديّار [ ى 
  ] نماند و اگر من پياده غاشيه بر دوش در ركاب آن حضرت روان شوم از آن دوست‌تر دارم كه به يارى شاه منصور پادشاه روى زمين باشم . و اگر او ميل جنگ دارد گو آماده باش كه عن قريب آن حضرت مىرسد . » « 3 » و شاه منصور چون دانست كه سلطان احمد با او اتفاق نمىكند ، نواحى كرمان را تاخته مراجعت نمود .\r\nو در اين سال يلبغا ناصرى كه منطاش را شكست داده بود ، حيله كرده روزى لباس حرير درپوشيد و اظهار مخالفت ظاهر برقوق كرد و منادى كرد كه « هركس با منطاش اتفاق دارد حاضر شود » و هركس كه به منطاش اتفاق داشت از بىعقلى و كوته‌انديشى حاضر شد و هزار و دويست كس به اين تقريب از منطاشيان حاضر شده يلبغا حكم كرد همه را گرفتند . و اين خبر را به سلطان مصر ملك ظاهر نوشت .\r\nو منطاش در اين سال متوجه شام شد و يلبغا ناصرى به دفع او روان شده منطاش از راه ديگر ايلغار نموده به شام درآمد . يلبغا چون اين خبر شنيد معاودت كرد و با منطاش جنگ كرده او را شكست داد و او بعد از آنكه در قصر ابلق متحصن شده بود و گمان مردم آن بود كه بيرون رفتن او ممكن نيست ، گريخته به جانب تركمانان رفت و به ميان مردم آوازه افتاد كه يلبغا دانسته او را نگرفت و يلبغا چون از ملك ظاهر يك بار شلاق خورده بود ، در فكر شد . و آخر الأمر رأى بر آن قرار گرفت كه به بهانهء تيرانداختن منطاش به شام مىبايد رفت و استعداد [ 492 الف 
  ] لشكر كرده هركس از امراى مصر را كه مىدانست دفع مىبايد كرد به بهانه [ اى 
  ] به قتل آورد و خاطر از مهمات مصر جمع كرده متوجه شام شد و به شام آمده يلبغا و جميع امرا استقبال كرده رعايت يافتند .\r\nدر اين اثنا خبر رسيد كه منطاش را سالم دوكارى گرفت و سلطان خوشحال شده و مرداس احمد را نزد سالم فرستاد كه منطاش را از او گرفته بياورد . چون مرداس به آنجا رسيد ، سالم\r\n\r\n\r\n","description":"","footnote":"\r\n( 1 ) . فارسنامهء ناصرى ( ج 1 ، ص 322 ) : « لشكر به ماوراء النهر برم و اسباب و اساس سلطنت امير تيمور را بر هم زنم و از حد ختا ، مصر را متصرف شوم . »\r\n( 2 ) . روضة الصفا ، ج 4 ، ص 587 .\r\n( 3 ) . تاريخ كرمان ( ج 1 ، ص 550 ) : « تو به جاى فرزند منى ، سرد و گرم روزگار كمتر چشيده‌اى ، ما را آن زور بازو نيست كه با امير تيمور هم‌ترازو شويم . »\r\n","page_name":" 4820 ","page_number":592},
  {"content":"\r\n\r\nدر دادن منطاش اهمال نمود . مرداس دانست كه سالم ، منطاش را نمىدهد ، بنابراين سوار شده بر سر خانهء او رفت . سالم و منطاش گريخته جان بدر بردند و يلبغا ناصرى نيز از عقب مرداس به حكم ملك ظاهر روان شد و چون به مرداس رسيد و معلوم كرد كه سالم و منطاش « 1 » گريخته‌اند ، با مرداس اعراض كرد كه اضطراب كرده ، مرداس در جواب سخن درشت گفت و نزديك بود كه ميانهء مرداس و يلبغا نزاع شود . بعضى از امرا در ميان آمده صلح دادند .\r\nو اين اخبار به ملك ظاهر رسيده او يقين كرد كه يلبغا با منطاش متفق است و اگر مىخواسته منطاش را در قصر ابلق به دست مىآورد و او تغافل كرد . تا يلبغا ناصرى به ملازمت آمده در لحظه گرفتار شد و همان شب او را به قتل آوردند .\r\nو يلبغا از اكابر امراى مصر و شام بود و چندان احوال او در سنوات گذشته [ ذكر شده 
  ] كه ديگر محتاج تعريف نيست . و امير قطا به عوض يلبغا به حكومت شام مقرر شد . و ملك ظاهر به هركس از امراى شام و حلب كه گمان مخالفت داشت ، به قتل آورده خاطر از آن ولايات جمع آورده عزيمت مراجعت نمود و در بيست و يكم ذيحجه به مصر معاودت نمود و در غرهء محرم به غزه رسيد و كس به قاهره فرستاد كه شهر را تا او آيد آيين بستند .\r\n\r\n\r\n","description":"","footnote":"\r\n( 1 ) . متن : ناصر\r\n","page_name":" 4821 ","page_number":593},
  {"content":"\r\n . \r\n","description":"","footnote":"","page_name":" 4822 ","page_number":594},
  {"content":"\r\n\r\n\r\nذكر وقايع سنهء هفتصد و نود و چهار هجرى [ موافق سال هفتصد و هشتاد و چهارم از رحلت خير البشر 
  ]\r\nفرمانده ايران و توران در اين سال با آنكه لشكرش در تمام سال گذشته لحظه [ اى 
  ] آسايش نكرده بودند و تمامت الوس جوجى خان را به تصرف درآورده بودند ديگر باره به مقتضاى همت بلند بر سمند جهانگيرى سوار شده عزيمت ايران نمود و استعداد يورش پنج ساله نموده به وقت بيرون آمدن از سمرقند طوىهاى پادشاهانه ترتيب نمود و دختر امير غياث الدين ، ترخان را براى اميرزاده پير محمد و اميرزاده رستم بن عمر شيخ خواستگارى فرمود و دختر امير حاجى سيف الدين را جهت اميرزاده ابا بكر آورده براى هر يك اردويى على حدّه تعيين كرد و حكم شد كه محتسبان در ركاب احتساب بسته ابواب عيش بر روى خلايق گشادند .\r\nو در نيمهء رجب سنهء مذكور رايات ظفر آيات متوجه ايران شده به بخارا آمده و از آنجا اندك تغيير مزاجى روى نمود و به آن ملتفت نشده به جوىزر آمده آنجا مرض اشتداد كرد و خوانين و آقايان و فرزندان از سمرقند آمدند و اميرزاده محمد سلطان كه به رسم منقلاى پيش رفته بود و از جيحون گذشته ، حسب الحكم جريده بازگشت « 1 » و جميع مردم از خاص و عام دست به تصدق گشوده اسبان نامدار كشتند و مزاج مبارك به حال اصلى معاودت نمود . « 2 » باز اميرزاده محمد سلطان پيش رفت و آقايان به اتفاق اميرزادهء عالميان شاهرخ بهادر و امير حاجى سيف الدين اجازت يافته به سمرقند معاودت نمودند .\r\n\r\n\r\n","description":"","footnote":"\r\n( 1 ) . ظفرنامه : « فرمان شد كه او نيز لشكر را در مقام خود گذاشته جريده بازگردد . »\r\n( 2 ) . ظفرنامه : « آنگاه اطباى ترك و تاجيك را جمع كردند و به وظيفهء معالجت كما ينبغى قيام نمودند و دقايق و شرايط دفع مرض و تقويت طبيعت به تقديم رسانيدند . »\r\n","page_name":" 4823 ","page_number":595},
  {"content":"\r\n\r\nو آن حضرت از آب آمويه گذشته در يلغز آغاج خبوشان به لشكر منقلاى رسيد . « 1 » و اميرزاده پيرمحمد جهانگير و امير جهانشاه با لشكر قندز و بقلان آمدند و خانزاده از جانب هرات آمده پيشكش فراوان گذرانيد و بيستم شوّال در لب آب جرجان نزول واقع شد . و سيد بركه كه پيشتر به رسالت مازندران رفته بود ، سيد غياث الدين ، پسر سيد كمال الدين را با پيشكش بسيار به درگاه آورد و حاكم استرآباد به مراسم طوى اقدام نمود و بدانچه ممكن بود وظايف نيكو بندگى به تقديم رسانيد .\r\nو چون سه كوچ از استرآباد پيشتر رفتند ، جنگلى عظيم پيش آمد . به موجب حكم درختان بريده سه راه به جهت لشكر گشودند و بعضى يك تيرانداز عرض . و قول از راه مياه روان شد و جنگل بريده مىرفتند ، تا آنكه سارى محل نزول اجلال شد . و سيد كمال الدين به‌واسطهء عدم مساعدت سعادت گريخته به ماهانه [ سر 
  ] « 2 » رفت . و اين قلعه در چهار فرسخى به جانب دريا واقع است . و در آن وقت حكام آمل و سارى به‌واسطهء استحكام آن قلعه با همهء خويشان و متعلقان آنجا پناه برده بودند و مردم اطراف و نواحى نيز آنچه [ 492 ب 
  ] دلبستگى به آن داشتند به آن قلعه درآوردند و خزاين عالم آنجا جمع بود .\r\nو آن حضرت همچنان درختان بريده راه مىساخت و مىرفت تا به آمل رسيد و سيد غياث الدين را به نصيحت پدر فرستاد و هر روز يك فرسنگ كوچ كرده چوب و خس بالاى گل بسيار كه در آن راه بود انداخته مىگذشتند . و قراولان از طرفين به هم رسيده جنگى عظيم واقع شد و پسر شيخ على بهادر در اين معركه كشته شد . و آن حضرت جمعى را فرستاد كه تا كشتيبانان جيحون به كنار درياى قلزم رفته كشتىهاى مخالفان را به دست آوردند و به كشتى درآمده طرف آب قلعه را محافظت كردند . و آن حضرت به دامن قلعه رسيده جنگ درپيوست و حصار بيرون به دست درآمد .\r\nو روز شنبه غرهء ذيحجه مخالفان را ديگر طاقت نمانده امان طلبيدند و بيرون آمده روى تضرع بر زمين نهادند . و حكام آنجا را به قلعهء سارى بردند و آنچه در قلعه بود به دست لشكريان افتاد و به نظر صاحبقران آوردند و كشتى كشتى از آن اموال به امرا انعام شد و قلعه را ويران كردند . و چون آن حضرت شنيده بود كه فداييان در ميان آن جماعت هستند ، سادات را\r\n\r\n\r\n","description":"","footnote":"\r\n( 1 ) . ظفرنامه : « و در غرهء شوّال از موضع چول گذشته نزول كرد و روز چهارشنبه نماز عيد گزارده كوچ كردند و در موضع يلغوز آغاج فرود آمدند . »\r\n( 2 ) . افزوده از روضة الصفا و تاريخ طبرستان و رويان و مازندران مرعشى . اين قلعه از يك طرف به دريا پيوسته بود و سه طرف ديگر آن را گودال‌هايى احاطه كرده بود كه آب در آنها جريان داشت .\r\n","page_name":" 4824 ","page_number":596},
  {"content":"\r\n\r\nجدا كرده بقيه را به قتل آورد . « 1 » و شيخ على بهادر به‌واسطهء انتقام قتل پسر و اسكندر شيخى نيز در كشتن آن بخت برگشتگان سعى بسيار نمودند و سادات را به سمرقند و تاشكند بردند . و آن حضرت خبر فتح به سمرقند با ارمغان بسيار فرستاد و فرزندان و آقايان را طلب نمود و هفتصد شتر بار نقره بر خزانهء صاحبقران افزود از قلعهء ماهانه سر .\r\nو در اين سال احوال آذربايجان به غايت پريشان بود و قرايوسف دو مرتبه به تبريز آمد و ظلم بسيار كرد و محمود خلخال نيز دو مرتبه به آن ولايت درآمده و التون ، حاكم قلعهء النجق با محمود جنگ كرده شكست يافت . و محمود از قرايوسف شكست خورد و ستلمش را قرايوسف حاكم كرده به آلاتاغ رفت و ستلمش در قلعهء تبريز بود كه خبر فتح مازندران و توجه صاحبقران به آذربايجان مشهور شد و هر يك به گوشه [ اى 
  ] گريخته شيخ محمد ، نوكر اميرزاده ميرانشاه به داروغگى تبريز آمده رعاياى بيچاره از ظلم خلاص شدند .\r\nو شاه منصور شيرازى در اين سال لشكر به يزد برد و شاه يحيى در شهر متحصن شده مدتى جنگ بود . گرگين نام ، نوكر خوب شاه منصور در اين ايام كشته شد . شاه منصور در غضب شده مجموع نواحى شهر را ويران مطلق كرده كوچ كرد و به كرمان رفت و بسيارى از آن ولايت را نيز ويران نمود . و جمعى از امرا از شاه منصور جدا شده نزد سلطان احمد رفتند .\r\nو شاه منصور ملاحظه نموده به فارس بازگشت . و چون به شيراز رسيد ، ابو اسحاق را كه در سيرجان بود ، بازى داده بر آن داشت كه گرمسير كرمان را غارت كرد . و سلطان احمد ارادهء دفع ابو اسحاق داشت كه ايلچيان صاحبقران آمده خبر فتح مازندران آورده و سلطان احمد به استعداد رفتن اردوى صاحبقران مشغول شد . « 2 »\r\nو در اين سال ملك ظاهر ، حاكم مصر و شام به آهستگى هركس از امرا را كه با او خلاف ادب نموده بودند گرفت و به قتل آورد . و مرداس محمدى كه زر گرفته بود و نزد يلبغا رفته از آن جمله بود . و در شام جمعى غلامان غافل كرده حاكم قلعه را كشتند و قلعه را متصرف شدند و باقى امراى شام جمع شده قلعه را از ايشان به جنگ گرفتند و همه را به قتل آوردند .\r\n\r\n\r\n","description":"","footnote":"\r\n( 1 ) . تاريخ طبرستان و . . . : « تيمور به ملك طوس گفت : اكنون سادات را بايد از رشانقه [ - جمع رشنيق ، مردم عادى غير سيد 
  ] جدا كرد . برو و ايشان را جدا ساز . ملك فرمود كه اسكندر [ شيخى 
  ] نيك مىداند كه هم‌ولايتى يكديگرند . من ايشان را نمىشناسم كه سيد كدام و رشنيق كدام‌اند . . . چون سادات را از رشانقه جدا كردند ، امر شد كه هرچه رشنيق‌اند به ياساقيان رسانند . قريب به يك لحظه هزار آدمى را به قتل درآوردند و اشارت كردند كه قتل عام بكنند ، مگر سادات را كه نكشند . ديگر هركه را يابند محابا نباشد و تالان و تاراج را دست باز ندارند . » - توضيحات دكتر عبد الحسين نوايى بر زبور آل داود ، چاپ ميراث مكتوب ، ص 154 .\r\n( 2 ) . پيش از اين نيز در سال 787 ه مولانا قطب الدين صدر از طرف امير تيمور به كرمان آمده سلطان احمد را به انقياد از امير تيمور دعوت كرده بود . سلطان احمد نيز پذيرفته و در همان هفته امر كرده بود كه سكه به نام امير تيمور بزنند و نام او را در خطبه بخوانند . - تاريخ عصر حافظ ، ص 378 .\r\n","page_name":" 4825 ","page_number":597},
  {"content":"\r\n\r\nو منطاش در اين سال به نواحى حلب آمده و شكست يافته گريخت و از آب فرات گذشته .\r\nو فرمانده هندوستان در اين سال اسلام خان را به استيصال هرسنگ راى « 1 » فرستاد و خود به جانب اتاوه رفت . و هرسنگ [ راى 
  ] با اسلام خان جنگ كرده شكست يافت و آخر صلح كرده همراه اسلام خان به دهلى آمد . و سلطان مقدمان اتاوه را در حصار درآورد و ايشان اندك جنگى كرده شب قلعه را گذاشته گريختند . و سلطان قلعهء اتاوه را خراب كرده به قنّوج « 2 » رفت و آن نواحى را تاخته به چيتره « 3 » آمد و حصارى ساخته محمدآباد نام كرد . و حاكم دهلى عرضه داشت كرد كه اسلام خان بعد از معاودت از خدمت سر مخالفت دارد و عزيمت كرده كه به جانب لاهور و ملتان رفته فتنه برانگيزد . و سلطان به تعجيل روان شده به دهلى آمده اسلام خان را به حضور آورده پرسش فرمود . او انكار كرده برادرزادهء اسلام خان در حضور اسلام خان گواهى داد كه « او ارادهء خلاف داشت . » و اسلام خان به موجب حكم به قتل رسيد و خواجه جهان وزارت يافت . « 4 » [ 493 الف 
  ]\r\nو در اين سال ايلدرم بايزيد چون از اسلامبول بازگشت ينگىپولى و ترموپيل « 5 » را فتح كرده به ولايت موره « 6 » توجه نمود و در قرامزيد عمارتى عالى ساخته به ادرنه رفت و دختر يلاق اغلان را به نكاح خود درآورد . و در اين طوى ايلدرم بايزيد مجلس شراب ترتيب نموده و تا آن غايت آل عثمان در مجلس شراب نخورده بودند . و رسوم قضا در زمان او مقرر شد . و از هر بيت بيست دينار و از هر محله دو آقچه بعد از آن همه ساله به قاضيان مىداد .\r\n\r\n\r\n","description":"","footnote":"\r\n( 1 ) . متن : راى بر سنگ : تصحيح بر اساس منتخب التواريخ .\r\n( 2 ) . قنّوج : يا كنوج شهرى است در بخش فرح‌آباد ، جنوب غربى مركز اوتارپرادش ، بر كنار رود گنگ . در 598 ه . ق به تصرف مسلمانان درآمد .\r\n( 3 ) . ق : حيقره ؛ م ، ش : حيره .\r\n( 4 ) . منتخب التواريخ ( ج 1 ، ص 262 ) : « اسلام خان را به تهمت ارادهء بغى سياست فرمود . » در خصوص « ارادهء بغى » اسلام خان ، در تاريخ مباركشاهى ( ص 152 ) آمده كه « . . . در ماه رجب سنة المذكور نبشتهء خوجه جهان - كه نايب غيبت در شهر بود - بر سلطان رسيد بر مضمون آنكه اسلام خان مىخواهد سمت ملتان و لوهر رود و آنجا فتنه انگيزد . . .\r\nسلطان . . . از او استفسار كرد . او منكر گشت . جاجر نام كافرى - برادرزادهء اسلام خان - به سببى از او رنجيده بود . به دروغ بر روى او گواهى داد . اسلام خان را به ناحق پيش دربار سياست كردن فرمود . »\r\n( 5 ) . نسخ : ننل ننل .\r\n( 6 ) . موره تا آغاز جنگ صليبى تابع امپراتورى بيزانس بود . بعدها پس از آنكه امپراتورى لاتين در استانبول به وجود آمد به اين امپراتورى وابسته شد و در سال 1362 م . با انتقال قدرت از سوى لاتين‌ها به دست بيزانس ، مجدّدا تحت تابعيت اين امپراتورى درآمد .\r\n","page_name":" 4826 ","page_number":598},
  {"content":"\r\n\r\n\r\nذكر وقايع سنهء هفتصد و نود و پنج از هجرت [ موافق سال هفتصد و هشتاد و پنجم از رحلت خير البشر 
  ] « 1 »\r\nپادشاه بالاستحقاق عرصهء ايران و توران ، امير تيمور گوركان بعد از فتح ولايت سارى و آمل جمشيد قارن‌قاى « 2 » را داروغهء سارى گردانيده آمل را به اسكندر شيخى مرحمت كرد و كسان كه به طلب آقايان و شهزادگان رفته بودند ، ايشان به تعجيل رانده در ماه محرم سنهء مزبور به شرف ملازمت مشرف شدند . « 3 » و آن حضرت بعد از آنكه مدتى به فراغت گذرانيده بود ، متوجه فارس و عراق شدند . و اميرزاده پير محمد و برادرش ، اميرزاده محمد سلطان به رسم منقلاى با شيخ على بهادر و سونجك بهادر و تمور خواجه آق‌بوقا و مبشر [ بهادر 
  ] روان شدند و از هر ده نفر سه نفر برگزيده از مازندران روان شدند . و امير يادگار برلاس و جهانشاه بهادر و جمعى ديگر از امرا به اغروق گذاشت و سراى ملك خانم و تومان آغا در اغروق مانده ، چلپان ملك آغا و نگار آغا هرات بودند « 4 » و اميرزاده شاهرخ را پيشتر روان كردند . و در دامغان و سمنان و رى و شهريار تمام لشكر را تغار داد و شاهزادگان ، حاكم قزوين را به جنگ گرفته « 5 » نزد صاحبقران فرستادند .\r\nو از آنجا متوجه سلطانيه شدند . و حافظ سلطانيه گريخته و شاهزادگان يك هفته « 6 » آنجا\r\n\r\n\r\n","description":"","footnote":"\r\n( 1 ) . ق : 795 ؛ م ، ش : 794 .\r\n( 2 ) . ق : حند ؟ ؟ ؟ قارن قاى ؛ م : حند ؟ ؟ ؟ قادن‌قاى .\r\n( 3 ) . شاهزادگان و حرم امير تيمور كه در 24 ذيحجهء سال 794 از سمرقند به راه افتاده بودند ، در 29 محرم 795 در جيلاون به خدمت وى رسيدند .\r\n( 4 ) . ظفرنامه ( ص 129 ) : « و چولپان ملك آغا و درّ سلطان آغا و نگار آغا را با خود مصحوب گردانيد . »\r\n( 5 ) . ظفرنامه : « به ولايت قزوين رسيدند و شاهسوار [ - خواجه شيخ شاهسوار - روضة الصفا 
  ] را گرفته . . . »\r\n( 6 ) . ظفرنامه : « رايات همايون به جانب سلطانيه روانه شد و در آن منزل اقچكى [ حاكم سلطانيه 
  ] وفات يافت و ارتوقشاه\r\n","page_name":" 4827 ","page_number":599},
  {"content":"\r\n\r\nتوقف نموده سپاه را تغار دادند و متوجه بغداد شدند و هركس كه به ايلى پيش آمد ، او را نوازش نمايند . و ايشان به موجب فرموده عمل نموده و به دربند تاشى خاتون « 1 » رسيدند . و يكى از سرداران آن نواحى نزد شاهزادگان آمد « 2 » و گفت كه « هيچ كس اين راه را به از من نمىداند . » شاهزادگان او را خلعت داده قچرچى ساختند و شيخ على بهادر را منقلاى كرده قچرچى را با او همراه كردند .\r\nابراهيم شاه كه از امراى بزرگ كردستان بود از در اطاعت درآمده پسر خود [ سلطانشاه 
  ] را با پيشكش بسيار نزد شاهزادگان فرستاد و ساير امرا را نيز به تحفه‌ها از خود راضى كرد . و اميرزاده محمد سلطان كس فرستاده و شيخ على بهادر را باز طلبيد . و جهان پهلوان مراجعت نموده در اثناى راه به آتش خوردن فرود آمد . قچرچى كه همراه داشت ، چون از مقصود خود كه برانداختن ابراهيم شاه بود نوميد شده بود ، غافل زخم كارى به آن امير شجاع رسانيد و شيخ على به همان زخم از پا درآمد و قچرچى را كشته سوختند .\r\nو اميرزاده عمر شيخ با لشكر دست چپ از ( موضع ) « 3 » كوشك چوپان گذشته حصار كوركه را كه از مضافات قم است با حاكم آنجا ، محمد قمى به دست آورد « 4 » و به خوار فراهان « 5 » آمد و مظفر برواتى و اسكندر كوهرودى به ملازمت آمدند . « 6 » و اميرزاده عمر شيخ در بروجرد به ملازمت آمده آنها را همراه برد و باز رخصت يافته به مورچل خود رفت . و سيف الدين قلداس ، كوتوال بروجرد شده ، نهاوند را شيخ ميكاييل ضبط كرد . و به خرّم‌آباد رسيده ملك عز الدين بگريخت . و آن حضرت يك روز آنجا توقف فرموده جمعى را به جهت محاصرهء قلعه گذاشت . و اميرزاده عمر شيخ به تكاميشى ملك عز الدين مقرر شد و به هر طرف لشكرها به تاخت رفته مظفر بازآمدند . و آن نواحى از دزد و رهزن پاك شد .\r\nو از آنجا عازم تستر ( شوشتر ) شده « 7 » اميرزاده عمر شيخ كه جستجوى ملك عز الدين بسيار كرده بود و نيافته در آب زال « 8 » به معسكر همايون ملحق شد . و اميرزاده ميرانشاه كه به موجب\r\n\r\n\r\n","description":"","footnote":"\r\nبىوفايى كرده بگريخت و حصار و قلعه را تسخير و ضبط كرده يك هفته . . . »\r\n( 1 ) . نسخ : و سدر سدر نامى خانون . تصحيح از روضة الصفا و حبيب السير .\r\n( 2 ) . روضة الصفا : « عده‌اى از امرا به جانبى از كردستان رفتند و شاهزادگان متوجه دربند تاشى خاتون شدند و يكى از سرداران آن ناحيه گريخته پيش ايشان [ - شاهزادگان 
  ] رفت .\r\n( 3 ) . ق : ندارد .\r\n( 4 ) . ظفرنامه : « و از موضع كوشك چوپان گذشته و متوجه بلاد خصمان شده و از موضع نوا گذشته به قلعه و حصار كور رسيد . »\r\n( 5 ) . ق : حرار فراهان .\r\n( 6 ) . ظفرنامه : « روز ديگر به موضع مروان رسيد مظفر مبادرت كرده به استقبال بيرون آمد . »\r\n( 7 ) . تاريخ آل مظفر ( ص 132 ) : « از راه سيمره به جانب شوشتر توجه فرمود . »\r\n( 8 ) . نسخ : آب زلال . روضة الصفا : « پس از يازده روز به پل آب زال رسيد . » ؛ ظفرنامه : « در موضع آب سال به حضرت امير صاحبقران آمد . »\r\n","page_name":" 4828 ","page_number":600},
  {"content":"\r\n\r\nحكم در شهريار همراه اروق بود با جمعى از سپاه ايلغار كرده به در كاشان آمد . و داروغهء شاه منصور ، ملوك سربداران كه از خراسان گريخته اينجا آمده بود « 1 » امان طلبيده به ملازمت آمد .\r\nو امير صاحبقران كه نخست داعيهء بغداد فرموده بود ، در اين اوقات مصلحت در فسخ بيشتر دانسته اميرزاده عمر شيخ را از دست راست به جانب هويزه فرستاد . حاكم هويزه ارادهء گريختن نمود و شهزاده سر راه او را گرفته او را به دست آورده و صاحبقران به دزفول آمده چاشتگاه در اندرون دزفول نزول فرمود . و دزفول « 2 » در ميان عوام به شاپور ذوالاكتاف منسوب است و آينده و رونده آن چنان جاى كم نشان مىدهند . و [ حاكم دزفول 
  ] ، دهدار شمس الدين بيست خروار [ 493 ب 
  ] نقره پيشكش كرد و هر اسب و شتر كه در شهر بود لشكر منصور گرفتند .\r\nو كوتوال شاه منصور از شوشتر گريخت و اميرزاده محمد سلطان از دربند ابراهيم گذشته به سعادت ملاقات در ظاهر شوشتر رسيدند و حكومت آنجا به خواجه مسعود سبزوارى « 3 » - كه خواهرزادهء خواجه على مؤيد بود - قرار گرفت . و كس رفته به اميرزاده عمر شيخ در هويزه حكم رسانيد كه عازم شيراز شود . و آن حضرت از شوشتر متوجه شيراز شد . و پيراحمد ، حاكم لر بزرگ « 4 » و لشكر ظفر اثر به دز سفيد رسيدند . « 5 » و آن قلعه در ايران از آن مشهورتر است كه در استحكامش توصيف رود . و سعادت « 6 » نامى از قبل شاه منصور ضابط آنجا بود و آن چنان خواطر جمعى داشت كه شب به فراغت مىگذرانيد ؛ با وجود آنكه آن حضرت به يك منزلى رسيده بود .\r\nالقصه ، در روز اول لشكر ظفر اثر جنگ سلطانى انداختند و از همه طرف به قلعه درآمدند و شب در ميان آمده از هر دو طرف تا صبح پاس داشتند . و روز ديگر قلعه را گرفته ، زين العابدين ، پسر شاه شجاع را كه بعد از ميل كشيدن آنجا محبوس بود ، نزد صاحبقران آوردند . و آن حضرت او را نوازش بسيار فرمود و فرمود كه « اگر به موجب وصيّت پدر نزد من مىآمدى اين محنت به تو نمىرسيد . اكنون تا انتقام تو از منصور نگيرم نخواهم رفت . » و مجموع سپاهيان قلعه كشته شدند و باقى آزاد شدند .\r\nو صاحبقران بعد از فتح قلعهء سفيد ، تفحص احوال شاه منصور فرمود . به عرض رسيد كه\r\n\r\n\r\n","description":"","footnote":"\r\n( 1 ) . روضة الصفا : « ملوك سربدارى كه از خراسان گريخته و از طرف شاه منصور داروغهء كاشان شده بود . . . »\r\n( 2 ) . ق : و آن فول .\r\n( 3 ) . روضة الصفا : خواجه محمود سبزوارى .\r\n( 4 ) . ق : سربررگ .\r\n( 5 ) . مسيرى كه تيمور از خوزستان تا دز سفيد طى كرد در ظفرنامهء شاهى ( ص 132 ) اين گونه است : آب شور ، رامز ، رود منقوت ، چاوشان ، آب لرستان كه به ارغوان مرسوم است ، آب شيرين ، بيدك ، جولاهان ، مال امير شول ، آب جولاهان ، قلعهء سپيد .\r\n( 6 ) . تاريخ آل مظفر : مهتر سعادت فراش .\r\n","page_name":" 4829 ","page_number":601},
  {"content":"\r\n\r\n« موقوف آن است كه خبر تحقيق توجه صاحبقران يافته فرار كند ؛ چه ، در گمان كسى نبود كه شاه منصور ارادهء جنگ در خاطرش گذرد ، يا آنكه عدد لشكر او در اين وقت از پنج هزار زياده نبود . » و حساب لشكر صاحبقران را جز علّام الغيوب كسى نمىدانست .\r\nو شاه منصور نخست عزيمت فرار نموده به فسا رفت و از مردم خود پرسيد كه « شيرازيان در حق ما چه مىگويند ؟ » شخصى گفت كه « در وقت بيرون آمدن از شهر به گوش رسيد كه جماعتى كه تركش ده من و چماق هفده من داشتند ، اكنون به طريق غزال از گرگ مىگريزند . » « 1 » و جنون شجاعت دامنگير شاه منصور شده او را بر مراجعت بازداشت ؛ چه ، شجاعت ، علم به احوال خود است به وقت جنگ و معنى جنون عدم ملاحظهء عواقب امور است . و با پنج هزار سوار - و بعضى سه هزار نيز گفته‌اند - اما مجموع مردمش بر اسبان عربى بدوى سوار و تمام سلاح بودند و هر يك را از اقليمى جمع آورده و معركه‌ها آزموده بود .\r\nصف‌ها آراسته به طرف آن حضرت روان شد .\r\nو صاحبقران دو قول ترتيب داده ، اميرزاده شاهرخ به هراول ، اميرزاده محمد سلطان به برانغار و پير محمد جهانگير [ بر 
  ] جرانغار مقرر شد . و در سه فرسخى شيراز به وقت نماز جمعه شاه منصور رسيد و از گرد راه حمله آورد و به مجرد رسيدن لشكر ظفر اثر دست چپ و راست او فرار نمودند و او با هزار سوار كه هر يك فى الحقيقه ثانى رستم و ثالث اسفنديار بودند ، بر قول خاصه حمله آوردند . و قشون وفادار كه آن حضرت در ميان آن قشون بود از يكديگر فرو ريخت . شاه منصور به آواز بلند مردم خود را دلدارى كرده مىگفت كه « امروز روز نام و ننگ و وقت مردانگى و جنگ است و از مرگ گريختن سودى ندارد ، و اگر در معركه كشته نشديم تا قيامت زنده نخواهيم ماند . » و اين ابيات به آواز بلند مىخواند :\r\n بر آنم كه گردن فرازى كنم * به شمشير با شير بازى كنم\r\nمن امروز كارى كنم بىگمان * كه بر نامداران سرآيد زمان \r\nو مردمش دليرتر شده نزديك صاحبقران آمدند . و صاحبقران خواست كه از نيزه شاه منصور را از زين به روى زمين اندازد ، پولاد نيزه‌دار گريخته و نيزه را برده بود . و شاه منصور رسيد و شمشير به كلاه خود صاحبقران رساند . « 2 » اما به مضمون :\r\n به آن كس كه كارش خدايى بود * خصومت خدا آزمايى بود \r\n\r\n\r\n","description":"","footnote":"\r\n( 1 ) . تاريخ آل مظفر : « باد بروت و تركش هفده من اين نتيجه باز داد كه چون بز مىگريزد . »\r\n( 2 ) . سعادت‌نامه ( ص 48 ) : « و شاه منصور بر حضرت خاقانى سه ضرب شمشير راند . »\r\n","page_name":" 4830 ","page_number":602},
  {"content":"\r\n\r\nحفظ الهى حافظ آن حضرت بود . زخم كارگر نيفتاد . و صاحبقران با وجود گريختن دوستان و رسيدن دشمنان همچو كوه پاى ثبات استوار نموده آن حمله را از خود درگذرانيد . و عبدل اختاجى « 1 » ، سپر در بالاى سر آن حضرت كشيد . خمارى يساول و محمود شاه و توكل باؤرچى و محمد آزاد جنگ‌هاى مردانه كرد [ ند 
  ] و خمارى يساول را زخمى بر دست راست رسيد . و شاه منصور به گمان آنكه اين فوج را برداشته‌ام ، روى به فوج اميرزاده عمر شيخ آورد . اولاد امير غياث الدين ترخان و امير جلال الدين حميد و امير خواجه راستى بر شاه منصور تيرباران كردند و او را برگردانيدند . و شاهزاده شاهرخ در هفده سالگى در اين معركه كمال « 2 » شجاعت خود را بر عالميان ظاهر ساخت و بر جاى خود استوار شده علم‌ها را بلند كرد و گريختگان بر سر او [ 494 
  ] جمع شده قول مرتب شد .\r\nشاه منصور بار ديگر صف‌ها را برهم زده از عقب صاحبقران درآمد و نوبتى ديگر شمشير رسانيد . « 3 » و در اين مرتبه از هر طرف لشكر جمع شده او را در ميان گرفتند و مردم او متفرق شده ده كس با او زياده همراه نماند و آن جماعت نيز جدا شده شاه منصور همچنان تنها جنگ مىكرد و تيرى بر گردن و نيزه بر شانه خورده و زخم شمشيرى در رخسارش رسيد و يكى از ملازمان شاهرخ سلطان به او رسيده « 4 » دست در گريبانش زد . به‌واسطهء زخم بسيار ديگر او را طاقت نمانده از اسب بيفتاد و كلاه خود از سرش جدا شده اين قدر گفت كه « من را آب دهيد و من را زنده نزد صاحبقران بريد كه من آن كسم كه شما مىخواهيد . » و آن شخص سرش را جدا كرده نزد اميرزاده شاهرخ برد و شاهزاده سرش را در پاى اسب صاحبقران انداخت .\r\nو در اين وقت قشون ديگر « 5 » از لشكر شاه منصور كه به طلب او مىگشتند حمله آوردند .\r\nاميرزاده شاهرخ بر ايشان تاخته آن فوج را پريشان كرد و صاحبقران بر زبر پشته [ اى 
  ] برآمده شاهزادگان و امرا و اركان دولت مباركباد گفته به رسم مغولى زانو زده كاسه داشتند . و به دروازهء سلم نزول فرمود و ديگر دروازه‌ها را به گچ و آجر محكم كردند و از شهريان مچلكا گرفتند كه اسب و استر و شتر پنهان ندارند . و خزاين آل مظفر را به نظر آن حضرت درآوردند و بر لشكريان قسمت يافت . و اميرزاده محمد سلطان را به اصفهان فرستادند و مال امانى از شيراز [ يان 
  ] گرفته شيراز را به اميرزاده عمر شيخ عنايت فرمودند .\r\n\r\n\r\n","description":"","footnote":"\r\n( 1 ) . م : عبدل اقاجى ؛ ظفرنامه : عبدل اختاجى ؛ تاريخ آل مظفر : امير عادل اختاجى .\r\n( 2 ) . ق : كمان\r\n( 3 ) . جامع التواريخ حسنى : « نقل است كه سه نوبت شاه منصور خود را به حضرت خاقانى رسانيد و گفتند حضرت امير بزرگ در آن قشون است و او را مغلطه دادند . »\r\n( 4 ) . تاريخ آل مظفر : « يكى از نوكران پادشاه اسلام ، خلد الله ملكه ، او را ندانسته از سر اسب فرو كشيد . »\r\n( 5 ) . ظفرنامه : « قشونى ديگر مرتب از قبيلهء كرا . . . »\r\n","page_name":" 4831 ","page_number":603},
  {"content":"\r\n\r\nو جميع آل مظفر بعد از اين واقعه از اطراف و نواحى به ملازمت آمدند و با امرا در باب ايشان مشورت شده قرار يافت كه چون اين جماعت در اين ولايت حاكم بوده‌اند مبادا بعد از آنكه صاحبقران به ماوراء النهر معاودت فرمايد از اين جماعت خلافى ظاهر شود ، همه را مىبايد گرفت . و به موجب قرارداد در يك روز تمام آل مظفر گرفتار شدند و مملكت فارس سيورغال اميرزاده عمر شيخ شد و ايدكو برلاس برادرزادهء امير جاكو « 1 » به حكومت كرمان رفت و تموك « 2 » قوچين داروغگى يزد يافت و لاليم قورچى داروغهء ابرقو شد و جمعى را به محاصرهء قلعهء سيرجان « 3 » - كه غلامى گودرز « 4 » نام از قبل سلطان ابو اسحاق نبيرهء شاه شجاع در آنجا حاكم بود - فرستادند و شبلى و زين العابدين كه هر دو را ميل كشيده بودند ، به سمرقند فرستاده اقطاع [ ى 
  ] چند در آنجا به جهت اسباب فراغت ايشان مهيا داشتند . و تمام هزوران و محترفهء شيراز را با خانه و كوچ به سمرقند فرستادند . و اتابك پير احمد ، حاكم لر بزرگ رعايت يافته به جاى سربزرگ رفت .\r\nو چون خاطر از مهمات شيراز جمع شد ، كوچ كرده در منزل ماهيار « 5 » اصفهان بزرگ و كوچك آل مظفر را به ياسا رسانيدند . و به‌واسطهء بىاتفاقى برادران و خويشان سلطنت از آن خانواده برافتاد . « 6 »\r\nو چون صاحبقران به نواحى اصفهان رسيد ، اميرزاده محمد سلطان استقبال نموده آن حضرت را طوى داد . و از آنجا كوچ شده در انكوان « 7 » جمعى را كه گريخته بودند و فتنه‌ها رفته به قتل آوردند . و در آن صحرا به شكار مشغول شدند . و در خروره « 8 » و فراهان سراى ملك خانيم و ساير خواتين به ملازمت رسيدند و از آنجا به دامن كوه الوند و همدان آمده و آنجا چند روز به عيش و عشرت گذشت و اكثر شاهزادگان و لشكرها از هر طرف آمده ملحق شدند و اميرزاده ميرانشاه ساورى و پيشكش كه از تبريز و سلطانيه آورده بود ، گذرانيد . و آقايان ، آن حضرت را طوى دادند . « 9 » بعد از چند روز اميرزاده ميرانشاه به رسم منقلاى به طرف قراباغ رفت و آن حضرت شكاركنان تا صحراى كنبدك « 10 » تشريف آورده از نزد اميرزاده ميرانشاه\r\n\r\n\r\n","description":"","footnote":"\r\n( 1 ) . متن : امير خالو\r\n( 2 ) . متن : عوك\r\n( 3 ) . متن : سرجان\r\n( 4 ) . نسخ : كودر ؛\r\n( 5 ) . نسخ : ياسار . تصحيح از تاريخ آل مظفر ؛ تاريخ كرمان : قريهء مهيار از محله‌هاى اصفهان .\r\n( 6 ) . محمد مستوفى بافقى يزدى از مستوفيان عهد شاه سليمان صفوى در جامع مفيدى مىنويسد : « در روزييش ، حضرت خاقانى فرمود هر هفت پادشاه و پادشاهزادگان عراق را در يك زيلوجه نشانيدند و در [ يك 
  ] سفره طعام خوردند .\r\nحضرت جهانگشاى از شاه يحيى و سلطان ابو اسحاق پرسيد كه شما هرگز همچنين در يك سفره طعام خورده‌ايد و يك جا نشسته‌ايد . سلطان ابو اسحاق مرد دلير بىخود گفت : اگر ما را اين اتفاق بودى ، حضرت خاقانى به عراق چگونه مدخل ساختى . »\r\n( 7 ) . م : انكران ؛ ظفرنامه : انكودان ؛ روضة الصفا : انكوان\r\n( 8 ) . نسخ : حره . تصحيح از روضة الصفا .\r\n( 9 ) . ظفرنامه : « و سراى ملك خانيم و تومان آغا طوىهاى پادشاهانه كردند . »\r\n( 10 ) . ظفرنامه : كنبدك جولكايى\r\n","page_name":" 4832 ","page_number":604},
  {"content":"\r\n\r\nخبر آمد كه قرا محمد تركمان در كوهستان اغروق خود را مضبوط كرده سر جنگ دارد . آن حضرت سوار شده به راه سنكسون « 1 » دو شبانه روز رانده جميع گريزگاه‌هاى مخالفان را مضبوط كرد .\r\nو تركمانان حصار اباشا و قلعهء تيشلا « 2 » را محكم كرده سر راه گرفته بودند . و در آن راه تنگ بعد از جنگ و تلاش نام و ننگ بساميان بر بالاى كوه برآمده غنيمت بسيار فرود آوردند . و شيخ حاجى ، پسر قمارى در اين جنگ زخمدار شده درگذشته و تركمانان گريخته شيخ تيمور بهادر به تعاقب ايشان نامزد شد و اكثرى را به قتل آورده غنيمت بسيار گرفت . و حصارى كه در آن نواحى بود به جنگ به تصرف درآمد . و دهم رمضان به آق‌سراى فرود آمدند و اميرزاده ميرانشاه نيز كه به محاصرهء قلعهء ديگر رفته بود « 3 » فتح كرده مراجعت نمود . و حرم محترم اميرزاده ميرانشاه در اين ايام صاحبقران را طوى داد . و اميرزاده سلطان محمد به جانب دربند لرستان رفت [ 494 ب 
  ] و در آق‌بلاغ عيد شد .\r\nو در روز دويم شوّال شيخ نور الدين عبد الرحمان اسفراينى از بغداد به ايلچيگرى آمد . و مقدم او را گرامى داشتند و پيغام سلطان [ احمد از بابت 
  ] اظهار عجز و قبول آمدن به ملازمت بعد از مراجعت صاحبقران بود . اما سكه و خطبه كه آن حضرت از سلطان احمد در خاطر به همان راضى بود هنوز به نام آن حضرت مزيّن نساخته بود . پيشكش او قبول شد « 4 » و ايلچى به واسطهء صلاح و تقوا به اعزاز و اكرام رخصت يافت .\r\nو اميرزاده پير محمد جهانگير اغروق را سركرده در ملازمت آقايان به سلطانيه مراجعت فرمود و عنان عزيمت به جانب بغداد انعطاف يافت . در راه قرامحمد تركمان را گريزانيده الوس او را غارت كردند و به تعجيل گذشته به [ مزار مقدس شيخ ربانى ابراهيم يحيى ، قدّس اللّه سرّه ، كه به قبه شيخ ابراهيم لك مشهور است 
  ] « 5 » رسيدند .\r\nو معلوم شد كه كبوتر نامه به بغداد برده و آن حضرت كبوتر ديگر را نامه بر بال بسته گذاشت به اين مضمون كه « نخست گردى به نظر درآمد و به گمان لشكر بيگانه كبوتر را گذاشتيم . ثانى الحال معلوم شد كه الوس تركمان كه از امير تيمور گريخته مىآمدند . »\r\nو سلطان احمد به خبر كبوتر اول احمال و اثقال را از آب مىگذرانيد و به خبر كبوتر دويم\r\n\r\n\r\n","description":"","footnote":"\r\n( 1 ) . ق : سكرن ؛ م : سكون .\r\n( 2 ) . ق : حصار باسار ؛ م ، ش : حصار ياسار .\r\n( 3 ) . نسخ : قلعهء شلاب .\r\n( 4 ) . ظفرنامه : « تحف و هدايايى كه آورده بود در محل قبول نيفتاد به حسب ظاهر شيخ نور الدين را اعزاز كرده به جانب بغداد بازگردانيد . » صاحب روضة الصفا نيز خبر از قبول نكردن هديه مىدهد .\r\n( 5 ) . نسخ : [ قبهء ابراهيم ملك و مراد ( م : مزار ) شيخ يحيى رسيدند 
  ] تصحيح از ظفرنامه . روضة الصفا نيز مطلبى نزديك به ظفرنامه آورده است .\r\n","page_name":" 4833 ","page_number":605},
  {"content":"\r\n\r\nاندك تسكينى يافت . اما گمان برد كه شايد تدبير امير تيمور باشد و به‌واسطهء احتياط سوار بر كنار دجله بايستاد و اسباب خود را گذرانيد . و صاحبقران بيست و سه فرسخ را به يك منزل طى كرد و به حوالى بغداد رسيد . و سلطان احمد جريده كشتىها را غرق كرده به حلّه رفت . و افواج لشكر صاحبقران پىدرپى رسيده محمد آزاد خود را بر آب زده بگذشت و كشتى خاصهء سلطان [ را 
  ] كه غرق نكرده بودند به دست آورده به اين طرف آورد . اما لشكريان به كسى التفات ننموده خود را بر آب شط زدند و به طريقى كه در روى زمين به آن فراغت توانند رفت از آب گذشتند .\r\nو مولانا نظام الدين شامى « 1 » كه اكثر واقعات صاحبقران از وى منقول است مىگفته كه در اين واقعه در بغداد بودم و نخست آن حضرت را از مردم بغداد من ملازمت نمودم و نوازش يافتم « 2 » و روى دجله را از گذشتن لشكريان تصور زمين كردم و دانستم كه توفيق ربّانى اين جماعت را از آب و آتش نگاهبان است و آن حضرت در كشتى سلطان احمد سوار شده از آب بگذشت . و هميشه بر زبان آن حضرت مىگذشت كه « اگر آن روز به كشتى معطل نمىشدم و بر آب زده مىگذشتم ، سلطان احمد را به دست مىآوردم . »\r\nو آن حضرت به نفس نفيس به تعاقب روان شد و اميرزاده ميرانشاه تا حلّه رفت و امرا عرضه داشت نمودند كه صاحبقران به ايلغار تشريف آورده‌اند ، لحظه [ اى 
  ] به آسايش مشغول شوند كه ما بندگان به تعاقب مىرويم . « 3 » و امرا روان شده به كنار آب فرات رسيدند و سلطان احمد نيز كشتىها غرق كرده به طرف دمشق روان شده بود . و امرا چهار كشتى در بالاى آب يافته از آب گذشتند و در پى سلطان احمد روان شدند و زر و قماش بسيار كه از وى باز مىماند به دست لشكريان افتاد و جمعى كثير از امرا در بيابان كربلا و نجف كه آب بسيار در آنجا كم است ، به سلطان احمد رسيدند . و او عنان بازگردانيده ، امرا چون از مخالف بسيار كمتر بودند چاره در پياده شدن دانسته پياده شدند و تيرباران كردند و مخالف را بازداشتند . و جنگى عظيم شد . و امير عثمان را زخمى قوى بر دست رسيد . و سلطان احمد از آن تنگنا سر به سلامت بيرون برد .\r\nو امرا چون دشمنان را راندند صلاح در توقف نديده با غنايم بسيار مراجعت نمودند . و چون هواى آن ولايت به غايت گرم است و در اين وقت موسم گرما بود و امرا تردد بسيار كرده\r\n\r\n\r\n","description":"","footnote":"\r\n( 1 ) . نسخ : شاهى .\r\n( 2 ) . ظفرنامه شامى ( ص 139 ) : « و در آن وقت اين بنده در بغداد ساكن بودم و اول كسى از سكّان آن شهر كه به بساط بوس رسيدند ، اين بنده بود . »\r\n( 3 ) . ظفرنامه : « ايباج اوغلان و نويينان و امرا و اركان دولت زانو زده . . . جان سپارى به جاى آوريم . »\r\n","page_name":" 4834 ","page_number":606},
  {"content":"\r\n\r\nبودند و آب پيدا نمىشد و تشنگى غالب شد ، دويست كس كه همراه بودند به جستجوى آب مشغول شدند . ايباج اغلان و امير جلال حميد به تفحص آب رفته بعد از سعى بسيار دو شربت آب يافتند . يك شربت ايباج اغلان خورد و گفت : « هنوز به غايت تشنه‌ام . اگر آن شربت نيز به من دهى ، جان مىبرم ، و الا هلاك خواهم شد . » امير جلال گفت كه « از صاحبقران شنيده‌ام كه دو رفيق عربى و عجمى را واقعه [ اى 
  ] چنين پيش آمده بود و عجم به عرب گفت كه عرب به كرم مشهور است . اكنون طلب آن مىكنم . عرب گفت كه با آنكه بر هلاك خود يقين دارم بنابر آنكه اين فضيلت عربى باقى ماند اين آب را مىدهم و آب را به عجمى داده آن عجم آبروى عجميان را بر خاك ريخت . اكنون من نيز به‌واسطهء آنكه الوس جغتاى را بر الوس جوجى خان حقى چنين ثابت شود ، برخاسته آب را به تو دادم مشروط [ 495 الف 
  ] به آنكه چون من هلاك شوم آن قدر مروت بكنى كه اين سخن را به گوش صاحبقران برسانى . » و آن اوزبك قبول كرده آب را بياشاميد و توفيق رفيق امير جلال شده از آن صحراى خونخوار به سلامت گذشت و در مجلس صاحبقران اين سخن مذكور شد . و امير جلال نوازش زياده از حد و اندازه يافت « 1 » و حقوق پدرش ، امير حميد را صاحبقران بازفرمود و روح او را به دعاى خير شاد كرد .\r\nو چند روز در بغداد به عيش و عشرت گذرانيد و مال امان از بغداد [ يان 
  ] گرفته اميرزاده محمد سلطان به جانب كردستان به موجب فرمان لشكر كشيد « 2 » و هركس كه در مرتبهء اول از شمشيرش جان برده بود ، در اين مرتبه خلاصى نيافت . و خانه كوچ سلطان احمد را با پسرش ، علاء الدوله و هنرپيشگان بغداد به سمرقند فرستاد . و خواجه عبد القادر [ مراغى 
  ] كه در علم موسيقى يگانهء زمان بود در بغداد بود . و اميرزاده ميرانشاه به جانب بصره تاخت برد و به طرف بالاى آب دجله اردوى صاحبقران روان شده و اغروق در بغداد ماند و اميرزاده شاهرخ بهادر منقلاى شده به شش روز به كردستان درآمد .\r\nو در اين سال وقايع مصر و شام آن است كه حاكم شام فوت شد و خاطر ملك ظاهر آرام گرفت . و در اين سال منطاش كه به نعير عرب اتفاق نموده بود و مكررا نواحى حلب را تاخته و اكثر اوقات شكست يافته ، گرفتار شد . و تفصيل اين واقعه آنكه منطاش و نعير به جانب حمات تاختند . حاكم حمات با آنها جنگ كرده ايشان را شكست داد . حاكم حلب خبر شده كه نعير با منطاش به جانب حمات رفته‌اند ، به خانه‌هاى نعير تاخت برد و تمام اموالش را تاراج نمود . نعير چون آنجا شكست خورده به خانه آمده خانه را ويران كرده ديد و از همراهى منطاش به تنگ\r\n\r\n\r\n","description":"","footnote":"\r\n( 1 ) . ظفرنامه : « و گفت چون حصّهء آب خود به اوزبيك دادى كه از نسل قيات است در الوس چغتاى ذكر اين مكرمت باقى ماند . »\r\n( 2 ) . ظفرنامه : « در كوهستان و دربند كردستان لشكر كشيده . . . »\r\n","page_name":" 4835 ","page_number":607},
  {"content":"\r\n\r\nآمده با حاكم حلب صلح كرده كمشبغا نامى از غلامان حاكم عرب را با پانزده نفر طلب كرد كه منطاش را گرفته تسليم نمايد . و منطاش از اين معنى غافل بود . تا آنكه فرستادگان حاكم حلب رسيدند و نعير ايشان را فرود آورده كس به طلب منطاش فرستاد . و منطاش از طلبيدن بىوقت بدگمان شده ارادهء فرار نمود و بر اسب خود سوار شد . و آن غلام كه به طلب او رفته بود ، جلو اسبش را گرفت . منطاش در خلاصى خود شده غلامى ديگر رسيد . هر دو منطاش را از اسبش فرود آوردند و شمشيرش را گرفتند و مردم ديگر بر او جمع شده منطاش يقين كرد كه او را گرفته نزد ظاهر خواهند فرستاد . كاردى كه در ميان داشت بيرون آورده چهار زخم بر خود زد و بيهوش شد . او را برداشته نزد فرستادهء نايب حلب آوردند و او را بر شتر بسته به حلب بردند و در قلعهء حلب محبوس شد . زخمهايش بهتر شد .\r\nو اين خبر به ملك ظاهر رسيد . به غايت خوشحال شد و قاهره را آيين بستند و حاكم حلب را نوازش بسيار فرمود و خلعت خاصه و پنج هزار مثقال نقره به غلام او كه منطاش را از خانه‌اش آورده بود ، انعام فرمود و كس به حلب فرستاد كه آنچه منطاش داشته باشد از وى خواهى نخواهى بايد گرفت و سرش را به مصر فرستد . حاكم حلب او را شكنجهء بسيار كرد . او اصلا اقرارى نكرد . بعد از شكنجهء بسيار او را ذبح كرده سرش را به مصر فرستادند . و ملك ظاهر به نعير عرب نيز عنايت بسيار نمود .\r\nو در اين وقت به مصر خبر رسيد كه صاحبقران ، شاه منصور را كشته بغداد را گرفت و سلطان احمد شكسته و پريشان به حلب آمد . حاكم حلب او را حرمت داشته به مصر فرستاد و حكم شد كه او را به مصر آوردند . و به جهت آوردن او عز الدين رفته او را به حرمت و عزت در نواحى مصر آورد . و حاكم مصر به استقبال او بيرون آمد و در بيرون مصر در زير خيمه نشست . چون سلطان احمد نزديك خيمه رسيد ، پياده شد يك يك از امراى مصر آمده بعضى دستبوس كردند و بعضى بغل‌گيرى كردند . و سلطان از خيمه بيست قدم بيرون آمد و چون چشم سلطان احمد بر ظاهر افتاد كه مىآمد به تعجيل روان شد و يكديگر را در بغل گرفته ساعتى گريستند . و ملك ظاهر او را تسلى داده گفت كه « در امداد به قدر مغدور تقصير نخواهد شد . » « 1 » و دست يكديگر را گرفته به خيمه درآمدند و بر يك فرش نشستند . و بعد از آنكه مجلس نزديك به آخر رسيد خلعت آورده در سلطان احمد پوشانيدند و اسب خاصهء ملك ظاهر را به جهت او كشيده به اتفاق سوار شدند و تمامت مصريان به تماشا بيرون آمدند و آن‌چنان كثرت ديگر به نظر سلطان احمد درنيامده بود .\r\n\r\n\r\n","description":"","footnote":"\r\n( 1 ) . م : « در امداد تقصير نخواهد شد . »\r\n","page_name":" 4836 ","page_number":608},
  {"content":"\r\n\r\nچون نزديك به منزل ملك ظاهر رسيد ، « 1 » جميع امرا پياده شدند و سلطان احمد همچنان سواره مىراند . ملك « 2 » به او گفت كه « چون از راه دور آمده‌ايد [ 495 ب 
  ] به منزلى كه جهت شما تعيين شده روان شويد . » و جميع امرا را با او همراه كرد . و سلطان احمد به منزل خود آمد و طعام كشيدند . و جميع امرا با او طعام خوردند و به منازل خود رفتند و روز ديگر دويست هزار مثقال نقره و دويست پارچه زربافت فرنگى و سه اسب با زين طلا و بيست غلام و بيست كنيز به سلطان احمد فرستادند . و روز ديگر سلطان احمد به مجلس ملك ظاهر آمد و تمام روز آنجا بود و آخر روز رخصت طلبيده ملك ظاهر نيز سوار شده به منزل او آمد و سلطان مصر در مقام استعداد يورش شام شد و به استعداد تمام از قاهره بيرون آمد .\r\nو ايلچى صاحبقران در اين وقت رسيد و مصريان را به اطاعت دعوت كرد و جواب ناصواب يافته معاودت كرد . و ملك ظاهر به شام آمد و ما يحتاج سفر سلطان احمد بر وجه اتمّ سامان نمود . و چون به شام رسيد و مدتى آنجا بود سلطان را رخصت بغداد كرد و بدانچه مقدورش بود در سامان سفر او سعى نمود . و ايلچى توقتمش خان در اين وقت از راه قپچاق به مصر آمده طلب اتفاق كرده و جواب موافق مدعا يفات . و ايلچى خواندگار ايلدرم بايزيد نيز آمده طلب اتفاق كرد . و سلطان در جواب نوشت كه « هركدام از ما كه در جنگ سبقت كند ، ديگرى او را كمك خواهد كردن . » و ملك ظاهر بعد از روان كردن سلطان احمد ، به حلب آمد و حاكم حلب را تغيير كرده حاكم ديگر تعيين كرد و به مصر معاودت نمود .\r\nو حاكم هندوستان در اين سال ولايت ميتوان را تاخت و بىحضور شده مراجعت نمود . و خبر شد كه بهادر ناهر « 3 » بعضى از ولايات را غارت نموده و قصد او كرد و با او جنگ كرد و او را در حملهء اول كشت و كوتله بهادر ناهر به دست آمد . او به كوه گريخت و سلطان به محمدآباد مراجعت نمود و روز به روز ضعف او زياده مىشد .\r\n\r\n\r\n","description":"","footnote":"\r\n( 1 ) . ق : منزل سلطان رسيد .\r\n( 2 ) . ق : سلطان .\r\n( 3 ) . ق : بهادر باهر .\r\n","page_name":" 4837 ","page_number":609},
  {"content":"\r\n . \r\n","description":"","footnote":"","page_name":" 4838 ","page_number":610},
  {"content":"\r\n\r\n\r\nذكر وقايع سنهء هفتصد و نود و شش هجرى [ موافق سال هفتصد و هشتاد و ششم از رحلت خير البشر 
  ]\r\nصاحبقران در اين سال به قلعهء تكريت آمده يار على « 1 » ، حاكم موصل و شيخ على اربلى با پيشكش بسيار به ملازمت آمدند و امير حسن « 2 » ، والى قلعهء تكريت حصارى شد ؛ چه ، قلعهء او به غايت محكم بود . عساكر منصور روى همت به تسخير حصار آورده عراده و منجنيق نصب كردند و اكثر خانه‌هاى قلعه را ويران نمودند . و روز سيم مادر خود را حاكم قلعه با چند اسب و ديگر تحفه‌ها در بيرون فرستاد و عرضه داشت نمود كه « من را حد مخالفت نيست ، اما وهم جان گريبانگير است و سايهء شكوه آن حضرت بزرگ است . اگر گناه پسر خود بخشيده شود ، برادر و پسر خود را به ملازمت فرستم . » و صاحبقران مادر او را تسلى و راضى كرد و فرمود كه « گناه پسرت را بخشيدم و از خون او درگذشتم . برو و او را زودتر بيرون فرست . و اگر تقصير خواهد كرد خون او و مردم قلعه در گردن اوست . »\r\nو مادرش آمده به قلعه درآمد و او بيرون نيامد . « 3 » و صاحبقران نقب‌ها زده حصار بيرون را گرفتند و ايشان به حصار درون گريختند . و تمام لشكر صاحبقران به نقب زدن آن مشغول شدند و زمين را بخش كردند و به اندك زمانى قلعه را چون قربار ( - غربال ) شبكه‌دار كردند . و حسن كس بيرون فرستاده امان خواست . و جواب داد كه بيرون مىبايد آمد . و چون فرستاده\r\n\r\n\r\n","description":"","footnote":"\r\n( 1 ) . نسخ : بازعلى . تصحيح از ظفرنامه .\r\n( 2 ) . روضة الصفا : امير حسين\r\n( 3 ) . ظفرنامه ( ص 142 ) : « مادر به حكم فرمان بازگشت و در اين اثنا لشكر از جوانب بيرون حصار را نقب كرده بودند و به تك رسيده و سيد خواجه امير شيخ على بهادر كه يك برج حصار را در شب ويران كرده امير حسن را رعب و هراس غالب شد تا به شرط وفا ننمود و از قلعه فرود نيامد . »\r\n","page_name":" 4839 ","page_number":611},
  {"content":"\r\n\r\nبازگشت ، كس نزد اميرزاده شاهرخ ديگر باره فرستاد و تضرع بسيار نمود و استدعاى شفاعت و حمايت كرد . و به قبول اقتران يافت و برادر خود را نزد اميرزاده شاهرخ فرستاد . شاهزاده او را به نظر صاحبقران درآورد و زبان به شفاعت گشود و جواب شنيد كه « چون بيرون آيد گناهش را عفو مىكنيم و اگر او نيز نخواهد آمد تو نيز نزد برادر خود برو . »\r\nو چون برادران به يكديگر رسيدند ، قرار جنگ به خود دادند و طبل مخالفت به نوازش درآورده به جنگ ايستادند . و صاحبقران به خانه [ اى 
  ] كه ملحور « 1 » ساخته بودند برآمد . و چون تمام قلعه را بر سر چوب گرفته بودند پيش از آنكه آتش زنند بعضى ويران شد و قلعه گيان فدايىوار به مدافعه مشغول شدند . و فوج‌فوج لشكر به حكم صاحبقران روى به قلعه آوردند و آتش در نقب‌ها انداخته اكثر ديوارها بيفتاد و اهل قلعه به قلعه كوهى كه در آن قلعه بود پناه بردند . و عساكر گردون مآثر به جنگ به آنجا برآمده امير حسن و هركس كه در آنجا بود گردن بسته به درگاه آوردند . سپاهى را از رعيت جدا كرده به حصّه و رشد گردن زدند و از سرهاى ايشان منارها ساختند و قلعه را ويران كرده يك سو استوار گذاشتند كه استحكام قلعه را عالميان از آنجا قياس كنند و مورخان تفصيل نقب‌ها .\r\nو محصلان به قلعه درآمدند . چون فايدهء زياد در آن نبود خود را از ايراد آن معاف داشتند و از پاى قلعه كوچ كرده شكار جرگه حكم شد . و بعد از به هم رسيد [ ن 
  ] جرگه ، صيد بسيار افكنده [ 496 الف 
  ] و اميرزاده ميرانشاه كه به بصره رفته بود . جميع آن ولايات را به تصرف درآورد و ملوك سربدار را حاكم بصره كرد و اكثر كلانتران آن ولايت را همراه به درگاه آورد . و واسط نيز حاكم‌نشين شد و عراق عرب به تصرف اولياى دولت قرار گرفت و هركدام از امرا به هر طرف كه رفته بودند ، مظفر و منصور معاودت نمودند .\r\nو به حكام تركمانان آق‌قوينلو و قراقوينلو فرامين فرستاده ايشان را به متابعت امر فرمود . هر كس از آن جمله به ملازمت آمد سرافراز شد . و اروق نيز از بغداد آمده همراه شد . و خواجه مسعود سبزوارى به حكومت بغداد رفت و بغداد را با آنكه در آن سال قحط بود به يمن معدلت آبادان كرد .\r\nو آن حضرت به ديار بكر متوجه شد و آوازهء مراجعت انداخته به طرف بالا روان شد و به قلعهء كركوت رسيده به ايلى « 2 » مسخر ساخت و سارق‌على اب ، حاكم آن قلعه شد و امير على سرخ و پيرعلى و جهانگير و باقى سرداران آن ولايت به شرف بساط بوسى رسيدند . و به موضع اربل رسيد . والى آنجا ، شيخ على خدمات پسنديده به جاى آورد . و چون به مقصد\r\n\r\n\r\n","description":"","footnote":"\r\n( 1 ) . كذا فى المتن . معنى آن در فرهنگ‌ها به دست نيامد .\r\n( 2 ) . ق : بابلى .\r\n","page_name":" 4840 ","page_number":612},
  {"content":"\r\n\r\nنزول اجلال اتفاق افتاد « 1 » و اميرزاده ميرانشاه كه به جهت تسخير اطراف آن ولايت رفته بود مظفر و منصور معاودت كرد ، همراه شد . و يار على ، حاكم موصل طوى عظيم كرده پيشكش بسيار كشيد و قچرچى شد . و آن حضرت به جانب ماردين روان شد .\r\nو چون سلطان عليشير حاكم ماردين در اين اوقات مكرر پيشكش و عرايض فرستاده اظهار ايلى نموده بود ، آن حضرت كس نزد وى فرستاد كه « با لشكر مرتب به ملازمت آماده باش كه عزيمت مصر و شام داريم . » و از ماردين گذشته به رأس العين نزول نمود و تمامى لشكر را به حصون فرستاد . سپاه برانغار قراقونيلو را غارت كردند و سپاه جرانغار نيز ولايت بسيار تاراج نموده با غنيمت بسيار به لشكر مظفر ملحق شدند . و از آنجا كوچ كرده به روحا « 2 » رسيدند . و گزل « 3 » نامى كه حاكم آنجا بود ، قلعه را گذاشته گريخت و رعايا به كوه پناه برده و پنداشتند كه خلاصى يافتند . و لشكر منصور به آنجا رفته همه را غارت كردند . « 4 »\r\nو شهر روحا تمام از سنگ تراشيده است و گويند كه از بناهاى نمرود است و چشمه [ اى 
  ] كه در ميان آتش جارى شده هنوز برجاست « 5 » ، و اللّه اعلم بحقيقة الحال .\r\nو چند تركمان در اين منزل به آستان ملايك آشيان آمد و نوازش بسيار يافت . و چون عليشير ، حاكم ماردين درآمدن تقصير كرد ، آن حضرت فرمود كه « ياغى را در ميان ولايت گذاشتن توره « 6 » نيست » و عنان عزيمت به جانب ماردين معطوف داشت [ به موضع جيمليك 
  ] « 7 » مراجعت فرمود . و سلطان على « 8 » ، حاكم ماردين « 9 » ، در اين وقت به درگاه آمد و تحفه‌هاى لايق گذرانيد . و آن حضرت از سبب دير آمدن سئوال فرمود . زانو زده زبان به استغفار و اعتذار گشاد و گناهش به عفو مقرون شد . « 10 »\r\nو چون صاحبقران در فارس شاهزاده عمر شيخ را به جاى آل مظفر حاكم كرد ، شاهزاده در قرب يك سال آن ولايت را بالتمام به ضبط درآورد ، به نوعى كه نزد خالق و خلايق\r\n\r\n\r\n","description":"","footnote":"\r\n( 1 ) . به نوشتهء شامى ، امير تيمور پس از حركت از اربيل به موصل رسيد و « روز جمعه به زيارات مقدسهء ادريس و جرجيس . . . مستعسد شده و در هر مزارى ده هزار دينار كپكى جهت عمارت انعام فرمود و به درويشان صلات و صدقات رسانيد . » - ظفرنامه ، ص 145 .\r\n( 2 ) . از بناهاى نمرود است و قضيهء آتش انداختن ابراهيم خليل ، عليه السلام ، در اين موضع واقع بوده است . - ظفرنامه ، ص 146 .\r\n( 3 ) . نسخ سه گانه : كرد . ظفرنامه : كوزل . تصحيح از روضة الصفا شد .\r\n( 4 ) . ظفرنامه : « و درين مقام رايات همايون را نوزده روز توقف افتاد . »\r\n( 5 ) . به تصريح صاحب روضة الصفا ، تيمور در آن چشمه غسل كرد .\r\n( 6 ) . توره : در تركى روش و قاعده .\r\n( 7 ) . جاى دو كلمه در نسخ بياض . افزوده از ظفرنامه . روضة الصفا : چمليك - در هفت فرسخى ماردين .\r\n( 8 ) . ظفرنامه و روضة الصفا : سلطان عيسى .\r\n( 9 ) . ق ، م : حاكم اذرى .\r\n( 10 ) . به نوشته صاحب روضة الصفا ، حاكم ماردين تسليم شد ولى اهالى شهر تسليم نشدند . چون زمستان بود و علوفه كم ، تيمور از محاصرهء شهر منصرف شد .\r\n","page_name":" 4841 ","page_number":613},
  {"content":"\r\n\r\nمستحسن افتاد . با رعايا سلوك نمود و كسان به سمرقند فرستاده اميرزاده بايقرا را كه در آن اوقات متولد شده بود با فرزندان ديگر طلب نمود و اميرزاده بايقرا حب ؟ ؟ ؟ ك ؟ ؟ ؟ « 1 » در سمرقند به جهت محافظت نگاه داشت و باقى به فارس آمدند . و صاحبقران را چون عزيمت مصر و شام بود ، شهزاده را طلب فرمود كه از راه كوه‌كيلويه به خدمت آمد . و شاهزاده عمر شيخ ، اميرزاده اسكندر را در شيراز گذاشته اميرزاده پيرمحمد را همراه برد و در چهار منزلى بغداد به قلعهء مختصرى خرماتو نام رسيد و لشكريان به طلب تغار « 2 » رفته اهل قلعه ياغى شدند . آن حضرت از اين حركت برآشفته بر بالاى بلندى [ ى 
  ] كه نزديك قلعه بود بىالتفاتانه برآمد و بخت برگشته [ اى 
  ] ندانسته از بالاى قلعه تيرى انداخت . در شاهرگ شاهزاده رسيده در ساعت جان به جان آفرين تسليم كرد . « 3 » و اميرزاده پيرمحمد و نوكران و همراهان آن حضرت را دود حيرت از دماغ برآمده در لحظه قلعه را با زمين هموار كردند و هيچ جاندار را در آن ديار نگذاشتند و حيران و سرگردان به ملازمت صاحبقران روان شدند .\r\nو كسى را جرئت آن نبود كه آن سخن را به عرض رساند . آخر جميع امرا اتفاق كرده در خلوت صورت واقعه را در زبان آوردند . و آن حضرت در چنين مصيبتى عظيم هيچگونه اضطراب نفرمود و صبر كرد و ولايت فارس را به فرزند ارجمندش ، اميرزاده پير محمد ارزانى داشت و اوچ [ 496 ب 
  ] قرابهادر را نزد اميرزاده به تعجيل فرستاد كه او را برگردانيده به شيراز برد و نعش شاهزاده را به شيراز بردند . « 4 » و اميرزاده عمر شيخ در چهل سالگى شهيد شد و بعد از مدتى جسد مباركش را از شيراز به كش بردند .\r\nو سلطان عليشير ، حاكم ماردين ، چون به سعادت ملازمت سرافراز شد باج و خراج قبول كرده و محصلان به جهت تحصيل و لشكريان به جهت سرانجام مهام ضرورى به شهر رفتند . و جمعى از كوته‌انديشان با لشكريان به جنگ پيش آمدند . و همان لحظه سلطان عليشير را به حضور طلبيده از او موجب اين معنى را استفسار نمودند . و به وقت سخن گفتن معلوم [ گشت 
  ] كه سلطان عليشير به وقت بيرون آمدن مردم قلعه را به محافظت تعيين نموده است . و در ساعت به قيد و حبس او حكم شد . و چون در آن نواحى علف يافت نمىشد ، صاحبقران صلاح در محاصرهء قلعه ندانسته كوچ فرمود . و تمام شاهزادگان و امرا به مورچل خود روان شدند و در\r\n\r\n\r\n","description":"","footnote":"\r\n( 1 ) . كذا فى المتن . مفهوم نشد .\r\n( 2 ) . تغار : خوردنى و آزوقه - برهان قاطع\r\n( 3 ) . ظفرنامه : « اميرزادهء جهان تفرّج‌كنان بدان موضع رسيد . شخصى تير مىانداخت . از قضا تير بر اميرزاده آمد و در ساعت بر جاى هلاك شد . »\r\n( 4 ) . و در بقعه‌اى كه تيمور بر مزار شمس الدين كلار ساخته بود ، و قبر پدرش امير طرغاى نيز در آنجا بود دفن كردند .\r\n- روضة الصفا ، چاپ زرياب خويى ، قسم ششم ، ص 1066 .\r\n","page_name":" 4842 ","page_number":614},
  {"content":"\r\n\r\nآن صحرا كه اكثر گل و لاى بود ، باران باريدن گرفت و چند شبانه‌روز باران عظيم باريد . آن چنان گل و لاى شد كه بسيارى از شتر و استر تلف شد و اكثر لشكريان را قدرت رفتن نمانده فرود آمدند و خيمه‌ها زدند . و بارندگى لحظه به لحظه زياده مىشد ، تا آنكه اكثر خيمه‌ها نيز گذاشته روان شدند .\r\nو لشكر قول در جمعه دهم جمادى الأول از گل و لاى بيرون آمده در مرغزارى فرود آمدند و كسان به تفحص احوال باقى لشكر خود فرستادند . و شاهزادگان و امرا هركس در اين راه خود نمد و خيمه و مثل آن بر روى گل انداخته گذشتند و از آنجا كوچ كرده به طرف مورچل گذشته روان شدند .\r\nو صاحبقران از تحف و هداياى آن ولايت به سلطانيه سوغات « 1 » فرستاده و در راه ملك عز الدين و مردمش گستاخى كرده دست به آن دراز كردند و به جزيره برآورده ياغى شدند . « 2 » و آن حضرت از شنيدن اين خبر برآشفته سخت او را نصيحت كرد و چون سودى نداشت ، اروق را گذاشته ايلغار فرمود . و لشكريان به هر حيله كه بود از دجله گذشته وقت سحر غافل به ايل و الوس دشمن رسيدند و اطراف شهر را در ميان گرفتند و هم در روز شهر را فتح كرده غنيمت بسيار يافتند و ملك جزيره « 3 » به دست افتاد . او را نشناخته بعد از گرفتن اموال و شكنجه بسيار ملك را گذاشت . و لشكريان از آن موضع كوچ كرده و در مدت ده شبانه‌روز چهل كشتى را از آب گذرانيدند و آن حضرت به اغروق آمده جمعى از لشكريان را كه در گل و لاى پياده شده بودند ، سوار ساخت و بار ديگر متوجه ماردين شد .\r\nو اميرزاده ميرانشاه به رسم منقلاى روان شد و پنجاه فرسنگ در اطراف ماردين آبادانى نگذاشتند و لشكر منصور شهر را در ميان گرفته و اهالى شهر به قلعه كوه گريختند و از در تضرع و زارى درآمده پيشكش بسيار بيرون فرستادند و امان طلبيدند .\r\nو در اين وقت خبر رسيد « 4 » كه اميرزادهء جهان ، شاهرخ بهادر را حضرت حق سبحانه تعالى فرزندى كرامت فرمود . آن حضرت به غايت خوشحال شده اهالى ماردين را آزاد فرمود و ملك صالح ، برادر سلطان عليشير را به حكومت آنجا سرافراز فرمود و عزم معاودت كرد . و\r\n\r\n\r\n","description":"","footnote":"\r\n( 1 ) . ق : سرغاب .\r\n( 2 ) . ظفرنامه : « ملك عز الدين . . . در موضع جيمليك به بساط بوس رسيد . . . اجازت طلبيد كه به ولايت خود بازگردد و آزوق و تغار به جهت لشكر راست كند . . . چون به مقام خود رسيد به قول وفا ننمود و شخصى ديگر شيخ نام هم به بساط بوس آمد و به نوازش سرافراز شد . در اين اثنا امير صاحبقران شخص را با تحف و هدايا به سوى فرزندان و خانه مىفرستاد . آن شيخ مجموع را گرفته پناه به جزيره برد و ملك عز الدين كه سلطان جزيره بود او را حمايت كرد و ديگر به حضرت قاصد و نامه نفرستاد . »\r\n( 3 ) . ق : جريده .\r\n( 4 ) . ظفرنامه ( 150 ) : « در اين اثنا از جناب سراى ملك خانيم قاصد رسيد . »\r\n","page_name":" 4843 ","page_number":615},
  {"content":"\r\n\r\nهر يك از شاهزادگان به راهى روان شدند و آن حضرت عزيمت آلاتاغ داشت كه خبر مخالفت مردم آمد « 1 » رسيد . « 2 » و آن حضرت متوجه آن طرف شد و از آب دجله - كه آنجا به غايت تنگ است - تمام مردم به آسانى گذشتند و قلعه را در ميان گرفتند .\r\nو اين قلعه از قلاع مشهور است و از سنگ تراشيده و كچ برآورده‌اند و ديوارش به مرتبه [ اى 
  ] عريض است كه دو سوار به فراغت در پهلوى يكديگر بر زبر ديوار مىرفت . و مجموع باره دو طبقه است كه به وقت آفتاب و بارندگى حصارداران را محنت نرسد . و چشمه [ اى 
  ] آب روان در ميان حصار داشت . و در ميان عموم « 3 » مشهور است كه از بناى آن چهار هزار و سيصد سال گذشته و بجز خالد [ بن 
  ] وليد كه در ابتداى اسلام از راه آب آن قلعه را به دست آورده كسى ديگر آن قلعه را نگرفته بود .\r\nو صاحبقران گيتىستان به پاى قلعه آمده اطراف و جوانب آن را ملاحظه فرمود . و اهل قلعه نيز مهياى جنگ شدند و هر روز جنگ مىشد و دلاوران چاره منحصر در نقب زدن دانسته و نقب زدند . و سيد خواجه و عثمان بهادر و ارغونشاه برغوچى پيش از همه از نقب راه كرده بر برج آمدند و از اطراف و جوانب به هر حيله كه توانستند ، جنگ پيش آورده به بالاى حصار برآمدند و قلعه را به تصرف درآوردند و غارت كردند . و سپاهيان آنجا گريخته به نقب‌ها درآمدند و آن چنان ناپيدا شدند كه كسى ايشان را نيافت . و در مدت سه روز قلعه [ اى 
  ] چنين به اين آسانى فتح شد و در مقام ويران كردن حصار آمدند . اما چون [ 497 الف 
  ] آن قلعه آن‌چنان مستحكم بود كه مگر به سال‌هاى دراز از عهدهء ويران كردن بيرون توانستى آمد ، اندكى از زبر ديوار انداخته ، كوچ كردند .\r\nو در اين ايام يكى از اوزبكان به عرض رسانيدند كه تبوصوفى « 4 » مىخواهد كه بگريزد . بعد از تحقيق صدق اين سخن ظاهر شد با آنكه او را كمال اعتبار نزد آن حضرت بود و در برانغار از نسل خانان كسى بر او مقدم نبود . بنابراين او را بند كرده جمعى كه با او متفق شده بودند به قتل آوردند و عازم آلاتاغ شده ، حكام آن ديار به ملازمت آمدند و مال و خراج قبول نمودند و آن حضرت متوجه صحراى موش شد و در راه سيواس كه به غايت سنگلاخ « 5 » و ناهموار بود ، اسب و استر بسيار هلاك شد و به صحراى موش رسيدند . و حاجى شرف [ كه 
  ] در تمام بلاد بتلس « 6 » و كردستان مثل او كسى نبود به شرف بساط بوس رسيد و پيشكش بسيار آورد . از آن\r\n\r\n\r\n","description":"","footnote":"\r\n( 1 ) . از شهرهاى ديار بكر\r\n( 2 ) . روضة الصفا ( چاپ زرياب ، ص 1067 ) : « از نزد اميرزاده محمد سلطان و ميرانشاه خبر رسيد كه مردم شهر آمد - كه به حامد مشهور است و تركان آن را قراجه قيا ( صخرهء سياه ) گويند - عاصى هستند و اطاعت نمىكنند . »\r\n( 3 ) . ق : علوم .\r\n( 4 ) . ظفرنامه : يابيق صوفى .\r\n( 5 ) . ق : سنگ لارم .\r\n( 6 ) . ق : بتلس .\r\n","page_name":" 4844 ","page_number":616},
  {"content":"\r\n\r\nجمله اسبى راهوار « 1 » بود كه تمام اسبان لشكر را دوانيده هيچ اسبى با او همراهى نكرد . و مملكت او با ديگر ولايات به او عنايت شد و خلعت خاص و كمر شمشير زرين به او مرحمت شد و تبوصوفى را به او سپردند كه در قلعه نگاه دارد و از او تفحص راه‌ها فرموده آنچه مىدانست به عرض رسانيد .\r\nو شاهزادگان كه به اطراف و جوانب آن ولايت به تاخت رفته بودند ، مجموع مظفر و منصور به شرف ملازمت مشرف شدند و محمد درويش برلاس ، با فوجى از لشكر به محاصرهء قلعهء النجق رفت . و قرايوسف « 2 » و احشام تركمانان گريخته قبل از وصول آن حضرت به جاهاى دوردست رفته بودند ، برهان اغلان را با ديگر امرا به تعاقب ايشان به ايلغار روانه ساخت و چند روز در آنجا مقام فرموده اميرزاده ميرانشاه را فرستاد كه آن نواحى را از مخالفان پاك كرده به قلعهء النجق رود .\r\nو آن حضرت به اخلاط آمده « 3 » و والى آنجا ، اميرا ابو يحيى خدمات پسنديده به جاى آورد . و در آن صحرا نشاط شكار فرموده صيد بسيار به قتل رسيد . و آقايان و تمام خواتين كه از سلطانيه عازم ملازمت بودند ، نزديك رسيده آن حضرت از غايت اشتياق استقبال فرموده و در نواحى اوچ كليساى « 4 » [ آلاتاغ 
  ] به يكديگر رسيدند و مصيبت اميرزاده عمر شيخ تازه شد و گريه و زارى بسيار كردند . و چون بجز صبر چاره [ اى 
  ] نبود كوچ كرده متوجه قلعهء آيدين شدند . و مردم قلعه از در تضرع و زارى درآمده پيشكش بسيار بيرون فرستاد . و از آنجا نيز كوچ فرموده طهرتن [ از 
  ] ارزنجان به ملازمت آمد و نوازش بسيار يافت . و فتح قلعهء اونيك كه مصر ، پسر قرامحمد در آنجا بود ، پيشنهاد همت شده نخست اميرزاده محمد سلطان را روان فرمود و به نفس نفيس متعاقب به تعجيل از راه ديگر روان شد و پيشتر از اميرزاده به پاى قلعهء اونيك آمد « 5 » . و در حملهء اول حصار برين را لشكريان به تصرف درآوردند « 6 » و مصر و توابع به قلعهء بالا كه به غايت محكم بود و هر راه كه گمان داشت كه پياده روان بر آنجا توانند برآمد به گچ و سنگ استوار كرده به فراغت خاطر نشستند .\r\nو بهادران اسباب قلعه‌گيرى را آماده كردند و جنگ پيش بردند و تا دروازه آمدند . و مصر پسر خود را با پيشكش‌هاى لايق بيرون فرستاد و عرضه داشت نمود كه « اگر اين نوبت به جان امان يابم مدة العمر به خدمتكارى قيام نموده قدم از جادهء متابعت بيرون ننهم . » و جواب شنيد\r\n\r\n\r\n","description":"","footnote":"\r\n( 1 ) . ق : اسب ناپدار\r\n( 2 ) . نسخ : دوايوسف .\r\n( 3 ) . ظفرنامه : « در اين حال امير عادل جوز ، امير خقن [ - حاكم عادل جواز به نام خاقان - روضة الصفا 
  ] كه هواخواه ديرينه بود خدمات بسيار كرد . . . »\r\n( 4 ) . به اوچ كليسا بازگشت . - روضة الصفا .\r\n( 5 ) . پنج‌شنبه هيجدهم شعبان .\r\n( 6 ) . ظفرنامه : « لشكر منصور به قهر و غلبه حصار بيرون را مسخر گردانيدند . »\r\n","page_name":" 4845 ","page_number":617},
  {"content":"\r\n\r\nكه « دغدغه به خود راه نداده بيرون مىبايد آمد . » و او را بخت يارى نكرده بيرون نيامد و دست بر تيرانداختن گشود .\r\nطهرتن ، والى ارزنجان ، پيش او رفته او را نصيحت كرد كه قدم از حد خود بيرون نهادن آخر سودى نمىكند . و او باز پسر را با سلمش « 1 » بيرون فرستاد و اسباب خوب به همراه ايشان نمود . و همان سخن اول روز را تكرار كرد . و صاحبقران دانست كه او ميل بيرون آمدن ندارد .\r\nهمراهانش را نگاه داشت . و روز ديگر اميرزاده سلطان محمد نيز به لشكر ظفر اثر ملحق شد و جنگ بر قلعه انداختند . و از قلعه مكتوبى بر تيرى بسته بيرون انداختند كه « سلمش ، سردار صاحب وجود اين قلعه است . او را محكم مىبايد داشت . » و آن حضرت پسر مصر را كه شش ساله بود به حضور طلبيد . و او در كمال فصاحت روى بر زمين نهاده به عرض رسانيد كه « گناه پدرم اگرچه بسيار است ، اما كرم صاحبقران از آن بيشتر است . » آن حضرت را بر او رحم آمده فرمود كه « گناه پدرت را به تو بخشيدم . برو و او را بيرون فرست . » و خلعت خاصهء فرزندان خود را در او پوشانيد و حمايل زرين يكى از شاهزادگان را در گردن او انداخت و نزد پدرش فرستاد .\r\nمصر و اهل قلعه آن حضرت را [ 497 ب 
  ] دعاى بسيار كردند ، اما از بيم جان بيرون نيامد .\r\nو به عرادهء منجنيق اكثر خانه‌هاى قلعه ويران شد . بار ديگر مادر خود را با تحف خوب بيرون فرستاد . باز جواب يافت كه « اگر امان مىخواهد ، بيرون مىبايد آمد . » و حضرات عاليات او را امان داده خلعت نمودند و رخصت كردند . و باز آن بىسعادت بيرون نيامد . و آن حضرت در برابر قلعه عمارتى بنياد نهاد و به چند روز از قلعه بيرون بلندتر شد . باز مصر التجا به اميرزاده محمد سلطان برد . و در جواب همان سخن اول شنيد . و ديگر باره به جنگ مشغول شد .\r\nو لشكر منصور دامن بر ميان زده پياده شدند . و چون شب شد خواجه شاهين با هفت كس از همه پيشتر به پاى حصار به كمرى بلند برآمد و در آن بالا آتش روشن كرد . امير ارغونشاه اختاچى و امانشاه خزانه‌چى سربالا برآمده ، امانشاه زخمدار برگشت و ارغونشاه به كمرى كه بلندى آن سيصد گز بود ، برآمده به پاى حصار رسيدند و زير بارو را به كلنگ خالى كردند و بر سر چوب بازداشتند . نوكران مصر چون دانستند كه ديگر محافظت ممكن نيست ، روى از مصر برگردانيده خود را از ديوارها به زير انداختند و خلايق درون حصار يكباره فرياد برآورده سلاح از خود دور كردند . و مصر چون آن حالت مشاهده نمود ، ديگرباره مادر خود را بيرون فرستاد . او به زارى خون پسر خود را درخواست نمود . آن حضرت فرمود كه « اگر مىخواهد\r\n\r\n\r\n","description":"","footnote":"\r\n( 1 ) . ق : ستلمش .\r\n","page_name":" 4846 ","page_number":618},
  {"content":"\r\n\r\nكه به جان امان يابد ، همين لحظه بيرون بايد آمد ، و الا بعد از گرفتن قلعه خون همه در گردن اوست . » و مصر روز ديگر با تيغ و كفن بيرون آمد و پناه به اميرزاده محمد سلطان برد و آن جناب خون او را از آن حضرت درخواست نمود . و حكم شد كه او را با سلطان عليشير ، حاكم ماردين به سلطانيه برند . و از آنجا مصر را به سمرقند بردند . و جميع اسباب قلعه به دست لشكريان افتاد و امير اتلمش به محافظت قلعه مقرر شد .\r\nو امير حاجى سيف الدين از سمرقند آمده سخنان ملكى به عرض رسانيد . و امير طهرتن نيز حكومت ولايت خود [ ارزنجان 
  ] يافته رخصت يافت . و حاكم قلعهء آيدين « 1 » كه امير جاكو در پاى آن قلعه بود از راه ديگر به درگاه آمد و نوازش يافت و به ولايت خود بازآمد . امير برهان اغلان و امير حاجى سيف الدين و امير جهانشاه بهادر به ولايت گرجستان حسب الحكم رفتند . « 2 » و آن حضرت به آلاتاغ رفته ، شكاركنان در ظاهر قرس نزول نمود و چند روز آنجا به عيش و عشرت گذشت . و خبر ولادت ميرزا ابراهيم سلطان بن اميرزاده شاهرخ بهادر اينجا رسيد و موجب خوشحالى بسيار شد . و امرايى كه به گرجستان رفته بودند ، در اين منزل به سعادت ملازمت مظفر و منصور بازآمدند . و اميرزاده شاهرخ در اين ايام رخصت ماوراء النهر يافته به سمرقند رفت و آن حضرت خواتين را به سلطانيه فرستاده به كوهستان گرجستان روان شد .\r\nو گرجيان را در موضع قراقلقانليق « 3 » كه كوه‌هاى بلند و جنگل بسيار دارد ، مقهور ساخته و تفليس كه تختگاه آن ولايت است ، به سعادت نزول فرمود و از آنجا به ولايت شكّى آمد و به جهت تسخير ولايت برتاز « 4 » ، امير سيف الدين و امير جهانشاه بهادر و جمعى ديگر را فرستاد . و ايشان با غنيمت بسيار مظفر و منصور از آنجا بازآمدند . و امير شيخ نور الدين نيز به كوهستان رفته غنيمت بسيار يافته معاودت نمود .\r\nو در اين وقت خبر رسيد كه فوجى گران از لشكر توقتمش خان از دربند گذشته بعضى از بلاد شيروان را تاختند . و آن حضرت از شكّى به دفع شر ايشان متوجه شد . دشمنان چون اين خبر شنيدند ، صلاح خود در مراجعت دانسته به تعجيل هرچه تمام‌تر معاودت نمودند و آن حضرت در كنار آب كر « 5 » گريختن مخالفان شنيد . يورتچيان را حكم فرمود كه يورتى مناسب قشلاق را تفحص نمايند و در علفزار محمودآباد « 6 » بر امراى برانغاز و جرانغار و شاهزادگان يورتها بخش كرده فرود آمدند و اروق از سلطانيه طلب فرمود . سراى ملك خانيم و تومان آغا\r\n\r\n\r\n","description":"","footnote":"\r\n( 1 ) . - امير بايزيد .\r\n( 2 ) . روضة الصفا : به سوى گرجستان و اقسقا ( اخسقه ) روانه ساخت .\r\n( 3 ) . متن : قراملعان\r\n( 4 ) . م ، ش : بوقا ؛ ق : برتا ؛ تصحيح بر اساس متن روضة الصفا و ظفرنامهء يزدى .\r\n( 5 ) . ق : كرم ؛ م ، ش : كرخو .\r\n( 6 ) . روضة الصفا : « در نزديكى قريهء فخرآباد در قالين گنبد فرود آمد . »\r\n","page_name":" 4847 ","page_number":619},
  {"content":"\r\n\r\nو چلپان ملك آغا و ساير خواتين از آب گذشته به اردوى معلى پيوستند . و اميرزاده ميرانشاه نيز از ظاهر قلعهء النجق به اردوى ظفر قرين ملحق شد و تمام زمستان به عيش و عشرت گذشت .\r\nو سلطان احمد ، ولد سلطان اويس ، كه به مصر گريخته بود - چنان كه گذشت - چون خبر شد كه صاحبقران گيتىستان از بغداد مراجعت فرمود ، از شام رخصت گرفته متوجه حلب شد و در حلب لشكريان شام و مصر را رخصت رجعت داد [ 498 الف 
  ] با مردم خود عازم دار السلام بغداد شد . و خواجه مسعود سبزوارى بغداد را گذاشته به جانب شوشتر رفت . و سلطان احمد در شهور سنهء هفتصد و نود و هفت بار ديگر بغداد را به تصرف درآورد .\r\nو صاحبقران گيتىستان از توقتمش به غايت آزرده خاطر شده ديگرباره عزيمت يورش او نمود . بنابراين در مقام تربيت سپاه شد . لشكريان را اوكلكا داد و فرمان داد كه حضرات عاليات با اروق به سلطانيه روند و سراى ملك خانيم و تومان آغا با فرزندان روانهء سمرقند شوند و ديگر خواتين در سلطانيه توقف نمايند و موسى را ملازم ايشان ساخت تا به اتفاق امرا برات شاه كه به كوتوالى قلعهء سلطانيه مقرر بود ، محافظت نمايند .\r\nو در اين سال احوال مصر و شام آن است كه ملك ظاهر به مصر از سفر شام و حلب معاودت نمود و مملكت بر او صافى شده به صيد و شكار مشغول شد . و بعضى از مورّخين قضيهء توجه سلطان احمد را در اين سال به قلم آورده‌اند و اصحّ اين است .\r\nو حاكم هندوستان در اين سال سلطان محمد شاه شاهزاده همايون خان را با عساكر قاهره به دفع كوكر « 1 » كه ياغى شده حصار لاهور را متصرف شده بود ، نامزد كرد و شهزاده از دهلى اراده داشت كه به طرف لاهور روان شود كه خبر وفات سلطان رسيد . چنانچه مذكور شد ، بىحضورى سلطان امتداد يافت و روز به روز زيادت مىشد تا به تاريخ هفتم ماه ربيع الأول سنهء مذكور داعى حق را لبيك اجابت گفت . نعش او را به دهلى آوردند و بر كنار حوض خاص دفن كردند . و مدت سلطنت او هشت سال « 2 » و هفت ماه بود .\r\nبعد از او سلطان علاء الدين همايون شاه به اتفاق امرا قدم بر تخت سلطنت نهاد و جميع عمال ولايات را به دستور زمان پدرش برقرار داشت و يك ماه سلطنت « 3 » كرد و بىحضور شد و در تاريخ پنجم ماه جمادى الآخر سنهء مذكور نيز به رحمت خدا رفت . « 4 » بعد از فوت او در ميان امرا خلاف شد . آخر الأمر به سعى خواجه جهان بر سلطنت ناصر الدين محمود ، پسر\r\n\r\n\r\n","description":"","footnote":"\r\n( 1 ) . ق : سجاكوكر و چند سطر بعد شيخا ؛ م ، ش : سحاكوكر .\r\n( 2 ) . منتخب التواريخ : شش سال .\r\n( 3 ) . منتخب التواريخ : يك ماه و شانزده روز .\r\n( 4 ) . در زمان حيات همايون شاه بود كه يكى از فضلا مقامات حريرى را جواب داده . به نام او تصنيف كرد . - منتخب التواريخ ، ج 1 ، ص 264 .\r\n","page_name":" 4848 ","page_number":620},
  {"content":"\r\n\r\nكوچك محمد شاه اتفاق نمودند . « 1 » و چون ناصر الدين ، حاكم هندوستان شد خواجه جهان را ملك اشرف خطاب داده به دفع و رفع هندوان آماده و متوجه و او را به صوبه ( ؟ ) تعيين كرد « 2 » و بيست زنجير فيل خاصهء خود را با او همراه كرد و او به آن ولايت رفته به آهستگى همه را به عمل آورد .\r\nو حكام بنگاله نيز فيلان مقررى هر ساله را نزد او فرستادند و به دفع فساد شيخا كهوكر به طرف لاتمور سارنگ خان را اقطاع ديبالپور داده فرستادند . و او به آنجا رفته لشكر ملتان و آن نواحى را جمع كرد و متوجه شيخا شده . او نيز به استقبال روان شد و قصبهء اجودهنى را حصار كرد و در نواحى لاهور جنگ شده سارنگ خان غالب آمده و شيخا به لاهور گريخته با زن و فرزند به كوه جمون « 3 » گريخت و سارنگ خان لاهور را به برادر خود ، عادل خان داده به ديبالپور رفت .\r\nو هم در اين سال محمود شاه ، مقرب خان را در شهر گذاشت و خود متوجه بيانه شد و سعادت خان در ركاب بود . و نزديك به گواليار علاء الدين داروال « 4 » و مبارك خان و بلوخان « 5 » ، برادر سارنگ خان در مقام قتل سعادت خان شدند . سعادت خان آگاه شده ، مبارك خان و علاء الدين را كشت و بلو خان گريخته به دهلى رفت . و سلطان محمود شاه نيز به دهلى مراجعت نمود و مقرب خان به استقبال بيرون آمده ملازمت كرد و از طرح و وضع او وهمى در دلش پيدا شد . به شهر گريخت و مستعد جنگ شد و حصارى شد . و سعادت خان تمام افواج سلطان را تربيت داده با نزديكان خود به شهر درآمد به مقرب خان پيوست و تمام اسباب سلطنت به دست سعادت خان افتاد . و روز ديگر مقرب خان بيرون آمده با سعادت خان جنگ كرد و شكست خورده باز به شهر گريخت . و سعادت خان به فيروزآباد رفت ؛ چه ، سكان « 6 » نزديك بود و به اتفاق لشكر نصرت خان بن فتح خان بن سلطان فيروز شاه را كه در بلاد ميوات بود ، طلب داشت و به سلطنت برداشت .\r\nو در اين سال سلطان قطب الدين بن سلطان شمس الدين كه پادشاه كشمير بود ، وفات كرد .\r\nاو شجاعت و سخاوت و عفّت تمام داشت و به غايت عادل و بر خلايق مهربان بود و راجه‌هايى كه در اطراف ولايت كشمير بودند ، اكثر اطاعت او نمودند و هركس اطاعت او نكرد لشكر فرستاده ولايت او را مسخر كرد . و در زمان او مير سيد على همدانى به نواحى كشمير\r\n\r\n\r\n","description":"","footnote":"\r\n( 1 ) . بيستم جمادى الاولى .\r\n( 2 ) . منتخب التواريخ : « خواجه جهان را به سلطان الشرق مخاطب ساخته از قنّوج تا بهار به عهدهء اختيار و اقتدار او گذاشت . »\r\n( 3 ) . ق : جمو ؛ م ، ش : حمو .\r\n( 4 ) . منتخب التواريخ : دهاروال .\r\n( 5 ) . منتخب التواريخ : ملو خان .\r\n( 6 ) . كذا فى المتن . در منابع مربوط به تاريخ هند چنين واژه‌اى نيامده است .\r\n","page_name":" 4849 ","page_number":621},
  {"content":"\r\n\r\nآمده و كتابتى به سلطان قطب الدين نوشت . و سلطان به تعظيم تمام جواب كتابت ايشان را نوشته استدعاى حضور نمود . و چون امير به نواحى كشمير رسيدند ، سلطان استقبال ايشان كرده به تعظيم تمام ايشان را به شهر درآورد و بسيارى از [ 498 ب 
  ] بزرگان كشمير مريد مير شدند . و الحال خانقاه ايشان در كشمير موجود است .\r\nو سلطان شهاب الدين كه برادر كلان سلطان قطب الدين بود و قبل از سلطان قطب الدين او پادشاه بود ، پسر خود ، حسن نام را به جهت بعضى امور از كشمير بيرون كرده بود و در اواخر ايام سلطنت كس به طلب او فرستاده او را از دهلى طلبيده بود . و چون حسن به جمپور رسيد خبر فوت پدر را شنيد گريهء بسيار كرد . و چون خبر آمدن او به سلطان قطب الدين رسيد ، خطهاى شفقت‌آميز نوشته حسن را طلب داشت و او اراده داشت كه او را ولىعهد خود گرداند . و چون حسن نزديك رسيد ارباب غرض سخنان گفته سلطان را از طلب حسن پشيمان كردند و او قصد گرفتن او نمود . اودىراول - كه يكى از امراى شهاب الدين بود - حسن را از اين حال آگاه گردانيد . حسن فرار نموده به لوهركوت رفت . و مخالفان سلطان كه در آنجا بودند از آمدن او وقوف يافتند و سلطان ، اودىراول را گرفته دربند كرد و او از بند گريخته خود را به حسن رسانيد و داعيهء فتنه داشتند و عن قريب اودىراول و حسن را زمينداران گرفته به خدمت فرستادند . و سلطان ، اودىراول را به قتل رسانيد و حسن را دربند كرد .\r\nو در اواخر عمر ، سلطان را دو پسر خداى تعالى كرامت فرمود . يكى را سنكال نام نهاد و ديگرى را هيبت خان . و چون پانزده سال و پنج ماه از حكومت او گذشت ، در شهور سال مذكور ، اعنى اواخر سنهء هفتصد و نود و شش ، وفات يافت . و بعد از او پسر بزرگش ، سنكال به سلطنت نشست و خود را سلطان سكندر خطاب داد . و احوال او بعد از اين مذكور شود ، ان شاء الله تعالى .\r\n\r\n","description":"","footnote":"","page_name":" 4850 ","page_number":622},
  {"content":"\r\n\r\n\r\nذكر وقايع سنهء هفتصد و نود و هفت هجرى [ موافق سال هفتصد و هشتاد و هفتم از رحلت خير البشر 
  ] « 1 »\r\nدر اين سال صاحبقران گيتىستان متوجه توقتمش خان شد و نخست شمس الدين آلماليقى « 2 » را كه مردى زباندان بود به ايلچيگرى نزد او فرستاد و هرگونه نصايح به او پيغام داد . و توقتمش خان به نفس خود به صلح راضى شد ، اما به سعى مردم نادان جواب‌هاى درشت نوشت . و صاحبقران در دامن كوه البرز عرض لشكر مىديد كه شمس الدين بازآمد . « 3 » و از كنار قلزم تا دامن كوه البرز كه پنج فرسخ است ، لشكرستانى راست مىكردند .\r\nو در كتب تواريخ لشكرى به اين عظمت نشان نداده‌اند ؛ چه ، تمام ايران و توران به تصرف آن حضرت بود و مجموع مردم كارآمدنى دنيا جمع شده بودند .\r\nو آن حضرت از جواب توقتمش خان در غضب شده از دربند گذشت و به ولايت قپچاق درآمد و ايشان را در ميان گرفت كه اندكى از آنها خلاص شدند . و اورباق « 4 » نام ايلچى [ ى 
  ] از پيش توقتمش خان در اين وقت آمد و چون چشمش بر آن لشكر افتاد حيران و سراسيمه شد و برگشته توقتمش خان را خبر داد كه صاحبقران با لشكرى فزون از حساب رسيد .\r\nو توقتمش خان ، قزانچى را كه از بهادران و امراى معتبر او بود ، منقلاى گردانيد . و چون به كنار آب خوى « 5 » رسيد ، صاحبقران به نفس نفيس متوجه او شد و شبگير فرموده صبحى بر سر\r\n\r\n\r\n","description":"","footnote":"\r\n( 1 ) . حاشيه ق : 796 .\r\n( 2 ) . ق : اغاليغى ؛ م : اغاليقى ؛ ش : الماليق . روضة الصفا : آلماليغى . تصحيح از ظفرنامه .\r\n( 3 ) . ظفرنامه : « و چون او رسيد امير صاحبقران به آب سمور رسيده بود و در كنار كوه البرز [ كه از آنجا تا دريا هفت فرسخ راه است - روضة الصفا 
  ] . . . لشكر را صف‌ها آراسته جيبه نمودند . »\r\n( 4 ) . ظفرنامه : اورتاق .\r\n( 5 ) . متن : آب قوى .\r\n","page_name":" 4851 ","page_number":623},
  {"content":"\r\n\r\nاو راند و او را گريزانيد و خلقى بسيار به قتل آورد و به كنار آب سونج به سعادت نزول نمود .\r\nو توقتمش خان گذارهاى آب كر را گرفته فرود آمده بود . و چون اين خبر شنيد ، مراجعت نموده به آب قورى رسيد و باز آنجا توقف كرد . و صاحبقران از آب ترك گذشت . و چون در لشكر ظفر اثر آزوقه كم شده بود ، آن حضرت به طرف ولايت جولات « 1 » كنار آب روان شد .\r\nلشكريان غلات آن ولايت را به تصرف درآوردند .\r\nدر اين اثنا باز خبر رسيد كه توقتمش خان باز لشكرى آراسته به هم رسانيده از عقب لشكر منصور مىآيد . آن حضرت مراجعت فرموده متوجه او شد و روز سه‌شنبه بيست و دويم جمادى الثانى سنهء مذكور هر دو لشكر به يكديگر رسيدند و فرود آمدند . و صاحبقران زمين قسمت كرده لشكريان خندق [ ها 
  ] فرو بردند و چترها استوار كردند و حكم فرمود كه مردم از شبيخون در اين شب برحذر باشند و هيچ آفريده آواز بلند نكند و از جاى خود قدم برندارد .\r\nو توقتمش خان به عزم آنكه شايد تفرقه در لشكر منصور افتد چون پاسى از شب گذشت سوار شده نزديك اردو آمد و كوركه و نقاره به نوازش درآورد و سورن انداخت . اما از لشكر ظفر اثر به موجب حكم آواز برنيامد و كسى ملتفت نشد . و توقتمش خان از اين حال در تعجب شده انديشه‌ناك شد و صلاح در معاودت دانسته بازگشت . و چون روز شد صاحبقران به ترتيب لشكر مشغول شده و هفت قول مرتب نمود و اميرزاده محمد سلطان را در قول بزرگ بازداشت و به نفس [ نفيس 
  ] خود [ 499 الف 
  ] با بيست و هفت قشون مكمل در عقب لشكر بايستاد . مخالفان نيز صف‌ها آراسته نزديك آمدند . گونچه اغلان و بيك ياريق « 2 » اغلان و [ داور 
  ] صوفى ، داماد توقتمش خان با غلبهء تمام به طرف دست چپ صاحبقران روان شدند . « 3 »\r\nو آن حضرت متوجه ايشان شده و در حملهء اول غالب آمد و ايشان گريخته به عقب قول خود روان شدند . و جمعى از جمله بيست و هفت قشون همراه آن حضرت ، به تعاقب ايشان روان شدند . و غنيم چون به قول خود رسيد و مدد يافت باز برگشته آن جماعت را برگردانيد و بعضى از آن مردم به قتل آمدند و بعضى گريختند و بدين واسطه قشون باز برهم خورد و مخالفان دلير شدند و حمله آوردند . امير شيخ نور الدين چون اين حال مشاهده نمود ، از سر جان گذشته با پنجاه كس خود فرود آمد و دست به تير و كمان برده غنيم را بازداشت و محمد آزاد و برادرش و بوچك باؤرچى سه عرابه از مخالفان گرفته آوردند . و الله‌داد با قشون وفادار رسيده پهلوى شيخ نور الدين پياده شد . و چين ملك قوچين نيز آمده فرود آمد . و امير را كه جاكو نيز با قشون خود آمده پياده شد و زانو بر زمين نهاده به تيراندازى مشغول شدند و\r\n\r\n\r\n","description":"","footnote":"\r\n( 1 ) . ق : حولات .\r\n( 2 ) . ق : بيك ياربو .\r\n( 3 ) . ق ، ش : اكه‌داد .\r\n","page_name":" 4852 ","page_number":624},
  {"content":"\r\n\r\nديگر قشونان نيز رسيدند و هرچند لشكر دشمن نيز آمده حمله‌هاى مردانه آوردند ، نتوانستند كه آن جماعت را كه پياده شده‌اند از جاى حركت دهند .\r\nو خداداد حسنى از پس پشت جمعى كه به صاحبقران روبه‌رو بودند درآمد و تيرباران كرد .\r\nو سى قشون ديگر از قول بزرگ به مدد رسيد و تمام بهادران اتفاق كرده به يك بار بر مخالفان حمله آوردند و دست راست لشكر دشمن را منهزم ساختند . و امير حاجى سيف الدين كه در برانغار بود با جرانغار مخالف به جنگ مشغول شد . اما غلبهء بسيار او را در ميان گرفتند . و او نيز به حسب ضرورت پياده شد و هرچند دشمنان حمله آوردند ، او را از جاى نتوانستند برداشت ، اما كار بر او به غايت دشوار شده بود . و جهانشاه بهادر با تومان خود به مدد او رسيد و با دشمنان به جنگ مشغول شد . و امير حاجى سيف الدين فرصت يافته سوار شد و به اتفاق غنيم خود را گذرانيدند . و قول خواجه آق‌بوقا غنيم خود را نيز مغلوب ساخت . و امير [ زاده 
  ] رستم ، [ پسر 
  ] عمر شيخ با وجود خردسالى نام پدر خود را زنده كرد و فوج مخالف خود را متفرق كرد . و يغلى « 1 » بىبهرين « 2 » كه از مقربان توقتمش خان بود با فوج خود پيش رانده امير عثمان بهادر را به جنگ طلبيد . او نيز بىتوقف روان شد و خود را به او رسانيد و بعد از جنگ بسيار عثمان بهادر غلبه كرد و از هر طرف مخالفان شكست يافته از هم فروريختند . و توقتمش خان با شاهزادگان الوس جوجى و امرا روى به گريز نهادند و بسيارى از لشكريان به قتل رسيدند .\r\nو صاحبقران گيتىستان مظفر و منصور فرود آمده سجدهء شكر به جاى آورد و شاهزادگان و امرا آمده مباركباد كردند . و صاحبقران يك‌يك را در آغوش گرفته نوازش بسيار فرمود و امير شيخ نور الدين را كه جانسپارى كرده بود - چنان كه گذشت - اسب و جامهء زردوز و كمر مرصّع داد و صد هزار دينار كپكى و اولگا داد . و ديگر امرا و بهادران نيز به قدر مرتبه خود اولكا « 3 » يافتند . و صاحبقران ، اميرزاده ميرانشاه را كه پيش از جنگ از اسب افتاده دستش آزار يافته بود ، در اغروق همايون گذاشته خود در عقب توقتمش خان روان شد و تا كنار آب اتل آمده پسر ارس خان را كه نزد آن حضرت آمده بود با اسباب سلطنت از آب گذرانيد و جاى الوس جوجى خان را به او ارزانى داشت . و او به جمع آوردن سپاه مشغول شد . و لشكريان صاحبقران ديگر باره متعاقب دشمنان روان شده بسيارى را به قتل آوردند .\r\nتوقتمش خان با اندك مردم با هزار حيله مثل روباه از چنگال شير ژيان خلاص شده به جنگلى گريخت . و لشكر منصور در اين نوبت نيز تا آنجا كه در آن نوبت از راه اترار و\r\n\r\n\r\n","description":"","footnote":"\r\n( 1 ) . جاى يك كلمه در نسخ سه گانه بياض است . تصحيح بر اساس ظفرنامه يزدى ، ص  b  275\r\n( 2 ) . متن : متفرق كرد و . . . بن لهرين ، تصحيح بر اساس ظفرنامه\r\n( 3 ) . اولكا - الكا : لفظ تركى است به معنى مرز و بوم . زمين .\r\n","page_name":" 4853 ","page_number":625},
  {"content":"\r\n\r\nسمرقند آمده بودند رفتند و بيشتر دست قپچاق در اين مرتبه به تاراج رفت نه آن مرتبه ، و غنيمت زياد از اول به دست افتاد كه در مقام شرح آن نتوان برآمد . و اغروق حسب الحكم آمده به آن حضرت ملحق شد . و در اين لشكر اكثر شاهزاده‌ها همراه بودند ، بنابراين در اين موضع حكم شد كه اميرزاده پيرمحمد با پنج هزار سوار به فارس رود و امير شمس الدين عباس و غياث الدين ترخان به سمرقند شتابند .\r\nو آن حضرت به طرف دست راست الوس جوجى خان روان شده و بيك ياريق اغلان و بعضى امرا كه در آن طرف يورت داشتند ، تاراج يافتند و خانه كوچ اكثرى به دست افتاد [ 499 ب 
  ] تاشتيمو اغلان « 1 » گريخته به دشمنان خود پناه برد و آنجا او نيز غارت يافت و از آنجا نيز فرار نموده به ولايت روم به صحراى اسريقه « 2 » رفت . و صاحبقران آهنگ روس كرد و بيك ياريق اغلان ديگر باره دوچار شكست شد و به قراسو - كه از شهرهاى معظم روس است - پناه برد . و عساكر منصور آن شهر را به تصرف آورده غارت كردند و بيك ياريق اغلان تن تنها جان بيرون برد و زن و فرزند او اسير شدند . و به نظر مبارك چون درآوردند به جهت ايشان خيمه و خرگاه تعيين فرمود و از هرگونه اسباب و اموال ايشان را صاحبقران تحمل كرده از عقب بيك ياريق اغلان رخصت كرد .\r\nو اميرزاده ميرانشاه بازگشته بار ديگر دست راست آن الوس را غارت كرد و شهر سراى را نيز غارت فرمود و چندان اسير و اموال به دست لشكر صاحبقران آمد كه محاسب و هم از شمارهء آن عاجز ماند . و صاحبقران به مسكو « 3 » كه از شهرهاى مشهور ولايت روس است رسيده آن ولايت نيز به غارت رفت و مجموع سرداران آنجا نيز مخذول و منكوب شدند . و اميرزاده محمد سلطان نيز در آن صحرا الوس كوربوقا و پرلان « 4 » و يوركن « 5 » و كلجى « 6 » را كه سرگردان مىگشتند تاراج نمود و در شهر اراق « 7 » لشكريان صاحبقران مسلمانان را جدا كرده مردم غير ملت « 8 » را تمام به قتل رسانيدند « 9 » و از آنجا به ولايت چركس روان شدند . و چركسيان علفزارها را سوخته بودند و لشكريان هفت هشت روز مطلقا علف نيافتند و اكثرى پياده شدند .\r\nو چون به قوپان رسيدند چند روز توقف نمودند كه اسبان فى الجمله آسوده شدند .\r\nو در اين سال ايلدرم بايزيد ، خواندگار روم به حوالى قونيه آمد و وقت ارتفاع محصولات بود و اكثر خرمن‌ها ناكوفته را در صحرا رعايا گذاشته و گريختند . و عدالت سلطان روم چنان\r\n\r\n\r\n","description":"","footnote":"\r\n( 1 ) . متن : باشتيمور اغلن .\r\n( 2 ) . ظفرنامه : اسره يقه\r\n( 3 ) . متن : مشكو\r\n( 4 ) . متن : كولان\r\n( 5 ) . متن : نوركن\r\n( 6 ) . متن : كيلاجى\r\n( 7 ) . ظفرنامه : آزاق ؛ روضة الصفا : ازاق .\r\n( 8 ) . متن : عرب ؟ ؟ ؟ . بدون نقطه گذارى . تصحيح بر اساس متن ظفرنامه .\r\n( 9 ) . ظفرنامه : « مسلمانان آن ولايت را گزين كرده آزاد گردانيد و كفّار آن ولايت را مجموع به قتل آورد . »\r\n","page_name":" 4854 ","page_number":626},
  {"content":"\r\n\r\nبود كه كسى از سپاهيان و لشكريان را حد آن نبود كه در ولايت بيگانه يك خوشه غله متصرف شود . يكى از لشكريان به نزديك حصار رفته جو طلب نمود كه بخرد . مردم حصار گفتند كه غلهء ما در بيرون است . اگر سلطان رخصت دهد رعايا بيرون آيند ، خرمن‌ها را كوفته غله به شما فروشند . و اين سخن به خواندگار رسيده رخصت كرد . و مردم بيرون آمده غلّات خود را به قيمت تمام به لشكريان فروختند . و رعايا چون اين عدالت ديدند ، قونيه و آقبرا و قيصريه را به سلطان دادند و قرامان اغلان عاجز شده طلب صلح نموده ولايت اين طرف آب را كه سلطان گرفته بود ، بازگذاشته در آن طرف آب ساكن شد . و خواندگار آن ولايت را حاكمى تعيين كرده معاودت نمود . و طرقل نورل را نيز مفتوح ساخته معاودت نمود و قسطمونى را حاكم آنجا ( گذاشت ) « 1 » . . . « 2 » و بسموت روت ( ؟ ) و طلب صلح نموده « 3 » بعضى از ولايت خود را به خواندگار بازگذاشت و خواندگار مظفر و منصور [ به 
  ] برساكه دار الملكش بود معاودت فرمود .\r\nو « فتح ايلدرم بايزيد » تاريخ اين فتوحات است .\r\nو در سال هفتصد و نود و هفت در مصر قحطى عظيم روى نمود ، چنانچه نان در بازارها پيدا نمىشد . و حكومت مصر و شام ، ملك ظاهر را صافى بود و تا اواخر سنهء ثمان مأئه [ - 800 
  ] هركدام از امرا را كه به مشقت دلخواه او سلوك نمىكردند تغيير نموده منصب او را به ديگرى مىداد . و همچنين حكومت حلب و شام و ديگر سرحدّات ولايت خود را به هركس اراده مىكرد مىفرمود . و در تغيير و تبديل هيچ فتنه و فسادى نمىشد . و همهء احوال او به جاى خويش گفته آيد .\r\nو احوال مملكت هندوستان در اين سال آن است كه نصرت خان را سعادت خان بر تخت نشانيد و خود حكومت مىكرد و از سلطنت بجز نامى از نصرت خان باقى نبود . و بعضى از غلامان فيروز شاهى با يكديگر اتفاق كرده فيلبانان را از سعادت خان برگردانيدند و نصرت خان را بر فيل سوار كرده متوجه سعادت خان شدند . و سعادت خان چون غافل بود ، فرصت جنگ نيافته بگريخت و به دهلى آمد و از مقرب خان امان طلبيده نزد او رفت . و بعد از چند روز مقرب خان او را به قتل آورد . و ديگر امرا به نصرت خان متفق شده در دهلى و فيروزآباد ، دو پادشاه شد و بهادر ناهر با سلطان محمود متفق شده ملك بلو « 4 » را « اقبال خان » خطاب دادند و هر روز ميان محمود شاه و نصرت شاه جنگ مىشد ، اما هيچ كدام غالب نمىشدند ، و او به دهلى و اين به فيروزآباد مىرفت و در ميان دو آب و سنبل و\r\n\r\n\r\n","description":"","footnote":"\r\n( 1 ) . ق : ندارد .\r\n( 2 ) . جاى دو كلمه در هر سه نسخه بياض است .\r\n( 3 ) . جمله مغشوش و نامفهوم است .\r\n( 4 ) . منتخب التواريخ : ملو خان .\r\n","page_name":" 4855 ","page_number":627},
  {"content":"\r\n\r\nپانىپت « 1 » و جهجر « 2 » [ و رهتك 
  ] « 3 » را نصرت شاه متصرف شد و هركس از امرا كه در ولايات بودند جاى خود را محكم كرده سر به كسى [ 500 الف 
  ] فرود نمىآوردند و سلطان محمود و مقرب خان را بجز خزانه و حصار دهلى چيزى در تصرف نه .\r\n\r\n\r\n","description":"","footnote":"\r\n( 1 ) . پانىپت : واقع در پنجاب شرقى هند . سه بار سرنوشت هندوستان در دشت پانىپت تعيين شد : اول در 1526 م كه بابر بر ابراهيم لودى پيروزى قطعى يافت ؛ دوم در 1556 م كه اكبر شاه نيروهاى همو را مقهور كرد و امپراتورى واقعى مغول را در هندوستان برقرار نمود ؛ سوم در 1761 م كه مراتهه‌ها مغلوب احمد شاه درّانى شدند . اهميت اين نبرد در اين است كه بسط قدرت بريتانيا را تسهيل نمود . - مصاحب .\r\n( 2 ) . نسخ : حر ؟ ؟ ؟ . تصحيح از منتخب التواريخ بدائونى .\r\n( 3 ) . افزوده از منتخب التواريخ .\r\n","page_name":" 4856 ","page_number":628},
  {"content":"\r\n\r\n\r\nذكر وقايع سنهء هفتصد و نود و هشت هجرى [ موافق سال هفتصد و هشتاد و هشتم از رحلت خير البشر 
  ] « 1 »\r\nدر اين سال صاحبقران ، اميرزاده ميرانشاه و اميرزاده محمد سلطان را با جمعى كثير از امرا به تسخير ولايات چركس فرستاد و حكم فرمود كه آن ولايات را تسخير كرده مراجعت نمايند .\r\nشاهزادگان و امرا به تعجيل به ولايت چركس درآمدند و اكثر آن ولايت را غارتيده با غنايم بسيار مظفر و منصور معاودت نمودند . و امير عثمان عباس در اين وقت به تهمتى گرفتار شده به قتل رسيد . و آن حضرت متوجه البرز كوه شد و ايل و الوس بورى بردى را كه حاكمش براقان « 2 » بود ، در مواضع محكم و درهاى كوه البرز يافته اكثرى از ايشان را به قتل آورد و به سلامت به اغروق پيوست . و امير سيف الدين كه در اغروق چيزهاى دروغ شنيده بود ، به غايت خوشحال شده طوقى [ ى 
  ] عظيم نمود و چند روز در آن علفزار مقام شد كه چهارپايان فربه شدند . باز آن حضرت اروق را گذاشته متوجه قلعهء كولا و طاووس شد و به پاى قلعهء طاووس - كه از توابع البرزكوه است - آمده ، قلعه در غايت استحكام به نظر درآمد . « 3 »\r\nو جمعى از كوه‌روان مكريت « 4 » كه در لشكر منصور بودند حسب الحكم آنها احتياط اطراف و جوانب قلعه نموده به عرض رسانيدند كه اين قلعه بر قلهء كوهى واقع است و دو كمر كه برآمدن بر آن ممكن نيست در ميان حايل . « 5 » صاحبقران فرمود كه تا چند نردبان محكم بلند\r\n\r\n\r\n","description":"","footnote":"\r\n( 1 ) . حاشيه نسخ سه گانه : 797 .\r\n( 2 ) . ظفرنامه : براغان ؛ روضة الصفا : براقن .\r\n( 3 ) . ظفرنامه : « . . . و تير از زير به بالاى قلعه نمىرسيد بىتكلف عقل از تصور تسخير آن عاجز بود . »\r\n( 4 ) . ق : تكريت ؛ م ، ش : كريت . تصحيح از ظفرنامه و روضة الصفا .\r\n( 5 ) . ظفرنامه : « ايشان . . . بعد از تفحص بسيار به هيچ وجه راهى كه بدان قلعه توان رسيد نيافتند . »\r\n","page_name":" 4857 ","page_number":629},
  {"content":"\r\n\r\nساختند و بر يكديگر بسته بر كمر اولين نهادند . و جمعى كثير از بهادران بالا برآمده نردبان را بالا كشيدند و باز بر كمر ديگر به همين طريق برآمدند و نردبان را بر كمر سيمين كه قلعه در آنجا بود ، نهادند . و مردان مرد و طالبان نام و ننگ ، در روز نبرد ، ناموس را بر جان گزيده ، با تيغ‌هاى كشيده از پى يكديگر بالا برآمدند و به پاى قلعه رسيدند و جنگ پيوسته شد . و هرچند كه از بالا تير و سنگ مىانداختند و مردم به قتل مىرسيدند ، ديگر سپاهيان بالا مىرفتند .\r\nالقصه به اين طريق چندان كوشش نمودند كه قلعه به دست آمد و سردارانش اسير و دستگير شدند و به ياسا رسيدند . و از آنجا آن حضرت متوجه قلعهء پولاد - كه امير ايدكو « 1 » كه از اعاظم امراى الوس جوجى خان بود ، پناه به آنجا برده بود - شد . و در راه اين قلعه لشكريان چندان عسل يافتند در جنگل كه هرچه توانستند برداشتند . و ايلچى نزد حاكم قلعه فرستاده « 2 » ايدكو را طلب نمود . او به اعتماد حصار ايلچى را به جواب نادرست بازفرستاد . و آن حضرت به طرف قلعه روان شد و آن قلعه را كه در غايت محكمى بود ، بعد از جنگ بسيار بگرفت و بسيارى از اهل قلعه كشته شدند . و ايدكو به طرف البرز كوه گريخت . و اطراف و جوانب آن قلعه را نيز از مخالفان پاك كرده ، اميرزاده ميرانشاه با لشكر برانغار تعاقب ايدكو نمود . و آن حضرت نيز به نفس نفيس به طرف البرز كوه كوچ فرمود و از درها و پشته‌هاى « 3 » البرز كوه گذشته در اباسه « 4 » نزول فرمود .\r\nو در آن محل ايدكو را گرفته به درگاه آوردند . و محبوس شد . و لشكريان اطراف و نواحى آن موضع را تاخته با غنايم نامحصور به اروق مراجعت اتفاق افتاد . و بعد از چند روز بار ديگر متوجه سمسم شدند و تمامى آن الوس را لشكر ظفر اثر مسخر كردند . و محمد اغلان ، ولد غيور خان « 5 » برخان آمده ملازمت كرد و قچرچى شد و قلاع بسيار در آن ولايت به تصرف اولياى دولت درآمده جمعى كثير از دشمنان به قتل رسيدند . و مجموع كليساها را ويران كردند و هر قلعه كه استحكام بيشتر داشت به يمن اقبال آن حضرت آسان‌تر مسخر شد و اكثر مردم آنجا را دست‌وپابسته از بلندى كوه به زير انداختند و دامن كوه اوهر را تاخته به جانب بيشكند توجه فرمود . و رعاياى بيشكند به سعادت آستان‌بوس مشرف شده امان يافتند .\r\nو عساكر منصوره را در بغازقم « 6 » قشلاق افتاد .\r\n\r\n\r\n","description":"","footnote":"\r\n( 1 ) . ظفرنامه : اودوركو .\r\n( 2 ) . ظفرنامه : « و مكتوب نوشته بر دست برادر اودوركو پيش پولاد فرستاد و گفت اودوركو بايد كه به زودى به حضرت ما آيد ، و الّا . . . »\r\n( 3 ) . ق : كشتيهاى .\r\n( 4 ) . ق : اباه ؟ ؟ ؟ ؛ م ، ش : امامه . تصحيح از ظفرنامه و روضة الصفا .\r\n( 5 ) . ق : عبور خان . ظفرنامه : « و محمد ، پسر قيربيك ولايت خود را جمع كرده به حضرت آمد . »\r\n( 6 ) . ظفرنامه : بوغاز قوم ؛ روضة الصفا : بوغازقم .\r\n","page_name":" 4858 ","page_number":630},
  {"content":"\r\n\r\nو در اين سال احوال مملكت هندوستان به‌واسطهء اختلاف حكام آنجا پريشان بود و سارنگ خان ، حاكم ملتان ، با خضر خان آغاز مخالفت نموده ، بعد از جنگ بسيار خضر خان شكست يافت و ملتان به تصرف سارنگ خان درآمد و قوى شد . « 1 »\r\nو در اين سال ايلدرم بايزيد خواندگار روم سيواس « 2 » را از تصرف قاضى برهان الدين - كه مدت‌ها حاكم آنجا بود - بيرون آورده و سلطنت آنجا به سليمان ، پسر خود داد « 3 » و به صوب ارزنجان نهضت فرمود . و طهرتن ، حاكم آنجا چاره منحصر در اطاعت دانست . و ملاطيه و نهشى را نيز در اين يورش از تركمانان گرفت و قلعهء كماخ را [ 500 ب 
  ] نيز از تصرف طهرتن بيرون آورد و به برسا عود نمود .\r\nو هم در اين سال متوجه آبگردش « 4 » شد . و شيخ محمد جزرى « 5 » كه از حاضران اين يورش است گويد كه ايلدرم بايزيد را ارادهء فتح اسلامبول بود كه در اثناى راه خبر رسيد كه قران پاشا به كمك مىآيد . به قول [ ى 
  ] چهار صد هزار كس و به قول [ ى 
  ] اقل دويست هزار كس همراه داشت و با خواندگار زياده بر دوازده هزار كس نبود . در لحظه به احضار لشكرها فرمان داد و خود متوجه استقبال غنيم شد و ارطغرل ، پسرش با هشت هزار كس به تعجيل خود را به خواندگار رسانيد و هر دو لشكر به يكديگر رسيدند .\r\nو از شيخ جزرى منقول است كه چون لشكر خواندگار بسيار كم بود ، در روز جنگ من خواندگار را دلدارى [ مى 
  ] نمودم و مىگفتم كه اگر لشكر به دوازده هزار رسيد ديگر به سبب كمى شكست نمىخورد . و خواندگار با فوجى خود در كمين نشست و از فرنگان سى هزار بر قلب حمله آوردند و صف‌ها را بر هم زده به كمينگاه رسيدند و بگذشتند . و خواندگار از عقب ايشان بيرون آمد و جنگى عظيم شد و صف‌هاى روميان كه برهم خورده بود ، بار ديگر راست شد و بعد از كوشش بسيار فرنگان مغلوب شدند و اكثرى از آن لشكر به وقت گريختن كشته شدند و دوازده نفر از سلاطين فرنگ گرفتار شدند . و آن قدر فرنگى اسير شد كه شمارهء آن بيرون از امكان بود .\r\nو هم از شيخ جزرى منقول است كه يكى از لشكريان فرنگى را دست بسته به اردو آوردند .\r\n\r\n\r\n","description":"","footnote":"\r\n( 1 ) . منتخب التواريخ بدائونى ( ج 1 ، ص 267 ) : « در ميان خضر خان امير ملتان و سارنگ خان حاكم ديبالپور محاربه و مجادلهء بسيار واقع شد . عاقبت به تقريب بىوفايى بعضى غلامان ملك مروان - كه مربّى ملك سليمان ، پدر خضر خان بود - و موافقت نمودن ايشان با سارنگ خان . . . - ملتان از تصرف خضر خان برآمد و بر دست سارنگ خان رفت . »\r\n( 2 ) . هر سه نسخه : سورس .\r\n( 3 ) . نوشتهء شيلتبرگر كه در اين عمليات همراه نيروهاى شاهزاده سليمان و هم همراه لشكريان بايزيد بود ، صراحت دارد كه شاهزاده محمد به ولايت سيواس منصوب شد . - اوزون چارشلى ، تاريخ عثمانى ، ترجمهء نوبخت ، ج 1 ، ص 342 .\r\n( 4 ) . ق : آبگردس .\r\n( 5 ) . ابو عبد الله شمس الدين محمد بن جزرى درگذشته در 739 ه . ق .\r\n","page_name":" 4859 ","page_number":631},
  {"content":"\r\n\r\nو خواندگار چهار غلام به من بخشيد كه هيچ كدام ايشان زبان يكديگر را نمىفهميدند ؛ چه ، از ولايات دور دست جمع شده به جنگ خواندگار آمده بودند .\r\nو ايلدرم بايزيد بعد از اين فتح به غايت قوى شد و غرورش زياده شده با صاحبقران در مقام مخالفت شد .\r\n\r\n","description":"","footnote":"","page_name":" 4860 ","page_number":632},
  {"content":"\r\n\r\n\r\nذكر وقايع سنهء هفتصد و نود و نه هجرى [ موافق سال هفتصد و هشتاد و نهم از رحلت خير البشر 
  ] « 1 »\r\nصاحبقران در قشلاق بغازقم « 2 » لشكر به اطراف و جوانب فرستاد كه آن نواحى را تمام به تصرف درآوردند و جمعى كه به باليغ چيان « 3 » موسوم به جزاير و مواضعى كه در ميان آب‌ها بسيار بود پناه بردند . و چون آب‌ها يخ بسته بود ، لشكريان به روى يخ از آب گذشته اكثر ايشان را به دست آوردند . و از قشلاق ، آن حضرت عازم شهر حاجى ترخان شد ؛ چه ، محمدى [ نام 
  ] حاكم آنجا بود كه موافقت نموده بود ، در مقام خلاف شد و آن حضرت به نفس نفيس با آنكه زمستان به غايت سرد بود ، برف [ را 
  ] كوفته نزديك حاجى ترخان - كه بر كنار آب اتل واقع است - رسيد . و سه طرف حاجى ترخان حصار محكم دارد و هرطرفى كه به آب متصل است چون به غير زمستان به‌واسطهء آب احتياج به حصار ندارد ، حصار نكرده‌اند . و در زمستان چون آب اتل چنان يخ مىبندد كه از آن لشكر به فراغت مىتواند گذشت ، مردم شهر بر لب آب از پاره‌هاى يخ به جاى خشت بنياد مىنهند و آب بر آن مىپاشند و به‌واسطهء شدت سرما آن ديوار يكباره يخ مىبندد و سخت مىشود . در اين طريق آن طرف را كه حصار ندارد ، حصارى از يخ ساخته دروازه مىنشانند .\r\nو محمدى ، حاكم آنجا چون از رسيدن صاحبقران آگاه شد ناچار خود به ملازمت آمد و آن حضرت او را با اميرزاده پير محمد و امير جهانشاه و امير شيخ نور الدين و تمور خواجه آق‌بوقا و ديگر امرا به طرف سراى فرستاد . و به وقت آنكه از آب مىگذشتند ، شاهزاده ،\r\n\r\n\r\n","description":"","footnote":"\r\n( 1 ) . حاشيه نسخ : 797 .\r\n( 2 ) . ق ، م : قارقم .\r\n( 3 ) . ظفرنامه : ماهيگيران . ظفرنامهء يزدى : باليق چيان .\r\n","page_name":" 4861 ","page_number":633},
  {"content":"\r\n\r\nمحمدى را به موجب حكم در زير يخ كرده با امرا به سراى رفته شهر را گرفت و آتش زد ؛ چه ، لشكر توقتمش خان زنجير سراى را در نواحى بخارا سوخته بودند .\r\nو از سراى [ و 
  ] حاجى ترخان آن‌چنان غنيمت فراوان گرفته به يورت قشلاق معاودت واقع شد . و چون در يورت قشلاق گرانى بود ، غلات و اسبان و گوسفندان حاجى ترخان مجموع بر لشكريان قسمت شد . و چون تمامى بلاد شمال و الوس جوجى خان مسخر شد ، آن حضرت عزيمت مراجعت نمود و اشكوجه « 1 » را در ميان گرفت و جمعى از مسلمانان كه به كمك كافران مىآمدند دوچار لشكر منصور شده اكثرى به قتل رسيدند و بعضى را دستگير كردند و به ملازمت صاحبقران آوردند . و آن حضرت ايشان را از حمايت كفار سرزنش كرده رخصت و خلعت داد . « 2 »\r\nو قلعهء اشكوجه را به جنگ گرفتند و تمامت مردم قلعه را به قتل آوردند و كلانتران قارى قموت « 3 » اوهر « 4 » به ملازمت آمده رعايت و عنايت يافتند . و از آنجا به پاى قلعهء نركس درآمده آن قلعه را نيز به جنگ گرفتند و ويران كردند . و بعضى از مخالفان كه به مغارها - كه در كمر كوه‌ها بود - پناه برده بودند ، جمعى از بهادران در صندوق‌ها نشستند [ 501 الف 
  ] و ايشان را از كمرهاى كوه به طناب‌هاى محكم فرو گذاشته تا برابر كمر و سوراخ رسيدند و آن بخت برگشتگان را به قتل آوردند و حصار بالا و حصار ميانى را نيز به جنگ گرفتند . و تمامت مردم‌نشين البرز كوه كه بر جانب شمال بود ، به تصرف درآمد . و آن حضرت همعنان فتح و نصرت به نواحى ولايت زره گران « 5 » رسيد . اهالى آنجا به سعادت ملازمت رسيدند و از دربند باكو « 6 » عبور كرده به عمارت و استحكام قلعهء آنجا حكم شد .\r\nو والى شيروانات ، شيخ ابراهيم كه در اين يورش در ملازمت بود ، رخصت يافته پيشتر به ولايت خود درآمد و در كنار آب كر اسباب مهماندارى مهيا كرده طوى بزرگ ترتيب داد و پيشكش‌هاى پادشاهانه گذرانيد و به خلعت خاصه سرافراز شد . و شيروانات به دستور سابق بر وى قرار گرفت . « 7 » و شاهزادهء جهان و اميرزاده ميرانشاه گوركان با جمعى ديگر به محاصرهء قلعهء النجق روان شد « 8 » ؛ چه ، حكومت آذربايجان از دربند تا بغداد و از\r\n\r\n\r\n","description":"","footnote":"\r\n( 1 ) . نسخ : اسكوحه . ظفرنامه : اشكوجان . تصحيح از روضة الصفا .\r\n( 2 ) . ظفرنامه : « . . . و فرمود كه بازگرديد و بزرگان و امراى خود را گوييد تا اگر همچو شما به گناه معترف باشند ، به حضرت ما آيند و از فعل بد خود توبه كنند تا ايشان را نواخت كرده ولايت بر ايشان مقرر دارم . . . »\r\n( 3 ) . ظفرنامه و روضة الصفا : غازى قوموق .\r\n( 4 ) . ق ، ش : ادهر .\r\n( 5 ) . روضة الصفا : زرگران .\r\n( 6 ) . ق : كور ؛ م : كو ؛ ش اكو . تصحيح از روضة الصفا .\r\n( 7 ) . ظفرنامه : « و از آنجا كوچ كرده به موضع آق‌دام رسيد . »\r\n( 8 ) . ظفرنامه : « . . . و اميرزاده رستم بهادر را به موافقت ايشان روانه كرد و جهانشاه بهادر را پيشواى لشكر و ولايت گردانيد . »\r\n","page_name":" 4862 ","page_number":634},
  {"content":"\r\n\r\nهمدان تا روم به آن جناب مرحمت شده بود . و موكب همايون عزيمت سلطانيه فرمود .\r\nو بعد از آنكه آن حضرت از دربند گذشته به ولايت شمال رفت ، قلعهء سيرجان - چنان كه گذشت - در تصرف كودر نامى بود از توابع ابو اسحاق و جمعى كثير به محاصرهء آن مشغول بودند . و كودر را تا ممكن بود در نگاه داشتن آن قلعه تقصيرى نكرد . چون سه سال قلعه را محاصره نمود با او زياده بر بيست نفر نماند . ناچار قلعه را از دست داد و كشته شد .\r\nو در غيبت صاحبقران ، سلطان محمد ، پسر ابو سعيد طبسى ، كه به دولت آن حضرت حكومت طبس يافته بود ، بعضى از بقيهء مظفريان با خود متفق ساخته به جانب يزد ايغار نمود و داروغهء آنجا را به قتل آورده يزد را متصرف شد و دست به اموال آنجا دراز كرده جمعى كثير را بر خود گرد آورد و چند خروار قماش كه به جهت مهد عليا ، سراى ملك خانيم خريده بودند ، به تاراج رفت . و اميرزاده پيرمحمد چون در فارس اين خبر شنيد ، لشكرهاى آن ولايت را جمع كرده و متوجه يزد شد « 1 » و به حوالى تفت رسيد . و يزديان به رسم شبيخون بيرون آمدند . و چون امراى فارس خبردار بودند ، آنها شكسته به شهر يزد گريختند و حصارى شدند و آنچه حق قلعه‌دارى بود به جاى آورده كسى را نزديك قلعه نمىگذاشتند . و هر روز بيرون آمده جنگ‌هاى مردانه مىكردند .\r\nو سونجك بهادر كه متعاقب از شيراز رسيد ، در مجلس اول امراى اميرزاده پير محمد را در باب محاصره تشجيع « 2 » نمود و دستهء خود « 3 » را چند قدم پيشتر برده از جرگهء امرا درگذشت و جاى خود را محكم كرد . ناگاه نيم روز كه هوا به غايت گرم بود ، پيادگان يزد بيرون دويده سونجك بهادر را با چند نوكر خوب او زخمدار كردند و اسباب او را تاراج نموده آتش در خيمه‌ها زدند . و تا جمع شدن مردم سونجك ايشان به قلعه رفته بودند . و امراى اميرزاده پير محمد مجال انتقام يافته از سونجك بهادر حقيقت اين امر را مىپرسيدند و بر سبيل طنز حكايات مىگفتند . و ميان امرا اختلاف شده معاملهء يزد به دور و دراز كشيد و در يزد غله ناياب شد . پسر ابو سعيد رعايا را از شهر بيرون كرد و تمام غلات رعايا را به سپاهيان داد .\r\nو در نهاوند نيز بهلول نامى كه نوكر مزيد برلاس ، حاكم آنجا بود ، ياغى شده مزيد را به قتل آورد . بنابراين ، صاحبقران ، اميرزاده سلطان حسين و خداد حسينى را به فتح نهاوند فرستاد . و\r\n\r\n\r\n","description":"","footnote":"\r\n( 1 ) . ظفرنامه : « امير صاحبقران ، اميرزاده پيرمحمد بهادر ، پسر اميرزاده جهانگير بهادر را بدان طرف فرستاد . » ؛ او دستور داد « . . . چون در نواحى شهر يزد علفزارى نيست ، تمامى اسب و استر اهل لشكر را در چمن كوشك زرد فارس گذاشته پياده به جانب يزد حركت كنند . » - فارسنامهء ناصرى ، ج 1 ، ص 325 .\r\n( 2 ) . نسخ : تشنيع . به قياس مطلب اصلاح شد .\r\n( 3 ) . ق : سوبه .\r\n","page_name":" 4863 ","page_number":635},
  {"content":"\r\n\r\nايشان بعد از سه چهار ماه قلعه را گرفته ، بهلول را سوختند . « 1 » و اميرزاده پيرمحمد ، جهانگير را به تسخير يزد نامزد فرمود . و يزديان چون از رسيدن شاهزاده آگاه شدند با پسر ابو سعيد در مقام خلاف شدند . و او با دو رفيق نيمه شب از راه نقب بيرون رفت و در نزديك شهر آواز مردم به گوشش رسيد ، دانست كه گرفتار مىشود . نوكران خود را گفت كه به قتل او اقدام نمودند و شرّ او از سر يزديان دور شد و شهر به تصرف لشكر منصور درآمد . و [ به 
  ] رعايا چون گناهى نداشتند آسيبى نرسيده .\r\nو صاحبقران در اين وقت در سلطانيه ، سلطان عليشير ، حاكم ماردين را كه سه سال در حبس بود ، نوازش نمود و او را بر اطاعت سوگند داده به آن طرف فرستاد و حكومت ماردين به او داد . و موكب همايون از سلطانيه به همدان نهضت فرمود . و به موجب فرمان ، اميرزاده محمد سلطان با جمعى كثير از امرا به جانب گرمسيرات فارس و هرمز « 2 » و بلاد سواحل روان شد . و اميرزاده پيرمحمد جهانگير بعد از فتح يزد به موجب حكم به قندهار « 3 » رفته و ميرزا پيرمحمد عمر شيخ به فارس رفت .\r\nو صاحبقران از همدان به رسم ايلغار عازم سمرقند شد و در بسطام اميرزاده ابا بكر را كه از سمرقند طلبيده بود آمد و به سعادت پاىبوس مشرف شد و صد هزار دينار كپكى انعام يافت و اسب كميتى « 4 » كه سرآمد اسبان الوس بود ، به او مرحمت شد [ 501 ب 
  ] و او را نزد پدرش به يزد فرستاد . و در هرات امير الله‌داد را گذاشته مقرر فرمود كه هركس تعلق به اميرزاده ميرانشاه داشته باشد كوچانيده به آذربايجان فرستد . و آن حضرت از جيحون عبور فرموده شاهزادگان دولت شعار اميرزاده شاهرخ و اميرزاده اسكندر با تمامى شاهزادگان و خواتين استقبال نموده به شرف ملازمت مشرف شدند . و به شهر شبستر آمده مدتى آنجا به عيش و عشرت گذشت . و اميرزاده محمد سلطان كه حسب الحكم متوجه هرمز بود به نواحى شيراز رسيده و به‌واسطهء مخالفت اميرزاده پيرمحمد عمر شيخ و سونجك بهادر ، احوال فارس دگرگون بود . و سونجك در باب اميرزاده پيرمحمد به درگاه عرضه داشت فرستاد كه تمام اموال فارس را به غير متصرف صرف مىكند . و شاهزاده نيز از سونجك شكايت نوشت . صاحبقران حكم فرمود كه اميرزاده محمد ، سلطان فارس را ضبط نمايد و اميرزاده پيرمحمد و سونجك به درگاه آيند .\r\nو ايشان به موجب حكم روانهء سمرقند شدند و اميرزاده محمد ، سلطان فارس و خوزستان\r\n\r\n\r\n","description":"","footnote":"\r\n( 1 ) . ظفرنامه : « بهلول را زنده در آتش انداختند و سوختند . »\r\n( 2 ) . متن : هرموز\r\n( 3 ) . روضة الصفا : قندز .\r\n( 4 ) . كميت : اسب نيك سرخ فش و دم سياه .\r\n","page_name":" 4864 ","page_number":636},
  {"content":"\r\n\r\nرا ضبط نمود و عازم هرمز شد . و اميرزاده رستم را از راه لرستان به ولايت مكران فرستاد كه كيج و مكران را تاخت كند . و امير ايدكو برلاس را به اميرزاده رستم همراه نمود و خود از راه طارم عازم هرمز شد و در راه هرجا كه حصارى بود ، فتح نمود . « 1 » والى هرمز به ميان دريا پناه برده بود « 2 » و از در عجز و بيچارگى درآمد و مال چهار ساله قبول كرد . از آن جمله سيصد هزار دينار نقد ادا نمود .\r\nو شهزاده به جانب شيراز معاودت نمود . و چون اميرزاده پيرمحمد عمر شيخ ديگر باره به حكومت شيراز مقرر شده بود ، از آنجا به تعجيل گذشته به راه خوزستان روان شد . اما اميرزاده پيرمحمد و سونجك بهادر چون به سمرقند رسيدند ، اميرزاده مخاطب و معاتب شده و سونجك بهادر را گناهكار ساخته ، حكم شد كه سه سال با تومان خود در هندوستان به فتح آن ولايت مشغول باشد . و دولت خواجه ، نايب اميرزاده را گوش و بينى بريدند . و بعد از چند روز از گناه اميرزاده پيرمحمد درگذشت و حكومت فارس را ديگرباره به او مرحمت فرمودند و به آن ولايت فرستادند .\r\nو اميرزاده محمد سلطان متوجه سمرقند شد و جمال الدين فيروزكوهى « 3 » كه در ركاب شاهزاده پياده مىرفت از روى چهل و خون گرفتگى كاردى به اندام مبارك شاهزاده رسانيد و خود به جانب كوه گريخت و از غايت سراسيمگى پايش به سنگى آمده از بالاكوه به درّه افتاد و همان لحظه به دوزخ رفت . و جمعى از نوكران شاهزاده كه از عقب او مىآمدند ، سرش را بعد از مردن جدا كرده به خدمت شاهزاده بردند . و از آن زخم شاهزاده به اندك روزى صحت يافت و به ماوراء النهر آمده به ملازمت رسيد .\r\nو صاحبقران به عمارتى عالى در باغ شمال سمرقند ، در اين سال اشارت نمود و به هرچه زودتر ، به اتمام رسيد و آن حضرت به نفس نفيس از غايت اهتمام بر سر عمارت تشريف مىآورد . و به بيكى سلطان ، دختر شاهزادهء عالميان بعد از اتمام عمارت مرحمت شد . « 4 »\r\nو اميرزاده محمد سلطان را در اين سال پسرى متولد شد و به محمد جهانگير موسوم گشت . و صاحبقران در اين سال سلطنت خراسان تا حد مازندران و حدود هندوستان را به\r\n\r\n\r\n","description":"","footnote":"\r\n( 1 ) . قلاعى كه فتح شد عبارت بودند از : قلعهء تنگ زندان ، قلعهء كوشكك ، حصار شاميل ، هرمز كهنه ، قلعهء مينا ، قلعهء منوجان ، قلعهء ترزك و قلعهء تازيان .\r\n( 2 ) . به جزيرهء جرون پناه برده بود .\r\n( 3 ) . صاحب روضة الصفا او را از اجداد امير شاهى شاعر مىداند .\r\n( 4 ) . ظفرنامه : « . . . به اسم بلقيس سباى كرامت و قيذافهء ولايت جلالت دختر اميرزاده اميرانشاه بهادر بيكى سلطان كوشكى به تكلّف عالى و ايوانى مؤسس بر بينان مجد و معالى بنياد نهادند . » به نوشته خواند مير در هر ركنى از اركان آن ستونى از سنگ مرمر كه از تبريز آورده بودند نصب كردند و ديوارهايش را به لاجورد و زر منقّش ساختند . - روضة الصفا ، چاپ زرياب خويى ، ص 1076 .\r\n","page_name":" 4865 ","page_number":637},
  {"content":"\r\n\r\nاميرزاده شاهرخ مرحمت نمود . و از اميران سليمانشاه و مضراب جاكو و خواجه شيخ على و سيد على بهادر و عبد الصمد حاجى سيف الدين و حسن جاندار ملك و پسرش ، جهانگير ملك و بعضى ديگر با كوچ در ملازمت آن حضرت روان ساخت و در اواخر شعبان به دار السلطنهء هرات رسيد و اساس عدل و داد بنياد نهاد و تمام سرداران آن ولايت به مباركباد آمدند و در مازندران قشلاق اتفاق افتاد .\r\nو هم در اين سال اميرزاده بايسنقر بهادر بن اميرزاده شاهرخ بهادر متولد شد . صاحبقران از شنيدن اين خبر به غايت فرحناك شده مژده رساننده را به انعامات سرافراز نمود . و خراج سه ساله در اين سال صاحبقران به رعاياى سمرقند بخشيد و هركس از عمال كه بر ايشان ظلمى رفته بود ، ظالم به ياسا رسيد .\r\nو در اين سال مجملى از وقايع هندوستان آن است كه سارنگ خان چون ملتان را به تصرف درآورد ، متوجه سامانه شد و عالم خان « 1 » را از سامانه بيرون كرد . و نصرت شاه خبر يافته با يازخان « 2 » ، حاكم پانىپت را با ملك الماس عهده داد و لشكرى آراسته به سارنگ تعيين نمود . و در اوايل محرم سنهء هشتصد « 3 » [ هجرى 
  ] سارنگ شكست يافت و به ملتان گريخت . « 4 » [ 502 الف 
  ]\r\n\r\n\r\n","description":"","footnote":"\r\n( 1 ) . منتخب التواريخ بدائونى : غالب خان .\r\n( 2 ) . منتخب التواريخ : تاتار خان .\r\n( 3 ) . ق : سنهء 900 .\r\n( 4 ) . منتخب التواريخ : « . . . سارنگ خان ، غالب خان حكم سامانه و تاتار خان والى پانىپته را برداشته تا حوالى دهلى به تصرف آورده . سلطان نصرت شاه ، ملك الماس بندهء فيروز شاهى را با پيلان و حشم به مدد تاتار خان نامزد فرمود تا سامانه را از سارنگ خان مستخلص گردانيده به غالب خان سپرد . »\r\n","page_name":" 4866 ","page_number":638},
  {"content":"\r\n\r\n\r\nذكر وقايع سنهء هشتصد هجرى [ موافق سال هفتصد و نودم از رحلت خير البشر 
  ]\r\nدر اين سال صاحبقران گيتىستان شمع جهان ، پسر خضر خواجه اغلان را نوازش بسيار فرمود و خوشدل نزد پدر فرستاد و غياث الدين ترخان در مصاحبت او با تحف و هدايا نزد خضر خواجه اغلان به خواستگارى دختر او فرستاد و ييلاق در مرغزار كان گل « 1 » [ در بيرون سمرقند 
  ] فرمود و ملك آغا ، حرم محمد اميرزاده شاهرخ از هرات در ييلاق آمده ملازمت نمود و انواع پيشكش‌ها گذرانيد و بيكى سلطان را به اميرزاده اسكندر نكاح بستند . و اكثر اوقات در ييلاق به عيش و عشرت گذشت « 2 » و اكثر امرا و لشكريان به خلعت زردوزى و كمر زرين سرافراز شد . و باغ دلگشا را در اين ساله طرح انداختند . و بعد از اتمام آن بنا نامزد دختر « 3 » خضر خواجه اغلان شد . و قشلاق در آهنگران « 4 » [ به موضع جيناس 
  ] « 5 » واقع شد . و عمارتى عالى بر سر قبر شيخ احمد يسوى « 6 » در اين سال به فرمان آن حضرت ساختند .\r\nو مهد عليا تكل خانيم « 7 » ، دختر خضر خواجه اغلان را در اين وقت به اعزاز هرچه تمام‌تر آوردند . و جمله آغايان و امرا استقبال نموده نثار بسيار كرده اسبان كشيدند و طوى بزرگ\r\n\r\n\r\n","description":"","footnote":"\r\n( 1 ) . نسخ : مرغزار رادكان كل فرمود .\r\n( 2 ) . يكى از موسيقيدانانى كه در اين مدت در جشن امير تيمور شركت داشت عبد القادر مراغه‌اى بود .\r\n( 3 ) . متن : پسر ؛ ظفرنامه : « . . . و آن را به نام توكل خانيم دختر خضر خواجه اوغلان نامزد فرمود . » گزارش روضة الصفا نيز عين همين مطلب است « آن قصر را به نام تكل خانم دختر خضر خواجه كه به خواستگارىاش فرستاده بود ، كرد . »\r\n( 4 ) . نسخ : راسكران . تصحيح از روضة الصفا .\r\n( 5 ) . افزوده از ظفرنامه .\r\n( 6 ) . ق : نسوى ؛ م : سنوى ؛ ش : سوى . روضة الصفا : « آنگاه به قريهء يسى به زيارت شيخ احمد يسوى توجه كرد . »\r\n( 7 ) . ق : بكل حاتم ؛ م : بكل حاثم ؛ ش : نكل خانم .\r\n","page_name":" 4867 ","page_number":639},
  {"content":"\r\n\r\nمرتّب شده آنچه وظايف شادمانى بود بر وجه اتم به فعل آمد و جمعى كه همراه آمده بودند به انعام بسيار و احسان بىشمار سرافراز شدند و خوشحال نزد خضر خواجه اغلان رفتند .\r\nو ايلچيان تنغوز خان « 1 » از ختاى ( چين ) در اين ايام آمده تحفه‌هاى آن ولايت به نظر اشرف درآوردند و سخن فرستندهء خود را كه متضمن صلح و دوستى بود ، به عرض رسانيدند و اجازت مراجعت يافتند . و اميرزاده محمد سلطان را به ضبط جرجان و سرحد مغولستان تعيين نموده متوجه سمرقند شد و فرمان داد كه در آشبره قلعه ساختند . و بردى بيك ساربوغا و امير سيف الدين خداداد حسينى و امير شمس الدين عباس و ديگر امرا را با چهل هزار كس در ملازمت شاهزاده گذاشت و به نفس نفيس به سمرقند آمد و بعد از چند روز متوجه كش شد . و سمرقند تا كنار رودخانه باغى و عمارتى احداث فرمود و به تخت قراچه موسوم شد . « 2 » و اميرزاده شاهرخ از خراسان در كش به سعادت ملازمت رسيد و چند روز در يورت قديم به عيش و عشرت گذشت .\r\nو چون خاطر خطير آن حضرت هرگز از فكر مملكت‌گيرى خالى نبود ، وقت عزيمت هندوستان مصمم فرمود كه خبر رسيد كه بعد از فوت فيروز شاه خلل بسيار در آن ملك پيدا شده و هركس را سودايى در سر است . « 3 » و اميرزاده پير محمد جهانگير كه آن سرحد تعلق به او داشت ، اوغانيان كوه سليمان را تاخته و از آب سند گذشته و شهر اوجه را به تصرف درآورده و سارنگ را در ملتان محاصره نموده . بنابراين آن حضرت در ماه رجب سنهء ثمان مائه [ - 800 هجرى 
  ] با لشكرى افزون از قياس متوجه هندوستان شد و اميرزاده عمر ، پسر اميرزاده ميرانشاه را در سمرقند حاكم ساخت و از گذر ترمذ بر جيحون پل پسته به ولايت بلخ درآمد و از عقبه‌ها گذشته اندراب را محل نزول فرمود . « 4 »\r\nاهالى اندراب از تعدّى [ قوم 
  ] كتور كه به سياه‌پوشان « 5 » مشهورند ، دادخواهى نمودند . آن حضرت از ده نفر سه نفر اختيار كرده اميرزاده شاهرخ را به ضبط اغروق گذاشت و اميرزاده رستم و برهان اغلان و جمعى ديگر را با ده هزار سوار از طرف دست چپ به جانب كتور\r\n\r\n\r\n","description":"","footnote":"\r\n( 1 ) . نسخ : منصور خان .\r\n( 2 ) . در اين راه كوهى است كه تا سمرقند هفت فرسخ راه دارد و در دهنهء آن رودخانه‌اى جارى است . تيمور فرمان داد كه در آن موضع باغى بسازند و آب آن چشمه را به باغ جارى سازند و بر سر آن كوه قصرى بپردازند . آن عمارت پس از اتمام به تخت قراچه موسوم گشت . - روضة الصفا ، چاپ زرياب خويى ، ص 1078 .\r\n( 3 ) . تيمور نخست قصد حمله به مملكت ختا ( چين ) را داشت ، اما چون خبر ضعف هندوستان شنيد ، تصميم عوض شد .\r\n( 4 ) . روضة الصفا : « پلى از كشتىها بر رود جيحون زد و به خلم رفت و از خلم گذشته از راه غزنيك و سمنگان از گردنه‌ها گذشته در اندراب فرود آمد .\r\n( 5 ) . نسخ : شاه‌پوشان ، و دو صفحه بعد : سياه‌پوشان . در روضة الصفا نيز به صورت سياه‌پوشان ضبط شده است .\r\n","page_name":" 4868 ","page_number":640},
  {"content":"\r\n\r\nروانه فرمود . و چون لشكر منصور به حادكه « 1 » رسيد آنجا قلعه [ اى 
  ] ساخته اكثر امرا و تمام لشكريان اسبان را آنجا گذاشته پياده به بالاى كوه كتور برآمده ، با وجود آنكه خورشيد در جوزا « 2 » بود ، از كثرت برف راه رفتن ميسر نمىشد ؛ چه ، برف نرم شده دست و پاى اسب فرو مىرفت . شب كه برف به واسطهء سرما يخ مىبست راه مىرفتند و روز كه يخ وا مىشد اسبان را بر بالاى نمدها باز مىداشتند . و بدين طريق به بالاى كوهى بلند برآمدند و چند اسبى كه بعضى [ 502 ب 
  ] همراه آورده بودند برگردانيدند و بعضى جاى برف را نقب زده مىگذشتند .\r\nو چون سياه‌پوشان در درّه‌ها مقام داشتند ، به واسطهء برف پايين رفتن بسيار مشكل بود و لشكريان جوانغار و برانغار بعضى به طناب از بالاى كوه پايين مىآمدند و بعضى بر بالاى برف غلطان به پايان مىآمدند . و جهت آن حضرت چند تخته را برهم محكم كرده حلقه‌ها بر آن نصب كرده بودند و طناب‌هايى دراز بر آن بسته آن حضرت بر آن مىنشست و يك مرتبه به اندازهء طناب مىآمد . و بعد از آن در كمر كوه به بيل و كلنگ جاى ايستادن چندكس راست مىكردند و باز از آنجا آن حضرت در آن تخت نشسته ديگر مرتبه فرومىگذاشتند ، تا آنكه به زمين مىرسيد . و اكثر اوقات پنج مرتبه به طناب صد و پنجاه گز به زمين مىرسيد . و صاحبقران عصاى [ ى 
  ] به دست مبارك گرفته يك فرسخ پياده مىرفت و چند اسب خاصه را به طناب از كوه فروگذاشتند و اكثر را نتوانستند نگاه داشت كه تلف شد و دو اسب به سلامت رسيد و آن حضرت سوار شده امرا و لشكريان پياده در ركاب مىرفتند . تا آنكه به قلعهء آن گمراهان رسيدند كه بر كنار آب و دامان كوهى بلند واقع است .\r\nو ايشان قلعه را گذاشته به آن كوه كه در غايت ارتفاع بود پناه بردند . و آن حضرت قلعه را آتش زده از آب گذشت و به طريق باد روى به آن خاكساران آورد و از اطراف و جوانب بهادران ( به آتش حمله آن ناكسان را به خاك هلاك مىانداختند ) « 3 » و جنگى عظيم شده ( مخالف را بيجان كردند ) « 4 » و چهارده نفر از لشكر ظفر اثر به قتل رسيدند و اطراف و جوانب كفار را فروگرفت . همه را به يك جا راندند و بعد از سه شبانه‌روز كه جنگ شد و لشكر منصور سركوب ايشان را گرفت ، امان طلبيدند و در جواب شنيدند كه « اگر مسلمان مىشويد ، امان مىيابيد . » آنها قبول كرده سردارشان به درگاه آمده و اظهار مسلمانى نمودند و استمالت يافتند . « 5 » و چون شب شد ، همهء ايشان بر طرف امير شاه ملك شبيخون آوردند و جنگ عظيم\r\n\r\n\r\n","description":"","footnote":"\r\n( 1 ) . روضة الصفا : خاوك\r\n( 2 ) . خردادماه .\r\n( 3 ) . ق : ( آغاز برآمدن نمودند ) .\r\n( 4 ) . از اضافات « ق » است .\r\n( 5 ) . به تصريح مير خواند « مردم آن ديار قوى هيكل بودند و بيشتر ايشان برهنه باشند و كلانتران ايشان را عدا و عداشو مىگويند و زبانشان زبانى است جز پارسى و تركى و هندى . » - روضة الصفا ، چاپ زرياب ، ص 1079 .\r\n","page_name":" 4869 ","page_number":641},
  {"content":"\r\n\r\nشد و صد و پنجاه كس از آنها اسير شدند و بعضى به قتل رسيده برخى بيرون رفتند . و چون صبح شد لشكر منصور از بالاى كوه برآمده زنان و فرزندان ايشان را اسير كردند و هركه را يافتند كشتند . و تاريخ اين واقعه را همان‌جا بر سنگ نقش كردند ؛ چه ، كسى از پادشاهان قديم به نفس خود ارتكاب اين قدر مشقت ننموده است .\r\nو از اميرزاده رستم كه به طرف ديگر رفته بود ، تا غايت خبر نرسيده بود و صاحبقران ، از كتوريان را قچرچى ساخته محمد آزاد را با سيصد ترك و چهار صد تاجيك به تفحص احوال ايشان فرستاد . آقا اميرزاده رستم و برهان اغلان چون خصت يافتند از كوه‌هاى بلند گذشته به درّه [ اى 
  ] تنگ درون رفتند ، و بعضى گذشته و بعضى فرود آمده بودند كه سياه‌پوشان از كمين درآمده فوجى از لشكر منصور را زخمدار كردند و برهان اغلان بيدلى كرده بگريخت و جيبهء « 1 » خود را برانداخت و بدين واسطه شكست بر لشكر افتاد . و ادهر شيخ و شيخ حسن و دولتشاه به جنگ ايستاده شهيد شدند . و محمد آزاد كه به تفحص مىرفت از راه‌هاى دشوار گذشته به آن دره رسيد كه جنگ شده بود . به سياه‌پوشان دوچار شده جنگ مردانه كرد و اكثر اسباب لشكريان كه به دست كفار افتاده بود بگرفت و بسيارى از ايشان را به قتل آورد و اسب و جباى لشكريان را به‌دست آورده مظفر و منصور به برهان اغلان پيوست . و گريختگان اموال خود را شناخته گرفتند . و محمد آزاد به برهان اغلان گفت كه « شب در همين مقام مىبايد بود . » و او بيدلى كرده قبول نكرد . و لشكر با او موافق شده از كوه بيرون آمدند .\r\nو از وقت چنگيز خان تا آن وقت از قبيلهء قيات هيچ‌كس اين بىناموسى را بر آن توره نپسنديده بود و مرتبه [ اى 
  ] ديگر نيز برهان اغلان در ولايت اورنگ گريخته بود و آبروى خويش ريخته . و صاحبقران اين مرتبه مردم بسيار در خدمت اندك به او همراه كرده بود كه شايد تلافى آن نمايد . و او خود به صد مرتبه از دفعهء اول رسواتر گريخت .\r\nو بعد از آنكه صاحبقران به اغروق همايون معاودت نمود ، آن لشكر شرمنده و منفعل به اردو ملحق شدند و برهان اغلان مخاطب و معاتب شده و محمد آزاد را تربيت فرموده قشون عنايت كرد . و اميرزاده شاهرخ را به خراسان رخصت فرموده عازم كابل شد . و از هندوكش گذشته به پنج فرسخى كابل فرود آمد . و آنجا نهرى كه به ماهيگير مشهور است حفر نموده چهار فرسخ [ 503 الف 
  ] زمين را به اندك زمانى لشكريان كندند و زراعت بسيار از آن آب سيراب شد .\r\nو در مرغزار « 2 » كابل ايلچى تمور قتلغ اغلان و رسول خضر خواجه آمده و پيغام‌هاى\r\n\r\n\r\n","description":"","footnote":"\r\n( 1 ) . ق : جيبا . جيبه : لفظ تركى است به معنى زره\r\n( 2 ) . در مرغزار دورين كابل .\r\n","page_name":" 4870 ","page_number":642},
  {"content":"\r\n\r\nخوب آورد كه همه مشعر بر اطاعت و فرمانبردارى و پشيمانى از اعمال و افعال گذشته بود . و هم در اين محل بابرى اغلان كه در الغ يورت با قاآن خلاف كرده از قپچاق گريخته بود ، به اردو رسيد . و آن حضرت او را كنار گرفته پرسش فرمود و كمر مرصّع و خلعت طلادوزى و اسباب سلطنت از خيمه و خرگاه و غير ذلك عنايت كرد . و امير شيخ نور الدين كه در ممالك فارس حسب الحكم توقف كرده بود ، در اين وقت به درگاه آمد و چندان اسباب و اموال و اقمشه و امتعه از هر جنس آورد كه محاسب و هم از اداى تعداد آن عاجز بود . و از صباح تا نماز شام امير شيخ نور الدين آن پيشكش‌ها را مىگذرانيد . و جميع امرا از آن پيشكش‌ها قسمت يافته ، امير شيخ نور الدين به نوازش بسيار سرافراز شد و زانو زده گناه برهان اغلان و مردم آن لشكر را درخواست نمود و به او بخشيده شد .\r\nو سلطان محمود خان و امراى دست چپ و اميرزاده رستم به موجب حكم متوجه هندوستان شدند . و غرهء ذيحجه سراى ملك خانيم و اميرزاده الغ بيك را به جانب سمرقند رخصت فرمودند . شيخاكوكر « 1 » را اميرزاده پير محمد از ملتان به ملازمت فرستاد كه احوال هندوستان را او به عرض رساند . و ملك محمد ، برادر لشكر شاه اوغانى با جميع رعايا به درگاه آمده از موسى اوغان [ ى 
  ] شكايت كردند كه « قلعهء ايرياب را كه در تصرف برادرم ، ملك محمد بود ، ويران كرده او را به قتل آورد و اكنون به راهزنى مشغول است . » آن حضرت به او گفت كه « او را پنهان دار تا او را طلب كنيم . اگر بيايد در حضور يرغوى شما را طلب كنيم و اگر تخلف كند تو را لشكر دهيم كه او را به سزاى خود رسانى . »\r\nو كس فرستاده موسى را طلب فرمود . موسى در لحظه با پيشكش فراوان در خدمت آمده و رأى عالم‌آرا مصلحت در آن دانست كه او را با تمام اتباع به‌دست آورده دفع نمايد . بنابراين او را به خلعت و انعام ايمن گردانيد . به او گفت كه « قلعهء ايرياب را آبادان مىبايد كرد . تو به آنجا رفته با حشم خويش به نزديك آن قلعه فرود آمده و در عمارت قلعه به قدر مقدور سعى كن كه چون لشكر به آنجا رسد ، اگر كارى مانده باشد تمام كرده تو را آنجا گذاشته به هندوستان رويم . »\r\nو موسى تركمان را با سه هزار مرد همراه او كرد . و موسى به ايرياب رفته حشم خود را به پاى قلعه آورده بناى قلعه عمارت نمود و هرروز سيصد و چهار صد نفر با دهل و چتر به عمارت قلعه مشغول مىبودند . و آن حضرت در چهارم ذيحجه به ايرياب آمد و حكم اتمام قلعه فرمود و در چهارده روز قلعه مشتمل بر مسجد جامع و ديگر مساجد و بسى مساكن ساخته\r\n\r\n\r\n","description":"","footnote":"\r\n( 1 ) . ق : سجاكوكر\r\n","page_name":" 4871 ","page_number":643},
  {"content":"\r\n\r\nشد . تواچيان را در خفيه گفته بود كه اتباع موسى را كه به عمارت مشغول‌اند نگذارند كه از قلعه بيرون روند . و ايشان گمان برده بودند . و بعد از اتمام قلعه به تماشاى خندق و بارو برآمده و اسب بوزى « 1 » كه تخت روان نام داشت سوار و اكثر امرا در ركاب پياده در نزديك دروازه آمده ، بيست و هفت كس از اتباع موسى كه در عقب دروازه بالاخانه ايستاده بودند ، تيرى به قصد آن حضرت انداختند . از آواز تير ، اسب رم كرده درگذشت و به آن حضرت گزندى نرسيد . و آن حضرت از دروازهء ديگر به درون حصار آمده حكم فرمود كه موسى را با تمام مردم او كه به غارت آمده بودند بگرفتند . و آن بيست و هفت كس جاهل بىباك كه تير انداخته بودند ، بر بالاى دروازه به جنگ ايستاده چندكس را زخمدار كردند . و بهادران بر بالاى نردبان آمده سزاى ايشان را در كنارشان نهادند و موسى را با اتباع به ملك محمد سپردند كه به انتقام خون برادر به قتل آورد . و از سرهاى ايشان منارها ساختند و حشم ايشان را نيز تاخته ، زن و فرزند و اسباب ايشان را به‌دست آورده و شر آن راهزنان بالكليه دفع شد و حكومت آن قلعه را به ملك محمد عنايت فرمود .\r\nاز آنجا كوچ كردند و شاهزاده خليل سلطان را با جمعى از امرا به صوب بانو « 2 » فرستاد و به نفس نفيس متوجه قلعهء نغر شد كه امير سليمانشاه به موجب فرموده به عمارت آن قيام نموده بود و بر سر يك قبيله از اوغانى « 3 » كه در آن نواحى به راهزنى قيام مىنمودند و اكنون به كوه گريخته بودند ، روان شده در آن كوهستان اكثرى را به قتل آوردند و بقية السيف به درگاه آمده امان خواستند . و كلانتر ايشان « 4 » نيز آمده از روى راستى به خدمتكارى مشغول شد .\r\nو امير سليمانشاه را كه قلعه نغر عمارت كرده و حشم كلاتيان را قبل از رسيدن آن حضرت با وجود آنكه [ 503 ب 
  ] قبيلهء پرزور « 5 » اوغانى بود ، تاخته به مدد اميرزاده پيرمحمد با فوجى از لشكر به ملتان فرستاد و شاه على فراهى را با پانصد پياده در قلعهء نغر گذاشته به كنار آب سند ، در موضعى كه جلال الدين خوارزمشاه با چنگيز خان جنگ كرده بود و بعد از شكست خود را بر آب زده گذشته بود ، نزول فرمودند و به دو روز به‌موجب حكم از كشتى پل بر آن آب بستند . و ايلچى حاكم كشمير آمده اظهار اطاعت نمود . و حكم شد كه در مقامى ديبالپور ، حاكم كشمير ، اسكندر شاه به ملازمت مشرف شود . و ايلچى حكام و اشراف مكه و مدينه را كه به جهت اظهار اطاعت و وصول لشكر ظفر اثر آمده بودند ، رخصت فرموده دلخوش روان ساخت .\r\n\r\n\r\n","description":"","footnote":"\r\n( 1 ) . م : اسب بزرگى .\r\n( 2 ) . متن : باتو ؛ تصحيح بر اساس متن روضة الصفا و ظفرنامهء يزدى\r\n( 3 ) . روضة الصفا : قبيلهء پرنيانى از قبايل اوغانى .\r\n( 4 ) . روضة الصفا : « يكى از كلانتران ايشان به نام اوميل ( اوبل ) پيش تيمور رفت . »\r\n( 5 ) . ظفرنامه : با قوّت .\r\n","page_name":" 4872 ","page_number":644},
  {"content":"\r\n\r\nو احوال هندوستان در اين سال اين است كه چون سارنگ خان شكست خورده به ملتان گريخت ، خبر شنيد كه اميرزاده پير محمد ، نبيرهء صاحبقران از آب سند گذشته او را در قبل دارد . بنابراين ملك تاج الدين [ بختيار 
  ] « 1 » ، نايب خويش را با ديگر امرا و لشكر برگزيده به مدد حاكم اوجه روان كرد . و اميرزاده از آمدن لشكر خبردار شده تا كنار آب بياه به استقبال لشكر آمد و غافل خود را بر لشكر زده ملك تاج الدين را شكست داد و اكثر مردمى كه با او همراه بودند كشته شدند ؛ بعضى در جنگ و بعضى در آب . و ملك تاج الدين با معدودى به ملتان گريخت و اميرزاده پير محمد از عقب او به ملتان آمد و سارنگ خان طاقت جنگ نياورده حصارى شد و سى ماه مدت محاصره امتداد يافت . آخر امان خواسته بيرون آمد و ملتان به تصرف اميرزاده درآمد . « 2 »\r\nو در شوال همين سال ملّو كه اقبال خان خطاب داشت ، از محمود شاه برگشت و با نصرت شاه عهد و پيمان در ميان آورد و به‌اتفاق ، محمود شاه و مقرب خان و بهادر ناهر را از دهلى به دهلى كهنه گريزانيده حصار را در ميان گرفتند و بعد از سه روز اقبال خان با نصرت شاه دل دگرگون كرده و نصرت شاه آگاه شده با پيلان و جمعيت خود به طرف فيروزآباد روان شد . و اقبال خان تعاقب نموده نصرت شاه را شكست داد و فيلان و اسباب سلطنت به‌دست آورد . و نصرت شاه از آب جون گذشته به جانب تاتار خان رفت و فيروزآباد به تصرف اقبال خان درآمد . و ميان مقرب خان و اقبال خان تا ده ماه جنگ بود . بعد از آن امرا در ميان آمده صلح واقع شد . و بعد از دو روز اقبال خان عهد شكسته ، مقرب خان را غافل در خانهء خودش به دست آورده به قتل رسانيد و سلطان محمود شاه را دست فرار ( ؟ ) سلطنت كرده به حكومت مشغول شد .\r\nو بعد از چند روز به قصد تاتار خان متوجه آن جانب شد . و تاتار خان نيز از راه ديگر متوجه دهلى شد . ملّو خان به آن جانب ( ؟ ) و تاتار خان دهلى را قبل كردند . دهلى به واسطهء استحكام به‌دست نيامد و آن جانب از دست رفت ؛ چه ، ملو خان در سه روز قلعه را گرفت و اسباب و اموال تاتار خان را به‌دست آورد و اكثر مردم خوب تاتار خان كه در قلعه گذاشته بود ، به قتل رسيد و متوجه دهلى شد و تاتار خان طاقت نياورده به گجرات گريخت كه از ظفر خان كه پدرش بود و حكومت گجرات داشت ، مدد يافته به دفع اقبال خان به دهلى مظفر و منصور آمده و [ ملك 
  ] نصير الملك را كه از توابع تاتار خان بود ، به او ملحق شده عادل خان خطاب داد و حكومت ميان دو آب را به او رجوع نمود و خود به فراغت در دهلى حاكم شد .\r\n\r\n\r\n","description":"","footnote":"\r\n( 1 ) . افزوده از منتخب التواريخ .\r\n( 2 ) . منتخب التواريخ : « و ميرزا در ملتان تا آمدن صاحبقرانى توقف نمود . »\r\n","page_name":" 4873 ","page_number":645},
  {"content":"\r\n\r\nو در اين سال هشتصد [ هجرى 
  ] على باى « 1 » كه يكى از امراى مصر بود ، قصد غدرى به ملك ظاهر نمود و خود به قتل رسيد . و تفصيل اين سخن آنكه على باى كه در غايت حسن بود و از اقران خود به چابك‌سوارى و تيراندازى امتيار داشت ، منظور نظر ملك ظاهر شد و آهسته‌آهسته تربيت يافت ، تا آنكه داخل امراى معتبر شد . و او را نيز غلامى بود كه به او محبت تمام داشت . روزى اين غلام را با يكى از امرا منازعتى واقع شد . آن امير او را تأديب نمود . و على باى از آن امير نزد سلطان شكايت كرد و گمان داشت كه سلطان ناپرسيده او را تنبيه خواهد كرد . به خلاف متوقّع او سلطان تحقيق اين معنى نموده معلوم شد كه آن امير را تقصيرى نبود . بنابراين او را تحسين كرده و غلام على باى را سرزنش كرد . و اين معنى بر خاطر نامبارك على باى گران آمد و در خاطر مخالفت سلطان را قرار داد و با مردم خود مقرر كرد كه « بيمارى را بهانه مىكنم ، و چون سلطان به پرسش مىآيد ، قصد او مىكنم . »\r\nو بعد از مدتى از اين قضيه خود را به بيمارى انداخت . و سلطان به حسب اتفاق به پرسش او نرفت . و على باى فرصت غنيمت دانسته در اين دو روز مردم خود را سلاح پوشانيد كه چون سلطان به وقت [ 504 الف 
  ] مراجعت از نيل به كوچهء او درآيد غدرى انديشيد . و شخص سلطان را از اين معنى آگاه نمود . و سلطان در مقام تدبير شده ؛ چه ، جمعى كه با او همراه بودند سلاح نداشتند . بنابراين شخصى را نزد على باى فرستاد كه « از حال خود ما را خبر فرست و ما نيز از كنار آب به پرسش تو مىآييم . » و على باى از شنيدن اين سخن خوشحال شده بود ؛ پنداشت كه بر مدعاى خود به آسانى دست يابد . و غلامان و مردم خود را به درون خانه درآورد و مستعد شد كه چون سلطان درون آيد ، قصد كنند .\r\nو سلطان چتر و دورباش و اسباب سلطنت را گذاشت كه آهسته‌آهسته از عقب بيايند و خود با چندكس به منزل خود روان شد و به تعجيل به خانه آمده مردم خود را سلاح پوشيدن مأمور گردانيد . و چون اسباب سلطنت و لشكريان نزديك به خانه على باى رسيدند و بر على باى ظاهر شد كه ملك ظاهر خبردار شده و از ميان لشكر بيرون رفته ، ناچار چون پرده از روى كار برخاسته بود ، با مردم خود سوار شده متوجه خانهء سلطان شد . غلامان سلطان كه سلاح پوشيده بودند ، به جنگ او روان شدند . بعد از جنگ على باى حرام‌نمك شكست يافت .\r\nو در قاهره غوغا بلند شد . و امير يلبغا [ احمدى 
  ] مجنون در لحظه با غلامان خود سلاح پوشيده در خانهء سلطان آمد . و مردم سلطان چون او را مسلح ديدند گمان كردند كه با على باى اتفاق دارد ؛ چه ، به اين زودى با غلامان خود مسلح شده ، فى الحال بدين جهت او را در ميان\r\n\r\n\r\n","description":"","footnote":"\r\n( 1 ) . در نسخ سه‌گانه به صورت‌هاى : على قالى ، على نالى ، على ناى آمده است . وى على باى خاندار است .\r\n","page_name":" 4874 ","page_number":646},
  {"content":"\r\n\r\nگرفته سلاح از او دور كردند و مىخواستند كه به قتل آورند . سلطان منع كرد كه « او را نگاه داريد كه تحقيق نموده شود . » و على باى گريخته در حمامى پنهان شد . و در همان روز پى به آنجا برده او را به نظر سلطان برآوردند . سلطان او را استفسار نمود كه « يلبغاى مجنون با تو اتفاق داشت يا نه ؟ » و او سوگندان ياد كرد كه آن بيچاره مطلقا از آن آگاه نيست . و سلطان بدين جهت يلبغا را طلب داشته خلعت داد .\r\nو بعد از گرفتن يلبغا عوام چون خبر گرفتن او شنيده بودند ، به خانهء او متوجه شده حتى چوب‌هاى سقف و سنگ‌هاى فرش را به تاراج بردند . و چون يلبغا خلاصى يافت و روانهء خانه شد ، اثرى از آنچه داشت برجا نبود . و روز ديگر كه سلطان على باى را شكنجه كرد كه « اسامى همراهان خود را به قلم آور » او نام هيچ‌كس را نبرد . و به يكباره آوازه در شهر افتاد كه يلبغا و جمعى ديگر از امرا قصد سلطان دارند . و بدين جهت تمام لشكر سلطان سلاح پوشيده به درگاه حاضر شدند . و يلبغا و آن جماعت كه به ايشان گمان برده بودند نيز حاضر شدند ؛ چه ، امرى در خاطر نداشتند .\r\nو اين سخن دروغ محض بود . و سلطان ايمن شده ، به عقوبت على باى مشغول شد و او را چندان شكنجه در حضور سلطان كردند كه نزديك به هلاك رسيد و نام كسى را نبرد و خاطر امرا از اين معنى بسيار گران گشت كه مبادا على باى از بسيارى عقوبت بر كسى تهمت كند . اما على باى بيهوش شده ديگر او را طاقت سخن گفتن نماند و او را از نظر سلطان دور برده به قتل آوردند . و سلطان چون فهميده بود كه خاطر امرا آزرده شد ، در اين دو روز به احتياط مىبود و امرا نيز برحذر بودند و اراجيف بسيار در ميان مردم پيدا شد ، چنان كه دو روز دوكان و بازارها بسته ماند و روز سيم سلطان فرمود كه منادى كردند كه مردم به حال خود باشند .\r\n\r\n","description":"","footnote":"","page_name":" 4875 ","page_number":647},
  {"content":"\r\n . \r\n","description":"","footnote":"","page_name":" 4876 ","page_number":648},
  {"content":"\r\n\r\n\r\nذكر وقايع سنهء هشتصد و يك هجرى [ موافق سال هفتصد و نود و يكّم از رحلت خير البشر 
  ]\r\nصاحبقران گيتىستان در دوازدهم محرم « 1 » اين سال از آب سند عبور نموده به كنار چول جلالى كه از آن وقت كه سلطان جلال الدين به اين چول درآمده به اين نام مشهور است ، نزول فرمود . و بعضى از زمين‌داران دامن كوه « 2 » در اين مقام آمده ملازمت نمودند . و به دفع « 3 » شهاب الدين مبارك [ شاه تميمى 
  ] - كه در نواحى آب جمد « 4 » بعضى ولايات در تصرف داشت چون اميرزاده پير محمد به ملتان مىرفت به ملازمت آمده بود و رعايت يافته و باز اظهار خلاف كرده و اكنون نيز اطاعت نمىنمود - ، امير شيخ نور الدين تعيين شد .\r\nو امير مذكور با تومان خود به دفع او روان گرديد . در كنار آب خندقى عميق شهاب الدين فروبرده قلعه ساخته بود و آبى عظيم در ميان بود . و لشكريان منصور در روز اول از آب گذشته به جنگ مشغول شدند . و چون شب درآمد شهاب الدين به عزم شبيخون بيرون آمد و جنگى عظيم شد و اكثر مردم شهاب الدين به قتل رسيدند و بعضى به وقت گريختن در آب غرق شدند و بسيار كس از لشكر منصور زخمدار شد .\r\nو بعد از فرستادن امير شيخ نور الدين ، به نفس نفيس ايلغار نموده صباح [ 504 ب 
  ] اين شب رسيد . و شهاب الدين مبارك بعد از شكست ، دويست ( همراه ) « 5 » مستعد كه داشت از مال و عيال بار كرده پايين آب روان شد . و امير شيخ نور الدين كنار آب روان شده تا مقدور جنگ\r\n\r\n\r\n","description":"","footnote":"\r\n( 1 ) . روضة الصفا : هشتم محرم .\r\n( 2 ) . روضة الصفا : كوه جود .\r\n( 3 ) . ق : و برقع .\r\n( 4 ) . نسخ : آب جهت . اصلاح از روضة الصفا .\r\n( 5 ) . ق : ندارد . م : جاى يك كلمه خالى . از « ش » نقل شد .\r\n","page_name":" 4877 ","page_number":649},
  {"content":"\r\n\r\nبود كرد ، و مردم او را به قتل آورد و به خدمت آن حضرت معاودت نموده نوازش بىاندازه يافت .\r\nو شهاب الدين چون به طرف ملتان روان شد ، لشكريان اميرزاده پيرمحمد و امير سليمانشاه از پيش رو دوچار شده اكثر مردم او را دستگير كردند . و او زن و فرزند را در كشتى در آب غرق كرده ، خود نيم جانى بيرون برد و تمامت مرد ولايت او را دستگير كردند و امير شاه ملك آن ولايت را غارت نمود و آب و گل او را مانع نيامد . و آن حضرت بعد از فراغ خاطر از مهم شهاب الدين كنار آب روان شده به جاى [ ى 
  ] رسيد كه آب جمد و آب جناوه « 1 » به هم مىرسيد و قلعه [ اى 
  ] محكم در آن مكان بود . حكم شد كه بر آن دريا پل بسته به سلامت گذشتند و صحراى تلنبه « 2 » لشكرگاه شد و از آب تلنبه گذشته در نواحى تلنبه فرود آمد و مال امان بر شهر حواله فرمود « 3 » و بعضى تحصيل شد . و چون لشكر به غله احتياج داشت ، حكم شد كه هرجا كه غله يابند ، بردارند . همين‌قدر رخصت خلايق را كفاف بود . شهر در يك لحظه به تاراج رفت و غير از علما و سادات كسى خلاصى نيافت . و امير شاه ملك و شيخ محمد انكو تيمور به تاخت آن نواحى روان شده جمعى را كه بعد از موافقت با اميرزاده پير محمد خلاف كرده بودند تأديب نمودند .\r\nو خبر به صاحبقران رسيد كه نصرت ، برادر شيخا كوكر « 4 » در كنار آب جال با دو هزار كس محكم شده است و در لحظه اغروق را گذاشته به آن طرف به سعادت روان شد و به مجرد رسيدن از اطراف و جوانب لشكريان از آب و گل گذشته آن جماعت را پريشان ساختند و بسيارى از ايشان كشته ، اموال‌شان را به‌دست آوردند . و از نصرت ديگر نام و نشان نماند . و از آنجا كوچ كرده به شاهنواز آمدند و در آن موضع آن قدر غله بود كه آنچه لشكريان توانستند ، برداشتند و هنوز انبار باقى بود . به حكم صاحبقران همهء غله را سوخته بعد از دو روز كوچ كردند و به كنار آب بياه آمدند و بگذشتند .\r\nو احوال اميرزاده پير محمد اين است كه چون سارنگ خان را محاصره نمود بعد از هشت ماه « 5 » كه قحط بسيار در شهر افتاد ، بيرون آمد و ملتان به تصرف درآمد و بشكال « 6 » رسيد . و در بشكال اكثر اسبان لشكر شهزاده هلاك شدند و شهزاده ناچار به شهر درآمد . و چون اكثر\r\n\r\n\r\n","description":"","footnote":"\r\n( 1 ) . نسخ : چناده ؛ تصحيح بر اساس متن ظفرنامه يزدى\r\n( 2 ) . روضة الصفا : تلمى ؛ منتخب التواريخ : تلينه ؛ تاريخ فرشته ( ج 1 ، ص 156 ) : تلبهنه .\r\n( 3 ) . بنا به تصريح صاحب روضة الصفا ، مبلغ دو لك مال از مردم طلب داشتند . لك در زبان هندى به معنى صد هزار است . دو لك يعنى دويست هزار دينار .\r\n( 4 ) . روضة الصفا : شيخ كوكرى .\r\n( 5 ) . روضة الصفا : شش ماه .\r\n( 6 ) . فصل بارندگى . آن را پشه كالى نيز مىنامند .\r\n","page_name":" 4878 ","page_number":650},
  {"content":"\r\n\r\nلشكريان پياده شده بودند و شهزاده به غايت متفكر بود ؛ چه ، پياده لشكريان را در آنجا برآوردن مشكل بود ، كه صاحبقران گيتىستان « 1 » به اقبال در كنار آب بياه به روز پياده شد و در روز آدينه چهارم ماه صفر سعادت ملازمت آن حضرت دريافت . و صاحبقران ، شهزاده را در آغوش گرفته به مرحمت و نوازش بسيار سرافرازش فرموده و جنيد بورلداى و بايزيد و برادرش ، محمد درويش كه در يورش خوارزم گريخته بودند - چنان كه گذشت - و به هند آمده بودند ، به ملازمت اميرزاده پير محمد [ به 
  ] ملتان رسيده [ بودند 
  ] اينجا شهزاده ايشان را به ملازمت صاحبقران آورد و شفيع شده گناه ايشان را درخواست نمود و بعد از ياساق جانبخشى فرموده ايشان را مطلق العنان گردانيد و كوچ كرده به موضع سحاف آمد . و شاهزاده از نفايس هندوستان آنچه به‌دست آورده بود ، پيشكشى عظيم ترتيب نموده به‌نظر درآورد و مجموع بر امرا قسمت يافت .\r\nو چون اهالى ديبالپور كه نخست به اميرزاده ايل شده بودند و هزار سوار با مسافر كابلى آنجا رفته بود و ايشان بعد از بشكال غدر كرده و مجموع آن مردم را به قتل آورده بودند ، از آمدن صاحبقران آگاه شدند ، آن ولايت را گذاشته به حصار بطنير « 2 » پناه بردند . و صاحبقران اغروق را به امير شاه ملك و دولتمور تواچى همراه كرد و فرمود كه از راه ديبالپور به سامانه آيند . و سى هزار اسب در يك روز به مردم اميرزاده پير محمد مرحمت فرمود و با ده هزار كس به جانب قصبهء اجودن « 3 » ايلغار فرمود .\r\nو مردم اجودن سه قسمت شده بودند و جمعى به حصار بطنير پناه بردند و بعضى به دهلى رفته و بعضى توكل كرده در اجودن پاى در دامن صبر كشيده بودند . و آن حضرت در زيارت شيخ شكر گنج در اجودن تشريف برد و اهالى اجودن را امان داده داروغه به‌جهت محافظت ايشان گذاشت و به عزم تسخير بطنير روان شد . و از آب اجودن گذشته در خالص كول « 4 » فرود آمد . و از آنجا تا بطنير پنجاه و پنج فرسخ است و سه كروه يك فرسخ شرعى است . و قلعهء بطنير از قلاع مشهور هند بود . و در آن وقت چون از راه دور است [ 505 الف 
  ] و اطراف و جوانب چول است هرگز لشكر بيگانه به آنجا نرسيده بود و بدين جهت لشكر ديبالپور و اجودن و اطراف و نواحى پناه به آنجا برده بودند و\r\n\r\n\r\n","description":"","footnote":"\r\n( 1 ) . ق : + بستان و .\r\n( 2 ) . هرسه نسخه : بتنير . و دو سه سطر پايين به بعد بطنير ثبت شده است ؛ تاريخ فرشته : بهتينر .\r\n( 3 ) . تاريخ فرشته : اجودهن\r\n( 4 ) . ظفرنامهء يزدى : خالص كول ؛ ظفرنامهء شامى و روضة الصفا : خالص كوتلى ؛ سعادتنامه : خالص كرى ؛ تاريخ فرشته :\r\nخالص كول .\r\n","page_name":" 4879 ","page_number":651},
  {"content":"\r\n\r\nآن قدر كه گنجايش بود در قلعه درآمده و باقى مردم در حوالى حصار فرود آمده بودند .\r\nو صاحبقران از پنجاه كروهى ايلغار نموده تمام آن مسافت را به يك منزل قطع نمود . و قراولان كه در پيش بودند ، دو كس از قراول دشمن را گرفته آوردند . پنج‌شنبه هفت صفر سنهء مذكور به پاى قلعه رسيدند و آنچه در بيرون حصار بود در حملهء اول به تصرف لشكر منصور درآمد و حاكم آن ديار كه راى دولجين « 1 » نام داشت ، در ضبط حصار كوشش بسيار نمود . از دست راست ، امير سليمانشاه و از دست چپ ، اميرزاده خليل سلطان و ديگر امرا متوجه شهر شدند . « 2 » شهربند را در جنگ اول گرفتند و گروه انبوه از هندوان به قتل آمدند و غنيمت بسيار به‌دست لشكريان افتاد . و بعد از گرفتن شهربند متوجه قلعه شده از اطراف و جوانب نزديك آمدند . راى دولجين مضطرب شده سيدى را به درگاه فرستاد و اظهار عجز نمود ، و ديگر روز مهلت خواست كه بيرون آيد . و آن حضرت قبول التماس او نموده آن روز مراجعت فرمود .\r\nو چون روز ديگر خلاف وعده شد از اطراف و جوانب قلعه به نقب زدن آغاز نمودند . بار ديگر از بالاى برج قلعه گيان تضرع و زارى نموده امان خواستند . و پسر راى دولجين بيرون آمده پيشكش بسيار آورد . و روز ديگر راى نيز بيرون آمد و شيخ سعد الدين اجودنى « 3 » نيز همراه بودند و انواع جانوران شكارى و اسبان عربى و اقمشهء هند به رسم پيشكش گذرانيد و به خلعت گرانمايه سرافراز شد . امير سليمانشاه و امير الله‌داد به ضبط دروازه معين شدند . و مردم اطراف را كه به آن قلعه درآمده بودند ، بيرون آورده با سيصد اسب عربى به‌نظر آن حضرت درآوردند . و جميع اسبان در مجلس به امرا قسمت شد . و مردم ديبالپور چون مسافر كابلى و هزار كس از لشكر شاهزاده پير محمد را به قتل آورده بودند ، پانصد ايشان را حسب الحكم به ياسا رسانيدند . و مردم اجودن را كه گريخته بودند نيز به قدر گناه سياست نمودند و بعضى به قتل آمده و بعضى اسير شدند .\r\nو برادر و پسر راى دولجين از اين سياست ترسيده دروازهء قلعه را بستند . « 4 » و راى دولجين به اين واسطه گرفتار شد و لشكر ديگرباره متوجه حصار شد و باز نزديك شد كه قلعه گرفته شود . اهل قلعه ديگرباره عاجز شدند و اطاعت نمودند . و مال امان حواله شد . شيخ نور الدين به تحصيلدارى رفته ديگرباره اهل قلعه ياغى شدند . و لشكريان متوجه قلعه شدند و از اطراف و\r\n\r\n\r\n","description":"","footnote":"\r\n( 1 ) . نسخ : بىنقطه ؛ سعادتنامه : دولحين ؛ روضة الصفا : راو دولچين ؛ تاريخ فرشته : راو خلجى .\r\n( 2 ) . سعادتنامه ( ص 91 ) : « در دست راست ، مخدومزاده امير سليمانشاه و شيخ نور الدين و الله‌داد ، و در دست چپ مخدود مزاده خليل سلطان بهادر و شيخ محمد ايكو تيمور و باقى امرا . »\r\n( 3 ) . ظفرنامه ، سعادتنامه : « مصاحب او » ؛ تاريخ فرشته : « نبيرهء شيخ فريد شكر گنج . »\r\n( 4 ) . سعادتنامه ( ص 93 ) : « روز يكشنبه بيست و نهم ماه [ صفر 
  ] كمال الدين ، برادر دولجين و پسر او . . . توهم به خود داده . . . »\r\n","page_name":" 4880 ","page_number":652},
  {"content":"\r\n\r\nجوانب نردبان‌ها گذارده به حصار بالا آمدند . و هندوان زن و فرزند و اموال خود را سوخته به جنگ ايستادند و مسلمانان نيز عورات خود را ذبح كرده فدايىوار به مدافعت مشغول شدند . « 1 » و جمعى از سر گذشته جمع شده جنگى در كمال صعوبت واقع شد و جمعى كثير از لشكر منصور شهيد شدند و بسيارى زخمدار شدند . و شيخ نور الدين پياده به جنگ مشغول شد و يكى از نامداران قلعه را از پاى افكند و جمعى از هندوان او را در ميان گرفتند و نزديك بود كه گرفتار شود و هلاك گردد كه اوزن مزيد « 2 » بغدادى و فيروز سيستانى به مدد او روان شده آن جماعت را متفرق كردند . و لشكر منصور غالب شده ده هزار كس از مردم قلعه به قتل آمدند و تمام قلعه و شهر ويران شد و با زمين يكسان گرديد . و از جانداران در آن نواحى ديار [ ى 
  ] نماند . و اوزن مريد و فيروز - كه امير شيخ نور الدين را مدد خوب كرده بودند - رعايت يافتند .\r\nو از آنجا كوچ فرموده به سرستى آمدند . « 3 » و مردم سرستى را كه گريخته بودند ، تعاقب نموده جمعى را به قتل آوردند و اكثر اموال آنها به‌دست افتاد . و از آنجا كوچ كرده با مردم فتح‌آباد نيز همين معامله واقع شد . و اهرونى و توهنه « 4 » نيز حكم فتح‌آباد گرفت و قومى را كه در آن نواحى به راهزنى مشغول بودند و به جتان « 5 » شهرت داشتند ، سزاى خود يافتند . و اغروق را به سامانه روان فرموده به نفس نفيس در آن طرف از قوم جتان هركس بود ، طعمهء شمشير غزا فرموده جمعى از سادات را كه در آن موضع بودند رعايت فرمود و در كنار آب كهكر « 6 » قريب به سامانه به لشكر ظفر اثر نزول فرمود . و امرا و لشكريان كه از راه ديگر متوجه شده بودند ، اينجا به ملازمت رسيدند و آنچه غنيمت يافته بودند به‌نظر اشرف درآوردند .\r\nو از آنجا كوچ فرموده به قريهء كيتل ، كه پنج فرسخى سامانه است ، فرود آمدند . و چون جميع لشكريان و شاهزاده‌ها و امرا كه به اطراف رفته بودند از راه‌هاى مختلف متوجه شدند و در اين موضع يك جا شدند ، حكم شد كه لشكر به مورچل خود به توره روان شود . و در برانغار ، اميرزاده پير محمد و اميرزاده رستم سلطان و امير سليمانشاه و امير شيخ نور الدين و امير\r\n\r\n\r\n","description":"","footnote":"\r\n( 1 ) . ظفرنامهء شامى ( ص 183 ) : « در ميان ايشان گبران و گمراهان و مفسدان بسيار بودند ، آتش قهر زبانه زده . . . » ؛ روضة الصفا : « برادر و پسر راو و دولجين بيرون آمدند و كليدهاى دروازه را تسليم كردند . اما مردم شهر در اداى مال تعلّل كردند و بيشتر ايشان زن و فرزند و مال خود را آتش زده بسوختند و حتّى مسلمانان . . . »\r\n( 2 ) . ق : روزى مزيد بغدادى ؛ سعادتنامه : افزون مزيد .\r\n( 3 ) . سعادتنامه : « روز پنج‌شنبه چهارم ماه [ ربيع الاول 
  ] به قلعهء فيروزه بندگان رسيده گذشتند و هم در اين روز به شهر سرسطى رسيدند . »\r\n( 4 ) . ظفرنامه : تومنه .\r\n( 5 ) . نسخ : حتان . تاريخ فرشته : حبان . تصحيح از ظفرنامه و روضة الصفا . ظاهرا جمع جت ( - ز ط ) است\r\n( 6 ) . ق : ككر .\r\n","page_name":" 4881 ","page_number":653},
  {"content":"\r\n\r\nمقرب و امير يادگار [ 505 ب 
  ] برلاس و خمارى و تيمور خواجه آق بوغا و غير ذلك و امراى جوانغار ، سلطان محمود و اميرزاده سلطان حسين و امير شاه ملك و امير شيخ انكو تيمور « 1 » و امير شيخ ارسلان و امير سونجك بهادر و ديگر در قول تومان [ سانسيز 
  ] « 2 » و قشون الله‌داد و ديگر قشونات .\r\nو چون اكثر مردم و رعايا كه بر سر راه بودند فرار نموده به اطراف رفته بودند ، از كيتل و سامانه تا پانىپت كوچ بر كوچ آمده آنچه به‌دست لشكريان مىافتاد به‌نظر آن حضرت درمىآوردند به ايشان مرحمت مىشد . و در پانىپت غلهء بسيار يافتند . به قدر احتياج برداشتند و باقى را سوختند . و از آنجا كوچ فرموده به لشكر منصور جبا پوشيده به استعداد جنگ روان شدند . و حكم شد كه امراى برانغار تا دو كروهى دهلى تاخت كنند . و ايشان به‌موجب فرموده نزديك جهان‌نما « 3 » را تاختند و با غنايم بسيار معاودت كردند و نوازش يافتند . و از آب جون به واسطهء فراخى علف گذشتند و قلعهء بونى « 4 » را به جنگ از نماز پيشين تا نماز شام گرفته ، هركس از هندوان كه خود را نسوخته بود ، كشته و اسير شد . و قلعه را ويران كرده روز چهارشنبه غرهء ربيع الآخر از حصار جون سوار شده به لب آب جون - كه در برابر جهان‌نما بود - به سعادت نزول نمودند و گذرهاى آن را به نفس نفيس احتياط نمود .\r\nو خاطر مبارك از آن مهم فراغت حاصل كرد و امير سليمانشاه و امير جهانشاه به تاخت جانب جنوب دهلى رفتند . و آن حضرت با هفتصد سوار مكمّل از آب جون گذشته عمارت جهان‌نما را سير فرمود و گذر آب و جاى جنگ را ملاحظه فرمود و از آب ديگرباره گذشت و به معسكر ظفر اثر آمد . « 5 » و قراولان دو كس از قراول دشمن را آوردند . و سلطان محمود و ملو خان چون اندك مردم در اين روى آب ديدند با پنج هزار سوار و پنج هزار پياده و هفت فيل بيرون آمدند . اما تا رسيدن ايشان لشكر از آب گذشته بود . و قراولان با سيصد كس در آن طرف آب بودند . و سيد خواجه و مبشّر ، كه سردار قراولان بودند ، به جنگ ايستادند و جنگ‌كنان تا كنار آب آمدند . و سونجك بهادر و الله‌داد حسب الحكم به مدد ايشان با دو قشون از آب گذشته به اتفاق تيرباران كردند . و دشمنان صلاح خود در معاودت دانسته بازگشتند . و بهادران تعاقب نموده جمعى را كه در عقب بودند ، به قتل آوردند .\r\nو فيلى را كه مردم دهلى را استظهار بسيار به آن بود ، در اين وقت در دويدن افتاد و سقط شد .\r\n\r\n\r\n","description":"","footnote":"\r\n( 1 ) . ظفرنامه و سعادتنامه : ايكو تيمور .\r\n( 2 ) . افزوده از سعادتنامه ( ص 100 ) .\r\n( 3 ) . جهان‌نماى عمارتى بود كه سلطان فيروز شاه ، پادشاه دهلى ، در دو فرسخى دهلى بر بالاى كوهى ساخته بود و در دامنهء اين كوه آب جون روان است .\r\n( 4 ) . روضة الصفا ، سعادتنامه : لونى .\r\n( 5 ) . روز جمعه سوم ربيع الثانى .\r\n","page_name":" 4882 ","page_number":654},
  {"content":"\r\n\r\nو آن حضرت اين معنى را شگون گرفت . و دشمن پريشان‌خاطر به قلعهء دهلى درآمد .\r\nو روز ديگر آن حضرت از اين موضع كوچ كرده به جانب شرقى قلعهء لونى نزول فرمود . و در اين نوبت شاهزادگان و جميع امرا و سرداران قوشونات در پايهء سرير اعلى جمع شدند و صاحبقران كه به نفس مبارك معارك بسيار ديده بود و سرد و گرم روزگار چشيده ، زبان الهام بيان گشوده آداب جنگ و حمله بردن و به جاى خود ايستادن و از ميان دشمن بيرون آمدن به بهترين عبارات بيان فرمود . و جاى هركس در برانغار و جوانغار و قول و هراول تعيين فرموده همه را به اتفاق و ثبات قدم نصيحت كرد و توره و ياساق سلاطين سابق و پادشاهان قديم در روز جنگ ادا كرد و تجارب نفس نفيس را كه بر جميع حكايات پادشاهان سابق فى الحقيقه رجحان داشت ، به گوش ايشان رسانيد .\r\nامير جهانشاه و ديگر امرا به عرض رسانيدند كه قريب به صد هزار كس از لب آب سند تا اينجا به‌دست لشكر منصور گرفتار شده‌اند و جميع ايشان در اين مخالف‌اند . مبادا كه در روز جنگ اتفاق نموده به لشكر دهلى ملحق شوند . چند روز پيش كه لشكر دهلى بيرون آمده بود ، خوشحالى بسيار در ميان ايشان پيدا شده بود . بنابراين حكم شد كه تمام اسرا را به قتل آوردند « 1 » و هركس كه در اين امر تغافل كند او را نيز بكشند و زن و مال او را از آن آن كس باشد كه تقصير او را به عرض رساند .\r\nبه‌موجب فرموده در آن روز به روايت [ ى 
  ] اقل صد هزار كس كشته شد و مولانا ناصر الدين عمر پانزده نفر از هندوان در بند داشت ، با آنكه هرگز گوسفندى نكشته بود ، آن پانزده كس را از ترس به قتل آورد . « 2 » و حكم شد كه ده نفر يك نفر در اردو بوده زن و فرزند هندوان را محافظت كنند . و پيشين همين روز كوچ كرده به كنار آب جون آمدند . و پنجم ماه از آب گذشته خندقى پيش خود كندند و در پيش خندق گاو و گاوميش را گردن و پاى درهم بسته « 3 » در پس جو خيمه‌ها برافراختند . و روز هفتم ماه ربيع الثانى با آنكه منجمان رضا به سوارى نمىدادند ، « 4 » به سعادت و اقبال سوار شده به ترتيبى كه سابقا مذكور شد برانغار و جوانغار ترتيب يافته [ 506 الف 
  ] به نفس نفيس در قول توقف كرد .\r\nو از جانب سپاه مخالف سلطان محمود و ملو خان جاى خود در قول ترتيب داده ميمنه را\r\n\r\n\r\n","description":"","footnote":"\r\n( 1 ) . تاريخ فرشته ( ج 1 ، ص 158 ) : « حكم شد كه هيچ آفريده اسيرى را كه به پانزده سال رسيده باشد ، نگاه ندارند . »\r\n( 2 ) . ظفرنامهء شامى ، ص 188 ؛ سعادتنامه ، ص 108 ؛ روضة الصفا ، چاپ زرياب ، قسم ششم ، ص 1085 .\r\n( 3 ) . تاريخ فرشته : « گردن و پا به چرم خام بسته . »\r\n( 4 ) . سعادتنامه : « حضرت خلافت و پناهى از قصهء اهل التنزيه و التقديس لا يقولون بالتثليث و التسديس به اعتقاد پاك علامات نجوم را اعتبار ننهاد و دست اميد به عروهء عنايت الهى زد » و نيز به تصريح ظفرنامه شامى و روضة الصفا تفأل بر قرآن مجيد كرد و آيهء 24 سورهء مباركهء يونس :  « إِنَّما مَثَلُ الْحَياةِ الدُّنْيا كَماءٍ أَنْزَلْناهُ مِنَ السَّماءِ . . . »  برآمد .\r\n","page_name":" 4883 ","page_number":655},
  {"content":"\r\n\r\nبه طغى خان سپردند و ميسره را ملك معين الدين ضبط نمود و با صد و بيست فيل كه مجموع به سلاح آراسته بودند متوجه صاحبقران شده جنگ درپيوستند . و چون بر زبان‌ها از قوت و صلابت فيلان سخنان بسيار افتاده بود و فى الواقع چنين بود كه شمشير و كارد بر آنان « 1 » كارگر نمىآمد و سوار را با اسب از زمين ربوده به هوا پرتاب مىكردند و عمارات عالى و درختان قوى را به اشارت پهلو ويران و بىجان مىكردند ، لشكريان را دغدغهء بسيار در خاطر پيدا شده بود و اين معنى كه اسب از فيل مىترسيد ، ملاحظهء بسيار در خاطرها بود ؛ چنان كه صاحبقران به وقت تعيين افواج از خواجه افضل ، پسر شيخ الاسلام جلال [ الدين 
  ] كشّى و عبد الجبار اقضى القضات « 2 » از روى شفقت پرسيد كه « جاى شما كجا خواهد بود ؟ » ايشان بىتأمّل از كمال واهمه گفتند كه « در آن محل كه عورات باشند . »\r\nو آن حضرت فرموده بود كه خارهاى بزرگ از آهن ساخته بودند كه هنگام آمدن فيلان پيادگان در راه ايشان نشانند . در اين وقت لشكر منقلاى را به مدد احتياج شد و امير شيخ نور الدين و امير شاه ملك كه سرداران منقلاى بودند ، به خاطر گذرانيدند كه از علامات فتح آن است كه صاحبقران ما را مدد « 3 » فرستد . و آن حضرت بىآنكه بر احتياج ايشان به كمك مطلع باشد ، على سلطان تواچى و التون نخشبى « 4 » را با چند قشون به كمك منقلاى فرستاد . و مردم منقلاى به غايت خوشحال شده با دل [ ى 
  ] قوى به جنگ مشغول شدند . و آن حضرت پياده شده مصلّا بر روى خاك انداخت و دو ركعت نماز كرد و از حضرت عزت ظفر و نصرت خواست .\r\nقراولان سپاه نصرت قرين مثل سيد خواجه و سونجك بهادر و الله‌داد چون قراولان دشمن را ديدند در كمين شدند . و قراول دشمن از ايشان گذشت و ايشان از عقب بيرون آمدند .\r\nپانصد نفر از ايشان را بر خاك هلاك انداختند . و اميرزاده پير محمد حمله آورده شمشيرى به فيل رسانيد . و بهادران برانغار ، ميسرهء دشمن را برداشتند . و اميرزاده سلطان حسين و دلاوران جوانغار دست راست مخالف را شكست داده به دروازه گريزانيدند . و ساير بهادران به ميان فوج فيلان درآمده به زخم تير فيلبانان را نگونسار كردند . و شكست بر دشمن افتاد . و سلطان محمود و ملو به اندك مردم به هزار مشقت خود را در شهر انداختند . و اميرزاده خليل سلطان يك فيل كه فيلبانش را به قتل آورده بود ، پيش انداخته به نظر آن حضرت درآورد . و به وقت نماز پيشين آن حضرت دشمنان را تا دروازه تعاقب نمود و مظفر و منصور به كنار حوض\r\n\r\n\r\n","description":"","footnote":"\r\n( 1 ) . ق : وى .\r\n( 2 ) . سعادتنامه : « مولاناى اعظم خواجه فضل ، فرزند سلطان العلماء و المشايخ جلال الحق و الدين كيشى و مولاناى اعظم عبد الجبار ، فرزند ملك القضات فى العالم نعمان الدين . »\r\n( 3 ) . ق : به مدد .\r\n( 4 ) . ش : التون بخشى .\r\n","page_name":" 4884 ","page_number":656},
  {"content":"\r\n\r\nخاص « 1 » نزول فرمود و شاهزادگان و امرا و اركان دولت جمع آمده مباركباد گفتند .\r\nو از غرايب امور كه در آن جنگ به يمن دولت صاحبقران از هركس به ظهور آمده بود سخن مذكور شد و صاحبقران را از نعمت‌هاى نامتناهى الهى رقت شده هريك از فرزندان كامگار و امراى نامدار را به نوازش مخصوص گردانيد . و هم در آن شب سلطان محمود و ملو خان دهلى را گذاشته روى به گريز آوردند . « 2 » و آن حضرت آگاه شده فوجى را به تعاقب فرستاد . و ايشان به تعجيل رانده به دشمن رسيدند و بسيارى را به قتل آوردند . « 3 » و دو پسر ملو خان كه يكى سيف الدين نام داشت و ديگرى خداداد ، گرفتار شده در روز چهارشنبه هشتم ماه كه بعضى از امرا كه به ضبط دروازه‌هاى دهلى حسب الحكم رفته بودند ، حضرت صاحبقران به دروازهء ميدان در عيدگاه فرود آمد و سادات و قضات و اكابر و اشراف به عزّ بساط بوس مشرف شدند . و سادات و علما پناه به شاهزادگان برده طلب امان كردند . ملتمس ايشان مبذول افتاده نقاره و طوق بالاى دروازه برآوردند و يك صد و بيست زنجير فيل و چند كرگدن كه به‌دست لشكريان افتاده بود ، به‌نظر صاحبقران درآوردند . و از آن جمله بعد از مراجعت از اين سفر پنج زنجير فيل به هرات و دو زنجير به تبريز و يكى به شيراز و يكى به شيروان و يكى به ارزنجان فرستادند .\r\nو روز جمعه در مسجد جامع دهلى خطبه به نام آن حضرت خوانده شد « 4 » و پنج روز به عيش و عشرت گذشت . و در شانزدهم ماه مذكور كه جمعى از اهل قلم در دروازه نشسته بودند و توجيه مال امان مىكردند و لشكر بسيار به واسطهء غله و ما يحتاج به شهر درآمده بودند ، جمعى از لشكريان فوجى از ياغيان را كه در شهر پنهان مىبودند تفحص مىكردند . بدين سبب غوغا شده لشكريان در شهر ريختند و دست به غارت برآوردند . و هرچند امرا منع كردند ، مفيد نيفتاد . و صاحبقران در مجلس عيش بود و هيچ‌كس را ياراى آنكه به رخصت درون رود نبود . و هندوان [ 506 ب 
  ] فوج‌فوج زن و فرزند خود را سوخته به جنگ ايستادند .\r\nو امرا اين قدر كار كردند كه دروازه‌ها را بستند كه ديگر لشكر به شهر درنيايد . و اما آن‌قدر لشكر به شهر بود كه احتياج به مردم بيرون نمىشد . تا صبح مردم شهر را تاراج كردند و چون\r\n\r\n\r\n","description":"","footnote":"\r\n( 1 ) . حوض خاص درياچه‌اى است كه سلطان فيروز شاه آن را احداث كرده است و وسعت آن از يك تير پرتاب بيشتر است و در فصل باران كه هندوان آن را پشه‌كال يا بشكال مىنامند ، اين درياچه از آب پر مىشود و اهالى به مدت يك سال تمام از آن آب برمىدارند .\r\n( 2 ) . تاريخ فرشته : « سلطان ناصر الدين محمود به طرف گجرات رفت و ملو اقبال خان به جانب برن شتافت . »\r\n( 3 ) . سعادتنامه : « و حكايت قتل اصفهان و سيستان منسوخ گشته . . . »\r\n( 4 ) . سعادتنامه : « روز آدينه دهم ماه مذكور مولانا ناصر الدين عمر مأمور گشت كه مصاحب اكابر و اشراف كه ملازم بارگاهند به شهر درآيند و خطبه را به زيب و زينت القاب همايون آرايش دهند . »\r\n","page_name":" 4885 ","page_number":657},
  {"content":"\r\n\r\nروز شد ، مردم بيرون نيز طاقت نياورده تمام لشكر به شهر درآمدند و غارت عام شد .\r\nو هركس از لشكر صد نفر و بيشتر هندو اسير كرد . و اسباب و اموال را خود حساب نبود . و شرح انواع غنيمت از طلا و نقره و جواهر به تخصيص الماس و ياقوت و مرواريد چون از حيز امكان بيرون بود ، در آن شروع ننمود . و جمعى كثير از هندوان در مسجد جامع جمع شده همه جنگ مىكردند . و امير شاه ملك با جمعى ديگر از بهادران به آنجا رفته آن مسجد را از لوث « 1 » وجود آن جماعت پاك كردند .\r\nو بعد از وقوع اين قضايا صاحبقران مطلع شد . اما كار از دست رفته بود . حكم شد كه ارباب صناعت را به امرا سپارند و سنگ‌تراشان را به جهت خاصه ضبط كنند . « 2 » و آن حضرت مدت پانزده روز در دهلى توقف فرمود و به وقت كوچ جمعى تعيين شد كه سادات و قضات و مشايخ و علما را در مسجد جامع محافظت نمايند و به سعادت روان شده به فيروزآباد محل نزول لشكر شد . ايلچى بهادر [ ناهر 
  ] از طرف لاهور و كوپله آمد و به عرض رسانيد كه بهادر ناهر روز جمعه به سعادت ملازمت مىرسد و دو طوطى « 3 » سفيد كه از عهد تغلقشاه بازمانده بودند ، مصحوب ايلچيان بود . و آن تحفه پسنديدهء خاطر مبارك بود .\r\nو كوچ كرده از آب جون گذشتند و بهادر ناهر با پسر و پيشكش بىحد و نهايت به آسان نوبتى رسيد و از آنجا كوچ كرده باغ بت « 4 » محل نزول شد . و امير شاه ملك و جمعى ديگر از امرا [ كه 
  ] به تسخير قلعهء ميرت رفته بودند خبر رساندند « 5 » كه قلعه گيان خود را به جنگ قرار داده مىگويند كه « ترمشيرين خان نيز ارادهء گرفتن اين قلعه نموده بود اما ميسر نشد . » و آن حضرت از اين سخن غضبناك شده به نفس نفيس ايلغار نموده به پاى قلعه آمد و در لحظه حكم شد كه هريك از امرا مقابل خود نقب‌ها فروبرند و تا شب نقب‌ها نزديك به قلعه رسيد .\r\nو روز ديگر امير الله‌داد با قشون وفادار به نزديك دروازه آمد و سراى نام ، نوكر او پيشتر از همه به كمند به كنگرهء بالا رفت و لشكريان نيز از اطراف و جوانب به قلعه درآمده الياس اوغانى و بهر بهادر تانسيرى كه از سرداران قلعه بودند ، به دست رستم برلاس گرفتار شدند و تمامت هندوان كه در آن قلعه بودند بعضى در جنگ و بعضى بعد از جنگ كشته شدند . و آتش در نقب‌ها زده برج و بارهء قلعه ويران شد . و فتحى چنين به آسانى لشكر منصور را دست داد و مثل ترمشيرين خان پادشاهى چنين ، از آنجا بىحصول مقصود بازگشته بود .\r\n\r\n\r\n","description":"","footnote":"\r\n( 1 ) . متن : لوس .\r\n( 2 ) . امير تيمور قصد داشت در سمرقند مسجدى جامع از سنگ تراشيده بسازد .\r\n( 3 ) . م : دو طوى .\r\n( 4 ) . ق ، ش : باغ تب .\r\n( 5 ) . سعادتنامه : « خبر فرستادند كه الياس افغان و پسر مولانا احمد تهانه سرى و صفى گبر با جمعى گبران بدان حصن تحصن نموده‌اند و ايل نمىشوند و . . . » و نيز رك : تاريخ فرشته ، ج 1 ، ص 159 .\r\n","page_name":" 4886 ","page_number":658},
  {"content":"\r\n\r\nو چون اين سخن در مجلس آن حضرت مذكور شد ، بر زبان آن حضرت گذشت كه « ترمشيرين خان بر ما سابق و فايق است . امثال اين سخنان نمىبايد گفت . » و امير جهانشاه را به تاخت اطراف درياى گنگ فرستاد . و به نفس نفيس نيز به طرف درياى گنگ روان شده امير سليمانشاه به لشكر ملحق شد و به موضع فيروزپور ، به كنار آب رسيدند و آب گذر پاياب نداشت . و بعضى از لشكريان و امرا از آب گذشتند و آن حضرت به طرف تغلق‌پور روان شد و بعضى از امراى تومانان را به دفع جمعى از كفار كه در پاياب آن آب جمع شده بودند ، فرستاد .\r\nو همچنان به تغلق‌پور متوجه شدند .\r\nدر اثناى راه اندك تغيير مزاجى به آن حضرت دست داد و دست آن حضرت اندك ورم كرد . اطبا به معالجه مشغول شدند . در اين وقت چهل كشتى از مخالف در روى آب پيدا شد . به مجرد شنيدن اين خبر ، آن حضرت با وجود درد پاى در ركاب آورده به كنار آب آمدند . و بهادران بعضى از كنار آب تيرباران كرده ، بعضى اسب در آب افكندند و به كشتىهاى مخالف سپاه رسيده دست به كنار كشتى زده بالا برآمدند و بيشتر كشتىها را گرفته كثيرى از مردم آنها را به قتل آوردند و زن و فرزند و اموال ايشان غنيمت لشكريان شد . و بهادران به كشتى درآمده ده كشتى كه در ميان دريا هنوز به حال خود بود ، آنها را نيز گرفته به كنار آوردند و به فتح و فيروزى به لشكر ظفر اثر معاودت نمودند و كوچ كرده به تغلق‌پور فرود آمدند .\r\nو دو پاس از شب گذشته خبر قراولان رسيد كه گذارى پيدا كرده‌اند كه از آب گنگ به فراغت مىتوان گذشت . و در آن طرف آب جمعى كثير از هندوان مستعد جنگ شده و آن حضرت به وقت سحر سوار شده و در روشنى مشعل لشكر از آب با پنج هزار سوار عبور فرمود و بعد از اداى نماز صبح به آن جماعت كه سردار « 1 » ايشان ، مبارك خان نام داشت و عدد ايشان از ده هزار زياده بود ، رسيد . و چون لشكر به اطراف [ 507 الف 
  ] و جوانب رفته بودند ، توكل نموده با اندك مردم قرار جنگ داد .\r\nو به حسب اتفاق پنج هزار سوار از تومانات ميرانشاه « 2 » كه از آب گذشته به تاخت رفته بودند ، در اين وقت رسيدند ، چنان كه گوييا موعد ملاقات مقرر شده . و آن حضرت از رسيدن اين لشكر به غايت خوشحال شده بر دشمن حمله برد و مخالفان طاقت نياورده فرار نمودند . و خلقى بسيار از ايشان كشته شده زنان و فرزندان و اموال ايشان به‌دست لشكريان افتاد .\r\nبعد از فتح ، آن حضرت در نزديك جنگگاه لحظه‌اى فرود آمد و خبر رسيد كه در دامن\r\n\r\n\r\n","description":"","footnote":"\r\n( 1 ) . ق : برادر .\r\n( 2 ) . ق : + رخ .\r\n","page_name":" 4887 ","page_number":659},
  {"content":"\r\n\r\nكوه كوپله « 1 » كه در كنار گنگ واقع است ، جمعى كثير از هندوان جمع شده‌اند . آن حضرت با پانصد سوار كه به تاخت و تاراج نرفته بودند در لحظه متوجه آن جماعت شد . و امير شاه ملك و على سلطان تواچى با آنكه اندك مردم همراه داشتند پيش رفته آن جماعت را متفرق ساختند . و اكثر اين جماعت كه همراه صاحبقران بودند غنيم را تعاقب نموده و زياده از سيصد سوار نزد آن حضرت نماند كه به يكبارگرى ملك شحنه نام با جمعى كثير متوجه آن حضرت شد . و چون به تيررس رسيدند ، يكى از لشكريان گفت كه « اين شيخاكوكر است كه در لشكر ظفر اثر مىباشد . » و بدين جهت آن حضرت به طرف كوه روان شد . و آن گبر دلير شده بعضى از لشكريان را از پا درآورد .\r\nآن حضرت از مشاهدهء اين حال برآشفته متوجه او شد . در حملهء اول مخالف را گريزانيد و سردار ايشان را زخمدار به‌دست آورد . و چون به نظر صاحبقران درآمد مجال سخن گفتن نيافته به همان زخم‌ها هلاك شد . و باز خبر رسيد كه در دو كروهى جمعى ديگر مستعد جنگ شده‌اند و تمام راه جنگل و بيشه است . آن حضرت با وجود آنكه از نصف شب سوار شده بود و دو جنگ چنان كرده بود ، بار ديگر سوار شده روان شد . و چون لشكر ظفر اثر به غايت اندك و مخالف بسيار و راه دشوار بود ، به خاطر آن حضرت گذشت كه اميرزاده پير محمد و امير سليمانشاه در اين وقت ملحق شوند از عنايات و توفيقات بزرگ است .\r\nعجب آنكه ايشان سه روز پيشتر به تاخت تاخته دور رفته بودند و رسيدن ايشان در گمان نبود . از اتفاقات حسنه در اين وقت رسيدند . و آن حضرت به غايت فرحناك شده بر سر دشمنان راندند و اكثر ايشان را به قتل آوردند و غنيمت بسيار به‌دست لشكريان افتاد . و در يك روز سه فتح كرده در موضع جنگ دويم كه گنجايش فرود آمدن داشت ، فرود آمدند و روز ديگر در موضع كوپله متوجه شدند و لشكر به ترتيب روان شد و مخالفان ساعتى توقف نتوانستند نمود و تمامت اموال ايشان به‌دست افتاد و خود به كوه‌هاى بلند گريختند . و بهادران پياده شده تعاقب كردند و بسيارى را به قتل رسانيده مظفر و منصور معاودت نمودند . و لشكريان سلطان محمود غازى بعد از آنكه سال‌هاى دراز در هندوستان غزا كرده بودند ، قريب به اين موضع رسيده بودند كه لشكر منصور كوچ بر كوچ به آنجا آمده بود . و اين موضع را كه منبع آب گنگ است ، هندوان عبادت مىكنند .\r\n\r\n\r\n","description":"","footnote":"\r\n( 1 ) . نسخ : كوه بله . ظفرنامه شامى : كوپله ؛ روضة الصفا : درهء كوپله ؛ سعادتنامه : كوه كوپله . اصلاح بر اساس ضبط اين اسم در عبارات بعدى است . درهء كوپله بر دامن كوهى است كه رود گنگ از آنجا جارى است و در حدود پانزده كروه بالاتر از آن سنگى است بر شكل گاو كه آب از آن سنگ بيرون مىآيد و هندوان آن سنگ را پرستش مىكنند . - روضة الصفا ، چاپ زرياب خويى ، ص 1088 .\r\n","page_name":" 4888 ","page_number":660},
  {"content":"\r\n\r\nو آن حضرت بعد از اين فتوحات معاودت فرموده به طرف پايان آب روان شد و پنج كروه آمده فرود آمد و در اين منزل عزيمت مراجعت فرموده از دامن كوه سوالك به دولت روان شد ؛ چه ، به سمع آن حضرت رسيده بود كه تا غايت حكام هندوستان و مسلمانان نتوانسته‌اند كه آن ولايت را به تصرف درآورند و اكثر كفار در دره‌هاى سوالك مضبوط شده به خود قرار جنگ داده‌اند . آن حضرت به نفس نفيس به آن طرف سوار شده و هرچند امرا عرضه داشتند كه آن حضرت در اغروق توقف نموده ايشان را به تاخت فرستد ، مقبول نيفتاد و در جواب فرمود كه « پيادگان در اين لشكر به جهت غزا مىآيند . به اتفاق مسلمانان مىرويم . »\r\nراى بهروز نام شخصى در آن دامن كوه اعتماد بر محكمى كوه كرده‌ام از مخالفت مىزد .\r\nنخست اميرزاده پير محمد و امير سليمانشاه و جمعى ديگر به جنگ او روان شدند و او را شكست دادند و غنايم بسيار آوردند . و چون مردم قوىحال غنيمت بسيار گرفته بودند ، حكم شد كه به ضعيفان لشكر حصه دهند . و جميع لشكريان با غنيمت بسيار مراجعت نموده كوچ كردند . و چون غنيمت بسيار به‌دست لشكريان افتاده بود هرروز زياده بر چهار كروه كوچ ميسر نمىشد . در چهاردهم جمادى الآخر سنهء مذكور از آب جون گذشته باز به طرف كوه سوالك روان شدند و زميندارى رتن‌نام در آن نواحى جمعيت كرده بود و مردم از اطراف و نواحى به واسطهء محكمى آنجا پناه به او برده [ 507 ب 
  ] و جنگل بسيار مانع درآمدن به آن دره بود .\r\nهم در شب حكم شد كه لشكريان به چراغ و مشعل به جنگل بريدن مشغول شوند و دوازده كروه راه جنگل بريده راه ساختند . و روز ديگر ميان دو كوه [ سوالك و كوكه 
  ] « 1 » راى رتن به رسم پادشاهان ميمنه و ميسره آراسته بود . اما چون چشمش بر افواج قاهره افتاد ، طاقت نياورده راه گريز پيش گرفت . « 2 » و لشكريان تعاقب نموده بسيارى را به قتل آوردند و تمام اموال ايشان به‌دست افتاد و هريك از لشكريان صد گاو و دويست گاو و بيست برده و ده برده گرفته بودند .\r\nهمچنين از اطراف و جوانب هرجا كه خبر مىشد كه جمعى هستند ، افواج قاهره خود را به ايشان مىرسانيدند و سزاى ايشان در كنارشان مىنهادند . در مدت يك ماه از شانزدهم جمادى الأول تا شانزدهم جمادى الآخر هفت قلعه فتح شد . « 3 »\r\nيكى از آن جمله قلعهء شيخاكوكر « 4 » بود و اهل آن قلعه به واسطهء آنكه مسلمانان در ميان\r\n\r\n\r\n","description":"","footnote":"\r\n( 1 ) . افزوده از ظفرنامهء شامى ( ص 201 ) ، روضة الصفا ( ص 1089 ) و سعادتنامه ( ص 155 ) .\r\n( 2 ) . پنج‌شنبه پانزدهم جمادى الأول .\r\n( 3 ) . روضة الصفا : در اين مدت بيست جنگ كرده و هفت قلعه فتح كرده بود .\r\n( 4 ) . هر سه نسخه : سنجركوكر : « سعادتنامه ( ص 158 ) : « از جمله قلعهء شيخو [ - شيخون - ظفرنامهء يزدى 
  ] بود از خويشان ملك شيخه كوكر [ - شيخ كوكرى - ظفرنامهء شامى 
  ] كه اهالى آنجا . . . »\r\n","page_name":" 4889 ","page_number":661},
  {"content":"\r\n\r\nلشكر ايشان بودند ، آمده ملازمت كردند . و مال امان بر ايشان حواله شد ، اما از وضع و طرز ايشان مخالفت معلوم بود . بنابراين صاحبقران حكم كرد كه سلاح به عوض مال امان به قيمت گران بازيافت نمايند . و چون كمانى كهنه و شمشيرى شكسته به قيمت گران مىگرفتند ، هر سلاح كه در قلعه بود اهل آنجا فروختند . بعد از آن حكم شد كه چهل نفر از هندوان در سلك خدمتكاران هندوشاه « 1 » خازن درآيند . و بدين واسطه ايشان ياغى شده جمعى از مسلمانان را به قتل درآوردند و لشكريان متوجه قلعه شده در لحظه فتح كردند و تمامت . . . « 2 » به قتل آوردند . و يك قلعهء ديگر از ملك ديوراج بود و آن به جنگ نيز گرفته شد . القصه تا نواحى جمو « 3 » آمده آنچه ممكن بود از تاخت و تاراج و به قتل آوردن كفار به ابلغ وجوه به فعل آمد و قريهء بايله « 4 » را از ولايت جمو نيز گرفته اهالى آنجا به جنگل گريختند .\r\nو در اين وقت ايلچيان صاحبقران كه به كشمير رفته بودند ، آمده خبر آوردند كه حاكم كشمير « 5 » به موجب حكم به ملازمت روان شده بود ، در راه به او خبر رسيد كه امرا مقرر كرده‌اند كه هزار اسب و صد هزار اشرفى از كشمير نسق نموده به درگاه آورند و او به‌سبب سرانجام آن معاودت نمود . آن حضرت فرمود كه امرا بر حاكم كشمير تكليف ما لا يطاق كرده‌اند ؛ چه كشمير گنجايش اين مبلغ ندارد و ايلچيان او را نوازش فرموده پيغام كرد كه « به هيچ‌چيز مقيد نشده به كنار آب سند بعد از يك ماه حاضر شود . » و روز چهارشنبه نوزدهم به مقابل قصبهء جمو نزول واقع شد . و مردم جمو اموال و اسباب و زنان خود را به كوه‌هاى دور فرستادند و خود مستعد جنگ به مواضع حصين كوه ايستاده بودند . و صاحبقران چون مشاهدهء آن زمين كرد ، حكم كرد كه قصبه را تاخت كرده متعرض كفار نشوند و چند قشون از مردم جلد كارگزيده در جنگل و كمينگاه‌ها مهيا كرده رايات ظفر آيات روان شد . و چهار كروه رفته به كنار آب جناوه « 6 » نزول فرمود . و كفار چون دانستند كه صاحبقران گذشت ، از كوه پايين آمدند . و بهادران در كمين بودند . به وقت فرصت بيرون آمده گمراهان را در ميان گرفتند و راى جمو با پنجاه نفر به‌دست مردم امير شيخ نور الدين گرفتار شد . او را زخمدار به‌نظر مبارك آن حضرت درآوردند . به‌موجب حكم زخم او را علاج كردند و به اسلام تكليف كرده خواهى نخواهى مسلمان شد و گوشت گاو خورده به خلعت و رعايت سرافراز شد .\r\nو شيخاكوكر كه حاكم لاهور بود ، به وقت توجه آن حضرت به هندوستان به ملازمت آمده بود ، رعايت يافته به نوعى كه هركه در ممالك هند خود را به او نسبت كرد از غارت و تاراج\r\n\r\n\r\n","description":"","footnote":"\r\n( 1 ) . ق : نندوشاه ؛ م ، ش : سيدوشاه . اصلاح از سعادتنامه .\r\n( 2 ) . هر سه نسخه جاى يك كلمه بياض است .\r\n( 3 ) . ق : حمو\r\n( 4 ) . ق : تابله ؛ م ، ش : بىنقطه . اصلاح از ظفرنامه و روضة الصفا .\r\n( 5 ) . شاه اسكندر .\r\n( 6 ) . ق : جاب ؟ ؟ ؟ .\r\n","page_name":" 4890 ","page_number":662},
  {"content":"\r\n\r\nايمن شد رخصت يافته به لاهور رفته بود ، به شرط آنكه در كنار آب لاهور به ملازمت آيد ، خلاف وعده نمود و چون آن حضرت به آن ناحيه آمد به سعادت آستان بوسى نرسيد . بنابراين اميرزاده پير محمد و اميرزاده و امير سليمانشاه به ولايت او رفتند و لاهور را گرفته شيخا را نيز به‌دست آوردند و خبر فتح به آن حضرت فرستادند .\r\nو صاحبقران از نواحى جمو كه چند روز مقام شده بود ، كوچ فرموده از آب جناوه عبور نموده و چون آب تند است جمعى از ضعيفان غرق شدند و درويشان را سپاهيان سوار كرده گذرانيدند . و اخبار آذربايجان و مصر و شام و شيروانات و بغداد و دشت قپچاق را در اين منزل نوكران اميرزاده ميرانشاه به عرض رسانيدند . و هندوشاه خازن از اين منزل به تعجيل روانهء سمرقند شد كه خبر فتح و بشارت وصول موكب همايون به آنجا رسد . و اخبار فارس نيز با تحفه‌هاى آن ملك در اين وقت رسيد و از آنجا كوچ كرده يك كس ديگر را به سمرقند فرستاد كه خبر رساند كه آن حضرت به تعجيل مىآيد [ 508 الف 
  ] و شاهزادگان به استقبال روان شوند . و به وقت كوچ محفّهء آن حضرت را بر سر تلّى فرود آوردند و شيرى در آن صحرا پيدا شده دليران روى به آن آوردند . امير شيخ نور الدين پيشتر از همهء امرا به جانب شير روان شد و به سر پنجهء مردانگى آن شير را از پاى درآورد .\r\nو در اين منزل امرا كه به لاهور رفته بودند آمده پيشكش بسيار آوردند . و بر امرا قسمت يافت . و محمد آزاد كه در اكثر معارك خدمات پسنديده كرده بود ، منظور نظر التفات شده خلعت خاصه و كمر تركش مرصع خاصه را به او عنايت كردند . و اميرزاده پير محمد را كمر مرصع و تاج مرحمت فرموده و ديگر امرا و شاهزادگان را به زر نقد رعايت مرتبت شد و مقرر شد كه هركدام از راه معين متوجه سمرقند شوند . و هركس از اكابر و اعيان هندوستان را كه همراه بودند ، تشريفات فاخر پوشانيده رخصت مراجعت دادند . و خضر خان را كه از سارنگ خان گريخته بود و نزد آن حضرت آمده حكومت ملتان عنايت فرمود . و در آن نواحى طرح شكار انداخته شكارى بسيار افكنده شد و كرگدن بسيار نيز در ميان جانوران بود . و بيست و هشتم به موضعى كه آن را جبهان « 1 » گويند و از توابع كشمير است ، نزول فرمود . و شرح طول و عرض ولايت كشمير به جاى خويش گفته آيد إن شاء اللّه تعالى .\r\nو صاحبقران در سلخ جمادى الآخر بر اغروق پيشى گرفته به تعجيل به جانب سمرقند روان شد ، و دويم رجب به كنار آب سند آمد و به‌موجب حكم قبل از رسيدن جسر بسته بودند .\r\nرايات عاليات از آب گذشته امير الله‌داد را آنجا گذاشت كه لشكريان از عقب مىآيند از پل\r\n\r\n\r\n","description":"","footnote":"\r\n( 1 ) . ق ، م : حهان ؛ ش : جهان . اصلاح از ظفرنامه .\r\n","page_name":" 4891 ","page_number":663},
  {"content":"\r\n\r\nبگذرند . و جمعى از امرا كه در آن طرف به خدمات تعيين يافته بودند ، بعد از هفت ماه به سعادت ملازمت سرافراز شدند . و به ايران و توران از اين منزل ايلچيان فرستاده شد كه خبر وصول موكب همايون به عالميان رسانند و قلعهء نغر را كه امير سليمانشاه به وقت رفتن هندوستان به‌موجب حكم ساخته بود ، آن حضرت به نظر احتياط ملاحظه فرموده چشمه [ اى 
  ] را كه در بيرون قلعه بود اراده فرمود كه داخل قلعه شود . و چون معلوم نبود كه از لشكريان چه‌قدر كس رسيده‌اند و به عرض رسيده بود كه نعل بسيار كه به واسطهء اين يورش همراه برده بودند مانده است ، حكم شد كه نعل‌ها را بر لشكريان قسمت نمايند و جميع امرا و سرداران مردم را به جهت گرفتن نعل به قلم دادند و بعضى زياده نيز گفتند و نعل يافتند .\r\nبعد از آن حكم شد كه آن زمين را كه مذكور شد ، داخل قلعه نغر نمايند و زمين را بر امرا به موجب تفصيل قسمت نعل ، قسمت كردند و سه روز تمام مردم حتى امرا به نفس خود به آن كار مشغول بودند و آن بنا را به اتمام رسانيدند . و نصرت قمارى ، نوكر اميرزاده پير محمد را با سيصد كس از قشون او و سر اغلان جوجى بهادر را با چهار صد خانوار اوزبك در آن قلعه گذاشته محافظت قلعهء ايرياب و سوزان را به عمزاده شيخ نور الدين شيخ حسن سخت كمان فرمودند ، و كوچ بر كوچ به كابل آمده بعضى از آغايان را با لشكريانى كه اسبان ايشان بازمانده بود ، گذاشته حكم شد كه به آهستگى بيايند و به دولت و اقبال از راه آب دره متوجه شده .\r\nدر راه آن حضرت را در دست و پا دردى پيدا شد و آن‌چنان شدت كرد كه مجال سوارى نماند . و دو روز در آن منزكه ناخوشك « 1 » نام داشت ، توقف شده بعد از آن در محفه روان شدند . و به واسطهء حركت محفه ديگرباره درد اشتداد كرد . و بندگان خاص آن حضرت محفه را بر گردن گرفته به آهستگى مىبردند .\r\nو اخبار سلامتى شاهزادگان و آغايان از سمرقند در اين وقت رسيد . و به‌موجب حكم فيلان را از اغروق « 2 » بتعجيل آوردند . و درد دست و پاى آن حضرت چون از آب دره بيرون آمدند بر طرف شد و به فتح و فيروزى بيستم ماه رجب به كنار جيحون رسيدند و روز يكشنبه بيست و يكم به كشتى از آب گذشتند و اميرزاده الغ بيك و اميرزاده ابراهيم و ساير شاهزادگان و آغايان و مجموع اكابر سمرقند كه به رسم استقبال روان شده بودند اينجا به سعادت ملازمت استسعاد يافتند و چندان زر و جواهر به رسم نثار افشاندند كه محاسب و هم از حساب آن عاجز آمد . و دو روز در ترمد توقف شد و شاهزاده شاهرخ بهادر از هرات آمده به موضع دوراجين « 3 » سعادت ملازمت يافت . و اميرزاده عمر پسر اميرزاده ميرانشاه نيز درين منزل از سمرقند كه\r\n\r\n\r\n","description":"","footnote":"\r\n( 1 ) . ق ، ش : ناحوشك .\r\n( 2 ) . م : عراق .\r\n( 3 ) . ظفرنامه شامى : دوربرجين\r\n","page_name":" 4892 ","page_number":664},
  {"content":"\r\n\r\nحسب الحكم در ايّام يورش در آنجا حكومت مىكرد به ملازمت آمد . و چون با رعايا بسيار خوب معاش كرده بود نوازش يافت و آخر ماه به كش رسيدند و پانزده روز در آق سراى توقف شد و به جانب سمرقند روان شد و بيست و دويم ماه شعبان به دار الملك سمرقند نزول فرمود .\r\nبعد از آنكه در باغ دلگشا و كوشك جهان‌نما جشن‌هاى پادشاهانه ترتيب داده بودند و از لوازم شادمانى و عيش و عشرت چيزى فروگذاشت نشد و آن حضرت در هريك از باغات سمرقند ، جشنى ترتيب مىداد تا آنكه در باغ بلند ، پيلان و اغروق [ 508 ب 
  ] كه در عقب بود رسيدند و اهالى ماوراء النهر كه هرگز فيل نديده بودند در آن جانور عجيب غريب مهيب حيران شدند و از غنايم و تحف و تنسوقات ممالك هند جميع امرا و شاهزادگان و امرا و اكابر و اعيان به قدر مرتبهء خود قسمت يافتند . و سارنگ ، برادر ملو را با دو زنجير فيل و ديگر تحفه‌هاى هند به سرحد ولايت جته ، نزد اميرزاده محمد سلطان فرستادند . و شاهزاده شاهرخ را رخصت به هرات نمودند .\r\nو چون از اطراف و جوانب عالم ، پيشه‌وران و صنعتكاران در سمرقند جمع بودند ، در اين وقت آن حضرت به بناى مسجد جامع سمرقند اشارت فرمود و سر كارها بر امرا و شاهزادگان قسمت شده هركس در حصهء خود به قدر مقدور سعى مىنمود و پانصد نفر سنگ‌تراش در درون مسجد به كار مشغول بودند ، به غير از جماعتى كه به سنگ بريدن مشغول بودند . و فيلان را نيز به سنگ كشيدن بازداشته بودند . و آن حضرت اكثر اوقات به نفس نفيس بر سر عمارت حاضر مىشد .\r\nو اميرزاده محمد سلطان از سرحد مغولستان با خواص خود ( به ملازمت ) « 1 » آمد و آن حضرت او را در آغوش عطوفت درآورده پرسش و نوازش بسيار فرمود . و عمارت مسجد به اندك وقتى به اتمام رسيد « 2 » و آن‌چنان مسجدى ساخته شد كه در روى زمين مثل آن نشان نمىدهند . « 3 »\r\nو احوال ايران در اين سال اين است كه خراسان را اميرزاده شاهرخ بهادر معمور ساخته بود ؛ و در فارس ، اميرزاده پير محمد ، حاكم بود ؛ و در عراق و آذربايجان و توابع ، اميرزاده ميرانشاه حكومت مىكرد و آن ولايت را به غايت خوب ضبط كرده بود و امراى گرجستان و\r\n\r\n\r\n","description":"","footnote":"\r\n( 1 ) . م : ندارد .\r\n( 2 ) . م : پايان يافت\r\n( 3 ) . ميرخواند مىنويسد چهار صد و هشتاد ستون از سنگ تراشيده آماده كردند كه طول هريك هفت گز بود و فرش‌ها و سقف‌ها نيز از تخته‌سنگ‌هاى تراشيده بود و ارتفاع مسجد تا سقف قريب نه گز بود . چهار مناره در هر گوشه‌اى ساخته شد و در بزرگ آن را از « هفت جوش » درست كردند .\r\n","page_name":" 4893 ","page_number":665},
  {"content":"\r\n\r\nشيروان و تركمان به ملازمت او مىآمدند و پادشاهان روم و مصر و شام از او در انديشه بودند . تا آنكه روزى در صحراى مرند « 1 » به وقت توقف شكار جرگهء آن حضرت به قوچى دوچار شد . در اثناى دويدن اسب آن حضرت اراده نمود كه آن قوچ را از زمين درربايد .\r\nچون از بالاى زين خم شد و آن قوچ را ربود ، آن صيد بر خود طپيده ، باركى شاهزاده رم كرد و آن حضرت به سر و گردن از اسب بر زمين آمد و زمان [ ى 
  ] دير بيهوش بود . و تمام ايل و الوس گريبان چاك زده بر سر آن حضرت آمدند . بعد از ساعتى اثر حيات ظاهر شده تا سه شبانه‌روز اكثر اوقات بيهوش مىشد و مزاج شريفش از حد اعتدال تجاوز نموده مدتى صاحب فراش بود .\r\nو به واسطهء اين حادثه ، ديگر آن حضرت را دماغ باز رسيدن به مهمات مال و ملك نماند و گاه‌گاه مرتكب امرى مىشد كه نه قابل كاردانى او بود . « 2 » بدين جهت حكام اطراف و جوانب را امور نامناسب به خاطر رسيد و فتنه پيدا شد . و آن حضرت به مجرد توجه سلطان احمد از بغداد متوجه آن طرف شده با آنكه موسم يورش بغداد نبود - چه ، آن ولايت به غايت گرم است و در تابستان آنجا بودن بسيارى متعسر است - القصه هرروز دو كوچ مىرفت تا به بغداد رسيد . و سلطان احمد چون مىدانست كه در اين فصل محاصرهء بغداد محال است ، حصارى شد . شاهزاده دو روز در ظاهر بغداد نشست و ناچار كوچ كرده معاودت فرمود . و همچنان هر روز دو منزل مىآمد تا به تبريز رسيد و جمعى از مردم تبريز را كه گمان خلاف به ايشان بود ، به قتل آورد . و بنابر توهم مخالفتى كه از سيد على شكّى « 3 » در خاطر آن حضرت گذشت ، لشكر به ولايت او كشيده از مراسم تاخت و تاراج دقيقه [ اى 
  ] فرونگذاشت .\r\nو گرجيان چون از اعمال و افعال آن حضرت واقف شدند ، فرصت غنيمت دانسته آغاز مخالفت كردند . و سلطان سنجر حاجى سيف الدين به موجب حكم صاحبقران مدتى مديد بود كه قلعهء النجق را محاصره كرده بود و سلطان طاهر بن سلطان احمد در آن قلعه بود ؛ چه ، سلطان سنجر ديوارى بر دور قلعه از سنگ برآورده بود و كسى را از درون و بيرون آمدوشد ممكن نبود . سيد على شكّى چون ولايت خود را ويران ديد ، با گرجيان اتفاق نموده متوجه قلعهء النجق شد و به اتفاق گرجيان به آذربايجان درآمد و ويرانى بسيار كرد . سلطان سنجر طاقت نياورده از پاى حصار به تبريز رفت .\r\nاميرزاده ميرانشاه ، اميرزاده ابا بكر ، پسر خود را با چندكس از امراى معتبر به دفع آن\r\n\r\n\r\n","description":"","footnote":"\r\n( 1 ) . ق : مزيد . روضة الصفا : « در حوالى خوى ، نزديك مزار پير عمر نخچيربان ( پير عمر نخچوانى ) . . . »\r\n( 2 ) . روضة الصفا : « خبط دماغ به او دست داد و كارهاى او از نهج صواب و اعتدال بيرون شد . »\r\n( 3 ) . روضة الصفا : سيدى على شكّى ارلات .\r\n","page_name":" 4894 ","page_number":666},
  {"content":"\r\n\r\nجماعت فرستاد . گرجيان چون به پاى قلعهء النجق رسيدند ، سلطان طاهر را با خود برده حاجى صالح و سيدى احمد و سه كس از گرجيان در قلعه گذاشتند و معاودت نمودند . و لشكر شاهزاده در آن نزديكى به ايشان رسيده جنگ شد . چون لشكر گرجيان بيشتر از لشكر تبريز بود ، با آنكه به زخم تير شاهزادهء جوانبخت ، اميرزاده ابا بكر سيد على شكّى هلاك شد ، شكست بر لشكر [ 509 الف 
  ] تبريز افتاد . و شاهزاده به سلامت از آن ورطه بيرون آمده به تبريز آمدند و گرجيان نيز به ولايت خود رفتند .\r\nو اميرزاده ميرانشاه بعد از اين وقايع ، به عيش و عشرت مشغول شد و اكثر اوقات به مستى مىگذرانيد تا آنكه يك روز حرم محترم خود خانزاده را دشنام تهمت داد و مهد عليا از اين سخن به غايت برآشفت و در تحقيق منشأ آن امر كوشيد . و جمعى از مرد و زن در اين واقعه به قتل رسيدند و دولت خواجه ايناق كه رتبهء وزارت و نيابت داشت ، از بيم جان گريخته به رى رفت و خانزاده از خشم متوجه سمرقند شد و به ملازمت صاحبقران رسيده آنچه در آذربايجان واقع شده بود به عرض رسانيد . و اين امر موجب آن شد كه آن جناب بعد از چهار ماه از يورش هندوستان در سمرقند بيشتر توقف نكرده بار ديگر عزيمت ايران فرمود و ايلچى به اميرزاده شاهرخ رفت كه لشكر خراسان متوجه آذربايجان شود .\r\nو احوال سلطان احمد بغدادى آن است كه خواجه مسعود سبزوارى را از بغداد بيرون كرد و امير شيروان منصورى را با جمعى ديگر از امرا به محاصرهء شوشتر فرستاد . و چون كار بر شوشتريان تنگ شد ، اميرزاده پير محمد ، امير سعيد برلاس را به مدد محصوران فرستاد و امير شيروان و امراى بغداد از پاى حصار شوشتر برخاستند . و چون امير شيروان جمعيت فراوان داشت ، در راه اكثر امرا را با خود متفق ساخت و به امراى بغداد نيز زر بسيار فرستاده طلب اتفاق كرد . و عمهء سلطان و زن سلطان احمد نيز با امير شيروان متفق شدند و مقرر شد كه چون به بغداد رسند ، سلطان را بگيرند .\r\nغلامى سلطان را خبردار كرد و قاصد [ امير 
  ] شيروان با جميع نوشته‌هاى او به دست سلطان افتاد . و قاصد در لحظه به قتل رسيد و امرا كه همراه امير شيروان بودند ، چون از آگاهى سلطان مطلع شدند ، عرايض به درگاه فرستادند كه « شيروان نادولتخواه است » و به موجب حكم سلطان احمد ، امير شيروان را به قتل آوردند و سر او را به دار الخلافه همراه آوردند . و سلطان احمد كه از اكثر امرا آزرده‌خاطر بود ، در مقام دفع ايشان شد و يك‌يك را طلبيده نخست به انواع دلجويى از خود اميدوار مىساخت و بعد از آن مىگفت كه « روا باشد كه من فلان كس را از خاك برداشته به اين مرتبه رسانيده باشم و او با من در مقام غدر باشد و با نمك‌حرامان متفق شده قصد قتل من نمايد ؟ » آن شخص زانو زده به عرض مىرسانيد كه « دفع او در كمال آسانى\r\n\r\n","description":"","footnote":"","page_name":" 4895 ","page_number":667},
  {"content":"\r\n\r\nاست و موقوف به حكم است . » سلطان مىگفت كه « امروز تو را تربيت مىكنم كه مبادا فردا به ايشان متفق شوى . » آن بيچاره سو [ گن 
  ] دان بر زبان مىآورد كه « مخالفت نكنم . » و به او حكم مىكرد كه « فلان كس را به ياساق مىبايد رسانيد و اهل و عيال و اموال او تعلق به تو دارد . » و آن ساده‌لوح رفته آن شخص را به قتل مىآورد . و روز ديگر ، ديگرى به قتل او مأمور مىشد .\r\nو به اين حيله اكثر امرا برانداخت . و خاتون خود را و عمهء خود را - ناخاتون‌نام - كه از خردى او را كلان كرده بود ، با جمعى ديگر از عورات به بهانهء آنكه به واسط مىفرستم در كشتى سوار كرده غرق كرد و خدمتكاران نزديك را به دست خود گردن زد .\r\nگويند روزى كه سه چهار كس از نزديكان خود را گردن زده بود و [ با 
  ] شمشيرى برهنه از بالاى كوشك پايين مىآمد ، فرّاشى دوچار شد . سلطان گفت كه « فلان و فلان و به همان را كشتم . » فرّاش در جواب گفت كه « خوب واقع شد . من و تو بايد به سلامت باشيم . » سلطان در خنده شده شمشير را از دست انداخت و در خانه بسته ، دامن از صحبت خلق برچيد و كسى را بار نمىداد و مطبخيان و . . . « 1 » طعام به در حرم مىآوردند و اهل حرم طعام را به خانه [ اى 
  ] كه مقرر بود آورده مىنهادند و مىرفتند و سلطان به آنجا آمده طعام مىخورد . و مدتى به اين طريق گذشت تا آنكه شبى در كشتى نشسته با هفت كس از آب گذشت و به ديار بكر رفت و با امير قرايوسف ملاقات كرده او را به غارت بغداد در طمع انداخت و به موافقت يكديگر متوجه بغداد شدند . و در اين مدت كه سلطان به ديار بكر رفت و بازآمد ، بغداديان اصلا مطلع نشده بودند و مطبخيان همچنان طعام را به در خانه مىبردند و اهل حرم طعام را در درون طلبيده اصلا اظهار رفتن سلطان نمىكردند . و احوال مملكت مستقيم مىبود . تا آنكه قرايوسف و سلطان به بغداد رسيدند . و در راه ميان ايشان اندك غبارى شد و سلطان احمد از تاراج كردن بغداد پشيمان شد و چند روز در بغداد مهماندارى كرد [ 509 ب 
  ] و اسباب و اموال بسيار به او داده او را از بغداد عذر خواست و او آزرده‌خاطر به ديار بكر رفت . و بار ديگر در بغداد سلطان احمد مستقل شد و جمعيت خوب بر او جمع شدند .\r\nو اميرزاده ميرانشاه بعد از اين وقايع به بغداد آمد و چنانچه گذشت معاودت نمود .\r\nو در اين سال ، سنهء هشتصد و يك [ هجرى 
  ] ، در شب جمعه پانزدهم شوّال ، ملك ظاهر برقوق به اجل طبيعى درگذشت و به وقت اشتداد مرض پسر خود را كه فرج نام داشت ، ولى عهد ساخت و بعد از او پسر ديگر ، عبد العزيز و بعد از او ابراهيم پسر ديگر .\r\n\r\n\r\n","description":"","footnote":"\r\n( 1 ) . نسخه‌ها يك كلمه افتادگى دارند .\r\n","page_name":" 4896 ","page_number":668},
  {"content":"\r\n\r\nو بر اين معنى خليفه و قضات را گواه ساخت . و مدت حياتش از شصت زياده بود .\r\nو از عجايب آنكه در اين ماه يكى از منجمان به عرض رسانيده بود كه در اين ماه به احتياط سلطان بايد سلوك كند كه اگر اين ماه بر سلطان به سلامت بگذرد ، به غايت عمر دراز خواهد يافت . بدين جهت سلطان از همه‌كس برحذر مىبود . اما چون اجل رسيده بود ، به بىحضورى درگذشت .\r\nمدت حكومت او در مصر از وقتى كه داخل امراى بزرگ شده بود تا هنگام فوت بيست و يك سال و دو ماه و چهارده روز بود و چهارده سال و دو ماه بعد از گرفتن طشتمر داخل امرا بود . اما سلطان مصر فى الحقيقه او بود و شش سال و هشت ماه و هجده روز بعد از آن پادشاهى مصر كرد و بعد از ياغى شدن يلبغا و منطاش و گرفتار شدن او هشت ماه و شانزده روز در حبس و طلب سلطنت گذرانيد ، تا آنكه بار ديگر به سلطنت رسيد و نه سال و هشت ماه در اين مرتبه سلطنت كرد و بعد از او ملك ناصر فرج ، پادشاه مصر شد .\r\nو ملك ظاهر پادشاهى شجاع و با مهارت بود و بر تدبير و رأى صايب اتّصاف « 1 » داشت ، و به نفس نفيس خود به امور ملك و مال باز مىرسيد ، و در امور ملكى با آنكه به همه‌كس مشورت مىكرد به صوابديد خود عمل مىنمود ، و اكثر اوقات تدبيرات او موافق مىافتاد . و به درويشان محبت بسيار مىكرد . و پنج هزار غلام داشت . و شش هزار اسب و هفت هزار شتر از او بماند . و زر بسيار جمع كرده بود . و به جمع زر ميل بسيار داشت . و غلامان چركسى را اعتبار تمام مىنمود تا آنكه على باى بر او خروج كرد . عمارات بسيار در مصر بنا نمود . و به وقت فوت او متوكل ، خليفهء مصر بود . و ايتمش اتابك [ امير سپاه 
  ] و امير تغرى بردى امير سلاح و سودون امير آخور بزرگ و امير يشبك ، خزانه‌دار بود . و سودون ماردانى و يلبغا [ احمدى 
  ] مجنون [ استادالدار 
  ] ، و فارس اعرج [ حاجب الحجاب 
  ] ، و ارسطاى طاهرى « 2 » ، و ارغونشاه بيدمرى [ امير مجلس 
  ] ، از امراى ديگر اعتبارى بيشتر داشتند . و نايب شام ، تنم « 3 » ؛ و نايب حلب ، اطروش ؛ و نايب كرك ، سودون شمس بود و حاكم مكهء شريف ، حسن بن عجلان حسنى « 4 » ؛ و والى مدينهء شريف ، ثابت « 5 » بن نعير حسينى بود .\r\nسه پسر و سه دختر داشت : فرج و عبد العزيز و ابراهيم و ساره و زينب و مريم . و فرج كه بعد از او به ناصر ملقب شد ، حاكم مصر شد . و فرج بيست و ششم كسى است از ملوك ترك ، و از چراكسه سيمين است . و به وقت فوت پدر ده ساله بود . و ايتمش اتابك و ديگر امراى مصر\r\n\r\n\r\n","description":"","footnote":"\r\n( 1 ) . ق : انصاف .\r\n( 2 ) . در منابع به نسب طاهرى يا ظاهرى ارسطاى اشاره‌اى نشده است .\r\n( 3 ) . م : تتم .\r\n( 4 ) . م ، ش : حسينى\r\n( 5 ) . نسخ : نايب\r\n","page_name":" 4897 ","page_number":669},
  {"content":"\r\n\r\nكه نام برده شد ، او را بر تخت نشانده پيش او زمين بوسيدند و به اطراف و جوانب مملكت فرامين فرستاده . تمام امراى سرحد را نوازش نمود . و بعد از چند روز جمعى از غلامان نزديك سلطان اتفاق كرده به وقتى كه جمعى از امرا به قصر سلطان درآمدند ، غلامان كه سردار ايشان سودون طاز و سودون من‌زاده و آقباى و چاركس قاسمى بودند با شمشيرهاى كشيده بر سر امرا آمدند و ارسطاى و فارس و چندكس ديگر را گرفتند . و يلبغا مجنون استادالدار كه بيرون قصر بود ، با شمشير كشيده از ميان ايشان به سلامت بيرون رفت . و غلامان اين جماعت را در بند نزد امير ايتمش آوردند . ايتمش متحير ماند . اما از خوف اظهار نكرد . و در خانهء ايتمش ، يلبغا مجنون را نيز گرفتند و همه را به قلعهء اسكندريه فرستادند و مناصب اين مردم را به ديگر غلامان داده به خانه‌هاى خود رفتند . و امرا از اين معنى هراسان‌شده دو سه روز هيچ‌كس از ايشان نزد سلطان نرفت و غلامان نزد ايتمش آمده امرا را نيز حاضر كردند و همه هم‌سوگند شده بر اطاعت سلطان و ايتمش اتابك . و به اتفاق ارباب مناصب تعيين كردند .\r\nو در اين وقت خبر رسيد كه خواندگار روم به جانب شام و حلب متوجه شده است . تنم ، نايب شام اگرچه به ظاهر متابعت را تأخير مىكند اما بر زبان مىآورد كه « آنچه در مصر واقع مىشود بىاطلاع سلطان است . و وصى ملك ظاهر منم . إن شاء الله به مصر خواهم رفت و به مقتضاى صلاح دولت ناصر عمل خواهم كرد . » و به چند روز بعد از اين خبر رسيد كه خواندگار روم ، ابلستين « 1 » و ملطيه را كه از ممالك حكام مصر بود ، به تصرف خود درآورد . و ايتمش مىخواست كه لشكر به دفع او فرستد ، غلامان گفتند كه « اين خبر دروغ است و غرض اين است كه ما را [ 510 الف 
  ] به اين تقريب از مصر بيرون فرستند . » و به اين جهت ايتمش را ميسر نشد كه لشكر به آنجا فرستد . و غلامان يكى از معتمدان خود را فرستادند كه خبر تحقيق بياورد .\r\nو آخر ذيحجهء اين سال خبر رسيد كه تنم ، نايب شام اظهار خلاف كرد و بعضى از امراى شام را كه با او متفق بودند ، گرفت و جمعى را كه محبوس بودند ، آزاد كرد . و به واسطهء اختلافى كه در ميانهء مصريان بود كسى را مجال تعيين لشكر نبود . و سلطان روم - چنانچه گذشت - بعضى از بلاد حاكم مصر را به تصرف درآورد و روزبه‌روز قوت او زياده مىشد .\r\nو احوال حاكم هندوستان اين است كه چون از صاحبقران شكست يافت ، به طرف گجرات رفته و ملو به قصبهء برن گريخت . و چون صاحبقران - چنانچه گذشت - معاودت فرمود ، خضر خان « 2 » را حكومت ملتان داد « 3 » و دهلى تا دو ماه خراب بود . و نصرت شاه كه از اقبال خان\r\n\r\n\r\n","description":"","footnote":"\r\n( 1 ) . شهرى در بلاد روم در نزديكى افسس .\r\n( 2 ) . ق : حضرت خان .\r\n( 3 ) . منتخب التواريخ بدائونى ( ج 1 ، ص 272 ) : « و خضر خان را ديبالپور و ملتان حواله فرموده بر زبان راند كه دهلى را گرفته به تو بخشيدم . »\r\n","page_name":" 4898 ","page_number":670},
  {"content":"\r\n\r\nگريخته بود و در ميان‌دوآب بود ، با جمعيت خود به جيرفت « 1 » ( ؟ ) رفت و عادل خان با چهار فيل و جمعيت خود به او همراه شد . و نصرت خان ، عادل خان را گرفت و اسباب او را به دست آورد . و در ميان‌دوآب هر سپاهى كه بود بر نصرت شاه جمع شد و او با دو هزار سوار به دهلى رفت . اگرچه آن ولايت خراب بود ، شهاب خان از ميوان با ده زنجير فيل و جمعيت خود نزد نصرت شاه آمد و ملك الماس نيز به او ملحق شد و جمعيت خوب نزد نصرت شاه پيدا شده شهاب خان را به دفع اقبال خان به جانب برن « 2 » فرستاد . و در راه جمعى بر شهاب خان شبيخون آوردند و لشكر او متفرق شد و اقبال خان خبردار شده ايلغار كرد و اسباب و فيلان شهاب خان را به‌دست آورد و بار ديگر قوى شد و به جانب دهلى لشكر كشيد و نصرت شاه طاقت نياورده به ميوان گريخت و بار ديگر اقبال خان ، حاكم دهلى شد . و ولايت ميان دوآب به تصرف اقبال خان درآمد .\r\nاما ممالك هند را هركس هرجا كه بود ، صاحبى كرد و تمامى گجرات را ظفر خان متصرف شد ؛ و ولايت و توابع ملتان را خضر خان به حكم صاحبقران حاكم شد ؛ و جانب كالپى را محمود خان « 3 » ، پسر ملكزاده فيروز قابض گشت ؛ و از قنّوج تا بهار به تصرف خواجه جهان باقى ماند و سامانه را عاليخان متصرف شد .\r\n\r\n\r\n","description":"","footnote":"\r\n( 1 ) . كذا فى المتن . در « م » و « ش » بىنقطه . در منابع هندى دم دست چنين مطلب و مكانى نيامده .\r\n( 2 ) . ق : يزن ؛ م ، ش : يزد .\r\n( 3 ) . تاريخ فرشته ( ج 1 ، ص 159 ) : محمد خان مالك‌زاده فيروز .\r\n","page_name":" 4899 ","page_number":671},
  {"content":"\r\n . \r\n","description":"","footnote":"","page_name":" 4900 ","page_number":672},
  {"content":"\r\n\r\n\r\n[ ذكر وقايع سنهء اثنى و ثمانمائه من الهجرة موافق سال هفتصد و نود و دوم از [ رحلت خير البشر 
  ]\r\nصاحبقران گيتىستان به حكم آنكه جهانگيرى توقف برنتابد ؛ با لشكر توران و ايران به عزم تسخير روم و شام روان شد و لشكريان را به استعداد هفت ساله حكم فرمود و سيد خواجه شيخعلى بهادر و جهانملك ملكت و پير محمد فولاد را كه از امراى اميرزاده شاهرخ بودند ، به هرات فرستاد كه در ملازمت شاهزاده به آذربايجان روان شده و امير سليمان پيشتر به تبريز رود . شاهزاده به موجب فرموده امير سليمانشاه را با سيد خواجه پيشتر روانه نموده به نفس نفيس بعد از جمع شدن لشكرهاى خراسان به راه بسطام متوجه آذربايجان شد . و در جاجرم كس آمده حكم رسانيد كه لشكر خراسان از راه استرآباد بروند كه اردوى بزرگ از راه بسطام و دامغان خواهد رفت . و شهزاده به موجب فرموده از راه استرآباد رفت و به واسطهء تنگى راه و گل‌ولاى چهارپاى بسيار سقط شد و به فيروزكوه به سلامت نزول فرمود .\r\nو صاحبقران ، اميرزاده محمد سلطان را در سمرقند گذاشت و بردى بيگ ساربوغا و امير حاجى سيف الدين و خدايداد حسينى و امير شمس الدين عباس و صديق تاتار و ارغونشاه اختاچى « 1 » و الياس خواجه شيخعلى بهادر و ديگر امرا را كه به ضبط ولايات ماوراء النهر مشغول بودند ، به دستور در ملازمت شاهزاده گذاشت و اميرزاده اسكندر را با وجود خردسالى به ضبط اندكان « 2 » و سرحد مغولستان تعيين و رايات همايون از آب جيحون عبور\r\n\r\n\r\n","description":"","footnote":"\r\n( 1 ) . ق : بىنقطه . اختاچى - لفظ مغولى به معنى مهتر ، ميرآخور - لغتنامهء دهخدا ؛ اسبدار سلطنتى ، اصطبل دارخان - فرهنگ اصطلاحات .\r\n( 2 ) . م : تركان .\r\n","page_name":" 4901 ","page_number":673},
  {"content":"\r\n\r\nفرموده ، هر طايفه را راهى تعيين يافتند و آن حضرت از راه بلخ به سارى قمش جام آمده . و آغايان و فرزندان اميرزاده شاهرخ در اين وقت به ملازمت آمده پيشكش‌ها كشيدند و اميرزاده سيورغتمش را كه چهار ماهه بود ، به نظر آن حضرت درآوردند . و امير آق‌بوغا نيز از اين راه در اين منزل آمد و به خلعت خاص سرافراز شده رخصت معاودت يافت . و اميرزاده رستم را به شيراز نزد برادرش ، اميرزاده پير محمد فرستاد كه به اتفاق متوجه بغداد شوند .\r\nو در خوار رى اميرزاده شاهرخ بهادر كه از راه مازندران و استرآباد آمده بود ، به لشكر ظفر اثر ملحق شد . و امير سليمانشاه كه به موجب حكم پيشتر رفته بود ، چون به رى رسيد و خبر بىالتفاتى اميرزاده ميرانشاه نزد او به تحقيق پيوست ، صلاح در رفتن به تبريز را ندانست و به همدان رفت . و اميرزاده ابا بكر و امراى اميرزاده ميرانشاه كس به طلب او فرستاده او را به تبريز بردند . [ 510 ب 
  ] و اميرزاده ابا بكر ، امير سليمانشاه و رفيقان را طوى داده و ميرزا ميرانشاه را با چند نوكر به استقبال صاحبقران فرستادند .\r\nاميرزاده ميرانشاه در نواحى رى و شهريار به اردو رسيده روز اول رخصت ملاقات نيافت .\r\nروز ديگر به دولت ملازمت رسيد و زانو زده پيشكش‌ها كشيد . اما صاحبقران مطلقا التفات ننمود . و جمعى به تحقيق اموال او تعيين شده عمال او را بند كردند و آنچه زر بىمصرف شده بود بازگردانيدند . و حريفان مجلس شاهزاده را كه هريك در فنّ خود سرآمد ابناى روزگار بودند ، حكم شد كه به قتل آوردند ؛ چه ، ايشان شاهزاده را بر ارتكاب مناهى و تباهى باعث شده بودند . و قطب‌ناى و حسنى عودى و عبد المؤمن گوينده و مولانا محمد قهستانى را به پاى دار آوردند . مولانا « 1 » در اين وقت به جلاد گفت كه « قطب‌ناى همه وقت بر ياران مقدم بود .\r\nنخست او را به حلق مىبايد كشيد . » جلاد از مطايبهء بىوقت او در خنده شد و قطب را از حلق آويخت . و مولانا محمد در اين وقت شعر مىگفت ( و اين دو بيت از آن جمله است : ) « 2 »\r\n پايان عهد و آخر كار است ملحدا * گر بايدت و گرنه ، به دست اختيار نيست\r\nمنصوروار گر ببرندت به پاى دار * مردانه پاى دار ، جهان پايدار نيست \r\nو نوبت به او رسيده به رفيقان ملحق شد . و اگرچه شاهزاده ميرانشاه را از خيل و حشم جدا كردند و در ملك و مال دخلى نداشت ، همچنان بالادست شاهزادگان\r\n\r\n\r\n","description":"","footnote":"\r\n( 1 ) . ق : مولا .\r\n( 2 ) . م : ندارد .\r\n","page_name":" 4902 ","page_number":674},
  {"content":"\r\n\r\nمىنشست و در سفر شام و روم معزز و محترم « 1 » بود .\r\nو در سلطانيه مظفر نظرى كه صاحب‌اختيار عراق عجم بود ، به شرف بساط بوس رسيده پيشكش بسيار گذرانيد و از راه اردبيل به قراباغ متوجه شده بر آب ارس از كشتى پل بستند و در يورت عمر بابان نزول فرموده قشلاق شد . و اميرزاده ابا بكر و امير سليمانشاه و امراى اميرزاده ميرانشاه در اين منزل به سعادت ملازمت رسيده پيشكش‌ها گذرانيدند . و شيخ ابراهيم ، والى شيروانات كه به اخلاص در بندگى صاحبقران اختصاص داشت ، به سعادت پاى بوس رسيد و دو پسر سيد عليشكر را كه پناه به او برده بودند ، به نظر آن حضرت درآورده گناه پدرش را كه به سزاى خود رسيده بود ، از آنها بازخواست نكردند . و شيخ ابراهيم طوى [ ى 
  ] در كمال عظمت ترتيب داده پيشكش بسيار كشيد . از آن جمله بيست هزار اسب بود و باقى ديگر بر اين قياس بايد كرد .\r\nو چون گرجيان - چنان كه گذشت - پاى از حد خود فراتر نهاده بودند ، امير شيخ ابراهيم ، رشيدى احمد را رخصت فرموده به لشكريان حكم شد كه از ده نفر سه نفر آزوقهء ده روزه بردارند و به ايلغار متوجه گرجيان گرديده از آب كر به جسر گذشتند و لشكر شيروانات نيز همراه او شد و از شكّى گذشته به جانب درهء خمشا روان شدند و در آن دره ده روز راه درختان بيشتر را بريده راهى كه ( پنج سى ) « 2 » قشون پهلوى يكديگر توانند رفت گشودند . و در آن ايام اكثر اوقات برف مىباريد . و به آن ولايت درآمده هرجا كه خبر جمعى يافتند تا ايشان را به‌دست نياوردند آرام نگرفتند .\r\nو خمشا كه سردار آن طايفه بود ، گريخته به جنگل دور رفت و اموال و اسبان از جماعت تمام به‌دست لشكريان افتاد . و چون گرجيان را شراب به جاى آب و طعام است ، اكثر آن ولايت باغ انگور بود . حسب الحكم باغات ايشان بر لشكر ظفر اثر قسمت شد كه مجموع را ويران كنند . و تمام كليساهاى ايشان نيز خراب شد .\r\nو از هيچ پادشاهى منقول نيست كه از قنوج كه كنار آب گنگ است از فتح آن ولايت فارغ شده و تمام هند را مسخر كرده از ايران گذشته به گرجستان درآيد و آن ولايت را نيز به تصرف درآورد ؛ چه ، در زمستان سال گذشته در كوه سوالك به غزا مشغول بود و در اين زمستان در گرجستان جهاد مىكرد . و اين راه كه كاتب حروف را به نظر درآمد هزار فرسخ\r\n\r\n\r\n","description":"","footnote":"\r\n( 1 ) . در خصوص وفادارى ميرانشاه ترديدهايى برانگيخته شده بود ؛ چون وى در نامه‌اى به سالخوردگى و عدم قابليت پدرش اشاره كرده بود و از سوى ديگر انتقاداتى هم به شكست او در فرونشانى ناآرامىها و ضعف او در گرفتن ماليات از سرزمين‌هاى تحت قلمرواش و نيز از دست دادن قلعهء النجق شده بود . - تاريخ تيموريان ( كمبريج ) ، ترجمهء يعقوب آژند ، تهران ، جامى ، ص 83 . ميرانشاه اين زمان سى و سه سال داشت .\r\n( 2 ) . م : ندارد . بياض است .\r\n","page_name":" 4903 ","page_number":675},
  {"content":"\r\n\r\nاست . و اين معنى از غرايب امور است . و چون صدق اين سخن يقين عالميان است و در اين هيچ اشتباه نمانده عقل قبول مىكند ، و الا از غايت غرابت جاى آن دارد كه باور نتوان كرد . و آنچه از سكندر و ديگران منقول است با آنكه معلوم نيست كه صحيح باشد ، مثل اين نيست . و اللّه اعلم .\r\nالقصه تا يك ماه كه لشكريان را فرصت به‌دست افتاد اطراف و جوانب آن كوهستان را تاخته از مراسم قتل و غارت دقيقه [ اى 
  ] فرونگذاشتند . و چون به واسطهء برف ، علف يافت نمىشد ، اكثر اسبان سپاهيان را پوست درخت خوراك بود . بدين جهت اسبان لاغر شده و صاحبقران به دولت به يورت قشلاق معاودت نمود « 1 » و اميرزاده شاهرخ و امرا را حكم فرمود كه يرغوى امراى اميرزاده ميرانشاه كه از جنگ گرجيان گريخته بودند ، پرسيده گناهكاران را چوب پس و پيش زدند و از هريك ايشان سيصد اسب مجرمانه گرفتند . و اميرزاده ابا بكر را كه در آن معركه آثار شجاعت به ظهور آورده به زخم تير سيد على شكّى را به قتل آورده بود ، [ 511 الف 
  ] نوازش بىاندازه فرمود و بر مجموع امراى اميرزاده ميرانشاه و اعيان لشكر او را با پنجاه اسب و سيصد اسب حواله شد و تمام آن اسبان را به پيادگان لشكر قسمت نمودند . و برهان اغلان را كه مكررا از او قبايح سر زده بود و بتازگى جريمه [ اى 
  ] بزرگ از او به ظهور آمده بود ، به ياسا رسانيدند و قشون او را به رستم فولاد دادند .\r\nو چون زمستان به آخر رسيد ، صاحبقران ديگرباره عزيمت گرجستان نموده از راه بردع روان شد . و طهرتن آمده در راه ملازمت كرد و به طوق و علم و كلاه و كمر سرافراز شده به ولايت خود رفت . و آن حضرت شكاركنان به گرجستان درآمد و به گرگين ، حاكم گرجستان پيغام فرستاد كه « سلامتى منحصر در اطاعت و فرستادن سلطان طاهر ، پسر سلطان احمد [ جلاير 
  ] است كه از قلعهء النجق با خود برده » و او در جواب سخنان نامناسب گفت . « 2 »\r\nو آن حضرت به ولايت او درآمده لشكريان را به تاخت و تاراج مرخص كرد و خشك و تر آن ولايت به آتش غضب صاحبقران سوخته ، گرجيان به كوه‌هاى بلند و غارهاى محكم گريختند و قلاع محكم را مأمن ساختند . و بهادران طناب‌ها و زنجيرها در صندوق بسته و در آنجا نشسته بر مقابل آن مغارها فرود مىآمدند و جنگ‌كنان به مغازه درآمده كشيشان را به قتل آورده زن و فرزند ايشان را اسير كردند و پانزده حصار مسخر شد . و از اهالى آن قلاع هركس مسلمان شد ، جان برده تتمه به قتل رسيدند . و جمعى از اهل خراسان را در قلعهء تفليس گذاشته\r\n\r\n\r\n","description":"","footnote":"\r\n( 1 ) . روضة الصفا : از آب كر گذشته در قراباغ فرود آمد .\r\n( 2 ) . ظفرنامه ( ص 214 ) : « در مقام خشونت سخن گفت و جواب‌هاى درشت داد و از عاقبت كار انديشه نكرد . »\r\n","page_name":" 4904 ","page_number":676},
  {"content":"\r\n\r\nبه جانب دشت مقران « 1 » ايلغار فرمود . و گرگين طاقت يك لحظه توقف نياورده فرار نمود و رعايا و از ناوران « 2 » آن ولايت از روى عجز و بيچارگى به درگاه عالم پناه آمده امان خواستند .\r\nو معابد و كليساى ايشان به زمين هموار شد .\r\nو صاحبقران بعد از فراغ خاطر از ولايت گرگين ديگرباره اروق را گذاشته متوجه درهء جانى بيگ [ گرجى 
  ] شد . و به نزديك حصار او آمده اطراف و جوانب آن ولايت را به تاراج داد . و جانى بيگ خان خود را به‌سبب آمدن به درگاه خلاص كرد و قلاع او به‌دست آمده به اروق مراجعت نمود و از هرطرف جمعى كثير از امرا را به تاخت فرستاد . و با غنايم بسيار به لشكر ظفر اثر ملحق شدند . و آن حضرت از راه سماده « 3 » روان شد و بر سر دره قلعه [ اى 
  ] كه در كمال استحكام بود و در جنگ اول مسخر شده ، « 4 » و از آنجا كوچ كرده به صحراى كرج « 5 » فرود آمدند و بار ديگر جمعى كثير از امرا به طلب گرگين رفتند . و در جنگل‌هاى سرگردان مىگشت . و فوج‌فوج لشكر از هرطرف به طلب او شتافت . چندكس از خواص او را به‌دست آوردند ، اما او پيدا نشد . تمام آن نواحى تاخته شد و غنايم بسيار به اردوى ظفر قرين آوردند .\r\nو اردوى همايون از آب كر گذشته فرود آمد و معلوم شد كه قلعهء زريت « 6 » را كه تا غايت كسى به جنگ نگرفته ، گرجيان مأمن تصور كرده جمعى كثير به آنجا درآمده . و چون آن قلعه بر قلهء كوهى بلند واقع است و راهش به غايت دشوار ، كسى از حكام لشكر به پاى آن كوه نبرده بود . و صاحبقران به نفس نفيس متوجه آن قلعه شد . و چون به پاى حصار رسيد در روز اول جنگ سلطانى انداخته قلعه به تصرف درآمده گرفتند و مجموع ساكنانش را به قتل آوردند .\r\nو خبر رسيد كه گرگين در سوانيت است . آن حضرت راه‌ها را تحقيق كرده با نصف لشكر ديگرباره به طرف او ايلغار فرمود . و گرگين باز سراسيمه به جنگل ابخاز گريخت . و قلعهء سوانيت به حملهء اول مفتوح شده لشكر به تعاقب گرگين روانه شد . او به هزار حيله نيم جانى بيرون برد و از حمايت پسر سلطان احمد [ جلاير 
  ] نيز پشيمان شده او را به روم نزد پدرش فرستاد . و اسماعيل را گرگين به درگاه فرستاد و اظهار عجز و بيچارگى نمود و از افعال گذشته اظهار ندامت نموده دست در دامن توبه و اعتذار زد و قبول باج و خراج نمود و عهد كرد كه مادام الحيوة در اقامهء وظايف نيكو بندگى تقصير جايز ندارد . و آن حضرت گناهش را بخشيده لشكر به ولايت ايوانى ، كه از اكابر امراى گرجستان بود ، برد و آن ولايت نيز حكم ديگر\r\n\r\n\r\n","description":"","footnote":"\r\n( 1 ) . ق : مفران ؛ م ، ش : مغران . تصحيح از ظفرنامه .\r\n( 2 ) . نسخ : از ياوران . از ناور لفظ گرجى است به معنى مرد بسيار شجاع ؛ دلاور ، جنگاور .\r\n( 3 ) . ظفرنامه : سماوا .\r\n( 4 ) . ظفرنامه : « در سر دره قلعهء بود در غايت استحكام اردى بيگ‌نام .\r\n( 5 ) . ظفرنامه : گرگين .\r\n( 6 ) . ق : رزيت ؛ ظفرنامه : زوريت ؛ روضة الصفا : زريت .\r\n","page_name":" 4905 ","page_number":677},
  {"content":"\r\n\r\nولايات گرجستان گرفت و از آنجا به ولايت قراقلقانليق « 1 » آمد و اهالى آنجا را كه مردم كوه‌نشين چند سپاهى بودند ، تنبيه كرده حصار ايشان را بگرفتند . و جميع ولايت گرجستان را عساكر منصور غارت و تاراج كرده ، مظفر و منصور در ييلاق « 2 » منكول « 3 » فرود آمدند .\r\nايلچيان فرنگ در اين منزل رسيده پسر اميرزاده مراد را كه از قياصرهء روم به درگاه رو آورده اظهار دولتخواهى كرده ، نوازش يافته خوشدل به ولايت خود مراجعت نمودند . و به واسطهء آنكه چهارپايان لشكر به واسطهء ترددات پىدرپى ، ضعيف و ناتوان شده بودند دو ماه علفزار منكول توقف واقع شد و تمام امرا و لشكريان و ملوك اطراف و نواحى به درگاه آمدند .\r\nو در اين سال امير قرايوسف از ترس عساكر [ 511 ب 
  ] منصوره از وطن گريخته به ديار بكر رفته بود و سلطان احمد چون از فتح گرجستان و مراجعت [ امير تيمور 
  ] به منكول آگاه شد ، بغداد را گذاشته متوجه موصل شد . و قرايوسف كه آنجا بود ، استقبال كرد و پياده شده دستبوس كرد و چند قدم پياده در ركاب سلطان روان شد و سلطان او را سوار نموده با يكديگر بعد از مراسم مهماندارى و ضيافت مشورت كردند و به اتفاق عزم جانب روم جزم نمودند و بر فرات پل بسته عبور كردند . و ايلچى به مصر فرستاده كمك طلبيدند و به نزديك حلب آمدند . و هنوز جواب از حاكم مصر نرسيده بود كه حاكم حلب و امراى آن نواحى به جنگ پيش آمدند . ناچار سلطان احمد و قرايوسف كه مردم خوب گزيده همراه داشتند ، به جنگ ايستادند و تركمانان كمال شجاعت به تقديم رسانيده لشكر حلب را شكست دادند و غنيمت بسيار گرفتند و صلاح در محاصرهء حلب ندانسته متوجه روم شدند .\r\nو در راه ميان سلطان احمد و قرايوسف نقارى پيدا شده قرايوسف از سلطان احمد جدا شده و سلطان به روم رفت و ايلدرم بايزيد او را استقبال كرده هردو پياده شدند و ولايت كوتاهيه را خواندگار به مدد خرج سلطان بازداشت و خود به برسا رفت . و بعد از چند روز سلطان را به برسا طلب داشت و مهماندارىهاى لايق به جاى آورد . و قرايوسف نيز ناچار از لشكر صاحبقران گريخته به روم آمد و اعزاز يافت و مال آقسرا به جهت مدد خرج او معين شد . « 4 »\r\nو در اين سال تيمور قتلغ اغلان كه بعد از شكست و پريشانى احوال توقتمتش خان از نزد\r\n\r\n\r\n","description":"","footnote":"\r\n( 1 ) . نسخ سه‌گانه : بىنقطه\r\n( 2 ) . ق : ايلاق .\r\n( 3 ) . نسخ : مكول ، دو سطر پايين : منكول . ظفرنامه : منكول ؛ روضة الصفا : منگول\r\n( 4 ) . بجز آقسرا عايدات قيصريه نيز در اختيار قرايوسف قرار گرفت . - اوزون چارشىلى ، تاريخ عثمانى ، ترجمهء ايرج نوبخت ، ج 1 ، ص 344 .\r\n","page_name":" 4906 ","page_number":678},
  {"content":"\r\n\r\nصاحبقران رفته الوس جوجى خان را به تصرف درآورده بود ، او نيز پيروى توقتمش خان كرده با صاحبقران خلاف عهد كرده بود ، وفات يافت . و الوس او به هم برآمده پريشانى بسيار به احوال آن ولايت راه يافت .\r\nو حاكم جته خضر خواجه اغلان نيز وفات يافته پسرانش ، جهان اغلان و محمد اغلان و شير اغلان و شاه جهان با يكديگر مخالفت كرده احوال آن الوس نيز پريشان و بىسامان شد . و اميرزاده اسكندر كه در اندكان بود ، چون خبر شد كه الوس جته برهم خورد ، با آنكه در سن پانزده سالگى بود ، فرصت غنيمت دانسته لشكر اندكان را جمع آورده با امرايى كه در ملازمتش بودند و ديگر امراى سرحد مغولستان مثل خداداد حسينى و امير شمس الدين عباس و غيرهم متوجه كاشغر شد و از آنجا گذشته ياركند را تاخت كردند و سارى قمش و الن‌كول و چهارباغ را تاخته به نواحى اوچ رسيدند . و ايل و الوس آن ناحيه بعضى ايل شده و بعضى به راه آق‌سو رفتند و قلعهء اوچ را به سعى بسيار لشكريان شاهزاده مسخر كردند و متوجه آق‌سو كه در آن ناحيه قلعه [ اى 
  ] محكم‌تر از آن نيست شده قلعه را در ميان گرفتند .\r\nو چهل روز جنگ كرده و اسباب قلعه‌گيرى از نردبان و غير ذلك طيار ساخته نقب نيز زدند . و اهل قلعه اظهار اطاعت نموده پيشكش بسيار بيرون فرستادند و جمعى از بازرگانان ختايى را كه اموال بسيار همراه داشتند ، فداى خود كرده از قلعه بيرون كردند . لشكر اميرزاده ييلاق و قشلاق را نيز تاختند و حرم امير خضر شاه ، حاجى ملك آغا و دخترش انس ملك آغا « 1 » و ديگر عورات اسير شدند و تارم نيز به تصرف آمد . و اميرزاده اسكندر بعد از اين فتوحات متوجه ختن « 2 » شد و از ختن تا خانبالغ كه دار الملك ختاست و يك صد و شصت و يك منزل است به راه آبادانى و از راه ديگر كه چول و ريگستان است چهل روز مىتوان رفت ، اما آب آن راه منحصر در چاه است .\r\nو از عجايب آنكه دو چاه در آن صحرا فرومىبرند و به يكديگر به غايت نزديك است .\r\nآب يكى در غايت خوشگوارى است و آب ديگر سمّ قاتل است و بدين جهت از آن راه تردد كمتر مىشود . و درختن دو رودخانه است كه اكثر سنگ آن يشم است . و اهالى ختن اميرزاده اسكندر را استقبال نموده پيشكش بسيار كشيدند . و قلاع و بقاع آن نواحى تمام به تصرف درآمد . و از آنجا شاهزاده به جانب قرانقوباق رفت . و آن كوهى است به غايت بلند كه به نردبان‌ها بالا مىروند و مردم ختن را گريزگاه است . و از آنجا مظفر و منصور مراجعت فرمود .\r\n\r\n\r\n","description":"","footnote":"\r\n( 1 ) . ق : آقا .\r\n( 2 ) . ق : حين .\r\n","page_name":" 4907 ","page_number":679},
  {"content":"\r\n\r\nو آن زمستان در كاشغر گذرانيد و دو تقوز از تركان ختائى مصحوب شيخ يساول به درگاه صاحبقران فرستاد و يك تقوز كنيز بكر ماه پيكر و يك تقوز اسب به جهت اميرزاده محمد سلطان كه به عزم يورش تركستان آمده فرستاد . و چون اميرزاده محمد و سلطان ارادهء اين يورش داشت و اميرزاده اسكندر پيشدستى نموده ، اين معنى بر خاطر اميرزاده محمد گران آمد و تحفه‌هاى [ 512 الف 
  ] او را قبول نكرد و به سمرقند مراجعت نمود . و بهار اميرزاده اسكندر به اندكان آمد .\r\nو در اين سال تقور خان ، پادشاه ختن و ختاى فوت شد . و او بر عقيدهء آبا و اجداد خود بود و با ملت اسلام صفايى نداشت ؛ چندانكه نوبتى به اندك غرضى حكم كرد كه صد هزار مسلمان را در ممالك او به قتل آوردند .\r\nو در اين سال اقبال خان از دار الخلافهء دهلى به بيانه رفت و با شمس خان جنگ كرده او را شكست داد و دو فيل كه در تصرف عليخان بود ، به دست ملو اقبال خان افتاد و از آنجا به جانب كشمير رفت و از راى هر سنگ مال و پيشكش گرفته به دهلى آمد و خواجه جهان در اين سال در جونيپور « 1 » فوت شد و ملك [ مبارك 
  ] « 2 » قرنفل ، پسرخواندهء او به جاى او حاكم آن ولايت شد و خود را سلطان مباركشاه نام كرد و تمام آن مملكت را به تصرف خود درآورد .\r\nو در اين سال هشتصد و دو [ هجرى 
  ] احوال مملكت مصر و شام آن است كه چون ملك ناصر خردسال بود و امراى مصر كه عاشق فتنه‌انگيزى بودند و هر غلامى كه از خواب دير بيدار مىشد خود را سردار مىدانست ، با يكديگر در مقام نزاع و جدال شدند . و امراى بزرگ يك جانب شده غلامان و خاصگيان نيز متفق شده با ايشان در مقام جنگ شدند و خاطرنشان سلطان كردند كه « ايتمش ارادهء سلطنت دارد . صلاح در آن است كه او را از قلعه « 3 » به تقريبى بيرون كنيم . » و بدين جهت سلطان خليفه و قضات را طلب نمود و ايشان با جميع امرا حاضر شده ، سلطان گفت كه « ايتمش را به جهت آن در اصطبل جاى داده بوديم كه مبادا به واسطهء عدم بلوغ در مهمات دخل كنيم . اكنون من دعوى بلوغ مىكنم . » و روى به ايتمش آورده گفت كه « اى عم ، من به بلوغ رسيده‌ام و بعد از اين در مهمات براى خود عمل خواهم كرد . » و ايتمش كه مرد عاقل حليم بود و هميشه در خلاف امراى مصر در مقام فرونشاندن فتنه و نزاع سعى مىنمود ، در جواب گفت كه « سمعا و طاعة » خليفه و قضات و امراى مفتن به يك بار گفتند كه « للّه الحمد . سلطان كه به كمال عقل و فهم موصوف است ، بعد از اين اختيار او راست . » و ايتمش نيز تصديق كرده خليفه و قضات و ايتمش را سلطان خلعت داد و مقرر شد كه ايتمش از\r\n\r\n\r\n","description":"","footnote":"\r\n( 1 ) . ق : جانپور .\r\n( 2 ) . افزوده از منتخب التواريخ .\r\n( 3 ) . ق : در قلعه .\r\n","page_name":" 4908 ","page_number":680},
  {"content":"\r\n\r\nاصطبل سلطان به خانهء قديم خود كه بيرون قلعه بود ، نقل كند .\r\nو چون امرا از نزد سلطان بيرون آمدند ، ايتمش به جانب خانهء قديم خود روان شد و امير تغرى بردى او را مانع آمده گفت كه « غرض اين جماعت اين است كه قلعه را به تصرف درآورند . » و ايتمش قبول نكرد . به خانهء خود رفت . و يشبك شعبانى - كه سردار آن جماعت بود - روزبه‌روز مردم را بر خود متفق مىساخت . تا آنكه بر ايتمش محقق شد كه از قلعه بيرون آمدن خطا بود . اما پشيمانى سودى نداشت . رفته‌رفته معامله به آنجا رسيد كه از هردو طرف سلاح جنگ پوشيدند ؛ چه ، بر ايتمش محقق شد كه يشبك ارادهء گرفتن او دارد . و يشبك سلطان را سوار كرده به جنگ او بيرون آمده و جنگ عظيم شد . و ايتمش و همراهانش شكست يافتند و جمعى به قتل رسيدند و جمعى به اتفاق ايتمش به طرف شام گريختند . و تمام اموال امرا به تاراج رفت .\r\nاما تنم ، نايب شام - چنان كه گذشت - ياغى شده بود و به غايت قوى شده و ارادهء تسخير حلب كرده بود و به آن طرف روان شد و در راه قلعهء حمص را گرفته متوجه حمات شد و حاكم طرابلس نيز با او متفق شده حصار حمات را در ميان گرفتند و يك دو مرتبه جنگ شد . اما قلعه به دست نيامد . در اين اثنا خبر رسيد كه ايتمش و امراى مصر گريخته به طرف شام مىآيند .\r\nبنابراين به دمشق مراجعت نمود . و چون ايشان نزديك به شام رسيدند ، تنم به استقبال بيرون آمده ايشان را در غايت اعزاز به شهر درآورد . و حاكم حمات نيز چون از آمدن امراى مصر آگاه شد ، با تنم اتفاق نموده .\r\nو در مصر بعد از شكست ايتمش هرروز ميان غلامان نزاع بود و هركدام حمايت يكى نموده امور سلطنت ملعبهء غلامان شد . و سلطان به تنم در باب گرفتن امرا چيزى نوشت و تنم نوشته را به نظر امرا درآورد و بر مخالفت سلطان اتفاق كردند و از شام بيرون آمده متوجه مصر شدند . و چون اين خبر به سلطان رسيد ، حكم كرد كه لشكر مصر نيز بيرون روند . اما به واسطهء اختلاف غلامان ميسر نمىشد و بر يكديگر اعتماد نمىكردند . و به سلطان ديگرباره خبر آمد كه حاكم حلب نيز با تنم موافقت نمود . و سلطان ناچار از مصر بيرون آمد و در بيستم شهر رجب سنهء مذكور به طرف شام روان شد و در نواحى عزه هردو لشكر به يكديگر رسيدند . جنگى عظيم شد و نخست هراول لشكر شام شكست يافت . و مصريان با وجود آن از شاميان ملاحظه داشتند . كس فرستاده از تنم التماس صلح نمودند . وى از غايت غرور با وجود آنكه مردم خوب او گريخته بودند [ 512 ب 
  ] قبول صلح نكرد و بار ديگر جنگ شده ، به وقت حمله به حسب اتفاق تنم تيمور از اسب بيفتاد . مصريان او را در ميان گرفته دستگير كردند .\r\nو باقى لشكر چون از گرفتارى تنم آگاه شدند ، هزيمت يافتند و ايتمش با بعضى از امرا به\r\n\r\n","description":"","footnote":"","page_name":" 4909 ","page_number":681},
  {"content":"\r\n\r\nطرف شام گريخت . امراى شام چون از گرفتارى تنم آگاه شدند ، ايتمش را با جميع رفيقان گرفتند . و مصريان بعد از گرفتن تنم و فتحى چنين متوجه دمشق شدند و مردم دمشق به استقبال آمده ايتمش و همراهان را به نظر سلطان آوردند و حكومت شام بر سيدى سودون قرار گرفت و دمرداش محمدى ، نايب حلب شد . و تنم و امراى مصر و شام را كه گرفتار شده بودند ، اكثرى به قتل آوردند . و شخصى دعوى مىكرد كه تنم را از اسب من انداخته‌ام . چون او را به حضور تنم آوردند گفت كه دروغ مىگويد . در وقت حمله كسى نزديك من نبود و اسب من به سر درآمده افتادم .\r\nو سلطان بعد از قتل ايتمش و تنم و امراى مصر و شام از دمشق بيرون آمده متوجه مصر شد و در بيست و ششم رمضان سنهء مذكور به قاهره درآمد و خبر جنگ « 1 » نايب حلب با سلطان احمد و قرايوسف تركمان و شكست لشكر حلب در مصر به سلطان رسيد و متعاقب كتابت سلطان احمد و قرايوسف كه « ما به جنگ نيامده بوديم ، بلكه به واسطهء سابقهء دوستى پناه به اين ولايت آورديم . و چون لشكر حلب بر سر ما آمدند ناچار به واسطهء حفظ حال و مال جنگ كرديم . » و سلطان مىخواست كه لشكر به جنگ سلطان احمد و قرايوسف فرستد كه ايشان به جانب روم نزد ايلدرم بايزيد رفتند .\r\n\r\n\r\n","description":"","footnote":"\r\n( 1 ) . م : بىنقطه\r\n","page_name":" 4910 ","page_number":682},
  {"content":"\r\n\r\n\r\n[ ذكر وقايع سنهء هشتصد و سه هجرى موافق سال هفتصد و نود و سوّم از رحلت [ خير البشر 
  ]\r\nدر اين سال بنابر آنكه ايلدرم بايزيد ، والى روم به امير طهرتن ، والى ارزنجان نوشته [ اى 
  ] كه مشعر بر طلب باج و خراج بود ، فرستاد و چون طهرتن از بندگان با اخلاص صاحبقران بود اين معنى را به عرض آن حضرت رسانيد . فرمانفرماى ربع مسكون نصيحت نامه [ اى 
  ] عتاب‌آميز به خواندگار نوشت و مصحوب جمعى از مردم كاردان نمود . ايلدرم بايزيد چون از مضمون نامه كه مشعر بود بر شناختن حد خود و بيان عدم استحقاق او بر سلطنت ( روم ) « 1 » از روى نسب ؛ و طاقت نياوردن يك حملهء صاحبقران ، و سبب مهلت چند روزهء او در سلطنت روم به‌سبب غزاى فرنگ و ضبط سرحد اسلام ، از شماتت كفار و عطف عنان به سوى ولايت روم به جهت تنبيه او بر تقدير عدم قبول نصيحت ، اطلاع پيدا كرد ، « 2 » در جواب زبان به لاف و گزاف گشاده گفت كه « من را داعيهء جنگ در خاطر است و مدتى است كه منتظرم . اگر ايشان نخواهند آمد من تا تبريز و سلطانيه مىآيم . » و ايلچيان را رخصت معاودت داد .\r\nصاحبقران چون دانست كه قيصر روم را غرور نمىگذارد كه قدم بر جادهء عبوديت و انقياد نهد ، با لشكر ايران و توران متوجه روم شد و از حوالى اونيك اميرزاده الغ بيگ را و حضرات\r\n\r\n\r\n","description":"","footnote":"\r\n( 1 ) . ق : ندارد .\r\n( 2 ) . متن نامه‌اى كه از تيمور به بايزيد به زبان فارسى است در تواريخ تركمنيه ( تاريخ سلطان محمد قطبشاهى ) موجود است ( كتابخانهء ملى پاريس ، بخش نوشتجات فارسى ، شمارهء 174 ) . در اين نامه تيمور به‌طور مختصر خطاب به بايزيد نوشته بود كه چون بايزيد سرگرم ايفاى وظيفهء جهاد عليه كفار است و با اروپاييان درگيرى دارد ، از لشكركشى به كشور او خوددارى مىكند و از وى مىخواهد كه سلطان احمد و قرايوسف را كتف بسته تحويل دهد . در غير اين صورت آمادهء جنگ شود . - اوزون چارشىلى ، تاريخ عثمانى ، ج 1 ، پانوشت صفحهء 345 .\r\n","page_name":" 4911 ","page_number":683},
  {"content":"\r\n\r\nآغايان را رخصت سلطانيه نمود . در اين منزل امير الله‌داد كه به شيراز به آوردن اميرزاده پير محمد رفته بود ، او را مقيد به اردوى همايون آورد .\r\nو تفصيل اين سخن آنكه - چنان كه گذشت - اميرزاده رستم از جام متوجه شيراز شد و امير سونجك و جمعى ديگر از امرا در ملازمت او بودند . و اميرزاده پير محمد ، برادر را كه از راه ابرقوه و يزد به شيراز آمد طوى داده صد هزار دينار كپكى انعام كرد . و به موجب حكم جهانمطاع لشكر فارس از راه شوشتر عازم بغداد شدند . و اميرزاده رستم پيشتر با امرا روان شده اميرزاده پير محمد از عقب ايشان روان و بيمارى را بهانه كرده توقف كرد و به شولستان بازگشت و اميرزاده رستم تامندليج - كه نواحى بغداد و پنج منزلى كرمانشاهان است - رفته اكثر آن ولايات را قتل و غارت نمود و غنيمت بسيار گرفت . و اميرزاده پير محمد بعد از چند روز ، از شولستان به شيراز معاودت نمود . و امير ابو سعيد برلاس و على بيگ عليشير را به وقت رفتن در شيراز گذاشته بودند و ايشان به ملازمت شاهزاده آمده احوال او را بر نهج استقامت نديدند ؛ چه ، به واسطهء بدآموزى بعضى از تاجيكان بدفعل كه ملازم او شده بودند ، خيال‌هاى باطل نموده به ترتيب زهر و ديگر لاطايلات اقدام نموده بود . و يكى از نوكران ، شهزاده امير ابو سعيد را خبردار ساخت و به هنگام تفتيش و تحقيق در روى شهزاده اين سخن گفته شد . و امير ابو سعيد او را در قلعهء قهندز محبوس ساخت و خود نيز به جهت محافظت او در قلعه ساكن شد و على بيگ عليشير را در شهر شيراز گذاشت و اين خبر را عرضه داشت كرد .\r\nو چون صاحبقران بر اين معنى اطلاع يافت ، امير الله‌داد را به شيراز فرستاد كه بدآموزان شهزاده را به ياسا رسانند و اميرزاده رستم را به جاى برادرش در فارس [ 513 الف 
  ] نصب كرده اميرزاده پير محمد را بند كرده به درگاه آورد . و امير الله‌داد به شيراز آمده مولانا محمد خليفه و سيد جراح و رستم خراسانى را به قتل آورد و موسى قوشچى « 1 » را دست و پا بريدند و جمعى ديگر را بند كرده نشان حكومت فارس را نزد اميرزاده رستم به عراق عرب به وقتى كه به مندليج رسيد و ( گماشتهء سلطان احمد را از آنجا گريزانيده بود فرستاد ) « 2 » و اميرزاده رستم به موجب حكم به جانب شيراز معاودت نمود . و اميرزاده پير محمد را امير الله‌داد به موجب حكم به خدمت صاحبقران آورده و امرا و شاهزادگان به‌موجب فرمان در ديوان بزرگ كه يارغوى شاهزاده را پرسيد ، چوب ياساق زدند و بعد بند از وى برداشتند و جمعى از نوكرانش را كه در بند آورده بودند ، به قتل آوردند .\r\nو صاحبقران به جانب ارزن الروم روان شد و از ارزنجان گذشته سيواس را در ميان\r\n\r\n\r\n","description":"","footnote":"\r\n( 1 ) . ق : مسوى قوشچى .\r\n( 2 ) . م : ( گريزاندن گماشتهء سلطان احمد نموده بود رسيد ) .\r\n","page_name":" 4912 ","page_number":684},
  {"content":"\r\n\r\nگرفتند « 1 » و معلوم شد كه پسر قيصر روم ، كرشجى با تمورتاش - كه از اعاظم امراى روم به حكم قيصر روم به رسم منقلاى به طرف سيواس آمده بودند - از شنيدن خبر وصول همايون سراسيمه شده به جانب روم معاودت نمودند . و به موجب فرمان قضا جريان امير سليمانشاه و امير جهانشاه و امير شيخ نور الدين و خواجه شيخعلى بهادر و جمعى ديگر از امراى قشون به ايلغار از عقب ايشان روان شدند و از قيصر نيز گذشته به ايشان رسيدند و همه را متفرق و پريشان گردانيدند و تمام آن نواحى را تاراج كرده مظفر و منصور به اردو معاودت كردند .\r\nو صاحبقران فتح قلعهء سيواس را پيشنهاد همت ساخت . و مصطفى نامى از قبل قيصر روم حاكم آنجا بود . و آن قلعه از سنگ تراشيده بود . ده گز عرض و بيست گز ارتفاع ديوار بود و سه طرف قلعه به واسطهء نزديكى آب قابل نقب نبود . و از طرف غربى كه نقب زدن ممكن بود ، شروع در نقب شد . و هجده شبانه روز جنگ شد و به زخم سنگ منجنيق و عراده ، برج و بارو از هم فروريخت و فتح نزديك شد . و مصطفى ناچار شده بيرون آمد و به جان امان يافته مسلمان شد و به مال امانى خلاص شد . و اكثر اهل آنجا كه ارمنى بودند ، اسير شدند . و سپاهيان را كه چهار هزار كس بودند ، زنده در زير خاك كردند « 2 » كه عبرت ديگر مخالفان شود . و حصار سيواس با زمين هموار شد . « 3 »\r\nدر اثناى محاصره شنيده شد كه سلطان احمد و قرايوسف كه به روم مىگريزند از اين نزديكى گذشته‌اند . فوجى از لشكر منصور پى ايشان روان شده در اروق ايشان رسيدند و تمام را غارت كردند . و خواهر بزرگ سلطان احمد ، دلشاد « 4 » ، و زنان و دخترانش اسير شدند و او تنها گريخت و نزد ايلدرم بايزيد رفت .\r\nو به وقت محاصرهء سيواس جاهلان آبلستان اسبان سپاهيان لشكر منصور را دزديده مىبردند . اين معنى مكرر به عرض آن حضرت رسيده بود . چون سيواس به‌دست آمد ، آن حضرت متوجه آبلستان شده و امير طهرتن را به ارزنجان بازگردانيد .\r\nو اميرزاده شاهرخ با امير سليمانشاه منقلاى صاحبقران شده به ايلغار با لشكرى گزيده متوجه آبلستان شدند . و جماعت تركمانان كه آنجا بودند از رسيدن شاهزاده خبردار شده گريختند و شاهزاده تعاقب نموده به ايشان رسيد و اكثر را به قتل آورد و تمام اموال\r\n\r\n\r\n","description":"","footnote":"\r\n( 1 ) . ظفرنامه : « به شهر سيواس كه سرحد روم است رسيد . »\r\n( 2 ) . ظفرنامه : « همه را گرفته زنده در چاه‌ها كردند . »\r\n( 3 ) . هنگامى كه تيمور آناتولى شرقى را مورد هجوم قرار داده بود و سيواس را به تصرف خود درمىآورد ، سلطان بايزيد به دليل محاصرهء قسطنطنيه نتوانست واكنشى نشان دهد ؛ چون اولا فاصلهء او با تيمور زياد بود و ثانيا پيش از به پايان رساندن زمستان قادر نبود سپاه خود را رو در روى دشمن قرار دهد . لذا نتوانست شهر سيواس را كه چند سال پيش از دست قاضى برهان الدين احمد گرفته بود نجات دهد . - تاريخ تيموريان ( كمبريج ) ، ص 86 .\r\n( 4 ) . روضة الصفا : سلطان دلشاد .\r\n","page_name":" 4913 ","page_number":685},
  {"content":"\r\n\r\nايشان به دست لشكريان افتاد و مظفر و منصور به ملازمت صاحبقران آمد .\r\nو صاحبقران ايلچى به ملطيه فرستاد و اهالى آنجا را به ايلى دعوت نمود . حاكم آنجا كه پسر مصطفى ، حاكم سيواس بود ، فرستاده را محبوس ساخت . صاحبقران برآشفته متوجه آنجا شد . ايشان طاقت نياورده گريختند و ملطيه را روز اول مسخر كرده ارمنيان را اسير كردند و مسلمانان به مال امان آزاد شدند . و امير جهانشاه و جمعى ديگر از امرا به طرف قلعهء كاخته « 1 » به موجب حكم روان شدند . و از حدود ملطيه تا آنجا چند قلعه مسخر شد و غنيمت بسيار گرفته به اردو آمدند . و ملطيه را با توابع و لواحق ، صاحبقران به قراعثمان تركمان ارزانى داشت . و در اندك روزى سرحد مملكت روم و مصر و شام به تصرف صاحبقران درآمد .\r\nو چون در زمان [ ملك 
  ] ظاهر برقوق ، آن حضرت به وقت فتح عراق عرب ايلچى به مصر فرستاده بود و ظاهر برقوق از غايت سفاهت ايلچى را به قتل آورده بود ، به وقت معاودت از دشت قپچاق ايتمش بوجين « 2 » را صاحبقران در قلعهء اونيك گذاشته و ايتمش با قرايوسف جنگ كرده در معركه گرفتار شده بود و قرايوسف او را به مصر فرستاده بود آن حضرت او را طلب نموده بود و برقوق او را نفرستاده . « 3 » و در اين وقت كه برقوق فوت شده بود ، ديگرباره آن حضرت از حدود سيواس ايلچى نزد فرج ، پسرش فرستاد و ايتمش را طلب فرمود . بىعقلان مصر و شام ايتمش را نفرستاده و ايلچى را محبوس كردند . آن حضرت از اين معنى در غضب شده عنان عزيمت به جانب مصر و شام منعطف گردانيد ؛ چه ، ايلدرم بايزيد با همهء آن لاف و دعوى ، با آنكه بسيارى از ولايات او را گرفتند در معرض [ 513 ب 
  ] معارضه درنيامد و دم دركشيده صلاح در خاموشى دانست .\r\nو امراى صاحبقران به اتفاق زانو زده عرضه داشتند كه پارسال يورش بزرگ هندوستان بود « 4 » و از آنجا به اندك مدتى تا اينجا آمده تمام يراق سپاهيان ضايع است . اگر لشكر منصور اجازت مراجعت يافته با يراق تازه متوجه اين ولايت شود ، مناسب دولت روزافزون است . آن حضرت در جواب گفت كه « بسيارى لشكر مصر و شام در نظر همت نمىآيد و فتح و نصرت به توفيق خداى موقوف است و تمام يراق دشمن عن قريب از [ آن 
  ] شماست . همت بلند و اتفاق و عزيمت ثابت مىبايد . و بارها كارهاى دشوار ، به اندك توجهى آسان شده . و اين آزمودهء من است . »\r\nامرا چون دانستند كه آن حضرت در عزيمت اين يورش جازم است ، دل بر جنگ مصريان\r\n\r\n\r\n","description":"","footnote":"\r\n( 1 ) . ق : كماخ ؛ م : حاح ؛ ش : كاخ . اصلاح از ظفرنامهء شامى ( ص 220 ) .\r\n( 2 ) . روضة الصفا : اتلمش قوچين .\r\n( 3 ) . بجز اين ، امير تيمور قبلا رسولى پيش برقوق فرستاده بود ، ولى برقوق او را در رحبه نگاه داشته و به اغواى سلطان احمد و قرايوسف او را همراه ديگر كسان وى به قتل آورده بود .\r\n( 4 ) . و نيز جنگ‌هاى گرجستان .\r\n","page_name":" 4914 ","page_number":686},
  {"content":"\r\n\r\nنهاده به آن طرف كوچ كردند . و اميرزاده شاهرخ با جمعى از امراى بزرگ كه به رسم منقلاى روان شده [ بود 
  ] ، به قلعهء بهسنا « 1 » رسيده قلعه را در ميان گرفتند . صاحبقران نيز به دامن آن قلعه آمده بر بالاى بلندى برآمد و به نظر احتياط اطراف و جوانب قلعه را ملاحظه فرمود . و لشكريان متوجه شهر شده در حملهء اول شهر را به تصرف درآوردند و خيمهء ( خاصهء آن ) « 2 » حضرت را بر بالاى پشته بر پاى كردند . مقبل نامى از جانب حاكم شام به ضبط آن قلعه قيام مىنمود . چون چشمش بر خيمهء آن حضرت افتاد به منجنيق سنگى به آن طرف انداخت . آن سنگ نزديك به خيمه بر زمين خورد و از آنجا لغزيده به درون خيمهء آن حضرت افتاد .\r\nصاحبقران در غضب شده حكم فرمود كه بيست منجنيق بر قلعه نصب كردند . سنگ اول كه گشاد يافت بر منجنيق درون قلعه درآمده آن را درهم شكست .\r\nو در اين اثنا اميرزاده رستم با لشكر فارس به ملازمت آمد . و لشكريان به جد تمام به نقب زدن مشغول شده اكثر بارو را بر سر چوب گرفتند . مقبل مضطرب شده امان خواست .\r\nصاحبقران فرمود كه « بعد از فتح تو را آزاد خواهم كرد . اگر اين قلعه به صلح گرفته شود مردم را به خاطر مىرسد كه به واسطهء استحكام حصار صلح شده و كوته‌نظران را عجز لشكر منصور در دل بگذرد . » و بعد از دو سه روز نقب‌ها را آتش زده برج‌ها افتاد . مقبل ديگرباره پيشكش بسيار بيرون فرستاد و اميرزاده شاهرخ را شفيع ساخت و سكه و خطبه به نام آن حضرت در آن قلعه مزين شد . آن حضرت گناه او را به شاهزاده بخشيده متوجه عين‌تاب « 3 » شد . و سپاهيان آنجا گريخته رعايا دروازه‌ها بسته بودند . و چون موكب همايون به نزديك قلعه رسيد ، اهالى آنجا به ملازمت آمده قلعه را سپردند . و ميوهء بسيار ( و نعمت بيشمار ) « 4 » در آن شهر به دست لشكريان افتاد . اما مالداران آنجا تمام گريخته بودند .\r\nو حاكم حلب ، تيمور تاش در اين وقت كه آن حضرت به فتح اين قلاع كه مذكور شد ، مشغول بود كس به مصر فرستاده حاكم مصر را از آمدن صاحبقران آگاه ساخت . و چون در مصر هركس از امراى آنجا داعيهء سردارى داشتند كسى به كمك نيامد و چيزى به سودون ، حاكم شام نوشتند كه با تمام لشكر آنجا به حلب رود . و حاكم حلب و حاكم شام و لشكر بعلبك و طرابلس و كنعان و قدس و غير ذلك در حلب جمع شدند . و تيمور تاش كه حاكم حلب بود ، صلاح در صلح با صاحبقران دانست و اين معنى را با حاكم شام ، سودون - كه از عقل نصيبى نداشت - در ميان آورد . سودون او را به ترس و وهم متهم ساخت و زبان به لاف و گزاف\r\n\r\n\r\n","description":"","footnote":"\r\n( 1 ) . م : بهسن . ق ، ش : بهسنى ؛ بهسنا قلعه‌اى در نزديكى مرعش و سمياط .\r\n( 2 ) . ش : ندارد .\r\n( 3 ) . ق : عيناب ، م ، ش : عينتات ؛ ظفرنامه : عنتاب ؛ عين تاب قلعه و شهرى بين حلب و انطاكيه .\r\n( 4 ) . از اضافات « ق » است .\r\n","page_name":" 4915 ","page_number":687},
  {"content":"\r\n\r\nگشود كه « اسبان ما عربى و شمشيرهاى ما مصرى و نيزه‌ها حلبى و كمان‌ها دمشقى است ، و غنيم از راه دور بىيراق آمده است ، مع هذا ما حصارها از سنگ تراشيده داريم و ايشان بجز كرباس حصارى ندارند . »\r\nتيمور تاش ديگرباره در باب سكه و خطبه سخن گفت ، اما سودى نكرد . اما قرارداد شد كه حصارى شوند تا سلطان با لشكر مصر برسد . و صاحبقران بعد از فتح عين تاب متوجه حلب شد و دو كوچ شش فرسخى كرده عنان شتر كشيده داشت و بعد از آن به سه روز ، نيم فرسخ كوچ مىفرمود و به وقت فرود آمدن اطراف لشكرگاه را خندقى مىكندند و بدانچه ممكن بود در لوازم حزم سعى مىرفت . و مخالفان كوته‌انديش آهسته آمدن آن حضرت را حمل بر بىقوتى كرده به عزم جنگ از حصار بيرون آمدند .\r\nو روز پنج‌شنبه نهم شهر ربيع الأول آن حضرت به نواحى حلب رسيد و اميرزاده سلطان حسين با اندك مردم به قراولى دشمن دوچار شده با وجود غلبهء خصم بىملاحظه بر ايشان تاخت و يكى را به نيزه فرود آورده دستگير كرد و دو كس ديگر را مردم شاهزاده گرفتند و باقى گريزان شدند . و هم در آن روز اميرزاده ابا بكر [ 514 الف 
  ] با شصت كس پيشتر رفت و جمعى كثير از مخالفان به او رسيدند . جنگى عظيم درپيوست . بعد از كوشش بسيار هريك به جاى خود بازگشتند . روز ديگر از طرفين كسى به جنگ نيامد . روز يازدهم شهر صفر صاحبقران حكم فرمود كه لشكر ظفر اثر به ترتيب و عزيمت جنگ سوار شوند . ضبط برانغار به عهدهء اميرزاده ميرانشاه و اميرزاده شاهرخ و امير سليمانشاه و ديگر امرا بود . و در جوانغار سلطان محمود خان و امير جهانشاه و ديگر سرداران تعيين شدند . و آن حضرت به نفس نفيس در قلب قرار گرفت و چند زنجير فيل كه از يورش هندوستان همراه آورده بودند ، در پيش صف بازداشتند و يك تومان لشكر مقرر شد كه بر بالاى پشته [ اى 
  ] كه قريب به ميدان بود توقف نمايند و خواه فتح و خواه شكست شود ، ايشان از جاى خود حركت نكنند .\r\nو از آن طرف مخالفان صف‌ها آراسته سودون در ميمنه قرار گرفت و ضبط ميسره به تيمور تاش ، حاكم حلب مقرر شد . ديگر امرا در قول توقف كردند و جميع اهل حلب كه پياده به جنگ بيرون آمده بودند ، در پيش صف آرام گرفتند . و در برانغار اميرزاده ابو بكر كوشش بسيار نموده و به سعى او ميسرهء دشمن انهزام يافت . و در جوانغار اميرزاده سلطان حسين و امير جهانشاه داد شجاعت داده دست راست دشمن را از جاى برداشتند . و صاحبقران به نفس نفيس از قلب حمله آورده به يك بار لشكر دشمن گريزان شد و بعضى رو به دروازهء حلب آورده و بعضى به طرف شام گريختند . اما جمعى كه به طرف شام روان شدند ، بهادران لشكر ايشان را تعاقب نمودند . بجز يك كس ، هيچ‌كس جان بيرون نبرد . و جميع اسب و اسلحهء ايشان به‌دست\r\n\r\n","description":"","footnote":"","page_name":" 4916 ","page_number":688},
  {"content":"\r\n\r\nافتاد و جمعى كه به دروازهء حلب روان شدند به واسطهء ازدحام در شارع شهر و دروازه اكثر بر بالاى يكديگر افتادند . و لشكر منصور لجام ريز از عقب رسيدند و بسيارى را به قتل آوردند .\r\nو از غايت وهم و هراس چندان كس در خندق ريختند كه نزديك به طاق دروازه بر بالاى هم افتاده بودند . و آن راه مسدود شد و اگر كسى به سعى مىگذشت ، بر بالاى افتادگان مىگذشت .\r\nو اردوى مخالف كه در بيرون شهر بود بالتمام به غارت رفت .\r\nو همان روز شهر را نيز به تصرف درآوردند و چندان غنيمت به‌دست افتاد كه شرح آن را به مجلدى على حده احتياج است . و سودون و تيمور تاش به قلعهء درون كه از سنگ بود و سى گز عرض خندق آن بود ، گريختند و دست به جنگ گشودند . و صاحبقران فرمود كه بهادران به گرد خندق آمده دست به تيراندازى گشادند و مجال نمىدادند كه مخالفان سر از برج و بارو بيرون كنند . و شروع به نقب زدن نموده حوالى خندق را مثال غربال سوراخ‌سوراخ كردند . و جمعى از نقبچيان ، در آب خندق كه در گذشتن آن محتاج به كشتى بودند ، به عمل بگذشتند و به پاى ديوار آمده به كندن قلعه مشغول شدند . و پنج كس از مردم قلعه از دروازهء قلعه بيرون آمدند و به واسطهء احتياط طنابى در ميان خود بسته سر طناب را به دست مردمى كه بر بالاى ديوار بودند داده كه به فراغت به آن خاكريز كه به غايت تند بوده توانند رفت و به سوى نقب شتافتند .\r\nو نقبچيان كه در نقب بودند به همان كلنگ و تبرى كه به آن نقب مىكندند ، در دست گرفته از نقب برآمدند و هر پنج را به زخم كلنگ و تبر در لحظه هلاك كردند . و مردم قلعه جسد ايشان را به طناب بالا كشيده ديگر آرزوى بيرون آمدن نكردند .\r\nو صاحبقران كس به قلعه فرستاده اهل قلعه را نصيحت فرمود و گفت كه « عن قريب قلعه گرفته مىشود و خون جميع مسلمانان در گردن سرداران است ؛ چه ، اگر به ملازمت آيند ايشان و اهل قلعه در امان‌اند . » چون قلعه گيان را ديگر چاره نبود ، سودون و تيمور تاش با سادات و قضات و اكابر و اشراف دروازه را گشوده به درگاه عالم پناه آمدند . سودون و تيمور تاش را با جميع سپاهيان كه در قلعه بودند ، حسب الحكم بند كردند . و بعضى از گنگره‌هاى حصار حلب را ويران كرده ، امير جهانشاه به ضبط اموال به قلعه رفت .\r\nو بعد از گرفتن سودون و تيمور تاش ، ايلچى به موعد معين به تعجيل به مصر رفت و به سلطان ناصر پيغام كرد كه « سودون و تيمور تاش با سه هزار كس كه در قيداند ، خلاصى ايشان موقوف به خلاصى ايتمش است . » و بعد از فرستادن ايلچى ، آن حضرت به تماشاى قلعهء حلب رفته اموال بىحد و نهايت كه امير جهانشاه جمع كرده بود ، در قلعه به نظر همايون درآمد .\r\nجميع آن بر لشكريان قسمت يافت . و اروق و اثقال را در قلعهء حلب گذاشته و سيد عز الدين\r\n\r\n","description":"","footnote":"","page_name":" 4917 ","page_number":689},
  {"content":"\r\n\r\nملك هزار جريب و شاه شاهان و آل سيستان و سلطان محمود ، پسر سلدوز و جمعى را به محافظت قلعه گذاشته متوجه ديگر بلاد شام شد و اميرزاده [ 514 ب 
  ] پير محمد بن عمر شيخ « 1 » و اميرزاده ابا بكر را با جمعى از امرا به ايلغار به جانب حمات فرستاد .\r\nو ايشان به حمات رفته حصار شهر را گرفتند ، اما قلعهء درون محكم بود و زود مفتوح نشد و صاحبقران گيتىستان نيز به دولت به جانب حمات روان شد و در راه سه چهار قلعهء ديگر فتح كرده به پاى حصار آمد . مردم قلعهء كلان از آمدن آن حضرت آگاه شدند و بدانچه مقدور ايشان بود از تحف و هدايا برداشتند و بيرون آمدند و شاهزادگان را كه پيشتر آمده بودند شفيع ساخته خون ايشان بخشيده شد . بيست روز آنجا جهت آسايش چهارپايان مقام ساختند . و در اين مدت ديوانخانهء عالى به جهت آن حضرت ساختند و شاهزادگان و امرا نيز خانه‌ها ساخته در بيرون حمات شهرى ساخته شد و امرا به اتفاق به عرض رسانيدند كه « دو سال سفر كرده‌ايم و اسبان زبون شده‌اند . امسال در ساحل درياى طرابلس قشلاق كنيم و در بهار عزيمت جنگ مخالفان نماييم . »\r\nاين معنى پسند خاطر آن حضرت نيفتاد و روانهء حمص شد . مردم حمص از روى عقل و خرد از راه متابعت و مطاوعت پيش آمده پيشكش بسيار آوردند و امان يافتند . و داروغه به جهت ايشان معين شد و از آنجا به سعادت و اقبال به جانب بعلبك روان شدند . در راه فوجى از لشكريان را به طرف ساحل به ايلغار روان كردند و به نواحى بعلبك رسيدند . و حصار بعلبك كه بر زبان عوام از بناهاى سليمان است ، حصارى به غايت محكم است و سنگ‌هاى بزرگ در ديوار آن به‌كار برده‌اند ، چنان كه يك سنگ را كه در گوشهء ديوار قلعه بود ، احتياط كرده هشتاد و هشت ذرع بود از يك طرف و از طرف ديگر شانزده ذرع و ارتفاعش هفت ذرع . با وجود اين بىهيچ زحمتى به تصرف آمد . و چون آن ولايت در كمال معمورى بود لشكريان آسوده شدند و از غله و ميوه و هرگونه نعمت فراخى در لشكر پيدا شد . و به واسطهء سرما آنجا توقف بسيار واقع شد . و جمعى كثير از امرا پيشتر به جانب دمشق روان شدند و آن فوج لشكر كه پيشتر به طرف ساحل رفته بود ، ولايت بسيار تاخته با غنيمت « 2 » بسيار به اردو آمدند .\r\nو حاكم مصر چون خبر فتح حلب شنيد با لشكر بسيار به جانب شام متوجه شد و به آنجا رسيده شهر را استحكام داد و از روى بىعقلى و كم‌خردى ، دو فدايى را به رسم ايلچيگرى به درگاه فرستاد كه به وقت فرصت به صاحبقران غدرى انديشند . چون آن بىباكان به اردو\r\n\r\n\r\n","description":"","footnote":"\r\n( 1 ) . ق : پير محمد عمر شيخ .\r\n( 2 ) . ق : از غنيمت ؛ م : تاخته غنيمت بسيار به اردو آوردند .\r\n","page_name":" 4918 ","page_number":690},
  {"content":"\r\n\r\nآمدند با وجود آنكه چند نوبت به مجلس همايون آمدند ، از كمال شكوه صاحبقرانى ايشان را مجال نشد كه ما فى الضمير خود را به فعل آورند . تا آنكه روزى در خاطر خواجه مسعود سبزوارى كه از نويسندگان بزرگ ديوان اعلى بود ، از ديدن ايشان دغدغه در دل او پيدا شد .\r\nفرمود كه ايشان را تفحص نمودند . ظاهر شد كه دشنه‌هاى زهرآلود در ساق موزه دارند . و اين معنى به عرض صاحبقران رسيد و آن مفسدان را به ياسا رسانيد و به سعادت و اقبال سوار شده لشكر را ترتيب داد و متوجه شام شد و دامن پشته [ اى 
  ] كه به قبهء سبا اشتهار دارد ، محل نزول لشكر شد . و بر دور لشكرها خندق كندند و صاحبقران بر بالاى پشته برآمد و شهر را به نظر درآورد و اشارت فرمود كه قراولان از گرد راه دشمنان را خبردار كنند كه اين لشكر نيز به طريق ديگر لشگرهاست . و امير سونجك و صاين تمور و دايه خواجه و كوچك باورچى در لحظه خود را به قراولان دشمن رسانيدند و سيد خواجه شيخعلى از دست راست و اميرزاده رستم از دست چپ به مدد قراولان رسيدند . جنگى عظيم شده مصريان شكست يافتند و بسيارى از ايشان به قتل آمدند ( و جمعى را اسير كرده به نظر آن حضرت درآوردند . حكم شد كه اسيريان را با اسيران حلب به قتل آوردند . ) « 1 »\r\nو در همين شب اميرزاده سلطان حسين « 2 » در حالت مستى به فريب جمعى نادان متوجه شام شد . ناصر ، حاكم مصر « 3 » از قدوم او بسيار خوشحال شده او را در غايت اعزاز و اكرام به شهر درآورد . و اين معنى به عرض صاحبقران رسيد . روز ديگر اردو كوچ كرده به طرف قلعهء دمشق « 4 » كه جانب كنعان و مصر است و صحراى گشاده است روان شدند و يك فرسخ رفته فرود آمدند و بر گرد شهر حصارى به قامت شخصى از سنگ برآوردند و خندق بر گرد آن فروبردند . و قراولان در كمال احتياط آن شب را به روز آوردند . و دو روز چنين گذشت . و صاحبقران به حاكم مصر پيغام فرستاد كه « بر عالميان ظاهر است كه مقصود پادشاهان [ 515 الف 
  ] از لشكر كشيدن و كشور گشودن بجز رعايت نام و ناموس نيست و دامنگير سلاطين عزت و حميت است ، و گرنه نيم نان روزى تمام است . به كرّات ايتمش را طلب نموديم و در فرستادن او چندان تعلل رفت كه خرابى بسيار به آن مملكت راه يافت . اكنون اگر او را بفرستند و سكه و خطبه به القاب همايون مزين سازند ، بر خود و رعيت خود رحم كرده باشند ، و الا قتل و غارت رسم معهود سپاهيان است . »\r\nو حاكم مصر ، ايلچى را عزت داشته قبول كرد كه « بعد از پنج روز ايتمش را مىفرستم . » و\r\n\r\n\r\n","description":"","footnote":"\r\n( 1 ) . م . مطلب بين ( ) را ندارد .\r\n( 2 ) . وى نوهء دخترى امير تيمور بود كه ذكر مردانگىهاى او در جنگ‌هاى هندوستان و گرجستان گفته شده است .\r\n( 3 ) . سلطان فرج ، پسر برقوق معروف به ملك ناصر .\r\n( 4 ) . ق : قله دمشق .\r\n","page_name":" 4919 ","page_number":691},
  {"content":"\r\n\r\nجماعتى از اكابر و اعيان را همراه ايلچى به درگاه فرستاد و اظهار طوع نموده . آن حضرت ايلچيان ايشان را خلعت داده رخصت كرد . و چون ده روز در آن منزل توقف شد و علف ناياب گشت ، كوربختان خبر دادند كه در غوطهء دمشق علفزار خوب هست . بدين جهت لشكر منصور كوچ كرده به آن طرف روان شد . و مصريان از غايت نادانى اين معنى را بر ضعف و معاودت حمل كرده به خود قرار دادند كه به وقت كوچ لشكر را ترتيب نمودن ممكن نيست .\r\nاگر فوجى از عقب لشكر درآييم كار بسيار از پيش خواهيم برد . و جمعى كثير از سوار و پياده بيرون آمدند و آن‌قدر لشكر در ظاهر دمشق جمع شد كه آن‌قدر جمعيت يك جا به هم نشان نمىدهند .\r\nو صاحبقران را قراولان آگاه كرده آن حضرت روى شجاعت به دفع ايشان آورده فرمود كه لشكريان فرود آمدند و از احمال و اثقال پيش خود پناهى ساختند و فى الحال خيمه و خرگاه برپا كردند . آن حضرت بعد از دو ركعت نماز به رسم معهود سلاح جنگ پوشيده سوار شد و لشكر جوانغار تمام در اين وقت رسيدند و سپاه شام نزديك آمده جنگ شد . و شاهزادگان برانغار سر خود را به جنگ رسانيده هرجا يك فوج به جنگ مشغول شد . و آن‌قدر مخالف رسيده بود كه جنگ به همهء افواج صاحبقران رسيد . و بعد از كوشش بسيار شكست يافتند .\r\nو اين واقعه در سه‌شنبه نوزدهم جمادى الأول سنهء مذكور بود . و اميرزاده سلطان حسين كه با لشكر مصر همراه بود ، در معركه به دست توپلاق قوچين « 1 » كه از نوكران اميرزاده شاهرخ بود ، گرفتار شد و عنان اسب او را گرفته به نظر اميرزاده شاهرخ درآورد و به عرض صاحبقران رسانيد . حكم قيد و حبس شد . و بعد از چند روز به شفاعت اميرزاده شاهرخ او را چوب يا ساق زده بگذاشتند . و لشكر منصور مصريان را تعاقب كرده بسيارى از ايشان را به قتل آوردند . و شب در ميان آمده روز ديگر لشكر صاحبقران كوچ كرده حكم فرمود كه لشكر يراق جنگ درپوشند و صف آراسته روان شوند . و در پيش صف‌ها فيلان را بازداشته به موجب حكم ترتيبى كه عقل از مشاهدهء آن حيران مىشد ، روان شدند . از اول برانغار تا آخر جوانغار سه فرسخ زمين لشكر يسال « 2 » كشيدند و به محلى بلند كه بر شهر مشرف بود براندند . و تمام مردم شهر كه تا غايت بر كميّت و كيفيت لشكر آن حضرت اطلاع نداشتند ، آن جمعيت را به نظر درآورده متحير شدند . و لشكريان سورنى انداخته نزديك شهر بر كنار جويى فرود آمدند و پيش خود را مستحكم كردند .\r\n\r\n\r\n","description":"","footnote":"\r\n( 1 ) . ق : بىنقطه .\r\n( 2 ) . م : يسل . يسال : جناح لشكر ، صف چهار تا چهار تا .\r\n","page_name":" 4920 ","page_number":692},
  {"content":"\r\n\r\nلشكر دشمن با آنكه از اندازه بيرون بود ، به واسطهء دست تردد ياراى نزديك آمدن نداشت . حاكم مصر با امرا مشورت كرد كه مصلحت چيست ؟ رأى همه بر آن قرار گرفت كه سلطان به جانب مصر رود و قلعهء دمشق را به جمعى از لشكريان و مردم شهر كه بىحد و نهايت‌اند بسپارد ، چرا آنچه مقدور روز پيش با آنكه لشكر صاحبقران ترتيب نداشت و غافل بود ، به فعل آورده بودند و سزاى خود يافته . بنابراين ايلچى نزد صاحبقران فرستاد كه « آنچه ديروز واقع شد از جهال و عوام الناس به‌وقوع آمد و ما را خبرى از آن نبود . و ايشان نيز به سزاى خود رسيدند . اكنون ما بر همان عهديم كه عرضه داشت كرده‌ايم . »\r\nو چون ايلچى رسيد ، لشكريان جنگ را موقوف داشتند . و چون شب درآمد ، سلطان مصر با اكثر امرا و اركان دولت سوار شده متوجه مصر شدند و چمقماق « 1 » نامى از آن لشكر جدا شده اميرزاده شاهرخ را مطلع ساخت و شاهزاده صاحبقران را خبردار گردانيد . و به موجب حكم از دست راست اميرزاده ابا بكر و از دست چپ اميرزاده جهانشاه شهر را در ميان گرفتند كه كسى بيرون نرود . و امير سونجك و شيخ نور الدين و امير الله‌داد و ديگر سرداران و بهادران به تعاقب دشمنان مأمور شدند . و ايشان روان شده تمام اسباب و اموال مصريان را به دست آوردند و ايشان نيم جانى به هزار مشقت دربردند . [ 515 ب 
  ]\r\nو روز ديگر صاحبقران سوار شده حكم فرمود كه نواحى شهر را تاخت كردند و لشكر تمام ترتيب كوچ كرده از باغستان گذشتند و شهر را در ميان گرفتند و مواضع و محلات بيرون شهر تمام به تصرف لشكريان درآمد . و چندان غنيمت به‌دست افتاد كه حساب نداشت . و مردم شهر دروازه گشوده با پيشكش بسيار بيرون آمدند و امان خواستند و مال امان قبول كرده بازگشتند . و به موجب حكم به غير يك دروازه ديگر راه‌ها را به گچ و سنگ برآوردند . و امير شيخ نور الدين و امير شاه ملك و امير الله‌داد و امير مسعود سبزوارى به شهر درآمده به تحصيل مال امان مشغول شدند . و روز جمعه خطبه به نام مبارك آن حضرت خوانده شد . و مردم قلعهء درون به واسطهء محكمى قلعه در مقام خلاف شدند و ابن مفلح كه سردار قلعه بود ، در محافظت قلعه تقصير نمىكرد . لشكريان به نقب زدن و ديگر اسباب قلعه‌گيرى مشغول شدند . و اميرزاده ميرانشاه و اميرزاده شاهرخ و امير سليمانشاه و امير جهانشاه به موجب حكم در كنعان قشلاق كردند كه در حمايت ايشان لشكريان به فراغت به علفخوار روان شوند .\r\nو در اين ايام نقبچيان پيوسته در كار بودند و برخى كه سركار آن التون بخشى « 2 » بود ، زودتر تمام شده آتش در آن زدند و آن برج ويران شده و بهادران به تعجيل روان شدند كه به قلعه\r\n\r\n\r\n","description":"","footnote":"\r\n( 1 ) . ق : حعماق .\r\n( 2 ) . نسخ : الوطون ؛ ظفرنامه : آلتون بخشى ؛ تصحيح بر اساس بخش‌هاى پيشين همين اثر .\r\n","page_name":" 4921 ","page_number":693},
  {"content":"\r\n\r\nدرآيند كه به يك بار ، باره [ اى 
  ] ديگر از حصار بيفتاد و هشتاد كس از مردم خراسان و سيستان در زير ديوار هلاك شدند و مردم قلعه فرصت يافته آن رخنه را گرفتند . و به موجب ديگر برج‌ها را كه بر سر چوب كرده بودند آتش زدند و به يك بار يك طرف حصار بيفتاد و زير ديوار كوتوال قلعه دروازه را باز كرده با ديگر كلانتران از روى ضرورت بيرون آمدند . و سپاهيان قلعه را كه اكثر غلام بودند ، بر امرا و شاهزادگان قسمت كردند و هركه در قلعه بود از زن و فرزند و كوچك و بزرگ اسير شدند . « 1 » و جميع محترفه و صنعتكاران را با مولانا جمال الدين و مولانا سليمان طبيب كوچ مال به سمرقند فرستادند و چندان طلا و نقره به دست لشكريان در اين فتح افتاد كه حاصل دار الضرب اردو در اندك وقتى ششصد هزار دينار شد . و فتح‌نامه‌ها به اطراف و اكناف مملكت فرستاد .\r\nو صاحبقران كس به شاهزادگان و امرا كه در كنعان بودند فرستاد كه ساحل درياى فرنگ را تا نواحى عكّه بتازند . و ايشان به موجب حكم تمام آن ولايت را تاخته به كنعان معاودت نمودند .\r\nو صاحبقران گيتىستان را در اين وقت مرضى عارض ذات بىمثالش شد و مرض بسيار اشتداد يافت چنان كه امرا [ يى 
  ] كه در ملازمت بودند كسى را به طلب شاهزاده‌ها كه در كنعان بودند فرستادند . اما در اندك روز مزاج به حال اصلى معاودت نمود . و آن حضرت را افعال و اعمال شاميان نسبت به خاندان پيغمبر آخر الزمان ، صلوات الله عليه و آله ، به خاطر رسيد . به جهت انتقام حكم فرمود كه مردم شهر را اسير كرده اموال ايشان را غارت نموده ، و به موجب حكم آن لشكريان كه مشتاق اين سخن بودند ، هرچه خواستند به فعل آوردند و چندان اموال و اسباب به‌دست افتاد كه بىتكلف از حساب بيرون بود و لشكريان قماش مصر و فرنگ را انداخته زر و نقره بار مىكردند .\r\nو اين سخن به ثبوت رسيده كه چندروز كسى از قماش ابريشم و اسباب نفيس را برنمىگرفت و جواهر و زر و نقره چندان بود كه به همه‌كس رسيد و جميع لشكريان غنى و معمور شدند . و آن مقدار چاروا « 2 » كه داشتند ، بار كردند . و اكثر عمارات شام دو طبقه ، اول سنگ و باقى از چوب . و چون احيانا در وقت امنيت آتشى در موضعى مىافتاد تا آنكه اكثر مردم شهر به فرونشانيدن آتش مشغول نمىشدند بسيارى از محلات مىسوخت . در اين وقت به حسب اتفاق ، در موضعى آتش افتاد و مردم را چندان آتش در جان مىسوخت كه پرواى\r\n\r\n\r\n","description":"","footnote":"\r\n( 1 ) . ظفرنامه ( ص 237 ) : « اهالى دمشق را اسير گرفتند و حكم نافذ شد كه كس را نكشند و دست از هلاك مردم بازدارند . »\r\n( 2 ) . چاروا . مركب چهارپا اعم از اسب و الاغ و اشتر .\r\n","page_name":" 4922 ","page_number":694},
  {"content":"\r\n\r\nزن و فرزند خود را نداشتند تا به خانه و محله چه رسد ! و بدين جهت تمام شهر به تدريج سوخت . « 1 » و به حكم صاحبقران ، امير شاه ملك هرقدر اراده نمود كه مسجد جامع بنى اميه را محافظت نمايد ، ميسر نشد و آن مسجد نيز حكم باقى شهر گرفت . و چون در شام آبادانى نماند و عزيمت معاودت آن حضرت را مصمم شد ، حكم شد كه اسيران دمشق و ساير ولايات شام را رها كنند . و امير جلال الاسلام به اين خدمت تعيين شد كه اسيران را به شهر رساند و نگذارد كه كسى متعرض ايشان بشود .\r\nو به تاريخ روز شنبه چهارم ماه شعبان سنهء مذكور رايات همايون از راه قاره « 2 » متوجه حلب شده در غوطه « 3 » نزول فرمود و دايه خواجه را به ماوراء النهر به جهت آوردن اميرزاده محمد سلطان از سرحد مغولستان با تومان آغا و [ 516 الف 
  ] فرزندان روان كرد ؛ چه ، در خاطر مبارك چنان بود كه ايالت تختگاه هلاكو خان به اميرزاده محمد سلطان عنايت شده . و از غوطه به سه منزل « 4 » به حمص آمده مردم آنجا را كه مخالفت نكرده بودند نوازش فرمود و به ايشان در رفتن و آمدن هيچ مضرتى نرسيد . و از برانغار اميرزاده رستم و اميرزاده ابا بكر و امير شيخ نور الدين و امير سليمانشاه با ده هزار سوار به جانب تدمر كه بنا كردهء سليمان است روان شدند . و دويست هزار گوسفند از احشام ذو القدر در آن شهر گرفتند و ايشان گريخته به حول عكه « 5 » درآمدند .\r\nو شاهزادگان معاودت نمودند . و از جوانغار اميرزاده سلطان حسين و امير برندق با پنج هزار سوار به صوب انطاكيه رفتند . و چون در راه گل‌ولاى بسيار بود ، به واسطهء آنكه آب عاصى در راه انداخته بود ، آنچه در آن نواحى يافتند غارت كرده مراجعت نمودند . و اميرزاده خليل سلطان از قول با جمعى كثير از امرا به تاخت ولايت تركمانان در كنار فرات بودند روان شدند و در حوالى قلعهء ابروم به آن جماعت رسيده اندك جنگى شد و شيخ حسن ، پسر كلانتر ايشان كشته شد و ديگر برادران او گريخته ، غنيمت بسيار به دست لشكريان افتاد . از آن جمله هشتصد هزار گوسفند بود . و جميع افواج [ كه 
  ] به اطراف رفته بودند در ميان حلب و ماردين به لشكر ظفر اثر مظفر و منصور ملحق شدند . و در اين يورش چون اميرزاده سلطان حسين خدمات پسنديده كرده بود ، گناهش بخشيده ، رخصت ملاقات يافت و به سعادت پاىبوس مشرف شد .\r\n\r\n\r\n","description":"","footnote":"\r\n( 1 ) . طبقهء زيرين خانه‌هاى دمشق همه از سنگ است ، اما بالاى اين طبقهء زيرين سه يا چهار طبقه خانه‌هاى عالى همه از چوب ساخته شده است و ازاين‌رو چون در آن شهر آتش افتاد خاموش كردن آن به جهت جنگ و قتل و غارت اهالى ميسر نگرديد و دمشق سوخت . - روضة الصفا ، چاپ زرياب خويى ، ص 1099 .\r\n( 2 ) . ق ، م : تاره ؛ ش : باره . اصلاح از ظفرنامه . شهرى بزرگ و نخستين منزل از حمص به سمت دمشق .\r\n( 3 ) . كوره‌اى در دمشق .\r\n( 4 ) . ق : و از غوطه بسره و منزل .\r\n( 5 ) . متن : مكه .\r\n","page_name":" 4923 ","page_number":695},
  {"content":"\r\n\r\nو چون مردم حمات عماراتى [ را 
  ] كه صاحبقران در ظاهر شهر ساخته بود خراب كردند ، آن حضرت در غضب رفته حكم فرمود كه آن شهر را سوخته ، مردمش را اسير كردند . و چون به حلب رسيدند قلعه را چنان خراب كردند كه اثرى از آن باقى نماند . و امرا كه در حلب بودند به لشكر ملحق شدند . و از حلب به چهار كوچ به كنار فرات آمده و لشكر بعضى پياده « 1 » و بعضى به كشتى از آب گذشتند و به قلعهء بيره « 2 » رسيدند . حاكم آنجا به ملازمت آمد و پيشكش بسيار گذرانيد و تربيت يافت . و امير قراعثمان تركمان در اين منزل به ملازمت رسيد . و از بيره كوچ فرموده در آن صحرا به شكار مشغول شد . و بعد از چند روز در سرچشمهء رأس العين جرگه به هم رسيد و شكار بسيار جمع آمد . بعضى را به‌دست گرفته و بسيارى را كشتند . و از آنجا كوچ كرده به روحا « 3 » رسيدند . اهالى آنجا اطاعت نموده خلاص شدند . و حصارى از ارامنه « 4 » بر سر راه بود . به وقت عبور به تاراج رفت و مردمش كشته و اسير شد . « 5 »\r\nو هندوشاه خزانچى در اين وقت از سمرقند آمده و مجموع آغايان از سمرقند و سلطانيه تحف و هدايا فرستاده بودند به نظر اشرف گذشت و در عوض تحفه‌ها به مصحوب همان جماعت كه آورده بودند به‌جهت ايشان فرستادند . و درآمدن اردوى نصرت شعار متوجه ماردين شد . حاكم حصن كيفا و والى ماردين و ديگر حكام آن نواحى به ملازمت آمده پيشكش بسيار گذرانيدند . و حاكم ماردين و ديگر حكام آن نواحى به ملازمت آمده پيشكش بسيار گذرانيدند . و حاكم ماردين با وجود آنكه يك مرتبه به واسطهء خلاف ادب گرفتار شده بود و باز عهد كرده سوگند خورده بود كه مدت العمر مخالفت نكند ، در اين وقت از بيم آنكه در اين يورش شام به وجود همراهى كرده بود و هريكى از فرزندان و برادران خود را فرستاده ياغى شد و به استقبال نيامد و چون فتح قلعه به طول ايام محاصره محتاج است « 6 » و در آن نواحى علف ناياب و لشكر گران آنجا توقف بسيار نمىتواند كرد ، صاحبقران ، امير قراعثمان تركمان را - كه ولايت او به آنجا نزديك است - به محاصرهء آن قلعه امر فرمود و حكام آن نواحى را كه به ملازمت آمده بودند خوشدل مراجعت فرمود .\r\nو امير الله‌داد را به سمرقند فرستادند كه به محافظت سرحد جته قيام نمايد . و اميرزاده سلطان حسين و اميرزاده ابا بكر و اميرزاده پير محمد و امير جهانشاه را حكم شد كه با جمعى\r\n\r\n\r\n","description":"","footnote":"\r\n( 1 ) . ق : سپاه .\r\n( 2 ) . ق ، م : پره .\r\n( 3 ) . قريه‌اى از قراى رحبه .\r\n( 4 ) . نسخ : درامنه . ظفرنامه : « و از آنجا بر حصارى از حصارهاى ارمن گذشت . »\r\n( 5 ) . ظفرنامه : « فرمود تا ديار اسلام را از خبث وجود ايشان پاك گردانيدند . »\r\n( 6 ) . به تصريح صاحب روضة الصفا ، اگرچه به قلعهء ماردين به جهت استحكام آن دست نيافت ، اما مجموع عمارات و بازارهاى شهر را سوزاند و ويران ساخت .\r\n","page_name":" 4924 ","page_number":696},
  {"content":"\r\n\r\nديگر از امرا از راه آمد به جانب قلعهء النجق - كه مدت دو سال لشكر صاحبقران آن را به نوبت محاصره مىنمودند - روان شد و بعد از فتح آن قلعه به گرجستان درآيند . و قبل از رسيدن شهزادگان ، مردم قلعهء النجق را آزوقه تمام شد و ناچار امير فيروز شاه و شيخ محمد داروغه را كه نوبت محاصرهء ايشان بود ، ملازمت كرده قلعه را سپردند « 1 » و سيد احمد علناى « 2 » ، كوتوال آنجا را بند كرده به اردوى همايون فرستادند .\r\nو شاهزادگان در راه قلعهء النجق آگاه شده به گرجستان رفتند و ملك گرگين اظهار اطاعت نموده شرط كرد كه چون صاحبقران نزديك رسد به ملازمت آيد . و شاهزادگان در منكول و حوالى آن مقام كرده صورت حال را عرضه داشت كردند .\r\nو سلطان محمود خان و [ 516 ب 
  ] و اميرزاده رستم و امير سليمانشاه و جمعى ديگر از امرا به ايلغار به موجب حكم به بغداد روان شدند و به آنجا رسيدند . فرج « 3 » نامى از قوم جلاير ، حاكم بغداد بود . با حاكم مندليج و والى بعقوبا « 4 » اتفاق كرده به قرب مداين از دجله گذشتند . و فرخشاه از دجله « 5 » و ميكاييل بن اران بر فرج ملحق شدند و قرار جنگ به خود دادند و جنگ كرده شكست يافتند و حاكم بعقوبا كشته شد ، باقى گريختند و بعضى در آب غرق شدند و جمعى به هزار حيله فوج خود را به قلعهء بغداد رسانيدند و قلعه را استحكام داده به جنگ ايستادند . و چون وقت گرما بود و آن ولايت چنان گرم مىشود كه مجال زره و خفتان پوشيدن نمىماند ، كار بر لشكر منصور تنگ شد . و فرج مىگفت كه « سلطان احمد به من گفته كه قلعه را چون صاحبقران به نفس نفيس برسد تسليم كن . » و اين حكايت به تفصيل به درگاه عرضه داشت شد . و صاحبقران كه متوجه تبريز بود اين خبر شنيد ، از آب دجله گذشته متوجه بغداد شد . « 6 »\r\nو شرح احوال سلطان احمد آن است كه چون او و قرايوسف نزد ايلدرم بايزيد رفتند ، او را چندان وسوسه كردند كه لشكر به ارزنجان آورد و امير طهرتن را عاجز كرد و سلطان احمد شفيع شده او را نزد ايلدرم بايزيد برد و ارزنجان را به او داده زن و فرزند او را به نوازش به برسا بردند و ايلدرم بايزيد به روم رفته سلطان احمد را به بغداد فرستاد . و سلطان احمد چند روزى در بغداد بود و به جانب حلّه رفت و از حلّه به جنگ حشم اويرات رفته و سيد احمد كلانتر ايشان را به قتل آورد و باز متوجه بغداد شد . و اميرى از لشكر جغتاى در بعقوبا بود گريخته به تبريز رفت و بغداد تمام به ضبط سلطان احمد درآمد . و به بصره رفته با حكام آنجا\r\n\r\n\r\n","description":"","footnote":"\r\n( 1 ) . خبر تسليم قلعهء النجق در حوالى اونيك به امرا و شاهزادگان رسيد .\r\n( 2 ) . در هر سه نسخه به همين صورت ثبت شده : بىنقطه .\r\n( 3 ) . ق ، ش : فرخ . ظفرنامه و روضة الصفا : فرج .\r\n( 4 ) . م : والى بغداد ؛ ق : بعقوبه ؛ بعقوبا شهرى بزرگ در 10 فرسخى بغداد .\r\n( 5 ) . م ، رمله .\r\n( 6 ) . ظفرنامه : « امير صاحبقران از راه الطون كوپرى به نفس خود متوجه بغداد شد . »\r\n","page_name":" 4925 ","page_number":697},
  {"content":"\r\n\r\nجنگ كرده شكست يافتند و غنيمت بسيار به‌دست سلطان احمد افتاد . و جمعى را در بصره گذاشته به بغداد آمد و باز مردم بصره جمعيت كرده مردم سلطان احمد را عاجز كردند . و سلطان احمد ، سلطان طاهر ، پسر خود و جمعى ديگر از امرا را به جانب بصره فرستاد . ناصر و محمود و حكام سابق بصره طاقت نياورده به جزيره « 1 » گريختند . و سلطان احمد از مراجعت صاحبقران آگاه شده بغداد را به فرج سپرد و از عقب پسر و لشكر روان شد . و چنان كه گذشت شاهزادگان بعد از اين رسيده فرج را شكست دادند و بغداد را محاصره نمودند .\r\nو صاحبقران چون از آب گذشت ، اغروق را به اميرزاده شاهرخ و امير شاه ملك سپرده روانهء تبريز نمود و از راه التون كرك « 2 » متوجه بغداد شد و در ميان تابستان به بغداد رسيد و اطراف قلعه را بر امرا قسمت فرمود . و نقبچيان به سعى تمام مشغول كار خود شدند . و در اين اوقات خواجه مسعود و منگلى خواجه به زخم تير قلعه گيان هلاك شدند . صاحبقران كس فرستاده اغروق را نيز به بغداد طلب فرمود . و اميرزاده شاهرخ عنان به جانب بغداد منعطف داشت و با تمام لشكر رسيد . و به موجب حكم در پايان آب قلعه چيزى بستند و آن را به مردم كماندار سپردند كه كس نتواند از آن طرف گريخت . و اميرزاده ميرانشاه و اميرزاده شاهرخ بالاى آب را ضبط مىكردند .\r\nالقصه ، اطراف شهر را چنان فروگرفتند كه از راه دريا و خشكى كسى را مجال آمدوشد نبود . و كوتوال النجق را به موجب حكم در اين وقت به قتل آوردند . و از جانب ماوراء النهر ، ايلچى شاهزاده محمد سلطان رسيد و خبر سلامتى شاهزاده و امنيت ولايت رسانيد . و لعلى كه به وزن يكصد و بيست مثقال بود در آن وقت ازكان بدخشان به‌دست آمده بود ، به نظر آن حضرت درآوردند .\r\nو چهل روز ايام محاصرهء بغداد امتداد يافت « 3 » . و در اين ايام هرچند امرا و شاهزادگان رخصت جنگ سلطانى مىطلبيدند ، آن حضرت تجويز نفرمود . و در شهر قحط شد و گرما به مرتبه [ اى 
  ] بود كه زياده بر آن تصور نتوان كرد . تا آنكه در بيست و هفتم ذيقعده كه به واسطهء كمال گرمى مردم برج و باره به خانه‌هاى خود رفته بودند و دستارهاى خود را بر سر چوب‌هاى خود نهاده ، اميرزاده خليل سلطان و امير شيخ نور الدين و رستم طغاى بوقا و ديگر امرا پيش رفتند . و نخست امير شيخ نور الدين نردبان بر ديوار قلعه نهاده بالا برآمد و ديگر امرا و ساير لشكريان از هرطرف برآمدند . و شاهزادگان با بقيهء لشكر حصار را رخنه كرده درآمدند . و\r\n\r\n\r\n","description":"","footnote":"\r\n( 1 ) . جزيرهء ابن عمر .\r\n( 2 ) . مراد آلتون كوپرى است .\r\n( 3 ) . با اينكه همهء سيورسات بغداد در اين چهل روز به اتمام رسيد ، اما امير تيمور به تسليم شدن شهر بدون خونريزى به يأس بدل شد .\r\n","page_name":" 4926 ","page_number":698},
  {"content":"\r\n\r\nچون بالاى آب و پايان آب محفوظ بود و [ راه 
  ] گريز مسدود ، بسيارى از خلايق خود را در آب دجله انداخته و غرق شدند . فرج با دختر خود به تنگ آمده به كشتى درآمده و بالاى آب روان شد . بهادران به زخم تير او را چنان عاجز آوردند كه خود را در آب انداخت و غرق شد و آن كشتى نيز غرق شد . ملاحان [ 517 الف 
  ] جسد او را بيرون آوردند .\r\nچون به وقت محاصره ضرر بسيار به لشكر رسيده بود ، حكم شد كه هركس از لشكريان يك سر بياورد ، بازار اجل گرم شد . پير و جوان و كوچك و بزرگ و زن و مرد به آتش قهر يكسان سوختند و جوى خون به جانب دجله روان شد . و تواچيان كمال احتياط به تقديم رسانيدند كه مبادا كسى قسمت خود سرنسپارد . و كار از شمار درگذشت و خلايق بىحساب و شمار به قتل رسيدند و از سرهاى ايشان منارها ، بل پشته‌ها ساختند . و اندك مردم كه باقى ماندند ، اسير شدند و جمعى از صلحا و سادات و علما كه توانستند خود را به درگاه رسانيدند خلاص شدند . و چون از قتل عام مردم فارغ شد ، « 1 » نوبت به ابواب و حمامات رسيده تمام عمارات و باغات را از بيخ و بنياد برافكندند . « 2 » و چون به واسطهء عفونت كشتگان ديگر در بغداد امكان ماندن نبود « 3 » در دههء اول ذيحجه كوچ كرده در حوالى ابو حنيفهء كوفى نزول شد .\r\nو احوال ممالك ماوراء النهر آن است كه چون اميرزاده اسكندر از تاخت ولايت جته بازگشت تحفه و سوقات - چنان كه گذشت - به اميرزاده محمد سلطان فرستاد و مقبول نيفتاد .\r\nاميرزاده اسكندر عازم سمرقند شد و در راه باق كوتل نوكران بيكى سلطان به او رسيده گفتند كه « آمدن شما موافق طبع پير محمد سلطان نيست و بر سر ديوان يرغوى شما را خواهد پرسيد . » او گفت كه « من به اخلاص روان شده بودم كه عذر تقصيرى كه نكرده‌ام بخواهم .\r\nاكنون چون او نمىخواهد ، ما هم نمىرويم . » و معاودت نموده به اندكان رفت و نوكر خود بيان تمور « 4 » را به عذرخواهى نزد شاهزاده فرستاد .\r\nو جمعى از فتنه‌انگيزان خاطرنشان اميرزاده محمد سلطان كردند كه بيان تمور را نزد مغولان مىفرستد . و به موجب حكم او را گرفته به سمرقند آوردند و خاطرنشان شهزاده شد كه از مراجعت اميرزاده اسكندر خللى در مملكت پيدا خواهد شد . و چون اميرزاده اسكندر به اندكان رسيد ، امراى آنجا پير محمد طغىبوغا [ برلاس 
  ] و پير حاجى و غير ذلك اين معنى را بر مخالفت حمل نموده اندكان را در ميان گرفتند . اميرزاده اسكندر از قلعه بيرون آمده نزد\r\n\r\n\r\n","description":"","footnote":"\r\n( 1 ) . ق : خلاص شدند خاطر از . . . ( بياض ) بات فارغ شد .\r\n( 2 ) . بجز مساجد و مدارس و خانقاه‌ها همهء خانه‌ها و مساكن بغداد را زيرورو كردند .\r\n( 3 ) . بر اساس اكثر گزارش‌ها ، كاهش جمعيت و ويرانى آن بدان مايه بود كه تيمور ديگر نيازى نديد حاكمى براى شهر منصوب سازد . - تاريخ تيموريان ( كمبريج ) ، ترجمهء يعقوب آژند ، ص 76 .\r\n( 4 ) . م . بيان عود .\r\n","page_name":" 4927 ","page_number":699},
  {"content":"\r\n\r\nايشان رفت و در باغ گلستان كه اميرزاده عمر شيخ احداث كرده بود ، نزول نمود . و امرا نوكران خاصهء او را گرفته به سمرقند فرستادند . اميرزاده محمد چون از اين واقعه آگاه شد جمعى از معتمدان خود را فرستاده كه در باغ اميرزاده اسكندر را به قيد درآوردند و جمعى از نوكران شاهزاده اسكندر را اميرزاده محمد سلطان به قتل رسانيد .\r\nو اين واقعه چون به عرض صاحبقران رسيد ، بسيار متألم شد و امير الله‌داد را - چنان كه گذشت - در سمرقند به جهت همين فرستاد .\r\nذكر وقايع مصر و شام در اين سال اين است كه چون ناصر ، حاكم مصر از شام گريخت و به مصر آمد ، از آنكه صاحبقران او را تعاقب نمايد و به مصر آيد ، انديشهء بسيار داشت . تا آنكه خبر مراجعت آن حضرت به مصر آمد و مصريان بر سر نزاع با يكديگر رفتند . صاحب تاريخ مصر ابن جهر نوشته است كه فرار از شام را باعث نيز اختلاف اين جماعت بود ؛ چه ، در آن روز كه شبش به آخر روانهء مصر شد ، جمعى كثير از امراى معتبر در شام پنهان شدند و بر زبان [ ها 
  ] افتاد كه آن جماعت ايلغار نموده به مصر رفتند كه قلعهء قاهره را بگيرند . بدين جهت جمعى ديگر از امرا كه منازع آن جماعت بودند ناصر را خواهى نخواهى در شب مذكور به جانب مصر بردند ، و الا چندوقت ديگر محافظت قلعهء شام مىتوانستند كرد .\r\nالقصه يشبك ، سلطان را بر آن داشت كه جمعى از امرا را به امارت ولايت شام تعيين نمود .\r\nو چون مىدانستند كه غرض از اين فرستادن اخراج از مصر است ، قبول نكردند . روز ديگر سلطان امرا را به قلعه طلبيده گفت كه « ديروز بعضى از غلامان را تعيين نموده‌ام به خدمات و نرفته‌اند . » يكى از امرا گفت كه « هرگاه سلطان اين جماعت را از مصر بيرون مىكند ، از غلامان اعتمادى ملك ظاهر در خدمت سلطان باقى نمىماند . » سلطان در جواب گفت كه « هر كس اطاعت حكم مىكند او دشمن من است نه غلام ! » و امرا در جواب خاموشى اختيار كردند .\r\nو سلطان بعد از بيرون رفتن امرا حكم كرد كه منشورهاى حكومت آن ولايت را كه مقرر شده بود ، به در خانهء امرا برده انداختند . و امرا بعضى قبول رفتن نكرده و بعضى در قبول نوكرى نيز توقف كردند و اتفاق كرده نزد سودون به ماردين رفتند و او را بر آن داشتند كه كس نزد يشبك فرستد و شفاعت كرد كه رفتن آن جماعت را به شام موقوف گرداند . و يشبك در جواب سخن درشت گفت و گفت كه « از سلطان شفاعت مىبايد كرد . » و سودون نزد سلطان رفته به عرض رسانيد كه « اگر رفتن اين [ 517 ب 
  ] جماعت به حكم موقوف شود بهتر است ؛ چه ، اكثر يراق پوشيده در پايين قلعه جمع شده‌اند . » و سلطان جمعى از نزديكان خود را نزد غلامان فرستاد كه « شما را به غير موسوم علوفه خدمت نفرموده‌ايم ، بلكه شما را رعايت كرده\r\n\r\n","description":"","footnote":"","page_name":" 4928 ","page_number":700},
  {"content":"\r\n\r\nحكومت داده‌ايم . » و آن بىباكان فرستاده را چندان زدند كه بيهوش شد .\r\nو در اين وقت ده كس از امرا كه يكى قطلوبغا « 1 » نام داشت و ديگرى آقباى كركى از قلعه پايان ( - پايين ) آمدند . غلامان را چون چشم بر ايشان افتاد ، متوجه ايشان شدند . قطلوبغا را چندان لت كردند « 2 » كه قريب به موت شد . غلامان او را نيم مرده خلاص كردند . و اقباى گريخته به خانهء يشبك رفت . و در شهر غوغا بلند شد . مردم از بازار و كوچه به خانه‌هاى خود گريختند و محكم شدند . و سلطان قريب به شام منادى فرمود كه هركس از امرا و غلامان كه فردا در درگاه حاضر نشود « 3 » خون و مال او بر مسلمانان حلال است . و روز ديگر جميع امرا و غلامان به قلعه حاضر شدند مگر امير جكم بن عوض و سودون طيار و قانىباى علايى و قرقماس اينالى « 4 » و جمق « 5 » و تمربغا و از غلامان يشبك عثمانى و طرباى و جمعى ديگر حاضر نشدند . و مجموع سلاح پوشيده صف كشيدند و به وقت چاشت بر بركهء حبش رفته فرود آمدند . « 6 »\r\nو سلطان در قلعه دو كس از امرا را كه مىدانستند كه متفق نمىشوند گرفته در فكر به‌دست آوردن سودون طاز امير آخور بزرگ شدند و كس به طلب او فرستادند ، به قصد آنكه چون حاضر شود به قيد درآورند . و يكى از محرمان كه قانى « 7 » نام داشت نمك‌حرامى كرد و سودون را خبردار نمود . و سودون طاز كه اسبان طويلهء سلطان به ضبط او بود ، همراه خود برد .\r\nاختلال به احوال يشبك و همراهان راه يافت و جميع اهل قلعه سلاح جنگ پوشيده و تا صبح پاس داشتند . روز ديگر سلطان كس نزد جكم فرستاد و او را به نيابت صفد اميدوار ساخت . او در جواب گفت كه « سلطان ولىنعمت ماست و اگر ارادهء قتل ما نمايد قبول داريم . اما جمعى از دشمنان ما در قلعه هستند . توقع آنكه ما و ايشان را به هم گذارد . هركدام مظفر شويم سلطان اگر خواهد به قتل آن كس اقدام نمايد . »\r\nو چون اين جواب به سلطان رسيد ، بار ديگر امير نوروز حافظى و قاضى را نزد جكم به طلب صلح فرستاد . جكم چون اطلاع يافت كه ايشان به اين مرتبه صلح طلبند ، به صلح راضى نشد و نوروز حافظى را نگاه داشت و قاضى برگشته پيغام جكم و جماعت رسانيد . و سلطان ناچار شده به يشبك گفت كه « شما مىدانيد و ايشان . » و يشبك در گريه شده گفت كه « از سلطان توقع مددى دارم . » و سلطان از يشبك هم در نفس الأمر راضى نبود . هيچ جواب نگفت و يشبك به خانهء خود رفت . مردم او چون دانستند كه سلطان حمايت او نمىكند ، پريشان شدند و يشبك بار ديگر اراده كرد كه به قلعه نزد سلطان رود ، ميسر نشد . او را به قلعه راه ندادند و\r\n\r\n\r\n","description":"","footnote":"\r\n( 1 ) . متن : قتلوبغا .\r\n( 2 ) . م : لت زدند .\r\n( 3 ) . ق : شوند .\r\n( 4 ) . نسخ : قرقمش الناس ؟ ؟ ؟ .\r\n( 5 ) . ق : جمقمق .\r\n( 6 ) . ق : + بشنگ .\r\n( 7 ) . ق : بىنقطه\r\n","page_name":" 4929 ","page_number":701},
  {"content":"\r\n\r\nبعضى از غلامان سلطان كه هنوز با او همراه بودند جدا شدند و يشبك مضطرب شده منادى كرد كه « هر كس از غلامان سلطان كه به كمك من حاضر شود او را ده هزار درهم از خاصهء خود مىدهم . »\r\nو به اين تقريب فى الجمله جمعيتى نزد او پيدا شد و سوار شده متوجه جكم شد . و جكم و همراهان در حملهء اول او را شكست دادند و او گريخته پنهان شد . بعد از دو سه روز به‌دست افتاد . او را با همراهانش مقيد به اسكندريه فرستادند و اموال ايشان را تاراج كردند و سلطان ناچار كس نزد جكم فرستاده او را تسلى كرد و جاى يشبك و جاگير او را به جكم ارزانى داشت و مناصب همراهان يشبك را كه به اسكندريه برده بودند به جماعتى كه به جكم اتفاق داشتند دادند و چند روز [ بعد 
  ] فتنه آرام گرفت .\r\nو در اين سال احوال [ هندوستان 
  ] اين است كه اقبال خان به جانب اتاوه لشكر كشيد و مقدم آنجا را شكست داد و بعد از آن به قنوج رفت . و سلطان مباركشاه از جونپور متوجه او شده در كنار آب گنگ به‌هم‌ديگر رسيدند . و آب ميانجى كرده دو ماه در برابر يكديگر نشستند و گذر ميسر نشد و هردو به جاى خود رفتند . و اقبال خان در راه شمس خان و مبارك خان را كه با او همراه شده بودند به غدر به قتل آورد .\r\nو هم در اين سال طغى خان بر كنجه ، داماد غالب خان ، امير سامانه لشكر بسيار جمع كرده قصد حاكم ملتان ، خضر خان نمود . خضر خان نيز به استعداد خود متوجه او شده در اجودهن جنگ واقع شد . خضر خان غالب شد . عاليخان و ديگر امرا كه همراه طغى خان بودند او را به مكر كشتند و فتنه آرام گرفت .\r\n\r\n","description":"","footnote":"","page_name":" 4930 ","page_number":702},
  {"content":"\r\n\r\n\r\nذكر وقايع سنهء هشتصد و چهار هجرى [ موافق سال هفتصد و نود و چهارم از رحلت خير البشر 
  ]\r\nدر اين سال صاحبقران گيتىستان كه بعد از فتح بغداد در نواحى قبر امام اعظم نزول فرموده بود ، شاهزادگان [ 516 الف 
  ] و امرا را به رسم ايلغار به طرف نجف اشرف فرستاد . ايشان به آنجا رفته آن ولايت را آسيبى نرسانيدند . به واسط رفته و نواحى آن را تاخته با غنيمت بسيار معاودت نمودند . و آن حضرت از راه شهرزور عازم تبريز شد و ضبط اغروق را به عهدهء امراى بزرگ گذاشت و خود به سعادت به تعجيل روان شد . و اميرزاده ميرانشاه و اميرزاده شاهرخ و اميرزاده خليل سلطان در ركاب ظفر انتساب بودند . در راه كردان شب‌ها به دزدى اسبان سپاهيان را مىبردند . بدين جهت آن حضرت جمعى را در كمين نشانيده و سى كس از معتبران ايشان را به دست آورد و به حلق آويخت .\r\nو اكثر آن راه جنگل درخت بلوط است . و آن درختان يك سال بلوط و يك سال مازو « 1 » بار مىآورند . راقم حروف خود مشاهده نموده . و اين امر خالى از غرابتى نيست . و كوچ بر كوچ تا كنار حقيق آمده حضرات عاليات : سراى ملك خانم و خانزاده و ديگر آغايان و شاهزادگان به رسم استقبال به ملازمت رسيدند و زبان تهنيت فتوحات گشوده زر بسيار نثار كردند و در ييلاق آق زيارت اعيان تبريز كه به استقبال آمده بودند ، به شرف بساط بوس مشرف شدند . و بيست روز در آن مقام توقف واقع شده اكثر اعيان ايران به ملازمت آمدند . و اكثر اوقات در مجلس همايون مباحث علمى در ميان مىآمد و هركس به قدر فهم و استعداد\r\n\r\n\r\n","description":"","footnote":"\r\n( 1 ) . مازو : بار درختى است و بدان پوست را دباغى كنند . - برهان قاطع .\r\n","page_name":" 4931 ","page_number":703},
  {"content":"\r\n\r\nخود سخنان از علوم معقول و منقول به عرض مىرسانيدند . و از آنجا كوچ كرده به اوجان آمدند و اروق از عقب رسيده چند روز كوشك غازان محل نزول همايون بود .\r\nو در اين وقت خبر رسيد كه ايلدرم بايزيد به آنچه با طهرتن كرده بود « 1 » اكتفا نكرده بار ديگر متوجه اين جانب است . آن حضرت در غضب رفته اميرزاده شاهرخ را به دفع او نامزد فرمود و امير سليمانشاه و امير شاه ملك و ديگر امرا در ركاب شاهزاده روان شدند . و حكم شد كه امرا و شاهزادگان كه به گرجستان رفته بودند در منكول بودند ، به شاهزاده ملحق شده ، و ايشان همراه شدند و از اونيك گذشته به موضع نويين رسيدند . شيخعلى ، خواهرزادهء طهرتن از ارزنجان آمده پيغام آورد كه ايلدرم بايزيد از اعمال گذشته پشيمان است و طهرتن را وسيلهء صلح ساخته و شرط كرده است كه اگر سعى طهرتن به صلح واقع شود [ زن 
  ] و فرزند [ ان 
  ] او را كه به نوا ( گروگان ) برده بود بازفرستد . و اميرزاده شاهرخ حقيقت حال را به درگاه عرضه داشت نمود و خود همانجا كه رسيده بود ، توقف كرد .\r\nو بعد از تسخير شام ، صاحبقران [ كه 
  ] آغايان و فرزندان را از سمرقند طلبيده بود ، ايشان به موجب حكم روان شده در اين وقت در اوجان رسيدند . و اميرزاده ابراهيم سلطان و اميرزاده سعد وقاص را به نظر آن حضرت درآوردند . و آن حضرت از اوجان به جانب تبريز روان شد و شكاركنان به آنجا آمد و به دولتخانهء تبريز نزول فرمود . و خواجه شرف الدين على سمنانى كه وزير خراسان بود ، از هرات و خواجه سيف الدين تونى از سبزوار ، به دولت پاىبوس رسيدند . و چون امير خواجه مسعود سمنانى در وقت محاصرهء بغداد به قتل آمده بود ، صاحبقران خواجه شرف الدين على و خواجه سيف الدين را به مشاركت منصب وزارت داد . و امير جلال الاسلام كه بعد از قتل خواجه مسعود از روى استقلال وزير بود ، جمعى را بر آن داشت كه بر هردو خواجه مبلغى تقرير كردند . اما به ثبوت نرسيد . و خواجگان نيز جمعى را تحريك تقرير جلال الاسلام نمودند . و آن حضرت التفات نكرد و امير جلال خاطر جمع كرد .\r\nروز ديگر باز همان سخن در ميان آمد . امير جلال به اعتماد عنايت ديروز مطلقا جواب سخن ايشان نگفت . صاحبقران را تكبر و بزرگى او ناخوش آمده او را بند فرمود . و جمعى از مباشران امور ديوانى به آن تقريب گرفتار شدند . و مردم راه سخن يافته ، راست و دروغ بسيار در حق ايشان گفتند و دويست سر اسب سر خواجه محمود شهاب الدين حواله رفت . و خواجه\r\n\r\n\r\n","description":"","footnote":"\r\n( 1 ) . ايلدرم بايزيد به تحريك سلطان احمد جلاير و قرايوسف به انتقام تخريب سيواس از سوى امير تيمور ، لشكر به ارزنجان كشيده آن را متصرف شد ، ولى به شفاعت سلطان احمد حكومت ارزنجان را همچنان به طهرتن واگذاشت ، اما زن و فرزندان او را به عنوان « نوا » ( گروگان ) به بورسا ، پايتخت سلاطين عثمانى ، فرستاد .\r\n","page_name":" 4932 ","page_number":704},
  {"content":"\r\n\r\nاسماعيل خوافى « 1 » را نيز مبلغى حواله كردند . و او بر در دولتخانه نشسته بود و هركس از اعيان و امرا را كه مىديد چيزى سئوال مىكرد . و به اين خوارى تن درداده به رسم گدايان معاش مىكرد و آنچه تحصيل مىكرد به محصلان مىداد و مىگفت كه [ 518 ب 
  ] « بنشين تا گدايى كنم و پيش تو آورم . » محصلان امير جلال نيز بعد از آنكه چيزى در دست او نماند ، او را تكليف مىكردند كه به طريق خواجه اسماعيل گدايى مىكرده باشد و به ايشان دهد . و او كه مرد شجاع بلندهمت بود ، به اين خوارى راضى « 2 » نمىشد و ايذاى بسيار مىكشيد . تا آنكه به جايى رسيد كه كاردى به خود زد كه قريب يك انگشت در شكمش نشست و محصلان كارد را از دستش گرفتند و او بيهوش شد . و اين خبر به حضرت صاحبقران رسيد . از كمال عزت و مردانگى او تعجب نموده حكم شد كه جراحان آمده ملاحظه نمايند كه اگر زخم او علاج بردار است معالجه نمايند ، و الا او را به آتش بسوزند كه عبرت ديگران شود . جراحان زخم او را به اندك روزى كه علاج‌پذير بود به كردند . و سردارى لشكر تازيك به او متعلق شد ، به شرط آنكه در امور ملكى و مالى دخل نكند . و او به دولت غيرت و شجاعت به مرتبه [ اى 
  ] رسيد و خواجه اسماعيل از كم‌همتى و بىغيرتى بعد از شكنجهء بسيار و گدايى به قتل رسيد . « 3 »\r\nو صاحبقران از تبريز كوچ كرده به نخجوان رفت و با خواتين و فرزندان به تماشاى قلعهء النجق - كه در آن نزديكى فتح شده بود - رفت . و امير طهرتن در اين وقت به سعادت بساطبوسى رسيد و زانو زده رسالت ايلدرم بايزيد و صورت عذرخواهى او به موقف عرض رسانيد . آن حضرت را شعلهء غضب فرونشست و اميرزاده شاهرخ را باز طلبيد . و ايلچى به گرجستان فرستاده از ملك گرگين باج و خراج « 4 » طلب فرمود . و از نخجوان كوچ كرده در گوگجه تنگيز « 5 » شكار جرگه طرح انداخت و شكارى بسيار به خصوص گوزن افكنده شد .\r\nايدكوى « 6 » ، پسر غياث الدين برلاس از كرمان به ملازمت آمده پيشكش فراوان آورد و برادر ملك گرگين نيز از گرجستان با تحف و هداياى آن ولايت به درگاه رسيد و گناه ملك گرگين بخشيده شد و برادرش را به اعزاز و احترام رخصت معاودت داده به گرگين پيغام شد كه « تو را امان دادم و از اين ولايت مراجعت مىنمايم ، به شرط آنكه با مسلمانان به ادب سلوك كنى . »\r\nو بعد از فراغ از مهم گرجستان تيمور خواجه آق‌بوغا را به سمرقند به ملازمت اميرزاده عمر فرستاد كه به اتفاق امراى آنجا به ضبط آن ولايت قيام نمايد . و خبر فوت امير حاجى سيف الدين كه همراه اميرزاده محمد سلطان مىآمد و در نيشابور فوت شده بود ، در اين وقت\r\n\r\n\r\n","description":"","footnote":"\r\n( 1 ) . ق : خراقى ؛ م ، ش : خرافى .\r\n( 2 ) . ق : رازى .\r\n( 3 ) . روضة الصفا : « در موضع قم توبه بر سر اردو بازار به دار آويختند . »\r\n( 4 ) . ق : خرج .\r\n( 5 ) . نسخ : گوگجه تنكه .\r\n( 6 ) . در برخى منابع : ايتكوى . اين واژه اصلا به معناى باهوش است .\r\n","page_name":" 4933 ","page_number":705},
  {"content":"\r\n\r\nرسيد . آن حضرت را به واسطهء حقوق سابق او رقت شده و به عزم قشلاق به قراباغ رفت و قورياها « 1 » از نى ساختند و خيمه و خرگاه در آن‌جا برپاى كردند . مرحمت شاهانه تمام لشكر را اوكولكا « 2 » داده ، و از طرف دشت قپچاق ايلچيان آمده از طرف خان خود ، تحف و هدايا آوردند و اظهار اطاعت و انقياد نمودند و آن حضرت را بر سر عنايت آوردند .\r\nو اميرزاده محمد سلطان كه از سمرقند مىآمد با لشكرى آراسته نزديك رسيد و تمام شاهزادگان و امرا به عزم استقبال روان شدند و در كنار آب ارس به يكديگر رسيده از طرفين پيشكش بسيار كشيدند و به اتفاق به ملازمت صاحبقران آمده ، آن حضرت او را در آغوش عطوفت كشيده او را از حال راه پرسيد . شاهزاده زانو زده شرح حالات به موقف عرض رسانيد و پيشكش بسيار كه لايق آورنده و برنده بود كشيد . و امير شمس الدين عباس و ديگر امرا كه در ركاب شاهزاده بودند ، به سعادت بساطبوسى رسيده هريك به قدر مرتبهء خود پيشكش كشيدند . و آن حضرت شاهزاده را منظور نظر التفات ساخته نوازش بسيار كرد و انعام بسيار داد . از آن جمله يك تغوز « 3 » اسب عربى ( نقره ) « 4 » خنگ با زين زر بود . و بعد از چند روز كه به عيش و عشرت گذشت يرغوى اميرزاده اسكندر پرسيده شد . او را چوب ياساق زده بند برداشتند و بگذاشتند . « 5 »\r\nو آن حضرت نشاط شكار فرمود و شكارى بسيار به قتل آمد . و در شكارگاه نظر صاحبقران بر جويى ويران افتاده ، به خاطر آن حضرت رسيد كه حفر آن نهر فرمايد ، چه ، آن زمين استعداد زراعت بىنهايت داشت . تواچيان « 6 » به موجب فرمان زمين بر امرا و لشكريان قسمت كرده به مدت يك ماه فارغ شدند و آن جوى به نهر برلاس مشهور شد و طول آن ده فرسخ و عرضش چنان كه كشتى در آن تواند جريان يافت « 7 » .\r\nو احوال عراق عرب آن است كه چنان كه مذكور شد سلطان احمد [ جلاير 
  ] ، ايلدرم بايزيد را بر آن داشت كه به نواحى ارزنجان آمده و به طريقى كه گذشت معاودت نموده و به [ 519 الف 
  ] بغداد رسيد و آنچه مقدر بود در آن ديار آبادانى نماند . و صاحبقران به آذربايجان آمده بار ديگر سلطان احمد به بغداد رسيد و بقيه كه در اطراف و اكناف بودند ، نزد او جمع شدند . و اين خبر به صاحبقران رسيد . رأى صواب‌نما مصلحت چنان ديد كه قبل از\r\n\r\n\r\n","description":"","footnote":"\r\n( 1 ) . كلبه‌هاى محقّر .\r\n( 2 ) . انعام .\r\n( 3 ) . هر تغوز ( تقز ) نه عدد است .\r\n( 4 ) . جاى يك كلمه در نسخ بياض . اضافه از روضة الصفا .\r\n( 5 ) . آزادش كردند .\r\n( 6 ) . ر ك : پاورقى صفحهء 606 متن\r\n( 7 ) . ظفرنامه ( ص 244 ) : « . . . دهنهء آن از نهر ارس از موضعى كه به كوشك جنكشى معروف است [ و پايانش در محلى است كه آن را سرجه پيل گويند . - روضة الصفا 
  ] بريده‌اند و طول آن . . . »\r\n","page_name":" 4934 ","page_number":706},
  {"content":"\r\n\r\nآنكه او قوى شود بنياد او براندازد . و چهار فوج را فرمان داد كه هر يكى را به راهى متوجه آن جانب بايد شد .\r\nاميرزاده پير محمد بن عمر شيخ و امير سليمانشاه و جمعى ديگر به جانب لرستان و خوزستان رفتند و اميرزاده ابا بكر و امير جهانشاه و جمعى ديگر از امرا از راه راست به بغداد روان شدند . و امير برندق با فوجى ديگر به تاخت جزيره مقرر شدند . و اميرزاده سلطان حسين و اميرزاده خليل سلطان نيز به راهى ديگر كوچ كردند . و چون به وقت مراجعت صاحبقران از بغداد ، كردان در راه به اسب دزدى خاطر مبارك آن حضرت آزرده بودند ، حكم جهانمطاع شد كه چون زمستان است و تمام ايل و الوس كردان ناچار از كوه پايان آمده و كوه‌ها را برف گرفته است ، در راه به قدر مقدور در تأديب كردان سعى نمودند و در ناحيهء دربند تاشى خاتون امرا به ايل و الوس كردان كه راه گريز ايشان به واسطهء شدت سرما و كثرت برف مسدود بود ، رسيدند . و گروه انبوه از ايشان به قتل آوردند و اموال ايشان به تاراج رفت . و هركس به كوه گريخت از شدت سرما لحظه [ اى 
  ] ديگر معاودت نموده امان طلبيد .\r\nو خاطر شاهزادگان از آن امور بالكليه فارغ شد و از آنجا اميرزاده ابا بكر و امير جهانشاه عازم بغداد شدند و راه‌ها را چنان مضبوط كردند كه به هيچ‌وجه خبر به بغداد نمىرفت . و شب و روز به تعجيل مىرفتند ، تا آنكه چنان غافل به بغداد رسيدند كه سلطان احمد را آن‌قدر فرصت شد كه با پيراهن بىازار خود را به كشتى انداخت و در آن « 1 » طرف آب با پسرش ، سلطان طاهر سوار شده به طرف حله گريختند . سپاهيان را چون محقق شد كه به طرف حله گريختند ، به تعاقب رفتند . و او جسر بريده پايين آب فرات به جزيره گريخت . و اميرزاده سلطان حسين و رفيقان از راه چمچال « 2 » درآمده مندليج را غارت كردند . و امير على قلندر كه حاكم آنجا بود ، از قبل سلطان گريخته ، از شط گذشت و در كنار دجله مردم خود را جمع كرده به جنگ ايستاد . و پسر او ، جهانگير برلاس ، به حكم اميرزاده خليل سلطان از بالا آب سپاه گذشته به قفاى مخالفان درآمد و شاهزادگان از مقابل خود بر آب زده بگذشتند و آن جماعت را شكست داده غارت كردند .\r\nو اميرزاده رستم كه جهت قشلاق از شيراز به شوشتر آمده بود ، به موجب فرمان به اميرزاده پير محمد و امير سليمانشاه ملحق شده به اتفاق متوجه عباده و موصل شدند و اعراب آن طرف را تاخته بازگشتند و به شوشتر آمدند . و امير سليمانشاه داروغگان و عمال خوزستان را گرفته زر بسيار از ايشان حاصل كرد . و اميرزاده رستم به شيراز معاودت نمود . و شاهزادگان\r\n\r\n\r\n","description":"","footnote":"\r\n( 1 ) . ق : از آن\r\n( 2 ) . روضة الصفا : چمچمال .\r\n","page_name":" 4935 ","page_number":707},
  {"content":"\r\n\r\nزمستان در عراق عرب توقف كرده در اول بهار در دوازده فرسخى همه يك جا شده متوجه اردوى معين شدند .\r\nو چون قرايوسف تركمان به روم « 1 » گريخته بود و بر زبان خلايق افتاده بود كه صاحبقران يورش روم را پيشنهاد همت ساخته ، ايلدرم بايزيد از اين معنى در انديشه شد . و مردم خردمند كه نزديك او بودند وى را به صلح ترغيب نمودند . بدين جهت ايلچى به درگاه عالم پناه فرستاد و در قراباغ از آن ايلچيان مكتوبات او به وسيلهء شاهزادگان و نوينان به عرض صاحبقران رسانيدند . و مضمون آنكه اعتذار از اعمال سابق و ثبوت قدم بر جادهء متابعت بود ، خاطرنشان آن حضرت شده در جواب فرمود كه « ما بالطبع خواهان توجه به آن ولايت نيستيم ؛ چه ، خاطر رخصت نمىدهد كه جمعى را كه هميشه به غزاى فرنگ مشغول‌اند از رهگذر لشكر ظفر اثر ضررى رسد ، ليكن قرايوسف تركمان كه ضرر بسيار به مسلمانان مىرساند به آن ولايت گريخته است و حمايت او كند . پيشنهاد خاطر اشرف آن است كه او را به قتل آورد يا به درگاه فرستد . و شق ثالث آنكه او را در ولايت خود نگاه ندارد تا ماده نزاع منقطع شده اساس موافقت استحكام يابد . بعد از آن در امداد غزاى فرنگ به هرچه حاجت افتد التزام نموده . » « 2 » و فرستادگان رخصت يافته نزد صاحب خود رفتند .\r\nو بايزيد ايلچيكده را با جمعى همراه ايلچيان روانه كردند و كتابتى به او دادند به اين مضمون كه « ايلچيان شما ( آنچه ) « 3 » گفتند اگر راست است آنچه در باب قرايوسف گفته شده به عمل مىبايد آيد و يكى از خواص خود را فرستاده كه عهد [ 519 ب 
  ] و پيمان در ميان آيد . » و ( بر سر جميع به وقت ) « 4 » خلعت و رخصت داد . ايلچيان بر زبان آن حضرت گذاشتند كه « ما اين زمستان را اينجا مىگذرانيم و اول بهار تا سرحد روم مىآييم و انتظار جواب داريم .\r\nاگر جواب صواب آيد فبها ، و الا آنچه مقدر است خواهد شد ؛ ( چنان كه فردوسى گفته :\r\n اگر نه به گفت من آيد جواب * من و گرز و ميدان و افراسياب ) « 5 » \r\nو از اين سخن امرا يقين دانستند كه آن حضرت يورش روم خواهد نمود . و چون سه سال\r\n\r\n\r\n","description":"","footnote":"\r\n( 1 ) . بلاد آل عثمان .\r\n( 2 ) . متن نامهء تيمور به بايزيد داير بر تسليم قرايوسف و سلطان احمد كه به زبان عربى است در منشأت فريدون بيگ آمده است ( چاپ 1265 م ، ج 1 ص 118 ) . تيمور در اين نامه پس از مطرح كردن اين مسأله كه آن دو افرادى مفسد و خطرناك‌اند و به هرجا كه پاى گذارند با خود شئامت و بدبختى به ارمغان خواهند آورد و افرادى نيستند كه شايستهء حمايت سلطان بزرگى چون بايزيد باشند ، هشدار داده بود كه چنانچه بايزيد قصد داشته باشد بر خلاف فرمان او عمل كند ، بهتر است به فرجام بد اين نافرمانى بينديشد . - اوزون چارشىلى ، تاريخ عثمانى ، ج 1 ، ص 345 ، پانوشت .\r\n( 3 ) . ق : ندارد .\r\n( 4 ) . م : ندارد .\r\n( 5 ) . از اضافات « م » است .\r\n","page_name":" 4936 ","page_number":708},
  {"content":"\r\n\r\nبود كه هميشه به فتح بلاد و دفع دشمنان مشغول بود و روم مملكتى عريض و وسيع است و لشكر آنجا تازه زور و با سلاح تمام بودند ، امرا از اين يورش به غايت انديشه‌ناك بودند . و به اتفاق شمس الدين آلماليقى را - كه به واسطهء زيركى و زبان‌آورى در پايهء سرير اعلى راه سخن بود - بر آن داشتند كه به وقت فرصت به عرض رسانيد كه در باب يورش روم تأملى بسزا بايد نمود ؛ چه ، جاى انديشه هست . » و منجمان نيز به اين يورش رضا نمىدادند . فى الحال امير جلال الاسلام زانو زده عرضداشت نمود كه « به خلاف رأى منجمان و امرا اين سفر مىكنم و به محض اقبال صاحبقران فتح مقدر است . »\r\nو صاحبقران را انديشهء امرا از اين يورش معلوم شده به جهت اطمينان خاطر ايشان مولانا عبد الله يشان « 1 » را طلب داشت و از او در اين باب سخن پرسيد و مبالغه فرمود كه آنچه از اوضاع فلكى معلوم تو شده باشد بىملاحظه و دهشت به عرض مىبايد رسانيد . مولاناى مشار اليه گفت كه « تقويم اين سال نوشته و سپرده نشده است . « 2 » احكام از آنجا ملاحظه نمايند و طالع صاحبقران در كمال قوت و از مخالفان « 3 » در نهايت ضعف است . » و به‌حسب اتفاق ذوذؤابه « 4 » در آن اوقات در برج حمل ظاهر شده بود . و مولانا كتابى از تصانيف محى الدين مغربى به نظر صاحبقران درآورد و در آنجا مسطور بود كه چون ذوذؤابه در برج حمل ظاهر شود ، لشكرى از شرق بر بلاد روم مستولى شود « 5 » و والى روم به‌دست ايشان گرفتار شود .\r\nو صاحبقران يورش روم را پيشنهاد همت نموده روز پنج‌شنبه سيزدهم شهر رجب سنهء مذكور كوچ فرموده و به نواحى قراباغ به سبزه‌زارى فرود آمد و چند روز آنجا توقف كرده و در هفتم شعبان كه روز نوروز [ جلالى و مطابق 
  ] « 6 » ايت‌ئيل « 7 » بود سوار شد از راه آلاتاغ « 8 » به گرجستان درآمد . و در سرحد گرجستان اميرزاده شاهرخ را فرزندى سعادتمند متولد شد و به ميرزا محمد جوكى موسوم شد و محافظت و تمهيد اغلان خانزاد قرار يافت . و اميرزاده محمد سلطان كه از آن طرف آب كر روان بود ، جماعت بكريان دامن البرز كوه را تاخته به معسكر همايون آمدند . و آغايان و شاهزادگان در اين منزل رخصت يافته به جانب سلطانيه و تبريز روان شدند و آدينه برادر پنج‌شنبه به ملازمت ايشان رخصت يافت . و ميرزا الغ بيگ و ميرزا ابراهيم و اميرزاده پير محمد جهانگير و اميرزاده بايسنقر و ميرزا سيورغتمش با آغايان به تبريز آمده چند روز آنجا بودند و بعد از آن به سلطانيه رفتند .\r\nو صاحبقران به منكول آمد . و باز ايلچى نزد ايلدرم بايزيد فرستاد كه « اگرچه ما به سرحد\r\n\r\n\r\n","description":"","footnote":"\r\n( 1 ) . روضة الصفا : مولانا عبد الله لسان .\r\n( 2 ) . م : سپرده شده است .\r\n( 3 ) . ق : مخالفت .\r\n( 4 ) . ذو ذنب . دنباله‌دار .\r\n( 5 ) . ق : شوم .\r\n( 6 ) . افزوده از روضة الصفا .\r\n( 7 ) . نسخ : اب‌نيل . تصحيح از روضة الصفا .\r\n( 8 ) . ق : إله طاق .\r\n","page_name":" 4937 ","page_number":709},
  {"content":"\r\n\r\nآمديم ، اما قول همان است و در انتظار جواب متردد . » « 1 » و در آن نواحى قلعه‌اى بود ترتوم‌نام از كفار گرجستان . « 2 » و تا غايت مريد و مطيع نشده بودند . امير نور الدين ، ولد شاه ملك به فتح آن قلعه رفته بعد از پنج روز آن قلعه را گرفتند و مردم قلعه را به قتل آورده قلعه را با زمين هموار كردند و رايت نصرت شعار متوجه اونيك شد و آنجا مدتى به جهت آمدن ايلچيان كه به روم رفته بودند ، توقف فرمود . و چون مدتى از ميعاد مقرر گذشت ، آن حضرت فرمود كه « چون ايلدرم بايزيد از . . . « 3 » اهل حكومت نيست بداصلى او را نمىگذارد كه موافق حكم عقل كار كند . بدين جهت با آنكه طمع در ملك و مال او نداريم ، لشكر به سر او مىبايد كشيد . »\r\nو تومان آغا و [ اميرزاده 
  ] سعد وقاص را به سلطانيه فرستاده به نفس نفيس با عساكر گردون مآثر متوجه روم شد . و در مرغزار ارزن الروم جميع شاهزادگان و امرا و لشكريان از اطراف و جوانب به اردو ملحق شدند و تسخير قلعهء كماخ « 4 » - كه سابقا حكام روم را در آن دخلى نبود و ايلدرم بايزيد متصرف شده بود و از قلاع مشهور به استحكام عالم بود - به اميرزاده محمد سلطان به موجب التماس او فرموده شد .\r\nو آن قلعه بر روى سنگ پاره [ اى 
  ] در كمال ارتفاع واقع شده . و از عجايب آنكه : در فصل بهار در آن قلعه سه روز مرغى مثل گنجشك كه پر نو برآورده باشد از هوا فرود مىآيد و مردم آن قلعه آن را جمع نموده نمك سود مىكنند و هرچه [ 520 الف 
  ] در آن سه روز به دست نيامد پر برآورده پرواز مىكند .\r\nو آن حضرت به ارزنجان رسيد و از آنجا اميرزاده ابا بكر و اميرزاده خليل سلطان و امرا و لشكريان را كه در عراق عرب بودند و اكنون رسيده بودند ، به كمك اميرزاده محمد سلطان فرستاد . و ايشان به اتفاق قلعه را محاصره نمودند و ده روز جنگ كرده آب از قلعه گيان باز بستند و نردبان‌ها از ريسمان ساخته در شب جمعى از بهادران جباپوش ارادهء برآمدن بر آن سنگ نمودند . و مردم درون خبردار شده به دفع و منع مشغول شدند . عليشير ، پسر عم امير عباس از نردبان افتاده هلاك شد .\r\nروز ديگر جنگ سلطانى انداخته اميرزاده محمد سلطان به نفس نفيس خود كوشش‌هاى\r\n\r\n\r\n","description":"","footnote":"\r\n( 1 ) . روضة الصفا : « و از او درخواست كرد كه قلعهء كماخ را به تصرف گماشتگان تيمور بازدهد . » ولى منابع عثمانى تحويل قلعهء كماخ را يكى از شرايط پنجگانه‌اى مىشمارند كه امير تيمور خواستار پذيرفته شدن آنها از سوى بايزيد بود .\r\nدر خصوص اين شرايط - اوزون چارشىلى ، تاريخ عثمانى ، ج 1 ، 350 .\r\n( 2 ) . ظفرنامه : « . . . و طغاى كه حاكم آنجاست از آنجا غايب است و نايب او كرجيك‌نام ، قايم‌مقام اوست و قريب دويست نفر گرجى بدان قلعه متحصن شده مسلمانان از ايشان زحمت مىيابند . »\r\n( 3 ) . جاى يك كلمه در نسخ بياض .\r\n( 4 ) . كماخ يا كمخ ، شهرى در روم ، با فاصلهء يك روز از ارزنجان .\r\n","page_name":" 4938 ","page_number":710},
  {"content":"\r\n\r\nمردانه نمود و مردم ميرزا ابو بكر پيشتر از همه‌كس به بالاى قلعه برآمده اجر « 1 » كشيدند و آن چنان قلعه را به يك جنگ سلطانى گرفتند . و خبر فتح به آن حضرت فرستادند . و صاحبقران از ارزنجان كه هفت فرسخى آن قلعه بود سوار شده به آنجا رفت « 2 » و آن قلعه را به نظر احتياط ملاحظه نموده حكومت آن را به طهرتن داد و از آنجا به سيواس آمد . و بايزيد « 3 » [ چمپايى 
  ] « 4 » ايلچيكده كه به روم به رسالت رفته بود ، با رسولان قيصر آمد و جواب‌هاى ناصواب آورد . « 5 » و آن حضرت برآشفته به ايلچيان گفت كه « ما گفته بوديم كه قرايوسف و قلعهء كماخ را بازگذار .\r\nقلعه كماخ خود بىمنت به تصرف درآمد و ما نيز رسيديم . اكنون مردانه بايست كه ما انتقام را آماده شده‌ايم . » و تحفه‌هاى او را رد كرد « 6 » و حكم فرمود كه لشكر منصور [ را 
  ] در حوالى سيواس [ در حضور ايلچيان و فرستادگان ايلدرم بايزيد سان ببينند و به اصطلاح آن روز « جيبه ببينند » 
  ] « 7 » و صاحبقران در بالاى پشته [ اى 
  ] برآمده لشكر فوج‌فوج و قشون‌قشون مسلح و مكمل از نظر مىگذشتند و سردار قشون راست نموده پيشكش مىكشيد و تومان‌تومان و هزاره هزاره گذشتند تا نوبت به اميرزاده محمد سلطان - كه در آن تازگى از سمرقند آمده بود - رسيد . و لشكرى در كمال آراستگى به نظر درآورد . و هر قشون را به يك رنگ لباس پوشانيده بود و هيچ‌كس بىزره و جوشن نبود .\r\nو چون تمام روز به ديدن لشكر گذشت و هنوز لشكر باقى بود ، آن حضرت به نماز گذاردن برخاسته حكم فرمود كه ايلچيان روم را تا نهايت لشكر ببرند و تمام صف‌ها را به نظر ايشان درآوردند . و روز ديگر ايلچيان را رخصت معاودت داد و به ايلدرم بايزيد پيغام كرد كه « اگر صلاح كار خود منظور مىدارى فرزندان طهرتن را با يكى از فرزندان خود بفرست كه فرزندان را عزيز نگه مىداريم و ولايت تو آبادان و خود به سلامت بمانى . ديگر اختيار دارى . »\r\n\r\n\r\n","description":"","footnote":"\r\n( 1 ) . مفهوم نشد .\r\n( 2 ) . در اينجا بود كه نامهء شديد اللحن ايلدرم بايزيد توسط فرستاده‌اش به همراه فرستاده‌هاى امير تيمور رسيد . فحواى نامه و خشمگين شدن امير تيمور از دريافت آن و تبعات اين گستاخى ، مىرساند كه تيمور قصد داشت بايزيد را تحت فرمان خويش درآورد ولى بايزيد زير بار نمىرفت .\r\n( 3 ) . نسخ : بىنقطه .\r\n( 4 ) . افزوده از روضة الصفا .\r\n( 5 ) . سلطان بايزيد در برابر توصيه‌هاى وزير اعظم كه از بايزيد درخواست مىكرد در برابر اين مسائل محتاطانه عمل كند گفته بود « شرف و نيروى لازم براى مقابله با تيمور را داريم . ما نمىتوانيم تابع او باشيم و نمىتوانيم بدون داشتن استقلال زندگى كنيم . » و به منظور جنگ با امير تيمور ، ضمن عقد پيمانى با امپراتور بيزانس ، نيروهايى را كه مأمور محاصرهء استانبول بودند ، فراخواند . - اوزون چارشىلى ، تاريخ عثمانى ، ج 1 ، ص 351 .\r\n( 6 ) . بنابه نوشتهء بعضى منابع ، هدايايى كه بايزيد براى تيمور فرستاده ، او را سخت خشمگين ساخته بود ؛ به اين معنى كه او از هر جنسى ده عدد فرستاده بود ، حال آنكه عدد مقبول براى ترك‌ها نه بود و مىبايست طبق سنت مرسوم از هر هديه‌اى نه عدد مىفرستاد . - پيشين .\r\n( 7 ) . افزوده از روضة الصفا ، چاپ زرياب ، قسم ششم ، ص 1106 ؛ نسخ : حساراد ؟ ؟ ؟ ( ؟ )\r\n","page_name":" 4939 ","page_number":711},
  {"content":"\r\n\r\nو قلعهء هاروك را كه در آن نواحى بود ، لشكريان به سردارى امير شيخ نور الدين و امير برندق فتح نمودند . و جمعى از ارباب وقوف كه راه‌هاى ولايت روم را خوب مىدانستند به موقف عرض رسانيدند كه راه توقات جنگل بسيار دارد و ايلدرم بايزيد با لشكر به توقات آمده و كنار آب را گرفته است . صاحبقران آن راه را گذاشته به دست چپ روان شد و متوجه قيصر [ يه 
  ] گشته على سلطان تواچى را پيش فرستاد كه بگذارد كه تا لشكريان از قيصريه بگذرند . و از سيواس به شش منزل به قيصريه رسيده اهالى شهر را كه به ملازمت آمدند ، امان داد و چند روز آنجا توقف فرموده و جماعتى گريخته به نقب‌ها و سوراخ‌ها رفته بودند پيدا كرده به قتل آوردند . و اميرزاده ابا بكر و امير شيخ نور الدين به قراولى تعيين يافتند و لشكر به ترتيب جبه پوشيده به جانب انگوريه « 1 » روان شدند .\r\nدر قراشهر « 2 » از قراول خبر آمد كه سپاه ايلدرم بايزيد را ديده‌اند . به موجب فرمان ، لشكريان رو به جانب دشمن به توره فرود آمدند و خندق كندند . و امير شاه ملك با هزار سوار به زبان‌گيرى « 3 » رفت و تمام شب رانده نزديك به صبح نزديك به اردوى ايلدرم بايزيد رسيد .\r\nو چون قراولان لشكر از كمين بيرون آمدند ، جنگ [ ى 
  ] سخت واقع شد . و قيصر از نزديك آمدن فوج صاحبقران برآشفته امراى خود را سرزنش بسيار كرد . و امير شاه ملك صورت واقعه را به صاحبقران اعلام نمود . و قيصر كوچ كرده به جانب صاحبقران روان شد .\r\nو آن حضرت الياس خواجه شيخعلى بهادر و صاين تيمور و برادرش ، مراد و دايه خواجه و سلطان ملك ، پسر اوخ بهادر را با شصت مرد به زبان‌گيرى روان ساخت . و امير شاه ملك مظفر و منصور بازآمد . و صاحبقران با امرا و شاهزادگان مشورت كرد و فرمود كه « در آنجا توقف كردن [ 520 ب 
  ] تا رسيدن دشمن فايده‌اى كه دارد آسودگى چهارپايان است . و شقى ديگر آن است كه ميان ولايت ياغى درآييم و به هر طرف ايلغار فرستيم تا او سراسيمه شده به تعجيل از دنبال بيايد . و اكثر لشكر او كه پياده‌اند جدا شوند . »\r\nشق ثانى اختيار شده كوچ كردند . « 4 » و اميرزاده سلطان حسين را با دو هزار مرد در يورت بازداشتند و حكم شد كه امير برندق با ديگر امراى قشون ، با لشكر پيادهء قشون با لشكر به جانب انگوريه نيز روان شود و منزلى كه آب نيست چاه فرو برند . و جمعى به زبان‌گيرى رفته بودند\r\n\r\n\r\n","description":"","footnote":"\r\n( 1 ) . انقره ، آنكاراى كنونى .\r\n( 2 ) . م : قراتهر . روضة الصفا : قير شهرى\r\n( 3 ) . جاسوسى .\r\n( 4 ) . اوزون چارشىلى معتقد است كه « تيمور در حال پيشروى به سوى قير شهرى بود كه خبر يافت نيروهاى عثمانى به سوى او در حركت‌اند . وى كه دريافت اين وضع به سود او نيست ، دستپاچه شده جلسهء مشاوره‌اى با فرماندهان سپاه تشكيل داد . آنگاه به دنبال تصميم گرفته شده به سرعت پيشروى خود افزود تا دشمن را پشت سر بگذارد و راه آنكارا در پيش گرفت . » - تاريخ عثمانى ، ج 1 ، ص 353 .\r\n","page_name":" 4940 ","page_number":712},
  {"content":"\r\n\r\nدو كس را از مخالفان به دست آورده يكى را كشتند و سر او را در گردن ديگرى آويخته مىآوردند كه پسر قيصر كه با هزار كس شب به زبان‌گيرى روان شده بود و از ايشان گذشته در دره [ اى 
  ] پنهان بود ، دوچار شد . بهادران كه شصت نفر بيشتر نبودند ، جنگ‌كنان روان شدند .\r\nتا آنكه سياهى لشكر اميرزاده سلطان حسين به نظر آمد . روميان توقف كردند و دليران به سلامت خلاص شدند و ملازمت صاحبقران آمدند و سلطان حسين نيز آمده ملحق شد . و لشكرى كه به انگوريه فرستاده بودند در راه چاه‌ها كنده به انگوريه رسيدند و تمامى نواحى آن را تاخته غنيمت بسيار گرفتند .\r\nو صاحبقران به سه منزلى انگوريه آمد . يعقوب‌نامى از قبل قيصر در قلعهء انگوريه مضبوط شده بود . روز ديگر لشكريان منصور به عزم تسخير قلعه روان شدند و فى الحال نقب‌ها زده آب از قلعه بريدند . و جمعى از بهادران به برجى كه به طرف آب بود برآمده نزديك بود كه قلعه فتح شود كه قراولان خبر رسيدن قيصر فرستادند . و صاحبقران به اردو معاودت فرمود . و امرا كه به بالاى برج رفته بودند . . . « 1 » كنان پايين آمدند و حكم شد كه لشكريان كوچ كرده مقدار يك ميدان اسب از آب پيشتر رفتند و آب را در عقب گذاشته فرود آمدند و به رسم حفر خندق و استحكام آن قيام نمودند ، و يك چشمهء آب كه بر سر راه دشمن بود و بجز آن آبى نبود ، به انواع نجاسات انباشتند .\r\nو تمام شب صاحبقران گيتىستان به تضرع و زارى از حضرت عزت ، فتح و نصرت مسئلت نمود . و چون روز شد آن حضرت به صف‌آرايى سوار شده و جوانغار را به اميرزاده شاهرخ بهادر و اميرزاده خليل و امير سليمانشاه و امير يادگار و رستم طغى بوغا برلاس و سونجك بهادر و دولتمور [ تواچى 
  ] و ديگر امرا سپردند و قبيل ايشان سلطان حسين بود و با جمعى ديگر . و در برانغار اميرزاده ميرانشاه و امير شيخ نور الدين برندق و على هقين « 2 » و امير مبشر « 3 » و امير طهرتن و حاجى عبد الله عباس و سلطان سنجر و حاجى سيف الدين و عمر پايان و شيخ ابراهيم شيروانى و غيرهم قرار گرفته و قبيل ايشان اميرزاده ابا بكر و امير جهانشاه و قراعثمان تركمان و كوچك برلاس و مير على سلدوز بود . و در دست راست قول باشتيمور اغلان و اميرزاده احمد قوشچى « 4 » و پيرى بيك « 5 » و جلال باؤرچى و يوسف مغول و حاجى بابا سوجى و اسكندر و شمس الدين آلماليقى و پيرى ملك تواچى و خواجه على و حسن و محمد قوچين و ادريس قورچى و ارغون ملك و پير محمد و بهاء الدين و قرا احمد و ولى بيگ\r\n\r\n\r\n","description":"","footnote":"\r\n( 1 ) . جاى يك كلمه در نسخ بياض است .\r\n( 2 ) . ظفرنامه : على قاوچين .\r\n( 3 ) . ق : امير مليسر .\r\n( 4 ) . ق : فوشنج .\r\n( 5 ) . ظفرنامه : بيردى بيك .\r\n","page_name":" 4941 ","page_number":713},
  {"content":"\r\n\r\nايلچيگداى و چقماق « 1 » و دولت خواجه و ايلچى بوغا و عبد الله و صوفى خليل و محمد تواچى و ايسن تمور و شيخ محمد و قرامان « 2 » و سنجر و حسن و حسين و عمر بيگ جانى قربانى و ديگر امرا . در دست چپ قول ، جلال الاسلام بود و توكل و خواجه على و محمود شاه و اولى سونجك و جانى بيگ و يادگار و تنكرى بيرمش « 3 » و محمد خليل ، برادر دولتمور تواچى و شيخ حسن و ميرك ايلچى و عبد الكريم حاجى سيف الدين و عادل و قطب الدين سليم و جهان ملك ملكت و ( پير محمد شانكوم ) « 4 » و بهادر عثمان تواچى و اسكندر شيخى و شاه شاهان ، والى سيستان و ابراهيم قمى و شاه توران و سراول و ديگر سرداران . و در پيشقراول اميرزاده محمد سلطان و اميرزاده پير محمد عمر شيخ و برادرش اميرزاده اسكندر و امير شمس الدين عباس و امير شاه ملك و امير الياس و خواجه شيخعلى بهادر و ديگر بهادران قرار گرفتند .\r\nو صاحبقران گيتىستان چهل قشون مرد جنگ ديدهء كارآزموده در ركاب ظفر انتساب نگاه داشت كه هرجا به كمك حاجت افتد ، روانه نمايد . و چند زنجير فيل كه از هندوستان آورده بودند در پيش صف بازداشتند .\r\nو ايلدرم بايزيد نيز لشكر خود را مرتب ساخته ، ميمنه را به پسر برلاس فرنگى كه برادرش بود و با بيست هزار كس به كمك آمده بود [ 521 الف 
  ] سپرد و ايشان همه لباس سياه پوشيده بودند و از سر تا قدم در آهن پنهان شده و به رسم خود بندهاى جباى خود را بر پشت پاى يكديگر رسانيده قفل زده بودند و تا آن قفل را نگشايند جبا از ايشان دور نمىشود . و در ميسره پسر قيصر « 5 » ، سلمان چلبى « 6 » سردار بود . و در قول قيصر به نفس خود ايستاده بود و سه پسر او موسى و عليشير « 7 » و مصطفى در عقب قول جاى داشتند . و پسر ارشد قيصر ، محمد چلبى - كه به كبر شيخى اشتهار داشت - با ديگر امرا و سرداران روم مثل قوچ پاشا « 8 » [ و 
  ] يعقوب پاشا و يوسف پاشا و تنكرى برمس و چلپان و داوود ثانى و شاهين لله با پنج پسر ديگر قيصر : احمد و طاهر و محمد و ياساجوق [ و ؟ 
  ] هركدام با لشكر بسيار به‌جاى خود قرار گرفتند .\r\nو پيادگان دلاور با چترها پيش لشكر روان شدند . كوس و كورگا « 9 » كوفته سورن انداختند و هردو لشكر به يكديگر رسيده . و صاحبقران به رسم معهود خود پياده شده روى عجز و نياز بر زمين نهاد و از حضرت عزت فتح و نصرت مسئلت نمود و سوار شده بهادران را رخصت\r\n\r\n\r\n","description":"","footnote":"\r\n( 1 ) . نسخ : بىنقطه .\r\n( 2 ) . ق : غرابان ؛ م : قرابان .\r\n( 3 ) . ق : تنكرى ترميش ؛ ش : تنكرى تيرميش .\r\n( 4 ) . از اضافات « م » است .\r\n( 5 ) . ق : قيصر را .\r\n( 6 ) . تاريخ عثمانى چارشنىلى ( ج 1 ، ص 355 ) : سليمان چلبى .\r\n( 7 ) . تاريخ عثمانى : عيسى چلبى .\r\n( 8 ) . ق : قوچ پادشاه .\r\n( 9 ) . ق : كوس و كبركه . لفظ تركى است به معنى نقاره .\r\n","page_name":" 4942 ","page_number":714},
  {"content":"\r\n\r\nجنگ داد . نخست اميرزاده ابا بكر خود را به سلمان چلبى ، پسر قيصر رسانيده فوج او را برهم زد . و امير جهانشاه و قراعثمان تركمان نيز رسيده به اتفاق جوانغار دشمن را متفرق ساختند . و كبر شيخى ، پسر قيصر كه از شجاعان نامور بود ، زمانى پاى ثباتى افشرده چندان كه توانست كوشش نمود . و چون مردمش گريزان شدند ، ناچار او نيز روى برتافت . و اميرزاده سلطان حسين از جوانغار حمله برد و آثار شجاعت به ظهور آورد . و اميرزاده محمد سلطان از قول بر سبقت همراهان رشك برده رخصت جنگ از آن حضرت طلبيد . به موجب حكم به جانب جوانغار به كمك روان شد . برلاس فرنگى كه برانغار مخالف بود ، فدايىوار در مقام مدافعه آمده سعى بسيار كرد . اما فايده نكرد و شكست يافت و پيادهء بسيار در زير دست و پاى اسب لگدكوب بلا شدند .\r\nو چون صاحبقران گيتىستان ملاحظه فرمود كه به توفيق خدادوستان قوى و دشمنان در كمال ضعف‌اند ، حكم فرمود كه تمام لشكر به يك بار حمله بردند و به طريق ديگر افواج آن را برهم زدند . و امير شيخ نور الدين و امير برندق بر جمعى كثير از پيادگان ميسرهء دشمن كه بر بالاى بلندى برآمده سپاه منصور را آسيب مىرسانيدند ، حمله برده جمعى كثير از ايشان را به قتل آوردند و آن بلندى را به تصرف درآورده شر ايشان را دفع كردند . و جميع شاهزادگان و امرا از ميمنه و ميسره و قلب و جناح جلو ريز حمله آوردند . بازار اجل گرم و نرخ جان ارزان و قيمت صبر گران شد ؛ چو جنگ بزرگ ايرانيان و تورانيان كه افسانه گويان عجم به خاطر خواه خود ساخته‌اند ، در تواريخ مثل اين جنگى نشان نمىدهند . انتقام آنچه اسكندر رومى به ايرانيان كرده بود ، صاحبقران « 1 » از روم و روميان بازخواست نمود .\r\nو ايلدرم بايزيد چون اطراف و جوانب ملاحظه كرد نظرش بر شش قشون از لشكر اميرزاده محمد سلطان افتاد كه فوجى از لشكر او را كه بر بالاى پشته بودند رانده خود به جاى آنها برآمد و اطراف و جوانب لشكر خود را احتياط نموده همه را شكسته و پراكنده ديد و بعضى از گريختگان دست راست و چپ لشكرش به او پيوستند و جمعى بر او گرد شد .\r\nو صاحبقران گيتىستان با اميرزاده شاهرخ متوجه او شده خود را به او رسانيدند . و امراى برانغار و جوانغار و شاهزادگان چون هريك غنيم خود را مغلوب ساخته بودند و غنيم ديگر مىجستند ، روى به طرف قيصر آورده به يك بار او را شكارىوار در ميان گرفتند . و قيصر آن روز را به مردانگى به شب رسانيد و به وقت غروب نيّر اعظم بىطاقت شده مانند بخت خود با مردم خويش به يك بار از بلندى روى به نشيب آورد . لشكريان منصور كوچه داده تيرباران\r\n\r\n\r\n","description":"","footnote":"\r\n( 1 ) . ق : ملك\r\n","page_name":" 4943 ","page_number":715},
  {"content":"\r\n\r\nكردند و اكثرى را به قتل آوردند . و ايلدرم بايزيد با هزار مشقت از جرگه بيرون رفت . و بهادران به تعاقب روان شدند . و چون هوا در غايت گرمى بود و قيصر از صبح تا شام با مردم خود جبه پوشيده تردد كرده بود ، به وقت گريختن اكثر مردمش از تشنگى هلاك شدند . و صاحبقران مظفر و منصور ( بيت )\r\n مسيحا يار و خضرش رهنما و هم‌عنان يوسف * فغانى شهسوار من به اين اعزاز مىآيد \r\nاز معركه بازگشته به اردوى همايون آمد و شاهزادگان و امرا به ملازمت آمده زانو زدند و مباركباد گفتند . و سلطان محمود خان كه به تعاقب دشمن رفته بود ، به قيصر رسيده او را دستگير كرده « 1 » به وقت خفتن به درگاه عالم پناه آورد . به موجب حكم ، دست قيصر را كه بسته بودند گشودند و به درون آوردند . و آن حضرت به مقام ترحم شده ، او را نزديك خود بنشاند ، فرد :\r\n شيرست روز حرب و ليكن چو « 2 » بر عدو * فيروز گشت ، گشت بر او مهربان پدر [ 521 ب 
  ] \r\nو از روى مرحمت و عنايت به او در سخن آمده فرمود كه « اگرچه در جميع امور اختيار و اقتدار قادر مطلق راست ، اما اگر به نظر انصاف درنگرند ، آنچه تو را پيش آمد نتيجهء كردار تو است . به اندك چيزى از تو خشنود مىشديم : اخراج قرايوسف و دادن قلعهء كماخ و فرستادن متعلقان طهرتن امرى دشوار نبود . و دوستى همچو من كسى هرگاه به اين جزويات ميسر شود ، اقدام بر دشمنى نه كار عاقلان است . اگر معاذ الله اين فتح از آن طرف بود ، معلوم است كه بر من و لشكر من چه مىگذشت . اكنون به شكر اين عطيه تو و مردم تو از من بجز نيكويى نخواهد ديد . »\r\nو قيصر از روى خجالت و شرمندگى به تقصيرات خود معترف شده گفت كه « سزاى آنچه كه كردم ، ديدم . اگر عفو يابم ، تا زنده باشم با فرزندان عذر تقصيرات گذشته را بر كمر جان بندم . »\r\nصاحبقران او را خلعت داده به نوازش بسيار اميدوار ساخت و قيصر تسلى شده زبان به\r\n\r\n\r\n","description":"","footnote":"\r\n( 1 ) . پرفسور اوزون چارشىلى از قول تاريخ عاشق ياشازاده ( ص 78 ) و نشرى ( ص 325 ) مىنويسد كه يعقوب بيگ امير گرميان [ كه به هنگام نبرد از بايزيد بريده و به امير تيمور پيوسته بود 
  ] محل بايزيد را به قواى دشمن نشان داد كه در نتيجه او را دستگير كردند . - تاريخ عثمانى ، پيشين ، ص 358 . پانوشت .\r\n( 2 ) . ق : چه .\r\n","page_name":" 4944 ","page_number":716},
  {"content":"\r\n\r\nالتماس تحقيق احوال فرزندان خود : موسى و مصطفى كه با او همراه بودند گشود . بعد از چند روز موسى را يافته نزد او آوردند . و نزديك منزل همايون وثاقى پادشاهانه جهت قيصر ترتيب يافت . و حسن برلاس و بايزيد ايلچيگدائى به محافظت او مقرر شدند .\r\nو اين فتح به روز جمعه نوزدهم ذيحجهء سنهء هشتصد و چهار [ هجرى 
  ] واقع شد . « 1 » و يعقوب ، كوتوال انگوريه بعد از فتح بيرون آمده كليهء قلعه از سر و مال امان از انگوريه حاصل شد . و اميرزاده محمد سلطان به دست راست به جانب برسا كه تختگاه قيصر بود ، به موجب حكم روان شد . و اميرزاده ابا بكر و امير جهانشاه و امير شيخ نور الدين و امير سونجك و ديگر امرا در ملازمت شاهزاده رفتند . و اميرزاده سلطان حسين و اميرزاده اسكندر و اميرزاده سليمانشاه و رستم طغىبوغا برلاس و سيد خواجه به طرف قونيه و آق‌شهر و قراحصار و ديگر ولايات آن طرف روان شدند . و فتح‌نامه‌ها به اطراف و اكناف عالم فرستاده شد . و اميرزاده خليل سلطان به محافظت سرحد تركستان مأمور شد . و امير مضراب به واسطهء فوت امير آق‌بوغا به ضبط خراسان رفت .\r\nو صاحبقران گيتىستان از انگوريه كوچ كرده و لشكريان به طريق سوداگران تمام چهارپايان خود را از اقمشهء فرنگ و زر و نقره و جواهر بار كرده بودند . به شش منزل به سورى حصار آمده و از آنجا اميرزاده شاهرخ به جانب كول حصار رفت . و صاحبقران به كوتاهيه آمد و مال امان از آن شهر گرفته شد و امير شاه ملك و جمعى ديگر از امرا به طرف مرتشا و خواجه ايلى روان شدند . و چون تمام مملكت روم تا ساحل درياى مغرب جولانگاه سپاه ظفر پناه شد ، آن حضرت به عيش و عشرت مشغول شد و مدتى به اين طريق گذشت و از اطراف و جوانب لشكريان كه به تاخت رفته بودند چندانكه دلخواه ايشان بود ، غنيمت آوردند و خزانه و اموال تيمور تاش كه در آنجا به دست آمده بود بر امرا قسمت يافت . و اميرزاده محمد سلطان كه به جانب تختگاه بر ساروان شده بود ، چنان به ايلغار رفت كه از سى هزار كس چهار هزار كس رسيدند . و از سلمان چلبى ، پسر قيصر كه از جنگگاه گريخته بود و به برسا آمده ، آنچه مقدورش بود ، از خزاين پدر برداشته و گريخته بود و مردم آن ولايت هركه را مقدور بود به كوه و كنار دريا گريخته بودند و بهادران رسيده تعاقب كردند و اكثر مردم به‌دست افتادند . و دختر قيصر و دختر سلطان احمد جلاير كه به جهت پسر قيصر خواستگارى شده بود به دست افتادند .\r\n\r\n\r\n","description":"","footnote":"\r\n( 1 ) . در كتب تاريخ در مورد روز و ماه وقوع جنگ آنكارا نظريات مختلفى ابراز شده كه صحيح‌ترينش نظر ابن عربشاه ، يعنى 27 ذيحجهء سال 804 ه . ق / 28 تموز سال 1402 م . است . در خصوص نظريات گوناگون در اين خصوص - اوزون چارشىلى ، تاريخ عثمانى ، ج 1 ، ص 354 ، پانوشت 2 ؛ و نيز - تاريخ تيموريان ( كيمبريج ) ، ص 87 .\r\n","page_name":" 4945 ","page_number":717},
  {"content":"\r\n\r\nو امير شيخ نور الدين به برسا درآمده و خزاين سلاطين روم را در ضبط آورد و از بتيكچيان ديوان اعلى سيف الدين تونى و على سمنانى همراه بودند و بعد از ضبط اموال شهر به غارت رفت و شيخ [ شمس الدين 
  ] جزرى و اكثر امرا و اكابر برسا گرفتار شدند . « 1 » و چون لشكر عقب اميرزاده محمد سلطان رسيدند ، اميرزاده ابا بكر را با ده هزار سوار به ارنيك كه سلمان چلبى « 2 » آنجا بود فرستاد . و آن قلعهء مشهور ولايت روم است . و سلمان چلبى با آنكه غلبهء عظيم داشت طاقت نياورده گريخت و از آب گذشته و تا اسريقه « 3 » رفت و كوچش اسير شد و اونيك به تصرف درآمد .\r\nو اميرزاده محمد سلطان از مرغزار مخاليج خبر فتوحات با شنقارى و ديگر تحف مصحوب چند دلاور به درگاه فرستاد . و اميرزاده ابا بكر را نيز شكارى بىمثل به دست افتاده بود . مصحوب آق سلطان روانهء درگاه نمود . و ميان برسا و كوتاهيه كه جنگل است ، جمعى از مردم روم كه به آن بيشه پناه آورده بودند ، بر سر راه دلاوران آمده و جنگ عظيم شد ؛ چه ، اندك مردم بودند و دشمن بسيار و جا محكم . اما آخر به اقبال صاحبقران ، فتح كرده به درگاه رفتند . و امير شيخ نور الدين نيز طلا و جواهر بسيار از خزانهء قيصر فرستاد و همه در كوتاهيه به درگاه رسيدند . و اميرزاده محمد سلطان و اميرزاده [ ابا بكر 
  ] [ 522 الف 
  ] به برسا آمدند و به رخصت صاحبقران اميرزاده ابا بكر دختر بزرگ قيصر را نكاح كرد . و اميرزاده سلطان حسين و امير سليمانشاه كه به جوانغار به ايلغار رفته بودند ، كبك تركمان را تاختند و آق‌شهر و قراحصار را گرفتند و مال امان تحصيل نمودند و اطراف آن ولايت و قوم حميد را غارت كردند و غنايم بسيار به‌دست افتاد .\r\nو چون شرح غنيمت ولايت روم از شرح و بيان مستغنى است ، در آن باب مبالغه چندان نمىرود . و از قونيه به امير سليمانشاه امان « 4 » گرفت و از ايل و الوس سيد خواجه شيخعلى بهادر نگذاشت كه هيچ‌چيز فوت شود و تمام را به تصرف درآورد . و اموال برسا كه امير شيخ نور الدين ضبط كرده بود ، با زن و فرزند و متعلقان و كنيزان جنگى او مجموع در كوتاهيه به نظر آن حضرت درآمد . و شيخ جزرى را نيز به ملازمت آوردند و خلاصى يافت . و زن ايلدرم بايزيد ، دسپينه « 5 » ، دختر برلاس افرنجى را با دختر و ساير متعلقان صاحبقران نزد قيصر فرستادند و زنان فرنگى كه در خانهء قيصر تا غايت بر دين خود بودند ، مسلمان شدند . و امير محمد ، پسر قرامان را كه دوازده سال در بند قيصر بود به درگاه آوردند . تمام ولايت قرامان به\r\n\r\n\r\n","description":"","footnote":"\r\n( 1 ) . او را پيش تيمور بردند و او ملازم تيمور شد . - روضة الصفا ، چاپ زرياب ، ص 1108\r\n( 2 ) . ق : ام سلمان چلبى .\r\n( 3 ) . ق : سرسمه ؛ اسريقه ( ادرنه )\r\n( 4 ) . م : پناه .\r\n( 5 ) . نسخ : دستنبه . وى خواهر لازار پادشاه صربستان\r\n","page_name":" 4946 ","page_number":718},
  {"content":"\r\n\r\nيمن عنايت و عاطفت آن حضرت به او تعلق گرفت و آق‌شهر « 1 » نيز به او عنايت شد . « 2 »\r\nو رايات همايون از كوتاهيه كوچ كرد . و اميرزاده محمد سلطان اغروق را گذاشته با اميرزاده ابا بكر در راه به ملازمت رسيد و به موجب حكم به برسا معاودت نمود . و صاين تمور و برادران و فرزندان در اين وقت به واسطهء جريمه‌اى كه از ايشان صدور يافت ، به ياسا رسيدند . و صاحبقران در التون تاش به عيش و عشرت مشغول شد . و بعد از چند روز كه به عيش و عشرت گذشت ، صاحبقران گيتىستان ، ايلدرم بايزيد را به مجلس بهشت آيين طلب نمود و چندان عنايت كه در حوصلهء او نگنجيده بود بر او ظاهر كرد و تفويض سلطنت مملكت روم به دستور سابق از آن جمله بود « 3 » و سيورغالات مجدد نيز بر آن افزوده شد . و بعد از آن ، از آن منزل كوچ فرموده به صوب تنغوزلغ « 4 » روان شد .\r\nو مولانا بدر الدين احمد ، ولد شيخ [ شمس الدين محمد 
  ] جزرى را به رسالت به مصر فرستاد و پيغام فرمود كه « ولايت روم به تصرف درآمد . اگر ايتمش به حضور آيد و سكه و خطبه به نام نامى آرايش يافت كه خوب ، و الا بعد از اين نوبت مصر است . » « 5 »\r\nو سابق بر اين ايلچيان به اسلامبول نزد حاكم آنجا باكود « 6 » و نزد سلطان چلبى تا اسريقه « 7 » رفته بودند . حاكم اسلامبول قبول جزيه نموده به وعدهء مقرر مراجعت نمودند ؛ چه ، جزيهء چند ساله به نقد به رسم پيشكش فرستاده بود . سلمان چلبى از اسريقه به گزل حصار رفته بود و از آنجا شيخ رمضان را كه در زمان پدرش قاضى و وزير بود ، با تحف بسيار از جانوران شكارى و اسبان عربى مصحوب ايلچيان به درگاه فرستاده عرضداشت نمود كه « چون پدرم در مجلس آن حضرت رخصت جلوس يافت من نيز از جمله غلامان‌ام . اگر رخصت شود به ملازمت مشرف شوم . »\r\nو صاحبقران با ايلچى او سخنان از روى نصيحت حكايات قبول ناكردن نصيحت ايلدرم بايزيد و پشيمانى او باز گفت و فرمود كه « اگر آن فرزند به ملازمت آيد ، هر آينه به موجب خاطرخواه معزز و محترم خواهد بود . » و ايلچيان او را كلاه و كمر داد . ( و سلطان محمود\r\n\r\n\r\n","description":"","footnote":"\r\n( 1 ) . ق : آن شهر .\r\n( 2 ) . به تصريح روضة الصفا بجز آق‌شهر ، شهرهاى لارنده و انطاريه و علانيه و قونيه نيز در اختيار امير محمد قرار گرفت .\r\n( 3 ) . به تصريح مورخان غربى ، امير تيمور « از ميان برداشتن عثمانيان را در سر نمىپرورانده است . حتى بر سر آن هم نبوده كه نوعى تشكيلات جغتايى در آناتولى برپا دارد . تيمور به‌جاى اين همه كارها ، راضى شد به برقرارى سلطهء خود بر امارت‌نشين‌هاى محلى كه سلطان آنان را از بين برده بود . » - تاريخ تيمورى ( كيمبريج ) ، ص 88 .\r\n( 4 ) . نسخ : صصدلنق ؟ ؟ ؟ .\r\n( 5 ) . سلطان مصر كه تاكنون ايلچيان تيمور را بازداشت مىكرد ، پس از شنيدن خبر پيروزى وى بر ايلدرم بايزيد ، نه‌تنها اجازهء بازگشت به آنها داد بلكه سفرايى از سوى خود به نزد تيمور فرستاد و اظهار اطاعت كرد .\r\n( 6 ) . روضة الصفا : تاكور .\r\n( 7 ) . نسخ : سريفه ، و سطر بعد : اسريقه ( ادرنه ) .\r\n","page_name":" 4947 ","page_number":719},
  {"content":"\r\n\r\nخان و امير شاه ملك با جمعى ديگر از امرا به ايلغار به تاخت ناحيتى رفته بودند ) « 1 » و پادشاه سلطان محمود خان را در راه مرضى عارض شد و چند روز بىحضور بود و در كحل يرليغ به جوار رحمت حق پيوست ، صاحبقران را از استماع اين خبر خاطر مبارك غمگين شد و چون بجز صبر علاجى نبود ، زبان به كلمهء استرجاع ( گشاد ) « 2 » و امير شاه ملك و باقى امراى آن طرف را كه كنار دريا به شب تاختند ، در عدالت ( ؟ ) شيخ ارسلان و حاجى سلدوز به جنگ هلاك شدند و تمام ايالت‌ايكه ايلى و مرتشا به غارت رفت و اكثرى كه به جانب ايل اندس رفته بودند درين وقت مراجعت نموده و چون هواى آن ناحيت موافق مزاج آن جماعت نبود ، جمعى كثير از لشكريان هلاك شدند . و سيد خواجه شيخعلى بهادر نيز بىحضور شد و صاحبقران به عيادت او رفته مرضش را طبيعت به واسطهء انتعاش دفع كرد [ مصرع 
  ]\r\n « مقدم سلطان درآمد جان او . » \r\nو چون موسم قشلاق نزديك رسيد ، صاحبقران به جهت شاهزادگان و امرا [ ى 
  ] يورت قشلاق تعيين فرمود و به اميرزاده محمد سلطان فرمان رفت كه دست راست را تاخت كرده در شهر مغنيسا « 3 » قشلاق كند . شاهزاده از تنگى شهر برسا كوچ كرده به نال كثرى و بعد از تاراج آن ولايت در مرغزارى فرود آمد . و چون از شب پاسى بگذشت ، الياس سوباشى [ به 
  ] جماعتى از چيتاغان « 4 » [ 522 ب 
  ] كه در آن نواحى مىبود شبيخون آورد وفا داد كه به جنداولى « 5 » رفته بود خبر دير رسانيد و مخالفان ناگاه در اردو ريختند و بعضى بلكه اكثر مردم از اردو « 6 » رفته بودند و بعضى كه در اردو بودند ، غافل بودند و شاهزاده سوار شده از اردو بدر رفت و امير جهانشاه با جمعى ديگر امرا هم در آن شب جمع شده حمله آوردند و مجموع آن زياده سران را به قتل رسانيدند و در همانجا چندان توقف نمودند كه بنه و اغروق شاهزاده كه در عقب بود ، رسيد و تمام سواحل و آن نواحى را تاخته به مغنيسا رفتند و در آنجا قشلاق نموده جهت قشلاق اميرزاده شاهرخ و لشكر جوانغار گرميان ايلى مقرر شد و شاهزاده ميرانشاه در الغ يرليغ قشلاق فرمود و صاحبقران . . . « 7 » كه شهرى پرنعمت بود ، رسيد و اهالى آنجا را امان داده از آب مندوراس بر پل تيمور تاش بگذشت و پسران منتشا : امير محمد و اسفنديار به درگاه عالم پناه آمدند و هزار اسب پيشكش كردند و امير محمد مال قبول كرد و تحصيلدارى همراه خود برد و اسفنديار ملازم اروق شد .\r\nو رايات همايون از آنجا به گزل حصار « 8 » روان شد و از آنجا نيز مال امان گرفتند . و چون\r\n\r\n\r\n","description":"","footnote":"\r\n( 1 ) . م : ندارد .\r\n( 2 ) . ق : ندارد .\r\n( 3 ) . نسخ : معنى سياه .\r\n( 4 ) . ق : جيناغان ؛ ش : چيناغان .\r\n( 5 ) . ق : بىنقطه .\r\n( 6 ) . ق : ازو عنفون .\r\n( 7 ) . دو كلمه در نسخ ناخواست .\r\n( 8 ) . ق : كدل حصار .\r\n","page_name":" 4948 ","page_number":720},
  {"content":"\r\n\r\nدر آن نواحى چيتاغان به كوه پناه برده بودند و به قطع طريق اقدام مىنمودند ، صاحبقران فرمود كه شب آن كوه را در ميان گرفته به وقت صبح تمام آن خون‌گرفتگان را به قتل آوردند و يك كس خلاصى نيافت . و مولانا عبد الجبار خوارزمى كه از علماى مشهور آن زمان بود و سال‌هاى دراز در آن منزل ( مقام داشت ) « 1 » فوت شده بود .\r\nدر اين سال سلطان محمود شاه ، حاكم دهلى [ كه 
  ] به وقت آمدن صاحبقران [ به 
  ] گجرات رفته بود و از آنجا به دهار « 2 » آمده [ بود 
  ] ، در اين وقت به دهلى آمد و اقبال خان استقبال نموده در كوشك جهان‌نما « 3 » فرود آورد ، اما اسباب سلطنت بالتمام در دست اقبال خان بود و سلطان محمود خان را اختيارى نداد . بنابراين طاقت نياورده عزيمت قنوج نموده و اقبال خان نيز همراه شده كوچ بر كوچ به قنوج روان شدند .\r\nو مباركشاه حاكم جونپور در اين سال فوت شد و برادر او ، سلطان ابراهيم « 4 » حاكم آن ناحيه شده بود . و او چون از آمدن سلطان محمود و اقبال خان خبردار شد ، با لشكرى مستعد به عزم جنگ ايشان روان شد . و چون لشكرها به يكديگر نزديك شدند ، سلطان محمود كه از اقبال خان آزرده‌خاطر بود به بهانهء شكار سوار شده نزد سلطان ابراهيم رفت . و سلطان ابراهيم را نيز آمدن سلطان كه وارث مملكت بود ، چندان خوش نيامد و سلطان محمود از آنجا بيرون آمده به خطهء قنوج رفت و شاهزاده هرنوى را كه از طرف مباركشاه در قنوج بود از آنجا بيرون كرده قنوج را به تصرف درآورد و اقبال خان به دهلى مراجعت نموده سلطان ابراهيم به جونپور رفت و نيز سلطان محمود در قنوج غلامان و متعلقان او كه متفرق بودند ، جمع شدند و مملكت قنوج بر او قرار گرفت و او نيز به همان قانع شده از سر زياده‌طلبى درگذشت .\r\nو در اين سال هشتصد و چهار [ هجرى 
  ] ، امير تعزى بردى « 5 » ، نايب شام به‌سبب آنكه سلطان به امرا نوشت كه او را بگيرند و او پيشتر خبر يافته بود ، ياغى شد و در بيستم محرم سنهء مذكور با غلامان خود از شام سوار شده نزد دمرداش « 6 » محمدى كه حاكم حلب بود و دوست او بود رفت . و دمرداش قبل از رسيدن امير تغرى بردى ، خليل‌نامى از امراى ذو القدر را گرفته بود و تغرى بردى ، خليل را شفاعت نموده آزاد گردانيد و مجموع بر مخالفت سلطان مصر متفق شدند و جمعى كثير از تركمانان و اعراب بر ايشان جمع شدند . و در مصر ديگرباره ميان امرا اختلاف افتاد . نوروز و جكم و سودون طاز و تمربغا و قانىباى بر مخالفت سودون حمزاوى اتفاق نمودند . و با سودون نيز جمعى اتفاق داشتند . و مجموع امرا از خدمت سلطان در غرهء\r\n\r\n\r\n","description":"","footnote":"\r\n( 1 ) . ق : ندارد .\r\n( 2 ) . نسخ : دار . اصلاح از منتخب التواريخ .\r\n( 3 ) . نسخ : كوشك همايون . اصلاح از منتخب التواريخ .\r\n( 4 ) . ق : + كه .\r\n( 5 ) . نسخ : امير بردى .\r\n( 6 ) . نسخ : مرداس .\r\n","page_name":" 4949 ","page_number":721},
  {"content":"\r\n\r\nصفر بازايستادند و بيست و هفت روز هيچ‌كس به ملازمت سلطان نرفت . و آخر ميان ايشان صلح شد . قرار يافت كه سودون حمزاوى به نيابت صفد روان شود و ديگر امرا در مصر توقف نمايند . و نخست نوروز بعد از يك ماه به ملازمت سلطان رفت و خلعت پوشيد . بعد از چند روز ، جكم نيز به ملازمت رفته نوازش يافت .\r\nو سه چهار ماه در مصر چندان آشوبى نبود و حكومت حلب به امير دقماق مقرر شد و به دفع امير [ تغرى 
  ] بردى و دمرداش محمدى روان شد . و باز در ماه شعبان سنهء مذكور جكم و نوروز ترك ملازمت سلطان كردند . و رمضان درآمد و گذشت و عيد شد و ايشان سلطان را ملازمت نكردند . و اراجيف بسيار در مصر پيدا شد [ 523 الف 
  ] و سلطان در دويم شوال سوار شده نزد سودون طاز آمد و او را با خود متفق نمود و جكم و نوروز و قانىباى و قرقماس « 1 » سلاح جنگ پوشيده و با سودون طاز به جنگ ايستادند و از صبح تا شام جنگ شد و آخر روز سلطان ، خليفه را نزد « 2 » نوروز قبول كرده سلاح از خود دور كرد و جكم نيز ترك جنگ نموده روز ديگر خليفه سوار شده به خانهء امرا رفتند و همه را به متابعت سلطان سوگند دادند . و امير نوروز در پنجم شوال به ملازمت سلطان آمد و اسب با زين طلا به او مرحمت شد . و بعد از دو سه روز جكم نيز به ملازمت سلطان رفت . اما چندان التفاتى نيافت . و قانىباى و قرقماس « 1 » به ملازمت نيامدند و غايبانه حكومت حمات و حجابت دمشق به ايشان مفوض شد و جكم دل‌شكسته به منزل خود آمد و متعاقب كس سلطان به طلب قانىباى « 3 » نزد او آمد . وى در جواب گفت كه « قانىباى نزد من نيست . » و چون شب درآمد ، ديگرباره جكم سوار شده با جمعى كثير از امرا به بركهء حبش رفت و سودون طاز خبر يافته هم در شب نزد سلطان رفت و صبح سلطان و سودون طاز با لشكر سوار شده به جانب بركهء حبش روان شدند و جكم و نوروز و ديگر امرا به جنگ بيرون آمدند . در حملهء اول از مردم جكم و نوروز ، تمريغا [ مشطوب 
  ] و سودون من‌زاده و على بن اينال گرفتار شدند و نوروز و جكم شكست يافتند و بگريختند . و سودون طاز مظفر و منصور به قاهره در ملازمت سلطان روان شد و امراى گرفتار را به اسكندريه روانه كردند و امير يشبك را كه در قلعهء اسكندريه بود ، طلب نمود و يشبك به قاهره نزد سلطان آمده زمين بوسيد و امير جكم را امير بيبرس اتابك به مكر گرفته نزد سودون آورد و او را در قلعهء اسكندريه به همان طرح كه يشبك محبوس بود ، در بند كردند .\r\nو احوال شام و حلب آن است كه دقماق « 4 » به دفع تغرى بردى و دمرداش روان شده به حلب\r\n\r\n\r\n","description":"","footnote":"\r\n( 1 ) . نسخ : قرقس .\r\n( 2 ) . م : بعد از كلمهء « نزد » جاى يك كلمه بياض است .\r\n( 3 ) . نسخ : قمايناى .\r\n( 4 ) . ق : وقماق .\r\n","page_name":" 4950 ","page_number":722},
  {"content":"\r\n\r\nآمد . دقماق را به حملهء اول شكست دادند و او به شام گريخت و ديگرباره استعداد نموده با اكثر لشكر شام به جانب حلب روان شد و بار ديگر جنگ شده در اين نوبت دقماق ظفر يافت و تغرى بردى و دمرداش به ولايت تركمان گريخت و امير نوروز به مصر رفت و روز اول حكومت شام يافته روز ديگر گرفتار شد . او را نيز به قلعهء اسكندريه بردند و بار ديگر امير يشبك منصب خود يافته اقطاع سابق خود را كه جكم در تصرف داشت ، متصرف شد .\r\n\r\n","description":"","footnote":"","page_name":" 4951 ","page_number":723},
  {"content":"\r\n . \r\n","description":"","footnote":"","page_name":" 4952 ","page_number":724},
  {"content":"\r\n\r\n\r\nوقايع سنهء هشتصد و پنج از هجرت [ موافق سال هفتصد و نود و پنجم « 1 » از رحلت خير البشر 
  ]\r\nحضرت صاحبقران از گزل حصار « 2 » نهضت فرموده به شهر اياسلوق « 3 » آمد و نصر الله تغاچى را به ضبط مال آنجا گذاشت و از آنجا به شهر تيره - كه از شهرها [ ى 
  ] مشهور روم است - رفته مال امان از آنجا نيز به وصول رسيد و جمعى كه همراه امير محمد منتشا به تحصيل مال رفته بودند ، در اين وقت آمد . نقود فراوان و اسبان و ديگر تحفه‌ها آورده به عرض رسانيدند .\r\nو سلطان ماردين ، ملك عيسى ، كه سابقا از او گناهان سر زده بود ، از راه اعتذار برآمده به شفاعت اميرزاده شاهرخ رخصت ملازمت يافت و به رسم گناهكاران سر برهنه به مجلس درآمده گناهانش بخشيده شد و به خلعت خاص و تاج و كمر اختصاص يافته دخترش نامزد ابا بكر ميرزا شد .\r\nو به عرض صاحبقران رسيد كه در كنار دريا قلعهء استوارى ازميرنام كه معبد مردم فرنگ است مجمع حشرى بىپايان از فرنگيان شده است « 4 » و سه طرف آن قلعه را دريا محيط است و ما يحتاج اهل قلعه از خوردنى و پوشيدنى از راه دريا به ايشان مىرسد . و نزديك به آن حصار ، حصارى ديگر هست كه آن را نيز ازمير نام است و مسلمانان‌اند در آنجا . هميشه ميان مردم اين دو قلعه منازعت است و پيوسته فرنگان به واسطهء نزديكى دريا و رسيدن كمك\r\n\r\n\r\n","description":"","footnote":"\r\n( 1 ) . م ، ش : ندارد .\r\n( 2 ) . ق : كرن حصار ؛ م ، ش : كدن حصار . تصحيح از روضة الصفا .\r\n( 3 ) . ق : باسليق ؛ م : باساليق ؛ ش : ياساليق . روضة الصفا : اياسليغ ؛ ظفرنامه شامى : اياسلغ ؛ تاريخ عثمانى : اياسلوق .\r\n( 4 ) . ظفرنامه : « . . . و آن مجمع صناديد افرنج است ، ناموس ايشان بدان بازبسته و ناقوس آن تا غايت كس نشكسته . . . و دايما راه افساد بر مسلمانان گشاده . »\r\n","page_name":" 4953 ","page_number":725},
  {"content":"\r\n\r\nپىدرپى بر مردم قلعهء مسلمانان زيادتى مىكنند و [ هيچ 
  ] پادشاه اسلام را به واسطهء استحكام آن قلعه تسخير آن ميسر نشده و ايلدرم بايزيد نيز هفت سال آن قلعه را محاصره نمود و كارى نساخته است .\r\nهمت خسروانه در مقام برانداختن بنياد آن قلعه شد و اميرزاده پير محمد و شيخ نور الدين و جمعى ديگر از امرا به موجب حكم متوجه آن قلعه شدند و نخست اهل آن قلعه را به ايلى دعوت نمودند و سودى نكرد . و ايشان به جميع بلاد فرنگ كه به آنجا نزديك بود [ كس 
  ] فرستاده كمك طلبيدند و جمعى كثير در آن قلعه به هم رسيده . امرا كيفيت حال را به درگاه عرضداشت كردند . صاحبقران اغروق را در دامن كوه شهر تيره گذاشته با آنكه زمستان و بارندگى بود ، سوار شده و مردم برانغار نيز در ملازمت اميرزاده محمد سلطان [ 523 ب 
  ] از مغنيسا به پاى قلعه آمدند و ديگر شاهزادگان نيز به آنجا آمده جنگ درانداختند . از طرف خشكى نقبچيان به كار مشغول بودند و از طرف دريا امير شاه ملك سه پايه‌هاى بلند از چوب طيار كرده چندان كه مقدور او بود از چوب چيزى ترتيب دادند كه بهادران بر بالاى آن به تيراندازى ايستادند و نمىگذاشتند كه از طرف دريا به مردم قلعه خبر و مدد برسد .\r\nو دو هفته اكثر اوقات جنگ سلطانى مىشد . و چون نقبچيان از كار خود فارغ شده بودند و ديوار قلعه را بر سر چوب كرده ، به حكم صاحبقران آتش در آن زده ديوارهاى قلعه كه به ضرب سنگ منجنيق و عرابه در يكديگر شكسته بود بالكليه ويران شد . و بهادران از آن رخنه‌ها برآمده تمام مردم آن قلعه را به قتل آوردند ، مگر چند نفر كه خود را به دريا انداختند و جمعى غرق شده و معدودى چند خود را به كشتى رسانيدند .\r\nو تمام مردم روم و فرنگ از تسخير اين قلعه متحير شدند به تخصيص ايلدرم بايزيد كه هفت سال آن را محاصره نموده بود . و تمام عمارت قلعه را ويران كرده خشت و چوب‌ها را به دريا ريختند . و در اين وقت كشتى بزرگ از مردم فرنگ كه به كمك اهل قلعه مىآمدند رسيده ، و مردم كشتى چون نزديك به ساحل رسيدند از قلعه و قلعه گيان اثرى نبود ، و كشتى را بازداشته متحير به هرطرف نظاره مىكردند .\r\nو به حكم صاحبقران سرهاى بعضى از گبران را به كمان رعد به جانب ايشان انداختند . و بعضى از آنها در كشتى افتاد و ايشان بعد از ديدن آن سرها پشيمان شده بازگشتند .\r\nو در اين اثنا ، شيخ رمضان ديگرباره از نزد سلمان چلبى ، پسر قيصر تحفه‌هاى بسيار آورده و معروض داشت كه « به‌سبب عفو كردن گناهان بيش از حد ايلدرم بايزيد مجموع ما بندگان در مقام اخلاص و دولتخواهى ثابت‌قدم‌ايم . » و صاحبقران ايلچى را نوازش كرده حكومت تمام اسريقه را به قيصر داده عنايت كرد و يرليغ جهانمطاع ارزانى داشت و خلعت\r\n\r\n","description":"","footnote":"","page_name":" 4954 ","page_number":726},
  {"content":"\r\n\r\nطلادوز و كمر و كلاه جهت قيصرزاده فرستاد و برادر ديگرش نيز عيسى مصحوب ايلچيان سخندان پيشكش فراوان فرستاده نوازش يافت . « 1 »\r\nو قلعهء فوجه كه به يك روز راه در مسير كنار دريا واقع است ، به سعى اميرزاده محمد سلطان مفتوح شد و مردم آنجا كه فرنگى بودند ، به ملازمت شاهزاده آمده جزيه قبول نمودند .\r\nو اميرزاده محمد ديگرباره متوجه مغنيسا كه قشلاق او بود شد .\r\nو صاحبقران بعد از فتح قلعهء ازمير گبران ، تا زمين مسلمانان رسيد و مردم آنجا را به انواع عنايت و رعايت سرافراز نمود و اسلحهء جنگ و جبا به ايشان مرحمت فرمود و ايشان را قوى حال گردانيد و به محافظت آن سرحد مأمور نمود و رايات همايون به اروق مراجعت نمود و از آنجا كوچ كرده به صحراى اباديق نزول فرمود و يكى از ملوك فرنگ « 2 » كه حاكم جزيرهء ساقز « 3 » بود كه مصطكى « 4 » آنجا مىباشد ملاحظهء عاقبت كار نموده پيشكش بسيار به درگاه فرستاده اظهار اطاعت و باجگذارى نمود .\r\nو اميرزاده محمد سلطان كه از مغنيسا به راه إله شهر به ايلغار آمده بود ، به ملازمت رسيد و فرمان شد كه با لشكر برانغار از جانب دست چپ به راه انگوريه روان شود و در قيصريه به اردو ملحق شود و او به موجب حكم توقف نموده كه لشكريان او از عقب برسند . و صاحبقران به سلطان حصار آمد و جمعى را كه به كوه گريخته راهزنى مىكردند تأديب فرمود و كوتاهيه و تنغوزلغ « 5 » و قراشهر و الوس گرميان را به يعقوب چلبى كه حكومت آن ملك به ارث به او مىرسيد و از آل عثمان گريخته به شام رفته بود و بعد از فتح شام ملازم ركاب ظفر انتساب بود ، عنايت فرمود و يرليغ جهانمطاع ارزانى داشت ، آنجا بازداشته به راه الغ برلغ روان شد و نزديك به الغ‌برلغ اميرزاده شاهرخ كه آنجا قشلاق نموده بود ، به ملازمت آمد و از گرد راه سپاه ظفر پناه قلعهء الغ‌برلغ را مسخر ساخته ، جلال الاسلام را اينجا ( اجل ) « 6 » رسيده هلاك شد و به انتقام خون او مردان قلعه به قتل آمدند و زنان و طفلانش اسير شدند و قلعه با زمين يكسان شد و فتح قلعهء اگرىدير « 7 » مطمح نظر همّت صاحبقران گشت .\r\nبه ولايت حميد بحيره [ اى 
  ] واقع است كه طول آن بيست فرسخ و عرضش چهار فرسخ است و چند رودخانهء بزرگ به آن بحيره ريخته بيرون مىرود و اطراف آن بحيره تمام باغات\r\n\r\n\r\n","description":"","footnote":"\r\n( 1 ) . فرستادهء عيسى چلبى پيش امير تيمور ، شيخ قطب الدين ازنيقى بود كه شرح حال او در ترجمهء شقايق النعمانية آمده است . گفتگوى شيخ قطب الدين با امير تيمور نيز در شقايق آمده . وى در هشتم ذيحجهء 821 وفات يافته . - اوزون چارشىلى ، 362 .\r\n( 2 ) . ظفرنامه : « يكى از بزرگان افرنج سته‌نام . »\r\n( 3 ) . ق : سافر .\r\n( 4 ) . اصل آن يونانى است به معنى صمغ زرد رنگ كه از درخت ضرو تراود . - لغتنامهء دهخدا\r\n( 5 ) . ق : غورنق ؛ م ، ش : عورنق . اصلاح از روضة الصفا . دينزلى امروزيست .\r\n( 6 ) . ق : سفيد .\r\n( 7 ) . نسخ : اگرىدر .\r\n","page_name":" 4955 ","page_number":727},
  {"content":"\r\n\r\nو زراعت است و در آن [ 524 الف 
  ] كناربندى از سنگ ساخته‌اند و به اگرىدير مشهور است . . . « 1 » به جزيره كه در ميان آب ساخته و مردم بسيار پناه به آن قلعه برده بودند .\r\nو صاحبقران اروق را به راه آق‌شهر « 2 » روان فرمود و ايلدرم بايزيد به واسطهء بىحضورى همراه اروق روان شد و طبيبان معتبر مثل عز الدين مسعود شيرازى و جلال الدين عرب با او همراه رفتند كه معالجه نمايند . و صاحبقران به ايلغار تا اگرىدير آمده روز ديگر جنگ انداخته حصار اگرى دير را فروگرفتند « 3 » و بسيارى از مردم شهر را به قتل آوردند و بعضى از مردم به كشتى سوار شده گريختند . و به موجب حكم بهادران عمد « 4 » ها بسته و كشتىها از چوب و پوست گاو و اسب مرتب ساخته و به اندك زمانى كشتى بسيار ترتيب يافت و تمام شاهزادگان و امرا در آن كشتىها درآمده متوجه قلعه شدند و آن حصار را در ميان آب محاصره نمودند . و مردم قلعه سراسيمه شده و امان خواستند . و شيخ بابا ، كلانتر ايشان به ملازمت آمد و به جان امان يافت . و او را به موجب حكم خانه كوچ نقل نمودند و تمام اموالى كه در قلعه بود به نظر صاحبقران درآمد و مجموع بر لشكريان قسمت شد .\r\nو در اين وقت از نزد اميرزاده محمد پسر مبشر آمده و خبر بىحضورى شاهزاده رسانيد .\r\nو انار تواچى به تعجيل رفت كه خبرى تحقيق بياورد . و گذار لشكر صاحبقران بر يورت قشلاق اميرزاده شاهرخ بهادر و امراى جوانغار افتاد و ايشان آن حضرت را طوى دادند . و امير محمد قرامان نيز در اين وقت رسيد و پيشكش بسيار به محل عرض رسانيد .\r\nو در پنج‌شنبه چهاردهم شعبان سنهء هشتصد و پنج خبر آمد كه ايلدرم بايزيد در آق‌شهر به اجل طبيعى درگذشت . « 5 » صاحبقران بر فوت او تأسف بسيار خورد ؛ چه ، ارادهء خاطر آن بود كه بعد از فتح جميع ولايت روم حكومت آن به دستور سابق به او كرامت شود .\r\nو بعد از آنكه دايه خواجه آمده خبر رسانيد كه مرض اميرزاده سلطان محمد اشتداد كرد ؛\r\n\r\n\r\n","description":"","footnote":"\r\n( 1 ) . جاى يك كلمه در نسخ سه‌گانه بياض است .\r\n( 2 ) . ق : آق‌نهر .\r\n( 3 ) . شنبه هفدهم رجب سال هشتصد و پنج به اگرىدير رسيد . - روضة الصفا .\r\n( 4 ) . عمد : ستودن نهادن چيزى را و ايستاده كردن به آن . - لغتنامهء دهخدا .\r\n( 5 ) . در روضة الصفا ( ص 1109 ) علت مرگ ايلدرم بايزيد « ضيق النفس و خناق » ذكر شده و در ظفرنامهء شامى علت مرگ كاستن قواى جسمانى عنوان شده ( ص 271 ) و ظفرنامهء يزدى نيز مرگ وى را به خاطر « ضيق نفس و خناق » ذكر كرده . ولى بعضى از منابع عثمانى مثل تاريخ عاشق پاشا ( ص 80 ) و تاريخ نشرى ( ص 362 ) علت مرگ را خودكشى مىدانند و معتقدند كه چون وى دانست امير تيمور قصد دارد او را به سمرقند ببرد و بدين وسيله او را تحقير و تخفيف كند ، به زهرى كه زير نگين انگشترى داشت ، خود را خلاص كرد . در تاريخ لطفى پاشا ( ص 59 ) نيز مسألهء خودكشى بايزيد عنوان شده . ولى ابن عربشاه كه معاصر بايزيد بوده و او را از نزديك مىشناخت ، از خودكشى بحثى به ميان نياورده و مورخانى چون شكر الله ، محمد قرامانى و انورى كه از زمان بايزيد زياد دور نبودند نيز دربارهء خودكشى وى چيزى نمىنويسند . - اوزون چارشىلى ، پيشين ، ص 364 ، پانوشت .\r\n","page_name":" 4956 ","page_number":728},
  {"content":"\r\n\r\nچه ، مسهلى كه اطبا داده بودند ، علت آن شد كه مرض به صرع انجاميد و دايه خواجه دو اسبه معاودت نمود كه به زودى خبر فرستد .\r\nو در آن شهر موسى چلبى پسر قيصر را به خلعت مرصع و كمر شمشير مرصع و تركش بند طلا نوازش فرمود و صد سر اسب به او نيز مرحمت شده و حكم شد كه نعش پدرش را به برسا برد . « 1 » و صاحبقران اروق را گذاشته بىتوقف متوجه اميرزاده سلطان محمد شد و در راه خضر بيگ و ابراهيم درغت « 2 » كه پناه به كوه برده بودند به اندك توجه لشكر منصور تأديب يافته اموال ايشان بالتمام به تاراج رفت و زنان و فرزندان ايشان اسير گشتند . و دولت خواجه از نزد شاهزاده آمده خبر زيادتى بىحضورى رسانيد . و آن حضرت به تعجيل به بالين بيمار رفت . اما مرض بر شاهزاده آن‌چنان مستولى شده بود كه ( مجال سخن گفتن نداشت ) « 3 » . و آن حضرت به غايت ملول شده كوچ كرد و شاهزاده را در محفه سه منزل آوردند و شنبه نوزدهم شوال « 4 » در نواحى سورى اميرزاده محمد سلطان به جوار رحمت پروردگار پيوست .\r\nو به واسطهء حدوث اين واقعهء عظمى ، صاحبقران به غايت بىالتفات و اندوهناك شد ؛ چه ، او را ولى عهد كرده بود . و فى الواقع اميرزاده محمد سلطان از جميع فرزندان او ممتاز بود . و مدت عمرش بيست و نه سال بود . و امرا و اعيان دولت و ساير لشكريان در اين تعزيت سياه پوشيدند و پلاس در گردن انداختند و نعش شاهزاده را دايه خواجه و دولت خواجه و جمعى ديگر به سلطانيه برده به مزار قيدار پيغمبر « 5 » به امانت سپردند كه به سمرقند نقل كنند .\r\nو بعد از آن صاحبقران به اروق سعادت نمود رفت و از آنجا كوچ كرده روان شد و مجموع لشكريان در رنگ سياه بودند چنان كه بر اسب خنك سوارى نمىكردند . و بعد از چند منزل امرا زانو زده به عرض رسانيدند كه « بيش از اين سياه پوشيدن لشكر مناسب دولت نيست . » و آن حضرت حكم تغيير لباس فرمود و خلايق از لباس سوگوارى بيرون آمدند .\r\nو ايلچيان فرج ، حاكم مصر در اين وقت رسيدند و ايتمش را كه مكرر آن حضرت طلب كرده بود نفرستاده بودند و بدان جهت سزاى خود يافته بودند ، معزز و محترم شفيع خود ساخته به درگاه آوردند و تحف و هداياى ولايت مصر افزون از قياس به نظر آن حضرت گذرانيده نوازش يافتند . و صاحبقران فرمود كه « چون فرج از پدر خردسال مانده تربيت او بر دست تمشيت « 6 » ما به شرط فرمانبردارى واجب است و تا او طريق اطاعت مسلوك دارد ، با او به\r\n\r\n\r\n","description":"","footnote":"\r\n( 1 ) . تا اين زمان نعش ايلدرم در آق‌شهر در مزار شيخ محمود حيران به امانت گذاشته شده بود .\r\n( 2 ) . م : ذرعت .\r\n( 3 ) . م : ندارد .\r\n( 4 ) . روضة الصفا : دوشنبه هيجدهم شعبان سال هشتصد و پنج\r\n( 5 ) . م ، ش : فيدار پيغمبر .\r\n( 6 ) . م : تربيت .\r\n","page_name":" 4957 ","page_number":729},
  {"content":"\r\n\r\nوجه احسن سلوك مىشود . » « 1 » و ايتمش احوال برهم‌خوردگى مملكت مصر و خوف ايشان از لشكر منصور به عرض رسانيد و جهت فرج كه سكه و خطبه به نام صاحبقران كرده بود ، تاج و خلعت [ 524 ب 
  ] خاص و كمر مرصع فرستاده شد .\r\nو صاحبقران را در خاطر بود كه قوم قراتاتار را از روم گردانيده و به ماوراء النهر آورد .\r\nو اين قوم از اتراك به وقت منگوقاآن همراه هلاگو خان به ايران آمده بودند و هلاگو خان آنها را به سرحد روم يورت داده بود و بعد از وفات سلطان ابو سعيد خان كه ايران بىخداوند شد ، ايشان پنجاه و دو فرقه شده هركدام بر خود يورتى اختيار كردند . و ايلدرم بايزيد به وقت فتح سيواس ايشان را داخل مملكت خود ساخته يورت داد . و چون در آن مملكت از ايل و الوس اخراجات بسيار نمىگيرند در اندك مدت ايشان صاحب سامان شدند . وقتى كه سرداران ايشان به ملازمت صاحبقران آمدند ، آن حضرت به جهت آنكه ايشان امن شوند همه را خلعت طلادوز و كمر مرصع داد و در اين مدت كه اطراف روم تاخته شد كسى متعرض آنها نگشت .\r\nو در اين وقت در باب گردانيدن ايشان صاحبقران مشورت فرمود و مقرر شد كه شاهزادگان و امرا هريك به جايى روان شوند و ايشان را چنان در ميان گيرند كه يك كس بيرون نتواند رفت ، و ليكن به آنها ضررى نرسد . و به موجب قرارداد از اطراف و جوانب ايشان محيط شدند و آن حضرت به نفس نفيس از پل آب قراشهر گذشت و به ايشان رسيد « 2 » و كلانتر ايشان را طلبيد . اخىترك و مروت كه دو سردار معتبر آنها بودند به ملازمت آمدند . آن حضرت ايشان را به وعده‌هاى خوب تسلى فرموده سوگند بر زبان آورد كه « دربارهء شما بجز نيكى در خاطر نيست و ليكن چون به فرمان سلاطين ماضى شما ترك وطن اصلى خود نموده‌ايد ، اكنون اين ولايت و آن ولايت حكم يك مملكت گرفته است . اكنون فرصت غنيمت دانسته كوچ مىبايد كرد . »\r\nو ايشان چون علاجى نداشتند قبول كردند « 3 » و خلعت يافته مرخص شدند . و حكم شد كه ايشان را جوق‌جوق ساخته به امراى تومانات قسمت كردند و همه را بالكليه با گله و رمه بازگردانيدند و حكم شد كه اسلحهء ايشان را به قورخانهء همايون سپارند و كسى از ايشان\r\n\r\n\r\n","description":"","footnote":"\r\n( 1 ) . ظفرنامه شامى : « چون در صغرسن از سايهء مرحمت پدر محروم مانده است ، ابتغاء لمرضات الله تبارك و تعالى او را به فرزندى قبول كردم اگر بر جادهء نيكوخدمتى و ثبات عهد راسخ باشد مراحم بىدريغ دربارهء او به تقديم رسانيده به هرچه ملتمس او باشد مدد و مساعدت كنم و دست او در مباشرت ممالك قوى دارم . »\r\n( 2 ) . آماسيه و اراضى قيصريه ، محل اسكان قوم قراتاتار بود .\r\n( 3 ) . ظفرنامه : « ايشان بدين معنى راضى و منتدار شدند و در مقام اظهار عبوديت گفتند : فرمان بندگى حضرت را مطيع و منقاديم و بدين مرحمت و بنده‌پرورى خرسند .\r\n","page_name":" 4958 ","page_number":730},
  {"content":"\r\n\r\nگوسفند و چهارپاى نخرد كه موجب سبكبارى ايشان باشد و ارادهء فرار ننمايند . و بر اين منوال سى هزار خانوار از ولايت روم بيرون آمدند .\r\nچون خاطر مبارك از تسخير مملكت روم به آن وسعت در كمتر از يك سال فارغ شد ، عزيمت مراجعت فرمود و حكم به سلطانيه رفت « 1 » كه شاهزادگان و آغايان به حدود اونيك آيند . و لشكر منصور با غنايم نامحصور به قيصريه رسيدند . و مردم قيصريه از كوته‌انديشى به نقب‌ها گريخته بودند . و على سلطان تواچى با فوجى از لشكريان به تأديب ايشان روان شده و آن جماعت به جنگ ايستادند . على سلطان در سواخى كه محل روشنى بود نگاه مىكرد . به حسب اتفاق تيرى بر شاهرگ او رسيده هلاك شد . محمد ، برادر على سلطان تمامى آن جماعت را بند كرده به انتقام به قتل آورد .\r\nو چون اردوى كيهان‌پوى از سيواس گذشت ، امير قراعثمان تركمان خوشدل و شادمان رخصت ولايت خود يافت و از ارزنجان امير طهرتن مراسم خدمتگذارى به جاى آورده به خلعت خاص و رخصت اختصاص يافت . و چون به ارزن الروم رسيده « 2 » شد ، حكم رفت كه شاهزادگان از آغايان پيشتر به ملازمت آيند . و اميرزاده الغ بيگ و اميرزاده ابراهيم سلطان و سعد وقاص و محمد جهانگير رسيدند . آن حضرت به ديدار ايشان شادمان شد و از ديدن فرزندان اميرزاده محمد سلطان جراحت ماتم او تازه شد و آن حضرت رقت بسيار فرمود و آغايان به اونيك آمدند و صاحبقران شاهزادگان چون نزديك به اونيك رسيدند خانزاده والدهء شاهزاده را صورت واقعه بر گوش زدند . و تمام آغايان لباس سياه پوشيده عزاى سنگينى [ برپا 
  ] داشتند .\r\nو صاحبقران ترتيب آش بزرگ فرمود . امرا ايستادگى نموده آش كشيدند و كوركا « 3 » شاهزاده را به خروش درآورده تمام لشكر به اتفاق در خروش آمدند . و كبركه را پاره‌پاره كردند . و قضات و علما به مراسم نصيحت و موعظه قيام نمودند و فى الجمله خاطر مبارك آن حضرت را تسلى نمودند . و بار ديگر صاحبقران متوجه انتظام امور جمهور عالميان شد و ايالت عراق عرب و كردستان و ديار بكر و ماردين تا واسط و اويرات را به اميرزاده ابا بكر مرحمت فرمود و پاينده « 4 » سلطان برلاس و امير حسين برلاس و امير سونجك و سلطان سنجر حاجى سيف الدين و دولت خواجه ايناق را ملازم شاهزاده گردانيد . و فرمان داد كه از ديار بكر بر راه عراق عرب رفته دفع امير قرايوسف نمايند ؛ چه ، قرايوسف كه به روم گريخته بود\r\n\r\n\r\n","description":"","footnote":"\r\n( 1 ) . م : فرستاد .\r\n( 2 ) . ق : چون به از رسيد ؛ م ، ش : « ارزن الروم » را ندارد\r\n( 3 ) . ق : كبركه . كوركا به معنى طبل بزرگ است .\r\n( 4 ) . ق : بىنقطه .\r\n","page_name":" 4959 ","page_number":731},
  {"content":"\r\n\r\nچون لشكر منصور متوجه روم شد و به قيصريه رسيد وى باز [ 525 الف 
  ] از روم گريخته به نواحى عراق عرب رفت .\r\nو سلطان احمد بعد از معاودت شاهزادگان و لشكر به بغداد آمده بود و پسر او ، سلطان طاهر در حله‌بور و سلطان احمد به حله رفت و آقا فيروز را كه مدار كار سلطان طاهر بر آن بود ، بگرفت و سلطان طاهر متوهم شده از حله بيرون رفت و با نوكران پدر اتفاق كرده ياغى شد . و سلطان احمد مضطرب شده جسر بريده در برابر پسر نشست و قرايوسف را به كمك طلبيد و قرايوسف از آب گذشته و جنگ كردند و سلطان طاهر شكست يافت و در اثناى فرار با اسباب و جبا در جوى مغاك افتاده هلاك شد . و بعد از فتح ، سلطان احمد از قرايوسف در وهم شده به بغداد رفت و قرايوسف لشكر « 1 » به بغداد آورده شهر را بگرفت . و سلطان احمد را شخصى قراحسن‌نام از بغداد گريزانيده پنج فرسنگ بر دوش خود برد تا به گاوى رسيده سوار شد و به تكريت آمد . و سارق عمر اويرات در تكريت بود و چهل اسب با آنچه از اسباب و اسلحه مقدورش بود پيشكش كرد و جمعى نيز به سلطان احمد ملحق شده عازم شام شد و عراق عرب نيز در تصرف قرايوسف درآمد .\r\nالقصه ، اميرزاده ابا بكر به دفع قرايوسف روان شد و به اميرزاده رستم حكم رفت كه امراى نواحى همدان را جمع كرده به اميرزاده ابا بكر ملحق شود . و اميرزاده ابا بكر چون به اردبيل رسيد ، حاكم و كلانتران آنجا را كه پاى از حد خود بيرون نهاده بودند ، گرفته به درگاه فرستاد .\r\nو پاينده سلطان برلاس در اردبيل فوت شد . و ميرزا ابا بكر اروق را گذاشته به ايلغار متوجه بغداد شد . و ميرزا رستم نيز از راه بروجرد به قبهء ابراهيم لك آمده از بغداد گذشت و در حوالى حله به ميرزا ابا بكر همراه شد .\r\nو احوال حاكم مصر و شام در اين سال هشتصد و پنج [ هجرى 
  ] اين است كه چنان كه گذشت امير تغرى بردى ، نايب شام ياغى شده جنگ كرده شكست يافت و به ولايت تركمانان گريخت و سلطان ناصر و جميع امراى مصر به او كتابات نوشتند كه از گذشته سخنى به روى او آورده نخواهد شد . اكنون اگر به مصر آيد به دستور سابق معزز و محترم خواهد بود . و تغرى بردى نيز از كرده پشيمان بود متوجه مصر شد . در آخر محرم سنهء مذكور به ملازمت سلطان رسيد و نوازش يافت . و سودون طاز كه در مصر به غايت اعتبار رسيده بود و يشبك را از قلعه آورده ديگرباره صاحب‌اختيار ساخته در اين وقت از يشبك بدگمان شد و آقباى طاز كركى و قطلوبغا كركى و يشبك با يكديگر اتفاق كردند و بر سر دشمنى قديم كه ميان ايشان و سودون\r\n\r\n\r\n","description":"","footnote":"\r\n( 1 ) ق : + نيز .\r\n","page_name":" 4960 ","page_number":732},
  {"content":"\r\n\r\nطاز بود رفته در مقام دفع او شدند . و سلطان ناصر نيز در باطن با سودون خوب نبود . بنابراين مقدمات ، سودون خود را از دخل در مهمات ملك و مال مصر معاف داشت و به طريق يكى از امرا به جاى خود مىبود و گمان داشت كه سلطان در مقام تسلى او خواهد شد . و سلطان خود از خدا مىخواست تغافل نمود و يشبك صاحب‌اختيار شد و منصب سودون را كه امير آخورى بود به اينال‌باى دادند .\r\nو سودون طاقت نياورده بعد از چند روز با مردم خود سوار شده از شهر بيرون رفت به گمان آنكه تمام غلامان سلطان نزد او خواهند رفت ؛ چه ، نيكى بسيار در وقت اعتبار به ايشان كرده بود . به خلاف ظن هيچ‌كس به غير از جماعتى كه با او همراه سوار شده بودند پيش او نرفت . و سلطان كس نزد او فرستاد كه « سبب اين فتنه‌انگيزى چيست ؟ اگر ميل منصب سابق دارى مضايقت نيست ، و اگر حكومت يكى از ولايات مىخواهى نيز ميسر است . »\r\nسودون در جواب گفت كه « جمعى از دشمنان من در ملازمت سلطان هستند . مقصود اخراج آن جماعت است . » و سلطان قبول اين سخن نكرده به عزم جنگ سودون سوار شد . و سودون حمله اول را طاقت نياورده گريخت و سلطان او را تعاقب نموده از راه ديگرى به مراجعت قاهره رفت و عزيمت گرفتن قلعه كرد . و سلطان در راه خبردار شده ايلغار نموده و خود را به قاهره رسانيد و مرتبهء ديگر سودون را شكست داد . و شب در ميان آمده جماعت سودون متفرق شدند و سودون ناچار شده با سه كس به خانهء يشبك رفت ؛ چه ، وقتى كه نوروز و جكم ، يشبك را گرفته بودند و مىخواستند كه [ او را 
  ] به قتل آورند ، به سعى سودون خلاص شده ، و مع هذا از قلعهء اسكندريه سودون ، يشبك را بيرون آورده بود .\r\nو چون يشبك از آمدن سودون خبردار شد يشبك او را به حرمت و عزت نگاه داشت و هزار دينار به جهت سامان و ما يحتاج او فرستاد و از سلطان درخواست كرد كه او را به حال خود گذارد كه به دمياط [ 525 ب 
  ] رود . و به موجب التماس او حكم شد كه سودون مطلق العنان شود . و امير سودون حمزاوى ، نايب صفد را به سعى آقباى طاز كركى به قاهره طلبيدند و امير شيخ ، نايب صفد شد .\r\nو سودون طاز چون به دمياط رسيد در اواخر جمادى الآخر سنهء مذكور جمعى را با خود متفق ساخت و اظهار خلاف نمود و بسيارى از اعراب با او جمع شدند . و سلطان ، امير تغرى بردى و جمعى ديگر را به جنگ او فرستاد . و سودون طاز نزد امير بكتمر بايقرا « 1 » ، حاكم اعراب رفت كه او را با خود متفق سازد . و بكتمر كس فرستاد كه « سودون نزد من است . » تغرى\r\n\r\n\r\n","description":"","footnote":"\r\n( 1 ) . ق : امير بكتمرى بايقرا .\r\n","page_name":" 4961 ","page_number":733},
  {"content":"\r\n\r\nبردى به آن طرف روانه شد . به اتفاق بكتمر مذكور سودون را به‌دست آوردند و نزد سلطان فرستادند . و در قلعهء اسكندريه محبوس شد .\r\nو سلطان در اين سال خواهر خود را به امير سودون حمزاوى نكاح كرد و جمعى را فرستاد كه جكم و نوروز و سودون طاز و قانىباى علايى را كه در اسكندريه محبوس بودند ، به ولايت شام بردند و هريك را در يكى از قلاع آنجا دربند كردند . و سلطان ناصر اراده نمود كه چند نفر از غلامان را كه با سودون طاز اتفاق نموده بودند ، به قتل آورد . بدين جهت غلامان اتفاق كرده نزديك بود كه فتنه حادث شود . و سلطان از اين رأى و عزيمت درگذشت . و بعد از چندگاه روزى غلامان به واسطهء آنكه مدتى بود كه علوفه به ايشان نرسيده بود ، جمعى از امرا را كه به قلعه درآمده بودند در ميان گرفتند و دروازه‌هاى قلعه را بستند و سلطان كس نزد ايشان فرستاده آنچه طالب ايشان بود ، و اصل ساخته و آرام گرفتند .\r\nو اقبال خان ، حاكم دهى در اين سال به جانب گواليار كه به تصرف بيرم ديو « 1 » بود ، رفت . « 2 » و چون قلعه در غايت استحكام بود ، نواحى آن را تاخته مراجعت نمود و بعد از چندگاه بار ديگر لشكر به پاى همان قلعه برد و بيرم ديو بيرون آمده جنگ كرده و در حملهء اول شكست يافت و گريخت و باز به قلعه درآمد . و اقبال خان بار ديگر آن ولايت را تاخت و تاراج نموده به جانب دهلى مراجعت نمود .\r\nو آنچه در ولايت روم بعد از معاودت صاحبقران سانح شد اين است كه چون ايلدرم بايزيد گرفتار شد ، او را شش پسر بود : مصطفى چلبى ، سلمان چلبى ، عيسى چلبى ، محمد چلبى ، قاسم چلبى ( و موسى چلبى ) « 3 » . مصطفى در روز جنگ با صاحبقران ناپيدا شد و سلمان چلبى را امراى روم مثل [ چندرلىزاده 
  ] على پاشا [ وزير اعظم 
  ] و حسن بيگ و اسه بيگ سوباشى به روم ايلى ( روملى ) بردند و محمد چلبى به اماسيه رفت و عيسى به ايل قراى و موسى چلبى گرفتار شده به خدمت پدر بود . و بعد از فوت پدرش - چنان كه گذشت - صاحبقران او را رعايت كرده رخصت كرد « 4 » و موسى چلبى به برسا روان شد و عيسى چلبى را كه ايل قراى بعد از معاودت صاحبقران به برسا آمده بود ، از آنجا بيرون كرد و برسا را به\r\n\r\n\r\n","description":"","footnote":"\r\n( 1 ) . ش : يپرم ديو . منتخب التواريخ : بيرمديوبن برسنگ\r\n( 2 ) . منتخب التواريخ ( ص 274 ) : « اقبال خان نواحى قلعهء گواليار را كه در فترات مغول راى هر سنگ به غدر از دست مسلمانان گرفته بود ، تاخته از دست بيرمدين بن برسنگ درآورده در ضبط خويش آورد . »\r\n( 3 ) . از اضافات « م » است . منابع عثمانى براى او پنج پسر قائل‌اند ؛ به ترتيب سن : سليمان ، عيسى ، محمد ، موسى و مصطفى .\r\n( 4 ) . امير تيمور هنگام بازگشت به سمرقند موسى چلبى را به حكمرانى سرزمين‌هاى پدرش منصوب كرد و به او كمربند و شمشير مرصع و يك صد رأس اسب داد .\r\n","page_name":" 4962 ","page_number":734},
  {"content":"\r\n\r\nتصرف درآورد و با حاكم اسلامبول صلح كرده برادر خود ، قاسم چلبى و خواهر خود ، فاطمه خاتون را نزد بكور استانبول فرستاد كه خاطر او جمع باشد و مخالفت نكند . و از برسا به ادرنه « 1 » رفت و سلطان محمد ، برادرش را به اماسيه با پيشكش فرستاد و اظهار اطاعت نمود و سلمان به نصرانيان « 2 » در باب موسى پيغام‌هاى تهديدآميز فرستاد و موسى توهم نموده از آنجا گريخت و نزد اسفنديار رفت . و سلمان لشكر بر سر اسفنديار كشيد و در كنار آب قشلاق نمود و اسفنديار ، موسى چلبى را نزد حاكم افلاق فرستاده و سلمان چلبى به اسفنديار صلح كرده به اونيك رفت و اكثر اوقات به صحبت شراب مشغول بود .\r\n\r\n\r\n","description":"","footnote":"\r\n( 1 ) . ق : ادربه ؛ م : ادرته .\r\n( 2 ) . ق : عرانيان\r\n","page_name":" 4963 ","page_number":735},
  {"content":"\r\n . \r\n","description":"","footnote":"","page_name":" 4964 ","page_number":736},
  {"content":"\r\n\r\n\r\nذكر وقايع سنهء هشتصد و شش هجرى « 1 » [ موافق سال هفتصد و نود و ششم از رحلت خير البشر 
  ] « 2 »\r\nچون حكام گرجستان به وقت توجه صاحبقران به ولايت روم عهد كرده بودند كه در وقت مراجعت به ملازمت آيند و به وعده وفا نكردند ، آن حضرت عزيمت دفع ايشان جزم نمود و به صوب منكول روان شد . در حوالى منكول ايالت دار الملك شيراز را ديگرباره به اميرزاده پير محمد بن عمر شيخ ارزانى داشت و لطف الله آقبوقا و جلباب شاه برلاس در ملازمت او مقرر شدند . و اميرزاده رستم را به اردو طلب نمود و او در قصر زر بود بىتوقف متوجه درگاه شد و در جرپادقان ديگرباره حكم به او رسيد كه اصفهان به تو تعلق دارد و اغروق را به آنجا فرستاده خود در بروجرد قلعهء ارميان را معمور سازد . و در حوالى خوانسار « 3 » اميرزاده پير محمد كه عازم شيراز بود ، با ميرزا رستم رسيد . « 4 » و برادران يكديگر را در كنار گرفته به احوال يكديگر اطلاع يافتند و هركدام به مقصد خود رفتند .\r\nو صاحبقران از منكول روانه شد و به گرجستان آمد . و امير شيخ ابراهيم حاكم شيروان به موجب حكم راه‌هاى گرجستان را مضبوط ساخت . و ملك گرگين [ 526 الف 
  ] از توجه آن حضرت آگاه شده سراسيمه گشت و ايلچيان به او التفات نيافته جميع پيشكش او را رد فرمود . و داروغهء تبريز و نويسندگان آذربايجان در اين وقت به درگاه آمده اموال و اسباب بىنهايت آوردند . و از خراسان على شفايى كه به ضبط اموال ديوانى\r\n\r\n\r\n","description":"","footnote":"\r\n( 1 ) . ق : وقايع در سنهء 860 هجرى .\r\n( 2 ) . ق : ندارد .\r\n( 3 ) . نسخ : حوالشار . تصحيح از روضة الصفا . خوانسار ، خونسار يا خانيسار به معنى جايى است كه چشمهء فراوان دارد .\r\n( 4 ) . ق : به مزار رستم رسيد .\r\n","page_name":" 4965 ","page_number":737},
  {"content":"\r\n\r\nآنجا مقرر بود ، رسيد و پيشكش بسيار كشيد و مجموع بر امرا قسمت شد .\r\nو چون غلهء گرجستان رسيده بود ، حكم شد كه امير نور الدين و ديگر امرا ايلغار كرده به ميان ولايت گرجستان درآيند . و گرجيان گريخته ، امرا چندان توقف كردند كه لشكريان به فراغت غله‌ها را به تصرف درآوردند و به اردوى ظفر قرين مراجعت نمودند . و صاحبقران كوچ كرده به ولايت گرجيان درآمد . و بعد از چند كوچ به قلعه [ اى 
  ] محكم كه بر قلهء كوهى بود رسيد و آن قلعه كرتين نام داشت . و از آن طرف كوه شعبه [ اى 
  ] ديگر پيدا شده و از قلعه درگذشته و از قلعه بر فراز آن چون نردبان با ريسمان و امثال آن شده برآمد . و در پيرامن قلعه جاى فرود آمدن لشكر نبود و حاكم آنجا نزال نام داشت و ذخيرهء بسيار و لشكر جرار در آن قلعه درآورده بود و چندين گلهء گوسفند و خوك و شراب بسيار داشتند . و درون قلعه آب بسيار داشت و در بيرون آب كمتر بود و به طول ايام محاصره به‌واسطهء فتح آن ، احتياج ؛ چه ، [ به 
  ] لشكر بسيار در آن نزديكى آرامگاه و آب و علف نبود و [ به 
  ] لشكر اندك به جنگ نمىتوانستند گرفت .\r\nو صاحبقران عزيمت تسخير قلعه نمود . جميع مردم از اين معنى در تعجب بودند كه يا رب ! به چه تدبير اين قلعه مفتوح خواهد شد ؛ چه ، لشكر منصور با آنكه قلاع اكثر ربع مسكون را گشاده بودند ، محكم‌تر از آن به نظر ايشان درنيامده بود . و نزال ، حاكم آن قلعه از قرب وصول صاحبقران آگاه شده هديه [ اى 
  ] چند بيرون فرستاد كه شايد آن حضرت از آنجا بگذرد . اما چون معلومش شد كه صاحبقران عزم تسخير آن قلعه دارد ، به جنگ ايستاد . و صاحبقران حكم فرمود كه از سه طرف قلعه - اگرچه دير باشد - سه قلعه بسازند كه اگر حاجت به محاصرهء بسيار باشد لشكريان به فراغت در قلعه‌ها باشد .\r\nبه موجب حكم به اندك روزى قلعه‌ها ساخته شد و صاحبقران از جانب مقابل قلعه كوچ كرده به جانب پشت قلعه نزول فرمود و اسباب قلعه‌گيرى از منجنيق و عراده و قرابغرا « 1 » و ذلك مرتب ساختند و ملجور ( ؟ ) از چوب و سنگ چنان برآوردند كه بر قلعه مشرف بود . و گرجيان در قلعه به فراغت خاطر نشسته بودند ؛ چه ، در گمان ايشان نبود كه بجز مرغ بلندپرواز به آن قلعه تواند برآيد .\r\nو يك هفته بر اين منوال گذشت . در شب جمعه بيست و يكم محرم ، شخصى بيكجك‌نام از قوم مكريت « 2 » كه در كوه روى در روى زمين عديل و نظير خود ندارند ، به هر حيله كه\r\n\r\n\r\n","description":"","footnote":"\r\n( 1 ) . صحيح آن قرابغا و يا قرابغار است . لفظى است تركى مركب به معنى منجنيقى كه در جنگ به كار برند . - ناظم الاطبا .\r\n( 2 ) . ق : از قلعهء نكريت ؛ م ، ش : از قلعهء تكريت .\r\n","page_name":" 4966 ","page_number":738},
  {"content":"\r\n\r\nتوانست بر بالاى آن سنگ برآمد و از آنجا به قلعه درآمده بزى را گرفت و به بالاى آن سنگ برآورده ذبح كرده بگذاشت كه به نشانى باشد . روز ديگر به پايهء سرير اعلى آمده حقيقت را عرضداشت كرد . و صاحبقران فرمود كه از ابريشم و ريسمان طناب‌ها ساختند و چوب‌ها در آن به طريق نردبان بستند و حكم شد كه چهار كس از مكريتيان بر آن كوه بالا برآيند و سر ريسمان را محكم كنند تا جمعى از بهادران در آنجا برآمده قلعه را به تصرف درآوردند و بيكجك و سه نفر ديگر بالا رفته سر طناب‌ها بر درختى كه بر آن سنگ رسته بود ، بستند و ديگران را نيز بالا بردند . و امير شاه ملك نيز با پنجاه مرد در پايان « 1 » قلعه ايستاده جمعى از مردم خراسان و غير ذلك كه اسامى ايشان در مجلس صاحبقران نوشته شده بود ، بالا رفتند .\r\nو مردم قلعه تا صباح آگاه نشدند . و چون روز شد يكى از خراسانيان به آواز بلند تكبير گفت و نفيرچى اميرزاده شاهرخ كه به بالا آمده بود ، نفير كشيد . و گرجيان آگاه شده ناچار به جنگ ايستادند . و صاحبقران سوار شده از دره عبور فرمود و در مقابل آن قلعه « 2 » نشست و تمام لشكر به يك بار سورن انداختند . و چون راه از فراز آن سنگپاره به قلعه به غايت تنگ بود و گنجايش سه كس بيشتر نداشت ، نخست از بهادران ، يك كس سپر گرفت و دو كس به جنگ ايستادند و جمعى از گرجيان را به قتل آوردند . تيرى بر دهن سپردار خورد ، به پشت افتاد و مخالفان سپر را كه از دست او افتاده بود ، بردند . و عبد الله سبزوارى به شمشير حمله آورد و چندان جنگ كرد كه دوازده زخم به او رسيد . و از تركمان محمودنامى از ناورى « 3 » را كه سركردهء آن جماعت بود ، به زخم گرز پاى شكست [ 526 ب 
  ] و جمعى از جملهء اين پنجاه نفر به قلعه درآمده متوجه دروازه شدند و آنجا نيز جنگ درپيوست . آخر الأمر دروازه را شكسته امير شاه ملك كه انتظار فتح الباب داشت ، به قلعه درآمد و آن قلعه را روز روشن به اندك مردم در جنگ مسخر كردند . و تا غايت كسى از سلاطين را هوس تسخير آن ولايت در سر نگذشته بود . و جمعى از گرجيان را از بالاى كوه پايان انداخته نزال و باقى همراهانش را دستگير كردند و يك كس جان بيرون نبرد و تمام ايشان به حكم صاحبقران به قتل رسيدند . و زن نزال را به شيخ ابراهيم ، والى شيروان بخشيدند . و فرمانده ربع مسكون به اردو مراجعت نمود و بيكجك و بهادران را كه بر قلعه برآمده بودند ، از اسب و جامه و شمشير و زر و شتر و استر و خيمه و خرگاه و ديه و باغ و بستان توانگر ساخت و آن قلعه را به يكى از سرداران خراسان مشهور به پادشاه توران سپرد .\r\nو در اين وقت قطب الدين قرمى با تمام عمال شيراز به اردو آمده از نفايس اقمشه و امتعهء\r\n\r\n\r\n","description":"","footnote":"\r\n( 1 ) . پايين .\r\n( 2 ) . ق : + جنگ .\r\n( 3 ) . ق ، م : از باور . از ناور لفظ گرجى است به معنى بهادر و پهلوان .\r\n","page_name":" 4967 ","page_number":739},
  {"content":"\r\n\r\nآن ولايت پيشكش بسيار گذرانيد و از پيش اميرزاده رستم حاجى مسافر پيشكش بسيار آورد .\r\nو خواجه مظفر نطنزى نيز اسباب بسيار به اردو رسانيد و تمام به شاهزادگان و امرا قسمت شد .\r\nو امير ايدكوى برلاس و ساير شاهزادگان عمال كرمان نيز آمدند . « 1 » و ضابطان اموال يزد نيز به درگاه رسيدند « 2 » و صاحبقران امير شيخ نور الدين و امير شاه ملك را با تومان پيشتر روانه نمود كه اطراف ولايت گرجيان را تا حدود ابخاز « 3 » بتازند . و ايشان به موجب فرموده روان شده جنگل مىبريدند و پيش مىرفتند و از مراسم قتل و غارت دقيقه [ اى 
  ] فروگذاشت نمىشد .\r\nو رايات همايون متعاقب مىآمد و ياغيان ولايت گرجستان رسيده و آن والى كه حاكم دو دانگ ولايت گرجستان بود ، به ملازمت آمد و پيشكش بسيار گذرانيد و نوازش يافت . و كستندر ، برادر گرگين نيز با برادر مخالفت كرد و به ملازمت آمده و صاحبقران هردو را به اسلام دعوت نمود . ايشان در جواب گفتند كه « اگر ما مسلمان شويم ، مردم اين ولايت ديگر اطاعت ما نمىكنند . و جزيه به موجب شرع قبول داريم . » و علما نيز فتوا دادند كه جزيه از ايشان نيز مىتوان گرفت . و جزيه بر ايشان نيز مقرر شد . و جميع كليساهاى آن ولايت ويران شد . و ايوانى و كستندر قجرچى شده هفتصد دير و مزرعه از ولايت مخالف ويران مطلق شد و جمعى كه به مغاره‌ها و جاهاى محكم رفته بودند ، بهادران در صندوق‌ها [ يى 
  ] كه به زنجير و ريسمان محكم بود ، گسسته تا برابر مغاره‌هاى ايشان فرومىگذاشتند . و به اين طريق به مغاره‌ها درآمده مردان را به قتل آورده و زنان و فرزندان ايشان را اسير مىكردند . و چون آنچه امكان جزاى بود به جا نمىگذاشته امرا كه پيشتر مىرفتند ، به اردوى ظفر قرين همراه شدند .\r\nو صاحبقران به عزم شكار سوار شده شكارى بسيار انداخت و بار ديگر عازم غزا و جهاد شد . و گرگين را ديگر طاقت نمانده از در عجز و بيچارگى درآمد و ايلچيان با تحف بسيار فرستاده امرا را شفيع ساخت و قبول جزيه و باج و خراج نمود و شرط كرد كه آن قدر لشكر كه حكم شود بياورد و . . . « 4 » روان نمايد . و امرا به وقت نيك صورت عجز او را به عرض رسانيدند .\r\nو امير شيخ ابراهيم نيز شفاعت كرد و گناه گرگين بخشيده شد و ايلچيان رخصت يافته رفتند و\r\n\r\n\r\n","description":"","footnote":"\r\n( 1 ) . در ميان بزرگان كرمان مولانا ضياء الدين سراج و شيخ صدر الدين كه هردو قاضى بودند و شيخ محمود زنگى عجم نيز حضور داشتند . شيخ محمود زنگى عجم كه كتاب جوش‌وخروش را در مفاخر و آثار تيمور به نظم كشيده بود ، از پلى كه در تفليس بر آب كر بسته بودند افتاد و غرق شد . پسرش ، شيخ قطب الدين پس از وفات پدر بر آن كتاب ذيلى پرداخت و تقديم تيمور كرد و تيمور او را مورد نوازش قرار داد . - روضة الصفا ، چاپ زرياب خويى ، قسم ششم ، ص 1113 .\r\n( 2 ) . از يزد يوسف جليل كه داروغهء آنجا بود با غياث الدين سالار سمنانى كه به ضبط اموال آنجا رفته بود ، آمدند . - پيشين .\r\n( 3 ) . ق : آنجا\r\n( 4 ) . يك كلمه ناخواناست .\r\n","page_name":" 4968 ","page_number":740},
  {"content":"\r\n\r\nهزار اسب و هزار تنكه « 1 » زر مسكوك به نام نامى آن حضرت و اقمشه و اسلحه و اوانى و ظروف زر و نقره و يك قطعه لعل خوش‌رنگ كه اندازهء هيجده مثقال وزن داشت ، آوردند .\r\nو صاحبقران بعد از آنكه بر گرگين جزيه مقرر فرمود ، معاودت فرموده به تفليس آمد و در آن نواحى از معابد نصارا اثر نگذاشت و از آب گذشته به صوب قراباغ و اران روانه شد . و چون شهر بيلقان چنان ويران شده بود كه از عماراتش اثرى ظاهر نبود ، به خاطر مبارك آن حضرت خطور نمود كه آن شهر را آبادان سازد و شهرى مشتمل بر حصارى عريض و خندقى عميق و چهار بازار و خانه‌هاى بسيار و حمامات و كاروانسرا و غير آن طرح انداخته و دور حصار دو هزار و چهار صد ذرع و ارتفاع ديوار پانصد ذرع و عرض خندق چهارده ذرع و بر شاهزادگان و امرا و لشكريان قسمت يافت . و در مدت يك ماه آن شهر از خشت پخته ساخته و پرداخته شد . و اين امريست در غايت غرابت . و آن شهر و تمام اران و ارمن زمين [ و گرجستان و طبرزون ( طبرسران ) و بردع و گنجه 
  ] « 2 » نامزد اميرزاده خليل سلطان شد .\r\nو قبل از اين مذكور شد كه اميرزاده رستم و اميرزاده ابا بكر در حوالى حله به هم رسيدند و از آب فرات [ 527 الف 
  ] گذشته به امير قرايوسف رسيدند . و با شاهزادگان سه هزار كس رسيده بود و اميرزاده ابا بكر ، اميرزاده رستم را كه به سال بزرگتر بود ، تكليف نمود كه قول شود . او در جواب گفت كه « من به كمك آمده‌ام . صلاح در آن است كه دو قول ترتيب شود . » و دو قول آراسته با قرايوسف جنگ كردند . يارعلى ، برادر قرايوسف در معركه كشته شد و قرايوسف به جانب شام گريخت و حرم قرايوسف ، مادر اسكندر و اسفنديار اسير شدند .\r\nو بشارت اين فتح در بيلقان به صاحبقران رسيد و فرستادهء شاهزادگان نوازش يافته با خلعت خاص و نوازش نامه‌ها نزد شاهزادگان معاودت نمودند . و اميرزاده ابا بكر كه حكومت عراق عرب به او متعلق بود ، در آبادانى بغداد مساعى جميله به تقديم رسانيد . و اميرزاده عمر كه حكومت سمرقند به او متعلق بود و به غايت عادل و شجاع بود و به موجب فرمان متوجه آذربايجان شده بود ، در بيلغان به ملازمت صاحبقران مشرف شده نوازش بىاندازه يافت .\r\nو از رود ارس « 3 » جويى به طول شش فرسنگ و عرض پانزده ذرع بر لشكريان قسمت نموده كندند و تمام ولايت بيلقان به آن آب آبادان شد . و امير بهرامشاه اسلام برادر جلال الاسلام به كوتوالى قلعهء بيلقان مقرر شد . و در اين وقت اكثر اوقات صاحبقران به تحقيق احوال رعايا و زيردستان مىگذشت و قضات و علما را جمع فرموده از ايشان احوال رعاياى\r\n\r\n\r\n","description":"","footnote":"\r\n( 1 ) . قرص رايج خواه از زر باشد ، خواه از نقره يا مس . - غياث اللغات به نقل از لغتنامهء دهخدا .\r\n( 2 ) . افزوده از روضة الصفا .\r\n( 3 ) . نسخ : شهر ارس .\r\n","page_name":" 4969 ","page_number":741},
  {"content":"\r\n\r\nهر مملكت استفسار مىفرمود و امنا به ولايات مىفرستاد كه آنچه از رعايا به ناحق گرفته باشند از خزاين به ايشان بازپس دهند . و مولانا قطب الدين [ قرمى 
  ] كه بر اهل فارس ظلم بسيار كرده بود و سيصد هزار دينار كپكى « 1 » در وقت عزيمت اردو به ناحق از رعايا گرفته بود ، مقيد شد . و درويش اللهى به موجب حكم او را زاولانه « 2 » كرده به شيراز برد كه آن زر را به صاحبان باز داده ظالم را به حلق آويزد . و مولانا صاعد كه اين معنى را به عرض صاحبقران رسانيده بود نيز همراه شد و به شيراز آمد . و به روز جمعه در مسجد جامع « 3 » مولانا صاعد به منبر برآمد و گفت : « صاحبقران مىفرمايد كه آنچه قطب الدين از مردم به ناحق گرفته به خلاف رضاى ما واقع شده\r\n اگر خراب شد اين مملكت ز شاه مدان « 4 » * كه نزد « 5 » مردم دانا گناه مولاناست « 6 » \r\nو سيصد هزار دينار كپكى را در مدت دو ماه از خزانه در حضور داده قبض گرفت . و نيز عز الدين لر كوچك را از جانب نهاوند كه دم از عصيان مىزد به خدمت تيمور آوردند .\r\nو صاحبقران از بيلقان به قراباغ اران آمده قشلاق فرمود و حكم شد كه اميرزاده رستم بعد از فتح بغداد به قوريلتاى تفويض حكومت الوس هلاگو خان به اميرزاده عمر حاضر شود .\r\nاميرزاده رستم به موجب حكم در قراباغ به سعادت ملازمت رسيد و خبر مخالفت « 7 » اسكندر شيخى كه به حكم آن حضرت حاكم فيروزكوه و دماوند بود ، به عرض رسيد . اميرزاده رستم و امير سليمانشاه به دفع او معين شدند . و حاكم شيروانات ، امير شيخ ابراهيم كه از اول تا آخر بر جادهء متابعت صاحبقران ثابت‌قدم بود در اين اوقات آن حضرت را مكررا طوى داده پيشكش بسيار كشيد . و سيد بركه از اندخود در اين ايام آمد و صاحبقران او را تا در خيمه استقبال نمود و سيد مشار اليه به واسطهء مصيبت اميرزاده محمد سلطان دستار از سر برداشته و گريهء بسيار كرد . و صاحبقران او را در آغوش گرفته بسيار گريستند .\r\nو اكثر علما و مشايخ و اكابر و اعيان توران در اين ايام به درگاه آمدند و اكثر اوقات در مجلس آن حضرت مباحثهء علمى در ميان بود و هركس به قدر استعداد و قابليت خود سخنان به عرض مىرسانيد .\r\nو بر اندكوى ، حاكم كرمان صد تومان كپكى اطلاق شد و او قبول اين مبلغ نموده ديگرباره حاكم كرمان شد . و انوشروان پسر بيان آغا به تحصيل مال آذربايجان رفت . و پير محمد فولاد\r\n\r\n\r\n","description":"","footnote":"\r\n( 1 ) . نوعى دينار و تومان كه در عهد مغول و تيموريان رايج بود .\r\n( 2 ) . نوعى وسيلهء شكنجه .\r\n( 3 ) . در مسجد عتيق شيراز .\r\n( 4 ) . نسخ : بدان\r\n( 5 ) . نسخ : زو .\r\n( 6 ) . بيت با كمى تغيير از خواجه عماد فقيه است .\r\n( 7 ) . ق : مخالفان\r\n","page_name":" 4970 ","page_number":742},
  {"content":"\r\n\r\nاز نوكران اميرزاده شاهرخ به حكومت سارى رفت . و بيگ ملك آغا ، حرم اميرزاده پير محمد جهانگير از جانب قندهار به درگاه آمد و سه پسر : خالد و سنجر و مهدى - كه هنوز در صغر سن بودند - به نظر آن حضرت درآورده از اقمشه و امتعهء هندوستان پيشكش بسيار گذرانيد . و حكم شد كه شاهزاده شاهرخ بهادر با جمعى كثير از امرا از راه قزل‌يغاج « 1 » متوجه گيلانات شوند ؛ چه ، حكام آنجا تا غايت به درگاه نيامده بودند .\r\nو آن حضرت به موجب حكم به قزل‌يغاج رفت . و حكام گيلان سراسيمه شده باج و خراج قبول كردند . و جمعى به تحصيل اموال به آنجا رفتند . سيد رضا كيا كه ولايت ديالمه به او تعلق داشت و امير محمد [ 527 ب 
  ] رشتى با پيشكش بسيار به درگاه خلايق پناه آمده نوازش يافتند و از مال گيلانات كه پانزده هزار من ابريشم و هفت هزار اسب و سه هزار گاو بود ، آنچه رسد اين دو كس بود نصف بخشيده شد و از ديگران ثلث معاف گشت . « 2 »\r\nو سيد بركه در همين ايام در قشلاق به اجل طبيعى درگذشت . « 3 » و ايالت همدان و نهاوند و لر كوچك با توابع و لواحق به اميرزاده اسكندر مرجوع شد . و سلطان عيسى ، حاكم ماردين ، با پيشكش بسيار به درگاه آمد و دختر خود را كه نامزد ميرزا ابو بكر بود ، همراه آورد . و حكم شد كه تمام سرداران الوس هلاگو خان كه در ايران هستند هريك ، يك كس از فرزندان يا برادران خود را با خانه و كوچ به سمرقند بفرستند . و به عزم شكار از آب ارس عبور فرموده جرگه انداختند و شكارى به جرگه درآمد و به رسم معهود آداب شكار به جاى آورده شد و به اردو مراجعت فرمود و اكابر و اعيان ماوراء النهر را كه به ركاب آمده بودند ، از سوغات روم و فرنگ توانگر ساخته رخصت مراجعت ارزانى فرمودند .\r\nو در اول بهار صاحبقران از يورت قشلاق كوچ كرده بر آب ارس به موجب [ ى 
  ] كه فرموده [ بود 
  ] پل بستند و لشكريان به فراغت عبور نموده در علفزار كنار ارس نزول شد . و اميرزاده شاهرخ از قزل‌يغاج معاودت نموده به ملازمت مشرف شد و اسباب جشن و طوى ترتيب يافته قوريلتاى شد و حكومت الوس هلاگو خان از عراق عجم و آذربايجان و اران و مغان و گرجستان و ارمنييه و روم تا اسلامبول و شام و مصر به اميرزاده عمر مفوض شد و حكم شد كه شاهزادگان كه حاكم فارس و عراقين باشند ، به قوريلتاى او حاضر شوند . امير جهانشاه و رستم امير موسى و توكل يادگار برلاس و جنيد بورلداى و غيرهم با ده هزار سوار ملازم او گذاشت و حكم فرمود كه از سخن امير جهانشاه بيرون نروند . و شاهزاده را تاج و\r\n\r\n\r\n","description":"","footnote":"\r\n( 1 ) . نسخ : بىنقطه\r\n( 2 ) . به دستور امير تيمور نصف ماليات ولايت سيد رضا كيا و امير محمد و ثلث ماليات ولايات ديگر گيلان را به سيد رضا كيا بخشيدند .\r\n( 3 ) . تيمور دستور داد تا نعش او را به اندخود نقل كنند .\r\n","page_name":" 4971 ","page_number":743},
  {"content":"\r\n\r\nكمر مرصع و اسب به زين مرحمت كرده ، رخصت فرمود و امرا را نيز به قدر مرتبه رخصت داد و خلعت نمود . و به وقت وداع امير جهانشاه بسيار بگريست ؛ چه ، از ملازمت صاحبقران كمتر جدا شده بود . و جميع حكام شيروانات و نواحى آذربايجان را به اميرزاده عمر سفارش نموده رخصت فرمود . و اميرزاده عمر به ايلاق ( ييلاق ) آلاتاغ روانه شد و صاحبقران كوچ فرموده « شكار افكن ، شكار افكن همى راند . »\r\nو اميرزاده رستم و امير سليمانشاه كه به دفع اسكندر شيخى رفته بودند ، در طهران بيست روز توقف كردند و پيادگان آن نواحى را جمع كرده به رستمدار درآمدند و قلعهء نور را محاصره كردند و مسخر شده ويران گرديد و ملك كيومرث كه به اسكندر دشمنى داشت ، نزد ايشان آمد و ايشان به واسطهء فريب اسكندر او را بسته نزد او فرستادند . اسكندر كه مرد كار ديده بود ، فريب نخورده با كيومرث صلح كرد و او را نيز با خود در خلاف متفق ساخت .\r\nو اين اخبار به عرض صاحبقران رسيد و آن حضرت از ميانه گذشته به پل سرچشم فرود آمد و از آنجا دولداى كه در قلعهء اونيك بود ، به ملازمت رسيد و آن حضرت حقوق سابق او را ياد آورده او را در كنار گرفت و فرمود كه « خدا داند كه ديگر ملاقات واقع شود يا نه ! اكنون از احوال آن جانب نيك تردد مىبايد بود . احمد جلاير ( باعث تكدّر ) « 1 » مزاج و انديشه نيست ، اما از قرايوسف غافل نمىبايد شد . » و او را وداع نموده بازگردانيدند . و به سلطانيه نزول شد . و محصلان گيلان مال بسيار در اين وقت آوردند . و از سلطانيه به قزوين آمدند و ميرزا ابا بكر دو اسبه از اردبيل به ملازمت آمد و به وسيلهء سراى ملك خانم و امير شيخ نور الدين از صاحبقران درخواست نمود كه اميرزاده ميرانشاه را رخصت شود كه در بغداد نزد او باشد . ملتمس او درجهء قبول يافت و اميرزاده ميرانشاه را آن حضرت در كنار گرفته اجازت داد كه در ممالك عراق عرب و آذربايجان و عراق عجم كه تعلق به هردو پسر او دارد ، هرجا كه خاطر او خواهد بنشيند و بر مجموع اين ولايت حكم او نافذ باشد . و چهار صد هزار دينار كپكى و صد سر اسب به او مرحمت شد . و اميرزاده « 2 » ميرانشاه به جانب سلطانيه مراجعت نمود و در سوق‌بلاق « 3 » به ميرزا ابا بكر دويست اسب و صد جبا و صد هزار دينار كپكى انعام شد . و فرمان صادر شد كه او نيز به دفع اسكندر شيخى روانه شود . و او به موجب حكم به اميرزاده رستم و ميرزا اسكندر و امير سليمانشاه ملحق شد .\r\nو ايشان در كجور در غايت احتياط مىبودند تا لشكر رسيد و به اتفاق به جانب اسكندر روان شدند و جنگل بريده مىرفتند و راه‌ها [ يى 
  ] كه اسكندر ويران كرده بود ، راست كرده\r\n\r\n\r\n","description":"","footnote":"\r\n( 1 ) . ق : ندارد .\r\n( 2 ) . ق : ميرزا .\r\n( 3 ) . سوق‌بولاغ ( ساوجبلاغ شهريار ) .\r\n","page_name":" 4972 ","page_number":744},
  {"content":"\r\n\r\nمىگذشتند . و صاحبقران از سوق‌بلاق به رى آمد « 1 » و سارى قمش حرم [ 528 الف 
  ] و فرزندان اميرزاده پير محمد را به قندهار فرستادند و حكم شد كه امير شمس الدين عباس و ديگر امرا كه نقل الوس قراتاتار به عهدهء ايشان بود ، از راه خوار و سمنان روان شوند و چهارپايان و اثقال زيادتى اردو نيز به همان راه رفت .\r\nو صاحبقران به قلعهء گلخندان كه در دامن دماوند ويران شده بود ، رسيد و فرمود كه آن را به گچ و سنگ ساختند و به فيروزكوه نزول فرمود . و قلعهء فيروزكوه را اسكندر شيخى كه به غايت محكم مىدانست به پسر خود و جمعى از خويشان خود و سيصد مرد كارديده سپرده بود . و لشكر منصور در حملهء اول شهربند و شهر ايشان را با زمين هموار كرد و يك برج قلعه كه بر كنار رودخانه واقع است و مردم قلعه آب از آنجا برمىدارند ، بهادران پيش رفته آب را از آنجا گذرانيدند و بقيهء آبى كه ماند ، آن‌چنان كردند كه لايق خوردن نبود . و اهل حصار از روى اضطرار به جنگ ايستادند و در شب جمعى از بهادران به پاى بارو رفتند و مردم قلعه خبردار شده جنگ شد و بسيارى از مردم لشكر زخمدار شدند . و روز ديگر جنگ سلطانى انداختند و مردم قلعه سراسيمه شده امان طلبيدند . و پسر اسكندر و متعلقان او به درگاه آمدند و قلعه را تسليم كردند و تمام ساكنان قلعه را با كوچ بيرون آوردند . و زنگى قوبى با جمعى به كوتوالى آن حصار مقرر شد . و حضرات عاليات سراى ملك خانم و تومان‌آغا با شهزادگان اميرزاده الغ بيگ و ابراهيم سلطان به راه سلطان ميدان روانهء سمرقند شدند و صاحبقران به دفع اسكندر روان شد .\r\nو خبر ياغى شدن قراتاتار در اين وقت رسيد . و اين قضيه چنان بود كه قراتاتار كه تنكرى برمس خواجه ايشان را مىكوچانيد در ظاهر دامغان فرصت يافته او را زخم زدند و سر خود گرفتند . داروغهء فوج ديگر كه بعد از ايشان مىآمد تنكرى برمس را زخمدار ديد افتاده بشناخت و به دامغان برد كه علاج نمايد . و ديگر افواج قراتاتار كه اين خبر شنيدند ، عزم گريختن نمودند . امير شمس الدين عباس و ديگر امرا آگاه شده تيغ در آن جماعت نهادند و در اندرون و بيرون دامغان دو سه هزار كس كشته شد و چند فوج از ايشان گريخته به جنگل‌هاى استرآباد رفتند و تتمه را امير شمس الدين رانده با خود برد .\r\nو چون صاحبقران از اين معنى آگاه شد اميرزاده احمد عمر شيخ و جمعى ديگر از امرا را فرستاد كه به ايلغار رفته خود را به آن جماعت رسانند . بيان قوچين و دايه خواجه و رستم پولاد و جمعى ديگر به كنار درياى قلزم با پانصد مرد به ايشان رسيدند و از كثرت ايشان انديشه\r\n\r\n\r\n","description":"","footnote":"\r\n( 1 ) . يكشنبه اول ذيحجهء 806 ه . ق .\r\n","page_name":" 4973 ","page_number":745},
  {"content":"\r\n\r\nنكرده بر ايشان زدند و دو هزار خانوار از ايشان به دست آورده هزار كس به قتل آوردند و به خدمت صاحبقران معاودت نمودند و نوازش يافتند .\r\nو اميرزاده شاهرخ را كه ملازم ركاب بود ، اندك عارضه [ اى 
  ] روى نمود . حكم شد كه او با خواص خود به هرات رود و لشكريان و امراى او برقرار در ملازمت باشند . و شاهزاده به موجب فرموده روان شد . و اروق شاهزاده نيز از حضرات عاليات در بسطام جدا شد و به هرات رفته و صاحبقران متوجه چلاو شد . و اسكندر خبر يافته گريخت و به جهنم دره رفت . و چون در آن دره آبى است بزرگ و پل آن را اسكندر ويران كرده بود ، حكم شد كه چوب‌هاى دراز را يكسر در زير خاك محكم كرده سر ديگر را پيش مىداشتند و بر آن سر ديگر چوبى به ميخ وصل كرده پيش مىداشتند . و به اين طريق تا به جايى كه مقدار يك چوب بيش نماند مهيا كردند . بعد از آن چوب‌ها انداخته تخته‌پوش كردند و گذشتند و بر بالاى پشته [ اى 
  ] كه درخت نبود ، نزول واقع شد . و سيصد كس از قراولان پيشتر روان شدند و يوسف برلاس با قشون خود متعاقب ايشان رفت و سيد خواجه على بهادر و اميرزاده سلطان حسين و امير شيخ نور الدين از پى يكديگر متوجه شدند و جنگل‌ها بريده مىرفتند .\r\nو از هرطرف لشكرها به راهنمايى « 1 » سادات مازندران به طلب اسكندر فرستاده شد و از قراولان لشكر منصور ، . . . « 2 » قوچين و شاه ملك برلاس و بهلول برلاس و حيدر برلاس و شيخ درويش اللهى و شيخ محمد قوچين و بيگ تمور قوچين و خدايداد و جوره وفادار و چند تن ديگر در جنگلى نزديك به درياى قلزم به اسكندر رسيدند . شيخ درويش اللهى از خوف به بهانهء آنكه « يوسف برلاس و سپاهيان عقب را خبردار سازم . » برگشت . و اسكندر با سى سوار و دويست پياده به جنگ ايستاد . شجاعت اسكندر بر تمام لشكريان صاحبقران ظاهر بود ؛ چه ، مدتى مديد در اردوى همايون بود و هميشه از همراهان خود گوى مسابقه در ميدان شجاعت مىربود . و قراولان كه بيست نفر بيش نبودند ، از بيم بازخواست صاحبقران دل بر مرگ نهاده بايستادند و تيرباران كردند . اسكندر را كارى از پيش نرفت و قيتول « 3 » خود را گذاشته [ 528 ب 
  ] به جنگل درآمد . و قراولان به جاى خود ايستادند و ندانستند كه او به كدام طرف رفت . و يوسف برلاس و جمعى ديگر رسيدند و به اتفاق قراولان ، قيتول اسكندر را غارت كردند و شب همانجا توقف نمودند . و شاهزادگان و امرا كه پيش از اين روان شده بودند ، از دست چپ آمده در اين موضع همه يك جا شدند و باز به طلب او روان گشتند . و امير سونجك\r\n\r\n\r\n","description":"","footnote":"\r\n( 1 ) . ق ، م : براسمانى .\r\n( 2 ) . يك كلمه ناخواناست .\r\n( 3 ) . قيتول : لفظى تركى - مغولى به معنى محلى براى استراحت اردو . لشكرگاه . - فرهنگ معين .\r\n","page_name":" 4974 ","page_number":746},
  {"content":"\r\n\r\nبه دست چپ رفته به لهراسب ، عمزادهء اسكندر و ديگر كسان او رسيد و امير على ، پسر اسكندر و دختر و زنان و متعلقاتش را اسير گرفتند . و اميرزاده سلطان حسين و سيد خواجه شيخعلى بهادر با هفتاد مرد به اتفاق قراولان در كنار دريا به اسكندر رسيدند . با او پنجاه سوار و دويست پياده بود . اميرزاده سلطان حسين به طريق فريب بر ايشان حمله كرده گريزان شد .\r\nايشان دلير شده از جنگل بيرون آمدند . اميرزاده برگشته بيشتر [ ى 
  ] از پيادگان او را به قتل رسانيد . وفادار داد مردانگى داده با آنكه نيزه بر دهن او رسيد - چنان كه دندان‌هاى او بيفتاد - از جنگ باز نايستاد « 1 » تا آنكه فتح شد . و نوكران اميرزاده سلطان حسين از چلاويان دو كس را فرود آوردند و اسكندر شكست خورده ديگر خبرى از او پيدا شد .\r\nو بعضى گفته‌اند كه درويش شد و جمعى خبر دادند كه در آن جنگل‌ها هلاك شد . چنان مسموع شد كه حسن مازندرانى كه تاريخى بر احوال دار المرز و گيلانات نوشته در آن تاريخ آورده است كه چون اسكندر شيخى از لشكر منصور منهزم گشته به جنگل درآمد ، حكام گيلان و مازندران حسب الحكم صاحبقران به طلب او روان شدند و تمام جنگل‌هاى طبرستان و گيلانات را احاطه نموده به جستجوى او مشغول گشتند و بعد از تفحص و تجسس بسيار جمعى از كسان حاكم لاهيجان به اسكندر شيخى رسيدند . و او با زن و دو فرزند و دو سر خدمتكار يك جا بودند . چون لشكريان او را ديدند ، اسكندر به جنگ درآمد . و زن و فرزندانش بنياد گريه و زارى كردند . اسكندر ، زن و پسر خود را به دست خود كشت . بعد از آن چندان جنگ كرد كه كشته شد و سرش را جدا كرده ، حاكم گيلان به ملازمت صاحبقران فرستاد ، و الله أعلم .\r\nو اميرزاده سلطان حسين از آن دو كه جلو گرفتار شده بودند ، يكى را به درگاه فرستاد و آن حضرت احوال اسكندر را از او تحقيق نموده و جميع امرا و شاهزادگان كه به جنگل درآمده بودند يك جا شده تفحص بسيار كردند و اصلا از اسكندر خبر نيافتند و ناچار مراجعت نموده نزد صاحبقران آمدند . و با وجود آن همه سعى معاتب شده و ديگرباره به موجب حكم به طلب او روان شدند . و شاه ملك نيز به آن طايفه ملحق شد و صاحبقران از . . . « 2 » بركهء مذكور كوچ فرمود ، از آب جهنم دره گذشت و نزديكى يكى از قلاع رستمدار نزول نمود . و شاهزادگان و امرا به طرف جنگل در ميان گل‌ولاى روان شدند و باران نيز مىباريد و جاى فرود آمدن نمىيافتند و صاحبقران كس فرستاده ايشان را باز طلبيد . به موجب حكم ، به ملازمت روان شدند . و چون پل بعد از گذشتن صاحبقران ويران شده بود ، در آن روى آب\r\n\r\n\r\n","description":"","footnote":"\r\n( 1 ) . ق : باز ايستاد .\r\n( 2 ) . يك كلمه ناخواناست .\r\n","page_name":" 4975 ","page_number":747},
  {"content":"\r\n\r\nمنتقل شد تا آنكه صاحبقران كس فرستاد كه ديگرباره پل بستند و تمام شاهزادگان و امرا به ملازمت آمدند و رايات همايون كوچ كرده به كلاردشت نزول فرمود و ايالت ولايت آمل را به امير غياث الدين على ، پسر امير سيد كمال الدين كه دشمن قديم اسكندر شيخى بود ، ارزانى داشت .\r\nو چون خاطر مبارك از مهم اسكندر شيخى بالكليه فراغت يافت ، عزم سمرقند جزم فرموده ، امير سعيد برلاس را ملازم اميرزاده رستم گردانيد و به صوب اصفهان رخصت فرموده ؛ امير سونجك را همراه امير اسكندر نموده به همدان فرستاد ؛ و سيد عز الدين سهراكرى و سيد على بابلى مرخص شدند . و آن حضرت به چند كوچ به ولايت لار و دماوند رسيد و روز يكشنبه بيستم ذيحجه از آنجا به تعجيل روان شده به فيروزكوه نزول فرمود و بيان قوچين را به داروغگى رى و ضبط قلعهء گلخندان فرستاد . و امير سليمانشاه را به خلعت طلادوزى و كمر مرصع سرافراز ساخته به حكومت رى و فيروزكوه بازداشت . و از آنجا به راه سلطان ميدان روان شد . بيست و چهارم ذيحجه به بسطام رسيد . و مير پادشاه ، حاكم استرآباد پيشتر به رخصت روانه شده بود و در اين وقت به ملازمت آمد و پيشكش بسيار گذرانيد و خلعت و رخصت يافت . و دايه خواجه رسيده احوال قراتاتار به عرض رسانيد و حكم شد كه كلانتران ايشان را گرفته به سمرقند برند . و روز چهارشنبه غرهء محرم سنهء هشتصد و هفت به نيشابور اتفاق نزول شد . « 1 » [ 529 الف 
  ]\r\nو در اين سال وقايع مصر و شام و توابع آن است كه قرايوسف گريخته به شام رفت و سلطان احمد نيز به چند وقت پيشتر از او به شام آمده به حكم ناصر فرج هردو را حاكم شام امير شيخ گرفت و در قلعهء حلب محبوس ساخت . و در مصر و شام در اين سال قحط و طاعون شد و مردم بسيار از گرسنگى مردند . و امير دمرداش ، نايب طرابلس به نيابت حلب مقرر شد . و خبر رسيد كه دقماق با جمعى از تركمانان ذو القدر اتفاق نموده به حلب آمدند . و ملك ناصر ، اينال را فرستاد كه جمعى از امرا [ را 
  ] كه در بلاد شام محبوس بودند ، به قتل آورد ، و جكم و سودون طاز از آن جمله بودند . و اما قبل از رسيدن اينال ، دمرداش ، حاكم طرابلس هردو را خلاص كرده با خود به حلب برده بود . و ملك ناصر جمعى ديگر از امراى مصر را كه با او متفق نبودند ، گرفته به اسكندريه فرستاد .\r\nو در اين سال به حاكم دهلى خبر رسيد كه تاتار خان ، پسر ظفر خان ، پدر خويش را به غدر\r\n\r\n\r\n","description":"","footnote":"\r\n( 1 ) . روضة الصفا ( چاپ زرياب ، ص 1118 ) : « روز چهارشنبه غره محرم . . . از نيشابور حركت كرده به عشق‌آباد [ غير از عشق‌آباد پايتخت تاجكستان 
  ] رفت . »\r\n","page_name":" 4976 ","page_number":748},
  {"content":"\r\n\r\nگرفته ، خود حاكم گجرات شده است و اسباب سلطنت تربيت داده با لشكر انبوه به جانب دهلى مىآيد . و باز خبر آمد كه در راه شمس خان او را زهر داد و او در روز هلاك شد « 1 » و لشكر گجرات به جاى خود معاودت نمودند و بار ديگر ظفر خان حاكم گجرات شد .\r\nو چون بعد از سلطنت فيروز شاه احوال مملكت هندوستان پريشان شد و آن ولايت به چند قسمت شد ، در شرح احوال آن اقاليم - كه سواد اعظم ربع مسكون است - قطع نظر از تحقيق سنه نموده چند سطر به قلم درمىآيد تا سررشتهء سخن از دست نرود .\r\nپوشيده نماند كه بعد از فوت فيروز شاه احوال مملكت دهلى آنچه تحقيق دانسته نوشته شد و احوال حاكم گجرات و مالوه و جونپور و ملتان و دكن و بنگاله و كشمير و تته مىبايد نوشت .\r\nحالات دكن و بنگاله و كشمير و تته به تفصيل سنوات از نسخ تاريخ به نظر درنيامد . بنابر آن به موجب قرارداد سابق در ذيل احوال حضرت فردوس مكانى « 2 » مجملى از احوال ايشان به قدر علم احاطهء ناقص نوشته خواهد شد .\r\nو در ملتان به موجب حكم صاحبقران مسند عالى خضر خان حاكم شد و با حكام دهلى هميشه منازعت مىنمود . تا آنكه در سنهء هشتصد و هفده [ هجرى 
  ] دهلى را از دولتخان گرفت و حاكم آنجا شد . « 3 » و شرح احوال او و حاكم دهلى نوشته مىشود به جاى خود إن شاء اللّه تعالى وحده العزيز .\r\nاما حاكم مالوه ، دلاور خان به وقت فترت حكام دهلى تمام مالوه را به تصرف درآورده و در جنب آباددار ساكن شد و در سنهء هشتصد و نه فوت شد و پسر دولتخان خود را هوسنگ نام كرده سكه و خطبه به نام خود كرد . و ابتداى سلطنت سلاطين سند از اين وقت است . و پسر مباركشاه ، سلطان ابراهيم در اربع و ثمانمائه پادشاه جونپور شد و در تسع و ثمانمائه به كنار آب گنگ با حاكم دهلى روبه‌رو شد . چنان كه نوشته مىشود .\r\nو در گجرات ظفر خان به حكم سلطان محمد ، پسر سلطان فيروز شاه حاكم شد و در سنهء هفتصد و نود و پنج در گجرات مستقل شد و به ايدر لشكر كشيده از حاكم ايدر پيشكش بسيار گرفت و در ثمان و تسعين و سبعمائه به پاى قلعهء مندو لشكر كشيد و يك سال و چند ماه آن\r\n\r\n\r\n","description":"","footnote":"\r\n( 1 ) . منتخب التواريخ ( ج 1 ، ص 274 ) : « تاتار خان ، پسر ظفر خان [ امير ميوات - تاريخ مباركشاهى ، ص 172 
  ] عاق شده پدر را به غدر مقيد كرده در اساول فرستاد و خود را سلطان ناصر الدين محمد شاه خطاب كرد و با لشكرهاى انبوه به قصد تسخير دهلى روانه گرديد . در اثناى راه عم او ، شمس خان او را زهر داده تاتار خان را از ميان برداشت و ظفر خان را از بند برآورده و . . . »\r\n( 2 ) . مراد جلال الدين اكبر شاه گوركانى است كه كتاب به دستور وى تأليف و تدوين شده است .\r\n( 3 ) . بدائونى غلبهء خضر خان بر دولتخان و تصرف سامانه را جزو وقايع سال هشتصد و ده هجرى قيد كرده است . - منتخب التواريخ ، ج 1 ، ص 277 .\r\n","page_name":" 4977 ","page_number":749},
  {"content":"\r\n\r\nقلعه را محاصره نمود و پيشكش بسيار گرفت و مال بر حاكم آنجا مقرر كرد و به اجمير آمده و ديدوانه و سانبر را تاخته به راه ويلواره و جالواره به گجرات مراجعت نمود و در رمضان سنهء هشتصد به نهرواله رسيد و تاتار خان ، پسر او كه تا غايت در دهلى بود ، از اقبال خان گريخته به او ملحق شد و پدر و پسر بار ديگر لشكر به ايدر كشيدند و پيشكش بسيار گرفته مراجعت نمودند .\r\nو سلطان محمود ، حاكم دهلى چون از صاحبقران شكست خورد به گجرات گريخت و ظفر خان با او خوب سلوك نكرد و او به جانب مالوه رفت . و در ثلث و ثمانمائه لشكر گجرات به ايدر رفت و ايدر به تصرف ظفر خان برآمد . و در اربع و ثمانمائه به جانب سومنات آمده بندر ديو را به تصرف درآورد . و در سنهء ثلاث و ثمانمائه تاتار خان ، پسر ظفر خان پدر را بىاختيار كرده خود حاكم گجرات شد و سكه و خطبه به نام خود كرده محمد شاه خود را نام كرد . و ابتداى سلطنت سلاطين گجرات از اين وقت است . و محمد شاه با لشكر بسيار متوجه دهلى شد و تا قصبهء « 1 » ستور آمد و در « 2 » آنجا به زهر به اجل طبيعى ( ؟ ! ) درگذشت . و ظفر خان كه در قلعهء بروج بود ، ايلغار كرده و به اردو آمد و باز حاكم بالاستقلال شد و تا سنهء هشتصد و يازده حكومت گجرات مىكرد و اما سكه و خطبه و دورباش و اسباب پادشاهى ترتيب نداده بود . و در سال مذكور خود را مظفر شاه نام كرد و قدم بر مسند سلطنت نهاد . [ 529 ب 
  ]\r\n\r\n\r\n","description":"","footnote":"\r\n( 1 ) . ق : قصه .\r\n( 2 ) . ق : از .\r\n","page_name":" 4978 ","page_number":750},
  {"content":"\r\n\r\n\r\nذكر وقايع سنهء هشتصد و هفت هجرى [ موافق سال هفتصد و نود و هفتم از رحلت خير البشر 
  ] « 1 »\r\nصاحبقران در سيم محرم اين سال به جام رسيد « 2 » و از آنجا به لب آن جغچران آمده ، اميرزاده شاهرخ در اين منزل از هرات به سعادت ملازمت رسيد و پيشكش‌هاى پادشاهانه كشيد و همهء آنها و جمعى كه در ركاب بودند ، انعام شد . و آق‌بوغا و قرابوغا جانى قربانى كه در غيبت آن حضرت ارادهء خلاف داشتند ، در اين منزل بر در رباط از حلق آويختند . و [ امير 
  ] خواجه احمد [ طوسى 
  ] به جهت ضبط اموال خراسان تعيين شد « 3 » و اميرزاده شاهرخ را نيز وداع فرموده كوچ شد و در كرلان فرود آمد و تيمور خواجه آق‌بوغا كه از سمرقند به استقبال آمده بود ، اينجا رسيد و نيز سه اسب راهوار پيشكش كرد و از آنجا به كنار آب مرغاب آمده داروغاى چچكتو « 4 » را به واسطهء شكايت رعايا سوراخ در پا كرده سرنگون آويختند و از آنجا به تعجيل روان شده حكام راه و داروغگان مىرسيدند و اسبان مىكشيدند و ملازمان ركاب اسبان آسوده سوار شده مىراندند .\r\nو آن حضرت لنگر شيخ‌زاده بايزيد و اندخود و لنگه و آب دره گز گذشته به علىآباد فرود آمد و از آنجا به قريهء آدينه مسجد رسيد و بزرگان بلخ استقبال كردند و سپاه نزول كرده از آنجا به كنار آب جيحون آمد و به كشتى نزول فرمود و در ترمذ به خانهء خانزاده علاء الملك نزول نمود . و سيد مشار اليه طوى سنگين ترتيب نموده پيشكش بسيار كشيد . و از ترمذ روان\r\n\r\n\r\n","description":"","footnote":"\r\n( 1 ) . در نسخ سه‌گانه وجود ندارد .\r\n( 2 ) . و به زيارت مرقد شيخ جام رفت .\r\n( 3 ) . روضة الصفا : « و او در مدت چهل روز دويست تومان كپكى از كاركنان و عمال به دست آورد . »\r\n( 4 ) . چچكتو ، مكان و منزلى است بر سر راه ميمنه در فارياب از سوى شمال - حبيب السير ، ج 4 ، ص 307 .\r\n","page_name":" 4979 ","page_number":751},
  {"content":"\r\n\r\nشد و از قهله و چكداليك گذشته به موضع دول برجى نزول نمود . و از آنجا به كش آمده آق سرا محل نزول شد و زيارت آبا و فرزندان دريافته « 1 » به باغ تخت قراخواجه رسيد ، و از آنجا به باغ قراتوبه در قصر جهان‌نما فرود آمد . و خواجه يوسف و ارغونشاه اميرزاده قندوز را آورده نياز و پيشكش بسيار گذرانيدند . و مهد عليا تكل خانم با تمام خواتين رسيده شرايط تهنيت قدوم به جاى آوردند .\r\nو چون آنجا به تعجيل رانده بودند كه اكابر آن ديار خبردار شده بودند ، در اين وقت اكابر و اعيان شهر خبردار شده به سعادت پاىبوس رسيدند و از قصر جهان‌نما به باغ حيات « 2 » نزول نمود و از آنجا به سمرقند درآمد و به مدرسهء اميرزاده محمد سلطان كه نو ساخته بودند ، رفته به باغ حيات عود نمود و چند روز در آنجا به عيش و عشرت گذشت . و قاصدان به طلب اغروق رفته حضرات عاليات به تعجيل طلب شد . و سراى ملك خانم به باغ چنار « 3 » آمده تومان‌آغا به باغ بهشت رفت . و آن حضرت از باغ چنار به باغ بهشت رفت و در آن باغ يك هفته تغيير مزاجى شده باز صحت حاصل شد . و از باغ بهشت به باغ شمال نقل فرمود و جشنى پادشاهانه براى فرزندى كه از بيكس « 4 » تولد نموده بود ، آراسته شد و بار ديگر به شهر سمرقند درآمد و به خانهء اميرزاده محمد سلطان نزول فرمود و حكم شد كه به كنار « 5 » خانقاه شاهزادهء مرحوم گنبدى به جهت مقبرهء او ساختند و به مسجد جامع رفته دروازهء آن را چون بلند نساخته بودند ، حكم فرمود كه ويران كنند و خواجه محمود داوود به آن تقصير گرانيد و خواجه محمد جلد را كه از عظماى نويسندگان بود ، به واسطهء ظلمى چند كه بر رعيت كرده بود قيد كرد و هردو را بعد از چندگاه از حلق آويختند . « 6 »\r\nو ايلچى ايدكوى « 7 » ، حاكم دشت در اين وقت آمده ، شونغار و هدايا گذرانيد . و ايلچى فرنگ نيز در اين وقت آمده تحفه‌هاى آن ولايت آورده از آن جمله پرده‌هاى مصور كه به غايت الغاية خوب ساخته بودند ، پسنديدهء صاحبقران افتاد .\r\nو پيش از اين به چند سال طرح باغى نزديك به باغ شمال افكنده و معماران و سنگ‌تراشان شام در آن ميان عمارات به طرح آن ولايت از سنگ تراشيده و به اتمام رسانيده در نهايت تكلف به اتمام رسيده بود ، آن حضرت به تماشاى باغ رفته جشنى خسروانه در آن باغ مهيا شد .\r\nو خاطر مبارك صاحبقران متوجه كدخدا كردن « 8 » اميرزاده الغ بيگ و ابراهيم سلطان و اميرزاده جهانگير بن محمد سلطان و اميرزاده بايقرا و سيد احمد و اميرزاده ابدكين بن ميرزا ميرانشاه\r\n\r\n\r\n","description":"","footnote":"\r\n( 1 ) . امير تيمور در آق‌سرا به مزار شيخ شمس الدين كلار شتافت و قبر پدر و فرزندش اميرزاده جهانگير و ديگر خويشاوندان را زيارت كرد .\r\n( 2 ) . ش : باغ حيات نو .\r\n( 3 ) . م : باغ حناز .\r\n( 4 ) . م : بىنقطه .\r\n( 5 ) . ق : بنكاه .\r\n( 6 ) . در مرغزار كان‌گل .\r\n( 7 ) . ق : اندكوى .\r\n( 8 ) . م : كدخدايى .\r\n","page_name":" 4980 ","page_number":752},
  {"content":"\r\n\r\nشد . « 1 » و در ضمير همايون عزيمت سفرختا « 2 » نيز رسوخ كرده بود . بنابر آن ، حكم فرمود كه به اطراف و اكناف عالم جار رسانند كه تمامى به قوريلتاى « 3 » حاضر شوند . و از شاهزادگان چنگيزىنژاد پاييزى اغلان و باشتيمور اغلان به عرض رسانيدند كه چون قوريلتاى بزرگ مىشود ، اميرزاده شاهرخ از هرات و اميرزاده پير محمد از غزنين بيايند . آن حضرت آمدن اميرزاده شاهرخ را مصلحت ندانست و اميرزاده پير محمد را طلب فرمود .\r\nو صحراى كان‌گل محل اجتماع حكام و سرداران اكثر ربع مسكون مقرر شد . و روز يكشنبه غرهء شهر ربيع الأول سنهء هشتصد و هفت موافق پيچىئيل [ 530 الف 
  ] صاحبقران به كان‌گل نزول فرمود و جهت منزل خاص چهار سراپرده و خرگاه دويست سرى سراسر مزين به در و گوهر بر پاى كردند و دوازده پاى كه ظاهرش از سقرلاط هفت رنگ و درونش از مخمل الوان و طناب‌هاى ابريشمين و ستون‌ها [ ى 
  ] منقش با قصرهاى زرين بود ، فراشان با فرّ و شأن در عرض يك هفته بر پاى كردند . و وسعت آن دوازده پاى به حدى بود كه ده هزار كس را سايه مىانداخت و قالىهاى ابريشمين فرنگى و رومى و عراقى انداخته تخت‌هاى زر و نقره و مرصع به انواع جواهر و خوشه‌هاى مرواريد از آن آويخته آراستند و هريك از آغايان و شاهزادگان و سلاطين و امرا و نوينان و حكام و كلانتران و ارباب و اعيان جهان به مورچل خود به توره فرود آمده صحراصحرا خيمه و خرگاه بر پاى كردند .\r\nو ايلچيان مصر كه سردار ايشان منگلى بوقا نام داشت ، در اين وقت آمده انواع تحف و هداياى آن مملكت آوردند . از آن جمله زرافه كه جانورى عجيب است ، « 4 » همراه خود داشتند .\r\nو اميرزاده خليل سلطان از تركستان با امراى بزرگ مثل امير يادگار برلاس و امير خدايداد حسنى و دادملك برلاس و پير محمد طغىبوقا و بردى بيگ و سعادت تمرتاش و دولتمور تواچى به ملازمت آمده و اميرزاده پير محمد نيز از غزنين رسيد . و آن حضرت او را در كنار گرفته پرسش فرمود . و چون ايام سور بود ، او را از لباس سياه كه به جهت فوت برادرش ، اميرزاده محمد سلطان پوشيده بود بيرون آورده جامه‌اى زربفت پوشانيدند و مردم او را نيز از لباس شبگون برآورده خلعت دادند .\r\nو عمال خراسان در اين وقت آمده اسباب فراوان آوردند و جميع اصناف محترفه و هنرمندان به قدر طاقت و توان خود نغمه‌هاى « 5 » لطيف و اختراعات ظريف نمودند و بازيگران\r\n\r\n\r\n","description":"","footnote":"\r\n( 1 ) . روضة الصفا : اميرزاده ايجل پسر ميرانشاه .\r\n( 2 ) . چين شمالى .\r\n( 3 ) . ق : قريلتاى .\r\n( 4 ) . كلاويخو كه در اين هنگام در خوى بود ، شاهد رسيدن هداياى ناصر الدين فرج ، مملوك سلطان مصر به امير تيمور بود . او از زرافه با عنوان « جرنوفه » كه « ساختمانش عجيب و براى ما [ - كلاويخو 
  ] بيگانه بود » ياد مىكند . - سفرنامه ، ترجمهء مسعود رجب‌نيا ، تهران ، 1374 ، ص 159 .\r\n( 5 ) . م : نعمت‌هاى .\r\n","page_name":" 4981 ","page_number":753},
  {"content":"\r\n\r\nروم و فرنگ و شام و هندوستان و عراقين و تركستان بالتمام جمع شده بودند و مجلس عالى به جهت تزويج شاهزادگان مذكور منعقد شده شيخ شمس الدين محمد جزرى خطبه خواند و مولانا صلاح الدين كلمات ايجاب و قبول گفت . و جواهر و زر بسيار در خور چنان مجلسى نثار شد . و صاحبقران به تخت برآمد و شاهزادگان و نوينان در مقام خود قرار گرفتند و سادات و علما و نوينان و ايلچيان كه از قاف تا قاف عالم آمده بودند ، در سايهء دوازده پاى جاى گرفتند . و امراى تومان و هزاره و اعيان و اشراف ممالك مقدار يك اسب تاختن دور بساورى نشستند . و يساولان بر زين‌هاى مرصع سوار مردم دور را محافظت مىنمودند . و فيلان را تخت‌هاى مرصع بر پشت بسته در محل مناسب بازداشته بودند و نيز جامه‌هاى مرصع به زواجر جواهر با صراحىها و طبق‌هاى سيمين و زرين دوازده پاى ترتيب نهاده بودند و بر قرار هر يك كاسه‌هاى يشم و بلور و مرصع چيده بودند و انواع مشروبات و شراب و عرق و قمر و مثلث و سور مهيا نموده و شاهزادگان و نوينان به رسم و مراسم قوش و قار به تقديم رسانيدند و به وقت سفره انداختن و طعام كشيدن آن قدر طعام به مجلس درآمد كه شرح آن از امكان بيرون است . و جهت عموم خلايق در مواضع لايق خم‌هاى شراب آماده كرده ساقيان جام‌هاى زرين به دست گرفته ايستاده بودند . و حكم ترخانى شده منادى كردند كه كسى را از ارادهء خاطر منع نكنند .\r\nو سازنده و گويندهء هفت اقليم آنجا جمع بود و جمعى به طريقهء فرس و عجم و بعضى به رسم عرب و فوجى به يوسون مغول و آيين ختاى به كار خود مشغول بودند . شعر :\r\n ز جوش خرمى كاندر جهان بود * زمين را نازها بر آسمان بود \r\nو خواجه عبد القادر [ مراغه‌اى 
  ] - كه به واسطهء كمال شهرت از تعريف مستغنى است - در آن مجلس حاضر بود . و شاهزادگان را جامه پوشانيده تاج و كمر مرصع دادند و اقمشهء زربفت پاىانداز مىشد . و ايشان نيز شرايط ايلجاميشى به تقديم رسانيده زر و جواهر به خروار نثار مىشد . و چون شب شد ، چندان چراغ و شمع و مشعل افروخته شد كه از روز چندان فرقى نداشت . و هريك از شاهزادگان به منازل خود تشريف بردند و صداى كوس و كبركه و نقاره به فلك الأفلاك رسيد . روز ديگر صاحبقران به منازل شاهزادگان تشريف برد و آغايان و امرا زر بسيار به رسم شادباش نثار كردند و ايلچيان فرنگ و مصر و هندوستان و دشت قپچاق و تركستان را در آن محل به انعامات بسيار سرافراز نمود . جميع اشراف و اكابر و تمام نوينان و امرا و اعيان سپاه را كه در آن طوى بودند ، به قدر مرتبه خلعت‌هاى گرانمايه دادند .\r\nو دو ماه ايام عيش و سور امتداد شد . [ 530 ب 
  ] و مجموع مردم اجازهء مراجعت يافتند و\r\n\r\n","description":"","footnote":"","page_name":" 4982 ","page_number":754},
  {"content":"\r\n\r\nاميرزاده پير محمد نيز رخصت يافته به ولايت خود رفت . و اميرزاده سيدى احمد عمر شيخ كه مادرش در نكاح اميرزاده پير محمد بود ، در اين وقت دختر اميرزاده پير محمد را به او داده بودند ، همراه اميرزاده پير محمد نمودند . و ايلچى مصر را به اعزاز تمام رخصت داده و مولانا عبد الله كشى را با جمعى به رسالت رفيق او كردند و مكتوبى به عرض سه گز و طول هفتاد گز به آب زر نوشته در صحبت ايشان به ملك مصر فرستادند . و از جمله مضمونش جواب سخن ملك ناصر بود كه در باب گرفتن سلطان احمد و قرايوسف نوشته بود . حكم شد كه سلطان احمد را در بند نگاه داشته سر پرشر قرايوسف را به درگاه فرستد .\r\nو ملك آغا كه به جشن آمده بود ، رخصت يافته به هرات رفت . و بيكى سلطان كوچ اميرزاده اسكندر رخصت همدان يافت . و عزيمت ختاى مصمم شده فرمان شد كه سپاه را هزاره‌هزاره شمار كرده هرجا كه قابل اضافه باشد زياده كنند . و امرا به موجب فرموده كاربند شدند و كلانتران الوس تسخير از تواچيان بزرگ گرفته به جمع آوردن سپاه به اطراف و جوانب رفتند . مقرر آنكه به ايلجان ( ؟ ) معين حاضر شوند . و تاشكند و سيرام و استر و ولايت جته تاختاى به اميرزاده الغ بيگ [ پسر شاهرخ 
  ] مرحمت شد و اندكان و اخسكت و طراز و كاشغر تاختن به اميرزاده ابراهيم سلطان عنايت شد . و هردو امراى شاهزادگان به آن ولايت به جمع آوردن سپاه روان شدند . و تيمور خواجه آق‌بوغا را به جهت جريمه كه از او صادر شده بود ، بند كرده به مغولستان بردند .\r\nو آن حضرت به گوگ‌سراى « 1 » نزول فرمود و در فكر استعداد يورش شد و امير برندق را فرمود كه نسخهء لشكر احتياط نموده به عرض رساند . و به عرض رسيد كه از ماوراء النهر و تركستان و خوارزم و بلخ و بدخشان و خراسان و سيستان و مازندران و قوم قراتاتار و جمعى كه از عراق و آذربايجان بلكه تمام ايران با خانه و كوچ به توران آمده‌اند ، دويست هزار سوار جنگى و پياده جمع شده‌اند .\r\nو اميرزاده خليل و اميرزاده احمد عمر شيخ و امير خدايداد و شمس الدين عباس و ديگر امرا [ ى 
  ] تومانات و هزارجات را حكم شد كه در تاشكند و شاهرخيه « 2 » و سيرام قشلاق كنند . و اميرزاده سلطان حسين با بعضى از لشكر جوانغار در پس حضرات مقرر شد كه زمستان به پايان آورند . و ضبط سمرقند به عهدهء ارغونشاه شد . و با آنكه آفتاب در قوس « 3 » شده بود و سرما به\r\n\r\n\r\n","description":"","footnote":"\r\n( 1 ) . ق ، ش : كوس‌سراى\r\n( 2 ) . شهر شاهرخيه نخست به نام فناكت يا بناكت بود و به دست لشكر چنگيز خان چنان ويران شده بود كه اثرى از آن نمانده بود تا آنكه تيمور در سال هفتصد و نود و چهار هجرى به عمارت آن فرمان داد و آن را به نام پسرش به شاهرخيه موسوم گردانيد .\r\n( 3 ) . آذرماه .\r\n","page_name":" 4983 ","page_number":755},
  {"content":"\r\n\r\nغايت شدت داشت ، آن حضرت پنج‌شنبه بيست و سيم جمادى الأول سنهء مذكور از سمرقند سوار شده متوجه قشلاق آق‌سولات « 1 » شد و منازل و مراحل طى نمود به آق‌سولات رسيدند و هركس به جاى خود فرود آمدند . و امير برندق به موجب حكم به تاشكند رفت . و حكم شد كه امراى هزارجات و صدجات از مردم خود باخبر باشند و چنان كنند كه به واسطهء ما يحتاج سفر بازماندگى نباشد . و مقرر شد كه چندين هزار خروار غله با دام‌ها « 2 » همراه باشد كه هنگام رفتن در راه بكارند تا به وقت مراجعت به كار آيد . و چندين هزار شتر آبستن همراه بود كه اگر احيانا آزوقه جاى [ ى 
  ] پيدا نشود ، شير شتران مدد لشكريان شود .\r\nو آن حضرت در اوايل جدى از آق‌سولات كوچ كرده به مصلحت آنكه به اترار رفته و اوايل حوت از اترار كوچ كند ، يك ماهه علوفه اسبان برداشته اول نوروز كه موسم علف صحراست راه بسيار رفته باشد و فرمان شد كه اميرزاده خليل سلطان و اميرزاده سلطان حسين در اوايل حوت كوچ كرده متوجه اردو شوند و اردوى همايون كوچ بر كوچ روان شوند . و اكثر اوقات برف مىباريد و از گذرهاى سيحون و جيحون در آن سال لشكريان و خزانه و كاروانى از روى يخ مىگذشتند و سيحون به نوعى يخ بسته بود كه سه گز يخ را كنده آب برمىداشتند .\r\nو در چهارشنبه دوازدهم رجب در اترار كه از سمرقند تا آنجا هفتاد و شش فرسخ است به سراى امير بردى بيك ، برادر امير شيخ نور الدين نزول فرمود . به حسب اتفاق همان روز آتش در سقف خانه افتاد كه موجب زيادتى تفرقهء خاطر مردم شد ؛ چه ، اكثر اوقات بيشتر مردم اردو خواب‌هاى پريشان در آن ايام مىديدند . و موسى تركمان به فرمودهء آن حضرت به طرف سيرام رفت كه ملاحظه نمايد كه عبور ممكن است يا نه . و باز آمده عرضداشت نمود كه « هنوز در عرصه دو نيزه برف بالاى يكديگر بسته است و عبور ممكن نيست . »\r\nو در اين وقت از جانب توقتمش خان عرضداشت مصحوب نوكر قديم او قراخواجه آمد و [ 531 الف 
  ] اظهار پشيمانى از اعمال خود نموده بود ؛ چه ، از آن وقت كه از جنگ آن حضرت گريخته در صحراهاى دشت سرگردان مىگشت . صاحبقران در حضور شاهزادگان فرمود كه « ان شاء الله بعد از اين يورش بار ديگر الوس جوجى خان را گرفته به او مىسپاريم . »\r\nو در دهم شعبان سنهء مذكور در مقام اترار عارضه‌اى به ذات فرخنده آثار آن حضرت راه يافت ( چه راه يافت كه اى كاش راه گم كردى ) « 3 » و مرض اشتداد يافته مزاج از منهج اعتدال\r\n\r\n\r\n","description":"","footnote":"\r\n( 1 ) . ق : آق‌سولان .\r\n( 2 ) . م : بارابها .\r\n( 3 ) . از اضافات « ق » است .\r\n","page_name":" 4984 ","page_number":756},
  {"content":"\r\n\r\nعدول نمود و امراض مختلفه كه علاج يكى ديگرى را مضر بود ، روى نمود « 1 » . اطبا از علاج عاجز گشتند . و بدن ضعيف شده مرض قوى شد . و بر خاطر آن حضرت كه آينهء جهان‌نما بود ، پرتو افتاد كه واقعهء ناگزير نزديك شده . آغايان و شاهزادگان و نوينان را كه حاضر بودند آخر وصيت فرمودند و گفتند كه « اگرچه به واسطهء مصلحت ملك اقدام بر بعضى امور نامناسب واقع شده ، اما اميدوارى به كرم كريم حقيقى بسيار است . » و فرمودند كه جميع آلات و ادوات مناهى و ملاهى را درهم شكسته از جميع منهيات توبهء نصوح نمودند . و فرمودند كه « غرض از اين يورش جهاد و غزا بود نه مملكت‌گيرى كه ثواب نيت دريافته شود . » « 2 » و از نوحه و شيون مردم را منع كرد و به اتفاق و عدالت و شجاعت شاهزادگان را وصيت كرد كه « نوعى نكنيد كه سعى چندين سالهء من ضايع شود . و فرزند ارجمند پير محمد جهانگير را قايم‌مقام خود گردانيدم . مىبايد كه به اطاعت او بر وجه اتم نموده شود .\r\nو چون وصيت به اتمام رسيد ، ميان شام و خفتن شب هفدهم شعبان به رياض انس ( و حدائق قدس ) « 3 » خراميد .\r\n شهنشاهى كه مأوايش بهشت جاودان آمد * « وداع شهريارى كرد » « 4 » و تاريخش همان آمد « 5 » \r\nو ديگرى « سلطان توران » تاريخ وفات آن حضرت يافته . چون با قلم دو زبان عهد شده كه گرد عبارت آرايى نگردد ، خوض در لوازم ذكر مصيبت و تعزيت نانموده شروع در شرح احوال مىنمايد .\r\nآغايان با موهاى بريده و روىهاى خراشيده و شاهزادگان افسر شهريارى از سر انداخته ، با سرهاى برهنه و امرا با گريبان‌هاى خاك و ديده‌هاى نمناك غرق خاك و خون مراسم غسل و\r\n\r\n\r\n","description":"","footnote":"\r\n( 1 ) . تاريخ تيموريان ( كيمبريج ، ص 91 ) : « . . . تيمور براى گرم شدن به شرابخوارى پرداخت ؛ و بدون اينكه غذايى بخورد انواع مسكرات نوشيد . با اينكه از دل درد و تب به خود مىپيچيد و همين به ظاهر از علايم ورم معده بود ، ولى به شراب‌خورى ادامه داد تا اينكه سرانجام قدرت تكلم را از دست داد . با همهء تلاش‌هايى كه پزشكان دربار او انجام دادند ، نتوانستند سلامت او را بازگردانند . »\r\n( 2 ) . البته نبايد فراموش كرد كه تيمور بازسازى و برگرداندن امپراتورى جهان سابق مغول را كه چين نيز جزيى از آن محسوب مىشد ، جزو فرايض خود مىدانست .\r\n( 3 ) . م : ندارد .\r\n( 4 ) . ماده تاريخ فوت امير تيمور است برابر با رقم 807 هجرى .\r\n( 5 ) . تولد و جلوس و مرگ وى در رباعى زير آمده است :\r\n سلطان تمر ، آنكه مثل او شاه نبود * در هفتصد و سى و شش درآمد به وجود\r\nدر هفتصد و هفتاد و يكى كرد جلوس * در هشتصد و هفت كرد عالم بدرود \r\nشيخ ابو الفضل ناگورى ، اكبرنامه ، ج 1 ، ص 129 .\r\n","page_name":" 4985 ","page_number":757},
  {"content":"\r\n\r\nتكفين به جاى آوردند . و امراى بزرگ مثل بردى بيگ و امير شيخ نور الدين و امير شاه ملك و خواجه يوسف و باقى خواص عهد كرده سوگند خوردند كه وصاياى صاحبقران را منظور داشته از آن تجاوز ننمايند . و به مشورت آغايان قاصد به اميرزاده خليل سلطان به تاشكند فرستاده او را خبر دادند و اميرزاده سلطان حسين را طلب داشتند « 1 » ؛ چه ، به او بدگمان بودند و كس به غزنين به اميرزاده پير محمد ولى عهد فرستادند كه به هرچه زودتر متوجه سمرقند شود .\r\nو قاصدى به هرات و يكى به آذربايجان و يكى به بغداد و يكى به فارس و همچنين به ديگر ولايات فرستادند و صورت حال را اعلام نمودند .\r\nو چون لشكرى جمع شده بود كه مثل آن پيش از آن و بعد از آن مشكل كه جمع شده باشد ، امرا مشورت كردند كه هرچند خبر واقعهء صاحبقران باد صبا به قلماق و ختاييان مىرساند ، ليكن چون خبر احتمال صدق و كذب دارد اگر ما با اين لشكر بيكران به سرحد ايشان رويم ، تصور كنند كه آن خبر غلط بوده و آن آوازه از روى تدبير و سپاهيگيرى انداخته‌اند و سراسيمه شوند و فتح روزى ما شود . اكنون مصلحت آن است كه اين لشكر در ركاب ميرزا ابراهيم روان شده اميرزاده خليل سلطان در تاشكند همراه شود . و چون اميرزاده خليل سلطان در آن وقت بيست و يك ساله بود و از ديگر شاهزادگان كه همراه بودند . به سال بزرگتر بود ، او را نام ايالت و سردارى نهاده اين يورش را به اتمام رسانيم كه حيف است كه چنين لشكرى بىآنكه هيچ كارى از ايشان ساخته نشود متفرق شوند . و آغايان با اميرزاده الغ بيگ و ديگر شاهزادگان روان به جانب سمرقند شدند « 2 » . و بدين معنى اتفاق شد .\r\nو در همان صبح « 3 » محفه و نعش آن حضرت را مصحوب امير يوسف و على قوجين و چندى از خواص روانهء سمرقند گردانيدند و در بيست و دويم شعبان به قبهء مرقد « 4 » در سمرقند مدفون شد . و به موجب قرارداد اميرزاده سلطان و امرا به جانب ختا كوچ كردند . و ميرزا الغ بيگ و آغايان « 5 » عازم سمرقند شدند . و به وقت جداى [ ى 
  ] عزاى تازه پيدا شد و نوحه و گريه و غوغا در اردو افتاد كه خلايق گمان روز رستخيز نمودند . و اميرزاده ابراهيم به كنار جوى ارح فرود آمد و توق پادشاه مغفور در مقابل خرگاه شاهزاده به رسم معهود برپا شد و به اميرزاده خليل سلطان صورت اتفاق امرا و توجه به جانب ختا را اعلام نمودند . و به اميرزاده سلطان حسين « 6 » نوشته فرستادند كه با لشكر متوجه شده در موضع جوكلك ملاقات را منتظر باشد [ 531 ب 
  ]\r\n\r\n\r\n","description":"","footnote":"\r\n( 1 ) . روضة الصفا : « كس به يسى و صيران فرستاده اميرزاده سلطان حسين را خبر كردند . »\r\n( 2 ) . امرا ابتدا براى اينكه مرگ تيمور فاش نشود ، زنان را از تغيير لباس و نوحه و عزادارى منع كردند .\r\n( 3 ) . روضة الصفا : « شب پنج‌شنبه هجدهم ماه [ شعبان 
  ] تابوت تيمور از اترار برگرفته روى به سمرقند نهادند . »\r\n( 4 ) . نسخ : قبر مرقد .\r\n( 5 ) . ق : آقايان .\r\n( 6 ) . دخترزادهء امير تيمور .\r\n","page_name":" 4986 ","page_number":758},
  {"content":"\r\n\r\nو اميرزاده سلطان حسين كه در اصل فطرت بىمروت و سبك بود و هميشه فتنه‌انگيزى و بيباكى را دوست مىداشت ، فرصت يافته لشكر دست چپ را كه به او همراه بودند ، پراكنده ساخت و اسبان بعضى را گرفته با هزار كس دو اسبه متوجه سمرقند شد كه شايد خود را به مكر و حيله در شهر اندازد . و امير شيخ نور الدين و امير شاه ملك از اين حال آگاه شده كس به تعجيل نزد ارغونشاه ، حافظ سمرقند فرستادند كه « سلطان حسين به آن طرف متوجه شد .\r\nزنهار ! كه از او برحذر باشيد ، و اگر كه او به دست افتد بند كرده نگاه داريد . » و به حضرات عاليات نيز عرضه داشت نوشت كه « سلطان حسين اين لشكر را برهم زد . اكنون توقف نمايند كه ما نيز رسيديم . » و به خواجه يوسف كه همراه نعش بود نوشتند كه هشيار باشد كه مبادا سلطان حسين به بهانهء همراهى نعش به درون سمرقند درآيد . و به اميرزاده خليل سلطان نيز خبر بىادبى سلطان حسين نوشتند و معروض داشتند كه « اكنون صواب آن است كه شما با تمام لشكر به موضع اقر كه علفخوار مقرر است بازگرديد و ما نيز از اينجا متوجه آنجا شويم تا به اتفاق به آنچه مصلحت وقت باشد به فعل آيد .\r\nو امرا كه در اترار توقف نموده بودند به جانب سمرقند روان شدند . و چون از فتنه‌انگيزى سلطان حسين خوف بسيار در دل‌ها راه يافته بود ، لشكر جبا پوشيده سوار شدند و از آب سيحون بگذشتند . و بعد از گذشتن امرا يخ شكست و سه شتر خزانه كه زر بار داشت در آب غرق شد و روز ديگر به آغايان ملحق شدند . و خبر فتنهء سلطان حسين پيشتر از نوشتهء امرا به خليل سلطان رسيده بود و او را نيز داعيهء سلطنت در خاطر بود . به اتفاق اميرزاده احمد عمر شيخ و خدايداد حسينى و امير يادگار برلاس و امير شمس الدين عباس و امير برندق و ديگر امرا كه با او بودند ، اظهار شعار سلطنت نموده امرا را به اتفاق با خود سوگند داد .\r\nو خبر پادشاهى خليل سلطان و اتفاق امرا به او در راه به آغايان و امرا رسيد و ايشان كتابتى به امرا از روى سرزنش نوشتند كه « نهايت بىوفايى همين مىباشد . معلوم است كه چند روز از فوت آن حضرت گذشته است سخنان مبارك صاحبقران را چرا فراموش كردند . ما همه تا جان در تن و رمقى در بدن داريم ، از وصيت آن حضرت تجاوز نخواهيم كرد . و گمان ما اين بود كه اگر نادانى خلاف سخن ولىنعمت در خاطر گذراند ، شما او را منع كنيد . هرگز در خاطر نيامده بود كه شما خود اين عمل كنيد . نيك بدعهدى و بدنامى بىوفايى ، مردان را عارى عظيم است . » و مكتوب را مصحوب آنوك جهره « 1 » نزد ايشان فرستادند . و ايشان از كرده پشيمان شدند ، اما اختيار از دست رفته بود .\r\n\r\n\r\n","description":"","footnote":"\r\n( 1 ) . ق ، ش : بىنقطه .\r\n","page_name":" 4987 ","page_number":759},
  {"content":"\r\n\r\nو امير برندق از جانب تاشكند در آق‌سولات به ملازمت آغايان و امرا آمد و گفت كه « امرا مىگويند كه ما خبر از وصيت صاحبقران نداشتيم و چون ديگر شاهزادگان دور بودند ، به ملاحظهء آنكه مبادا خللى در امور ملك روى نمايد اين كار كرديم . و اكنون هرچه مصلحت شما و وصيت صاحبقران است ما نيز برآنيم . » ايشان در جواب گفتند : « قايم‌مقام ، اميرزاده پير محمد جهانگير « 1 » است و ما همه تابع اوييم و ديگر اختيار از شماست . » امير برندق نيز قبول اين سخن كرده سوگند خورد و مكاتبات نوشته به او سپردند و با مكتوب‌ها بازگشت .\r\nشاهزادگان و آغايان و امير شاه ملك مسلح و مكمل به طرف دست راست راه روانه شدند و ابراهيم سلطان و امير شيخ نور الدين با فوجى ديگر روانه شدند كه هركدام توانند زودتر به سمرقند درآيند كه مبادا فتنه حادث شود . و امير شاه ملك به موجب صوابديد پيشتر روانه شد و دروازهء سمرقند را بسته يافت ؛ چه ، خليل سلطان به ارغونشاه ضابط آنجا نوشته بود و او را فريب داده بود و سفارش كرده بود كه امير شيخ نور الدين و امير شاه ملك را به شهر راه ندهد .\r\nو ارغونشاه دروازه‌ها را بسته و گفت كه « قايم‌مقام پادشاه صاحبقران ، پير محمد جهانگير است . هرگاه تمام امرا و شاهزادگان اتفاق نمايند و جمع شوند ، دروازه را خواهم گشود . » و امير شاه ملك دريافت كه او را فريب داده‌اند . گريان‌گريان بازگشت و به ملازمت شاهزادگان و آغايان آمد .\r\nو بار ديگر در اردو مصيبتى تازه پيدا شد ؛ چه ، در گمان كسى نبود كه به اين زودى حقوق نعمت صاحبقران را مردم فراموش كنند و خلاف سخن آن حضرت نمايند . و بار ديگر از صحراى علىآباد امير شيخ نور الدين را نزد ارغونشاه فرستادند كه او را نصيحت نمايد . امير شيخ نور الدين به ايلغار به دروازه آمد و جوابى كه امير شاه ملك شنيده بود شنيد و پياده شد و بايستاد و به ارغونشاه گفت كه [ 532 الف 
  ] « اين كار بازيچه نيست . من را تنها به اندرون گذاريد تا با شما سخن كنم كه آخر ندامت سودى نخواهد داشت . » و آن نمك‌بحرام قبول نكرد و در دروازه را نگشود . امير شيخ نور الدين ناچار به علىآباد بازگشت .\r\nو امير برندق چون نزد امرا بازگشت به اردوى خليل سلطان آمده امرا را از عمل سابق پشيمان نمود و عهدنامه نوشته همه مهر خود بر آن نهادند كه از وصيت صاحبقران تجاوز جايز ندارند . و اميرزاده خليل سلطان نيز بالضروره بر آن مهر نهاد و به دست ايتمش نزد امير شيخ نور الدين فرستاد كه به تعجيل نزد اميرزاده پير محمد ولىعهد فرستند . اما زبان و دل خليل\r\n\r\n\r\n","description":"","footnote":"\r\n( 1 ) . وى فرزند غياث الدين جهانگير ميرزا پسر امير تيمور از بخت ملك آغا بود . تولد وى در 778 ق ، چهل روز پس از فوت پدر اتفاق افتاد . - يزدى ، ظفرنامه ، ص 968 .\r\n","page_name":" 4988 ","page_number":760},
  {"content":"\r\n\r\nموافق نبود و هوس سلطنت در خاطرش جا كرده بود . و جمعى از نودولتان كه نزديك او بودند ، خاطرنشانش كردند كه « سپاهيگرى و امور دنيا را پيشدستى در كار است . فرصت غنيمت مىبايد دانست و به سمرقند درآمده گنج‌هاى عالم را در باز كرده و تمام عالم را با خود متفق بايد كرد و مثل اين فرصتى مذكور به دست نخواهد آمد . »\r\nمجملا خليل سلطان اسبان و استران و شتران حضرت صاحبقران و شاهزادگان و از آن امراى ملازم ايشان در تاشكند و سيرام بودند ، بر امرا و عراقيان كه با او يكدل بودند بخش كرد و آنچه دست قدرتش به آن مىرسيد از زر و اسلحه به لشكريان داد و با سرى پر از سوداى سلطنت متوجه سمرقند شد . و مقرر شد كه نخست امير برندق از آب سيحون بر پل بگذرد و بعد از او شاهزاده عبور نمايد و از عقب امير خدايداد حسينى و امير شمس الدين عباس بگذرند . امير برندق با امرا قرار داده بود كه چون من از آب مىگذرم از پى امير شيخ نور الدين و امير شاه ملك خواهم رفت و شما نيز توقف كنيد و جدا شويد . ايشان قبول كردند كه بازگشته به طرف احنق مرگنت روند .\r\nبه موجب قرارداد چون امير برندق و رستم طغىبوغا برلاس و عبد الكريم حاجى سيف الدين به سيحون رسيده از پل گذشتند ، امير برندق فرمود كه پل را ويران كردند و اسباب پل متفرق ساخته به جانب سمرقند روان شد . و امير خدايداد و همراهان برگشته متوجه احنق مرگنت شدند . و خليل سلطان به كنار آب آمده از اين حال آگاه شد . گفت كه باز جسر بستند و از آب بالكليه لشكر گذشت .\r\nو امير برندق به حوالى دوابه خبردار شد كه دروازهء سمرقند را بر روى امير شيخ نور الدين و امير شاه ملك و شاهزادگان نگشوده‌اند . امير برندق كه در اصل سست عهد بود - چنانچه در چند روز دو سه مرتبه عهد شكست - از آنجا كه رسيده بود بازگشته خجلت زده و شرمسار نزد امير خليل سلطان آمده بيعت تازه كرد . و رستم طغى بوغا برلاس از امير برندق جدا شده نزد امير شيخ نور الدين رفت و امير شيخ نور الدين و امير شاه ملك نزد آغايان آمده عرضه داشتند كه كار از دست رفت و مردم همه بىوفايى اختيار كردند . اكنون صلاح در آن است كه شما به سمرقند درآييد و ما در ركاب شاهزادگان به بخارا رويم .\r\nو روز پنج‌شنبه [ ؟ 
  ] شهر رمضان اميرزاده الغ بيگ و ابراهيم سلطان حضرات عاليات را وداع كرده متوجه بخارا شدند . و در وقت وداع قيامتى از نو قايم شد . آغايان ، به تخصيص سراى ملك خانم ، چندان نوحه و زارى كردند كه دل سنگ بر آن نوحهء غريبانه سوخت . و خزانهء صاحبقران و آنچه همراه اردو بود ، همراه شاهزادگان به جانب بخارا بردند . و رستم طغىبوغا برلاس را پيشتر به بخارا روان كردند . و حضرات عاليات و ديگر شاهزادگان متوجه\r\n\r\n","description":"","footnote":"","page_name":" 4989 ","page_number":761},
  {"content":"\r\n\r\nشهر سمرقند شدند . ارغونشاه بىشرم بىمروت توهمى بىجا به خود راه داده دروازه نگشود .\r\nو ايشان با خاطرى پريشان و دل پرخون در باغ اميرزاده شاهرخ كه نزديك دروازه واقع است نزول نمودند و شب آنجا گذرانيدند . و روز به شهر درآمده به خانقاه اميرزاده محمد سلطان - كه مقبرهء صاحبقران آنجا بود - فرود آمدند . و ساير خواتين و امرا و شاهزادگان كه در شهر بودند و زنان اشراف و اعيان مملكت ، موى گشوده ، روى سياه كرده ، نمد در گردن انداخته جمع شدند و مراسم تعزيت به جاى آوردند .\r\nو ارغونشاه و خواجه يوسف كس از عقب شاهزادگان به جانب بخارا فرستاده اعلام نمودند كه « غرض از دروازه نگشودن ياغيگرى نبود ، بلكه با خليل سلطان نيز به همين نوع سلوك خواهيم كرد ؛ چه ، ولى عهد اميرزاده پير محمد جهانگير است و به غير او دروازه به روى ديگرى نخواهيم گشود . و شما معذور خواهيد شد . » و بر اين طبق سوگند ياد كرده بودند .\r\nو امرا اگرچه مىدانستند كه دروغ است ، اما به مصلحت وقت جواب نوشتند كه « اگر بر اين سخن ثابت باشند [ 532 ب 
  ] نمك‌حلالى كرده باشند ، و الا نتيجهء نمك‌بحرامى معلوم عالميان است و خواهد شد . » و شاهزادگان و امرا به بخارا درآمده در استحكام قلعه سعى بسيار نمودند .\r\nو خليل سلطان چون نزديك شهر رسيد ، خواجه يوسف نخست بيرون رفت و بعد از او ارغونشاه در كنار آب كوچك با كليد قلعه و خزاين به خدمت رسيد . و جماعت بدعهدان به اتفاق كمر اطاعت خليل سلطان برميان بستند و روز چهارشنبه شانزده رمضان سنهء هشتصد و هفت [ هجرى 
  ] خليل سلطان به سمرقند درآمده سكه و خطبه در تمام تركستان و ماوراء النهر به نام او ترتيب يافت « 1 » و اميرزاده محمد جهانگير ، پسر اميرزاده محمد سلطان را كه برادرزادهء ولىعهد بود به رسم خالى به جهت ملاحظهء وصيّت صاحبقران موسوم گردانيد . و تمام شاهزادگان و امرا و اركان دولت كه حاضر بودند ، زبان به تهنيت گشودند و دست به نياز بركشيدند .\r\nو بعد از دو روز به زيارت [ مرقد 
  ] صاحبقران رفته مراسم تعزيت به تقديم رسانيده ، آش بزرگ دادند و شعرا مرثيه‌ها گفته به عرض رسانيدند . بعد از چند روز تمام شاهزادگان و آغايان را از لباس عزا درآورده خلعت‌هاى زربفت و مرصع پوشانيدند . و خليل سلطان در\r\n\r\n\r\n","description":"","footnote":"\r\n( 1 ) . و مولانا سعد الملة و الدين فارسى از شاگردان مير سيد شريف جرجانى ( 740 - 861 ق ) و مدرس مدرسهء غياثيه ماده تاريخ جلوس خليل سلطان بر تخت تيمورى را در مصرع « تاج زر بر سر خليل نهاد » يافته است كه به صورت تعميه بيان شده است ؛ بدين صورت كه اگر « زر » با سر خليل يعنى « خ » جمع شود ( 807 - 600 + 207 ) سال جلوس وى حاصل است .\r\n","page_name":" 4990 ","page_number":762},
  {"content":"\r\n\r\nخزاين و گنج‌ها - كه به سال‌هاى دراز از هفت اقليم جمع آورده بودند - گشوده به طريقى كه جو و گندم از خرمن به ترازو وكيل نقل كنند - زر و جواهر بيرون آورده و اندوختهء سلاطين ايران و توران ، بلكه تمام جهان ، از نقد و جنس به اخراج سى و شش سال ربع مسكون كه در ايام صاحبقران سال به سال به سمرقند آورده بودند در اندك زمانى از روى بىتجربگى و اسراف تلف كرد ، [ مصرع 
  ] :\r\n « الله الله كه تلف كرد و كه اندوخته بود » \r\nجمعى كه استحقاق عطاياى عظيم به واسطهء سبقت خدمت و حقوق سابق و لا حق داشتند ، به قوت لايموت محتاج شدند و هركه به استحقاق‌تر بود فلكش امل به دامن دهد و زر به جوال . و فى الحقيقة آنچه اميرزاده خليل سلطان انعام كرد اگر به موقع بود و محمول بر اسراف و بىوقوفى نمىشد ، كسى از سلاطين از ابتداى آفرينش تا آن وقت نكرده بود . ليكن چون نزد حكما - كه اعقل افراد اين نوع‌اند - طرفين افراط و تفريط مذموم است ، كسى تحسين او نكرد و خزاين خالى و ( در اندك مدتى ) « 1 » در سينه‌هاى خلايق از محنت او نفور شد .\r\nو بيشتر سبب نفرت طباع خلايق از وى آن بود كه در ايام صاحبقران نقورلى شاد ملك « 2 » از قمگان « 3 » حاجى سيف الدين تعلقى پيدا كرده بود و پنهانى او را به نكاح درآورده . صاحبقران بعد از اطلاع حكم به قتل آن زن كرد ، ليكن به بهانهء آنكه از شاهزاده حمل دارد ، قتل او تا وضع حمل موقوف شده بود . و در اين وقت كه مانع بر طرف شد ، به يكبارگى زمام اختيار از دست داده حاكم خلايق و محكوم آن عورت شد . و چون آن زن ناقص عقل در نظر حضرات آغايان به غايت بىاعتبار بود و اعتبار خود را در خوارى ايشان مىدانست ، خليل سلطان را بر آن داشت كه خواتين و خدمتكاران صاحبقران را كه فى الحقيقة مادر او بودند ، به تكليف و زور هريك را به كسى كه شايستگى خدمتكارى كمترين كنيزان ايشان نداشت دادند و هيچ شرم از خالق و مخلوق نكرد . و از اين حركت قبيح خاطرها به كلى از سمت خاطر او بگرديد - چنان كه مذكور شود - و از سلطنت افتاد .\r\nو چون سوق كلام مقتضى آن است كه به رسم عادت بعد از فوت صاحبقران ذكر تعداد اولاد امجاد آن حضرت نمايد ، در آن شروع مىرود . آن حضرت را چهار پسر بود : اميرزاده جهانگير كه در زمان حيات آن حضرت فوت شد « 4 » و از او دو پسر ماند : اميرزاده محمد سلطان كه در سفر روم فوت شد و از او سه پسر ماند : جهانگير پنج ساله ، سعد وقاص شش ساله\r\n\r\n\r\n","description":"","footnote":"\r\n( 1 ) . ق : ندارد .\r\n( 2 ) . ق ، ش : بىنقطه .\r\n( 3 ) . زن غيرعقدى .\r\n( 4 ) . غياث الدين جهانگير ميرزا ( 755 - 777 ه . ق ) در سن بيست سالگى درگذشت و در كش دفن شد . - ظفرنامهء يزدى ، ج 1 ، ص 270 .\r\n","page_name":" 4991 ","page_number":763},
  {"content":"\r\n\r\nو يحيى ده ساله . و اميرزاده پير محمد كه به وقت فوت صاحبقران بيست و نه ساله بود « 1 » . هفت پسر داشت : خالد هفت ساله ؛ بوزنجر سه ساله ؛ سعد وقاص چهار ساله ؛ قيصر ده ساله ؛ جهانگير هفت ساله . « 2 »\r\nو پسر دويم صاحبقران ، اميرزاده عمر شيخ است « 3 » كه در زمان آن حضرت شهيد شد . و از وى به وقت وفات آن حضرت نه پسر و اميرزاده موجود بودند : پير محمد بيست و شش ساله با يك پسر [ به نام 
  ] عمر شيخ هفت ساله ؛ رستم عمر شيخ بيست و چهار ساله با دو پسر : عثمان هفت ساله [ و 
  ] سلطانعلى يك ساله ؛ اسكندر عمر شيخ بيست و يك ساله ؛ احمد هيجده ساله ؛ سيدى احمد پانزده ساله ؛ بايقرا دوازده ساله .\r\nو پسر سيم آن حضرت ، اميرزاده ميرانشاه « 4 » است كه در سن سى و هشت سالگى بود و هفت پسر و نبيره داشت : ابا بكر بيست و سه ساله با دو پسر ، بالنكر نه ساله و عثمان چلبى چهار ساله ؛ عمر بن ميرانشاه بيست و دو ساله ، خليل سلطان بيست و يك ساله ، ايجل ده ساله ، سيورغتمش شش ساله .\r\nو پسر چهارم [ 533 الف 
  ] آن حضرت اميرزاده شاهرخ است . و او در سن بيست و هشت سالگى پادشاه شد و هفت پسر داشت : الغ بيك ، ابراهيم سلطان ، هردو يازده ساله ؛ بايسنقر هشت ساله ؛ سيورغتمش سه ساله ؛ محمد جوكى سه ساله ؛ خان اغلان دو ساله ؛ باردى « 5 » يك ساله .\r\nو مجموع فرزندان و ابناى آن حضرت از ذكور سى و نه نفرند . سه نفر در ايام حيات آن حضرت به جوار رحمت ايزدى رفتند و سى و شش نفر به وقت رحلت در حيات بودند . و شرح حال هريك إن شاء الله در جاى خود گفته آيد . و هفت دختر از نسل آن حضرت موجود در فوت آن حضرت بودند . يكى از صلب آن حضرت كه سلطان بخت بيگم بود و سه دختر از ميرزاده عمر شيخ و سه از محمد سلطان و چهار از ميرزا ميرانشاه و يكى از ميرزا شاهرخ و سه از پير محمد جهانگير و از ميرزا ابا بكر و خليل سلطان هر يكى يكى .\r\nو اين امر از عطاياى بزرگ مهيمن منّان بود به صاحبقران ؛ چه ، كثرت اخلاف بهترين نعمت‌هاى دنيوى است و به ذكر دگر توفيقات آن حضرت را رفيق شده با وجود ذكر احوال از نقير و قطمير چندان احتياجى نيست ؛ چه « 6 » ، بر عالم به احوال پادشاهان سابق از ابتداى آفرينش\r\n\r\n\r\n","description":"","footnote":"\r\n( 1 ) . حاشيهء « ق » : ولىعهد بود .\r\n( 2 ) . و پسر هفتم ، قيدو .\r\n( 3 ) . از بطن تولون آغا ( 753 - زمستان 796 ه . ق ) در چهل سالگى درگذشت و در كش دفن شد . - ظفرنامه يزدى ، ج 1 ، ص 667 .\r\n( 4 ) . صاحب آذربايجان و عراق ، ( 767 - 24 ذيقعدهء 810 ه ق ) . مدفن كشى - زبدة التواريخ ، ص 222 .\r\n( 5 ) . نسخ : ياروى .\r\n( 6 ) . م : كه .\r\n","page_name":" 4992 ","page_number":764},
  {"content":"\r\n\r\nتا غايت پوشيده نيست كه تسخير ربع مسكون جز سه كس را ميسر نشد : جمشيد و فريدون و سكندر . و آن هرسه كس بر مملكت موروث ديگر ممالك را افزوده‌اند . فريدون را ملك موروث به مددكارى كاوهء آهنگر به دست افتاد ، نه به زور شمشير خود . و جمشيد خود مملكت موروث را از دست داد . و سكندر را پايهء مملكت‌گيرى پادشاهى موروث و ولايت روم بود ؛ چه ، بعد از فوت پدرش فيلقوس آن‌قدر ولايت و لشكر داشت كه با دارا - كه پادشاه ايران بود - جنگ به فراغت كرده او را شكست داد .\r\nاما تيمور صاحبقران اگرچه پدر نهم او تومنه خان است كه تا نوح ، پدر بر پدر خان فلك اقتدار و سلاطين فرمانده كامگار بوده‌اند ( اما آن برگزيده را اعتضاد به شمشير خويش است نه به يارى برادر و خويش ؛ چه ) « 1 » به واسطهء ملاحظهء ادب برادران بزرگ سال جاى ( ؟ ) را به ايشان داد . و امير طرغاى و امير توكَل ، پدر و پدر پدر آن حضرت از پيشوايان الوس و تومان خاصهء خود نيز اعراض فرموده آن را به ابناى اعمام خود گذاشته بودند . و آن حضرت در سن هفت سالگى دامن همت بر ميان مردانگى زده نه سال متصل اقدام بر امورى كه از حيز قدرت بشرى بيرون است نمود و سر رشتهء سلطنت ميراثى را به دست تدبير و ضرب شمشير به دست آورد ، و در سى و چهار سالگى قدم بر مسند فرماندهى نهاد ، و در سى و شش سال باقى تمام ربع مسكون را بجز ختاى ( چين ) كه در آن يورش از فلك مهلت نيافت ، به تصرف درآورد .\r\nو عجيب‌تر آنكه پادشاهان عالمگير از حكام ولايات به محض اطاعت و اندك پيشكش قانع بوده ، و آن حضرت چون پرتو التفات بر تسخير ولايتى انداخته از قبضهء اختيار حكام سابق بيرون آوردى و به يكى از فرزندان يا بندگان خود سپردى و چون ديگران به محض نام قانع نشدى . شعر :\r\n ز يزدان درود و ز ما آفرين * بر آن شاه روشن‌دل پاك دين\r\nكه مثلش ز شاهان فرخنده سر * نبودست ازين پيش او دادگر « 2 » \r\nو چون خبر واقعهء هايلهء صاحبقران به هرات رسيد ، اميرزاده شاهرخ بهادر افسر سرورى از سر انداخته ، لباس شهريارى در تن چاك زده و مراسم تعزيت به تقديم رسانيد . امرا و خواص آن حضرت زانو زده عرض كردند كه « چون جز رضا به قضاى سبحانى چاره نيست و بقاى مخلوقات از ممتنعات ، و رسم قديم است كه مملكت از پدر به پسر رسد ، « 3 » اكنون وقت تاج بر\r\n\r\n\r\n","description":"","footnote":"\r\n( 1 ) . از اضافات « م » است .\r\n( 2 ) . ق : ازين پيش او را دگر .\r\n( 3 ) . « اگر ماه چهارده فرورفت ، آفتاب جهانتاب برآمده است ؛ اعنى جناب شهريارى كه در قوانين ملك‌گيرى و\r\n","page_name":" 4993 ","page_number":765},
  {"content":"\r\n\r\nسر گذاشتن و برانداختن بنگاه و پاى بر تخت نهادن است نه دست بر سر زدن . »\r\nو چندان از اين مقوله سخنان گفتند كه آن حضرت را نصيحت ايشان معقول افتاد و در ماه رمضان سنهء هشتصد و هفت قدم بر مسند سلطنت نهاد و ساكنان خراسان را در سايهء معدلت خويش جاى داده و اراده نمود كه پيش از آنكه خلل به قواعد ملك راه يابد ، متوجه سمرقند شود . بنابرآن ، امير مضراب [ بهادر 
  ] و امير حسن صوفى ترخان « 1 » و امير عليكه كوكلتاش و امير خواجه راستى را به ضبط خراسان بازداشته و متوجه ماوراء النهر شد و به تقوز رباط رسيده « 2 » [ خضر 
  ] خواجه و شيخ حسن قوچين را به طرف ماوراء النهر فرستاد كه خبر تحقيق از آن طرف بياورد .\r\nدر دره زنگى ، امير سيد « 3 » خواجه از ماوراء النهر آمد و خبر آورد كه اميرزاده خليل سلطان بر تخت نشست و خزاين را بخش كرد . آن حضرت به مشورت نشسته قرار گرفت كه به جهت احتياط قلعهء هرات را كه بعد از فتح صاحبقران ويران بود ، مرمت و عمارت نمايند . و امير جلال الدين به اين خدمت معين شد . [ 533 ب 
  ] و در اندك مدتى آن خدمت را به وجه اتم به تقديم رسانيد . « 4 » و امير سيد خواجه به موجب حكم به جانب طوس و نسا و ابيورد و سبزوار و نيشابور رفت كه آن حدود را ضبط نموده قلعهء طوس را آبادان سازد . و موكب همايون از آب مرغاب گذشته به لنگر شيخ‌زاده [ بايزيد 
  ] « 5 » رسيد .\r\nو اميرزاده سلطان حسين - كه مادهء فتنه و فساد الوس صاحبقران شده بود - چون از تسخير سمرقند نااميد شد ، به ملازمت آن حضرت آمده نوازش يافت . و خضر خواجه و شيخ حسن از سمرقند آمده احوال آن ملك را به تفصيل معروض داشتند . و آن حضرت امير حمزه قتوقو « 6 » را به ايلچيگرى نزد خليل سلطان فرستاده كه « تو من را به جاى فرزندى و ملك و مال از تو دريغ نيست . اما كبر سن و تجربه و شناختن مراتب طبقات لشكريان و خلايق در جهاندارى دخل تمام دارد . اگر به واسطهء حاضر نبودن اين جانب اتفاقى به واسطهء صلاح ملك شده باشد ، زياده به آن التفات نمىبايد كرد و به ملازمت آمده كه هرچه صلاح باشد عمل\r\n\r\n\r\n","description":"","footnote":"\r\nجهان‌گشايى وارث او است و هم به حسن خلق قايم‌مقام . . . » حافظ ابرو ، زبدة التواريخ ، تصحيح حاج سيد جوادى ، ج 1 ، ص 5 .\r\n( 1 ) . وى برادر گوهرشاد خاتون ، همسر شاهرخ بوده است . مرگ وى در 5 رجب 827 روى داد .\r\n( 2 ) . حافظ ابرو : « و از آن منزل ، امير عبد الصمد ، پسر امير سيف الدين را مقرر فرموده بود كه لشكرها كه در باد غيس و آن نواحى باشند ، جمع گردانيده به بندگى حضرت پيوندند . »\r\n( 3 ) . حافظ ابرو : امير سعيد خواجه\r\n( 4 ) . در خصوص بازسازى هرات - اسفزارى ، روضات الجنات فى اوصاف مدينة هرات ، بخش يكم ؛ حافظ ابرو ، جغرافيا .\r\n( 5 ) . اضافه از زبدة التواريخ حافظ ابرو و روضة الصفا .\r\n( 6 ) . ظفرنامهء يزدى ( ص 517 ) : حمزه قطغو . وى در جريان فتح تكريت به سال 796 ق همراه امير تيمور بود .\r\n","page_name":" 4994 ","page_number":766},
  {"content":"\r\n\r\nنموده شود . » و كوچ كرده به كنار رود جيحون نزول فرمود و بر آب پل بستند . « 1 »\r\nو امير شاه ملك از بخارا در اين وقت به ملازمت آمد و احوال ميرزا الغ بيگ و سلطان ابراهيم به عرض رسانيد كه موجب انبساط خاطر همايون شد . و ايلچى خليل سلطان آمده به عرض رسانيد كه « ايل و مطيع آن حضرت‌ايم و يقين مىدانيم كه آن حضرت تختگاه خراسان را خالى نخواهند گذاشت و در ماوراء النهر حاكمى ضرور است . كدام بنده شايسته‌تر از اين امتى خواهد بود . بعد از معاودت مال و خزانه آنچه مطلوب باشد ، فرستاده مىشود . »\r\nآن حضرت التماس او را قبول كرده مراجعت نمود و امير شاه ملك را به بخارا فرستاده فرزندان را طلب داشت . و از اندخود سلطان حسين گريخت . و امرا كه در ركاب شاهزادگان بودند خبر شدند كه سلطان خليل با لشكر بسيار به كنار آب روان شد . و ايشان به واسطهء مخالفت رستم طغى بوغا برلاس « 2 » در بخارا توقف نتوانستند نمود . ناچار كوچ كرده از آب گذشتند و به ملازمت آن حضرت رسيدند . و در دوكه خبر آمد كه پير على تاز از سلطان خليل جدا شده به بلخ آمد . و آن حضرت امير شيخ لقمان برلاس و امير چركس و امير يوسف خواجه را به آن طرف روانه كرد .\r\nو از پيش امير شاه ملك - كه به كنار آب رفته بود - خبر آمد كه « اميرزاده اميرك احمد « 3 » و امير شمس الدين عباس و امير ارغونشاه به كنار آب آمده‌اند . اگر مصلحت باشد ، امير شيخ نور الدين بيايد كه با ايشان به اتفاق سخن گوييم . » آن حضرت فرمود كه « امير شمس الدين عباس و ارغونشاه نزد ما آيند تا شيخ نور الدين نزد خليل سلطان رود . » و امراى آن طرف آمده و شيخ نور الدين نزد خليل سلطان رفت و در باب تمهيد قواعد موافقت سفر مشورت كرد .\r\nمقرر شد كه ميرزا خليل سلطان بعضى خزاين به نزد پير محمد جهانگير فرستد و خزاين ميرزا الغ بيگ و ابراهيم سلطان را با نوكران ايشان كه در سمرقند مانده‌اند ، به اردوى ايشان روانه نمايد و از آن جانب جيحون به ميرزا خليل سلطان مسلم باشد .\r\nو امير شيخ نور الدين بازگشت و به موجب قرارداد ، آن حضرت راضى شد و امير شيخ نور الدين و بكنه بخشى و امير عبد الصمد و الله‌داد خازن به آن طرف آب رفته بعد از سرانجام مهمات بازآيند . و آن حضرت را عزيمت معاودت جزم شد . « 4 » و امير سليمانشاه « 5 » كه به حكم صاحبقران در رى حاكم بود از ميرزا ميرانشاه متوهم شده به ملازمت ميرزا شاهرخ آمده و\r\n\r\n\r\n","description":"","footnote":"\r\n( 1 ) . حافظ ابرو : « رايات همايون به جانب اندخود توجه نمود و از آنجا به كنار جيحون رفته . . . »\r\n( 2 ) . حافظ ابرو : اميرزاده رستم طغا بيوقا .\r\n( 3 ) . ق ، ش : مرك احمد .\r\n( 4 ) . م : معاودت ايران جزم شد .\r\n( 5 ) . وى پسر امير داوود دوقلات و شوهر سلطان بخت بيگم ، دختر امير تيمور بود .\r\n","page_name":" 4995 ","page_number":767},
  {"content":"\r\n\r\nداخل امراى بزرگ شد . و امير پير محمد شنكوم « 1 » نيز كه والى سارى بود ، ترك آن ولايت كرده آنچه مقدورش بود از تاخت و تاراج به تقديم رسانيد و به ملازمت آن حضرت آمد . و امير سليمانشاه و امير جهان ملك كه دشمن قديم او بودند چندان سخنان ناملايم از او به موقف عرض رسانيدند كه به او رسيد [ آنچه رسيد . 
  ] « 2 »\r\nو آن حضرت به جانب هرات كوچ فرمود و امير سليمانشاه معروض داشت كه چون تومان او از راه دور آمده‌اند اگر حكم شود در حدود اندخود چند روزى آسوده شوند . التماس او به درجهء قبول رسيد و حكم شد كه چندان توقف نمايند كه امرايى كه آن طرف آب رفته‌اند بازگردند و به اتفاق به هرات آيند . و آن حضرت در اواخر ذيقعده به هرات تشريف آورد .\r\nامير سيد خواجه چون به طوس رسيد و به عمارت قلعه مشغول شد ، خبر شد كه سلطان على « 3 » ، پسر خواجه مسعود سبزوارى اظهار خلاف مىنمايد . و سيد خواجه بىتوقف با آن قدر مردم كه همراه داشت به دفع او روان شد و در مرغزار رادكان چندان توقف كرد كه امير مضراب به او رسيد . و آن دو امير سيصد سوار به رسم منقلاى پيشتر فرستادند . سبزواريان نيز دويست سوار [ به 
  ] استقبال فرستادند . سبزواريان غالب شدند و اكثر تركان به قتل رسيدند .\r\n[ 534 الف 
  ] و امير سيد خواجه خبر شده به انتقام به ايلغار روان شد و به جنگگاه رسيده از مخالفان اثر نديدند .\r\nو به جاجرم روان شده و مردم آنجا به جنگ ايستادند و از طرفين بسيارى زخمدار شدند و امير سيد خواجه را نيز دو زخم رسيد . و آن شيرمرد زخم‌ها را پنهان داشت و با آنكه چند روز فتيله « 4 » و مرهم مىنهاد . هيچ‌يك از مقربان او آگاه نشدند و در سه چهار روز قلعهء جاجرم را گرفته قتل به افراط كرد . و از آنجا عازم فريومد « 5 » شد . مردم حصارى شدند . و سيد خواجه در مقام تخريب باغات شد و به سعى و شفاعت سادات و علما به بسيار زر قناعت نموده بگذشت و به مزينان « 6 » رفته آن شهر را گرفت و به سبزوار آمده ده روز محاصره كرد . خبر شد كه پير پادشاه « 7 » ياغىشده و به ولايت جوين درآمده است .\r\n\r\n\r\n","description":"","footnote":"\r\n( 1 ) . ق : امير پير محمد سكوه .\r\n( 2 ) . حافظ ابرو ( ص 24 ) : « موجب استيصال او گشت و حكم سياست او به نفاذ انجاميد . »\r\n( 3 ) . سلطان على سبزوارى از بازماندگان سلسلهء سربداران است كه قصد داشت با استفاده از كشمكش بازماندگان تيمور ، دولت سربداران را بار ديگر زنده كند . - احسن التواريخ ، ص 641 .\r\n( 4 ) . فتيله : آنچه از پنبهء سست بافته يا پنبه يا جامه‌هاى تنگ كه بر دهانه و درون ريش و زخم گذارند . - لغتنامهء دهخدا .\r\n( 5 ) . ق : قريومد .\r\n( 6 ) . نسخ : مربيان .\r\n( 7 ) . نسخ : تير پادشاه . پير پادشاه همان پيرك پادشاه است ، برادر لقمان پادشاه ، پسر طغاتيمور از اعقاب جوجى قسار برادر چنگيز ، حاكم جرجان . - احسن التواريخ ، ص 642 .\r\n","page_name":" 4996 ","page_number":768},
  {"content":"\r\n\r\nامير سيد خواجه از پاى قلعه برخاسته متوجه پير پادشاه شد . و سلطان على سبزوارى با پير پادشاه همراه شد و آماده جنگ شدند . و امير سيد خواجه و امير مضراب به ايشان رسيده ، بعد از جنگ ، پير پادشاه شكست يافت و امرا تعاقب نموده بسيارى از ايشان به دست آوردند .\r\nو احوال ميرزا ميرانشاه و ميرزا ابا بكر و ميرزا عمر بعد از مراجعت صاحبقران از روم آن است كه چون حكومت آذربايجان و الوس هلاگو خان به اميرزاده عمر مرجوع شد . و يرليغ چنان بود كه ميرزا ابا بكر اگرچه به سال بزرگتر است ، از صلاح او بيرون نرود . و اين معنى هم بر ميرزا ابا بكر و هم بر ميرزا ميرانشاه گران آمد ، ليكن سبب حكم صاحبقران پدر را در ديار بكر گذاشته با والدهء خود نزد ميرزا عمر آمده و شرايط تعظيم و پيشكش به جاى آورده رخصت مراجعت يافت .\r\nو ميرزا عمر آن زمستان به عيش گذرانيده و شيخ ابراهيم از شيروان به ملازمت آمده پيشكش بسيار گذرانيده و به اجازت به ولايت خود رفت و آخر سال خبر رسيد كه صاحبقران جهان فانى را وداع نمود و ميرزا عمر سكه و خطبه به نام خود گردانيد و از پدر و برادر چندان حسابى نگرفت . و جمعى امير جهانشاه جاكورا - كه در ملازمت ميرزا عمر بود - بر آن داشتند كه جمعى از نوكران معتبر ميرزا عمر را مىبايد كشت و صاحب‌اختيار كل شد . و امير جهانشاه كه اكثر اوقات مست بود ، در بيست و دويم رمضان غافل به درگاه آمده و مولانا قطب الدين اوبهى « 1 » ، نايب او و داراب فوشنجى « 2 » و شيخ محمد تواچى را به قتل آورد و روى به سراپردهء ميرزا عمر آورد . و اميرزاده عمر دل از جاى نبرد و ايناقان « 3 » و خانه شاگردان را مسلح ساخته سوار نمود و لحظه به لحظه مردم شهزاده جمع مىشدند و بر امير جهانشاه ظاهر شد كه كارى نمىسازد . ناچار راه گريز پيش گرفت و مردم ميرزا عمر تعاقب نموده در نماز ديگر « 4 » همان روز او را گرفته و پسران امير شيخ تواچى مقتول به اغواى جمعى او را به قصاص پدر به قتل رسانيدند . و شاهزاده ايشان را ملامت بسيار كرد ، اما كار از دست رفته بود و فرزندان امير جهانشاه را به خلاف گمان مردم رعايت كرد اما اموال جهانشاه و جمعى كه با او متفق بودند ، قريب به دو هزار تومان به تاراج رفت .\r\nو اميرزاده ابا بكر از گرماى بغداد به تنگ آمده عازم ييلاق همدان شد و از برادر رخصت طلبيد . و ميرزا عمر نخست به گمان آنكه برادر سر مخالفات دارد ، لشكر خود را جمع كرد و چون ظاهر شد كه آن سخن اصلى ندارد ، در جواب برادر نوشت كه امير جهانشاه بىموجب\r\n\r\n\r\n","description":"","footnote":"\r\n( 1 ) . م : اوبهر\r\n( 2 ) . م : قوشچى .\r\n( 3 ) . اينى و آقايان ، يعنى برادران و شاهزادگان .\r\n( 4 ) . مراد هنگام عصر است .\r\n","page_name":" 4997 ","page_number":769},
  {"content":"\r\n\r\nخود را به كشتن داد و در امور ملك خلل كرد . اكنون اگر بىتوقف به قوريلتاى حاضر شود ، به اتفاق ياساميشى مملكت نموده آيد . و ميرزا ابا بكر با دويست كس از خود بىتوقف به جانب برادر روان شد . و ميرزا ابا بكر با امرا مشورت گرفتن برادر نمود . و چون ميرزا ابا بكر به اردوى برادر كوچك رسيد و در ديوانخانه فرود آمد ، جمعى از امرا و بهادران در او آويختند و امير سونجك دست گستاخى به كاكل او دراز كرده او را عاجز گردانيد و بندى از نقره بر پاى او نهادند .\r\nو امير سونجك و سنجر و بيشتر امرا گفتند كه او را هلاك مىبايد كرد كه فتنهء عراق بر طرف شود و امراى عراق نظام و پيرك [ پادشاه 
  ] و خالع منع كردند و علاقهء برادرى را محبت ساختند و او را در قلعهء قهقهه محبوس كردند و اغروق او را امير حسين برلاس در سلطانيه مضبوط نمود .\r\nو ميرزا عمر اوايل ذيقعده به طرف همدان رفت و اكابر قم و ساوه و كردستان و لرستان به ملازمت او آمدند . و ميرزا ميرانشاه چون از گرفتن ميرزا ابا بكر آگاه شد ، عازم خراسان شد . به وقتى رسيد كه سيد خواجه به دفع سلطان معين سبزوارى مشغول بود . به كالپوش آمد . و در مملكت فارس ، بعد از خبر رحلت صاحبقران ميرزا پير محمد ، ولد ميرزا عمر شيخ مشورت كرده بعضى صلاح در طلب منشور پادشاهى از خلفاى عباسى مصر به طريق امير مظفر و بقيهء ياساق مغول ديدند و بعضى متابعت ميرزا ميرانشاه اختيار نمودند . اما اميرزاده پير محمد رأىها را نپسنديد و گفت كه « اميرزاده شاهرخ ما را به جاى پدر است [ 534 ب 
  ] چه ، ( اختيار ) « 1 » مملكت آغا و والد ما را ( پادشاه ) « 2 » به او داده . اكنون صلاح در متابعت اوست . » و امرا نيز متفق شده ايلچى به هرات فرستادند و سكه و خطبه به نام آن حضرت كرده اين بيت در آن مكتوب مندرج ساختند :\r\n همه بندگانيم شهرخ‌پرست * من و رستم ، اسكندر « 3 » و هركه هست \r\nچه ، ميرزا رستم برادرش در اصفهان و ميرزا اسكندر در همدان بود . و چون ايلچى ميرزا پير محمد به ملازمت ميرزا شاهرخ آمد ، نوازش بسيار يافته معاودت نمود و مكتوب ميرزا شاهرخ كه مشتمل بر نصيحت به عدالت بود رسانيد . و امير ايدكوى برلاس نيز از كرمان ايلچى به هرات فرستادند و اظهار اطاعت نمودند .\r\nو ميرزا پير محمد مكررا كس به كرمان فرستاده امير ايدكو « 4 » را به متابعت خود تكليف\r\n\r\n\r\n","description":"","footnote":"\r\n( 1 ، 2 ) . ق : ندارد .\r\n( 3 ) . ق : من و رسم اسكندر .\r\n( 4 ) . فارسنامه ( ج 1 ص 330 ) : ايداگو .\r\n","page_name":" 4998 ","page_number":770},
  {"content":"\r\n\r\nنمود و اما سودى نكرد . و داروغهء ابرقوه متابعت ميرزا پير محمد اختيار نمود . و ميرزا رستم از اصفهان نزد برادر آمد و اعزاز و اكرام بسيار يافت و برگشت . و امير اسكندر از همدان به برادر بزرگ خود نوشت كه « ميرزا عمر ميرزا ابا بكر را گرفت و به ييلاق همدان مىآيد . ناچار با خانه و كوچ به عراق روانه شديم . هرجا كه حكم باشد يورت بگيريم . »\r\nميرزا پير محمد دانست كه ميرزا اسكندر نيت را دگرگون كرده است . در جواب نوشت كه « شما را در ولايت خود توقف مىبايد نمود . ميرزا عمر با ما و شما تا حال خلاف توره نكرده است ، مبادا كه الوس شما از جلاى وطن به تنگ آمده متفرق شوند . »\r\nميرزا اسكندر ممنوع نشد و همچنان ارادهء عراق و فارس داشت . و امراى او چون دانستند كه او سر خلاف دارد ، با يكديگر مشورت كردند كه « آخر برادران دوست مىشوند و ما در ميان گناهكار مىشويم . » اتفاق نموده اسبان خوب و خزاين را متصرف شده نيم شب سوار شده بگريختند . ميرزا اسكندر را مجال توقف نماند . با پانزده نفر روى به اصفهان آورد . و گريختگان لشكر او جمعى نزد ميرزا عمر رفته و جمعى با ميرزا ميرانشاه ملحق شدند . و ميرزا اسكندر از اصفهان به فارس رفت و ميرزا پير محمد را ملازمت نمود و خبر رسيد كه ميرزا عمر برادر را گرفت و متوجه عراق و فارس است . ميرزا پير محمد يزد را به ميرزا اسكندر داد .\r\nو ميرزا اسكندر بيكسى سلطان را به يزد فرستاد و خود به مدد اصفهان رفت .\r\nو ميرزا پير محمد و برادران را رأى بر آن قرار دادند كه در اصفهان با ميرزا عمر جنگ كنند . و ميرزا عمر تا همدان آمد و ميرزا رستم ، حاجى مسافر را با ايلچيگرى نزد ميرزا عمر فرستاد و ميرزا عمر سخن صلح‌آميز در جواب گفت . و اولاد ميرزا عمر شيخ ايمن شدند .\r\nميرزا اسكندر كه منقلاى بود ، در حملهء اول شكست داده ، جمعى كثير از ايشان را به قتل آوردند و كرمانيان حصارى شدند و بيرون كرمان به تاراج رفت و سيد نعمت الله كرمانى « 1 » در ميان آمده صلح واقع شد . و امير ايدكو پيشكش بسيار بيرون فرستاد . ميرزا پير محمد ، ميرزا اسكندر را نوازش بسيار كرده رخصت يزد داد و خود به شيراز رفت .\r\nو ميرزا رستم در اصفهان پيش از اين وقايع ، سعيد برلاس را ميل كشيده بود و در يكى از قلاع محبوس داشت . چون در يك چشم امير سعيد اندك روشنى باقى مانده بود ، روزى مردم قلعه را غافل كرده بگريخت و به شيراز نزد اميرزاده پير محمد رفت . و او به‌سبب آنكه پناه به او آورده بود ، در مقام رعايت او شد . و ميرزا رستم از اين معنى آزرده‌خاطر شده كس نزد او\r\n\r\n\r\n","description":"","footnote":"\r\n( 1 ) . مراد سيد نور الدين نعمة الله بن عبد الله بن محمد كوهبنانى كرمانى مشهور به شاه نعمت الله ولى مؤسس سلسلهء نعمة اللهيه از سادات حسينى است . - ذبيح الله صفا ، تاريخ ادبيات ، ج 4 ، ص 228 ؛ نامهء دانشوران ، ج 9 ، ص 327 به بعد .\r\n","page_name":" 4999 ","page_number":771},
  {"content":"\r\n\r\nفرستاد كه « سعيد برلاس دشمن قديم من بود و حاليا به واسطهء كورى در ( مقام ) « 1 » تمام كردن اين خاندان است . به چه مصلحت به كار خواهد آمد . » و ميرزا پير محمد دانست كه خوب واقع نشده . در مقام عذرخواهى شد و جواب‌هاى [ ى 
  ] كه موجب تسلى خاطر ميرزا رستم باشد نوشت . اما ميان برادران كه كمال اتفاق بود ، بىجهت فى الجمله غبارى شد .\r\nو احوال ميرزا پير محمد جهانگير كه حاكم ولايت بلخ و طخارستان و قتلان « 2 » و قندهار و كابل و غزنين و توابع و لواحق بود ، چون خبر فوت صاحبقران شنيد از مقامى كه بود به بلخ آمد .\r\nو آنچه در اين سال در مصر و روم واقع شد آن است كه سلطان ناصر خواهر خود را به اينال باى « 3 » ، ميرآخور خود داده بود و بدين جهت اينال باى معتبر و معتمد شده بود . و يشبك كه تمام اختيار ملك و مال مصر به دست او بوده در مقام دفع اينال به واسطهء احتياط شد . و سلطان ناصر اكثر اوقات به خانهء اينال نزد خواهر خود مىرفت و در آنجا به شراب خوردن مشغول مىشد . و يشبك بسيار انديشناك شد و اراده كرد كه چاركس را اميرآخور نمايد .\r\nبدين جهت امرا و چاركس را با خود متفق كرده ترك ملازمت سلطان نمود . و سلطان در مقام تسلى نمودن او شد و اينال را حكم كرد كه به منزل يشبك رود . و اينال را موافقان او منع كردند كه رفتن و كشته شدن [ 535 الف 
  ] يكى است .\r\nو رفته‌رفته كار به آنجا رسيد كه از طرفين سلاح پوشيدند . و سلطان جانب اينال گرفت . و جنگ شده پنج روز ايام قتال امتداد يافت . آخر يشبك عاجز شده نيم شب به طرف شام گريخت . اما چون با جمعيت خود رفته بود از مردم مصر كسى تعاقب او نكرد . او به غزّه رفته ، نايب غزه با او متفق شد و كس به شام نزد امير شيخ فرستاده از احوال خود اعلام نمود و از وى طلب نصرت و مدد كرد . امير شيخ موافق مدعاى او جواب گفت و جمعى از مردم معتبر خود را با تحفه‌هاى شام فرستاده او را در شام طلب كرد . و يشبك به شام رفته به وقت ملاقات امير شيخ پياده شده يكديگر را دريافتند . و امير شيخ آنچه لوازم مروت بود ، در باب ايشان به جاى آورد و بدانچه مقدور بود از اموال دريغ نداشت . و قرار داده شد كه به سلطان مصر چيزى نويسد و گناه او را درخواست كند .\r\nو امير نوروز كه در يكى از قلاع شام محبوس بود به حيله [ اى 
  ] كه توانست خود را خلاص كرده به شام نزد امير شيخ رفت . و سلطان ناصر بسيار از اين خبرها در پيچ‌وتاب شد . و امير\r\n\r\n\r\n","description":"","footnote":"\r\n( 1 ) . ق : ندارد .\r\n( 2 ) . صورت ديگرى است از ختلان از شهرهاى مهم خراسان كه بعضا ختل هم گفته شد . - عبد الحى حبيبى ، افغانستان بعد از اسلام ، ص 144 .\r\n( 3 ) . ق : انبال پاى\r\n","page_name":" 5000 ","page_number":772},
  {"content":"\r\n\r\nشيخ ، قرايوسف را نيز از بند بيرون آورد و سلطان احمد نيز از بند آزاد شد . و امير شيخ و يشبك اظهار مخالفت سلطان نموده در مقام استعداد سفر مصر شدند . و جكم كه دمرداش او را از بند خلاص كرده بود به تقريبى از دمرداش توهم نموده از حلب به‌ميان تركمانان گريخت و در آنجا جمعيت بسيار بر او جمع شده به حلب آمد و جنگ كرده دمرداش را شكست داد و حلب را گرفت و با رعيت به غايت خوب معاش كرده تمام رعيت آن ملك از دل و جان خواهان او شدند . و امير شيخ كس نزد او فرستاده طلب اتفاق نمود قبول كرد .\r\nو امير شيخ و يشبك به قصد تسخير صفد روان شدند . حاكم صفد قلعه‌گى شد و مدت محاصره به دور و دراز كشيد . جكم در اين وقت كه ايشان در صفد بودند ، به شام آمد . و چند روز در شام مانده اغروق خود را گذاشت و به طرابلس رفت . يشبك و امير شيخ با حاكم صفد صلح كرده به شام آمدند . جكم نيز از طرابلس معاودت نمود و به وقت ملاقات يشبك براى جكم از اسب پياده شد . جكم مطلقا التفات به او نكرد ؛ چه ، دشمنى ايشان قديمى بود - چنان كه سابقا ذكر شد . و امير شيخ ، جكم را ملامت بسيار كرد و در باطن بسيار از وى آزرده شد و به حسب ظاهر به مطايبه بيرون برده به منزل امير شيخ فرود آمدند . و سلطان احمد و قرايوسف را طلب نموده و عزت بسيار داشتند و اسباب سلطنت ايشان مرتب داشتند .\r\nو سلمان چلبى قيصر روم در ادرنه به عيش و عشرت مشغول بود تا سنهء هشتصد و سيزده [ هجرى 
  ] كه برادرش ، موسى بر سر او آمد - چنان كه به جاى خود نوشته شود .\r\nو احوال حكام سواد اعظم هندوستان اين است كه اقبال خان به جانب اتاوه لشكر كشيد « 1 » و جميع حكام آن نواحى مثل راى گواليار وزى و غير ذلك در اتاوه حصارى شدند و آخر به چهار فيل كه نزد حاكم گواليار بود صلح شد و اقبال خان از اتاوه به جنگ ولىنعمت خود سلطان محمود [ به قنوج 
  ] « 2 » رفت . و سلطان حصارى شده اقبال خان را كارى از پيش نرفت و روسياه مراجعت نمود .\r\n\r\n\r\n","description":"","footnote":"\r\n( 1 ) . منتخب التواريخ ( ص 276 ) : « اقبال خان به جانب گواليار و اتاوه حركت نمود . »\r\n( 2 ) . افزوده از منتخب التواريخ .\r\n","page_name":" 5001 ","page_number":773},
  {"content":"\r\n . \r\n","description":"","footnote":"","page_name":" 5002 ","page_number":774},
  {"content":"\r\n\r\n\r\nذكر وقايع سنهء هشتصد و هشت هجرى [ موافق سال هفتصد و نود و هشتم از رحلت خير البشر 
  ]\r\nدر اين سال به هرات خبر رسيد كه ميرانشاه متوجه خراسان است و ميرزا شاهرخ ، امير حسن صوفى ترخان به امير جهان ملك و امير فيروز شاه را با پنج هزار سوار به استقبال فرستاد و فرمود كه اگر اميرزاده ميرانشاه به فتنه‌انگيزى آمده باشد جنگ كنيد ، و الا به وظيفهء خدمتكارى قيام نماييد . و مكتوبى مصحوب ايشان نزد ميرانشاه فرستاد ؛ « 1 » مضمون آنكه صاحبقران هريك از فرزندان را مملكتى داده و راه و رسمى مقرر فرموده . اكنون هركدام مىبايد كه ولايت خود را ضبط نمايند كه بيگانگان را مجال امرى نماند و به واسطهء حركت نادانسته فرزندى عمر ، بعضى از آذربايجان كه تختگاه پادشاه ايران است ، از دست رفت و ضبط تتمهء آن ولايت را مشغول مىبايد بود و گوش به سخن ارباب غرض كه صلاح خود در فساد جهان مىدانند نمودن موجب ويرانى مملكت و تفرقهء ايل و الوس است . »\r\nو امرا در سبزوار به امير سيد خواجه پيوستند و به اتفاق عازم كالپوش شدند . و خواجه على سبزوارى بعد از شكست نزد ميرزا ميرانشاه رفته بود و امرا نيز در سبزوار به ملازمت او رسيدند و شهزاده اظهار موافقت و مصادقت نمود . و امير سيد خواجه و امير مضراب به عرض رسانيدند كه « بىادبى سلطان على بر شاهزاده ظاهر شده باشد . اكنون اگر اتفاق با اميرزاده شاهرخ در خاطر مقرر است ، او را به بندگان مىبايد سپرد ، و الا\r\n\r\n\r\n","description":"","footnote":"\r\n( 1 ) . دكتر عبد الحسين نوايى متن اين نامه را در اسناد و مكاتب تاريخى ايران ، ص 141 از مجموعهء منشآت حيدر ائواوغلى آورده است .\r\n","page_name":" 5003 ","page_number":775},
  {"content":"\r\n\r\nاين بندگان تا او را به دست نياورند رويگردان [ 535 ب 
  ] نخواهند بود . » و ميرانشاه چون دانست كه ندادن سلطان على موجب صد فتنه مىشود ، او را به امير سيد خواجه سپرد و مقيد به هرات بردند .\r\nو ميرزا عمر چون ميرزا ابا بكر را در قلعه محبوس گردانيد و در نهر آب به عيش و عشرت مشغول شد ، خبر رسيد كه گرجيان گنجه و نخجوان را غارت كردند . و بسطام [ جاگيرلو 
  ] با وجود حكومت اردبيل و چند منصب ديگر ياغى شده به شيروان گريخت . و سلطان احمد از شام آمده بغداد را از دولت خواجه ايناق گرفت . و امراى ميرزا عمر اتفاق كردند و به عرض رسانيدند كه صواب آن است كه به يك طرف متوجه شده دفع يكى از دشمنان را پيش گيريم و خاطر از طرف او جمع كرده به ديگرى پردازيم .\r\nو ميرزا عمر قبول سخن ناصحان مشفق نكرده عمر تابان « 1 » و جمعى ديگر از امرا را به دفع گرجيان فرستاد و امير سونجك را با بعضى ديگر به بغداد روانه نمود و به نفس نفيس خويش متوجه مراغه شد . درويشى دلو بابابيگى « 2 » نام پيدا شد و دعوى كرامات كرد . « 3 » درويش را مقيد به نظر ميرزا عمر درآوردند . طلب كرامات از او نموده شد . نخست انكار كرد . بعد از آن به سيورغان « 3 » يك قريه آمده وارد شد و در حضور قاضى محمد به ذكر و سماع مشغول شد و مقدارى كلوخ در حالت قصد به دست او دادند . بعد از لحظه [ اى 
  ] قند به نظر درآمد . قاضى به عرض رسانيد كه « خون اين درويش به واسطهء بدعت مباح است . » و درويش را به قتل آوردند .\r\nو در همين روز كه بابا را كشتند ، ميرزا ابا بكر كه در قلعه بود خلاص شد . « 4 »\r\nو تفصيل اين سخن آنكه چون ميرزا ابا بكر گرفتار شد ميرزا عمر هميشه مىخواست كه او را به قتل آورد ، اما به واسطهء خاطر والده راضى نبود كه به حسب ظاهر اين امر واقع شود .\r\nلاجرم شربتى زهردار به حكم شاهزاده نزد او بردند . و ميرزا ابا بكر ادراك اين معنى كرده ، از خوردن شربت امتناع نمود . و عادل خزانه‌چى « 5 » و عيسى قورچى كه به دفع ميرزا ابا بكر مأمور بودند ، به ميرزا عمر خبر رسانيدند كه او آگاه شده است . حكم شد كه او را بىجهت هلاك كنند . اما يكى از نوكران ميرزا ابا بكر شمشيرى در ميان علف پنهان كرده نزد او برده بود . و عادل و عيسى آن روز تا شب در مجلس ميرزا ابا بكر به شراب خوردن مشغول بودند و انتظار\r\n\r\n\r\n","description":"","footnote":"\r\n( 1 ) . نسخ : بىنقطه .\r\n( 2 ) . نسخ : ااسك ؟ ؟ ؟ . تصحيح از روضة الصفا و زبدة التواريخ ( ص 60 ) .\r\n( 3 ) . مىگفتند كلوخ در دست او قند مىشود .\r\n( 4 ) . بابا چون از حيات نااميد مىگردد ، مىگويد « نصيب ما از جهان شهادت بود ، اما زوال دولت اين پادشاه نزديك است . »\r\n( 5 ) . احسن التواريخ ، روضة الصفا : عادل خزانه‌چى ؛ زبدة التواريخ : عادل خوانچى . حافظ ابرو بجز اين دو ، شيخ حاجى برادر عجب‌شير را نيز جزو مقتولين ذكر كرده است . - ص 61 .\r\n","page_name":" 5004 ","page_number":776},
  {"content":"\r\n\r\nشب مىبردند كه ميرزا ابا بكر را به قتل آورند . در آخر روز به نردباختن مشغول شدند . ميرزا به بهانهء آنكه خون از بينى من بيرون آمد به درون خانهء ديگر درآمد و به دست خود بند شكسته با شمشير برهنه بيرون دويد و عادل و عيسى را فى الحال به قتل آورد و به خانهء عادل رفته او را نيز غافل يافته فى الحال به قتل آورد . و جمعى از مردم اراذل و آحاد الناس كه در قلعه بودند بر او جمع شدند و دو كس از مردم نامدار كه در قلعه بودند ، از ميان برداشت و خزاين و اموال و اسلحهء قلعه را به تصرف درآورد .\r\nروز ديگر امير حسين برلاس و والده‌اش و ساير خواتين ميرزا ابا بكر از گزل دره آمده به او ملحق شدند .\r\nو لشكر ميرزا عمر كه به سردارى عمر تابان به گرجستان رفته بودند در همين روز كه ميرزا ابا بكر خلاص شد با گرجيان جنگ كرده شكست يافتند . و ميرزا عمر اين اخبار شنيده به غايت مضطرب شد و به ايلغار متوجه سلطانيه شد . اما ميرزا ابا بكر عازم خراسان شده بود و امير عبد الرزاق و اسماعيل مهردار با جمعى به تعاقب نامزد نمود . ايشان در سوق بلاق به ميرزا ابا بكر رسيدند . ميرزا ابا بكر كه شجاعت ميراثى داشت برگشته ايشان را شكست داد و اسماعيل مهردار را دستگير كرده و باقى گريختند . و ميرزا ابا بكر به رى رفت . و ميرزا عمر قلعهء سلطانيه را به دولداى سپرد .\r\nو شيخ خسرو شاهى در اين وقت از سمرقند رسيد و صاحب ديوان ميرزا عمر شد . و ميرزا عمر از اوجان كس نزد شيخ ابراهيم ، والى شيروان فرستاد و بسطام را طلب نمود . و امير شيخ ابراهيم عذر [ آورده 
  ] گفت كه « به وقت زمستان كه قراباغ قشلاق خواهد شد ، بنده بسطام را به ملازمت خواهد آورد . » و ميرزا عمر در غضب شده از آب ارس بگذشت . امير شيخ ابراهيم و سيدى احمد شكى « 1 » و [ امير 
  ] بسطام به كنار آب كر رفته خندق زدند و مترصد جنگ شدند . از گرجستان نيز به ايشان مدد رسيد . و ميرزا ابراهيم در برابر ايشان فرود آمد و يك هفته در برابر يكديگر نشستند .\r\nدر اين اثنا خبر رسيد كه ميرزا ميرانشاه و ميرزا ابا بكر از خراسان به عراق عجم آمدند .\r\nبيان اين سخن آنكه چون ميرزا ابا بكر به رى رفت از آنجا عازم ملازمت پدر شد . در بسطام به هم رسيدند و مشورت كرده به اتفاق به دامغان آمدند و ساورى « 2 » و پيشكش گرفته گذشتند و سمنان را غارت كرده به خوار درآمدند و قلعهء شهريار را گرفتند . و چون معلوم شد كه ميرزا عمر در برابر شيخ ابراهيم نشسته است ، ميرزا ابا بكر اغروق را در سوق بلاق گذاشته با دو هزار\r\n\r\n\r\n","description":"","footnote":"\r\n( 1 ) . نسخ : بىنقطه . تصحيح از زبدة التواريخ ( ص 63 )\r\n( 2 ) . هديه ، تحفه\r\n","page_name":" 5005 ","page_number":777},
  {"content":"\r\n\r\nسوار به سلطانيه رفت و قلعه را بىمشقت جنگ به دست آورد و خواتين و امراى ميرزا عمر را [ 536 الف 
  ] به هركس بخشيد .\r\nلشكريان ميرزا عمر چون اين خبر شنيدند ، اكثر از وى بازگشتند و ميرزا عمر ناچار با شيخ ابراهيم گرگ آشتى « 1 » كرده مراجعت نمود . « 2 » و شيخ خسرو شاهى و ديگر عمال ميرزا عمر از روى ظلم و بدنفسى دويست تومان از تبريزيان به ناحق گرفتند . و ميرزا عمر از راه اردبيل به راه ميانه آمد . آنجا تحقيق شد كه سلطانيه به دست ميرزا ابا بكر است . عمر تابان و ديگر امراى ميرزا عمر از او جدا شده پيش ميرزا ابا بكر رفتند و ميرزا ابا بكر ، عمر تابان و فرزندان او را رعايت كرده ديگر همراهان او را به قتل آورد . و امير بيان [ قوچين 
  ] « 3 » و شيخ خسرو شاهى و ديگران كه در تبريز زر بسيار ناحق تحصيل نموده بودند ، چون خبر رفتن امرا به طرف ميرزا ابا بكر شنيدند ، آنچه نقد كرده بودند نزد ميرزا ابا بكر بردند و شيخ [ خسرو شاهى 
  ] به جزاى اعمال [ ى 
  ] كه در تبريز كرده بود ، به قتل رسيد . « 4 » و ميرزا ابا بكر در سلطانيه تخت طلا ساخته ميرزا ميرانشاه را به پادشاهى برداشتند و چند روز به فراغت گذرانيد .\r\nو ميرزا عمر با اندك مردم به مراغه رفت و به مدد امير جالق تركمان به رسم منقلاى به تبريز آمد . و تركمانان ناموس مردم مىبردند و رعايا غوغا كرده هجوم نمودند . و خواجه پير على فرستادهء ميرزا عمر را كه همراه تركمانان به تحصيل زر آمده بودند ، به قتل آوردند و شهر را محكم كرده به جنگ ايستادند . ميرزا عمر كسان به نصيحت فرستاد . تبريزيان گفتند كه « ميرزا عمر حاكم ماست . اگر به شهر درمىآيد مانعى نيست ، اما تركمانان را در شهر نمىگذاريم . » و ميرزا عمر را اين جواب خوش نيامده تركمانان را رخصت جنگ داد « 5 » و قاضى غياث الدين و خواجه عبد الحى قزوينى « 6 » در شهر آنچه لوازم محافظت بود به جاى آوردند .\r\nو در اين اثنا خبر رسانيدند كه ميرزا ابا بكر به طرف تبريز متوجه شد و ميرزا عمر طاقت نياورده به طرف مراغه رفت . و ميرزا ابا بكر بعد از چند روز از پادشاه ساختن پدر پشيمان شده طوى [ ى 
  ] بزرگ ترتيب داد و خود بر تخت نشست و پدر را عزل كرد و هفتاد و دو نفر از\r\n\r\n\r\n","description":"","footnote":"\r\n( 1 ) . - صلح به نفاق و دورويى\r\n( 2 ) . زبدة التواريخ ( ص 65 ) : « بالضروره جمعى را از اكابر و موالى را در ميان كرد ، مثل مولانا قاضى بيكچك و مولانا نظام الدين شامى مؤلّف كتاب ظفرنامه و غيرهم و صلحى شكسته بسته بر هم بستند و اميرزاده عمر از آنجا مراجعت نمود .\r\n( 3 ) . در نسخ بياض است . افزوده از زبدة التواريخ ؛ مطلع السعدين : « جانى امير بيان و جانى بيان قوچين » - حواشى احسن التواريخ روملو ، ص 646 .\r\n( 4 ) . روز جمعه بيست و هشتم ربيع الآخر سال هشتصد و هشت .\r\n( 5 ) . زبدة التواريخ : « تركمانان را گفت : شما دانيد ، اگر به جنگ مىتوانيد ، بستانيد . »\r\n( 6 ) . زبدة التواريخ : عبد الحسين قزوينى .\r\n","page_name":" 5006 ","page_number":778},
  {"content":"\r\n\r\nامراى ميرزا عمر را كه نزد او آمده بودند ، به واسطهء آنكه بر ايشان اعتماد نداشت به آهستگى به قتل آورد و امير بيان را پيشتر از خود به تبريز فرستاد . مردم تبريز به گمان آنكه هنوز ميرزا ابا بكر در سلطانيه است امير بيان [ قوچين 
  ] را مدخل ندادند . او در شنب غازان فرود آمده و خبر يافت كه امير دولداى و خواجه بردى « 1 » به مدد او مىآيند . و روز ديگر خبر رسيد كه دو هزار سوار از مخالف به سردارى شيخ قبانى « 2 » و قاضى عماد الدين رسيدند . و امير بيان با چهار صد سوار كه همراه داشت ، در حال متوجه آن جماعت شد و مخالفان به مجرد رسيدن سياهى لشكر امير بيان پريشان شدند .\r\nمقارن اين حال امير بيان شنيد كه شيخ قصاب با جمعى از شهر به مدد اين جماعت بيرون آمده‌اند . امير بيان تعاقب قاضى عماد الدين را گذارده به طرف شيخ قصاب روانه شد و او را نيز شكست داد . و امير بيان به شنب غازان معاودت نمود . روز ديگر امير دولداى به كمك او رسيد . و تبريزيان دانستند كه ميرزا ابا بكر رسيد ، بيرون آمده امير دولداى را ملازمت كردند و شهر تسليم نمودند . امير دولداى خواست كه شيخ قصاب و خواجه عبد الحى را به قتل آورد .\r\nامير بيان مانع شد . و دو شب در شهر بودند و بهلول برلاس را داروغه گذاشتند و به مراغه رفتند .\r\nو ميرزا ابا بكر در دوازدهم رجب « 3 » سنهء مذكور به عظمت هرچه تمام‌تر به دولتخانهء تبريز نزول نمود و با تبريزيان بر وجه عدالت سلوك نموده بر جراحات ايشان مرهم نهاد و بارديگر تبريز روى به آبادانى آورد . و چون از امراى صاحبقران و مردم صاحب‌ناموس كسى در ملازمت ميرزا ابا بكر نبود ، جمعى از اوباش و اراذل راه سخن يافته بودند . بعد از آنكه تبريز فى الجمله روى به آبادانى آورد ، شروع در دست‌اندازى كردند . مولانا حسين هروى كه نام وزارت داشت ، به نام هريك از مال‌داران تبريز مبلغى رقم زد و محصلان به شدت شروع در مطالبه نمودند .\r\nو ميرزا ابا بكر خبر شد كه ميرزا عمر از اولاد ميرزا عمر شيخ كه در فارس و عراق بودند ، مدد طلبيده است و ايشان به معاونت او روان شدند . به ولايت رى بر سر اغروق ميرزا ابا بكر رفته تمام را به تاراج برده‌اند . و ميرزا ابا بكر از تبريز به عزم رزم ايشان متوجه شد و به جربادقان « 4 » آمد . و از عقب خبر رسيد كه امير بسطام آمده تبريز را گرفت . بنابر آن ، ميرزا ابا بكر كس به ميرزا پير محمد و ميرزا رستم و ميرزا اسكندر فرستاده طلب صلح نمود و به جانب آذربايجان بازگشت . و اولاد ميرزا عمر شيخ مشورت كردند و گفتند كه « پنجاه هزار\r\n\r\n\r\n","description":"","footnote":"\r\n( 1 ) . ش ، م : بيردى .\r\n( 2 ) . نسخ : قبايى ؛ تصحيح از زبدة التواريخ و احسن التواريخ .\r\n( 3 ) . زبدة التواريخ : بيست و هفتم جمادى الآخر .\r\n( 4 ) . جربادقان : معرب گلپايگان است و به صورت‌هاى جرپادقان و جرفادقان نيز ضبط شده است .\r\n","page_name":" 5007 ","page_number":779},
  {"content":"\r\n\r\nسوار و پياده جمع كرده‌ايم [ 536 ب 
  ] و ميرزا ابا بكر رويگردان شده است و پدر و برادر از او ناراضىاند . فرصت غنيمت مىبايد دانست . » و در عقب ميرزا ابا بكر روان شدند .\r\nو ميرزا ابا بكر خبردار شده مراجعت نمود و در حدود در گزين « 1 » به هم رسيدند و جنگ عظيم شد ، چنانچه زياده از چهار هزار كس در اين جنگ كشته شدند . آخر ميرزا ابا بكر ظفر يافت و گريختگان تا اصفهان عنان بازنكشيدند و لشكر ميرزا ابا بكر غنيمت بسيار يافت و امير عمر تابان را با پسر و برادر ميرزا ابا بكر در اين وقت به بهانهء آنكه به وقت جنگ سستى نموده‌اند به قتل آورد . و امير پير حسين برلاس از ميرزا ابا بكر بدين واسطه متوهم شده به اصفهان گريخت . و ميرزا ابا بكر به يك فرسنگى اصفهان آمد و دو سه جنگ شده اكثر اوقات ميرزا ابا بكر ظفر يافت و ميرزا عمر دانست كه به مدد اين جماعت كارى از پيش نمىرود . از اولاد ميرزا عمر شيخ جدا شده متوجه خراسان شد .\r\nو به ميرزا ابا بكر خبر رسيد كه شيخ ابراهيم شروانى و امير بسطام در تبريزند و امير شيخ حاجى عراقى سلطانيه را محاصره نموده . بنابر آن ، با اصفهانيان گرگ آشتى كرده معاودت نمود . و چون به در گزين رسيد ، شيخ حاجى از دور قلعهء سلطانيه برخاست و به طارم « 2 » رفت و خبر آمدن سلطان احمد به تبريز مشهور شد .\r\nو اميرزاده سلطان حسين كه در حوالى اندخود از اميرزاده شاهرخ گريخته بود ، نزد اميرزاده خليل سلطان رفت و خليل سلطان او را تربيت كرد و جمعى از امرا چون امر الله‌داد و ارغونشاه و تيمور خواجه و خواجه يوسف را همراه او كرده به كنار جيحون فرستاد كه از اميرزاده پير محمد جهانگير ولىعهد باخبر باشند . سلطان حسين چون لشكرى باز در گرد خود ديد ، آرزوى سلطنت كه هميشه در خاطر داشت او را بر آن داشت كه در مقام قتل امرا شود « 3 » و فرمود كه « امرى حادث شده كه بجز امرا ديگر كسى محرم نيست » و جميع امرا را طلب داشت .\r\nو بيست نوكر خود را مسلح در خانه پنهان كرد . و چون امرا درون آمدند مجموع گرفتار شده ، امير تيمور خواجه و خواجه يوسف به قتل رسيدند و امير الله‌داد و امير ارغونشاه و ديگران به توره سوگند خوردند كه « اگر امان يابند ، مدت العمر يك جهت باشند . »\r\nسلطان حسين بعد از عهد و پيمان ايشان را امان داد و به درجهء اعتبار رسانيد و خانيكه « 4 » حرم اميرزاده محمد سلطان را كه از سمرقند [ عازم 
  ] بلخ بود « 5 » و نزد اميرزاده پير محمد جهانگير مىرفت ، تاراج نموده اموال بىقياس به دست آورد و بر لشكريان قسمت نموده عازم\r\n\r\n\r\n","description":"","footnote":"\r\n( 1 ) . ناحيه‌اى در شمال همدان ، بين زنجان و همدان . - مستوفى ، نزهة القلوب ، ص 82 .\r\n( 2 ) . از دهستانهاى شهرستان زنجان .\r\n( 3 ) . نسخ : شد .\r\n( 4 ) . نسخ : جايى كه شايد « خانه كوچ » - كوچ زوجه ( آنندراج ) .\r\n( 5 ) . ق : برد .\r\n","page_name":" 5008 ","page_number":780},
  {"content":"\r\n\r\nسمرقند شد . و خليل سلطان آگاه شده به استقبال روان شد . و در نواحى كش به يكديگر رسيدند « 1 » و پيش از آنكه صف راست شود ، امير الله‌داد و ارغونشاه و باقى امرا به طرف خليل سلطان رفتند و اكثر لشكر نيز موافقت نمودند . و ميرزا سلطان حسين بجز گريختن چاره ندانست « 2 » و به شبرغان آمده به امير سليمانشاه پيوست و چندان ملايمت به امير سليمانشاه كرد كه او را از راه برد و با خود متفق ساخت . و ميان ايشان عهد و پيمان در ميان آمد .\r\nو ميرزا پير محمد از بلخ كس نزد امير سليمانشاه فرستاد كه « سلطان حسين را كه دشمن اين سلسله است بفرست » و امير سليمانشاه التفات نكرد . اميرزاده پير محمد از بلخ ايلغار كرده بر سر ايشان شبيخون آورد و ايشان را گريزانيد و اموال ايشان را به تاراج برد و ايشان ناچار به هرات آمدند . ميرزا شاهرخ در باب ايشان مشورت نموده امرا بر قتل سلطان حسين اتفاق نمودند و فى الواقع محق بودند و امير سليمانشاه را صد هزار دينار انعام داده به طوس و مشهد فرستاد . و نوشيروان برلاس ، سلطان حسين را به حكم [ شاهرخ 
  ] به قتل آورد و شر او مندفع شد . « 3 » و امير سليمانشاه در طوس خبر كشته شدن سلطان حسين شنيد ، آزرده‌خاطر شد و كس نزد ميرزا شاهرخ فرستاده كه « اگر آن حضرت ميل نوكرى من دارد ، امير شاه ملك را اخراج نموده ، نوشيروان را به قتل آورد . »\r\nو آن حضرت از اين سخن در غضب شده با لشكر گران متوجه طوس شد و در ساروچه خانه « 4 » عرضداشت امير سليمانشاه رسيد . عبد الصمد را كه داماد و محل اعتماد او بود ، طلب نمود . آن حضرت عبد الصمد را رخصت كرد و پيغام كرد كه « چون حقوق تو در اين دولت بسيار است ، بىتوقف به ملازمت مىبايد آمد . » و عبد الصمد به امير سليمانشاه رسيد و هرچند نصيحت كرد ، سودى نداد . در آخر گفت كه « امير جهان ملك بيايد كه با او مصلحت كرده يراق ملازمت سامان نماييم . » و به جانب قلعهء كلات رفته آنجا را محكم ساخت . و آن حضرت به جانب كلات روانه شد و امير سليمانشاه طاقت نياورده به سمرقند گريخت . و امرا كه در سرحد خراسان بودند [ 537 الف 
  ] ميرزا ميرانشاه و ميرزا ابا بكر را سامان نموده به عراق و آذربايجان فرستاده به ملازمت آمدند .\r\nو در اثناى راه سلطان على ، ولد پيرك پادشاه « 5 » ، حاكم استرآباد كه از سمرقند گريخته نزد پدر مىرفت ، به امير سيد خواجه دوچار و گرفتار شد . سيد خواجه او را به ملازمت ميرزا\r\n\r\n\r\n","description":"","footnote":"\r\n( 1 ) . زبدة التواريخ : « در صحراى جكدلك [ - جكداليك - ظفرنامهء يزدى ، ج 1 ، ص 67 و 107 
  ] از نواحى كش ملاقات افتاد . »\r\n( 2 ) . هشتم محرم سال هشتصد و هشت .\r\n( 3 ) . زبدة التواريخ : « در بيرون درب عراق در جوار باغ زبيده [ آغا 
  ] او را به قتل رسانيد . »\r\n( 4 ) . زبدة التواريخ : « سارى قمش جام . »\r\n( 5 ) . ق : بابر پادشاه ؛ م ، ش : برك پادشاه . تصحيح از روضة الصفا .\r\n","page_name":" 5009 ","page_number":781},
  {"content":"\r\n\r\nشاهرخ سلطان آورد . آن حضرت او را رعايت كرده نزد پدرش فرستاد و پيغام كرد كه « ولايت استرآباد به دستور زمان صاحبقران تعلق به او دارد . مىبايد كه از روى خاطر جمعى نزد ما آيد . »\r\nو خبر رسيد كه قوم قراتاتار از سمرقند گريخته به رأس الحد خراسان آمده‌اند . « 1 » و حضرت شاهرخى ، امير سيد خواجه و امير شاه ملك و امير جهان ملك را به ايلغار فرستاد كه ايشان رسيده جمعى را مقيد به درگاه آوردند و رايات به جانب دار السلطنهء هرات معاودت فرمود . « 2 »\r\nو از شاه قطب الدين ، حاكم سيستان خبر آمد كه شاهان فراه « 3 » ياغى شده‌اند . امير حسين جاندار به دفع ايشان نامزد شده ، و آن خدمت به موجب دلخواه به تقديم رسيد و مخالفان گرفتار شده به ياسا رسيدند .\r\nو به موجب فرموده ميرزا الغ بيگ و امير شاه ملك به اندخود و شبرغان رفته صد سوار به رسم زبانگيرى به آن طرف آب جيحون فرستاد و سواران عيسى و خضر خواجه را گرفته بازآمدند . و ميرزا الغ بيك ، خضر خواجه را به خراسان و عيسى را به بلخ فرستاد . و امير شاه ملك بر آب جيحون پل بست و ميرزا خليل سلطان به لب آب آمده قراولان او از پل گذشتند و با نوكران امير شاه ملك جنگ كرده دولت خواجه قرابت امير شاه ملك به قتل آمد . و از طرفين ايلچيان آمدوشد نموده صلح شد . و ميرزا خليل سلطان به سمرقند مراجعت نمود . و ميرزا پير محمد جهانگير از بلخ امير شاه ملك را طلب نموده به بلخ رفت . ميرزا پير محمد از خليل سلطان شكايت بسيار نمود و ايلچى نزد ميرزا خليل سلطان فرستاد كه « صاحبقران كدام وقت اين ولايت را به شما داده بود ؟ » خليل سلطان گفت كه « خداى تعالى به من داده است . » و ميرزا پير محمد از اين جواب برآشفت و به جنگ سوار شد .\r\nو امير شاه ملك و ميرزا الغ بيگ با او اتفاق نمودند و ميرزا خليل متوجه آنها گرديد . و در نسف جنگ شد . « 4 » ميرزا خليل ظفر يافت و اموال بسيار به دست سمرقنديان درآمده توانگر شدند و خليل سلطان او را با جميع گرفتاران به حرمت و عزت رخصت به هرات نمود . در اين وقت امير [ قنا 
  ] شيرين « 5 » كه ميرزا شاهرخ او را نزد خليل سلطان فرستاده بود ، با نوكر او « 6 » در اين\r\n\r\n\r\n","description":"","footnote":"\r\n( 1 ) . زبدة التواريخ : « در خلال اين احوال از جانب ماخان [ قريه‌اى از مضافات مرو - حافظ ابرو ، هرات ، ص 29 
  ] از پيش امير چركس بن تومان قاصدى رسيد و . . . »\r\n( 2 ) . هفتم جمادى الأول سال هشتصد و هشت .\r\n( 3 ) . مراد از شاهان فراه ، عليشاه و غياث الدين ، پسران شاه جلال الدين بودند . امروزه فراه در شرق بيرجند قرار دارد .\r\n( 4 ) . دوم رمضان سال هشتصد و هشت .\r\n( 5 ) . نسخ : سرين . افزوده از زبدة التواريخ حافظ ابرو .\r\n( 6 ) . نوكر اميرزاده خليل سلطان بهادر .\r\n","page_name":" 5010 ","page_number":782},
  {"content":"\r\n\r\nوقت كه ميرزا شاهرخ از شنيدن خبر شكست ميرزا الغ بيگ و امير شاه ملك به جانب جيحون روان شده بود ، رسيد و خبر آورد كه خليل سلطان مىگويد كه « ما بر عهد خوديم . اما چون ميرزا پير محمد لشكر به ولايت ما آورد ، بالضروره جنگ كرديم . »\r\nآن حضرت مزيد « 1 » جانى قربانى را نزد او فرستاده پيغام كرد كه « ما نيز بر عهد قديم‌ايم . اما امير سليمانشاه و ارغونشاه و جمعى ديگر به ولايت ما درآمدند و خرابى كرده گريخته‌اند .\r\nاكنون تا كنار آب آمده خواهد شد . ايشان نيز به كنار آب آمده كه ما خرابى گذشته را پوشيده عهد و ميثاق تازه گردانيديم . » جواب آمد كه « امير الله‌داد و ارغونشاه از اين طرف به كنار آب آمده‌اند از آن طرف هركه را مىفرستند ، اختيار دارند . »\r\nامير مضراب و قاضى قطب الدين امامى حسب الحكم به كنار آب رفتند و امير شاه ملك چون شكست يافته به ملازمت آن حضرت رسيده بود ، به واسطهء آسوده شدن چهارپايان حكم شد كه يك ماه در بادغيس توقف نمايد . و امير سيد خواجه چون سبق خدمت داشت در اين ايام نيز يزك « 2 » پادشاه را شكسته و او سربداران را برانداخته بود ، اعتبار تمام نزد آن حضرت يافت امير الأمرا بود . و امير شاه ملك طاقت بزرگى او نياورده اين سخن را بر زبان آورد . بلكه گفت كه « به واسطهء عظمت او به لشكر ملحق نمىشوم . »\r\nو اين سخن به گوش ميرزا شاهرخ رسيده به غايت برآشفت و به امير شاه ملك پيغام كرد كه « اين نه راه اوست و امثال اين سخنان مناسب او نيست . اكنون اگر ميل ملازمت ما دارد در اين ولايت نباش ! » و آن حضرت به هرات معاودت فرمود و امير شاه ملك به بلخ نزد ميرزا پير محمد جهانگير رفت و امير سيد خواجه به كمال استقلال رسيد و خود را فراموش كرد و جمعى كثير را با خود متفق ساخته ارادهء استقلال نمود و در نماز شام آخر ذيقعده به وقتى كه ميرزا شاهرخ سلطان به ايلغار پيش از لشكر به هرات روان شده بود ، از بندگى روگردان شده متوجه جام شد . و آن حضرت از اين معنى مطلع شده هم در نيم شب با جماعتى كه حاضر بودند ، از عقب ايشان روان شده و صباح به ايشان رسيد ؛ و كس به ايشان فرستاد كه « سبب ياغيگرى چيست ؟ » و خود يكسوار در ميان ايشان راند . همه پياده شده از روى خجالت و شرمسارى گريان شدند . و آن حضرت گناه همه را عفو نمود و ايشان را [ 537 ب 
  ] سوار ساخت و بازگشته به پل سالار رسيدند . و آن حضرت پيشتر به شهر درآمد و آن جماعت كه با سيد خواجه اتفاق كرده بودند به او گفتند كه « بر تو دستى نيست . اما ما هركدام به عقوبتى كشته خواهيم شد . » و باز اتفاق كرده عازم جام و طوس شدند .\r\n\r\n\r\n","description":"","footnote":"\r\n( 1 ) . نسخ : مرند . تصحيح از زبدة التواريخ .\r\n( 2 ) . يزك : پيش‌قراول ، مقدمة الجيش .\r\n","page_name":" 5011 ","page_number":783},
  {"content":"\r\n\r\nو آن حضرت كس « 1 » نزد امير سيد خواجه فرستاد كه « تو كيستى و چه خواهى شد و پيش كه خواهى رفت كه از من بهتر باشد ؟ گذشته گذشت . باز آى كه اعتبار قديم برقرار است . » و اين سخنان در آن حرام‌نمك تأثير نكرد . و آن حضرت به قصد او سوار شد . و امير مضراب كه به كنار جيحون رفته بود چون از نزد خليل سلطان كسى نيامد و وعده خلاف شد مراجعت نمود و در اين وقت به سعادت ملازمت رسيد . و خبر رسيد كه مودود گرمسيرى به سرحد غور آمده خرابى مىكند . امير اويس آقبوغا به دفع او نامزد شد . « 2 » و از طبس مكتوبى كه امير خواجه سيد على به ميرزا اسكندر نوشته بود و مضمونش اين بود كه « خراسان را به جهت شما مىگيرم » [ به دست شاهرخ افتاد 
  ] « 3 » و از سيد خواجه اعتماد برخاست .\r\nو در اين سال هشتصد و هشت احوال سلطان احمد جلاير و قرايوسف آن است كه ايشان به وقتى كه در قلعهء شام بودند با يكديگر سخن كرده ، از گذشته‌ها پشيمان شدند و عهد كردند كه اين مرتبه اگر به سلطنت برسند ، متفق باشند و تبريز از [ آن 
  ] قرايوسف و بغداد از [ آن 
  ] سلطان احمد باشد . و سلطان احمد نيز براق ، ولد قرايوسف را فرزند گفت و دايه و پسر را نزد خود نگاه داشت و تربيت مىكرد . و در ايامى كه ايشان در بند بودند ، قرايوسف شبى در خواب ديد كه امير صاحبقران انگشترى در انگشت او كرد و او اين خواب را به سلطان احمد گفت كه ظاهرا بعضى از ممالك صاحبقران به دست تو درخواهد آمد .\r\nو در باب خلاصى ايشان آنچه صاحب تاريخ مصر « 4 » نوشته است اين است كه امير شيخ حاكم شام با ملك ناصر خلاف آغاز كرده ايشان را با خود متفق كرد و سامان سلطنت ايشان نموده . و اين به صحت اقرب است .\r\nو آنچه كه صاحب روضة الصفا نوشته كه قرايوسف و سلطان احمد را ملك ناصر ، خود ، از بندش بيرون آورده تربيت كرد و قرايوسف از ميدان مصر به وقت چوگان‌بازى آزرده‌خاطر شده روى راست به ولايت خود روان شد ، صحتش معلوم نيست و ظاهر نيست كه اين نقل از كجا به او رسيده . « 5 »\r\nو ابن حجر عسقلانى كه از علماى معتبر است احوال ايشان را در كتاب إبناء الغمر بدين موجب در قلم آورده كه چون امير شيخ و حكم و يشبك از ملك ناصر ياغى شدند ، ايشان را\r\n\r\n\r\n","description":"","footnote":"\r\n( 1 ) . زبدة التواريخ : « امير حسن صوفى را و امير فرمان شيخ را پيش امير سعيد [ - سيد 
  ] خواجه فرستاد . »\r\n( 2 ) . زبدة التواريخ : « اويس بن [ امير 
  ] آقبوقا و طغاى مركن را بدان طرف نامزد كرد . »\r\n( 3 ) . جاى چند كلمه در نسخ سه‌گانه بياض است . افزوده از روضة الصفا .\r\n( 4 ) . منظور ابن تغرى بردى صاحب النجوم الزاهرة است .\r\n( 5 ) . همين مطلب را بوداق منشى قروينى نيز در كتاب خود آورده است . - جواهر الأخبار ، چاپ محسن بهرام‌نژاد ، تهران ، ميراث مكتوب ، 1379 ، ص 64 . و نيز حسن بيگ روملو بر آن تصريح دارد . - احسن التواريخ ، ص 32 .\r\n","page_name":" 5012 ","page_number":784},
  {"content":"\r\n\r\nاز بند بيرون آورده رعايت كردند و بر قرايوسف پانصد سوار به اندك وقتى جمع شد و سلطان احمد چندان جمعيت نداشت . و امراى شام سلطان احمد را چون لشكر نداشت ، در شام گذاشته قرايوسف را همراه گرفته به جنگ ملك ناصر روان شدند . در سعيديه امراى شام بر مصريان شبيخون آورده سلطان را شكست دادند و تمام اموال مصريان به دست شاميان افتاد و سلطان مصر پريشان و بىسامان به مصر گريخت . و امراى شام چون كارى چنين عظيم از پيش بردند ، تعاقب سلطان را فراموش كرده با يكديگر در سر پادشاهى نزاع كردند و بدين جهت آهسته‌آهسته به طرف مصر روان شدند . جكم با خود قرار سلطنت داده بود و ديگران قبول نداشتند .\r\nو سلطان مصر بار ديگر چون اندك فرصتى يافت ، بار ديگر جمعى را سامان كرده يراق داد و حصارى شد . و امراى شام در بيرون قاهره فرود آمدند . و يك روز از صباح تا پيشين جنگ شد . و امير يلبغاى ناصرى و اسنباى « 1 » ، امير ميسرهء لشكر شام به جانب سلطان آمدند و بدين جهت امرا با يكديگر بدگمان شده جمعى عزيمت شام نمودند و جمعى به قاهره درآمده پنهان شدند . و لشكرى به آن كثرت و سامان به جهت بىاتفاقى ، بىجنگ ، در يك روز متفرق شد و جكم و امير شيخ و قرايوسف و جمعى ديگر به شام گريختند و يشبك و جمعى كه با او متفق بودند ، چون از جكم آزرده‌خاطر بودند ، در قاهره پنهان شدند . و سلطان مراسم شكرگزارى به تقديم رسانيد و از قلعه بيرون آمده يك بار ديگر در حكومت مستقل ، و امير نوروز حافظى را كه از امراى شام جدا شده بود و نزد او آمده ، حكومت شام را به او داد و به دفع امير شيخ و همراهان فرستاد . و بكتمر جلّق « 1 » را حكومت صفد داد و [ على 
  ] سلامش حاجب را نايب غزه كرد . و جكم و شيخ و قرايوسف با پانصد سوار كه اكثر ايشان تركمان قرايوسف بودند ، به حال پريشان به شام آمدند . و سلطان احمد در حال غيبت ايشان از شام به ولايت خود گريخته بود و امير شيخ منازل امراى [ ى 
  ] كه همراه او به مصر رفته و از آنجا به سلطان ناصر ملحق شده بودند تاراج نمود و فى الجمله سامانى پيدا كرد .\r\nو احوال حلب آن است كه چون حاكم حلب از آنجا به شام آمد و به جنگ ناصر به مصر رفت ، مردم قلعهء حلب [ 528 الف 
  ] اظهار متابعت ملك ناصر كردند و يونس « 2 » حافظى كه در قلعه بود قلعه را محكم كرده و عجل بن نعير عرب و تركمانان همسايهء حلب ولايت حلب را متصرف شده بر يكديگر قسمت كردند . و ملك ناصر بعد از فتح امير علّان « 3 » [ يحياوى 
  ] را به نيابت حلب نامزد فرمود و امير شيخ از شام ايلچيان به مصر فرستاده طلب عفو نمود . سلطان\r\n\r\n\r\n","description":"","footnote":"\r\n( 1 ) . ق : حلاف .\r\n( 2 ) . نسخ : تولى .\r\n( 3 ) . ق : عملان .\r\n","page_name":" 5013 ","page_number":785},
  {"content":"\r\n\r\nقبول نكرد ؛ چه ، مىدانست كه او مىخواهد كه چندان فرصت يابد كه مردم بر او جمع شوند و امير نوروز را به حكومت آنجا به تعجيل روانه نمود . و سلطان از اينال باى « 1 » ميرآخور آزرده خاطر شده او را از مصر اخراج نموده به دمياط فرستاد . و امير شيخ و امير جكم و قرايوسف به جهت جنگ كردن با اعراب مصر به جانب حلب روان شدند . و در راه ميان ايشان اختلاف شده قرايوسف جدا شده به ولايت خود روان شد . و جكم به طرابلس رفت و امير شيخ تنها مانده طاقت مقاومت نوروز نياورده ولايت شام از دست او بيرون رفت و نوروز به شام درآمد .\r\nو باز در مصر غلامان چركسى با تغرى بردى و دمرداش نزاع كرده اتفاق كردند و به سلطان پيغام كردند كه « امير بردى و همراهان را بايد گرفت . » و سلطان حيران شده تغرى بردى و دمرداش را طلب نمود و با ايشان مشورت كرد و دمرداش گفت كه « رخصت شود كه ما باغينمان خود جنگ كنيم . » تغرى بردى چون مىدانست كه طاقت جنگ ندارد ، گفت كه « اختيار سلطان راست و ما غلامان اوييم . » سلطان تغرى بردى و دمرداش را گفت كه چند روزى در قاهره پنهان شويد تا نهايت كار معلوم شود . و امير يشبك و جمعى از امرا كه از شام به وقت جنگ - چنان كه گذشت - در قاهره پنهان شده بود ، فرصت يافته بيرون آمدند و با غلامان چركس متفق شدند . و سلطان به غايت مضطرب شد و مردم در ميان انداخته با ايشان صلح كرد و مقرر شد كه اينال ميرآخور را كه اخراج كرده بودند ، باز به مصر طلب نمايند و از گناه جميع امرا بگذرند .\r\nبه موجب قرارداد بار ديگر جميع امرا به ملازمت سلطان آمده يشبك و همراهان نيز ملازمت كردند و خلعت‌ها به ايشان مرحمت شد . و چون چند روز به اين طريق بگذشت ، دمرداش كه به حكم سلطان پنهان بود پيدا شد و حكومت غزه يافت و به آنجا رفت و يشبك بن ازدمر را كه در قلعهء اسكندريه بود آورده حكومت ملطيه دادند ، او قبول نمىكرد . خواهى نخواهى او را از قاهره بيرون كردند . و امير اوزبك ابراهيمى را حكومت طرسوس دادند . او نيز قبول نكرد و پناه به خانهء اينال باى برد . و يشبك بن ازدمر از راه مراجعت نموده نزد ايشان آمد و بار ديگر غلامان چركس اتفاق نمودند و به پاى قلعه آمده هركس نزد سلطان مىرفت مانع مىشدند .\r\nو سلطان با امرا در اين باب مشورت كرد و كس نزد غلامان فرستاده از سبب مخالفت پرسيد . ايشان در جواب طلب تغرى بردى كردند . و او نيز چند روز به حكم سلطان در مصر پنهان بود و باز پيدا شده بود . و سلطان قبول دادن وى نكرد . و تغرى بردى خود رخصت رفتن\r\n\r\n\r\n","description":"","footnote":"\r\n( 1 ) . ق : بدون نقطه .\r\n","page_name":" 5014 ","page_number":786},
  {"content":"\r\n\r\nاز ايشان طلب نموده پيش ايشان رفت و گفت : « سبب طلب من چيست ؟ » در جواب گفتند كه « مردم از تو آزرده‌خاطراند . چند روز از مصر بيرون مىبايد رفت و چون فتنه ساكن شود باز مىتوان آمد . » و امير تغرى بردى قبول كرده از مجلس برخاست و به قدس خليل رفت .\r\nو چون او از مجلس برخاسته روان شد ، سلطان پنهانى كس نزد او فرستاده پيغام داد كه « من نيز از سلطنت مصر كه بازيچهء غلامان شده است ، به تنگ آمده‌ام ، و در اين دو سه روز مىگريزم . » و بعد از دو روز سلطان ناصر فرج بن برقوق از قلعهء جبل مصر گريخت و پنهان شد . و سبب ظاهرىاش اين بود كه در اين روز كه نوروز بود ، سلطان با امرا به شراب خوردن نشست و بعد از مستى به درياچه‌اى كه در آن نزديكى بود درآمد و به آب‌بازى مشغول شد .\r\nاوزبك ابراهيمى به بهانهء آنكه با آب‌بازى مىكنم ، سلطان را چندان غوطه داد كه نزديك به هلاك رسيد . و جمعى از غلامان سلطان او را از دست اوزبك ملعون خلاص كردند و ارادهء قتل اوزبك نمودند . سلطان ايشان را منع كرد و يقين دانست كه عن قريب به دست اين جماعت هلاك مىشود . بنابر آن ، به تاريخ بيست و چهارم ربيع الأول سنه هشتصد و هشت [ هجرى 
  ] به اتفاق بكتمر ، غلام سعد الدين [ ابراهيم 
  ] بن غراب و يوسف ، داماد ابن غراب از قلعه پايين آمده سوار شده و به كنارهء دريا آمده اسبان را گذاشت و به كشتى سوار شد و از راه دريا به خانهء سعد الدين بن غراب آمده پنهان شدند .\r\nبعد از ناپديد شدن سلطان ، غلامان دو طايفه شدند . يشبك شعبانى و رفيقان كه از شام آمده بودند با يك جماعت متفق شدند و بيبرس اتابك و اينال باى و جمعى ديگر اتفاق نمودند و به قلعه آمدند و در باب امر سلطنت مشورت كرده بر عبد العزيز ، برادر ناصر اتفاق كردند و او را از نزد مادرش ، خواند قنّق‌باى « 1 » طلب كردند . نخست مادرش او را نمىداد . به ابرام بسيار از وى رخصت يافته عبد العزيز را بر خود حاكم گردانيدند .\r\nو مدت سلطنت ناصر [ 538 ب 
  ] شش سال و پنج ماه و يازده روز بود . و هفده ساله بود كه ترك سلطنت نمود . و عبد العزيز را به ملك منصور ملقب كرده سعد الدين بن غراب به تدبير امور ملك و مال مشغول شد و بيبرس به دستور سابق اتابك شد . و اينال باى را اقطاعات امير تغرى بردى و رفيقان به تصرف درآمد و با اتابك بيبرس متفق شده يشبك و همراهان ضعيف شدند و اختيار تمام مهمات ملك و مال بيبرس و همراهان را بود . و يشبك طاقت اين معنى نياورده از آنچه با سلطان ناصر كرده بود ، نادم شد و در مقام آن شد كه از ناصر خبر يابد و او را باز به سلطنت برساند .\r\n\r\n\r\n","description":"","footnote":"\r\n( 1 ) . ق : بىنقطه .\r\n","page_name":" 5015 ","page_number":787},
  {"content":"\r\n\r\nو سعد الدين بن غراب - كه سلطان در خانهء او بود - به ظاهر در خدمت منصور و بيبرس بود و در باطن ترتيب اسباب سلطنت مىكرد . و امير شيخ و جكم به كنار ديگر در ولايت شام و حلب اتفاق كرده يك جا شدند و به شام آمده با نوروز جنگ كرده او را شكست دادند و شام را متصرف شدند . و اتابك بيبرس و منصور از اين خبر در اضطراب شدند و به حسب اتفاق ملك منصور در اين ايام بىحضور شد و سعد الدين بن غراب فرصت يافته با يشبك كه از تحكم بيبرس به جان آمده بود ، سخن كرد و آغاز نمود كه اگر ناصر پيدا مىشد از اين تحكم خلاص مىشديم . و يشبك اظهار اضطراب بسيار به جهت پيدا كردن ناصر نمود .\r\nو چون خاطر سعد الدين جمع شد كه يشبك با ناصر متفق مىشود ، او را خبر داد كه « ناصر نزد من است . » يشبك به غايت خوشحال شده و برادران و خويشان خود را جمع كرده و همه را سوگند داد و بعضى ديگر از امرا را نيز با خود متفق كرد و در مصر آوازه افتاد كه ناصر پيدا شده . و بيبرس و همراهان نيز مىدانستند كه ناصر عن قريب پيدا مىشود . اما به هيچ‌وجه راه به او نمىبردند . و بيبرس و اينال باى به واسطهء عدم استحقاق در انجام مهمات سلطنت عاجز بودند و در اندك روزى اكثر امراى مصر با يشبك متفق شدند . و در ايام جمادى الآخر در شب شنبه يشبك به خانهء سعد الدين بن غراب به ملازمت ناصر رفت و او را سوار كرده به منزل امير سودون حمزاوى آورد . و از هرطرف لشكر نزد ايشان جمع شد و سلاح جنگ پوشيده متوجه قلعه شدند . بيبرس و اينال در قلعه مستعد جنگ شده به قدر طاقت و توان سعى كردند .\r\nو سلطان ناصر به دروازهء قلعه رسيد . چوپان « 1 » حسنى را كه چشم بر ناصر افتاد ، دروازه بگشود و ناصر به قلعه درآمد و منصور مقهور شده و بيبرس گريزان شد و به دست سودون طيار گرفتار گرديد و به نظر سلطان درآمده به قلعهء اسكندريه محبوس گشت . و اينال و سودون پنهان شدند و ملك ناصر ، برادر خود را طلب نموده خاطر او را تسلى كرد و نزد مادرش فرستاد .\r\nو منصور دو ماه و ده روز حكومت مصر داشت . و ناصر بار ديگر حكومت مصر يافته يشبك منصب اتابكى يافت و امير چاركس ، ميرآخور بزرگ شد و سودون حمزاوى نيز به درجهء اعتبار رسيد . و سعد الدين بن غراب كه وزير بود ، به اين نيكوخدمتى داخل امرا شد و شمشيرى برميان بسته دوات و قلم را وداع كرد . و به امير شيخ فرمان حكومت شام رفت و جكم حكومت حلب يافت . و شام را از خبر پيدا شدن ناصر آيين بستند . و اوزبك را ناصر گرفته به قلعهء اسكندريه فرستاد . و چون خبر گرفتن حلب به ناصر رسيد ، جكم را نوازش نموده\r\n\r\n\r\n","description":"","footnote":"\r\n( 1 ) . ق : بىنقطه .\r\n","page_name":" 5016 ","page_number":788},
  {"content":"\r\n\r\nطرابلس را نيز به او داد . و نوروز حافظى كه نخست نايب شام بود ، نزد جكم آمده از جملهء اصحاب جكم شد .\r\nو متوكل عباسى در اين سال فوت شد و پسرش ، مستعين بالله خليفه شد . و سعد الدين بن غراب در پانزدهم رمضان فوت شد . و سلطان به جكم چيزى نوشته نوروز را طلب كرد و جكم به آن سخن التفات نكرده بلكه در جواب درشت گفت و استعداد تسخير شام نمود . و امير شيخ ، حاكم شام بيرون آمده جنگ شد و جكم ظفر يافت و امير نوروز را به تعاقب امير شيخ و حكومت شام فرستاد . و امير شيخ در شام توقف نتوانست كرد و نوروز به شام رفت و از قبل جكم حاكم شد . و جكم در شام و حلب مستقل شد و با رعيت در كمال رعايت سلوك مىكرد .\r\nو مردم مصر از اين اخبار به غايت ترسان و پريشان شدند و تغرى بردى را از قدس طلب نموده داخل امراى بزرگ گردانيدند . و امير شيخ كه از جكم گريخته بود به مصر آمد و يشبك شعبانى و ساير امرا به استقبال او رفته به ملازمت سلطان آوردند .\r\nو در اين سال اقبال خان به سامانه رفت و بهرام خان ترك بچه كه با برادرزادهء او پسر سارنگ مخالفت كرده بود ، به كوه گريخت . « 1 » و اقبال خان تعاقب نموده و بهرام خان به وسايل خدمت اقبال خان آمد و متوجه ملتان شد و راى داوود و كمال مروراى ميبود « 2 » و الجى مهتى را به دست آورد . و بعد از آن خلاف عهد نموده بهرام خان را به قتل آورد و آن جماعت ديگر را در بند كرده به جانب اجودن روان شد . و خضر خان از ملتان به استقبال روانه شد و جنگ كرد « 3 » و اقبال خان را [ 539 الف 
  ] شكست داد و در معركه كشته شد . و سلطان محمود را امراى دهلى از قنوج طلب نموده و او به اندك مرد به ايلغار به دهلى آمد و در ماه جمادى الآخر سنهء مذكور بار ديگر حاكم دهلى شد و اهل و عيال اقبال خان را بىآنكه به ايشان آسيبى برسد به كول فرستاد .\r\n\r\n\r\n","description":"","footnote":"\r\n( 1 ) . منتخب التواريخ ( ج 1 ، ص 275 ) : « . . . به سامانه رفت و از آنجا به روپر آمد و بهرام خان تركبچه را كه به سارنگ خان مخاطب شده بود ، به حيله به دست آورد و پوست از سر او كشيد . »\r\n( 2 ) . منتخب التواريخ : كمال الدين مبين .\r\n( 3 ) . منتخب التواريخ : « . . . به نواحى اجودهن در كنار دهنده با خضر خان مصاف داد . »\r\n","page_name":" 5017 ","page_number":789},
  {"content":"\r\n . \r\n","description":"","footnote":"","page_name":" 5018 ","page_number":790},
  {"content":"\r\n\r\n\r\nذكر وقايع سنهء هشتصد و نه « 1 » از هجرت [ موافق سال هفتصد و نود و نهم « 2 » از رحلت خير البشر 
  ] « 3 »\r\nدر اين سال ميرزا شاهرخ سلطان به دفع امير سيد خواجه متوجه جام شد و خبر رسيد كه ميرزا عمر به واسطهء عدم سامان سفر آهسته‌آهسته به ملازمت مىرسد . و آن حضرت فرمود كه از ملك و مال هيچ دريغ نيست . و در نواحى جام عرض لشكر و جبا « 4 » ديده شد و بار ديگر كس « 5 » نزد سيد خواجه فرستاده و او را نصيحت فرمود . سودى نكرد . و از روى غضب متوجه او شد .\r\nو او به جانب قلعهء كلات روانه شد و جمعى كثير از وى جدا شده به درگاه آمدند و نوازش يافتند . و آن حضرت به مشهد آمد و از آنجا به رادكان رفت . و امير مضراب به دفع نصر الله ربرشرى كه با مخالفان اتفاق داشت مأمور شد و آن مهم را به موجب دلخواه سامان نموده به هرات رفت .\r\nو سيد خواجه چون به قلعهء كلات رسيد ، شنيد كه امير عليكه و ديگر امرا با لشكرهاى سرخس به ملازمت ميرزا شاهرخ مىروند . سراسيمه شد و بىعلاح روى به مازندران آورد . امير عليكه و ديگر امرا به آن حضرت ملحق شدند . و در چند سال امير شاه ملك از بلخ باز آمده ملازمت اختيار كرد . و آن حضرت چون از توجه سيد خواجه به مازندران آگاه شد ، چيزى به پيرك پادشاه « 6 » نوشت كه « مكافات دشمنان و رعايت دوستان به حمد الله كه بر وجه اتم ممكن است . سيد خواجه از ما گريخته به آنجا\r\n\r\n\r\n","description":"","footnote":"\r\n( 1 ) . ق : هشتصد و هشت .\r\n( 2 ) . ق : هفتصد و نود و هشت .\r\n( 3 ) . حاشيهء « م » و « ش » : 809 .\r\n( 4 ) . جبا ، جيبا\r\n( 5 ) . زبدة التواريخ : « نوكر او را باغار قايدى پيش او فرستاد . »\r\n( 6 ) . ق : بابر پادشاه .\r\n","page_name":" 5019 ","page_number":791},
  {"content":"\r\n\r\nآمده است . اگر او را بسته نمىفرستند ، به ولايت خود راه ندهند . » « 1 »\r\nو آن حضرت تا آمدن جواب به شكار مشغول شد . و جهت ميرزا عمر از اسباب سلطنت و ما يحتاج حكومت بيشتر از گمان او ارسال داشت و در ييلاق بيلغان « 2 » به موضع خواجه قنبر « 3 » ميرزا عمر به ملازمت رسيد و آن‌قدر عنايت يافت كه در گمان ميرزا عمر نبود . و فرستاده از استرآباد آمده پيغام داد كه « آن حضرت گناه اين جماعت را بخشيده به هرات مراجعت فرمايد كه ايشان را بنده‌زاده به ملازمت مىرساند . » و اين سخن چون زياده از حد پيرك پادشاه بود ، آن حضرت متوجه استرآباد شد . اما به واسطهء گرما به آهستگى مىرفت . و در پاييز به ولايت استرآباد رسيده و قراولان در موضع فراسحانه ( ؟ ) با مردم پيرك پادشاه جنگ كردند و چند كس پيرك پادشاه گرفتار شد و پيرك پادشاه با لشكر آراسته به جنگ بيرون آمد و به وقتى كه لشكريان شاهرخى به خندق كندن مشغول بودند ، نمايان شدند .\r\nپيرك پادشاه در قول و سيد خواجه و عبد الصمد و سيد شمس الدين در برانغار و جمعى ديگر در جوانغار بودند . جوانغار لشكر منصور كه ميرزا عمر بهادر بود ، با امير يوسف خليل و جهان ملك حمله بردند . و از برانغار ميرزا الغ بيگ نيز به اتفاق امير شاه ملك بر دشمن تاختند .\r\nجنگى عظيم شد و آخر مخالفان شكست يافته لشكر شاهرخى غنيمت بسيار يافتند و پيرك پادشاه به طريق روباه به جنگل گريخت و بسيارى از مردم او كشته شدند . سيد خواجه و عبد الصمد به شيراز گريختند . و پيرك پادشاه بر در استرآباد توقف نتوانست كرد و به خوارزم رفت . و شمس الدين اوچ‌قرا و سيد حسام ، خواهرزادهء سيد على به ملازمت آمدند و تمام استرآباد و مازندران به تصرف لشكر منصور آمد و فتح‌نامه‌ها به اطراف ربع مسكون فرستادند و سيد عز الدين هزار جريبى ، برادر خود را با پيشكش بسيار به ملازمت فرستاد و سادات حاكم سارى نيز عهد و پيمان در ميان آوردند كه مادام الحيوة مطيع و منقاد باشند .\r\nو چون ميرزا عمر بهادر التجا به آن حضرت آورده بود و ولايتى چنين به دست آمد ، آن حضرت تمام آن ولايت را با دامغان به او مرحمت فرمود و جمعى كثير از امرا را ملازم او گردانيد و نصيحت بسيار فرمود و به ولايت خراسان مراجعت كرد . و ايالت طوس و نيشابور و سبزوار و ابيورد و آن نواحى را به ميرزا الغ بيگ داد و در چهارم « 4 »\r\n\r\n\r\n","description":"","footnote":"\r\n( 1 ) . به تصريح حافظ ابرو ، شاهرخ مكتوب را توسط منكلك تيمور نايمان به پيرك پادشاه فرستاد . - زبدة التواريخ ، ص 121 .\r\n( 2 ) . روضة الصفا : سملقان ؛ زبدة التواريخ : سملغان . دهستانى در باختر بجنورد . - فرهنگ جغرافيايى ، ج 9 .\r\n( 3 ) . حافظ ابرو اين محل را در شرق شهر بجنورد در ناحيهء سملغان ذكر كرده - زبدة التواريخ ، ص 127 و خواندمير آن را در نزديك گرگان - حبيب السير ، ج 3 ، ص 566 .\r\n( 4 ) . روضة الصفا : چهاردهم .\r\n","page_name":" 5020 ","page_number":792},
  {"content":"\r\n\r\nجمادى الآخر به فتح به ظفر به دار السلطنهء هرات نزول نمود .\r\nو در اين سال در خراسان قحطى عظيم شد و يك من شاه غله - كه دويست و پنجاه مثقال باشد - به دو مثقال نقره خالص كه سه دينار كپكى « 1 » باشد به دست نمىافتاد . آن حضرت حكم فرمود كه انبارهاى غله را گشوده يك من يك دينار كپكى به مردم بفروشند .\r\nو احوال ميرزا پير محمد ، ولىعهد جهانگير آن است كه پير على تاز را در امور ملك صاحب‌اختيار كرده و خود پيوسته به عيش و عشرت مشغول بود و پير على تاز به واسطهء بداصلى خود را فراموش كرده داعيهء استقلال پيدا كرد و جمعى ديگر را با خود متفق ساخته در روز چهارشنبه چهاردهم رمضان غافل به گرد سراپردهء شاهزاده درآمد و آن حضرت را با جمعى از خواص شهيد كرد . و ميرزا سيد احمد [ ميرك 
  ] « 2 » كه در شبرغان بود ، گريخته به ملازمت ميرزا شاهرخ رسيد [ 539 ب 
  ] و شرح واقعه به عرض رسانيد . و آن حضرت به غايت اندوهناك شده بسيار گريست و امير مضراب و امير حسن صوفى ترخان و امير نوشيروان را همراه سيد احمد نموده به طرف بلخ فرستاد .\r\nو از غور خبر رسيد كه اسپهبد غورى جمعى را گرد آورده و در آن نواحى فتنه‌انگيزى و راهزنى مىكند . و آن حضرت بيست و دويم رمضان كوچ فرموده به سبزوار « 3 » رفت و امير حسن جاندار و امير جهان ملك را به طرف غور فرستاد . و ايشان اسپهبد را گريزانيده آن ولايت را به ضبط درآورده مراجعت نمودند . و آن حضرت ارادهء سوى بلخ داشت كه ميرزا عمر عصيان نموده .\r\nو تفصيل اين قضيه آنكه چون ميرزا عمر در مازندران قرار يافت ، لشكر به رى فرستاد و هزار خانوار مغول را كه با اغروق ميرزا ابا بكر بودند ، كوچانيده به مازندران آورد . و شيخ حسن و جمعى از ملازمان امير شاه ملك دل دگرگون كرده از طوس نزد ميرزا عمر رفتند و خاطرنشان او كردند كه « رعاياى خراسان از امير شاه ملك آزرده‌خاطرند . به مجرد توجه آن ولايت به دست مىآيد . » و ميرزا عمر حقوق آن حضرت را بر طاق نسيان نهاده متوجه خراسان شد .\r\nو آن حضرت هجدهم شوال از هرات سوار شده و از طرف امير مضراب خبر رسيد كه يادگار ارلات از پير على تاز جدا شده و به اين طرف آمد و به خواف رفت كه چندگاه توقف\r\n\r\n\r\n","description":"","footnote":"\r\n( 1 ) . كبك فرزند تووا  . . . Tuva  از خانان مغول اول كسى بود كه به نام خود سكه زد . در آن زمان سكه در ايران رايج بود ، وى نيز با استفاده از سكه‌هاى ايرانى ، سكه‌هاى يك درهمى ( 3 / 1 مثقال ) يك دينارى ( شش درهمى ) به نام خود رواج داد . در زمان تيمور و حتى جانشينان وى اين مسكوك به نام سكه‌هاى كبكى ( كپكى ) مشهور و معروف بود . - بارتولد ، الغ بيگ و زمان او ، ص 18 .\r\n( 2 ) . افزوده از روضة الصفا و زبدة التواريخ . وى ، پسر عمر شيخ پسر امير تيمور بود .\r\n( 3 ) . ق ، ش : اسفرا .\r\n","page_name":" 5021 ","page_number":793},
  {"content":"\r\n\r\nنمايد كه « ميرزا عمر را تأديب بر اصل نمايم و به آن طرف متوجه شويم » . « 1 »\r\nدر اين وقت مهد عليا خانزاده از جانب سمرقند آمده ميرزا محمد جوكى « 2 » را به ملازمت آورد . و آن حضرت خوشحال شده ايشان را به سمرقند فرستاد . و در نواحى قريهء بردويه « 3 » ، ميرزا عمر دوچار شد . و صف‌ها آراسته شد . و چكه تواچى كه ستون قلب ميرزا عمر بود ، صف شكافته نزد آن حضرت آمد . ديگران چون اين حال مشاهده كردند به اطراف و جوانب گريختند . و ميرزا عمر حيران و سرگردان و از بىوفايى پشيمان شده گريزان شد .\r\nو اين فتح روز دوشنبه نهم ذيقعدهء سنهء مذكور بود « 4 » و فتح‌نامه‌ها به اطراف فرستادند و سوارى به سرعت هرچه تمامتر متوجه هرات شد و مهتر عمر تبادكانى بركه ، سردار پياده‌هاى ميرزا بايسنقر بود به عزم مژده رسانيدن روان شد و آن مسافت را كه از سى و پنج فرسخ زياده است ، پيمود . و به رباط تومان آغا پياده به سوار رسيد و خود را لنگ ظاهر ساخته نزد او رفت و گفت كه « من را به مژده رسانيدن فرستاده بودند . ديگر طاقت من را نيست و پايم لنگ شده است . در گوشه‌اى مىباشم . اگر طاقت داشته باشم ، فردا به شهر مىروم و شما گواهى خواهيد داد كه تا اينجا آمده بودم . »\r\nو سوار كه تركى ساده‌لوح بود باور كرد . لحظه [ اى 
  ] بنشست و به خاطر آورد كه كسى ديگر نيست كه خبر به شهر برد . اندكى آسوده شده روان شود . و مهتر از در ديگر سرا بيرون رفت و به طريق باد صبا خود را به شهر رسانيد و چندان انعام يافت كه مدة العمر بىنياز بود .\r\nو حكومت مازندران نيز به ميرزا الغ بيگ مرحمت شده رايات همايون به دار السلطنهء هرات معاودت فرمود و در منزل امرودك « 5 » ميرزا عمر را نوكران امير مضراب در نواحى مرغاب گرفته بودند ، زخمى بر سر و بندى بر پاى به ملازمت آوردند . آن حضرت جراح مرحمت نموده او را به هرات روانه نمود . و در تقوز رباط ميرزا عمر بهادر به همان زخم درگذشت « 6 » .\r\nو از غور خبر رسيد كه ملك صالح ، پسر ملك اسماعيل غورى كه پدران او در زمان ملوك [ آل 
  ] كرت « 7 » حاكم غور بوده‌اند ، از هندوستان به غور آمده و با محمد اسپهبدان اتفاق\r\n\r\n\r\n","description":"","footnote":"\r\n( 1 ) . زبدة التواريخ ( ص 153 ) : « . . . نوكر امير مضراب رسيد و تقرير كرد كه پير على تاز لشكرى به سر جماعت ارلات آورد و امير يادگار شاه ارلات از او گريخته به امير مضراب پيوست و حشم ارلات متفرق شدند . »\r\n( 2 ) . محمد جوكى بهادر ، فرزند شاهرخ از بطن گوهرشاد آغا ، وفات 14 شعبان 848 . در خصوص سرگذشت او - حواشى احسن التواريخ ، ص 695 به بعد .\r\n( 3 ) . نسخ : بىنقطه از دهكده‌هاى ولايت جام است . - حبيب السير ، ج 3 ، ص 656 .\r\n( 4 ) . روضة الصفا ، زبدة التواريخ اين فتح را روز دوشنبه نهم ذيقعدهء سال 809 ثبت كرده‌اند .\r\n( 5 ) . ق : امرودكه .\r\n( 6 ) . او را در مقبرهء امام فخر رازى دفن كردند .\r\n( 7 ) . سلسله‌اى از امرا كه از حدود 643 تا 783 ه . در خراسان استقلال داشته‌اند و با استيلاى امير تيمور استقلال آنها از ميان رفت . مؤسس اين سلسله ملك شمس الدين محمد بن ابو بكر و مركزشان هرات بود .\r\n","page_name":" 5022 ","page_number":794},
  {"content":"\r\n\r\nنموده حشرى بىپايان گرد آورده . امير شيخ لقمان برلاس و امير حسن جاندار به دفع ايشان مأمور شدند و به واسطهء بسيارى دشمن كمك طلبيدند . امير سيد احمد ترخان و امير شيخ قربال « 1 » به كمك ايشان رفته مخالفان را شكست دادند و صالح را گرفته به هرات آوردند و از حلق آويخته شد .\r\nو احوال آذربايجان آن است كه - چنان كه مذكور شد - ميرزا ابا بكر متوجه اصفهان شد و در غيبت امير بسطام و شيخ ابراهيم شيروانى از اردبيل و شيروان به تبريز آمدند . و ميان بسطام و شيخ ابراهيم آزردگى در ميان آمده بسطام راست به اردبيل رفت و منصور ، برادر بسطام و پسرش را كه نزد شيخ ابراهيم بودند ، به حكم شيخ ابراهيم محبوس كردند . و شيخ ابراهيم چندانكه در تبريز بود با رعيت خوب سلوك مىكرد اما از عمال آنجا مبلغ‌ها گرفت ؛ به تخصيص از زين الدين قزوينى و محمد دمشقى كه به حسب . . . « 2 » بسطام بود و بعد از آن نزد او آمده بودند .\r\nو در تبريز در اين ايام خطبه به نام شاديخان ، پادشاه دشت قپچاق مىخواندند . و خبر به شيخ ابراهيم رسيد كه سلطان [ 540 الف 
  ] احمد از بغداد متوجه تبريز است . به ياران شيخ ابراهيم گفت كه « اين مملكت از سلطان احمد است و چون بيگانگان ويران كردند بالضروره ما به اينجا آمده بوديم . اكنون او داند و ولايت خود . » و كوچ كرده به شيروان مراجعت نمود .\r\nو سلطان احمد به موجبى كه سابقا مذكور شد ، از شام گريخت و به حله آمد و چند روز در گوشه [ اى 
  ] پنهان بود و مردم اراذل و اوباش از آمدن او آگاه شده گرد او جمع شدند . و او از كسى كه خوشنود نبود جمعى را بر سر خانهء او مىفرستاد و آنچه ممكن بود از قتل و غارت به تقديم مىرسانيد . و رفته‌رفته جمعى بر او گرد آمدند و آوازهء حصول او در عراق عرب مشهور شد و چندان اراجيف در عراق عرب افتاد كه دولت خواجه ايناق را آنجا مجال درنگ نمانده بيرون آمد . و بعد از يك هفته سلطان احمد با اندك مردم به بغداد درآمد و بار ديگر حاكم شد . و از غرايب اتفاقات است .\r\nو قرايوسف نيز چون از امير شيخ و جكم جدا شد ، با پانصد كس به تفليس آمد و حاكم تفليس با او خوب معاش كرد . قرايوسف ، دختر خود را به ملك شمس الدين ، حاكم تفليس داد و به اتفاق لشكر به وان و وسطان « 3 » بردند و آن ولايت را تاراج كردند . و تركمانان اطراف و نواحى كه نام تاراج را شنيدند نزد قرايوسف جمع آمدند و بار ديگر قرايوسف صاحب لشكر\r\n\r\n\r\n","description":"","footnote":"\r\n( 1 ) . زبدة التواريخ : امير فرمان شيخ .\r\n( 2 ) . يك كلمه در نسخ سه‌گانه ناخواناست .\r\n( 3 ) . ش . وسطى .\r\n","page_name":" 5023 ","page_number":795},
  {"content":"\r\n\r\nشد و اورنيك را به تصرف درآورد و خويشان و بنى اعمام او « 1 » با او يار شده حاكم آن ناحيه شد .\r\nو ميرزا ابا بكر چون خبر برهم‌خوردگى آذربايجان را شنيد ، بازگشت و عازم تبريز شد و سلطان احمد طاقت نياورده به اوجان رفت و از آنجا عزيمت بغداد نمود . و ميرزا ابا بكر هشتم ربيع الأول سنهء مذكور به تبريز رسيد و به واسطهء طاعون به شهر درنيامد و به جانب نخجوان « 2 » رفت . و قرايوسف برادران تركمان را طلب نمود و مشورت نمود كه « ما را با لشكر جغتاى مصلحت جنگ نيست به تخصيص الحال كه كار ما مدارى ندارد و پاره [ اى 
  ] از ولايات دور آمده‌اند . مصلحت آن است كه به ديار بكر رويم . » « 3 » تركمانان گفتند كه « اين سخن وقتى خوب بود كه در لشكر ميرزا ابا بكر از امراى جنگ ديدهء صاحبقران چندكس مىبود . حالا او با جمعى اراذل و اوباش كه تربيت‌كردهء اويند و آن جماعت از آداب جنگ و رعايت نام و ننگ مطلقا وقوف ندارند و ديگر شاهزادگان مطلقا او را كمك نمىكنند ، فرصت غنيمت مىبايد دانست و جنگ كرد . »\r\nو اين معنى مقرر شده و به طرف ميرزا ابا بكر كوچ كردند و روز اول كه جنگ شد لشكر جغتاى داد مردى و مردانگى دادند و قرايوسف به نفس خود كوشش‌هاى مردانه كرد و به نفس خود بر پيادگان حمله آورده به ميان ايشان درآمد و شش كس از دست راست و شش كس از دست چپ از پاى درآورد . در اسب او آويختند . او تازيانه بر اسب خود زده جان از آن مهلكه بيرون برد . و سه روز جنگ شد و روز آخر لشكر جغتاى متزلزل شدند و از يكديگر جدا شده به رسم هرروز فرود آمدند . و گمان تركمانان اين بود كه باز صباح جنگ است ، اما ميرزا ابا بكر در شب اسباب سلطنت خود را گذاشته با مردم جلد خود بيرون رفت و بعضى از لشكريان او كشته و بعضى در آب ارس غرق شد و اموال بسيار به دست تركمانان افتاد .\r\nو ميرزا ابا بكر به تبريز آمد و غارت كرد . لشكريان او به هرجا كه مىرسيدند آنچه از دست ايشان مىآمد از ظلم و تعدى به رعايا به‌جا مىآوردند . و مردم تبريز به جان رسيده شيخ قصاب كه از شهر گريخته بود در صحرا آتش بسيار برافروخت . و ميرزا ابا بكر تصور كرد كه لشكر تركمان تعاقب نموده رسيد ، بنابر آن كوچ كرده متوجه سلطانيه شد « 4 » و تبريزيان خلاصى يافتند . و ميرزا ابا بكر قلعهء سلطانيه را محكم كرده آن زمستان در رى به‌سر برد . و قرايوسف\r\n\r\n\r\n","description":"","footnote":"\r\n( 1 ) . ق : خويشان دينى و انجام او .\r\n( 2 ) . ق : نج جوان .\r\n( 3 ) . روضة الصفا : « ما مردم تركمان‌ايم و ييلاق ما در آلاتاغ و قشلاق ما در كنار فرات و ديار بكر است و ما را در جنگ با لشكر جغتاى مصلحتى نيست و صواب آن است كه به ديار بكر رويم . »\r\n( 4 ) . زبدة التواريخ : « و الا در خاطر داشت كه چند روز توقف كند تا لشكر نيكو ساخته شود . »\r\n","page_name":" 5024 ","page_number":796},
  {"content":"\r\n\r\nآن زمستان به تبريز رفت « 1 » و اثر خواب او ظاهر شد - ( چنان كه گذشت ) « 2 » .\r\nو امير بسطام از اردبيل پيش او آمد « 3 » و رعايت يافت و قرايوسف با سپاهى و رعيت سلوك خوب پيش گرفت و ملوك اطراف از او در حساب شدند . و امير بيان قوچين در قلعهء شهريار به ميرزا ابا بكر ياغى شده « 4 » و ميرزا ابا بكر به قصد او روان گرديد و آن قلعه را به جنگ بسيار گرفت و او را با توابع به قتل رسانيد و از آنجا به ساوه رفته مال امان بر رعايا حواله داشت . و امراى خود را به كردستان فرستاد كه مال بسيار از آنجا نيز آوردند . فى الجمله سامانى در اردوى ميرزا ابا بكر پيدا شد و به همدان و در گزين روان شد .\r\nدر اين وقت عمر گيوك « 5 » به عرض شاهزاده رسانيد كه « بعضى از امرا با يكديگر اتفاق كرده‌اند كه ميرزا ميرانشاه را حاكم كرده قصد شما نمايند . » و در لحظه شاهزاده [ 540 ب 
  ] توكل ارس بوقا و پير حسين برلاس و اسماعيل انكه را طلب نموده بگرفت و انوشيروان برلاس و خواجه بردى گريختند و از جماعت گرفتاران پرسيد كه « ميرزا ميرانشاه از اين اتفاق اطلاع داشت ؟ » گفتند : « او مطلقا خبر نداشت . » و آن جماعت را به قتل رسانيد و [ سر 
  ] هريك را به ولايتى فرستاد كه ديگر خبر ايشان به كسى نرسيد . و جمعى را كه خبر رسانيده بود [ ند 
  ] كمر مرصع و اسب و زين عنايت كرد .\r\nو ميرزا اسكندر در يزد خبر فوت امير ايدكو شنيده ارادهء تسخير كرمان نمود و ايلچى نزد پير محمد فرستاده طلب مدد نمود و اما به واسطهء افساد مفسدان و بدگويى حسودان ميان برادران نزاع پيدا شد . و هيچ‌يك از صاحبان تواريخ سبب آن نزاع را در قلم نياورده‌اند .\r\nالقصه ، مهم منجر به آن شد كه ميرزا پير محمد ، ميرزا اسكندر را به شيراز طلبيده و بند كرده يزد را به مردم خود سپرد و خزاين آنجا را به شيراز برد و بجز داروغهء نايين جميع مردم آن ولايت اطاعت اميرزاده پير محمد كردند . و او عازم اصفهان شد . رستم بىحضور بود . كسى به جنگ بيرون نيامد . ميرزا پير محمد ولايت اصفهان را اكثر خراب كرده به شيراز معاودت نمود و ميرزا اسكندر را مقيد به خراسان روانه كرد و در طبس « 6 » از بند خلاص شده به اصفهان رفت .\r\nو ميرزا رستم قدوم برادر را غنيمت دانسته او را به تعظيم تمام به اصفهان درآورد .\r\nو ميرزا پير محمد از اتفاق ايشان پريشان شد و نوكران ميرزا اسكندر را كه در شيراز بودند\r\n\r\n\r\n","description":"","footnote":"\r\n( 1 ) . روضة الصفا : « شيخ‌زاده سيدى محمد كججى كه در تبريز بود به اردوى قرايوسف شتافت و شمه‌اى از مصايب و بدبختىهاى مردم به عرض قرايوسف رسانيد و او را به رفتن به تبريز ترغيب كرد . قرايوسف . . . زمستان به تبريز رفت .\r\n( 2 ) . ق : ندارد .\r\n( 3 ) . روضة الصفا : جمادى الآخر 809 هجرى .\r\n( 4 ) . زبدة التواريخ : « و پيش اميرزاده عمر فرستاده به مازندران كه برادرت از لشكر تركمان منهزم گشته بدين طرف آمده است و به غايت خراب و ضعيف شده و در قزوين غافله نشسته . لشكرى پيش من فرست تا به اتفاق به سر او رويم .\r\n( 5 ) . زبدة التواريخ : كتوك .\r\n( 6 ) . زبدة التواريخ ( ج 1 ، ص 178 ) ؛ مجمل فصيحى ( ص 172 ) : چهارده طبس .\r\n","page_name":" 5025 ","page_number":797},
  {"content":"\r\n\r\nبند فرمود و ميرزا اسكندر متوجه شد . و ميرزا پير محمد فرمود كه از سرحد سد عضد الدوله تا دامن قلعهء ماران‌كنار « 1 » رودخانه را كه محل گذار است ، نگاه دارند و تيمور خواجه را به رسم منقلاى به دربند فاروق فرستاد . و ميرزا اسكندر پيشتر آمده چون سياهى لشكر تيمور خواجه به نظرش درآمد ، بر ايشان تاخته هريك را به اقليمى گريزانيد . و ميرزا رستم نيز رسيده به اتفاق به كنار گذرانيدند و حيران شدند . و ميرزا اسكندر تدبيرى كرده با آنكه بارندگى كرد ( ؟ ) ، جمعى را در گذر مشهور « 2 » بازداشت و خود با اندك مردم از گذر مجهول بر آب زده گذشت . و مستحفظان ديگر گذرها چون در گذشتن ميرزا اسكندر شنيدند ، طاقت نياورده گريختند و ميرزا پير محمد ناچار به شيراز روان شد و برادران نيز به تعاقب راهى شدند و هر دو لشكر به در شهر رسيدند . ميرزا پير محمد حصارى شد . و چهل روز مدت محاصره امتداد يافت و اكثر اوقات جنگ بود . و چون اصفهانيان ديدند كه زود زود شيراز به دست نمىآيد ، گرمسيرات و احشام آن ولايت را تاراج نموده مراجعت كردند .\r\nو احوال مصريان در اين سال آن است كه چون امير شيخ از شام گريخته به مصر آمد و حلب و شام به تصرف جكم و نوروز درآمد ، ملك ناصر ديگرباره امير شيخ را به نيابت شام نامزد كرد و دمرداش را نايب حمات ساخته جمعى كثير از امرا با ايشان همراه به جنگ جكم و نوروز فرستاد و خود نيز متعاقب ايشان از قلعهء قاهره بيرون آمد و متوجه شام شد . و جكم و نوروز صلاح در جنگ ندانسته از آب فرات گذشتند و سلطان به شام آمده از شام به حلب رفت و جمعى را به تعاقب جكم و نوروز فرستاده حكومت حلب را به چاركس داد و به جانب حلب مراجعت نمود . و هنوز دو سه منزل نرفته بود كه نوروز به حلب معاودت نموده چاركس را گريزانيد و چاركس خود را به هزار مشقت به سلطان رسانيد و به اتفاق به شام درآمدند .\r\nجكم نيز به حلب آمد و نوروز را به حمات فرستاد . و سلطان بار ديگر به جانب ايشان روان شد و حكم فرمود كه اسب هركس از لشكريان لاغر و ناتوان شده باشد ، به مصر رود و اسب هر كس قوت دارد همراهى كند . نوكران مصر كه حرام‌خوارى كار ايشان بود ، بهانه يافته اكثرى به مصر رفتند و اندك مردم با سلطان ماندند و امير شيخ ، نايب شام و دمرداش محمدى و جمعى ديگر نيز در شام توقف كرده همراه نيامدند .\r\nو چون سلطان دو منزل رفت ، در خود طاقت معاودت به سوى مخالفان نيافت و ناچار معاودت كرده به شام آمد و امير شيخ و همراهان از شام به صفد گريختند و سلطان به جانب مصر با يشبك روان شد . در قدس امير سودون حمزاوى با جمعى ديگر از امرا از سلطان جدا\r\n\r\n\r\n","description":"","footnote":"\r\n( 1 ) . ق : يسار .\r\n( 2 ) . زبدة التواريخ : « جمعى انبوه به پيش گذار كنكرى - كه مشهورترين گذرهاست - آمدند . »\r\n","page_name":" 5026 ","page_number":798},
  {"content":"\r\n\r\nشدند و احمال و اثقال سلطان را تاراج نموده به صفد رفتند . و اينال باى و يشبك نيز از سربدار سلطان جدا شده نزد نوروز رفتند . و سلطان پريشان و بىسامان به مصر رسيد .\r\nو بىتكلف ، ضبط امور سلطنت از اين بهتر هيچ پادشاهى نكرده و هيچ يك از سلاطين روى زمين اين استقلال نداشته ، و مع هذا [ 541 الف 
  ] مردم ، شهر را به جهت تشريف آوردن ايشان آيين بستند . و سودون حمزاوى و امير شيخ در صفد بودند و كس نزد نوروز فرستاد و طلب صلح نمود . و سودون كمال اتفاق به امير شيخ داشت . روزى سوار شده از قلعهء صفد به شام رفت و ناصر بار ديگر نگران شد كه لشكرى به شام و حلب فرستاد . در اين اثنا خبر رسيد كه جكم در حلب سكه و خطبه به نام خود كرده به ملك عادل ملقب شد و نوروز ، حاكم شام بود . او زمين بوسيد و كتابات امراى شام به ناصر رسيد كه « هرگاه سلطان به اين طرف آمد به ملازمت مىآييم . » و جكم به آن طرف و نواحى مصر كس فرستاده مردم را از اطاعت سلطان ناصر منع كرد و كتابات و خلعت‌ها به امراى مصر فرستاد و به جهت هريك منصبى مقرر گردانيد .\r\nو سلطان و امراى مصر از اين خبر در پيچ‌وتاب شدند و بار ديگر در سامان رفتن شام شدند . و سلطان آنچه در خزانه داشت ، بر مردم قسمت كرد و غلامان قبول نكردند ؛ كه كم است . به حسب اتفاق امرى عجيب اتفاق شد . و آن اين است كه چون جكم به غايت قوى شد ، ارادهء تسخير ديار بكر و دفع تركمانان نمود « 1 » . و قراعثمان درآمد « 2 » بود . و جكم كه عادل لقب داشت ، به سر سره آمد آن شهر را مسخر ساخت و حاكم آنجا را كه كزن نام داشت ، به قتل آورد . و ايلچى قراعثمان نزد او آمده قبول خطبه و سكه كرد و پيغام رسانيد كه « اموال بسيار نيز بعد از آن معاودت به ملازمت مىفرستم . » و جكم از غايت غرور قبول نكرد و به ماردين رفت . حاكم ماردين ، ملك عيسى آمده او را ديد و به اتفاق به آمد آمده با قراعثمان در بيرون شهر آمد جنگ كردند و او را شكست دادند . جكم در آن روز به ذات خود تردد بسيار كرد و پسر قراعثمان ، ابراهيم ، را به دست خود به قتل آورد و قراعثمان به شهر گريخته حصارى شد .\r\nو جكم لشكر گريخته را تعاقب نموده به‌ميان باغات درآمد و قراعثمان آب در ميان آن زمين‌ها انداخته بود و هر سوارى كه به آنجا مىرسيد ، ديگر اسب را مجال حركت نمىماند ؛ چه ، گل‌ولاى بسيار بود . و جكم بىخبر به اينجا رسيده و مردم قراعثمان جكم را شناخته برگشتند و او را در ميان گرفتند و جنگ عظيم شد و جكم آنچه لوازم مردانگى بود ، به جاى آورد و مردم او گريزان شده ، سنگى بر پيشانى جكم رسيد و خون بسيار از زخم آن بر روى\r\n\r\n\r\n","description":"","footnote":"\r\n( 1 ) . م : دفع تركمانان را بنا نهاد .\r\n( 2 ) . م : قراحميد .\r\n","page_name":" 5027 ","page_number":799},
  {"content":"\r\n\r\nجكم روان شد . او تا قوت داشت جنگ كرد . چون بيهوش شد ، از اسب افتاد . تركمانان فرود آمده سر او را جدا كردند . و لشكر جكم بعد از چنان فتحى ، شكسته و پريشان مراجعت نمودند و ملك عيسى ، حاكم ماردين نيز در اين معركه كشته شد .\r\nو اين خبر به مصر آمده ناصر به غايت خوشحال شد . و امير نوروز ، حاكم شام بعد از قتل جكم اظهار اطاعت ملك ناصر نموده و ميان امير شيخ و مردم نوروز جنگ شده اينال باى در آن جنگ كشته شد و سودون حمزاوى گرفتار شد و امير شيخ ظفر يافت و باز به صفد مراجعت نمود . و سر جكم را قراعثمان به مصر نزد ملك ناصر فرستاد . در آخر اين سال به مصر آوردند و شهر را بدين جهت آيين بستند .\r\nو احوال حكام هندوستان در اين سال آن است كه سلطان محمود در اين سال از دهلى به جانب قنوج رفت و سلطان ابراهيم جونپورى به كنار آب گنگ آمده چند روز در برابر يكديگر نشستند و هريك به ولايت خود مراجعت نمودند و سلطان محمود لشكر خود را چون به دهلى رسيد به يركنات رخصت كرد و سلطان ابراهيم جونپورى از راه برگشته به قنوج آمد و قنوج را چهار ماه محاصره نموده گرفت . و در قنوج به شكار گذرانيد و در مالوه ، هوشنگ شاه حاكم بود و در گجرات مظفر شاه ، بعد از فوت پسر خود ، ديگرباره حاكم شده بود .\r\n\r\n","description":"","footnote":"","page_name":" 5028 ","page_number":800},
  {"content":"\r\n\r\n\r\nذكر وقايع سنهء هشتصد و ده « 1 » از هجرت [ موافق سال هشتصدم « 2 » از رحلت خير البشر 
  ] « 3 »\r\nصاحب تخت ايران اميرزاده شاهرخ بهادر خان در اوايل اين سال عازم بلخ شد و تا اندخود آمده آنجا معلوم شد كه پير على تاز گريزان شده . ميرزا سيدى احمد و جمعى كثير از امرا به تعاقب او روان شدند و به او رسيدند و تمام اسباب و اموال او را به‌دست آوردند و او با اندك مردم گريخته جان به كنارى بيرون برد و هركس از مردم پير على تاز كه به ملازمت آن حضرت آمده [ بودند 
  ] نوازش يافت [ ند 
  ] . و آن حضرت به بلخ آمده امرا [ يى 
  ] كه تعاقب پير على تاز نموده بودند ، مظفر و منصور به اردو مراجعت كردند . و حاكم سالى سراى ، خواجه على و سلطان محمود ، پسر كيخسرو چندانى پيشكش‌ها به درگاه فرستاد . و امير قباسرين را آن حضرت به درگاه فرستاد و با تحف بسيار از شنقار « 4 » و غير ذلك مراجعت نمود [ 541 ب 
  ] و امراى ميرزا خليل به ترمذ آمدند و از اين طرف نيز به آنجا رفته سخن صلح گفته شد .\r\nو خبر پير على تاز در النگ‌باز مسموع شد . امير مضراب و جمعى ديگر « 5 » به طرف او روان شدند و قلعهء هندوان [ بلخ 
  ] را كه سى و سه سال بود كه ويران بود ، به حكم آن حضرت به حال عمارت بازآوردند و ايالت ولايت بلخ به ميرزا قيدو « 6 » - كه فرزند ميرزا پير محمد بود - مرحمت شد و امير شمس الدين اوچ‌قرا و امير توكل برلاس در ملازمت ميرزا قيدو تعيين\r\n\r\n\r\n","description":"","footnote":"\r\n( 1 ) . ق : هشتصد و نه .\r\n( 2 ) . ق : هفتصد و نود و نه .\r\n( 3 ) . م ، ش : بياض .\r\n( 4 ) . ق : سنقار . شنقار يا شانقار پرنده‌اى است شكارى مثل باز .\r\n( 5 ) . زبدة التواريخ ( ج 1 ، ص 191 ) : « امير مضراب و امير توكل برلاس و امير شيخ لقمان برلاس و امير على بيگ بكاول . »\r\n( 6 ) . نسخ : ميرزا قندوز . تصحيح از روضة الصفا و زبدة التواريخ .\r\n","page_name":" 5029 ","page_number":801},
  {"content":"\r\n\r\nفرمود و امير جهان ملك را نيز آنجا گذاشت كه بعد از قرار گرفتن مملكت به خدمت آيد و خطهء اندخو به سيورغال امير سيد احمد ترخان « 1 » مقرر شد .\r\nو در نيمهء ربيع الآخر ، آن حضرت به هرات نزول نمود و امرا به پير على تاز رسيده او را شكست دادند . و امير پير على بيگ كه نوكر معتبر آن حضرت بود ، در آن جنگ كشته شد و امير جهان ملك مملكت ميرزا قيدو را به نظام آورده باز آمد . و در هرات عرضه داشت ميرزا الغ بيگ رسيد كه « پيرك پادشاه از خوارزم معاودت نموده الحال استراباد را در حصار دارد و شمس الدين على قارن ، كوتوال آنجا به تنگ آمده است . » آن حضرت امير مضراب را به گرمسير و سيستان فرستاد كه آنجا قشلاق كند و ميرزا ابراهيم را در هرات نايب گردانيده جمعى را در ركاب او بازداشت .\r\nو آن حضرت تا جرجان آمده ميرزا الغ بيگ آنجا به ملازمت رسيد و در موضع خواجه قنبر خبر ورود پيرك پادشاه به رستمدار رسيد . و آن حضرت به تعجيل به استرآباد درآمد و بار ديگر آن ممالك مضبوط شد و حكومت آن ولايت به ميرزا الغ بيگ تفويض يافته رايات عالى به جانب هرات مراجعت فرمود و در نيمهء ذيقعده به شهر نزول اتفاق افتاد . و امير جهان ملك ، پسر امير ملك ، برادرزادهء امير خمارى كه از صغر سن ملازمت ميرزا شاهرخ نموده و به كمال اعتبار و اختيار رسيده خود را فراموش كرده بود ، در خاطر او داعيهء خلاف پيدا شد . و باعثى ديگر بر مخالفت او اين بود كه خواجه غياث الدين - كه صاحب ديوان آن حضرت بود « 2 » - نسخه [ اى 
  ] تقرير و تصرفى بر امرا نوشت و در دفتر ابتر خودكاهى را كوهى و گوسفندى را رمه‌اى و خوشه [ اى 
  ] را خرمنى ثبت كرد .\r\nو چون در آن اوقات قحطى و گرانى بود ، بعضى از تركان كه عقلى نداشتند متوهم شدند كه مگر اين وجوه را به تحصيل رسانند . بنابر آن ، با جهان ملك در قصد آن حضرت اتفاق كردند . و آن حضرت از اين معنى شمه [ اى 
  ] معلوم نمود . امير مضراب را كه در اين ولا از سيستان آمده بود ، طلب داشت . امراى عاصى كه امير حسن جاندار و [ پسرش 
  ] يوسف جليل « 3 » و\r\n\r\n\r\n","description":"","footnote":"\r\n( 1 ) . سيد احمد ترخان ، ولد ميرزا عمر شيخ بن امير تيمور ، طبع سليم داشته و تركى و فارسى نيك مىدانسته است . تولد وى در 792 هجرى است . دو اثر دارد : لطافت‌نامه و تعشق‌نامه . . . به نام شاهرخ كه معنون و داراى ده مكتوب است و خاتمهء هر نامه در غزل « سيدى احمد ميرزا » مىشود . - تذكرهء روضة السلاطين ، ص 41 ؛ حبيب السير ، ج 3 ، ص 528 ؛ مجالس النفائس عليشير نوائى ، ص 126 به نقل از زبدة التواريخ ، ج 1 ، ص 193 .\r\n( 2 ) . خواجه غياث الدين پير احمد خوافى ، وزير شاهرخ كه غير از مدتى كه از كار بر كنار شد ، چهل سال وزير بوده است .\r\nآثار خيرى از جمله مدرسهء غياثيه در خرگرد خواف و جماعت خانهء سر مزار شيخ زين العابدين تايبادى از او به يادگار مانده است . - فهرست بناهاى تاريخى . . . ، ص 82 ، ص 94 ؛ حبيب السير ، ج 4 ، ص 48 .\r\n( 3 ) . ق : خليل .\r\n","page_name":" 5030 ","page_number":802},
  {"content":"\r\n\r\nسعادت [ بن تيمور تاش 
  ] و بهلول [ بن بابا تيمور « 1 » تاش 
  ] و سلطان بايزيد [ بن عثمان 
  ] « 2 » و نمدك بودند ، مطلع شدند « 3 » كه آن حضرت از اين مواضعه آگاه شده است ، اراده نمودند كه با لشكرى كه به سيستان تعيين شده بود و دو سه منزل رفته بود ، ملحق شوند و ايشان را با خود متفق سازند .\r\nامير مضراب كه روانهء شهر بود ، دوچار ايشان شد . و جنگى عظيم شده زخمى به روى امير مضراب رسيد . او را به شهر درآوردند . و آن حضرت سوار شده لشكرى كه به سيستان نامزد شده بود ، بازگشته فوج‌فوج به ملازمت رسيدند و آن حرامخواران از آب كار و بار گذشته ايستاده بودند . و آن حضرت اين طرف آب توقف نمود . و چون لشكر جمع شد ، آن بىباكان طاقت نياورده هريك به طرفى گريختند . حسن جاندار و خليل ، پسرش به اصفهان رفتند .\r\nسعادت را در بادغيس گرفتند « 4 » و به ياسا رسانيدند و بايزيد را در نواحى جام به دست آورده به اردو فرستادند و به شفاعت ميرزا ابراهيم سلطان خلاص شد . جهان ملك و نمدك را در ماخان « 5 » گرفته به درگاه روان كردند « 6 » و كس به استقبال رفته هردو را در چهل دختران به ياسا رسانيد و عرضداشت ميرزا قيدو رسيد كه پير على تاز از بدخشان مدد يافته متوجه بلخ است .\r\nآن حضرت امير يادگار و جمعى ديگر از بهادران را به ايلغار به آن جانب روانه ساخت . و در بلخ هردو لشكر به هم رسيده جنگ كردند . پير على تاز شكست يافت و هرچه همراه داشت غنيمت لشكر منصور شد .\r\nسرداران هزارهء پير على تاز چون از جنگگاه بيرون رفتند ، با آنكه مشورت كردند كه « تا اين در ميان ما هست ، فتنه بر طرف نخواهد شد » اتفاق نموده او را گرفتند و به قتل آورده سر بىهنرش را كه از سوداى سلطنت خالى نمىشد پر كاه كردند و به هرات فرستادند .\r\nو احوال مملكت فارس و عراق عجم آن است كه [ 542 الف 
  ] ميرزا پير محمد به عزم انتقام عازم جنگ برادران شد . ميرزا رستم به غلبهء سال گذشته مغرور شده هرچند دولتخواهان او را به صلح ترغيب نمودند ، قبول نكرده مىگفت كه « كاروانيان شيراز براى ما تبركات آن ولايت را مىآورند . » و چون ميرزا پير محمد نزديك رسيد ، ميرزا رستم اغروق را گذاشته دو فرسنگ پيش رفت و قراولان جاى جنگ ديده فرود آمدند . و از هر دو طرف تا روز پاس\r\n\r\n\r\n","description":"","footnote":"\r\n( 1 ) . احسن التواريخ ( ص 50 ) : بهلول بيان تيمور .\r\n( 2 ) . افزوده‌ها از زبدة التواريخ ( ج 1 ، ص 211 )\r\n( 3 ) . ق : + آگاه شدند .\r\n( 4 ) . زبدة التواريخ : « سعادت بىدولت را با برادرش احمد آقبوقا [ كه 
  ] در نواحى بادغيس از كوتل كيتو گذشته بودند . . .\r\nبه بندگى حضرت آوردند . »\r\n( 5 ) . ماخان : حومه‌اى پهناور در سمت باختر مرو بوده است . « اماجان » هم ضبط شده است . - سرزمين‌هاى خلافت شرقى » ص 429 .\r\n( 6 ) . زبدة التواريخ : « امير چركس [ بوتمن 
  ] ايشان را گرفته و . . . »\r\n","page_name":" 5031 ","page_number":803},
  {"content":"\r\n\r\nداشتند . روز ديگر صف‌ها آراسته جنگ سلطانى شد و ميرزا رستم از همه‌كس پيشتر بر لشكر شيراز حمله برد و جنگ عظيم شده شيرازيان ظفر يافتند و ميرزا رستم به جاشان گريخت و از آنجا متوجه خراسان شد و ميرزا اسكندر نيز به آن طرف روان شد . و بعد از فتح ميرزا پير محمد مزاحمتى به لشكريان ميرزا رستم و ميرزا اسكندر نرسانيد . و امير حسن جاندار و فرزندان از روى عجز نزد ميرزا پير محمد آمدند .\r\nو مقارن اين ، كتابت ميرزا شاهرخ رسيد كه مشتمل بود بر شرح حرام‌خوارى ايشان . ميرزا پير محمد در لحظه ايشان را گرفته مصحوب ايلچيان روانهء خراسان گردانيد و خود در ييلاق كندمان « 1 » به جهت آسوده شدن چهارپايان مدتى توقف كرد و به اصفهان آمد و بار ديگر اصفهان را معمور كرد و دفترهاى گذشتهء اصفهان را در آب شسته آن ولايت را به پسر خود ، عمر شيخ داد و امير [ خان سعيد 
  ] برلاس و شيخ محمد جوان [ و 
  ] فاضل را در خدمت او گذاشت « 2 » و شيخ يساول را به حكومت كاشان گذاشت و خود به شيراز مراجعت نمود .\r\nو ميرزا ابا بكر چون پدر را گرفته [ و 
  ] نوكران را كشت ، مسموع او شد كه امراى جانى قربانى نوروز و عبد الرحمان از خليل سلطان روگردان شده به راه خوارزم و استرآباد و مازندران تا حدود رى آمده‌اند ، جمعى را با استمالت نامه‌ها نزد ايشان فرستاده و ايشان را خواهى نخواهى گردانيده به نواحى درگزين - كه در آن وقت محل نزول ميرزا ابا بكر بود - آوردند . و شهزاده مجموع را به انعام و احسان خوشحال ساخته در باب امور ملك و مال به ايشان مشورت كرد . رأى همه بر آن قرار گرفت كه در بهار متوجه آذربايجان شوند .\r\nو به وقت مقرر روانهء تبريز شد . و قرايوسف چون از توجه شاهزادگان آگاه شد ، با امراى عراق كه با او همراه بودند ، مشورت نمود و گفت : « من را به سلطنت كارى نيست و اين مملكت از [ آن 
  ] ميرزا ابا بكر است و شما نوكران او و پدر او بوديد . اكنون نزد او رويد كه من به ولايت قديم خود كه ديار بكر است ، معاودت كنم . »\r\nو غرض او از اين سخن امتحان ايشان بود . به يك بار آواز برآمد كه « مدت العمر مفارقت از ركاب عالى نخواهيم كرد . » « 3 » و بر طبق اين سوگند ، بر زبان آورده به اتفاق به جنگ ميرزا ابا بكر روان شده به شنب غازان آمدند . و در بيست و ششم ذيقعدهء سنهء مذكور لشكرها به هم رسيدند و صف‌ها آراسته شد . قرايوسف چون شجاعت ميرزا ابا بكر را مىدانست و گمان داشت كه شهزاده بر قراولان حمله خواهد آورد ، جاى خود را در قشون ديگر مقرر ساخت . و\r\n\r\n\r\n","description":"","footnote":"\r\n( 1 ) . ظاهرا بايد كندلان باشد كه از روستاهاى اصفهان است از دهستان برا . - فرهنگ آباديهاى ايران ، ص 390 .\r\n( 2 ) . زبدة التواريخ : « و رجوع ضبط و نسق مالى را به صاحب اعظم مظفر الدين مسعود نطنزى مسلم داشت . »\r\n( 3 ) . روضة الصفا : « گفتند از اميرزاده ابا بكر جز فسق و ظلم چيزى برنمىآيد و اطرافيان او نيز اهل جنگ نيستند . »\r\n","page_name":" 5032 ","page_number":804},
  {"content":"\r\n\r\nميرزا ابا بكر به حسب اتفاق متوجه برانغار غنيم شد كه ضبط آن به عهدهء ترك و برادرش يادگار شاه بود . بعد از جنگ بسيار ميرزا ابا بكر آن فوج را شكست داده ترك را تعاقب نمود و به دست آورده به قتل رسانيد .\r\nو شهزاده اينجا به جنگ مشغول بود و امير بسطام و ديگر امراى قرايوسف برانغار سپاه او را از جاى كنده امراى جانى قربانى را گريزانيدند و به قول رسيده قول را متفرق ساختند . و ميرزا ميرانشاه بر جاى خويش بايستاد . و چون لشكريان بىوفايى كرده فرار نمودند ، شخصى از لشكر قرايوسف به شاهزاده رسيد و ندانسته آن حضرت را زخمى كارى زده از اسب بينداخت و سر مبارك او را جدا كرده بعد از جنگ نزد قرايوسف برد . قرايوسف به غايت برآشفته و او را گردن زد و سر پادشاه را با بدن يك جا كرده ( بعد از غسل و كفن ) « 1 » در سرخاب « 2 » دفن كردند .\r\nو ميرزا ابا بكر چون غنيم خود را شكست داده به جنگگاه برگشت ، از لشكر خود اثر نديده ناچار از عقب لشكر خود با سيصد كس كه با او همراه بودند ، روانه شد و قرايوسف دانسته تعاقب نكرد و اموال و اسباب بسيار به دست قرايوسف و لشكر او افتاد . از آن جمله هزار پوستين سمور « 3 » بود و تركمانان كه بجز پوست گوسفند و بز نديده بودند ، آن را نيز از آن جنس تصوير نموده و به ادنى قيمتى فروختند . و جمعى از روپوشيدگان ابا بكر را نزد قرايوسف آوردند . او با ايشان كمال ادب سلوك نمود و هركس از لشكريان كه گرفتار شده بودند ، آزوقه داده آزاد كرد . « 4 »\r\nو چون اسباب سلطنت قرايوسف مهيا شد ، متوجه ييلاق آلاتاغ شد و امراى خود را كه در آن معركه آثار شجاعت به ظهور رسانيده بودند ، نوازش كرد ، خصوصا امير بسطام را كه بعد از رعايت بسيار ، رخصت اردبيل داد . « 5 » و بسطام بار ديگر به مقر حكومت خود رفت و لشكرى ترتيب داده عازم سلطانيه شد و درويش قوشچى را كه از طرف ميرزا ابا بكر [ 542 ب 
  ] كوتوال سلطانيه بود ، محاصره نمود و هرچند او را به صلح دلالت كرد سودى نداد . بالأخره قلعه را به جنگ گرفت و به برادر خود ، امير معصوم داد . و قرايوسف او را تحسين بسيار كرده حكومت عراق عجم داد و در باب سكه و خطبهء قرايوسف فكر بسيار كرد . و چون از خاندان ملك و\r\n\r\n\r\n","description":"","footnote":"\r\n( 1 ) . م : ندارد .\r\n( 2 ) . مراد در قبرستان سرخاب تبريز كه امروز مقبرة الشعرا ، مدفن شعرا و بزرگان ادب فارسى و آذرى در آن مدفون‌اند .\r\nدر خصوص اين محله و قبرستان مستقر در آن - سيد ضياء الدين سجادى ، كوى سرخاب تبريز ، ص 8 - 52 .\r\n( 3 ) . ق : ثمور .\r\n( 4 ) . و دستور داد فراريان را تعقيب نكنند .\r\n( 5 ) . اول ذيحجهء سال 810 هجرى .\r\n","page_name":" 5033 ","page_number":805},
  {"content":"\r\n\r\nسلطنت نبود ، با وجود اين فتوحات در انديشه بود كه [ پير 
  ] بداق « 1 » ، پسر خود را به پادشاهى بردارد . به بهانهء آنكه سلطان احمد ، وارث مملكت آذربايجان است و نيز بداق را به فرزندى قبول كرده و به واسطهء اين از غنايم لشكر ميرزا ابا بكر تحف و هداياى فراوان از طرف خود بداق به جهت سلطان احمد به بغداد فرستاد . « 2 »\r\nو سلطان احمد در اين سال برج و بارهء قلعهء بغداد را استحكام داد و پسرش [ ابو المظفر 
  ] علا الدوله [ مسعود 
  ] از حبس سمرقند خلاص شده نزد او آمد و از غايت شوق پسر را استقبال كرده به جهت او پياده شد و حله را به او داد . و در حله علا الدوله را پسرى در وجود آمد و به [ شيخ 
  ] حسن موسوم شد . و سلطان احمد به حله رفته طوى عظيم ترتيب داد . و تمام آن سال در بغداد و حله گذرانيد .\r\nو شرح احوال حاكم مصر و شام در اين سال آن است كه چون جكم كشته شد و سر او را به مصر آوردند ، سلطان ارادهء سفر شام نمود و نوروز كه در شام بود ، به قصد جنگ با امير شيخ كه در صفد بود سوار شد و امير شيخ حصارى شده كس نزد سلطان فرستاد و او را ترغيب بر سفر شام نمود و سلطان متوجه آن طرف شد . و نوروز چون از آمدن سلطان اطلاع يافت به شام معاودت نمود و كس نزد سلطان فرستاده التماس نمود كه حكومت حلب به او مرحمت شود و او شام را به امير شيخ گذاشته به آنجا رود . سلطان قبول نكرده كوچ بر كوچ روان شد . و امير شيخ چون دانست كه سلطان نزديك رسيد ، متوجه شام شد و نوروز طاقت نياورده فرار نمود و مملكت شام بىجنگ به دست امير شيخ افتاد و سلطان نيز به شام آمد و امير شيخ به ملازمت رسيده داخل امرا شد . و سلطان بعد از دو روز امير شيخ و امير يشبك را گرفته در قلعهء دمشق حبس نمود و چاركس ميرآخور گريخته جان برد و حكومت دمشق را سلطان به امير بيغوت « 3 » داد . و امير شيخ و يشبك كه در قلعه محبوس بودند ، با منطوق كه ضابط قلعه بود ، اتفاق نموده از قلعه بيرون آمدند . امير شيخ در شام پنهان شد و منطوق از شهر بيرون رفت . و ناصر خبردار شده جمعى را به تعاقب فرستاد و يشبك و امير شيخ به نزد او رفتند و هزار سوار بر ايشان جمع شده ، سلطان از اين خبر انديشناك شد و به نوروز كه به حلب گريخته بود ، چيزى نوشت كه « حكومت شام به تو تعلق دارد ، به شرط دفع يشبك . »\r\n\r\n\r\n","description":"","footnote":"\r\n( 1 ) . ق ، ش : براق .\r\n( 2 ) . چون سلطان احمد پير بداق پسر قرايوسف را به فرزندى قبول كرده بود ، قرايوسف ، پير بداق را به پادشاهى برداشت و خطبه و سكه به نام او كرد و در بالاى مناشير و احكام مىنوشت : « سلطان پير بداق يرليغدين ابو نصر يوسف بهادر نويان سيوز و منير » و چون پير بداق به مجلس مىآمد ، قرايوسف دست او را گرفته بر بالاى تخت مىنشاند و خود پيش او به دو زانو مىنشست . - روضة الصفا ، چاپ زرياب ، ص 1137 ؛ مطلع السعدين ، ج 2 ، ص 126 ؛ جواهر الأخبار ، ص 64 ؛ احسن التواريخ ، ج 1 ، ص 32 .\r\n( 3 ) . ق : بىنقطه .\r\n","page_name":" 5034 ","page_number":806},
  {"content":"\r\n\r\nو نوروز قبول كرده عرضداشت كرد كه « به واسطهء شرمندگى بسيار الحال روى ملازمت ندارم . چون سلطان به مصر مراجعت نمايد ، به شام آمده دفع فتنهء مفسدان نمايم . » و سلطان نيز قبول اين سخن نموده خلعت به او فرستاد و جمعى از امرا كه به ايشان بدگمان بود گرفته روانهء مصر شد . و بكتمر را در شام گذاشت كه چون نوروز برسد ، شهر را به او گذارد و خود به حكومت طرابلس روان شود .\r\nو چون سلطان از شام بيرون آمد امير شيخ و يشبك ايلغار نموده قبل از رسيدن نوروز خود را به شام رسانيدند و بكتمر از ايشان گريخته به بعلبك رفت و شام به دست امير شيخ افتاد و به آن قانع نشده يشبك و چاركس را به بعلبك به طلب بكتمر جلّق فرستاد . و از آن طرف امير نوروز نيز به بعلبك آمده با يشبك و چاركس جنگ كرده و ظفر يافت و هردو را به قتل آورد و به تعجيل متوجه شام شد . امير شيخ طاقت نياورده ديگرباره بگريخت . و امير نوروز به شام درآمده خبر فتح به سلطان فرستاد . و سلطان به مصر رسيده ، نوروز جمعى را از امرا كه در حبس داشت به قتل آورده ، از آن جمله سودون حمزاوى بود . و امير تغرى بردى در اين سال اتابك مصر شد .\r\nو چون امير نوروز در شام حاكم شد ، امير شيخ به او چيزى نوشت و طلب صلح و اتفاق كرد . امير نوروز اين معنى را غنيمت دانسته . و امير شيخ از امراى معتبر بود . بدين جهت نوروز به جانب حلب روان شد و امير شيخ نيز [ او را 
  ] استقبال كرده يكديگر را دريافتند . و امير شيخ از نوروز التماس حكومت طرابلس كرد و گرفتن بكتمر جلّق كه دوست نوروز بود ، نمود . و نوروز قبول اين معنى نموده و بكتمر را جمعى آگاه كردند . اما چون او اعتماد تمام به نوروز داشت قبول اين سخن نكرد . روز ديگر در مجلس نوروز حكم گرفتن بكتمر جلق كرد . « 1 » و چون بكتمر اين سخن از زبان نوروز شنيد گفت : « اى خبيث « 2 » نجس ، من اين سخن را شنيده بودم اما گمان نداشتم كه تو اين‌قدر بىمروت باشى ! »\r\nالقصه بكتمر [ 543 الف 
  ] گرفتار و امير شيخ ، حاكم طرابلس شد و ملك ناصر از اين خبر به غايت برآشفت و به امير شيخ نوشت كه « حكومت شام به تو تعلق دارد ، به شرط دفع نوروز . » و بكتمر جلق از حبس نوروز گريخته به مصر رفت و سلطان او را به جاى امير شيخ ، حكومت طرابلس داد و نزد امير شيخ فرستاد و به او نوشت كه « به شام رفته نوروز را دفع كن . » امير شيخ در جواب گفت كه « نوروز با من نيكويى كرده ، من با او جنگ نمىكنم و طاقت جنگ او هم ندارم . » و طرابلس را بر بكتمر گذاشته بيرون رفت .\r\n\r\n\r\n","description":"","footnote":"\r\n( 1 ) . ق : كه او و نوروز هردو چاركس بودند ، كرد .\r\n( 2 ) . ق : خبيس\r\n","page_name":" 5035 ","page_number":807},
  {"content":"\r\n\r\nو اين خبر به شام رسيد . نوروز به غايت خوشحال شده به عزم دفع بكتمر جلق روانهء ( طرابلس ) « 1 » شد . بكتمر حصارى شده نوروز را كارى پيش نرفت و به شام معاودت نمود . و امير شيخ باز به طمع حكومت شام افتاد و با بكتمر جلق كه نوروز با وجود دوستى ، او [ را 
  ] براى خاطر امير شيخ گرفته بود ، در مخالفت نوروز اتفاق نمود و به موجب حكم ملك ناصر كه سابقا به او فرستاده بود متوجه شام شد و به نوروز نوشت كه « حكومت شام به موجب حكم سلطان به من تعلق دارد . » و نوروز حيران شده به جنگ او بيرون آمد و امير شيخ و بكتمر و جمعى ديگر از امرا كه با ايشان متفق شده بودند نزديك به شام در برابر امير نوروز فرود آمدند .\r\nو امير شيخ شب آتش بسيار در لشكرگاه افروخته اندك مردم آنجا گذاشته خود ايلغار نموده متوجه شام شد كه [ به 
  ] شهر درآيد . و نوروز اگرچه نصف شب گذشته بود از اين معنى آگاه شده ، اما به ايلغار روان شد و پيشتر از امير شيخ به شهر درآمد و روز ديگر در ظاهر دمشق جنگ شده نوروز شكست يافت و به طرف حلب گريخت . و امير شيخ باز شام را به تصرف درآورد و خبر فتح به سلطان ناصر فرستاد و سلطان به غايت خوشحال شد . و تا غايت اين‌قدر تغيير و تبديل در اندك وقت ، در هيچ‌وقت از هيچ‌كس از سلاطين در كتب تواريخ به نظر نيامده است .\r\nو سلطان كه بىوفاتر از غلامان خود بود ، با آنكه بىوفاترى از ايشان ممتنع بود ، در اين وقت بهترين امراى خود امير بيغوت « 2 » را گرفت و جمعى ديگر را نيز حبس فرمود . و امير شيخ چون نوروز را شكست داد ، به حاكم حلب كس فرستاد كه نوروز را در آنجا راه ندهد . حاكم حلب اگرچه نوروز را به حلب راه داد ، اما با نوروز در خلاف سلطان اتفاق نكرد و نوروز ناچار از آنجا به ملطيه رفت و آنجا مستقل شد . و امير شيخ غافل متوجه اردو شد و نوروز گريخته اكثر مردم گرفتار شدند و بعضى ديگر جدا شده نزد امير شيخ آمدند و لشكر به تعاقب نوروز رفته او را با يشبك گرفتند و نزد امير شيخ آوردند . امير شيخ صورت حال را به سلطان نوشت و سلطان به غايت خوشحال شد و نوروز را امير شيخ محبوس ساخت و بعد از دو روز ، نوروز را به آن كس كه سپرده بود چون طلب كرد نيافت ؛ چه ، هردو گريخته به ولايت روم روان شده بودند . بعد از ايشان جمعى ديگر از امرا گريخته به طرف نوروز رفتند و امير شيخ ايشان را تعاقب نموده اما به گردشان نرسيد و معاودت كرد .\r\nو باز امير شيخ در شام ياغى شد ؛ چه ، سلطان به او نوشت كه جمعى از مردم را كه با نوروز\r\n\r\n\r\n","description":"","footnote":"\r\n( 1 ) . م : ندارد .\r\n( 2 ) . م ، ش : بىنقطه\r\n","page_name":" 5036 ","page_number":808},
  {"content":"\r\n\r\nهمراه بودند گرفته به درگاه فرست . او مطلقا التفات به اين سخن نكرده و سلطان بار ديگر عزيمت شام كرد . امير شيخ در مقام صلح با نوروز شد . و امير شيخ چون از بند گريخت بار ديگر مردم بر او جمع شده متوجه حلب شد . و دمرداش ، حاكم آنجا با او جنگ كرده ، نوروز انهزام يافت .\r\nو اين قضاياى [ ى بود 
  ] كه در مصر روى نمود .\r\nو اما احوال هندوستان در اين سال اين است كه چون حاكم دهلى از قنوج مراجعت نمود و سلطان ابراهيم ، حاكم جونپور قنوج را به تصرف درآورد ، تاتار خان بن سارنگ خان و ملك مرحبا غلام اقبال خان از سلطان محمود ، حاكم دهلى روگردان شده نزد سلطان ابراهيم رفتند و سلطان ابراهيم عزيمت سنبل نموده اسد خان لودى را كه نايب سلطان محمود بود ، از آنجا بيرون كرد و تاتار خان را داد . و خبر يافت كه حاكم گجرات قصد آن ولايت دارد . از راه مالوه بنابر آن مراجعت ( كرد ) « 1 » چه ، ملك مرحبا را در برن - كه به تصرف درآورده بود - گذاشت و سلطان محمود از دهلى بيرون آمده مرحبا را در حصار گرفت و به قتل آورده سوى سنبل رفت و تاتار خان را نيز از آنجا بيرون كرد و باز سنبل را به اسد خان لودى داد . و دولت خان را كه قبل از اين به طرف سامانه فرستاده بود و او سامانه را به تصرف درآورده برم « 2 » كيچه « 3 » را شكست داد . و برم با مال و غله نزد دولت خان آمده و خضر خان ، حاكم ملتان قصد دولت خان نموده او را به طرف دهلى گريزانيد و تمام آن طرف را متصرف شد و سامانه و سنام را به زيرك خان داد و شهر نروان و نواحى را به بيرامخان - كه نزد او آمده بود - مرحمت كرد و به جانب ملتان مراجعت نمود . و بجز ميان‌دوآب و . . . « 4 » ، ولايتى ديگر در تصرف سلطان محمود نماند .\r\nو احوال مظفر شاه ، حاكم گجرات در اين سال اين است كه چون خبر شد كه هوشنگ در مالوه دعوى سلطنت مىكند به طرف [ 543 ب 
  ] او لشكر كشيد و در نزديك دار هوشنگ به جنگ ايستاد و بعد از جنگ بسيار شكست يافته به قلعهء دار گريخت . و چون كارش به اضطرار رسيده بود ، آمده سلطان مظفر را ديد . و سلطان مظفر او را محبوس كرد و عزيمت جونپور - كه خالى بود - كرد . و سلطان ابراهيم خبر يافته به جونپور مراجعت نمود . و سلطان مظفر نيز دار را به برادر خود ، نصرت خان داده به گجرات مراجعت كرد .\r\n\r\n\r\n","description":"","footnote":"\r\n( 1 ) . ق : ندارد .\r\n( 2 ) . م : برسم . شايد مرا حاكم باشد !\r\n( 3 ) . ق ، م : كنجه ؛ ش : بىنقطه .\r\n( 4 ) . يك كلمه ناخواناست .\r\n","page_name":" 5037 ","page_number":809},
  {"content":"\r\n . \r\n","description":"","footnote":"","page_name":" 5038 ","page_number":810},
  {"content":"\r\n\r\n\r\nوقايع سنهء هشتصد و يازده از هجرت [ موافق سال هشتصد و يكم از رحلت خير البشر 
  ] « 1 »\r\nدر اين سال ميرزا شاهرخ بهادر سلطان طوى عظيم ترتيب نموده ميرزا بايسنقر « 2 » و ميرزا محمد جوكى را سنت كرد . « 3 » و ميرزا ابا بكر كه بعد از شكست به كرمان آمده و آنجا از اويس ، پسر امير ايدكوى برلاس توهم نموده به سيستان رفت ، شاه قطب الدين ، حاكم سيستان را با خود متفق كرد و اظهار خلاف ميرزا شاهرخ نمود . بدين جهت آن حضرت متوجه سيستان شد و در اسفزار عرض لشكر ديده به فراه نزول نمود . مردم آنجا حصارى شده ( چند ) « 4 » روز جنگ كردند . آخر به شفاعت امير شاه ملك گناه ايشان بخشيده شد . به ملازمت آمدند و قلعه را سپردند و پهلوان شمس دراز كه از مردم معتبر سيستان بود ، در قلعهء فراه به ملازمت مشرف شد و با جمعى ديگر به ايلچيگرى نزد قطب الدين ، حاكم سيستان روانه نمود و او را نصيحت بسيار كرد و به ايلى دعوت فرمود و به پاى قلعهء اوك « 5 » آمده بعد از چند روز كه جنگ شد آن قلعه نيز به عهده و قبول به دست افتاد و قلعهء گوين « 6 » نيز به همين طريق مفتوح شد .\r\nو رايات همايون به جانب قلعهء دزده « 7 » در حركت آمد و تا كنار آب هيرمند آمده و حاكم\r\n\r\n\r\n","description":"","footnote":"\r\n( 1 ) . حاشيهء « م » و « ش » : 811 .\r\n( 2 ) . از بطن گوهرشاد آغا ، متولد 21 ذيحجه 799 و فوت 7 جمادى الاول 837 ، عمر 37 سال . از پادشاهان هنرپرور بود . مولانا شرف الدين يزدى ظفرنامه را به اهتمام او نوشت و نيز حافظ ابرو زبدة التواريخ را به تشويق و عنايت او نگاشت .\r\n( 3 ) . جشن ختنه سوران .\r\n( 4 ) . ق : ندارد .\r\n( 5 ) . مجمل فصيحى ( ج 3 ، ص 187 ) : اوق . قلعه‌اى است ميان فراه و سيستان . - تاريخ سيستان ، ص 462 .\r\n( 6 ) . تاريخ سيستان ( ص 299 و 336 و 345 ) : جوين ، گوين ، كوين . به تصريح مرحوم بهار بايد « گوين » خواند .\r\n( 7 ) . زبدة التواريخ ( ج 1 ، ص 270 ) : زره .\r\n","page_name":" 5039 ","page_number":811},
  {"content":"\r\n\r\nسيستان از روى تمكين پاى در دامن صبر كشيده نه خود آمد و نه كس فرستاد . و آن حضرت در غضب رفته حكم تخريب ولايت او نمود و سه بند را كه رستم بسته بود ، ويران كرده از زراعت و باغ آنجا اثر نگذاشتند . « 1 »\r\nو ميرزا رستم در اين وقت از عراق رسيده نوازش بسيار يافت . و امير مضراب به دامن قلعهء دزده رفته و اطراف آن را نيز ويران كرد . و شاه اسكندر ، پسر شاه على را حاكم فراه كرده . و آن حضرت به هرات معاودت نمود و ايلچيان پادشاه ختا در اين وقت به هرات آمده تحفه‌هاى آن ولايت را آوردند . آن حضرت ايشان را نوازش بسيار كرده رخصت معاودت ارزانى داشت . و موكب همايون متوجه بادغيس شد و ميرزا ابراهيم سلطان را با امير جلال الدين فيروز شاه در شهر هرات گذاشت . و در بادغيس به جمع لشكرها فرمان شده سپاه بسيار جمع آمده و خبر پريشانى احوال ماوراء النهر و گرفتارى خليل سلطان رسيد .\r\nو تفصيل اين مجمل آنكه چون خليل سلطان شنيد كه اميرزاده شاهرخ به بادغيس آمده او نيز با لشكر فراوان از سمرقند بيرون رفت و به حوالى كش خبر شنيد كه امير خدايداد حسينى كه از مخالفان او بود ، به كنار آب خجند رسيده . امير الله‌داد و ارغونشاه را خليل سلطان با سه هزار كس به جانب او فرستاد . ايشان چون به خدايداد رسيدند و چند روز در برابر يكديگر نشستند ، از ميرزا خليل مدد طلبيدند . او با چهار هزار سوار به آن طرف ايلغار كرده ( در قريهء شيراز فرود آمد . و خدايداد حسينى بر اين معنى مطلع شده روز خود را به امراى خليل سلطان نمود و شب ايلغار نموده ) « 2 » روز ديگر نماز پيشين به ميرزا خليل رسيد و جنگ كرده ميرزا خليل را شكست داد . و او به حصار ويران شيراز درآمد . خدايداد در لحظه قلعه را گرفته او را به دست آورد . و احكام و امثله نوشته ، مهر ميرزا خليل بر آن كرد و به حاكم ماوراء النهر فرستاد . و به اين طريق تمام ماوراء النهر را به تصرف درآورد .\r\nو اين اخبار به ميرزا شاهرخ سلطان رسيد . در بيست و يكم ذيقعده متوجه ماوراء النهر شد .\r\nو كس نزد خدايداد سابقا فرستاده بود . و او با كس خدايداد به ملازمت آمده عرضداشت آورد كه « اين كار بنابر دولتخواهى آن حضرت به عمل آمد . اكنون هرچه حكم است بر آن موجب عمل مىشود . » و جواب شد كه « حالا متوجه آن طرف‌ايم . چون به آن حدود رسيم ، امير خدايداد به خاطر جمع به ملازمت آيد كه دربارهء او احسان خواهيم نمود . »\r\nو در ششم ذيحجه آن حضرت به كنار آب جيحون رسيد . و امير شيخ نور الدين چون سابقا\r\n\r\n\r\n","description":"","footnote":"\r\n( 1 ) . زبدة التواريخ : « با آنكه موضعى در مجموع بلاد به خصب و بسيارى غله مثل سجستان نشان نمىدادند ، به اندك مدتى قحط از آن ديار برآمد . »\r\n( 2 ) . م : مطلب بين ( ) را ندارد .\r\n","page_name":" 5040 ","page_number":812},
  {"content":"\r\n\r\nوعده كرده كه هرگاه آن حضرت عازم ماوراء النهر شود به ملازمت آيد ، به موجب قرارداد بدان بلجار « 1 » آمد . و امير خدايداد خبر شد كه شيخ نور الدين متوجه درگاه است . بر سر او ايلغار برد و مردم او را متفرق كرد و به جاى خود مراجعت نمود . آن حضرت از جيحون عبور كرد . ميرزا احمد ميرك و ميرزا سيدى احمد كه خدايداد ايشان را به تسخير ولايت حصار فرستاده بود ، به ملازمت آمدند و به نوازش پادشاهانه سرافراز شدند .\r\nو در خزار « 2 » به آن حضرت خبر رسيد كه امير خدايداد چون دانست كه آن حضرت مىرسد و او را طاقت مقاومت نيست ، خليل سلطان را بند كرده از سمرقند گريخت . و موكب همايون [ 544 الف 
  ] متوجه دار الملك سمرقند شد . و امير عليكه « 3 » و جمعى ديگر را پيشتر به جهت ضبط اموال آنجا فرستاد . و ميرزا محمد جهانگير و امرا و اركان و اكابر و اعيان سمرقند به رسم استقبال تا رباط يام « 4 » آمدند . و بيستم ذيحجه آن حضرت به سمرقند درآمد . و امير مبشر و امير شيخ نور الدين به ملازمت آمد ، داخل امرا شدند .\r\nو احوال ولايت فارس آن است كه چون ميرزا پير محمد از اصفهان مراجعت نمود متوجه بلاد خوزستان شد و امير خواند سعيد برلاس و شيخ‌زاده و توكل كه از حكام آنجا بودند ، اظهار مخالفت مىنمودند او پيشتر كس فرستاده ايشان را به متابعت دلالت فرمود . و امرا مشورت كرده صلاح در ملازمت شاهزاده ديدند و با پيشكش بسيار به ملازمت آمدند . و آن حضرت به شوشتر « 5 » درآمد و به جوين رفت . و اكثر حكام آن نواحى پيشكش فرستادند و شاهزاده تا سرحد بغداد شتافته به واسطهء عفونت هوا و بىحضورى امرا به جانب شيراز معاودت نمود .\r\nو ميرزا رستم در ملازمت ميرزا شاهرخ بسر مىبرد و ميرزا اسكندر نيز متوجه خراسان شده در ميان تون و طبس چند روزى اوقات گذرانيده و از راه بيابان به جانب بلخ و شبرغان روان شد . و ميرزا قيدو « 6 » خبر شده او را مهلت نداد و لشكر كشيده او را منهزم كرد . و ميرزا اسكندر پريشان و بىسامان به حوالى اندخود رفت . و ميرزا سيد احمد ترخان ، حاكم اندخود ، خبر يافته او را نزد خود آورد و در اين باب به درگاه ميرزا شاهرخ عرضه داشت فرستاد . و ميرزا اسكندر متوهم بود كه در باب او چه حكم شود . و اميرزاده شاهرخ سلطان كه هميشه\r\n\r\n\r\n","description":"","footnote":"\r\n( 1 ) . م ، ش : بدانجا ؛ ق : اينجار ؛ قياسا تصحيح شد ؛ بلجار يا بولجار ، لفظ مغولى است به معنى محلى كه براى ملاقات تعيين شده . - فرهنگ اصلاحات ديوانى .\r\n( 2 ) . نسخ : بىنقطه . خزار موضعى است به قرب « وخش » از نواحى بلخ - لغتنامهء دهخدا .\r\n( 3 ) . زبدة التواريخ : امير عليكا بهادر .\r\n( 4 ) . نسخ : بام ؛ تصحيح بر اساس زبدة التواريخ .\r\n( 5 ) . ق : ششتر .\r\n( 6 ) . ق : قندوز\r\n","page_name":" 5041 ","page_number":813},
  {"content":"\r\n\r\nخاطر مباركش به رعايت صلهء رحم مايل بود ، حكم كرد كه كسى مانع ميرزا اسكندر نشود و بگذارند كه هرجا كه خاطرش خواهد روان شود و دو كلمه به ميرزا پير محمد در باب سفارش ميرزا اسكندر نوشت كه « رعايت خاطر برادر نموده و ناحيتى از ممالك را به او بازگذارد . »\r\nو ميرزا اسكندر با خواص خود مشورت نموده عازم شيراز شد و تغيير وضع كرده به هر طريق كه توانست به نواحى شيراز درآمد و بيست و ششم رمضان بر تنگ الله اكبر « 1 » شيراز رسيده مردم خود را گذاشت و تنها به خانهء خواجه حسن طبيب رفت . و نماز شام اين خبر به ميرزا پير محمد رسيده او را طلب نمود و انواع شفقت و دلجويى به جاى آورده اسباب سلطنتش را مهيا كرد و به خانهء رمضان آقا او را جاى داد .\r\nو احوال سلطان احمد ، حاكم بغداد در اين سال اين است كه چون ميرزا پير محمد از سرحد بغداد معاودت نمود ، سلطان احمد به يك بار به جانب حويزه روان شد و غافل به آنجا رسيده قلعه را گرفت و از آنجا به شوشتر آمده آنجا را به تصرف درآورد و قلعهء رامهرمز را مسخر كرده تمام خوزستان را مسخر كرد و مقصود سرداد را به حكومت آنجا گذاشت . و پسر سلطان احمد ، علا الدوله ، كه پدرش در خوزستان بود ، توهم بيجايى به خود راه داده به جانب تبريز رفت . چون قرايوسف دانست كه او بىرخصت پدر آمده اندك خرجى به او داد و او را با مردمى همراه كرد كه او را به سرحد ولايت پدر رسانند . در حدود كردستان مردم ملك عز الدين او را گرفته نزد ملك بردند . ملك در مقام رعايت او شد و خدمات خوب به جاى آورد .\r\nو قرايوسف به ملك عز الدين نوشت كه « نگاه داشتن علا الدوله مناسب نيست . » و ملك عز الدين چون طاقت مقاومت قرايوسف نداشت ، ناچار او را عذر خواست و علا الدوله پريشان و بىسامان عزيمت اردبيل نمود كه چند روزى در ملازمت شيخ شرف الدين على صفوى بگذراند . و در نواحى تبريز جمعى خبرداد شدند و او را گرفته نزد قرايوسف بردند و در قلعهء عبد الحور محبوس شد .\r\nو در اين سال شرح احوال ممالك هندوستان اين است كه سلطان محمود ، حاكم دهلى به جانب حصار فيروزه « 2 » لشكر كشيد و قوام خان را محاصره نمود . و قوام خان ، پسر خود را بيرون فرستاد و صلح كرد و سلطان محمود بازگشته به دهلى آمد . خضر خان ، حاكم ملتان اين خبر شنيده به فتح‌آباد آمده و مردمى را كه سلطان محمود ملاقات كرده بودند ، سياست كرد و\r\n\r\n\r\n","description":"","footnote":"\r\n( 1 ) . تنگ الله اكبر : جايى است در شمال شيراز ما بين دو كوه چهل مقام و باباكوهى . ممر آب ركناباد از آنجاست . - لغتنامهء دهخدا .\r\n( 2 ) . منتخب التواريخ : فيروز .\r\n","page_name":" 5042 ","page_number":814},
  {"content":"\r\n\r\nبه راه رهتك « 1 » متوجه دهلى شد . و قبل از رسيدن خضر خان ، سلطان ابراهيم حاكم جونپور ، فتح خان را به تاخت ميان‌دوآب فرستاده بود و او آنجا به غارت مشغول بود . و چون خبر خضر خان شنيد معاودت نمود . و خضر خان به دهلى رسيده سلطان محمود در حصار سبزى و اختيار خان در فيروزه‌آباد حصارى شدند . و چون غله در بيرون نايافت شد ، خضر خان مراجعت نمود .\r\nو احوال حاكم مالوه در اين سال اين است كه چون مظفر شاه ، حاكم گجرات ، هوشنگ را گرفته به گجرات برد و نصرت خان ، برادر خود را در آنجا حاكم گردانيد ، نصرت خان بر مردم مالوه ظلم بسيار كرد و اكثر از حكومت او به جان آمدند و لشكريان گجرات نيز كه با او [ 544 ب 
  ] بودند ، آزرده‌خاطر شده اكثرى به گجرات مراجعت كردند . و امراى هوشنگ اتفاق كرده متوجه نصرت خان شدند و او طاقت نياورده به گجرات گريخت و بسيارى از مردم او به قتل رسيدند . و امراى مالوه اتفاق كرده به قلعهء باندو رفتند و آنجا اساس اقامت انداختند و موسى خان را - كه عمزادهء هوشنگ بود - بر خود حاكم گردانيدند . و اين خبر در گجرات به هوشنگ رسيد . به سلطان مظفر پيغام كرد كه « مالوه از تصرف شما بيرون است . اكنون من را اگر به آنجا فرستيد ، شرط مىكنم كه مدت العمر اطاعت كنم . » و چون سلطان مظفر مالوه را از دست داد ، هوشنگ را بيرون آورده نبيرهء خود ، احمد شاه را با او همراه كرد . هوشنگ و احمد تا دار آمده ، احمد معاودت نمود و هوشنگ از دار كس نزد موسى خان و امرا فرستاد كه « به توفيق الله خلاص شده‌ايم . » و موسى خان كه لذت حكومت دريافته بود ، جواب ننوشت . و امرا بالطبع خواهان هوشنگ بودند ، اما چون فرزندان و اهل و عيال ايشان در قلعه مانده بود [ ند 
  ] ، ناچار نزد موسى خان توقف كردند . و هوشنگ از اين اخبار پريشان‌خاطر شده به آن قدر جمعيت كه داشت به قصبهء مهيسر « 2 » به كنار آب برنده آمد و چند روز با موسى خان جنگ كرد .\r\nاما سودى نداد .\r\nو ملك مغيث كه پسر عمهء هوشنگ شاه بود ، با . . . « 3 » مشورت كرده خاطر به موافقت هوشنگ قرار دادند و شبى كه بارندگى بود از قلعه فرود آمده نزد هوشنگ رفتند . و موسى خان از رفتن ملك مغيث بر امراى ديگر بدگمان شد و ديگر طاقت قلعه‌دارى نياورده كس فرستاد و از هوشنگ امان طلبيد و مقرر شد كه هوشنگ از يك دروازه درون آمده از دروازهء ديگر بيرون رود . و به موجب مقرر هوشنگ شاه بار ديگر حاكم مالوه و ملك مغيث را ملك اشرف خطاب داد و شغل وزارت فرمود .\r\n\r\n\r\n","description":"","footnote":"\r\n( 1 ) . نسخ : رك ؟ ؟ ؟ . تصحيح از منتخب التواريخ بدائونى .\r\n( 2 ) . ش : ميسر .\r\n( 3 ) . ق : ناخوانا ؛ م ، ش : بياض .\r\n","page_name":" 5043 ","page_number":815},
  {"content":"\r\n . \r\n","description":"","footnote":"","page_name":" 5044 ","page_number":816},
  {"content":"\r\n\r\n\r\nذكر وقايع سنهء هشتصد و دوازده از هجرت [ موافق سال هشتصد و دوم از رحلت خير البشر 
  ]\r\nدر اين سال ميرزا پير محمد ، حاكم فارس عزيمت تسخير كرمان نمود و ميرزا اسكندر ، برادرش همراه بود . در منزل دوچاهه « 1 » خواجه حسين طبيب « 2 » كه شاهزاده او را تربيت كرده و به امارت رسانيده و در ملك و مال صاحب‌اختيار گردانيده بود ، نيم شب خرگاه آن پادشاه عادل نيكو اخلاق را در ميان گرفت و او را با جمعى كه حاضر بودند ، شهيد كرد . و ميرزا اسكندر آگاه شده با دو كس به شيراز گريخت و به خانهء امير تيمور خواجه كه قايم‌مقام ميرزا پير محمد بود ، رفته احوال بازگفت . نخست امرا گمان كردند كه ميرزا اسكندر اين كار كرده .\r\nچون لشكريان باز آمدند ، معلوم شد كه ميرزا اسكندر از اين عمل خبر ندارد . بنابر آن ، اعيان و كلويان « 3 » فارس ميرزا اسكندر را به پادشاهى برداشتند .\r\nو خواجه حسين طبيب ملعون بعد از قتل ميرزا پير محمد به قصد ميرزا اسكندر جمعى را فرستاد . و او خود گريخته بود و امير عبد الصمد نيز گريخته در وقت . و باقى لشكر در ملازمت خواجه حسين متوجه شيراز شدند . و آن بداصل به عظمت هرچه تمام‌تر به ظاهر شيراز فرود آمد و چتر بر سر او داشته بودند . و ميرزا اسكندر حصارى شده خواجه علاء الدين محمد كه سردار كلويان بود ، به ضبط برج و بارو قيام مىنمود . و خواجه حسين نزديك دروازه آمده با\r\n\r\n\r\n","description":"","footnote":"\r\n( 1 ) . نسخ : دوجا ؛ تصحيح بر اساس متن روضة الصفا ، احسن التواريخ ، و مجمل فصيحى . دوچه منزلى است بر سر راه كرمان .\r\n( 2 ) . روضة الصفا : « خواجه حسين شربتدار كه ميرزا پير محمد او را از مرتبهء طبابت به رتبهء امارت رسانده بود . »\r\n( 3 ) . ق ، ش : كلانان . كلو يعنى كلانتر بازار و ريش‌سفيد و رئيس محله . - لغتنامهء دهخدا .\r\n","page_name":" 5045 ","page_number":817},
  {"content":"\r\n\r\nخواجه علاء الدين محمد سخن بسيار كرد و خواجه علاء الدين در جواب سخنان درشت گفت .\r\nو آن روز تا نماز شام جنگ عظيم شد و آخر روز يكى از امرا از دروازهء موردستان « 1 » درون آمده با امراى اسكندر متفق شد و باقى امرا و لشكريان نيز مايل ميرزا اسكندر شدند .\r\nو شاهزاده فرمود كه دروازهء شهر را [ گشودند . 
  ] و امرا و لشكريان متوجه شهر شدند و آن ناپاك بداصل با چند مفلوك به جانب كرمان گريخت . و ميرزا اسكندر جمعى را كه با خواجه حسين در باب قتل ولىنعمت خود اتفاق نموده بودند ، به قتل آورده حاكم شيراز شد . و جمعى از امرا كه ميرزا پير محمد به وقت توجه به كرمان ايشان را منقلاى كرده بود ، از شنيدن اين خبر متفرق شده هريك كه از يزد متوجه شيراز بودند ، از آن جمله امير صديق در راه به آن ناپاك - كه به جانب كرمان مىرفت - دوچار شده او را گرفت و يك گوش او را بريده به رسم نشانى به شيراز فرستاد و خود نيز متعاقب رسيده آن ملعون را به مزار شيخ سعدى آورده و رخت زنان در وى پوشانيد و نصف ريش و بروت او را تراشيده و بر گاو سوار كرده نزد ميرزا اسكندر آورد . و از وى پرسيد كه « چرا قصد برادرم و مخدوم من كردى ؟ » آن حرام‌زاده در جواب گفت كه « اگر من قصد او كردم تو را خود بد نيامد . » ميرزا اسكندر كارد كشيده به دست خود از كمال غضب چشم راست او را از [ 545 الف 
  ] حدقه بيرون آورد و فرمود كه او را به زخم چماق هلاك كردند و سر او را به اصفهان فرستاده بدن او را سوختند . « 2 »\r\nو تمام امراى عراق و فارس اطاعت ميرزا اسكندر نمودند مگر داروغهء يزد ؛ با وجود آنكه نوكر قديم اين سلسله بود . ميرزا اسكندر جمعى را به محاصرهء يزد فرستاد و خود عازم اصفهان شد . و داروغهء يزد ، امير عبد الصمد را گرفته و بيگ ملك آغا را كه مخدوم او بود ، غارت كرده . و ميرزا عمر شيخ بن ميرزا پير محمد كه در اصفهان بود ، بنابر آنكه سلطان معتصم بن سلطان زين العابدين بن سلطان اويس كه به شام گريخته بود ، از آنجا به تبريز آمده و از قرايوسف مدد يافته و به اتفاق بسطام متوجه اصفهان شده از اصفهان بيرون آمد . و چون نزديك مظفريان و تبريزيان رسيد ، طاقت جنگ نياورده به طريق يزد گريخت . و خواجه غياث الدين سيدى احمد « 3 » كه در كاشان بود به اتفاق داروغاى آنجا كاشان را محكم كرد . و\r\n\r\n\r\n","description":"","footnote":"\r\n( 1 ) . دروازهء باغشاه شيراز كه در قديم به دروازه موردستان شهرت داشت . - كرامت الله افسر ، تاريخ بافت قديمى شيراز ، ص 200 .\r\n( 2 ) . زبدة التواريخ : « تنهء او را ريسمان در زاولانه [ بندى است از آهن كه بر پاى ستور و مردم ديوانه و مجرم نهند . - آنندراج 
  ] بسته بكشيدند و از دروازه بيرون برده در سه پايه‌يى كه پهلوان جلال عصّار سنگ كمر مىگرفت ، بياويختند . . .\r\nو جسم او بسوخت . »\r\n( 3 ) . خواجه غياث الدين سيدى احمد بن خواجه نظام الملك احمد اندخودى ، همراه خواجه غياث الدين احمد ، وزير ميرزا شاهرخ بوده است . وفات او را به سال 839 ه . نوشته‌اند . - دستور الوزراء ، ص 357 .\r\n","page_name":" 5046 ","page_number":818},
  {"content":"\r\n\r\nامير فاضل از ميرزا عمر شيخ جدا شده به ملازمت ميرزا اسكندر در كوشك ذر رسيد و صورت واقعه را به عرض رسانيد . ميرزا اسكندر ، امير صديق و امير كيومرث و جمعى ديگر را از عقب ميرزا عمر شيخ و همراهان به طرف يزد فرستاد و خود متوجه سلطان معتصم شد .\r\nو چون هردو لشكر به هم رسيدند ، شيرازيان وفادارى كرده نزد مظفريان رفتند و مظفر دلير شده نزديك قول ميرزا اسكندر آمد . ميرزا اسكندر به قوت شجاعت موروثى پا محكم كرده ايشان را شكست داد . معتصم گريزان شد و اكثر سرداران عراق و آذربايجان گرفتار شدند . و سلطان معتصم نزديك به اصفهان به جويى رسيده خواست كه اسب از جوى جهاند ، به واسطهء گرانى جبا و بدن ، به وقت جستن اسب ، از زين جدا شده ، دلاورى رسيد و سرش را از بدن جدا كرد و فتنه فرونشست . و مردم اصفهان به سعى قاضى نظام دروازه‌ها را بستند و بدين واسطه اكثر ولايت اصفهان خراب شد و مدتى مديد اصفهان را ميرزا اسكندر محاصره نمود .\r\nو چون امير صديق و كيومرث با امراى ميرزا پير محمد كه به يزد مىرفتند ، رسيدند ، جنگ شده اسكندريان غالب شدند و امير سعيد برلاس و جمعى ديگر از گريختگان به خراسان رفته ميرزا رستم را بر آن داشتند كه از اميرزاده شاهرخ رخصت طلبيده متوجه اصفهان شد . و به وقت آنكه اصفهان را اميرزاده اسكندر محاصره نموده بود ، خبر رسيد كه ميرزا رستم نزديك شد و يزد را مردم ميرزا اسكندر به اتفاق مردم يزد از داروغاى آنجا گرفته مردم فتنه‌انگيز را به قتل رسانيدند و امير عبد الصمد خلاص شد و به ملازمت ميرزا اسكندر آمد . و امير يوسف خليل به حكومت يزد رفت و ميرزا اسكندر به واسطهء قرب وصول ميرزا رستم و مخالفت اصفهانيان به استقبال ميرزا رستم رفته او را به شهر درآوردند .\r\nو چون ولايت فارس و بعضى از عراق به تصرف ميرزا اسكندر درآمد ، پسر نزد ميرزا شاهرخ سلطان [ كس 
  ] فرستاد و اظهار اطاعت نمود و از آن حضرت التماس فرستادن يكى از برادران نمود . به موجب التماس او ميرزا بايقرا را آن حضرت به آن طرف روانه كرد و نصيحت نامه [ اى 
  ] به ميرزا اسكندر نوشت و او را به صلهء رحم وصيّت كرد .\r\nو شرح احوال مملكت خراسان و ماوراء النهر آن است كه چون ميرزا شاهرخ به يمن مساعدت بخت و اقبال ، بىجنگ و جدل دار السلطنهء سمرقند را به تصرف درآورده كس نزد امير خدايداد حسينى فرستاده كه « باعث تأخير از ملازمت چيست ؟ چون نوشته بودى كه اين خدمت بنابر دولتخواهى به وقوع آمده اكنون بىتوقف و ملاحظه به ملازمت مىبايد آمد . » و خدايداد در جواب نوشت كه « موجب اجتناب ملاحظهء امير شيخ نور الدين است . اگر او را آن حضرت مقيد مىسازد ، بنده به ملازمت مىآيم . » و آن حضرت از اين جواب در غضب شده از سمرقند به عزم رزم خدايداد متوجه مغولستان شد و ميرزا رستم و امير سيدى على ترخان و\r\n\r\n","description":"","footnote":"","page_name":" 5047 ","page_number":819},
  {"content":"\r\n\r\nامير شاه ملك و جمعى ديگر را منقلاى ساخت و ميرزا ميرك احمد و برادرش و امير سلطان شاه برلاس و امير حسين صوفى را نامزد خجند فرمود .\r\nو از امراى منقلاى خبر آمد كه امير خدايداد عرضه مىدارد كه اگر امير شيخ پيشتر بدين جانب آيد با او مشورت نموده بنده به ملازمت مىآيم و امير شيخ نور الدين به موجب حكم پيشتر روانه شد و امير خدايداد از مغولستان طمع مدد داشت و محمد خان ، پادشاه بخارا ، برادر خود ، شمع جهان را به مدد او به نواحى تاشكند فرستاد و امير خدايداد او را استقبال كرد و به غايت خوشحال شد ، غافل از آنكه آنچه او نيك مىداند ، عين بدى است . و شمع جهان با مردم خود در باب او مشورت كرد . همهء مردم او گفتند كه « خدايداد را صاحبقران به اين مرتبه رسانيده و او را با فرزندان او جز وفادارى نبود كه با ديگران نمايد و به جهت خاطر او با مردمى كه لشكر و سامان دادند دشمنى چرا بايد كرد ؟ » و به قتل او اتفاق نموده سر [ 545 ب 
  ] پرهوس او را از بدن جدا كردند و نزد امير شاه ملك فرستادند .\r\nو ممالك ماوراء النهر به تصرف ميرزا شاهرخ درآمده و آن حضرت ممالك اوزجند را به ميرزا ميرك احمد بن ميرزا عمر شيخ مرحمت كرد و برادر او ، ميرزا بابقرا و امير مضراب و امير موسى را تعيين نمود كه به آن ولايت رفته مهمات آن را ساخته به اردو معاودت نمايند .\r\nو امراى منقلاى سر امير خدايداد و پسر او ، امير الله‌داد را كه در قلعهء شاهرخ بود ، به درگاه آوردند و امير نور الدين كه به دفع خدايداد روانه شده بود ، معاودت نموده عرضداشت كرد كه « لشكر مغول به ولايت درآمده‌اند . مبادا كه خرابى كنند ، اگر اجازت باشد چند روزى به سر حد رفته خاطر از آن طرف جمع نموده به ملازمت آيم . » به شرط آنكه زود مراجعت كند مرخص شد .\r\nو آن حضرت به جند رفت . در آنجا به عرض رسيد كه « ميرزا خليل بعد از كشته شدن خدايداد با نگهبانان خود اتفاق كرده به طرف قلعه رفته‌اند و با پسر امير خدايداد ، عبد الخالق ، پيوسته . » بنابر آن ، امير شاه ملك با جمعى از امرا عازم آن قلعه شدند كه ايشان را به دست آورند . و رايات همايون متوجه سمرقند شد و امير شاه ملك قلعه را محاصره نمود . و ميرزا خليل سلطان از امير شاه ملك التماس نمود كه « راه من باز دهند كه به ملازمت ميرزا شاهرخ روم . » و همچنين عبد الخالق نيز همين سخن گفت . امير شاه ملك صلاح در ترك محاصره دانسته عازم اردو شد . امير شيخ نور الدين به موعد مقرر نيامد . ميرزا شاهرخ سلطان فرستاد كه « سبب تقصير و تأخير « 1 » چيست ؟ » او در جواب گفت كه « تقصير بسيار دارم . چون رايات عالى\r\n\r\n\r\n","description":"","footnote":"\r\n( 1 ) . ق : تاخت .\r\n","page_name":" 5048 ","page_number":820},
  {"content":"\r\n\r\nبه خراسان رود ، به خدمت ميرزا الغ بيگ خواهم رسيد . » آن حضرت از اين جواب برآشفت و متعاقب خبر رسيد كه ميرزا خليل آمده به امير شيخ نور الدين ملحق شد و دفع امير شيخ نور الدين ضرور گشت و آن حضرت به طرف او روان شد . كس ميرزا خليل آمده احوال او به عرض رسانيد و نوازش بسيار يافت و رفت و باز آمد كه « آن حضرت عهد تازه [ اى 
  ] فرمايد و هركس از امرا را تقبل كند ، به اتفاق او به ملازمت آيم . » و آن حضرت فرمود كه « دل و زبان در اين سخن يكسان دارم كه اصلا قصد جان فرزند خليل سلطان نكنم و اگر كسى قصد او نمايد ، به قدر مقدور در دفع او سعى نمايم . » و امير حسن صوفى و امير عليكه را روان فرمود و امير شاه ملك نيز تا كنار آب رفت . و امرا نزد امير خليل سلطان رفتند و امير شيخ نور الدين نيز حاضر بود . او را امن كرده عزيمت اردوى همايون فرمود و به اتفاق امرا در موضع ارون به شرف دستبوس آن حضرت مشرف شد و آن حضرت او را در آغوش كشيده عزت بسيار داشت و به مجلس عيش نشستند .\r\nو ايالت مملكت ماوراء النهر و تركستان به ميرزا الغ بيگ گوركان معروض شد ؛ و حصار شادمان « 1 » را به ميرزا محمد جهانگير بن ميرزا سلطان محمد سوغانى فرمود ؛ و قندهار و كابل و غزنين تا كنار آب سند ، به ميرزا قيدو « 2 » بن ميرزا محمد جهانگير عنايت شد ؛ و مملكت بلخ و طخارستان تا سرحد كابل و بدخشان نامزد ميرزا ابراهيم سلطان فرموده عزيمت معاودت هرات نمود و كس به طلب ميرزا ابراهيم سلطان به هرات رفته او را در اندخود به ملازمت رسانيد . و او را آن حضرت به محل حكومت او فرستاد و شانزدهم شعبان به دار السلطنهء هرات نزول فرمود .\r\nو در اين اوقات سلطان على ، پسر پيرك پادشاه « 3 » كه نخست نزد آن حضرت آمده بود و بعد از فوت پدر به رستمدار گريخته ، جمعى از مردم پدر خود را جمع نموده به استرآباد آمد و ابو الليث ، حاكم آنجا با او جنگ كرد و در جنگگاه به سلطان على زخمى كارى رسيده هلاك شد . سرش را به هرات آوردند . و ايلچيان اطراف و جوانب ، خصوصا از والى خوارزم و امير فولاد و امير ايدكوى و ديگر حكام دشت به رسم تهنيت فتح ماوراء النهر به درگاه آمدند و اصناف تحفه‌هاى آن ولايت آوردند . آن حضرت همه را نوازش فرموده امير حسن‌كا را نزد\r\n\r\n\r\n","description":"","footnote":"\r\n( 1 ) . حصار شادمان : اين حصار ظاهرا همان قلعهء شومان است كه در ناحيهء قباديان و جنوب شهر واشجرد است در اطراف رود جيحون در ماوراء النهر . اصطخرى ، ابن حوقل ، مقدسى و ياقوت آن را ذكر كرده‌اند . - لسترنج ، سرزمينهاى خلافت شرقى ، ص 468 . شرف الدين يزدى نيز در ظفرنامه به كرات از اين حصار نام برده است .\r\n( 2 ) . نسخ سه‌گانه : قندوز .\r\n( 3 ) . ق : بابر پادشاه ؛ زبدة التواريخ ( ج 1 ، ص 324 ) : سلطان على بن پير پادشاه بن لقمان بن طغا تيمور خان .\r\n","page_name":" 5049 ","page_number":821},
  {"content":"\r\n\r\nفولاد خان فرستاد كه دخترى از آن سلسله به جهت شاهزاده محمد جوكى خواستگارى نمايد .\r\nو حكام سيستان از فتح ماوراء النهر متوهم شده در مقام عذرخواهى شدند . و شيخ زين الدين خوافى « 1 » را آن حضرت طلبيده كه به وسيلهء او به ملازمت آيند . و شيخ به آنجا رفته شاه مسعود ، برادر شاه قطب الدين و جمعى ديگر از اعيان آن ولايت به سعادت ملازمت آمدند و توبهء ايشان مقبول افتاده شاه نصرت ، ولد شاه محمود كه در قلعهء طوس محبوس بود ، آزاد شد و نزد پدر خود رفت .\r\nو آن حضرت بهار به ولايت بادغيس رفت و آنجا به خاطر مبارك رسيد كه شهر مرو را كه تولى خان ولد چنگيز خان ويران كرده بود [ 546 الف 
  ] آبادان نمايد . جمعى از امرا و وزرا به اين خدمت مأمور شدند و از اطراف و جوانب بلاد خراسان مردم جمع كرده آن شهر را كه يك صد و نود سال ويران بود ، آبادان كردند . و آن حضرت عازم هرات شد و ميرزا خليل سلطان را رعايت نموده با جمعى از امرا به جانب عراق عجم و آذربايجان كه ملك موروثى او بود ، روانه فرمود كه هرجا را كه تواند به تصرف درآورد .\r\nو احوال عراقين آن است كه سلطان احمد در اين سال به ييلاق بيستون آمده به عزيمت سلطانيه به همدان روان شد . و بسطام كه در اصفهان شكست يافته بود ، معصوم ، برادر خود را در سلطانيه گذاشته به اردبيل رفت و سلطان به فرق سلطانيه نزول نمود و عبد الرزاق ، حاكم قزوين به ملازمت آمده امرا در قلعهء سلطانيه بر روى سلطان نگشودند و به سلطان خبر رسيد كه « اويس‌نامى در بغداد خود را به فرزندى سلطان منسوب ساخته خيال سلطنت دارد و جمعى كثير بر او جمع شده‌اند . » سلطان احمد را ديگر مجال توقف نماند و به تعجيل مراجعت نمود و به بغداد آمده اويس و همراهانش را گرفت . « 2 »\r\nو در آذربايجان و ديار بكر قرايوسف و قراعثمان با يكديگر در مقام نزاع شدند و در صحراى موش جنگ كرده قرايوسف غالب شد و قلعهء ماردين را به تصرف درآورده داروغه‌نشين كرد و به تبريز آمد و لشكر به شكى فرستاد . و سيدى احمد ، حاكم آنجا با لشكر بسيار در برابر آمد . مردم قرايوسف صلاح در جنگ نديده آن ولايت را غارت كردند و مراجعت كردند . و ايلچى سلطان احمد نزد قرايوسف آمده ييلاق همدان را طلب نمود .\r\n\r\n\r\n","description":"","footnote":"\r\n( 1 ) . شيخ زين الدين خوافى : به تصريح صاحب مزارات هرات ( ص 88 ) در مذهب سنت و جماعت به طريقهء شيخ شهاب الدين سهروردى بوده و عمر شريفش از هشتاد سال گذشته بود كه به مرض طاعون [ روز يكشنبه دوم شوال سال 838 - نفحات الانس جامى 
  ] درگذشت . نيز رك : رياض العارفين ، ص 82 ؛ حبيب السير ، ج 3 ، ص 146 .\r\n( 2 ) . زبدة التواريخ : « . . . و مانع بن شبيب كه خميرمايهء آن فساد بود ، گرفتار گشت و اويس مذكور با چند تن ديگر در قيد اسر افتادند . »\r\n","page_name":" 5050 ","page_number":822},
  {"content":"\r\n\r\nقرايوسف به موجب دلخواه او ايلچى را جواب داد و قرايوسف به ارزنجان آمد و شيخ حسن ، حاكم آن‌جا را چهل و پنج روز محاصره كرد و آخر به ملازمت آمده خبر توجه سلطان احمد به تبريز در ميان مردم شايع شد .\r\nو در اين سال بار ديگر به واسطهء مخالفت امرا ملك ناصر ، حاكم مصر و شام متوجه شام شد و امير شيخ جمعى از امرا را كه در شام محبوس بودند ، آزاد كرده و از اهل دمشق زر بسيار گرفت و سلطان مصر به عزه آمده از آنجا قرقماس از او جدا شده نزد امير شيخ رفت و به او گفت كه « اكثر لشكر سلطان از او دل‌آزرده‌اند و غلامان ظاهر نيز از سلطان آزرده . » و امير شيخ با وجود اين سخنان به خود قرار فرار داد و انتظار رسيدن لشكر سلطان مىكشيد . اما جمعى از غلامان ظاهرى در مقام فتنه شدند و در اردوى سلطان اضطرابى عظيم پيدا شد و چندكس از آن جماعت گريخته نزد امير شيخ رفتند . و سلطان نيز كوچ كرده متوجه شام شد . و امير شيخ از شام بيرون رفت و سلطان در بيستم صفر سنهء مذكور به شام درآمد و بكتمر جلق را نايب شام گردانيده و حكومت حلب و طرابلس را بر دمرداش محمدى عنايت كرد و خود ، امير شيخ را تعاقب نموده به بصرى « 1 » كه محل نزول امير شيخ بود ، رسيد .\r\nو امير شيخ از آنجا نيز گريخته متوجه سرخه شد و سلطان تمام آجال و اثقال را گذاشته به جانب او روان شد و چنان به تعجيل راند كه بر همه لشكر خود پيشى گرفت و اندك مردمى با او همراهى توانستند كرد . و مردم ناصر به او گفتند كه « اگر در اين وقت امير شيخ به جنگ توقف نكند « 2 » حال چه خواهد بود ؟ » و سلطان گفت كه « اگر ده كس با من باشند ، با امير شيخ جنگ مىكنم . » و در ظاهر سرخه شد و به امير شيخ رسيد و او را شكست داد و تمام اموالش را به‌دست آورد . و امير شيخ به قلعهء سرخه « 3 » گريخت و شهر سرخه نيز به دست مردم سلطان درآمد و مدتى آن قلعه را محاصره كردند و به شام فرستاده اسباب قلعه‌گيرى از منجنيق و عراده آوردند .\r\nكار بر امير شيخ تنگ شد . در مقام عجز و زارى شده به وسيلهء امير تغرى بردى اتابك بار ديگر سلطان از گناه او درگذشت و مقرر شد كه امير شيخ ، نايب طرابلس باشد ، اما بعد از آنكه معاودت نمايد ، از قلعه بيرون آمده به طرابلس رود . و سلطان به دمشق معاودت نمود و دختر خود را در شام ( به امير بكتمر جلق نكاح كرد و متوجه مصر شد .\r\nو چون سلطان به مدينهء غزه رسيد ، امير شيخ به بكتمر جلق نوشت كه « من حكومت طرابلس\r\n\r\n\r\n","description":"","footnote":"\r\n( 1 ) . قصبه‌اى در حوران از اعمال دمشق\r\n( 2 ) . ظاهرا بايد « بكند » باشد .\r\n( 3 ) . ق : صرخه .\r\n","page_name":" 5051 ","page_number":823},
  {"content":"\r\n\r\nيافته‌ام و به تجهيز سامان و يراق لشكر به شام مىآيم . » بكتمر نوشت كه ) « 1 » « صلاح در آمدن نيست . » و امير شيخ قبول نكرده به شام آمد . بكتمر با لشكر شام به جنگ او بيرون آمد . بعد از جنگ امير شيخ ظفر يافت و بكتمر به جانب صفد گريخت و بار ديگر امير شيخ به شام درآمد و محضرى درست كرده نزد سلطان فرستاد كه « خلاف عهد را نكرده‌ام . به جهت سامان لشكر به شام رفتم و بكتمر جلق قصد من كرد . بالضروره جنگ كردم . » و سلطان به قاهره رسيده در فكر امير شيخ شد . امير شيخ به دفع نوروز به حمات رفت و در دمرداش « 2 » ، نايب حلب به كمك نوروز آمده و جنگ كرده شكست يافت و ايشان را در قلعهء حمات محاصره نمود . و مدتى ميان ايشان جنگ بود . آخر چون به امير شيخ [ 546 ب 
  ] خبر رسيد كه دگرباره سلطان عزيمت شام دارد ، با نوروز صلح كرد به شرط آنكه دمرداش « 2 » ، نايب حلب را نوروز بگيرد و شيخ قرقماس « 3 » ، برادرزادهء دمرداش « 2 » را محبوس سازد .\r\nقرقماس « 3 » و دمرداش « 2 » از اين معنى مطلع شده گريختند و نوروز حلب را متصرف شد و امير شيخ به شام رفت و سلطان متوجه شام شد . و اين مرتبهء ششم بود كه ناصر به شام آمد . چون سلطان نزديك رسيد ، امير شيخ بگريخت و بكتمر جلق او را تعاقب نموده اموال بسيار ازو گرفت . و سلطان مصر به شام درآمده منادى فرمود كه لشكريان بر مردم شام ظلم و زيادنى نكنند . و حكومت شام را نامزد امير نوروز كرده كه در حلب ياغى بود .\r\nو در اين سال احوال مملكت هندوستان آن است كه ظفر خان ، حاكم ملتان تا سهرند به جهت آنكه بهرام تركبچه ياغى شده بود ، آمد و او را تا آب جون تعاقب نمود . او امان خواسته به ملازمت خضر خان آمد و خضر خان از گناهش گذشته به فتچور مراجعت نمود .\r\nو حاكم مالوه ، هوشنگ ، در اين سال به عيش و عشرت گذرانيد . و سلطان مظفر ، حاكم گجرات لشكرى به دفع مفسدان كنتهر كوت فرستاد . و خداوند خان را نزد يكى از اكابر عصر فرستاد كه طلب همت به جهت فتح لشكر او نمايد . آن بزرگ كه شيخ قاسم نام داشت ، تفصيل اسامى امراى آن لشكر طلب نمود . نام چندكس را تراشيده و گفت : « اين جماعت به قتل برسند و اما فتح مىشود . » آن‌چنان شد كه او گفته بود .\r\n\r\n\r\n","description":"","footnote":"\r\n( 1 ) . م : مطلب بين ( ) را ندارد .\r\n( 2 ) . ق : زمردتاش\r\n( 3 ) . ق : قمرقمش\r\n","page_name":" 5052 ","page_number":824},
  {"content":"\r\n\r\n\r\nذكر وقايع سنهء هشتصد و سيزده هجرى [ موافق سال هفتصد و سوم از رحلت خير البشر 
  ]\r\nدر اين سال امير شيخ نور الدين در ماوراء النهر در فتنه‌انگيزى شده با لشكرى متوجه سمرقند شد . امير شاه ملك نيز بيرون آمده در قزل‌رباط « 1 » جنگ شد . « 2 » و چون از جانب امير شاه ملك بلندى و پستى بسيار بود و تمام لشكر او به نظر درنمىآمد ، شيخ نور الدين جميع مردم دست راست و دست چپ خود را يك جا كرده بر قول امير شاه ملك حمله آورد و او را شكست داد و امير وفادار در معركه گرفتار گرديد و امير شاه ملك به كوه اله‌فراق كه ميان كش و سمرقند است ، گريخت . « 3 » و شيخ نور الدين به دروازهء سمرقند آمده و سمرقنديان شهر را مضبوط كردند و قاصدى به خدمت شاهرخى فرستاده ، آن حضرت امير مضراب و امير توكل برلاس و ديگر امرا را به ايلغار روانهء آن طرف كرد . و جمعى ديگر از امرا به طرف مازندران به جهت احتياط فرستاد و به نفس نفيس متوجه ماوراء النهر شد .\r\nو امير شيخ نور الدين چون از گرفتن سمرقند نااميد شد كم‌زاده امير شيخ حسن را به محاصرهء حصار گرگين « 4 » فرستاد . پسر امير خدايداد حسنى در اين وقت به رخصت از امير شيخ نور الدين جدا شده به ولايت خود رفت و امير شيخ نور الدين انديشناك شده و امير نور الدين ، امير وفادار را كه محبوس داشت به قتل آورد و به ترمذ آمد و كس فرستاده و به هر حيله و\r\n\r\n\r\n","description":"","footnote":"\r\n( 1 ) . نسخ : قول رباط . تصحيح از زبدة التواريخ .\r\n( 2 ) . يكشنبه پانزدهم ذيحجه .\r\n( 3 ) . زبدة التواريخ : « . . . ميل به جانب كوه كرده به الاق سراق [ ظاهرا « آق‌سراى » نام قصرى كه تيمور در كش بنا كرده است 
  ] كه ميانهء كش و سمرقند است ، رفته . »\r\n( 4 ) . در خصوص اين حصار - بارتولد ، تركستان‌نامه ، ج 1 ، ص 182 .\r\n","page_name":" 5053 ","page_number":825},
  {"content":"\r\n\r\nافسون كه توانست اميرزاده محمد جهانگير را كه در حصار بود ، نزد خود آورد و بار ديگر به اميد آنكه شايد سمرقنديان در به روى شاهزاده بگشايند ، به ظاهر سمرقند آمد .\r\nو امير شاه ملك به سمرقند آمده بود و با مردم شهر همچنان حصارى شدند . و چون ميرزا شاهرخ سلطان از آب گذشت و مردم امير شيخ نور الدين هرجا كه بودند ، نزد او جمع شدند ، ميرزا الغ بيگ و امير مضراب به ميرزا شاهرخ ملحق شدند . امير شيخ نور الدين چون شنيد كه شاهرخ سلطان از آب گذشت ، به آن طرف كوچ كرد و امير شاه ملك از عقب او از شهر بيرون آمد . امير شيخ نور الدين بازگشته به يك حمله ديگرباره او را شكست داد و تمام اسباب لشكرش را به دست آورد و غرورش زياد شد و به خود قرار جنگ با ميرزا شاهرخ داد . و امير شاه ملك به سمرقند گريخته ميرزا احمد ميرك از ولايت خود به مدد او رسيد و به اتفاق به ملازمت ميرزا شاهرخ رفتند و شيخ نور الدين به عزم جنگ سوار شد و در برابر لشكر منصور صف‌آرايى كرد .\r\nو به وقت جنگ ، از امير مبشر بدگمان شده او را به قتل آورد و به جنگ مشغول شد . و ميرزا احمد ميرك لوازم شجاعت به تقديم رسانيده خصم را شكست داد و اكثر مردم او نزد آن حضرت آمدند . و بعضى سياست و جمعى رعايت يافتند . و آن حضرت به سمرقند آمد و امير شاه ملك را با سپاهى نامدار با برادر فرستاد كه به حسب دربرانداختن امير شيخ نور الدين سعى نمايند . و امير مضراب نيز به دفع مفسدان حصار شادمان روان شد . و آن حضرت به دار السلطنهء هرات معاودت نمود و ايلچيان اطراف و جوانب به ملازمت آمده خوشدل مراجعت كردند .\r\nو مودود و ميرك قندهارى با يكديگر منازعت نموده به ملازمت آن حضرت آمدند . و چون تحقيق شد كه گناه از مودود بوده ، ميرك به قندهار رخصت يافت و مودود در اردو توقف نمود . و مدرسه و خانقاهى كه آن حضرت در هرات بنا نهاده بود در اين سال تمام شد و باغى موسوم به باغ سفيد « 1 » در جانب شرقى هرات در اين سال آن حضرت طرح انداخت [ 547 الف 
  ] و به ييلاق بادغيس رفت .\r\nو در اين سال ميرزا اسكندر بعد از ضبط مملكت فارس لشكرى به جانب اصفهان فرستاد و ايشان به قصبهء ورزا آمده قلعهء آنجا را محكم كردند و ميرزا رستم ايشان را محاصره نمود . و ميرزا اسكندر ، امير تولك و يوسف خليل را به مدد لشكر فرستاد و خود نيز به عقب روان شد .\r\n\r\n\r\n","description":"","footnote":"\r\n( 1 ) . بايسنقر ميرزا ، فرزند شاهرخ در همين باغ سكونت كرد ، اين باغ كانون تجمع و پذيرايى دانشمندان ، نويسندگان ، هنرمندان و سفرا شده است . - توضيح مرحوم محمد كاظم امام در پانوشت ص 88 ، ج 2 روضات الجنات .\r\n","page_name":" 5054 ","page_number":826},
  {"content":"\r\n\r\nو ميرزا رستم ، يوسف خليل را استقبال نموده ايشان طاقت جنگ نياورده پناه به قلعهء ديدان و دستجرد بردند . و ميرزا رستم به محاصرهء ايشان مشغول شد كه يكباره خبر رسيد كه « ميرزا اسكندر رسيد و ميرزا رستم به جنگ برادر پيش آمده شكست يافت و به اصفهان گريخت . و ميرزا اسكندر به موضع آتشگاه « 1 » فرود آمد . و ميرزا خليل كه به موجب فرمان ميرزا شاهرخ به عراق آمده بود ، در رى به موجب طلب ميرزا رستم متوجه اصفهان شد و از دروازهء ديگر به شهر درآمد و مدتى جنگ بود . و ميرزا رستم چون دانست كه ميرزا اسكندر تا اصفهان را نگيرد دست از جنگ باز نمىدارد ، در اصفهان توقف نمود و ميرزا اسكندر جمعى را با هم متعاقب فرستاد ، اما نرسيدند و ميرزا رستم نزد قرايوسف رفت . و او چون خبر آمدن ميرزا رستم شنيد ، كسان به استقبال فرستاده و خود تا ده فرسخ استقبال ميرزا رستم كرده او را به غايت به اعزاز و احترام ديد و جمعى از مردم اعتمادى خود را همراه او كرده - چنانچه به وقت خودش نوشته شود .\r\nو ميرزا اسكندر در ظاهر اصفهان از قحط به تنگ آمده و مردم كردستان و شول بىرخصت او به خانه‌هاى خود رفتند . و به اين سبب احوال آن مملكت چنان پريشان گشته بود كه روزى درويشى كه در شهر خربزه به آب چاه كشته بود نوباوه‌اى به جهت خليل سلطان آورد و ميرزا اراده نمود كه درويش را لااقل موافق قيمت خربزه او را رعايت نمايد . ميسرش نشد . درويش را عذرخواهى نمود . و نتيجهء اسراف و اتلاف به اين زودى بر كم كسى ظاهر شده باشد ؛ چه ، خزاين اين پادشاه هفت اقليم با حاصل چهل ساله معظم اقاليم ربع مسكون را در چهار سال ميرزا خليل به نوعى تلف كرد كه در قيمت خربزه محتاج به عذرخواهى بود .\r\nو سلطان احمد بغدادى چون استعداد جنگ قرايوسف را پيدا كرد عهد و پيمان را نابوده انگاشته عازم آذربايجان شد و شاه محمد ، پسر قرايوسف در اوجان بر اين معنى آگاه شده به خوى رفت و سلطان كردستان را به تصرف درآورد و در غرهء ربيع الاول به عظمت هرچه تمام‌تر به شهر درآمد . تتمهء احوال سلطان ( احمد را نيك قلمى فرمايند ) « 2 » چنان كه صد قطار شتر خيمه و خرگاه او مىكشيدند و اكثر جل‌هاى اسبان و شتران او زربافت بود ، و نيز تقوز « 3 » اسب به رسم كومك با زين مرصع پيش‌پيش او مىكشيدند ، و بر بالاى سرش چتر مرصع داشته بودند . و مرغى از طلاى احمر كه ترتيب داده بودند مقابل . . . « 4 » عصفورى بر آن تعبيه كرده ،\r\n\r\n\r\n","description":"","footnote":"\r\n( 1 ) . ق : اشكاه .\r\n( 2 ) . م : ندارد .\r\n( 3 ) . ق : تقور . تقوز لفظ تركى مغولى است به معنى نه . عدد نه در پيش اين قوم عدد مقدسى بود .\r\n( 4 ) . ق : ناخوانا ؛ م ، ش : بياض . روضة الصفا : « بالاى سرش چتر زربفت مرصع كه بر بالاى آن مرغى از طلاى سرخ نصب بود گرفته بودند و در دهان مرغ درّ گرانبهايى به شكل تخم گنجشك گذاشته بودند . »\r\n","page_name":" 5055 ","page_number":827},
  {"content":"\r\n\r\nاعيان عالم در ركاب او پياده بودند و در هر قدم زر سرخ بر سر او نثار مىكردند ، و تمام راه بر بالاى پاىانداز و اقمشهء قيمتى مىرفت و لعلى بر تاج سلطنت بود كه ديگر مردم آن ولايت مثل آن نديده بودند كه به دولتخانهء تبريز نزول نمود و جمعى را به تعاقب شاه محمد ، پسر قرايوسف فرستاد و در سلماس به او رسيدند و او را گريزانيدند .\r\nو قرايوسف در ولايت ارزنجان بود - چنانچه گذشت . و چون اين خبر شنيد ، متوجه تبريز شد و در بيست و هشتم ربيع الآخر در دو فرسخى تبريز جنگ شد . « 1 » سلطان احمد به نفس خود كوشش‌هاى مردانه نمود . اما لشكريان او مرد ميدان لشكر تركمانان نبودند . شكست يافتند و سلطان زمانى در معركه توقف كرد و چون ناچار شد عنان بگردانيد و تركمانى مجهول به او رسيده دو ضرب بر او زد و سلاح و جامه‌هاى قيمتى او را گرفته او را نادانسته بگذاشت . و سلطان به سوراخ آبى در آن باغستان درآمد . از غايت ضعف نشست . از قضا پيرى كفش‌دوز در همين باغ بالاى درخت تماشاى جنگ مىكرد . چون سلطان يكسواره گريزان شد ، او را شناخت . و نظارهء رسيدن تركمان و پياده كردن سلطان و درآمدن در سواخ ، نمود . از درخت پايين آمده نزد سلطان آمد و بسيار بگريست و سلطان او را وعدهء سيورغال بلوك بعقوباى « 2 » بغداد داد .\r\nو چون شب شد ، به شهر درآمده و به خانهء خود آمده با زن پيرى كه داشت اين سخن در ميان آورده و آن زن او را بر آن داشت كه نزد قرايوسف رفت و به وقتى كه قرايوسف اختاچيان سلطان را به دست آورده بودند و به حضور آورده و تحقيق احوال سلطان مىكرد كه چند اسب با او است و اكنون به كجا رسيده باشد ؟ پير كفش‌دوز بىتحاشى به مجلس درآمد و گفت كه « از احوال سلطان اطلاع دارم . » قرايوسف گفت كه « اين چه حرف است ؟ [ 547 ب 
  ] الحال بايد كه سلطان مبلغى راه رفته باشد . » پير گفت كه « جمعى همراه نمايند كه او را بسپارم . » قرايوسف جمعى از مردم اعتمادى خود را همراه پير نمود . پير به آن باغ روانه شده سلطان را از سوراخ بيرون آورد و سر برهنه او را بر كفل اسب يكى از سپاهيان سوار كرده به مجلس قرايوسف آوردند .\r\nقرايوسف را چون نظر بر او افتاد ، بر پاى خاست و او را نزديك خود جاى داد و گفت كه « بر قول و فعل تو اصلا اعتماد نيست . بارها سوگند خورده خلاف كردى و گرفتار شدى . » و او را از آنجا كه نشسته بود ، برخيزانيده به صف نعال « 3 » بردند و پير بداق خان درآمده به تخت\r\n\r\n\r\n","description":"","footnote":"\r\n( 1 ) . روز جمعه بيست و هشتم ربيع الآخر .\r\n( 2 ) . رك : پاورقى صفحهء 274 .\r\n( 3 ) . صف نعال : انتهاى مجلس .\r\n","page_name":" 5056 ","page_number":828},
  {"content":"\r\n\r\nنشست . امرا و اعيان آذربايجان به سلطان گفتند كه « مملكت تو به توره به پير بداق خان - كه او را پسر خوانده بودى - مىرسد . » و به هزل يا به جدّ به سلطان گفتند كه نشانى به آب زر به خط خود در باب تفويض ممالك آذربايجان به نام پير بداق « 1 » خان نوشت . همچنين نشانى ديگر در باب حكومت بغداد و توابع به نام شاه محمد ، پسر ديگر قرايوسف نوشت . و هم در مجلس شاه محمد را به بغداد « 2 » روان كردند .\r\nو قرايوسف به سلطان احمد گفت كه « با وجود اين همه خلاف عهد تو را نمىكشم . » بسطام « 3 » برخاست و به سلطان گفت كه « حدود سلطان اويس را ويران كردى و تمام امرا را به قتل آوردى و هيچ كار كه لايق سلاطين باشد از تو سر نزد . » و شمشير خود را گشوده نزد قرايوسف انداخت كه « اگر او را زنده مىگذارى هزار فتنه روى خواهد نمود . » و تمام امرا به موافقت بسطام در سخن آمدند و قرايوسف گفت كه « اگر هزار مثل او در جهان باشد من را چه ضرر ؟ و من سوگند خورده‌ام كه قصد او نكنم . » بسطام گفت كه « اگر قصد نمىكنى ، حمايت هم مكن . » و جعفر تبريزى زانو زده عرضه داشت كرد كه « برادرم را سلطان كشته . » و امرا چندان سعى نمودند كه سلطان را به رخصت قرايوسف به خبه « 4 » هلاك كردند . و بسطام روز ديگر به عرض رسانيد كه « با وجود كشته شدن سلطان احمد ، هنوز مردم تبريز گمان زندگى او دارند . » بنابراين ، نعش آن را در مدرسهء خواجه شيخ كججى نهادند و سه روز مردم آن ولايت به ديدن جسد او مىآمدند . و علا الدوله ، پسر او را كه در قلعهء [ عادل جواز 
  ] « 5 » محبوس بود نيز به قتل آوردند و بعضى ديگر از اولاد او كه در معركه به دست افتاده بودند ، به قتل رسيدند . ( اين بود سزاى سست عهد [ ى 
  ] ) « 6 » .\r\nو سلطان احمد به وقت توجه به آذربايجان از امير شيخ ابراهيم ، والى شيروان مدد طلبيده بود . و او پسر خود ، كيومرث را به كمك فرستاد . او چون نزديك تبريز رسيد ، قضيهء شكست سلطان احمد شنيده حيران شد و قرايوسف لشكرى فرستاده او را به دست آورد و در قلعهء ارجيش حبس نمود . امير شيخ ابراهيم هرچند مال به جهت خلاصى او تقبل نمود ، سودى نكرد . و ميرزا رستم در اين وقت از عراق آمده معزز و محترم مراجعت نمود .\r\nو در اين سال ناصر ، حاكم مصر متوجه شام شد . امير شيخ چون از نزديك رسيدن سلطان اطلاع يافت ، بار ديگر از شام گريخت و به جانب حلب رفت . سلطان او را تعاقب نموده به او\r\n\r\n\r\n","description":"","footnote":"\r\n( 1 ) . ق : برانداق .\r\n( 2 ) . ق : در بغداد .\r\n( 3 ) . م : نظام .\r\n( 4 ) . خبه ، خفه . زبدة التواريخ : « بعد از چند روز اهالى تبريز از امير يوسف اجازت خواسته بر موجب وصيتى كه سلطان احمد كرده بود ، او را در عمارت دمشقيه به جنب مادر و برادرش [ سلطان حسين كه به دست خود او كشته شده بود 
  ] دفن كردند . »\r\n( 5 ) . افزوده از روضة الصفاست .\r\n( 6 ) . از اضافات « م » است .\r\n","page_name":" 5057 ","page_number":829},
  {"content":"\r\n\r\nنوشت كه « از ولايت من بيرون رو ، يا توقف كن كه جنگ كنيم ، يا آمده ملازمت كن ؛ چه ، به واسطهء تو تمام رعيت شام و حلب مستأصل شدند . » و امير شيخ جواب نوشت كه « اطاعت قبول دارم ، اما به شرم و خوف روى ملازمت بالفعل ندارم . »\r\nو سلطان به حلب رفت و امر شيخ و نوروز اتفاق نموده از راه عين باب متوجه شام شدند . و سلطان خبر شده باز روانهء شام شد و ايشان به شام درنيامده به سرحد گريختند و آنجا نيز توقف نكرده متوجه غزه شدند . او نيز از عقب ايشان روان شد و امير شيخ و نوروز و همراهان به مصر آمده شهر قاهره را به تصرف درآوردند و اموال سلطانى كه در آنجا بود ، به دست ايشان درآمد ، اما قلعهء جبل را غلام سلطان ناصر - كه كافور نام داشت - محافظت نمود و بكتمر جلق رسيده امير شيخ و نوروز به اضطراب گريختند و آنچه تاراج كرده بودند و آنچه همراه آورده بودند ، همه برجا ماند و به پاى قلعهء كرك رفته به سودون ، حاكم آنجا چندان ملايمت كردند كه ايشان را به قلعه راه داد .\r\nو بكتمر به مصر مراجعت كرده بيست روز ماند و باز به شام بازگشت ؛ چه ، سلطان هنوز در شام بود . و به سلطان خبر رسيد كه بكتمر جلق ، امير شيخ و نوروز را مىتوانست گرفت ، دانسته تغافل كرد و ايشان بيرون رفتند . سلطان اين معنى را از بكتمر در خاطر نگاه داشت و به جانب قلعهء كرك رفته بكتمر را در شام گذاشت . اما امير شيخ و نوروز چون به قلعهء كرك درآمدند و به ترتيب اسباب حصاردارى مشغول شدند ، روزى امير شيخ و امير سودون با اندك مردم به حمام رفتند . امير شهاب الدين از اين معنى اطلاع يافت . [ 548 الف 
  ] به قصد ايشان سوار شد . و يك غلام امير شيخ از اين معنى مطلع شده به حمام رفت و امير شيخ را مطلع ساخت . او فى الحال بيرون آمده رخت پوشيد و با آن قدر مردم كه در حمام همراه او بودند ، ناچار به جنگ ايستاد . امير سودون كشته شد و امير شيخ را تيرى رسيده خون بسيار از او رفت و بيهوش شد . امير نوروز كه به حمام نيامده بود خبردار شد . به كمك آمده ، جنگى مردانه كرد و او را شكست داد و امير شيخ را برداشته به قلعهء كرك درآورد .\r\nو سلطان ناصر اين خبر شنيده بسى خوشحال شد . و امير شيخ بعد از سه روز به هوش آمده و زخمش روى به بهبودى نهاد و سلطان به پاى قلعهء كرك آمده محاصره كرد و چند روز جنگ شد و بعد از آن بدين موجب صلح شد كه امير تغرى بردى ، نايب شام باشد و امير شيخ ، نايب حلب و نوروز نايب طرابلس . و چون مردم سلطان از جنگ به تنگ آمده بودند ، سلطان را به تكليف اين صلح راضى كردند و نيز شرط شد كه قلعهء كرك و قلعهء سرحد را امير شيخ به گماشتگان سلطان سپارد و من بعد ، هيچ ولايتى را به سر خود متصرف نشود و بار ديگر سوگند خوردند . و سلطان از راه قدس روانهء مصر شد و امير تغرى بردى به جانب شام رفت .\r\n\r\n","description":"","footnote":"","page_name":" 5058 ","page_number":830},
  {"content":"\r\n\r\nو در اين سال سلمان چلبى - كه بعضى از مورخين او را سليمان چلبى نوشته‌اند - لشكر به ادرنه كشيد ؛ چه ، موسى ، برادرش نزد حاكم اقلان رفته و لشكرى آورده . و در نواحى ادرنه روزى سلمان چلبى به حمام رفت و به شراب مشغول شد و موسى چلبى خبر شده غافل بر سر او آمد . سلمان را فرصت جنگ نشده به جانب اسلامبول گريخت و تمام امرا كه از او به تنگ آمده بودند ، به خدمت موسى آمده او را به سلطنت برداشتند . و سلمان چلبى در راه اسلامبول به موضعى رسيد كه در آن موضع مردم بسيار به واسطهء عقد جمع شده بودند . او را يكى از آن مردم شناخت . چون با رعيت بد سلوك كرده بود ، اتفاق كرده او را كشتند . موسى چلبى خبر شده تمام مردم آن موضع را به انتقام به آتش بسوخت . مدت حكومت سلمان چلبى هفت سال بود و از او پسرى و دخترى مانده بود . آنها به اسلامبول گريختند و موسى چلبى بر تخت مملكت روم نشست .\r\nو هم در اين سال سلطان محمد ، برادر ديگر سلمان چلبى در برسا بعد از شنيدن خبر قتل برادر سكه و خطبه به نام خود كرد . و موسى چون اعتماد بر امراى روم ايلى ( روملى ) نداشت و او را بىوفايى ايشان نيز به تجربه معلوم شده بود ، يك‌يك ايشان را از امارت معزول ساخت و غلامان خود را تربيت مىكرد . محمد بيگ ميخال « 1 » اغلان را امير الأمرا كرد و كور شاه ملك را وزير ساخت و باقى مناصب « 2 » را به غلامان خود داد و يك‌يك امراى قديم را به بهانه [ هايى 
  ] دفع كرد . از آن جمله امير ارنوس « 3 » ، خود را به كورى مشهور ساخت . اما موسى باور نمىكرد . به جاى گوشت ، وزغ در طعام نهاده به جهت امتحان پيش او فرستاد . او دانسته آن را به اشتهاى تمام خورد . موسى قبولى كورى او نموده او را رخصت داد كه به مقام خود رفت و از آنجا گريخته به خدمت سلطان محمد رفت . و موسى از گذاشتن [ او 
  ] به غايت پشيمان شد . و امراى باقى بىاعتماد شده يك‌يك شروع در گريز كردند . و ينگچرى آقاسى هم با وجود كمال اعزاز نزد موسى ، از او گريخت و پيش محمد رفت .\r\nموسى با وجود اين احوال از فكر مملكت‌گيرى غافل نبود . . . « 4 » را در اين ايام گرفت و به اسلامبول تاخت برد . و كور شاه ملك وزير نيز گريخته به اسلامبول درآمد . موسى به غايت اندوهناك شد و به ادرنه مراجعت نمود . و كور شاه ملك از اسلامبول نزد سلطان محمد رفته و ميان او و بكراستبول ( ؟ ) طرح صلح انداخت .\r\nو احوال حكام اقليم هندوستان آن است كه خضر خان ، حاكم ملتان در اين سال رهتك را\r\n\r\n\r\n","description":"","footnote":"\r\n( 1 ) . در نسخ به صورت ناخوانا - « امنجال » آمده است . تصحيح بر اساس متن احسن التواريخ .\r\n( 2 ) . ق : سحها .\r\n( 3 ) . احسن التواريخ : على بيگ اورنوس اوغلى .\r\n( 4 ) . چند كلمه ناخواست : « و مطروامحد سولى » .\r\n","page_name":" 5059 ","page_number":831},
  {"content":"\r\n\r\nنيز از تصرف سلطان محمود بيرون آورد . و سلطان مظفر ، حاكم گجرات در اين سال بيمار شده سلطنت گجرات را به نبيرهء خود ، احمد داد . و مدت سلطنت او از وقتى كه سكه و خطبه به نام خود كرده تا به اين وقت سه سال و هشت ماه و شانزده روز بود . احمد بن محمد بن مظفر بعد از او ، حاكم گجرات شد و پنج ماه و سيزده روز ديگر در بىحضورى گذرانيده درگذشت .\r\nو اين مدت را داخل ايام سلطنت او شمرده‌اند ؛ چه ، سكه و خطبه به نام احمد كرده و پسران مظفر خان : فيروز خان و هيبت خان با احمد در مقام خلاف شده در بروج حصارى شدند و كس نزد سلطان هوشنگ ، حاكم مالوه فرستاده او را به كمك طلبيدند . و او به انتقام سابق متوجه گجرات شد . اما تا رسيدن او ، اولاد سلطان مظفر با يكديگر صلح كرده بودند . هوشنگ تا كاهتو تاخته مراجعت نمود .\r\n\r\n","description":"","footnote":"","page_name":" 5060 ","page_number":832},
  {"content":"\r\n\r\n\r\nذكر وقايع سنهء هشتصد و چهارده هجرى [ موافق سال هشتصد و چهارم از رحلت خير البشر 
  ]\r\nدر اين سال ميرزا عمر شيخ بن ميرزا پير محمد از اصفهان - چنان كه گذشت - [ 548 ب 
  ] گريخته نزد ميرزا شاهرخ به خراسان آمد و ميرزا سلطانعلى بن ميرزا رستم نيز همراه او آن حضرت را در ييلاق بادغيس ملازمت نمودند . و خضر خان ، حاكم ملتان در اين وقت ايلچيان با تحف و هداياى فراوان به درگاه فرستاد و به شرف قبول رسيده ايلچيان خوشحال رخصت يافتند . و حمزه چهره ، [ نوكر 
  ] « 1 » ميرزا الغ بيگ مغولى را مقيد به درگاه آورد . و آن مغول خبر داد كه امير شيخ نور الدين نزد محمد خان پادشاه رفته شمع جهان ، پسر محمد خان را به كمك آورده است و [ به 
  ] تصرف سيرام « 2 » آمده‌اند .\r\nآن حضرت از بادغيس به هرات آمده و از جانب شيخ ابراهيم ايلچيان با تحفه‌هاى شيروان آمد و امير شاه ملك - كه به قصد امير شيخ نور الدين به سرحد مغولستان رفته بود - به امير عبد الخالق ، پسر امير خدايداد كه دشمن قديم امير شيخ نور الدين بود ، كس فرستاده كه « چون لشكر ما عود نمايد ، امير شيخ نور الدين\r\n بدين مژده گر جان فشانم رواست * كه اين مژده آسايش جان است « 3 »\r\n( چگونه برنپرد جان چو از جناب جلال * خطاب لطف چو شكر به جان رسد كه تعال ) « 4 » \r\n\r\n\r\n","description":"","footnote":"\r\n( 1 ) . افزوده از زبدة التواريخ .\r\n( 2 ) . نسخ : حرام . سيرام به تصريح بارتولد ( - الغ بيگ و زمان او ، ص 89 ) اوليا آتاى فعلى است .\r\n( 3 ) . ظفرنامهء يزدى : آسايش جان ماست .\r\n( 4 ) . بيت از تاريخ كتبى ( ص 16 ) و تاريخ عصر حافظ ( ج 1 ، ص 319 ) افزوده شد .\r\n","page_name":" 5061 ","page_number":833},
  {"content":"\r\n\r\nبا بضاعت ( تحفهء ) كلمهء ( طيبهء ) « 1 » توحيد كه در سراچهء دنيا بدان زيست و اثقال و احمال آمال نهاده روى تضرع به حضرت عزت آورده\r\n كز دوست به يك اشاره ، از ما به سر دويدن \r\nرجاء واثق كه هرچه از حضرت مفيّض الخيرات روى نمايد ، اگرچه ما عين زحمت دانيم ، محض رحمت باشد .\r\n زهى سلام تو آسايش [ و 
  ] سكينهء روح « 2 » * زهى كلام تو مفتاح گنج‌هاى فتوح \r\nايمن شده به ميان ولايت خواهد آمد . اگر شما در كمين باشيد ، بيشتر آن است كه او به دست آيد . »\r\nو عبد الخالق در كمين بود . تا آنكه امير شيخ نور الدين غافل به ولايت درآمد و عبد الخالق بر سر او رفت و او را به سحر دريافت و جمعيت او را پريشان كرد . و شيخ نور الدين با سى سوار به مغولستان رفت و عبد الخالق را گرفتن او ميسر بود ، اما به ملاحظهء آنكه بعد از قتل او امير شاه ملك او را نيز نخواهد گذاشت ، دانسته كس به تعاقب شيخ نور الدين نفرستاد . و هزار اسب از لشكر شيخ نور الدين به دست عبد الخالق افتاد . و عبد الخالق بعد از اين فتح هفده روز زنده بود ؛ درگذشت و ولايت او را ميرزا شاه ملك به تيمور ملك ، پسر دولداى داد . و شيخ نور الدين ، شمع جهان را با پانزده هزار سوار همراه به كمك آورد و امير شاه ملك به جنگ ايشان روان شد . و ميرزا الغ بيگ در سمرقند توقف نمود و شاه ملك دو هزار سوار به ايلغار به جانب مغولستان فرستاد و ايشان چنان به تعجيل به آن ولايت درآمدند كه مغولان مطلع نشدند و خانه‌هاى ايشان تمام به تاراج رفت و شش هزار اسب به دست مردم امير شاه ملك افتاد . و مغولان چون خبر شدند كه لشكر بيگانه به خانهء ايشان درآمد ، هركدام به طرفى رفتند و به حسن تدبير امير شاه ملك شر ايشان به اسهل وجوه مندفع شد . و امير شيخ نور الدين بار ديگر تحريك محمد خان نمود تا با لشكر متوجه ماوراء النهر شد .\r\nو اين خبر به سمرقند و از آنجا به هرات رسيد و آن حضرت لشكرهاى خراسان را جمع آورده متوجه سمرقند شد . و چون محمد خان به . . . « 3 » رسيد ، امير شيخ نور الدين به او ملحق شد و محمد خان با مردم كاردان مشورت نموده جمعى از ديگران كوچك و خرد ممتاز بودند ، به عرض رسانيدند كه « براى خاطر شيخ نور الدين با جمعى پرقوت و قومى با شوكت دشمنى كردن موافق عقل نيست و حال جنگ نيز معلوم ، نه . »\r\n\r\n\r\n","description":"","footnote":"\r\n( 1 ) . نسخ : ندارد\r\n( 2 ) . ق ، ش : شكستهء روح .\r\n( 3 ) . ق : دو كلمه ناخوانا ؛ م ، ش : بياض .\r\n","page_name":" 5062 ","page_number":834},
  {"content":"\r\n\r\nو محمد خان اين رأى را استحسان نموده كس نزد امير شاه فرستاد كه « عداوت سابقى كه در ميان نبود ، آنچه روى داد به تحريك شيخ نور الدين بود . اكنون با تو صلح كرده دشمن تو را حمايت نمىكنيم . » و امير شاه ملك را رعايت بسيار نموده رخصت داد و تحفه‌هاى پادشاهانه به محمد خان فرستاد و ميان عهد و پيمان تأكيد يافت . و محمد خان به ولايت خود مراجعت نمود . و ملك يساول به درگاه ميرزا شاهرخ از سمرقند آمده حقيقت را به عرض رسانيد و نيز معروض داشت كه « ميرزا الغ بيگ را از امير شاه ملك آزردگى هست . » و آن حضرت امير سيد على ترخان را از النگ چچكتو به سمرقند فرستاد كه حقيقت را معلوم نموده به درگاه آيد . و به سمرقند رفته ، مراجعت نموده ، به عرض رسانيد كه « ميرزا الغ بيگ به واسطهء نصايح دولت‌خواهانهء امير شاه ملك از روى نازكى مزاج آزرده‌خاطر شده . »\r\nامير شاه ملك به دفع شيخ نور الدين متوجه گشته ، آن حضرت كه ارادهء معاودت داشت عازم سمرقند شده بر جيحون پل بسته گذشت . و ميرزا الغ بيگ و جميع اعيان ماوراء النهر در منزل بشقاق شرف دستبوس يافتند و آن حضرت به سمرقند نزول فرمود و بعد از زيارت [ مزار 
  ] صاحبقران به مرغزار كان‌گل لشكرگاه ساخت . امير شاه ملك چون به صيران « 1 » نزديك شد ، امير شيخ نور الدين سراسيمه شده به هركس از شاهزادگان چنگيزى و امراى آن نواحى توسل نمود كه ميان او و امير شاه ملك صلح دهند . و امير شاه ملك ميان قبول و لا قبول به صيران آمد و كس نزد امير شيخ نور الدين فرستاد كه « اگر اعتراف به گناهان سابق نموده مىگويى كه بد كردم ، با تو صلح مىكنم ، و الا ميان ما و تو جنگ است . »\r\nامير شيخ نور الدين گفت كه « اگر شاه ملك با دو نوكر به نزديك قلعه آمد ، من نيز با دو نوكر بيرون مىآيم و با هم سخن گفته [ 549 الف 
  ] آنچه صلاح باشد ، به فعل آيد . » و امير شاه ملك نزديك به قلعه رفته او نيز بيرون آمد . و امير شاه ملك ، شيخ نور الدين را ملالت بسيار كرد و گفت كه « حقوق صاحبقران را منظور نداشته با اخلاف او نه بر وفق ادب زندگانى كردى .\r\nاكنون گذشته گذشت . در آينده اخلاص را عذرخواه گناه گذشته مىبايد كرد . و من متعهدم كه از ميرزا شاهرخ سلطان بجز نيكويى به تو نرسد . » شيخ نور الدين گفت :\r\n رشته چو « 2 » گسست ، مىتوان بست * ليكن گرهيش در ميان هست « 3 » \r\n\r\n\r\n","description":"","footnote":"\r\n( 1 ) . ق : صيرات ، و يك سطر بعد صيران ؛ م ، ش : بىنقطه . ظفرنامهء يزدى ( ج 1 ، ص 204 و 317 ) : صبران ؛ زبدة التواريخ ( ج 1 ، ص 411 ) : صوران . محلى است در شمال ترمد در حدود 24 فرسنگى شمال آمودريا . اين مكان را لسترنج ( سرزمين‌هاى خلافت شرقى ، ص 517 و 839 ) « سوران » ضبط كرده است .\r\n( 2 ) . ش : چه .\r\n( 3 ) . م : بيت را ندارد .\r\n","page_name":" 5063 ","page_number":835},
  {"content":"\r\n\r\nو سخن صلح قرار نگرفت . و امير شاه ملك ، تومان آغا را سلام كرده زمان صاحبقران را ياد آورده بسيار بگريست و به شيخ نور الدين گفت كه « هوا گرم شد ، خوردنى و شاميانه بفرست تا زمانى آسوده به لشكر خود مراجعت نمايم . » و خود از قلعه دور تر رفته بايستاد . و در مقام فريب شيخ نور الدين بود . و او به هيچ‌وجه پاى در دام نمىنهاد . بار ديگر امير موسى كا و دولت خواجه را فرستاده كه شايد صلح شود . و چون آن سخن به جايى نرسيد امير شاه ملك به امرا گفت كه « يك بار ديگر اين بىدولت را نصيحت كنيد . « 1 » بارى اگر خود نمىآيد ، نوكر نيك خود را همراه كند تا بازگشتن را ناموسى باشد . »\r\nامرا رفته با امير شيخ نور الدين در سخن شدند . امير شاه ملك ، هرقداق را طلب نموده به او گفت كه « امروز تو من را به جاى برادرى و من را امرى در خاطر گذشته ، اگر در آن اقدام مىنمايى نام تو تا روز قيامت بر صفحهء روزگار باقى مىماند و ما را نيز نزد شاهرخ سلطان آبرويى حاصل مىشود . و اكنون كه امرا از پيش شيخ نور الدين مىآيند ، تو را نزديك او مىبايد رفت و از دور پياده شد . او چون به تو آشنايى قديم دارد البته تو را در آغوش خواهد كشيد . چون دست تو به او رسد ، او را از اسب فرود آوردن به عهدهء تو و محافظت تو به عهدهء ما . »\r\nهرقداق قبول اين خدمت كرده بعد از مراجعت امرا نزد شيخ نور الدين رفت و پياده شده چند نوبت زانو زده نزديك به امير شيخ نور الدين رفت . امير شيخ نور الدين از بالاى اسب خم شده او را در بغل گرفت . چون دست‌هاى هرقداق بر پشت او به هم رسيد ، به هر قوت كه داشت او را از اسب پايين كشيد و زانو بر سينهء او نهاد و شمشير از غلاف بيرون كشيد . دو كس كه همراه شيخ نور الدين بودند ، بر هرقداق حمله كردند . و هرقداق را زخمى بر بازو رسيد . او شيخ نور الدين را در زانو نگاه داشته شمشيرى حوالهء سوار كرد و لب‌هاى اسب بريده شد و اسبان رم كرده ، شمشير بر روى امير شيخ نور الدين فرود آورد . او دست در پيش داشته انگشتانش تا نيمهء كاسهء سر جدا شد . و امير شاه ملك را چون برق شمشير به نظر درآمد . با دويست سوار مكمل تاخته در وقتى رسيد كه هنوز هرقداق بر سينهء امير شيخ نور الدين بود .\r\nچون مدد رسيد ، برخاست و كار او را تمام كرد .\r\nو امير شاه ملك ، هرقداق را در برابر اين خدمت كه مثل اين از رستم و اسفنديار به طريق افسانه منقول است ، نوازش بسيار كرد و گفت كه « مدت العمر ممنون تو خواهم بود . » و او در جواب گفت كه « فكر درست شما اين خدمت را به اتمام رسانيد و من را نيز در ميان الوس نامى\r\n\r\n\r\n","description":"","footnote":"\r\n( 1 ) . م : كردم .\r\n","page_name":" 5064 ","page_number":836},
  {"content":"\r\n\r\nپيدا شد . » و امير شاه ملك قلعهء صيران « 1 » را محاصره كرد و ميرزا شاهرخ از شنيدن اين خبر فرحناك شده امير شاه ملك را باز طلبيد و فرمود كه « مردم قلعه از تو در وهم‌اند . ديگرى را خواهم فرستاد كه ايشان را به ملازمت آورد . » و امير شاه ملك به ملازمت آمده نوازش بىاندازه يافت و آن حضرت عزيمت مراجعت نمود و در كوگ‌گنبد « 2 » ، ميراحمد ميرك به ملازمت رسيد و ميرزا الغ بيگ طوى عظيم كرده پيشكش‌هاى پادشاهانه كشيد « 3 » و امير شيخ حسن ، برادر شيخ نور الدين كس به درگاه فرستاده اظهار ايلى نمود . و آن حضرت فرمود كه « اگر راست مىگويى تومان آغا را نزد ما فرست . » و امير شاه ملك را در ركاب همايون به جانب خراسان آورده دار السلطنهء هرات محل نزول شد و تومان آغا در هرات به ملازمت آمده عزت يافت . و قصبهء كوسويه به سيورغال او مقرر شد .\r\nو ميرزا خليل در رجب اين سال در رى بىحضور شده درگذشت « 4 » و والده‌اش خانزاده نيز در مشهد طوس در همين اوقات فوت شد . و ميرزا اسكندر به عزم تسخير كرمان از فارس روان شد و جمعى را به محاصرهء سيرجان فرستاد و مردم سيرجان حصارى شده شيرازيان را غافل كردند و تمام اموال ايشان را متصرف شدند و گريختگان را ميرزا اسكندر به واسطهء عدم رعايت حزم سياست فرمود . و امير عبد الصمد به جانب خبيص به موجب حكم روان شد . و سلطان حسين برلاس به جنگ بيرون آمده شكست يافت و گرمسيرات كرمان را مردم ميرزا اسكندر تاخته مظفر و منصور به اردو ملحق شدند و در ظاهر كرمان سيد شمس الدين به درگاه ميرزا اسكندر آمده قبول مال از زبان كرمانيان عرضه داشت كرد و به واسطهء خبر مراجعت ميرزا رستم از تبريز [ 549 ب 
  ] به اصفهان ، ميرزا اسكندر با كرمانيان صلح كرده مراجعت نمود . و ميرزا رستم به اصفهان رسيد .\r\nخواجه احمد صاعدى كه صاحب‌اختيار بود ، با اكابر اصفهان به استقبال آمد . ميرزا رستم دو ماه در اصفهان به دولت گذرانيد . و چون خواجه احمد صاعدى خود را پادشاه نشان تصور مىكرد ، در روز عيد « 5 » به حكم ميرزا رستم به قتل رسيد . ميرزا اسكندر نزديك به\r\n\r\n\r\n","description":"","footnote":"\r\n( 1 ) . ق : صوران .\r\n( 2 ) . كوگ‌گنبد : بنا به نوشتهء ميرخواند كوگ‌گنبد از توابع مرو بوده است . - حبيب السير ، ج 4 ، ص 118 . و ظاهرا در كنار راه مرو به سمرقند بوده است . - مجمل فصيحى ، ج 1 ، ص 206 .\r\n( 3 ) . زبدة التواريخ : « در آن منزل حرم اميرزاده احمد ميرك از سر صفاى عقيدت . . . به بساط بندگى حضرت رسيد . »\r\n( 4 ) . بالاخره « خليل سلطان كه سخاوت ، آزادگى ، ساده‌لوحى و عشق سركش شاد ملك تأثير زيادى در ناكامىهاى او داشت ، وارد تاريخ شد ؛ نه فقط به خاطر پايه‌هاى ادبى و هنرى خويش ، بلكه به دليل شخصيت احساساتىاش كه مشكل بتوان او را در تصوير كلى اين عصر جاى داد . » - تاريخ تيموريان ( كمبيريج ) ، ترجمهء يعقوب آژند ، ص 110 .\r\n( 5 ) . منظور عيد اضحمى است .\r\n","page_name":" 5065 ","page_number":837},
  {"content":"\r\n\r\nاصفهان آمده ميرزا رستم به واسطهء مخالفت اصفهانيان بار ديگر به خراسان روانه شد .\r\nو امير قرايوسف چون خاطر از جانب سلطان احمد جمع نمود ، در آذربايجان تخت زرين ساخته پير بداق ، پسر خود را به اسم خانيت « 1 » موسوم گردانيد و خود نوكروار پيش او به خدمت قيام نمود و امرا و اركان دولت تركمان و آذربايجان را در اين طوى خلعت‌هاى فاخر داد . و در فرمان منشيان چنين مىنوشتند : « سلطان پير بوداغ يرليغدين ابو النصر يوسف بهادر نويان سوزوميز « 2 » » و شاه محمد پسرش متوجه بغداد شده بود . بغداد را از اولاد صغار سلطان احمد و شيخ بن سلطان اويس بعد از محاصرهء بسيار گرفت و ايشان به جانب شوشتر گريختند و بغداد به تصرف شاه محمد درآمد و مدت‌ها در آن مملكت حكومت كرد و خطبه و سكه به نام خود كرده ديگر پيش پدر نيامد و پدرش نيز مزاحمت به حال او نرسانيد .\r\nو در اين سال بعد از معاودت ملك ناصر به جانب مصر تغرى « 3 » بردى ، حاكم شام شد و امير شيخ و نوروز از كرك بيرون آمده به جانب حلب و طرابلس روان شدند . و چون به واسطهء سامان ضروريات سفر ارادهء دخول دمشق نمودند ، تغرى « 3 » بردى به استقبال ايشان با اندك مردم بيرون آمد و از طرفين پياده شده يكديگر را در آغوش گرفتند و تغرى « 3 » بردى ايشان را به تكليف به درون شهر آورد و ايشان چندگاه در دمشق بودند و به موضع حكومت خود متوجه شدند . و مردم شام از اين صلح به غايت خوشحال شدند ؛ چه ، اكثر ولايات شام به سبب منازعت اين مردم بسيار خراب شده بود . اما هنوز به حلب و طرابلس نرسيده بودند كه ديگر باره بر سر كار قديم خود رفته بنياد خلاف كردند . ملك ناصر به مصر آمد و جمعى امرا را كه به ايشان گمان مخالفت داشت گرفته به قلعهء اسكندريه فرستاد .\r\nو در اين سال در شام طاعون عظيم بود ، چنان كه پنجاه هزار كس در شهر دمشق فوت شد .\r\nو در ربيع الأول آن بلا رفع شد . و خبر به سلطان رسيد كه شيخ و نوروز باز در مقام بنياد دست‌درازى كرده‌اند . و سلطان به ايشان مكاتب « 4 » تهديدآميز فرستاد . اما سودى نكرد و ايشان اتفاق كرده ، به تسخير حمات رفتند . باز سلطان در استعداد سفر شام شد و در رجب همين سال در شكارگاه خبر رسيد كه جمعى بر قتل او اتفاق نموده‌اند . مضطرب به قاهره معاودت نموده دو كس از غلامان را گرفت و از ايشان كاغذى به دست آمد كه خط جمعى بر قتل او كه اتفاق نموده بودند ، بر آن بود . تمام آن مردم به قتل رسيدند . و ملك ناصر بر غلامان\r\n\r\n\r\n","description":"","footnote":"\r\n( 1 ) . خانيت : خان بودن . - لغتنامه\r\n( 2 ) . نسخ : سيورم . « سوزومير » [ - سوزوموز 
  ] لفظ تركى است به معنى كلام ما . به تصريح حسن بيگ روملو در احسن التواريخ در ابتداى منشورها و فرامين سلطنتى بيشتر اين كلمه ذكر مىشده است .\r\n( 3 ) . ق : تقر\r\n( 4 ) . ق : مكاتيب\r\n","page_name":" 5066 ","page_number":838},
  {"content":"\r\n\r\nاز امرا را نيز به آهستگى از ميان برداشت ، اما جميع مردم از وى آزرده‌خاطر شدند .\r\nو در رمضان خبر رسيد كه نوروز ، آق‌سنقر حاجب « 1 » را به قتل رسانيد . و مخالفت ايشان به تحقيق انجاميد . و سلطان در اين شب صد كس ديگر كه در حبس داشت از غلامان ظاهرى ، فرمود كه ذبح كردند . و سلطان در شوال به اسكندريه رفت . مريك ، نايب غزه كه در اسكندريه محبوس بود ، در اين ايام فوت شد . مردم گمان كردند كه او را سلطان زهر داد . و امير تغرى بردى بىحضور شد . مدت بىحضورى او امتداد يافت . و امير نوروز محضرى به خطوط مردم طرابلس درست كرده به درگاه فرستاد كه مبنى بود بر اطاعت از « 2 » سلطان . اما سلطان در فكر سفر شام و حلب بود .\r\nو در چهار ذيقعده ، ملك ناصر شهاب الدين احمد بن محمد طيلاوان را طلبيد . و چون او حاضر شد ، به دست خود او را گردن زد . و سببش آنكه ناصر زنى كه با او ميل داشت ، به سببى طلاق داد و آن زن به شهاب الدين آشنايى پيدا كرد و انگشترى خود را به او داد . سلطان بر آشنايى ايشان اطلاع يافت . انگشترى را ديد و كس فرستاده آن زن را كه از خانه بيرون كرده بود ، طلب كرد . او تصور كرد كه باز سلطان ارادهء نكاح دارد . بنابر آن ، هر هفت « 3 » كرده ، متوجه منزل سلطان شد . و چون چشم سلطان به وى افتاد ، فرمود كه « ناموس سلاطين را زود به باد دادن آسان نيست . » و شمشيرى بر وى انداخت . او دست حنا بسته پيش آورده و انگشتانش جدا شد . گريزان شده و سلطان از قفا زخمى ديگر بر او زد تا او به هرطرف مىگريخت و سلطان تا او را به قتل نياورد ، از پا ننشست و سر او را [ 550 الف 
  ] به دست خود جدا كرده در طبقى نهاد و سرش را پوشيده ، شهاب الدين را حاضر نمود . چون شهاب الدين حاضر شد سر طبق را گشوده سر محبوبه‌اش را به او نموده گفت « مىشناسى ؟ » و تا گشودن لب به جواب ، او را مهلت نداد . به ضرب يك شمشير سرش را از بدن جدا كرد .\r\nو در هشتم ذيحجهء سنهء مذكور بار ديگر سلطان متوجه شام شد به عظمتى كه ديگر مثل آن را مصريان [ را 
  ] به نظر درنيامده بود . از آن جمله سيصد اسب عربى به زين‌هاى مرصع و طلا و عباى طلادوزى و ريش‌ها مرواريد و پيش‌پيش او جنيبت « 4 » مىكشيدند . و سه هزار اسب ديگر از اسبان نامدار عربستان از اطراف و جوانب روان بود و هزار شتر زره و جوشن و شمشير مصرى همراه داشت . و اسباب قلعه‌گيرى از منجنيق و عراده و غير ذلك به‌نهايت بود . و بر اين قياس از اساس سلطنت و اسباب جهاندارى بسيار با او همراه بودند .\r\n\r\n\r\n","description":"","footnote":"\r\n( 1 ) . م ، ش : « حاجب » را ندارد .\r\n( 2 ) . ق : او\r\n( 3 ) . هر هفت كردن ، يعنى به حد كمال آرايش كردن .\r\n( 4 ) . جنيبت : اسب يدك .\r\n","page_name":" 5067 ","page_number":839},
  {"content":"\r\n\r\nو اين سفر هشتم سلطان بود به جانب شام . به وقت سوارى برهان الدين بن رفاعه كه منجم مصر بود ، آمده به عرض رسانيد كه « ساعت يك لحظه ديگر خوب مىشود . » و سلطان را چندان بازداشت كه آن وقت در رسيد و سلطان سوار شده به جانب شام روان شد . و چون همهء مردم مصر كه از يكديگر بهتر بودند ، به حسب اتفاق سلطان در اين سفر كه منجم صاحب وقوف اختيار كرده بود ، به قتل رسيد . القصه ، سلطان حكم كرد كه هيچ‌كس قبل از امرا كوچ نكند . جمعى قبل از امرا كوچ كرده ، به سلطان خبر رسيد . به نفس خود سوار شده به ايشان رسيد و يكى از ايشان را به قتل آورد . و مردم اين را به شگون خوب ندانستند . و جمعى از امرا را به رسم منقلاى پيشتر روانه كرد . و به واسطهء كمال غضب بر نوروز ، خواهر خود را ملك ناصر كه در نكاح نوروز بود ، به فتواى قاضيان ديندار به عقيل رومى داد . و اين از عجانب امور است . و امرا كه منقلاى بودند ، چون سلطان به غزه و ايشان به شام رسيدند بالاتفاق نزد امير شيخ و نوروز رفتند و به سلطان خبر رسيده به ايلغار متوجه شام شد . و اول محرم ( مذكور ) به آنجا رسيد .\r\nو احوال مملكت روم آن است كه چون اكثر امرا نزد سلطان محمد به برسا رفتند ، سلطان محمد با جمعيت بسيار متوجه موسى شد و او طاقت نياورده به ولايت لار گريخت و على بيگ ارنوس اغلان و يحيى بيگ ميخال اغلان از او جدا شده نزد سلطان محمد رفتند . و سلطان محمد ، موسى را تعاقب نموده در صوفيه جنگ شده و موسى شكست يافته به وقت گريز اسبش در گل فرورفت و ساروحر نام غلام نمك‌بحرام او در آن وقت فرصت يافته اسبش را پى كرد و موسى پياده گرديده گرفتار شد . او را نزد برادرش آوردند . همان شب به قتل رسيد .\r\nو او به غايت كريم بود . « 1 » و تمام روم ايلى ( روملى ) به تصرف سلطان محمد درآمد . و به وقت منازعت برادران محمد بيگ و امان اغلان لشكر به برسا آورد . عوض ، حاكم آنجا ، حصارى شد . و اين خبر به سلطان محمد رسيده متوجه برسا شد .\r\nو در اين سال احوال مملكت هندوستان اين است كه خضر خان ، حاكم ملتان به رهتك آمد و ملك ادريس با برادران او را ملازمت كرده و خضر خان از آنجا [ عزيمت 
  ] نارنول كرد .\r\nبهادر ناهر ، ضابط آنجا حصارى شده و اطراف و جوانب آن ولايت به تاراج رفت و خضر خان از آنجا به ميوات آمده اكثر آن ولايت را تاراج نمود و متوجه دهلى شده سلطان محمود را در حصار سيرى « 2 » محاصره نموده و اختيار خان كه در فيروزآباد [ بود 
  ] ناچار به ملازمت\r\n\r\n\r\n","description":"","footnote":"\r\n( 1 ) . تاريخ لطفى پاشا ( ص 65 ) : « موسى چلبى ، مردى سخت عصبى مزاج و مردم روملى را به خاطر خيانت به برادرش و پيوستن به خود او دوست نمىداشت . » - اوزون چارشىلى ، تاريخ عثمانى ، ج 1 ، ص 384 .\r\n( 2 ) . ق : سرى ؛ م ، ش : سدى . اصلاح از منتخب التواريخ .\r\n","page_name":" 5068 ","page_number":840},
  {"content":"\r\n\r\nخضر خان آمد . و تمام ولايت ميان‌دوآب را خضر خان به تصرف درآورده به واسطهء نايافت شدن علف از پاى حصار يسرى برخاست و به طرف ملتان مراجعت كرد . « 1 »\r\nو چون مظفر شاه در گجرات بىحضور شد و سلطنت را به احمد شاه گذاشت ، در اواخر سنهء هشتصد و چهارده به همان مرض درگذشت . و فيروز خان بن مظفر در بروده ياغى شد و امير محمود تركى ، حاكم كنبايت نيز با او اتفاق كرده و حسام الملك و ملك شاه و ملك كريم خسرو نيز به او ملحق شدند و با بيكى آدم افغان در نواحى بروده جنگ كرده او را شكست دادند و مقدم نادون را نيز گريزانيدند . و بنا كراس كهترى صاحب‌اختيار لشكر فيروز خان شد و ديگر امرا طاقت نياورده بناكراس را به اتفاق كشتند و از فيروز خان جدا شده به احمد شاه ملحق شدند و هيبت خان ، برادر فيروز خان نيز از سورت ورانيز به برادر خود پيوست و سعادت خان و شير خان نيز كه از اولاد سلطان مظفر بودند ، به ايشان همراه شدند و لحظه [ به 
  ] بروج آمده قرار حصارى شدن دادند و كس به مالوه نزد هوشنگ شاه فرستاده او را به كمك طلبيدند و قبول كردند كه هر منزل كه هوشنگ كوچ كند ، چند لك تنكه به او بدهند . و هوشنگ به كمك روان شد . [ 550 ب 
  ]\r\nو احمد شاه چون از اتفاق ايشان آگاه شد ، كوچ بر كوچ به پاى قلعه بروج آمد و ميان برادران به سعى نيك‌انديشان صلح شد و همه احمد شاه را ملازمت نمودند و نوازش بىاندازه يافتند . و هوشنگ حاكم مالوه كه تا موضع كانتق « 2 » آمده بود ، از صلح ايشان آگاه شده مراجعت نمود و آدم افغان نيز به ملازمت احمد شاه آمد . و سلطان احمد به جانب اساول مراجعت نمود و هواى آنجا او را خوش آمده بر كنار آب سربناى « 3 » شهر احمدآباد فرمان داد . به اندك وقتى شهرى كه فى الواقع در ربع مسكون مثل آن به غايت كم است ، به اتمام رسيد و دار الملك حكام گجرات شد .\r\nو بعد از اندك روزى بار ديگر برادران با احمد شاه در مقام خلاف شدند و به ايدر پناه بردند . و رتمل مقدم ايدر به ايشان اتفاق كرده سلطان احمد متوجه ايدر شده به قصبهء مهراسه آمد و مخالفان در قلعهء مهراسه به جنگ ايستادند و سلطان احمد كس فرستاده ايشان را به صلح ترغيب نمود و ايشان همچنان بر عناد خود اصرار نمودند . و اين معنى تكرار يافت . آخر قلعه گيان پيغام دادند كه « اگر فلان و به همان نزديك قلعه آمده عهد و اقرار نمايند و خاطر ما جمع شود ، بيرون مىآييم . »\r\n\r\n\r\n","description":"","footnote":"\r\n( 1 ) . منتخب التواريخ : « . . . از جهت گرانى غله نتوانست قرار گرفت و به راه پانىپته گذشته به فتحپور معاودت نمود . »\r\n( 2 ) . م : كاس .\r\n( 3 ) . م : آب سرماى .\r\n","page_name":" 5069 ","page_number":841},
  {"content":"\r\n\r\nو غرض ايشان اين بود كه به اين تقريب امراى معتبر احمد شاه را به دست آورند . و ملك بدر علا وركس خان با نظام الملك و سعد الملك به موجب طلب ايشان به نزديك قلعه رفته بودند . سخنان ملايم گفته از قلعه بيرون آمدند و به ايشان نزديك شدند و به سخن مشغول شدند . و جمعى را كه در كمين نشانيده بودند ، چون فرصت به دست افتاد ، بيرون آمده نظام الملك و سعد الملك را گرفتند و به حصار درآوردند . و نظام الملك را چون به قلعه درمىآوردند به بانگ بلند گفت كه « ما خود گرفتار شديم ، سلطان متوجه حال ما بنمايد و متوجه قلعه شود كه به يك حمله به دست مىآيد . » و سلطان احمد جنگ سلطانى انداخته قلعه را گرفت .\r\nو بعضى نوشته‌اند كه بعد از آن سه روز قلعه را به جنگ گرفتند . و بدر علا وركس خان كشته شد و فيروز خان و برادران و مقدم ايدر گريختند و نظام الملك و سعد الملك هردو به سلامت در قلعه به دست آمدند و نوازش بسيار يافتند . و مقدم ايدر چون دانست كه طاقت مقاومت حاكم گجرات ندارد ، با فيروز خان آغاز مخالفت كرده تمام فيلان و اسباب او را به دست آورده نزد احمد شاه فرستاد . و فيروز خان با برادران به ناگور گريخت . و مقدم ايدر پيشكش فراوان فرستاد و سلطان احمد به احمدآباد مراجعت كرد .\r\n\r\n","description":"","footnote":"","page_name":" 5070 ","page_number":842},
  {"content":"\r\n\r\n\r\nذكر وقايع سنهء هشتصد و پانزده هجرى [ موافق سال هشتصد و پنجم از رحلت خير البشر 
  ]\r\nدر اين سال ميرزا رستم از برادر [ خود ، اميرزاده اسكندر 
  ] گريخته به ملازمت ميرزا شاهرخ آمد و بار ديگر آن حضرت اسباب سلطنت او را مهيا ساخت و به جانب عراق رخصت نمود و به عزيمت زيارت مشهد طوس رايات همايون كوچ كرده مودود گرمسيرى از راه گريخت و على تيمور بلوچ با جماعت خود دوچار شد . پرسيد كه « به كجا مىروى ؟ » او در جواب گفت كه « به رخصت پادشاه به ولايت خود مىروم . » على تيمور در مقام تحقيق شده ، مودود دانست كه كذب او ظاهر مىشود . بنابر آن ، شمشير كشيده متوجه على تيمور شد و چندكس از بلوچان را زخمدار كرد . على تيمور از آن گريزان شده مودود در عقب او مىتاخت . و پسر على تيمور از عقب مودود درآمد و به يك تير او را از پاى درآورد و سرش را به هرات فرستاد .\r\nو پادشاه ربع مسكون مراسم زيارت مشهد به جا آورده و عز الدين ، حاكم قومس با پيشكش بسيار در طوس به ملازمت رسيد و حكام سارى و فيروزكوه پيشكش بسيار مصحوب برادران خود به درگاه فرستادند . و آن حضرت شكاركنان به دار السلطنهء هرات رفت . و ايلچيان ختاى از نزد داى منگ خان « 1 » پادشاه چين و ماچين و سايران مملكت رسيدند . به موجب فرمان شهر هرات را آيين بستند و امرا به استقبال ايلچيان رفته ايشان را به ملازمت\r\n\r\n\r\n","description":"","footnote":"\r\n( 1 ) . منگ يا مينگ عنوان سلسلهء پادشاهى چين است كه جاى مغول‌ها را گرفتند - علاء الدين آذرى ، تاريخ روابط ايران و چين ، ص 112 . بنا به تصريح ويل دورانت از اين خاندان دو امپراتورى در چين حكومت كردند . اولى ، تاىتسو ( 1368 - 1399 م . ) و دومى ، چينگ‌تسو ( 1403 - 1425 م . ) كه معاصر شاهرخ بودند . - تاريخ تمدن ، ج 3 ، ص 1041 .\r\n","page_name":" 5071 ","page_number":843},
  {"content":"\r\n\r\nآوردند و پيشكش‌هاى ايشان مستحسن افتاد و مكتوب خود را گذرانيدند كه به اين عبارت بود :\r\n« داىمنگ ، پادشاه معظم نامه ارسال مىفرمايد به ديار سمرقند ، مر شاهرخ بهادر را . فكر مىكنم خداوند تعالى جميع خلايق را بيافريد كه آنچه در ميان آسمان و زمين است با هريكى به رفاهيت باشند . [ ما 
  ] به تأييد خداوند متعال خداوند ممالك روى زمين گشته‌ايم و به متابعت حكم الهى جهاندارى مىكنيم . و سبب ميان دور و نزديك فرق نمىكنيم ، همه را برابر « 1 » و يكسان نگاه مىداريم . پيش از اين شنيديم كه تو نيك عاقلى و كاملى و از همگنان بلندترى به امر خداوند تعالى اطاعت مىنمايى و رعايا و عساكر را پرورش داده در باب همگنان احسان و نيكويى رسانيده ، سبب آن نيك شاد گشتيم ، على الخصوص ايلچى فرستاديم [ تا 
  ] كمخا « 2 » و ترقو « 3 » خلعت رسانيد . چون كه ايلچى آنجا رسيده ، تو نيك تعظيم امر ما نموده و مرحمت ما را نيك ظاهر [ 551 الف 
  ] ظاهر گردانيده همه خرد و بزرگ شاد گشته‌اند . « 4 » فى الحال ايلچى فرستادى تا تحفه « 5 » و اسبان و متاع‌هاى آن ديار رسانيده به جد صدق نمودن تو را ديديم كه شايستهء ستايش و نوازش باشى . پيشتر دور مغول به آخر رسيد . پدر تو تيمور فوما « 6 » به امر خداى تعالى اطاعت آورده تاىزو « 7 » ، پادشاه اعلاى ما را « 8 » خدمت نموده و تحفهء ايلچيان منقطع نگردانيده . سبب آن مردمان آن ديار [ به سعادت امان رسانيده اكنون پدر تو وفات يافت . تو به علم و كياست لايق و شايسته آن مراتب و منازل مردمان آن ديار را 
  ] « 9 » امان داده و همگنان را دولتمند گردانيده ، ديديم كه تو به همت و روش پدر نيك متابعت نموده [ اى 
  ] .\r\nاكنون دو جيحون باى از كسان و هزاره سوجو و وانگ چنگ ، صره سون قويجى با جمعهم فرستاديم تا تهنيت و خلعت كمخاها و ترقوها و غيرها تا صدق [ ما 
  ] ظاهر گردد . بعد ازين كسان فرستيم تا آىورو « 10 » كنند تا راه منقطع نشود تا تجارت و كسب به مراد خويش كنند .\r\nخليل سلطان برادرزادهء تو [ ست 
  ] مىبايد كه وى را نيكو تربيت نمايى تا حق‌زادگى خويش به جاى آورده باشى . تو مىبايد كه به صدق و رأى ما متابعت نمايى . اين است كه اعلام گردانيده مىشود . « 11 » »\r\n\r\n\r\n","description":"","footnote":"\r\n( 1 ) . ق : برين .\r\n( 2 ) . كمخا : جامهء منقشى كه به الوان مختلف بافته باشند - لغتنامهء دهخدا .\r\n( 3 ) . ترقو : يا ترغو ، نوعى از بافتهء ابريشمى سرخ رنگ - برهان قاطع\r\n( 4 ) . ق ، ش : شاد گشته آيد .\r\n( 5 ) . ق : ايلچى فرستاده تحفه .\r\n( 6 ) . نسخ : قوما . فوما در لغت چينى به معنى داماد است كه همان گوركان است . - عبد الحسين نوايى ، اسناد و مكاتبات تاريخى ، ص 132\r\n( 7 ) . نسخ : پاى روى\r\n( 8 ) . نسخ : اغلن ما را\r\n( 9 ) . افزوده از اسناد و مكاتبات تاريخى .\r\n( 10 ) . معنى اين جمله در فرهنگ‌ها به دست نيامد . از سياق متن « رفت‌وآمد » و « آمدوشد » معنى مىشود .\r\n( 11 ) . اين نامه با كمى تغيير در الفاظ در اسناد و مكاتبات تاريخى ، ( ص 131 به بعد ) چاپ دكتر عبد الحسين نوايى آمده است .\r\n","page_name":" 5072 ","page_number":844},
  {"content":"\r\n\r\nو دو مكتوب ديگر همراه اين مكتوب بود : يكى تفصيل تحفه‌ها و يكى راه ايلچيان . و در هرسه مكتوب جميع سخنان به زبان تركى و مغولى و به زبان ختاى و خط ختاى و زبان فارسى و خط فارسى نوشته بودند . و ميرزا شاهرخ مضامين آن [ ها 
  ] را معلوم فرموده ، فرمان داد كه ايلچيان را طوى دادند .\r\nو ملك قطب الدين ، حاكم سيستان كه سابقا - چنان كه نوشته شده مخالفت نموده بود - در اين وقت به درگاه آمد و پيشكش بسيار با خراج گذاشته به نظر درآورد و حكومت مملكت خود يافت . و ايلچيان ختاى را بعد از اتمام مهمات رخصت فرموده و شيخ محمد بخشى « 1 » به ايلچيگرى ختا همراه ختاييان روان شد . و كتابت ميرزا شاهرخ به اين عبارت بود كه :\r\n« به جانب داىمنگ پادشاه از شاهرخ سلطان سلام ( مالا كلام ) « 2 » مىفرستد . چون خداوند تعالى به حكمت بالغه و قدرت شاملهء آدم [ ع 
  ] را بيافريد و بعضى فرزندان او را پيغمبر و رسول گردانيد و ايشان را به خلق فرستاد تا آدميان را به حق دعوت كنند و باز بعضى از آن پيغمبران را چون ابراهيم و موسى و داود و محمد ، عليهم السلام ، [ كتاب داد و شريعت تعليم كرد و خلق آن روزگار را فرمود تا به شريعت ايشان عمل كنند و بر دين ايشان باشند و مجموع 
  ] « 3 » اين رسولان مردم را به دين توحيد و خداپرستى دعوت كردند و مردم را از پرستش غير او بازداشتند و هركدام را از اين رسولان شريعتى مخصوص بود ، اما همه در توحيد خداى متفق بودند . چون نوبت به پيغمبر ما ، صلوات الله عليه و إله ، رسيد شريعت‌هاى ديگر منسوخ شد [ و او رسول و پيغمبر آخر زمان شد 
  ] « 3 » و همهء عالميان : امير و سلطان و وزير و غنى و فقير و صغير و كبير را به شريعت او عمل مىبايد كرد و ترك ملت و شريعت‌هاى گذشته مىبايد داد . اعتقاد به حق و درست اين است و مسلمانى عبارت از اين است .\r\nپيشتر از اين به چند سال چنگيز خان خروج كرد و بعضى فرزندان خود را به ولايت‌ها و مملكت‌ها فرستاد . و جوجى خان را به سراى و قراقروم و دشت قپچاق فرستاد و در آنجا نيز بعضى پادشاهان چون بركه خان و اوزبك خان و جانى خان و ارس خان بر سر اسلام و مسلمانى بودند [ و بر شريعت محمد رسول الله ، صلى الله عليه و سلم ، عمل مىكردند 
  ] « 3 » . و هولاگو خان را به بلاد خراسان و عراق و نواحى آن مقرر گردانيد . پس از آن بعضى از فرزندان او كه حاكم آن ممالك بودند ، چون آفتاب شريعت [ محمد رسول الله 
  ] « 3 » درون ايشان بود ، همچنان بر سر اسلام و مسلمانى بودند و به سعادت اسلام مشرف گشته به آخرت رفتند . و چون پادشاه راستگوى غازان خان و اولجايتو سلطان و پادشاه سعيد ، ابو سعيد بهادر ، تا نوبت حكومت و\r\n\r\n\r\n","description":"","footnote":"\r\n( 1 ) . ق ، ش : يحيى .\r\n( 2 ) . م : ندارد .\r\n( 3 ) . افزوده از اسناد و مكاتبات تاريخى ايران ، عبد الحسين نوايى .\r\n","page_name":" 5073 ","page_number":845},
  {"content":"\r\n\r\nفرمانروايى و سلطنت و كامرانى به پدر و مخدومم ، امير تيمور گوركان ، طاب الله ثراه ، رسيد .\r\nايشان نيز در جميع ممالك بر شريعت محمد رسول الله ، صلى الله عليه و إله ، عمل فرمودند و در ايام سلطنت و جهاندارى ايشان اهل ايمان و اسلام را رونقى هرچه تمام‌تر بود .\r\nاكنون كه به لطف و فضل خداوند تعالى اين ممالك خراسان و ماوراء النهر و عراق [ و آذربايجان 
  ] در قبضهء تصرف آمده در تمامى ممالك حكم به موجب شريعت مطهرهء نبويه مىكنند و امر به معروف و نهى منكر كرده و يرغو و قواعد چنگيز خان مرتفع است . چون يقين و تحقيق شد كه خلاص و نجات در قيامت و سلطنت و دولت در دنيا به سبب ايمان و اسلام و عنايت حق تعالى است ، با رعيت به عدل‌وداد و انصاف زندگانى كردن ، اميد به موهبت و كرم خداوند تعالى آن است كه ايشان نيز در آن ممالك به شريعت محمد رسول اللّه عمل كنند و مسلمانى را قوت دهند تا باشد كه پادشاهى چند روزهء دنيا به پادشاهى آخرت كه  « وَ لَلْآخِرَةُ خَيْرٌ لَكَ مِنَ الْأُولى »  « 1 » متصل گردد . در اين وقت از آن طرف ايلچيان رسيدند و تحفه‌ها آوردند و خبر سلامتى ايشان و معمورى آن ممالك گفتند . محبت و دوستى كه ميان پدران بود ، بر موجب « محبّة الآباء قرابة الأبناء » « 2 » تازه گشت ، ما نيز از اين طرف محمد بخشى ايلچى [ را 
  ] فرستاديم تا خبر سلامتى برساند . مقرر آن است كه بعد از اين راه‌ها گشاده باشند تا بازرگانان به سلامت روند و بازآيند ، و اين معنى سبب آبادانى مملكت و نيكونامى دنيا و آخرت است . توفيق رعايت اتحاد و مراقبت ( شرايط ) « 3 » و داد رفيق اهل طريق باد . » « 4 » [ 552 ب 
  ]\r\nو حضرت ميرزا شاهرخ ديگر ايلچيان ولايات را مثل ايلچى قرامان اغلان و پيرك و غير ذلك مجموع را رخصت فرمود و امير مضراب بهادر و امير سيد على ترخان و امير فيروز شاه به موجب حكم متوجه بلخ شدند كه در ركاب ميرزا ابراهيم سلطان بهاء الدين ، والى بدخشان را تأديب نمايد ؛ چه ، او سابقا معتمدى به جهت تسليم مال و خراج بدخشان طلب نموده بود و حمزه قتوقو را به آنجا فرستاده بودند و ناراضى گشته بود . و شهزاده و امرا عزيمت بدخشان نموده به آنجا درآمدند و ميرزا ابراهيم با لشكر پياده در كشم توقف نمود ؛ چه ، بهاء الدين به كوه‌هاى محكم پناه برده بود و امرا او را تعاقب نموده از كان لعل گذشتند و تا منبع آب جيحون رفتند و احمال و اثقال شاه بهاء الدين را به دست آوردند ؛ چه ، در خيال مردم بدخشان نگذشته بود كه لشكر بيگانه به آنجا تواند رسيد . و امرا معاودت نموده حكومت آنجا\r\n\r\n\r\n","description":"","footnote":"\r\n( 1 ) . قرآن ، الضحى : 4 . « و آخرت براى تو بهتر از اين دنياست . »\r\n( 2 ) . از امثال سائره است به معنى : دوستى پدران سبب نزديكى پسران است .\r\n( 3 ) . ق : ندارد .\r\n( 4 ) . شاهرخ بجز اين ، نامه‌اى ديگر نيز به عربى به امپراتور چين فرستاد . متن عربى و ترجمهء فارسى آن را در اسناد و مكاتب تاريخى ملاحظه فرماييد .\r\n","page_name":" 5074 ","page_number":846},
  {"content":"\r\n\r\nرا به ميرزا شاه محمود برادر شاه بهاء الدين - كه قبل از اين به مدتى به درگاه آمده بود - دادند .\r\nو در اين سال ميرزا شاهرخ ، امير عليكه و الياس خواجه را با سپاهى گران از خراسان به طرف خوارزم روان نمود و به امير موسى كا حكم رفت كه از ماوراء النهر با پنج هزار سوار به ايشان ملحق شود . نزديك به خوارزم ايشان به هم ملحق شدند . و در آن زمان مباركشاه پسر امير ايدكو « 1 » حاكم آنجا بود . نخست سخن صلح به ميان انداخت و امرا را غافل كرده به جنگ بيرون آمد و امرا شكست يافتند و مردم خوارزم تمام اموال آنها را به غارت بردند . و آن حضرت از شنيدن اين سخن در غضب شده امير سيد على ترخان را و امير شاه ملك را به خوارزم تعيين نمود و لشكر ماوراء النهر را نيز حكم كرد كه به فرمان ايشان باشند . و چون امير شاه ملك و رفقا به نزديك خوارزم رسيدند ، خبر يافتند كه مباركشاه بعد از فتح به مردم خوارزم خوب سلوك نكرده و رعيت بالتمام از وى آزرده شده‌اند . بنابرآن ، به تعجيل روان شد و حاكم آنجا طاقت نياورده به جانب بدر گريخت و مردم خوارزم بيرون آمده امرا را ملازمت كردند . و امير شاه ملك آن ولايت را به ضبط درآورد و به مردم اعتمادى سپرد و خود به درگاه آمده ، بعد از چندگاه حكومت خوارزم به او مرحمت شد و تا آخر عمر در تصرف او بود .\r\nو چون شرح احوال خوارزم بعد از فوت صاحبقران تا حال مذكور نشده بود ، اكنون مجملى نوشته مىشود كه ؛ به وقت رحلت صاحبقران امير موسى كا ، حاكم خوارزم بود . تا آنكه در وقت حكومت خليل سلطان قوم قراتاتار كه از روم آمده بودند ، از ماوراء النهر گريخته به آنجا رفتند و با موسى كا جنگ كرده اكثر آن ولايات را تاراج نمودند و به روم رفتند . امير ايدكو ، امير الأمراء شاديخان ، حاكم دشت از پريشانى احوال خوارزم مطلع شده طمع در آن مملكت نمود و به آنجا رفته موسىكا را از آنجا بيرون كرد و آن ولايت را به تصرف درآورده به امير ايكا « 2 » سپرده به جاى خود رفت . تا آنكه در سنهء هشتصد و يازده شاديخان ، حاكم دشت وفات يافت و فولاد خان ، پادشاه الوس جوجى خان شد و امير ايدكو به دستور امير الامرا بود .\r\nايكا را از خوارزم طلبيده [ امير 
  ] نعلچه « 3 » را حاكم آنجا گردانيد و فولاد خان نيز در ثلاث عشر و ثمانمائه فوت شد و تيمور خان پسر سوخان پادشاه شد و قصد امير ايدكو كرد و او منهرم به خوارزم آمده و باز لشكرى فراهم آورده به جانب الوس روان شد و بار ديگر با مردم تيمور خان جنگ كرده شكست يافت و به خوارزم آمد و لشكريان تيمور خان خوارزم را محاصره نمودند .\r\n\r\n\r\n","description":"","footnote":"\r\n( 1 ) . ق : امير اركو .\r\n( 2 ) . نسخ : انكارا . تصحيح از زبدة التواريخ .\r\n( 3 ) . نسخ : بىنقطه .\r\n","page_name":" 5075 ","page_number":847},
  {"content":"\r\n\r\nو در اين وقت به سردار لشكر تيمور خان كه غازان نام داشت ، خبر رسيد كه جلال الدين ، پسر تغتمش خان جنگ كرده او را شكست داد و اردوى او را غارت كرد و تيمور خان به جانب خوارزم روان شد . و جلال الدين به غازان خان پيغام كرد كه « تيمور را شكست داده الوس را متصرف شدم . اگر ايدكو ، پسر خود را با زن خود به درگاه فرستد و خطبه و سكه به نام ما كند ، با او صلح كرده مراجعت نمايند . » غازان ميل صلح كرد و دكنه كه يكى از امراى دشت بود ، در اين لشكر با غازانى رفيق بود و خواهر تيموركا « 1 » را در نكاح داشت ، همچنان با ايدكو در مقام نزاع بود و تيمور خان نزديك به خوارزم رسيد و غازان نخست خبردار شد . دكنه را به مجلس شراب طلبيد و او را مشغول نموده كس فرستاد كه تيمور خان را با معدودى چند كه همراه داشت به قتل آوردند و جلال الدين را منتدار ساختند و فرمان استمالت غازان و حكومت لشكر به نام او از دشت آمد . و با ايدكو صلح كرده بازگشت . و قچولاى بهادر به آن لشكر دوچار شده از روى سرزنش گفت كه « خوارزم را ناگرفته چون مراجعت كردند ؟ » ايشان در جواب گفتند كه « ما مدت هفت ماه محاصره نموده كارى نساختيم . تو خود اندك [ 553 الف 
  ] همراه دارى . » قچولاى گفت كه « يك نفس من او را كافى است . »\r\nو به اين غرور عازم خوارزم شد . امير ايدكو نيز به استقبال او بيرون آمد و مردم خود را دو بخش كرده جمعى را فرمود كه چون به قچولاى رسيد [ يد 
  ] ، اندك جنگ كرده بگريزيد . و نمد كهنه و جل و توبره و امثال آن بر مثال بقچه بسته در وقت گريختن بيندازيد . و قچولاى رسيده مردم ايدكو به موجب مقرر گريزان شدند و لشكر قچولاى به تصور فتح و طمع غنيمت در فقاى گريختگان روان شدند و امير ايدكو از كمين بيرون آمده خود را به قچولاى رسانيد و قچولاى به جنگ ايستاده كشته شد . و امير ايدكو توق او را بر پاى كرده نقاره‌چيان او را فرمود كه نقاره بزنند و مردم قچولاى كه در پى الجا رفته و جل و توبره به جاى بقچه به دست آورده بودند ، مراجعت نموده به پاى توق مىآمدند و گرفتار مىشدند . و به اين تدبير هزار كس قچولاى دستگير شدند . و ايدكو به خوارزم مراجعت نمود و پسر خود را حاكم آنجا ساخت و چنان كه گذشت بعد از اين لشكريان ميرزا شاهرخ به خوارزم آمدند و شد آنچه شد .\r\nو ميرزا اسكندر چون در ممالك فارس و عراق فرمانروا شد ، قصد تسخير قم كرد . حاكم قم [ خواجه محمد قمى 
  ] « 2 » حصارى شد . و چون مردم قم جنگى بودند ، جنگ‌هاى سخت كردند . و حاكم ساوه چون مىدانست كه بعد از فتح قم نوبت اوست كمك فرستاده و آخر به حيله خواجه مظفر فراهانى كه در قلعه با حاكم آنجا مخالف بود ، قلعهء قم مسخر شد و خواجه\r\n\r\n\r\n","description":"","footnote":"\r\n( 1 ) . ق : تيموركان .\r\n( 2 ) . افزوده از زبدة التواريخ ( ج 1 ، ص 481 )\r\n","page_name":" 5076 ","page_number":848},
  {"content":"\r\n\r\nمحمد به ناچار به ملازمت ميرزا اسكندر آمده و مقيد به اصفهان رفت و عبد الله پروانچى « 1 » به حكم ميرزا اسكندر به اصفهان رفت .\r\nو امير قرايوسف در اين سال به ديار بكر رفت و پسر او ، پير بداق كه خان الوس بود ، طوى عظيم ترتيب نموده هزار گوسفند و صد ماديان ذبح كرد . و امير باباچى « 2 » گاورودى كه بعد از شكست ميرزا ابا بكر تا چهار فرسخى تبريز را غارت مىكرد ، به قرايوسف كس فرستاده طلب صلح نمود . قرايوسف گفت كه « اگر باباچى راست مىگويد و به ملازمت من از روى اخلاص مىآيد ، او را به نوعى كه دلخواه اوست رعايت خواهم كرد . » و باباچى از روى راستى و مردانگى با فرزندان و برادران به خدمت قرايوسف آمد و انواع رعايت يافت و حكم شد كه مادام كه در درگاه باشد بىمهر او امرا و اركان دولت يك دينار داد و ستد ننمايند . و او را طوىها داده در مجلس خاص .\r\nو قرايوسف متوجه بدليس شده والى آنجا ، شمس الدين به ملازمت آمد و قراعثمان روان شد و احمال و اثقال و خزاين را در قلعهء ماردين گذاشت و مزروعات جرموك را ويران كرده اهالى جرموك هزار اسب پيشكش قبول كردند و به وعده وفا نكردند و قلعه به جنگ گرفته شد و قتل عظيم به فعل آمد . و قراعثمان به جنگ آمده شكست يافت و حصارى شد . و قرايوسف معاودت نموده به صحارى موش درآمد و لشكريان را اجازت داد و خود به تبريز آمده در اواسط جمادى الآخر به سلطانيه رسيد و امير بسطام را كه مخالفت مىنمود ، محاصره كرد و كارى نساخته باز رفت ؛ چه ، تراكمهء قراباغ و شيروان به اتفاق شيخ ابراهيم با او ياغيگرى مىكردند . و قرايوسف با لشكرى كه بىتكلف هيچ يك از پادشاهان به آن آراستگى و پيراستگى نديده [ بود 
  ] متوجه شيروانات شد و از آب ارس گذشت .\r\nامير شيخ ابراهيم و كستنديل « 3 » گرجى به جنگ آمده شكست يافتند و گرفتار شدند .\r\nكستنديل را به حكم قرايوسف با سيصد كس از ازناوران گرجيان كه اسير شده بودند ، به قتل آوردند . و امير شيخ ابراهيم را كه با فرزندان و برادران و اكثر خواص گرفتار شده بودند ، امراى قرايوسف بعد از تاراج شمّاخى به شيروان آوردند . و چون امير شيخ ابراهيم ، پادشاهى شيرين‌سخن و خوشكلام و خوش‌خلق بود ، چندان سخنان خوب از او به قرايوسف رسيد كه دل قرايوسف - كه از مروت خالى بود - بر او مهربان شد . و امير شيخ ابراهيم اموالى كه از زمان يزدگرد شهريار تا آن حال در خزاين آبا و اجداد او جمع شده بود ، فداى جان خود\r\n\r\n\r\n","description":"","footnote":"\r\n( 1 ) . ق ، ش : پرواچى . پروانچى : خزانه‌دار\r\n( 2 ) . احسن التواريخ : باباحاجى .\r\n( 3 ) . احسن التواريخ : كوستنديل .\r\n","page_name":" 5077 ","page_number":849},
  {"content":"\r\n\r\nساخت و به قرايوسف پيغام كرد كه « در روز جنگ از اسب افتادم و دستم به درد آمد و هنوز آن درد باقى است و شراب نافع است . » و قرايوسف حيران شده او را در مجلس خاص طلبيد و هم‌كاسه شد . و هم در آن مجلس چندان سخنان دلپذير گفت كه از حبس نجات يافت و پهلوى قرايوسف نشست . و پير بداق خان او را كاسه داشت . و امير شيخ ابراهيم بجز آنچه پيشكش كرده بود هزار و دويست تومان ديگر به جهت حكومت شيروان قبول كرد و تبريزيان ضامن شده حكومت شيروان باز [ 553 ب 
  ] به او مفوض شد . و از ديوان قرايوسف برات مبلغ مزبور را به نام اخى قصاب و ديگر تبريزيان مىنوشتند . و آنها رخوت « 1 » و اقمشه به محصلان مىدادند و بروات را نزد شيخ ابراهيم مىآوردند . و تمام زمستان شيخ ابراهيم هم‌پيالهء قرايوسف بود و در بهار رخصت يافته و اسمه « 2 » تبريزيان به جهت او داده بودند به هرچه زودتر باشد به ايشان رسانيد .\r\nو احوال مملكت روم آن است كه چون سلطان محمد به تسخير روم ايلى ( روملى ) و آن طرف مشغول بود ، محمد بيگ قرامان اغلان لشكر كشيده به برسا آمد و عوض پاشا ، حاكم آنجا را محاصره نمود و مردم قرامان به حصارگيرى مشغول بودند كه سلطان محمد جسد موسى را به برسا فرستاد . و چون خبر قتل موسى و فتح سلطان محمد به گوش قرامان اغلان رسيد ، سراسيمه از پاى حصار برخاسته متوجه ولايت خود شد . و به وقت كوچ ، نديم قرامان اغلان به وى گفت كه « چون مردهء موسى عثمانى را به برسا آوردند ، ما چنين مىگريزيم ، اگر احيانا زنده [ اى 
  ] از آل عثمان رو به ما آورد حال چه خواهد شد ؟ »\r\nو سلطان محمد چون خبر طغيان قرامان اغلان شنيد ، به برسا معاودت نموده اسفنديار اغلان و گرميان اغلان نيز به او ملحق شدند و به الكاى قرامان درآمده آق‌شهر را گرفتند و در صحراى قونيه هردو لشكر به هم رسيدند و ايلچيان تردد نموده صلح شد . و محمد بيگ را سلطان محمد خلعت داده به برسا معاودت نمود و از آنجا به ادرنه آمد و از آنجا عزيمت افلاق نموده قاسم بيگ اسفنديار اغلان را با جمعى ديگر از امرا پيشتر روان نمود . و افلاقيان « 3 » پيشكش فراوان داده صلح كردند . و صمصون نيز در اين يورش به تصرف سلطان محمد درآمد . و سلطان مراد ، پسر سلطان محمد كه در اقاسيه بود ، به روم ايلى رفته قراتاتار را كه در آن نواحى بودند به آبادانى آن ولايت مأمور گردانيد و محمد بيگ مست اغلان را محصل ايشان نمود و آن ولايت معمور شد .\r\n\r\n\r\n","description":"","footnote":"\r\n( 1 ) . رخوت : جمع رخت .\r\n( 2 ) . م ، ش : ندارد .\r\n( 3 ) . م : اولاقيان .\r\n","page_name":" 5078 ","page_number":850},
  {"content":"\r\n\r\nدر اين اثنا ، مصطفى نام شخصى كه نوكر شيخ بدر الدين موسى قاضى سمار « 1 » - كه سابقا قاضى متفكر بود - در كلومه « 2 » سر برآورد و اهل املهن « 2 » را به او اعتقاد عظيم پيدا شده او را پيغمبر پنداشتند . و سلطان لشكر بر سر او برده ، بعد از جنگ مصطفى گرفتار شد و به قتل آمد .\r\nو شيخ بدر الدين ديد كه نوكرش . . . « 3 » مرتبه رسيد ، او را نيز داعيهء سلطنت در خاطر پيدا شد و جمعى كثير را با خود متفق گردانيد . و سلطان محمد لشكرى فرستاده او را در نواحى غزه به دست آورد و به فتواى مولانا خليل دانشمند عجمى به قتل آمد . و سلطان محمد از برسا به ادرنه درآمد و آنجا را پايتخت نمود و تا سنهء هشتصد و چهارده [ ؟ 
  ] به كام دل گذرانيد و به اجل طبيعى درگذشت و چهار پسر و هفت دختر از او بازماندند .\r\nو احوال ملك ناصر ، حاكم مصر و شام در اين سال اين است كه چون امراى منقلاى او به جانب امير شيخ و نوروز رفتند و ملك ناصر به شام رسيد ، بر بقيهء لشكر خود بدگمانى او بيشتر شد . با تغرى بردى ، حاكم شام كه بىحضور بود ، در باب مهم خود مشورت نمود و او در جواب گفت كه « بالضروره از غلامان پدر خود را به قتل آوردى و اكنون اسب سوارى تو با تو در مقام خلاف است . » ملك ناصر گفت كه « گذشته گذشت . بالفعل چيزى بايد كرد . » تغرى بردى گفت كه « حاليا آنچه به خاطر مىرسد اين است كه ملك را به مصر معاودت مىبايد كرد ؛ چه ، هر كس كه ميل ملازمت سلطان دارد او همراهى خواهد كرد و هركس را دل صاف نيست جدا مىشود و جدايى او محض مصلحت سلطان است . و چون به مصر رسى ، منادى مىبايد كرد كه غلامان را مطلقا امان است و بر وجه احسن ، مدتى سلوك با ايشان مىبايد كرد و هرگاه هزار كس متفق به هم رسند ، دفع مخالفان آسان است ؛ چه ، شجاعت تو بر دشمنان ظاهر است و اكنون ايشان به غايت بسيارند و كسى را با تو متفق نمىبينم . اگر به وقت آنكه به مصر رسى ايشان لشكر به مصر آورند ، آنجا با ايشان جنگ كنى و اگر به مصر نمىروى به جانب قرايوسف روان شو . و بجز آنچه گفتم هرچه كنى پشيمانى نتيجه خواهد داد . »\r\nسلطان زمانى به فكر فرورفته و بعد سر برآورد و گفت : « چون به مصر با اين جماعت جنگ ناكرده روان شوم چه اعتبار ديگر من را در نظرها بماند ؟ و اين جماعت چند زخم خورده مىشد ، اگر ده كس با من باشند جنگ مىكنم . » تغرى بردى گفت كه « اين بار به طريق سابق نيست و امرا با تو به اتفاق جنگ خواهند كرد . » و ملك ناصر آزرده شده برخاست گفت كه « خداى تعالى مدد خواهد كرد . »\r\n\r\n\r\n","description":"","footnote":"\r\n( 1 ) . ق ، ش : سماربى ؛ شايد : سمار ، شهرى در جزيرهء قبرس .\r\n( 2 ) . يك كلمه در نسخ سه‌گانه ناخوانا ؛ شايد : « برچه » .\r\n( 3 ) . مكان مشخص نشد .\r\n","page_name":" 5079 ","page_number":851},
  {"content":"\r\n\r\nو نصيحت تغرى بردى را گوش نكرده متوجه جنگ امرا شد . و امرا با وجود كثرت هنوز با خود قرار جنگ نداده بودند و اراده داشتند كه چون سلطان به مصر معاودت نمايد ولايات شام را [ 554 الف 
  ] به يكديگر قسمت نمايند و به فراغت باشند . و به اين عزيمت كوچ كرده به جانب حلب روان شدند . و ملك ناصر از كوچ ايشان واقف شده عجز ايشان را يقين كرد و هرچند دمرداش اتابكى نصيحت كرد ، سودى نكرد و به ايلغار متوجه امرا شد . و چون نزديك رسيد ، به نفس خود بر ايشان حمله برد . و در اين وقت يك‌يك از غلامان جدا شده و به جانب غنيم مىرفتند و ملك ناصر همچنان به جنگ مشغول بود و مخالفان به يك بار حمله آورده او را شكست دادند . و مقبل كه زن نوروز را كه خواهر ناصر بود ، به نكاح درآورده بود ، در اين معركه به قتل رسيد . و سلطان گريخته به دمشق رفت و جميع اسباب سلطنت به دست امرا افتاد .\r\nو خليفه المستعين بالله و ديگر اركان دولت نزد امرا آمده و امرا بعد از فتح شب در جنگگاه گذرانيده صباح هريك خود را سلطان تصور كردند . و امير شيخ و سودون محمدى و بكتمر جلق را اعتبار از همه بيشتر بود . و با آنكه اتفاق نداشتند ، به دفع ملك ناصر اتفاق كردند و به شام آمدند .\r\nو ملك ناصر چون به شام رسيد ، تغرى بردى ، حاكم آنجا در حالت نزع بود و روز ديگر فوت شد و اموال او را بالتمام ناصر متصرف شده در قلعهء دمشق حصارى شد . دمرداش او را نصيحت كرد كه « به مصر يا حلب رو » او را چون اجل رسيده بود سخن دولتخواهان نشنيده در دمشق توقف كرد . امرا اطراف قلعه را درميان گرفتند و روز جنگ شد . و چون امرا هيچ‌يك ديگرى را قبول نداشتند ، كارى از پيش نمىرفت . بنابراين ، اتفاق كرده مستعين بالله خليفه را تكليف سلطنت كردند . او نخست قبول نمىكرد ؛ چه ، از ملك ناصر ملاحظهء بسيار داشت ، اما چون امرا مبالغه كردند و سوگندان خوردند كه با او بىوفايى نكنند و مادام الحيوة او را مطيع باشند ، قبول كرده قدم بر مسند سلطنت نهاد .\r\nو مردم شام چون از سلطنت مستعين خبردار شدند دو فرقه شدند . جمعى گفتند كه جنگ با خليفهء وقت كفر است و از ناصر جدا شدند و جمعى بر موافقت ناصر اصرار نمودند . اما ناصر به غايت ضعيف شد و روز به روز كار بر او تنگ مىشد . و مستعين به رسم سلاطين مصر سوار شده پيش‌پيش او منادى مىكردند كه « ناصر را خليفه از سلطنت عزل نموده است و جايز نيست هيچ مسلمانى را كه يارى ناصر نمايد . » و مدت محاصره امتداد يافته ، ناصر چون به غايت شجاع بود تا ممكن بود جنگ كرده بالاخره به غايت عاجز شد و جمعى قليل كه با او مانده بودند از جنگ آن‌چنان به تنگ آمدند كه هر مرتبه كه به ايشان مىگفت كه سوار مىبايد شد ، جواب نمىدادند و اگر احيانا سخن مىكردند بجز درشتى و ملامت نبود .\r\n\r\n","description":"","footnote":"","page_name":" 5080 ","page_number":852},
  {"content":"\r\n\r\nو چون ناصر به اين حال رسيد ، اسندمر « 1 » ، برادر خود را نزد مستعين فرستاد و طلب صلح نمود . امرا قبول نكردند و بار ديگر جنگ شد . و آخر ايلچيان آمد و رفت كرده قرار به آن دادند كه سلطان از قلعه بيرون آيد و امرا اگر ميل سلطنت او داشته باشند ، بار ديگر او را سلطان نمايند ، و الا او را به يكى از سرحدات فرستاده به حشم نگاه دارند . و چون اطراف و جوانب قلعه را فروگرفته بودند و راه گريز بالكليه مسدود و قوت جنگ بالكليه مفقود بود ، ناصر در شب دوشنبه يازدهم شهر صفر با فرزندان خود از قلعه بيرون آمد و به منزل امير شيخ رفت . و چون چشم امير شيخ بر وى افتاد ، از جاى خود برخاسته به دستور قديم نزد او زمين بوسيد و جاى خود را به او گذاشته ، بعد از ساعتى از نزد او برخاسته و او را مضبوط كرد .\r\nو روز ديگر جميع امرا و علما و قضات به حضور خليفه آمده در باب ناصر مشورت كردند و رأى همه بر قتل او قرار گرفت بجز امير شيخ كه به حسب ظاهر مىگفت كه « او را در قلعهء اسكندريه محبوس كنيد . » و در شانزدهم شهر صفر سه كس از جانب امير شيخ و يكى از طرف نوروز و ديگرى از طرف خليفه به قتل ناصر فرج متوجه شدند . چون چشم ناصر بر ايشان افتاد ، دانست كه به قتل او آمده‌اند . سراسيمه از جاى خود برخاست و آن سه كس به او رسيدند . نخست پشت كاردى به ناصر رسانيدند . چون در دست ناصر چيزى نبود به دست به مدافعه مشغول شد . و مشت و درفش چون به هم آشنايى ندارد ، ناصر ابلهانه گريزان شد . و آن سه از عقب روان شدند و هركدام به او مىرسيدند ، كاردى به او مىرسانيدند . تا آنكه از پاى درآمد . بعد از آنكه مرده بود ، به واسطهء احتياط چند خنجر ديگر بر او زدند و ريسمانى بر پاى او بسته برهنه او را به مزبله [ اى 
  ] كه بر سر راه بود انداختند . مردم شهر به تماشاى او مىآمدند . و يك شب و يك روز به اين طريق افتاده بود و آن حرام‌نمكان را آن‌قدر شرم و مروت نبود كه [ 554 ب 
  ] به دفن او قيام نمايند و امير و فقير و خرد و بزرگ بر او مىگذشتند . و در شب ديگر بعضى از مردم شام جمع شده و او را دفن كردند .\r\nو مدت سلطنت او سى و سه سال و پنج ماه و يازده روز بود . و بعد از آنكه پنهان شد و باز به سلطنت رسيد ، شش سال و دو ماه ديگر سلطنت مصر كرد . و ناصر از تمام سلاطين مصر شجاع‌تر بود و علوم سپاهيگرى از سوارى و تيراندازى و نيزه‌ورى به غايت نيكو دانستى . كرم مفرط داشت و آن‌قدر حلم و حيا كه از وى منقول است از هيچ‌يك از سلاطين مصر نقل نكرده‌اند . گناهان بزرگ را عفو كردى . مكرر بر امير شيخ يشبك و غير ذلك از امراى عاصى دست يافت و عفو كرد . و آن بىمروتان يك بار بر او مسلط شدند و به قتلش آوردند . او جوان\r\n\r\n\r\n","description":"","footnote":"\r\n( 1 ) . ق : اسبدر .\r\n","page_name":" 5081 ","page_number":853},
  {"content":"\r\n\r\nمعتدل القامت خوش‌صورت بود و زبانش به حرف « سين » خوب جارى نبود .\r\nصاحب تاريخ مصر نوشته كه سلطنت او ولايت مصر و شام را شوم بود ؛ چه ، در زمان او تمام مصر خراب شد و حلب و بعلبك و شام را لشكر صاحبقران به عهد او خراب مطلق كردند - چنان كه گذشت - و قحط و طاعون در زمان او هرگز كم نشد و تمام خزاين مصر در وقت او صرف شد . و به وقت تولد او ، پدرش را از حكومت مصر ناصرى دور كردند و گرفته به قلعه فرستادند . و اكثر امراى معتبر مصر به وقت او كشته شدند ، خواه در موافقت و خواه در مخالفت . و در بيست و نه سالگى « 1 » كشته شد و سه پسر و هفت دختر از او بازماند ؛ فرخ و محمد و خليل و عايشه و آسيه و زينب و شقرا « 2 » و هاجر و رحب « 3 » و نام ديگر معلوم نيست .\r\nو چون خاطر امرا و خليفه از طرف فرج جمع شد ، قرار يافت كه امير شيخ و نوروز همراه مستعين به مصر روند . و به اين قرار روز ديگر چون به مجلس آمدند ، امير شيخ بر دست راست خليفه و نوروز بر دست چپ قرار گرفتند . و امير شيخ به نوروز گفت كه « من را اراده آن است كه در ولايت شام توقف نمايم و تو همراه خليفه به مصر روى ؛ چه ، در اين سرحد يكى از ما دو كس ضرور است . » و امير شيخ را در اين سخن غرض آن بود كه نوروز بازى خورده توقف شام را قبول كند . و تدبيرش موافق تقدير افتاد ؛ چه ، نوروز در اين باب با خواص خود مشورت نموده همه گفتند كه « چون امير شيخ در اين سرحد توقف نمايد ، تمام امرا و لشكر نزد او جمع مىشوند و تو را در مصر هيچ اعتبار و اختيار نخواهد بود . بنابر آنكه با وجود آنكه مثل ناصر حاكمى در مصر بود ، هميشه امير شيخ در ولايت شام او را اطاعت نمىكرد . اكنون كه خليفه دست‌نشان او باشد و تو را از اين سرحد دور كند ، يقين است كه صاحب‌اختيار و اقتدار تمام خواهد شد . »\r\nو نوروز روز ديگر به امير شيخ گفت كه « شما را به مصر رفتن اولى است . تمام امراى آن طرف اطاعت شما مىكنند و حكومت شام را من متعهدم . » و امير شيخ كه اين معنى را از خدا به صد دعا مىخواست ، فى الحال قبول كرده به خليفه عرض كرد كه « نوروز را خلعت نيابت شام بايد داد . » و امير شيخ حكومت مصر را از پيش خود گرفت و خليفه را بىاختيار كرده و بكتمر جلق را صاحب اختيار كرد كه هركجا از ولايت مصر كه خواهد متصرف شود . و امير شيخ و خليفه متوجه مصر شدند و نوروز و جمعى ديگر از امرا كه به ولايت و حكومت شام تعيين يافته بودند ، در شام توقف نمودند .\r\n\r\n\r\n","description":"","footnote":"\r\n( 1 ) . اين رقم به طور قطع و يقين اشتباه است . چند سطر قبل صحبت از « سى و سه سال و پنج ماه و . . . » سلطنت او رفت .\r\nدر نسخهء « م » و « ش » نيز جاى كلمهء « بيست » سفيد است ؛ البته ابن تغرى بردى به عدد 24 و نه 29 اشاره دارد ج 13 ، ص 149 .\r\n( 2 ) . ق : رسفراد . و شقرا يكى از زنان بكتمر جلق بود .\r\n( 3 ) . ق : رهنه .\r\n","page_name":" 5082 ","page_number":854},
  {"content":"\r\n\r\nو در دويم ربيع الآخر خليفه به مصر رسيد و قاهره را آيين بستند . و گمان امير شيخ اين بود كه خليفه به خانهء خود فرود آيد ، اما خليفه كه خود را سلطان مىدانست به قلعهء حكومت به عادت سلاطين متوجه شد . و امير شيخ شروع در حيله كرده ، در اين روز اسباب سلطنت را از عقب داشت و به خليفه گفت كه « چون به واسطهء سفر سامان لايق همراه نبود ، بعد از اين موافق مدعا اسباب پادشاهى مرتب خواهد شد . » و خليفه جميع مهمات سلطنت را به امير شيخ واگذاشت و امير شيخ به عزل و نصب امرا و حكام به خاطرخواه خود قيام مىنمود . و چقماق را دواتدار ساخت . و غرضش آنكه چون چقماق كه با او متفق بود ، هميشه نزد خليفه حاضر باشد و خليفه اقدام بر امرى كه بر امير شيخ پنهان باشد نكند .\r\nدر اين وقت بر خليفه بجز نام سلطنت نماند و در خانه‌هاى سلاطين مصر خليفه با اهل و عيال به واسطهء وسعت آن منازل هميشه هراسان مىبود و آمدوشد مردم به خانهء خليفه بالكليه بر طرف شد و خليفه به غايت دلتنگ شده از قبول سلطنت پشيمان شد و در فكر خلاصى خود شد .\r\nو اما نوروز چون در شام توقف كرد و خبر شد كه دمرداش محمدى كه همراه ناصر بود به حلب گريخته است ، بنابراين به دفع او روان شده حلب را به تصرف درآورد و يشبك بن ازدمر را حاكم حلب كرده طرابلس را به امير طوخ « 1 » داد . و چون خبر استقلال امير شيخ در مصر به او رسيد به غايت ملول شده [ 555 الف 
  ] از قبول توقف در شام نادم شد .\r\nو در شانزدهم جمادى الآخر در مصر به حكم خليفه منادى كردند كه خليفه جميع اختيار را از ملك و مال سواى خلافت خود به امير شيخ تفويض نموده . و امير شيخ بعد از اين به وضع سلاطين زندگانى مىكرد و امرا و اعيان دولت و قضات مصر به نوعى كه سلاطين را خدمت كنند در خدمت او بودند . و چون خليفه در مقام تربيت امير شيخ بود ، بكتمر جلق كه از اعاظم امرا و ثالث امير شيخ و نوروز بود ، بعد از رسيدن به مصر بىحضور شد و بىحضورى او امتداد يافته فوت شد و امير شيخ به غايت خوشحال شده و قرار پادشاهى به خود داد . و چون خبر فوت بكتمر به شام رسيد ، نوروز نيز نزديك بود كه از غصه هلاك شود ؛ چه ، يقين دانست كه امير شيخ پادشاه مصر شد .\r\nو در غرهء شعبان قضات و علما به وقتى كه امير شيخ را در خدمت حاضر بودند ، برخاسته « 2 » عرض كردند كه « امور مملكت تمام مختل است و مردم بيرون مصر نام خليفه را هنوز نمىدانند . اكنون صلاح در آن است كه سكه و خطبه را به نام امير شيخ خوانده و مستعين\r\n\r\n\r\n","description":"","footnote":"\r\n( 1 ) . ق : طمرح\r\n( 2 ) . ق ، م : بر حاشيه .\r\n","page_name":" 5083 ","page_number":855},
  {"content":"\r\n\r\nهمچنان خليفه باشد . » و امير شيخ گفت كه « اين نمىشود ، مگر آنكه تمام امرا راضى شوند . » و جماعتى كه حاضر بودند بالاتفاق گفتند كه « ما همه قبول داريم . » پس قاضى القضات برخاسته نزد امير شيخ آمد و با او بيعت كرد . بعد از آن ديگر كسى اختلاف نكرد و كس نزد خليفه رفته كه در حضور قضات از وى اقرار بگيرد كه سلطنت را به امير شيخ داد . و خليفه خواهى نخواهى بعد از آنكه امير شيخ را سوگند داد كه قصد او نكند و با او به شرايط دوستى قيام نمايد ، خود را از سلطنت خلع كرد و امير شيخ را حاكم ساخت .\r\nو مدت سلطنت خليفه هفت ماه و پنج روز بود . و امير شيخ ، غلام ظاهر بن برقوق بود كه از خواجه محمود شاه خريده - و در سنهء هفتصد و هشتاد و سه [ هجرى 
  ] خريده بود . و امير شيخ در آن وقت دوازده ساله بود و در ايام خدمت برقوق اكثر اوقات امير شيخ شراب مىخورد و بدين جهت مكرر برقوق او را تربيت با تازيانه مىكرد . و مرتبه به مرتبه ( نقل كرده ) « 1 » تا آنكه امير حاج شد و بعد از مدتى كه داخل امرا بود ، حكومت طرابلس يافت و در جنگ صاحبقران گرفتار شده بعد از مدتى خلاص شد و باز به مصر آمد و حكومت طرابلس يافت و بعد از مدتى ، حاكم دمشق شد . و باقى احوالش در ايام سلطنت ناصر نوشته شد . تا آنكه در دويم شعبان قدم به مقر سلطنت نهاد و امير طرباى طاهرى را به شام فرستاد كه بشارت سلطنت او را به نوروز رساند .\r\nو قبل از رسيدن طرباى ، نوروز مطلع شده چقماق را كه از طرابلس به دمشق به كارى رفته بود گرفت . و چون طرباى رسيد و خبر بشارت رسانيد ، نوروز اصلا التفات نكرد و كاغذ امير شيخ را - كه به مؤيد ملقب شده بود - به دست نگرفت و به وقت سخن گفتن به طريقى كه سابقا امير شيخ را نام مىبرد ، او را ياد كرد و آخر بكتمر سيفى را همراه طرباى به مصر روان كرد و به بكتمر گفت كه نزد امير شيخ زمين نبوسد . و چون بكتمر به ديار مصر رسيد و او را به حضور امير شيخ بردند ، او را به زمين‌بوسى تكليف كرد . او در جواب گفت كه « آنكه من را فرستاده از زمين بوسيدن منع كرده . » امير شيخ ارادهء قتل او نمود . به شفاعت امرا از خون او درگذشت و او زمين بوسيد .\r\nو امير شيخ ، شيخ شرف الدين حنفى را نزد نوروز به شام فرستاد كه او را نصيحت كرده باشد و به اطاعت تكليف نمايد . و نوروز جميع حكام ولايات شام را طلبيد . يشبك از حلب و طوخ « 2 » از طرابلس و قمش از حمات و ابل ذو القدر از ولايت خود به دمشق آمدند . نوروز ايشان را استقبال كرده به اعزاز تمام به شهر درآورد و در باب حكومت امير شيخ با ايشان\r\n\r\n\r\n","description":"","footnote":"\r\n( 1 ) . م : ندارد .\r\n( 2 ) . ق : طرح .\r\n","page_name":" 5084 ","page_number":856},
  {"content":"\r\n\r\nمشورت كرد . هيچ‌يك از آنها در آن باب سخنى نگفتند و امير نوروز ايشان را به جاىهاى خود رخصت كرد به شرط آنكه به وقت طلب حاضر شوند . و در مقام جمع لشكر شد . و اين اخبار به ملك مؤيد رسيده امير قرقماس را به حكومت شام نامزد كرد و دمرداش محمدى را كه از حلب به بلاد تركمان گريخته بود نايب حلب گردانيد و خود نيز به استعداد سفر شام مشغول شد . اما به واسطهء زخمى كه در حمام به او رسيده بود ، مرض مفاصل پيدا كرده بود در اين وقت اشتداد [ يافت 
  ] و صاحب فراش شد . قرقماس با حاكم صفد و نايب غزه به جنگ نوروز روان شدند . و نوروز در حلب بود . و آن جماعت به تعجيل روان شدند كه در غيبت نوروز شايد كه شام را متصرف شوند .\r\nو در اين وقت قاصد دمرداش محمدى نزد امير مؤيد آمده اظهار اطاعت كرد و قراعثمان نيز ايلچى فرستاد . امير شيخ فى الجمله صحت يافته بود . از قلعه بيرون آمده تا كنار نيل رفت . و امير طوغان حسنى در ايام بىحضورى امير مؤيد با جمعى از امرا بر خلاف اتفاق نموده بود و در شب موعد چون سلاح پوشيد كسى به او ملحق نشد . و اين خبر به مؤيد رسيد او را گرفت و به قلعهء اسكندريه فرستاد . اما نوروز چون [ 555 ب 
  ] دمرداش در حلب شنيد به آنجا رفت و او را گريزانيد و حكومت حلب را به طوخ نايب طرابلس داد و يشبك را همراه به شام آورد .\r\nو امرايى كه متوجه شام بودند ، چون از مراجعت او آگاه شدند ، طاقت نياورده بىجنگ مراجعت نمودند . و دمرداش بعد از معاودت نوروز به حلب آمده و طوخ بيرون آمد و با او جنگ كرده ظفر يافت و دمرداش گريخت . چون جاى ديگر نداشت به مصر آمد . سلطان مؤيد او را عزت بسيار داشت و بعد از چند روز در مجلس ضيافت دمرداش را گرفت . و قرقماس و تغرى بردى را نيز در اين روز مقيد كرد و سجدهء شكر به جهت گرفتن اين سه كس به جاى آورد و گفت كه « امروز سلطان مصر شدم . » و استعداد لشكر كرده در آخر ذيقعده از قاهره بيرون آمد و مستعين خليفه را از خلافت عزل كرده برادرش ، معتضد را خليفه كرد و متوجه شام شد .\r\nو در اين سال حكام هندوستان هريك به مقام خود بودند و امرى كه لايق نوشتن تاريخ باشد سانح نشد . و سلطان محمود ، حاكم دهلى بىحضور شد و در ماه رجب به اجل طبيعى درگذشت . « 1 » مدت حكومت او بيست سال و دو ماه بود و اما اكثر اوقات در سر انقلاب گذشت .\r\nبعد از او دولتخان ، حاكم دهلى شد . و خضر خان ، حاكم ملتان به قصد دهلى روان شده تمام امرا و ملوك حصار فيروزه و دهلى به او ملحق شده در ماه ذيحجهء سنهء هشتصد و چهارده « 2 » ( ؟ ) دولت خان را در حصار يسرى محاصره نمود .\r\n\r\n\r\n","description":"","footnote":"\r\n( 1 ) . منتخب التواريخ : « و سلطنت از خاندان فيروز شاهى منقطع شد . »\r\n( 2 ) . ذكر وقايع سال 815 هجرى است .\r\n","page_name":" 5085 ","page_number":857},
  {"content":"\r\n . \r\n","description":"","footnote":"","page_name":" 5086 ","page_number":858},
  {"content":"\r\n\r\n\r\nذكر وقايع سنهء هشتصد و شانزده از هجرت [ موافق سال هشتصد و ششم از رحلت خير البشر 
  ]\r\nدر اين سال ميرزا شاهرخ سلطان به واسطهء خبر استيلاى قرايوسف تركمان عزيمت سفر عراق و آذربايجان نمود و دخترى كه در پس پردهء عصمت داشت به ميرزا محمد جهانگير بن ميرزا محمد سلطان عقد نمود و مكتوبى به ميرزا اسكندر روان نمود كه « رايات همايون به دفع قرايوسف متوجه است . آن فرزند نيز با لشكرهاى فارس متوجه رى شود كه بعد از قشلاق مازندران در اوايل بهار ما را ملاقات آنجا خواهد شد كه به اتفاق او را كه بر گستاخى قتل ميرزا ميرانشاه اقدام نموده تأديب نماييم . » « 1 »\r\nو متوجه مازندران شده ، شكاركنان به مازندران با لشكرى بىپايان نزول فرمود . و جميع حكام آن ولايات به ملازمت آمدند . و ايلچى [ ى 
  ] كه نزد ميرزا اسكندر رفته بود ، بازگشته خبر انقلاب ميرزا اسكندر را به عرض رسانيد . آن حضرت در جواب فرمود كه « اگر خود نمىآيد ، لشكر فرستد . » و ميرزا اسكندر كه بعد از آنكه قرايوسف به واسطهء بىحضورى به جانب او معاودت نموده بود ، خود را فراموش كرده اظهار خلاف نمود حكم كرد كه علفزارهاى رى و آن نواحى را كه محل عبور لشكر منصور بود ، آتش زدند و به جانب قندهار و سيستان و گرمسيرات تحفه‌ها فرستاده ايشان را به مخالفت ترغيب نمود . و ايلچيان كتابات او در طلب به دست مردم ميرزا شاهرخ افتاده به نظر آن حضرت درآوردند و مخالفت او كه تا غايت نزد او محقق نشده بود يقين شد .\r\n\r\n\r\n","description":"","footnote":"\r\n( 1 ) . متن نامهء شاهرخ به ميرزا اسكندر را در زبدة التواريخ ( ج 1 ، ص 494 به بعد ) مطالعه فرماييد .\r\n","page_name":" 5087 ","page_number":859},
  {"content":"\r\n\r\nو قرايوسف در اين سال به عراق عجم آمده و ميرزا اسكندر در اصفهان عمارات عالى ساخت و آنجا مىبود . و او نيز عزيمت آذربايجان كرد و به حدود نهاوند رسيد و به حسب اتفاق بيمارى در لشكر قرايوسف پيدا شد و اكثر سپاه او بر بستر ناتوانى افتادند . و قرايوسف مراجعت نمود و ميرزا اسكندر به غايت خوشحال شده داعيهء سلطنت پيدا كرد . و قرايوسف به تبريز آمد و شاه محمد ، پسر قرايوسف در بغداد قصد امير محمد سار و تركمان - كه حاكم شهرزور بود - نمود و بعد از جنگ حاكم شهرزور گرفتار شد .\r\nو ملك مؤيد ، حاكم مصر ، در اين سال به جانب حلب روان شد و نوروز به تصور آنكه چون به استقبال رود و به جنگ بيرون نيايد ، لشكر مصر به واسطهء آزوقه و علف تنگى كشيده اگر معاودت نكنند پريشان به نواحى شام خواهند رسيد و در آن وقت لشكر اطراف بر او جمع خواهند شد ، از شام نيز بيرون نيامد . و امير مؤيد و لشكر مصر دلير شده به طرف او روان شدند . و حكام آن اطراف اين معنى را بر ضعف نوروز حمل كرده نزديك او نيامدند . و مؤيد نزديك به شام رسيد و لشكر نوروز بيرون آمده جنگ كردند و شكست يافتند و نوروز به قلعهء دمشق درآمد .\r\nو چون اين خبر به مؤيد آوردند ، قبول نكرد و گفت كه « نوروز به قلعه درنمىآيد . » از يكى از مردم او پرسيد كه سبب اين چيست ؟ مؤيد گفت كه « وقتى ما و نوروز متفق بوديم و ناصر به قلعهء دمشق درآمد نوروز گفت كه « به خدا سوگند كه ناصر گرفتار شد . من از او پرسيدم كه سبب چيست ؟ او در جواب گفت كه به قلعه كسى درمىآيد كه لشكر و مددى را اميدوار باشد ، يا آنكه جمعى كه قلعه را محاصره مىكنند [ 556 الف 
  ] از طول ايام محاصره ملول شوند ، و ناصر را اين هردو مفقود است ؛ چه ، مددى ندارد و تا ما زنده باشيم از پاى قلعه برنمىخيزيم .\r\nو اكنون چون خداى تعالى تقدير زوال دولت او نموده همين سخن را كه من از او شنيده‌ام ، فراموش كرده به قلعه درآمده است و عن قريب گرفتار مىشود . »\r\nو قلعهء دمشق را امير مؤيد محاصره نمود و بعد از آنكه مدت يك ماه جنگ شد و نوروز عاجز شد مردم در ميان آمده صلح كردند . مؤيد سوگند خورد كه تا نوروز بر وفق ارادهء او سلوك ننمايد ( نرود ) « 1 » و نوروز و يشبك و طوخ و جمعى ديگر از امرا كه همراه او بودند ، از قلعه بيرون آمده ، و چون مؤيد او را ديد از جاى خود برخاست و نوروز زمين بوسيد و چون ارادهء دست بوسيدن نمود ، امير شيخ مانع شده او را در آغوش گرفت و قضات و ارباب و اعيان كه در مجلس بودند مباركباد صلح گفتند و امير شيخ گفت كه « چگونه صلح نباشد ،\r\n\r\n\r\n","description":"","footnote":"\r\n( 1 ) . ق : ندارد .\r\n","page_name":" 5088 ","page_number":860},
  {"content":"\r\n\r\nسوگند خورده‌ايم . » قاضى القضات كه خود امير شيخ را سوگند داده بود ، گفت كه « اين سوگند صلح سلطان صحيح نيست . » « 1 » ( و فى الحال جميع قضات فتوا دادند كه « سوگند امير دروغ بود . و چند مرتبهء ديگر امير شيخ از اين قسم سوگند خورده بود . » ) « 2 » و فى الحال نوروز را با جميع همراهان گرفتند و همان شب نوروز را به قتل آورده سر او را به مصر فرستادند . و آنچه نوروز به ولىنعمت خود كرده بود ( در اندك وقتى مكافات ديد و قضا از عقب امير شيخ مىگفت « تا چه كند با تو دگر روزگار » ) « 3 »\r\nو مؤيّد به‌خاطر جمعى از آنجا به حلب آمد و از آنجا به ملطيه رفته به شام مراجعت كرد . و اينال صفدى را حاكم حلب گردانيد و امير سودون را حكومت طرابلس داد و قانىباى محمّدى را نيابت دمشق داده متوجه مصر شد و طرباى ظاهرى را در غزه حاكم كرد و به مصر آمد . و بىحضورى قديم او كه مفاصل بود عود نموده و باز صحت يافت و تا ثمان عشر به حال خود بود و از هيچ طرف دل‌نگرانى نداشت .\r\nو احوال ممالك هندوستان در اين سال آن است كه چون خضر خان ، دولتخان را در قلعهء يسرى محاصره نمود بعد از چهار ماه كه كار دولت خان به اضطرار رسيد بيرون آمده خضر خان را ملازمت نموده گرفتار شد . « 4 » و اصح آن است كه در ماه ربيع الأول سنهء هشتصد و هفده دولتخان گرفتار شد و خضر خان دهلى را متصرف شد .\r\nو در گجرات احمد سرگنجى و شهلك بن شيخ ملك و بيكر آدم افغان كه اعظم خان بود ، با سلطان احمد ياغى شدند و اكثر ولايات گجرات را تاراج نمودند . و هوشنگ ، حاكم مالوه نيز متوجه گجرات شد و سلطان احمد از احمدآباد به احوال جياپيا آمد و هوشنگ به واسطهء بعضى از امور صلاح در جنگ نديده به مالوه مراجعت نمود . لشكريان سلطان احمد چون از طرف مالوه خاطرجمع شدند با جمعى كه ياغى شده بودند جنگ كرده ايشان را شكست دادند و سلطان احمد به احمدآباد مراجعت نمود . و سلطان ابراهيم ، حاكم جونپور و آن نواحى به قصد دولت خان از جونپور بيرون آمده و باز به جونپور مراجعت نمود ؛ چه ، دولت خان را منازعى ديگر مثل خضر خان پيدا شده بود . و سلطان ابراهيم به فراغ خاطر تا سنهء احدى و ثلثين و ثمانمائه [ - 831 
  ] به حكومت مشغول بود .\r\n\r\n\r\n","description":"","footnote":"\r\n( 1 ) . ق : « اين سوگند سلطان صلح صحيح نيست . »\r\n( 2 ) . م : مطلب بين ( ) را ندارد .\r\n( 3 ) . م : ( به اندك وقتى ديد ، فاعتبرو ) .\r\n( 4 ) . منتخب التواريخ : « دولت خان تا چهار ماه متحص گشته آخر الأمر به سبب بىاتفاقى ملك لونا و ديگر هواخواهان خضر خان به عجز و اضطرار امان طلبيده خضر خان را ديد و خضر خان او را در حبس موقوف داشته تسليم قوام خان كرد تا در حصار فيروزه برده كارش تمام ساخت . »\r\n","page_name":" 5089 ","page_number":861},
  {"content":"\r\n . \r\n","description":"","footnote":"","page_name":" 5090 ","page_number":862},
  {"content":"\r\n\r\n\r\nذكر وقايع سنهء هشتصد و هفده از هجرت [ موافق سال هشتصد و هفتم از رحلت خير البشر 
  ]\r\nدر اوايل بهار اين سال ميرزا شاهرخ بهادر سلطان ، ميرزا بايسنقر را به حكومت خراسان روان فرمود و رايات همايون از مازندران عزيمت رى نمود و ايلچى امير بسطام از سلطانيه آمده اظهار ايلى نمود . و چون موكب سلطانى نزديك رى رسيد ، جمعى از امراى ميرزا اسكندر به ملازمت آمدند .\r\nو تفصيل اين سخن آنكه به وقت قشلاق مازندران ، نصر الله ، حاكم ساوه از بيم ميرزا اسكندر التماس داروغا نموده بود و آن حضرت شخصى را به آنجا فرستاده ، ميرزا اسكندر از اين معنى آگاه شده امير يوسف خليل و امير چلبان شاه برلاس و امير بيان قوچين و امير عبد اللّه پروانچى و سعد الدّوله را نامزد ساوه كرد . و آن حضرت مطّلع شده حسن صوفى ترخان و امير سيد على ترخان و امير دولت خواجه ايناق را با ده هزار سوار به جانب ساوه فرستاد . امراى ميرزا اسكندر چون از توجه لشكر منصور مطلع شدند بالاتفاق خاطر بر ملازمت ميرزا شاهرخ سلطان و مخالفت ميرزا اسكندر كمر بر ميان بستند و امير يوسف خليل را كه در قصهء جهان ملك با مخالفان موافق شده بود ، گرفته متوجه اردوى بزرگ شدند . و آن حضرت هنوز در ملك رى بود و آن جماعت در آن ولايت به سعادت ملازمت سرافراز شده نوازش يافتند و يوسف خليل را به نظر آن حضرت درآوردند . گناه او نيز به عفو مقرون شد و به اخلاص به خدمت مشغول شد .\r\nو آن حضرت به ولايت ساوه درآمده به شكار مشغول شد و از راه [ 556 ب 
  ] حرّه « 1 » و\r\n\r\n\r\n","description":"","footnote":"\r\n( 1 ) . زبدة التواريخ : چرا و فرهان .\r\n","page_name":" 5091 ","page_number":863},
  {"content":"\r\n\r\nفراهان عزيمت اصفهان فرمود و قلاعى كه بر سر راه بود ، مفتوح شد . و دو فرسخى اصفهان محل نزول لشكر ظفر اثر شد . و جمعى را توفيق رفيق شده از ميرزا اسكندر جدايى اختيار كردند و به ملازمت آمدند . و شيخعلى قزاق با سيصد سوار آمده به عرض رسانيد كه خيلخانهء « 1 » ما در بيرون شهر است به اندك كمكى خلاص شده به اردو مىرسند . » امير مضراب و الياس خواجه به آن خدمت مأمور شدند . و قراولان ميرزا اسكندر به جنگ بيرون آمدند و لشكر منصور اصفهانيان را به دروازه گريزانيدند و امير لطف الله بر سر پل ايستاده حشميان را مىگذرانيد . و چند مرتبه ياغى قصد او كرد ، اما او چون كوه پاى بر زمين استوار كرده جاى خود را نگذاشت . و زخم شمشيرى به او رسيد و شمشير او شكست و همچنان جنگ مىكرد تا غنيم را گذرانيد و خيلخانهء آن مردم سلامت به اردو ملحق شد .\r\nو ميرزا اسكندر در غضب شده به عزم جنگ از شهر بيرون رفت و جنگى عظيم واقع شد .\r\nاصفهانيان شكست خورده ميرزا اسكندر نزديك بود كه گرفتار شود . به هزار حيله خود را به شهر رسانيد . و ظاهر اصفهان لشكرگاه پادشاه شد . و بايزيد ، پسر بسطام از سلطانيه آمده در اين وقت به سعادت ملازمت سرافراز شد . و سيصد سوار مردانه غافل از شهر اصفهان بيرون آمدند و امير الياس خواجه در برابر ايشان درآمد . بسيارى از ايشان را به قتل آورد . اما الياس خواجه زخمدار شده بعد از آن حصار شهر را پيموده حصار را بخش بر امرا كردند كه هركس به ملاحظه مورچل « 2 » خود قيام نمايد . و مخالفان را مجال بيرون آمدن نماند . و شيخ محمد سارق كه داروغاى شيراز بود ، به اتفاق اعيان آنجا چون از شكست ميرزا اسكندر آگاه شدند كس به اردوى همايون فرستاده طلب داروغا نمودند . و پسران امير عبد الصمد و شيخ يساول و يوسف قراچى و داراب را كه از معتمدان ميرزا اسكندر بود ، گرفتند و سكه و خطبه به نام آن حضرت كردند . و بنكه بخشى و لطف اللّه بابا تيمور « 3 » را به ضبط اموال و حكومت آن ولايت آن حضرت تعيين فرمود و روز به روز مردم ميرزا اسكندر ، خواه از قلعه و خواه از بيرون ، به ملازمت مىآمدند . و با وجود آن‌چنان ، اصفهانيان كمتر روزى بود كه به جنگ نيايند .\r\nو مدّت محاصره به پنجاه روز كشيد و يك مرتبه سخن صلح را از سكه و خطبه به نام ميرزا شاهرخ در ميان آمد ، امّا قرار نگرفت و ميرزا اسكندر بدخوى [ ى 
  ] و درشت‌گويى را از دست نداد و به حال پريشان به قلعه گريخت . و امير عبد الصمد كه معتمد او بود ، در اين شب از او جدا شده به ملازمت آمدند و ميرزا اسكندر ديگر طاقت نياورده سراسيمه از قلعه روى به\r\n\r\n\r\n","description":"","footnote":"\r\n( 1 ) . خيلخانه : جمع خيل به معنى گروه اسبان ، گروه سواران - دهخدا .\r\n( 2 ) . رك : پاورقى صفحهء 653 .\r\n( 3 ) . زبدة التواريخ : لطف اللّه بن بابا نتمور .\r\n","page_name":" 5092 ","page_number":864},
  {"content":"\r\n\r\nگريز آورد و اصفهان به تاراج رفت و غنيمت بسيار به دست لشكريان افتاد و جمعى به تعاقب ميرزا اسكندر رفته او را گرفتند . و چون به نظر آن حضرت درآوردند ، از غايت خجالت هيچ نگفت . و آن حضرت او را به برادرش ، ميرزا رستم سپرد و ميرزا رستم ترك صله و رحم كرده ميل در چشم جهان بينش كشيد . گوييا خاصيت حكومت شيراز و اصفهان اين است ؛ چه ، اكثر آل مظفر به اين عمل شنيع قيام نمودند .\r\nو كاشان و ابرقوه و اطراف و جوانب آن ولايت بالتّمام به تصرف درآمد و حكومت اصفهان به ميرزا رستم مسلم شد و ثلث مال آن سال به رعايا بخشيده شد و حكومت ولايت لرستان و همدان به ميرزا بايقرا بن عمر شيخ مفوض شد و آن ولايات سيورغال او شد .\r\nو در اين وقت خبر رسيد كه ميرزا الغ بيگ از ماوراء النهر ، ايلچى به طلب ميرزا ميرك احمد فرستاده و او توهم بىتقريب نموده عذر گفت . و ميرزا ميرك و مير بايزيد پروانچى كه معتمد او بود ديگرباره به نزد او بفرستاد و او را هرچند نصيحت كرد سودى نداد و قبول كرد كه پسر خود را به ملازمت فرستد . و به موعد مقرر پسرش نيز نيامد . و ميرزا الغ بيگ عازم اندكان شد و ميرزا ميرك احمد قلاع آن ولايت را محكم كرده به كوه‌هاى دور رفت . و ميرزا الغ بيگ قلعهء اخسى را محاصره نموده به جنگ گرفت و به اندكان رفت و امير موسى كا و امير محمد بيان « 1 » را به حكومت اندكان مقرر كرده به سمرقند معاودت نمود . و ميرزا ميرك احمد با لشكرى كه به مدد او از مغولستان آمده بودند ، بعد از مراجعت ميرزا الغ بيگ متوجه امرا شد و ايشان به جنگ بيرون آمده شكست يافتند و بجز رستم ، پسر امير سليمانشاه ، ديگر امرا به قتل رسيدند . و امير رستم به اندكان آمده قلعه را از مغولان نگاه داشت . و چون مغولان آنجا بسيار گرفته بودند ، از مغولستان مراجعت نمودند .\r\nو ميرزا شاهرخ از خبر قتل امرا اظهار تأسف بسيار نموده فرمود كه « بعد از فراغ از مهمات عراق تدارك آن نموده شود . » و به جانب شيراز كوچ فرموده و امير مضراب بهادر را حاكم آن ولايت نمود . اما اجل او را مهلت نداده در آن ايام به اجل طبيعى درگذشت و حكومت دار الملك آل مظفر به ميرزا ابراهيم مقرر شد . و آن حضرت او را به عدالت [ 557 الف 
  ] وصيت فرمود و به جانب خراسان معاودت نمود و از راه يزد به بيابان قهستان گذر نموده بيست و دويم رجب به دار السلطنهء هرات رسيد . و ميرزا بايسنقر كه در هرات قايم‌مقام آن حضرت بود ، به مراسم نثار و پيشكش قيام نموده به شرف اعزاز سرافراز شد .\r\nو ميرزا الغ بيگ در دوازدهم ماه رمضان از سمرقند برآمده سعادت ملاقات دريافت و\r\n\r\n\r\n","description":"","footnote":"\r\n( 1 ) . ق : پايان ؛ احسن التواريخ : تابان .\r\n","page_name":" 5093 ","page_number":865},
  {"content":"\r\n\r\nاكثر حكام ايران به مباركباد آمدند . و امير بسطام چاكر كه از امراى قديم عراق بود ، در اين وقت به هرات آمدند و نوازش يافتند . و حكومت مشهد و طوس و ابيورد و خبوشان و نسا و تمام استرآباد و مازندران با توابع و لواحق به اميرزاده بايسنقر مرحمت شد .\r\nو در اين سال خضر خان ، دولتخان ، حاكم دهلى را گرفته آن مملكت را كه دار السّلطنهء هندوستان بود ، به تصرف درآورد . و خضر خان را صاحب تاريخ هند از سادات شمرده . و او پسر ملك سليمان است . و ملك سليمان را ملك [ نصير الملك 
  ] مروان « 1 » پسرخوانده بود . ملك مروان در حكومت ملتان فوت شد و حكومت آنجا به پسر حقيقى او ، ملك شيخ مفوض شد .\r\nو او نيز در آن ايام فوت شده ملك سليمان - كه دعوى سيادت مىكرد - به حكومت ملتان رسيد . و بعد از فوت او خضر خان ، حاكم ملتان شد ، در وقت فيروز شاه . و چون صاحبقران به هندوستان آمد او را از ملتان بيرون كرده نزد آن حضرت آمد . و چنان كه گذشت ، آن حضرت حكومت ملتان را به او مرحمت فرمود و به يمن عنايت آن حضرت آخر به سلطنت دهلى رسيد و با رعيت و سپاهى نيكو سلوك كرد .\r\nو چون صاحب تاريخ مباركشاهى دو دليل قوى بر سيادت او نوشته « 2 » ، ضرور بود نقل آن ، تا صحت نسب او عالميان ظاهر شود . اول آنكه نگين سليمان پدرش در خدمت ملك مروان مىبود . نوبتى سيد جلال بخارى كه او را سيد السادات مىگفتند ، به منزل ملك مروان آمده بود و ملك سليمان به طريق خدمتكاران ديگر طشت و آفتابه به جهت دست شستن آورد . سيد جلال بخارى از روى كرامات فرمودند كه « اين سيدزاده است و اين خدمت به او فرمودن را گستاخى است . » بنابراين كه اين سخن بر زبان سيد جلال گذشته است ، او سيد است . ديگر اينكه خضر خان به غايت خوش‌اخلاق بود . و اين دليل سيادت پدران اوست . و از اينجا صحت نسب‌هاى سادات هندوستان به وضوح مىپيوندد .\r\nالقصّه ، خضر خان ملك نحو « 3 » را تاج الملك خطاب داد و وزير ساخت . و سارنپور را به سيد سالم مرحمت كرد . و عبد الرحيم را علاء الملك خطاب داد ، و حاكم ملتان كرد . و اختيار خان را به حكومت ميان‌دوآب فرستاد . و تاج الملك را با لشكرى به جانب ولايت كنتهركوت « 4 » فرستاد . و از آب جون و گنگ گذشته ولايت راى هرسنگ را تاخت و هرسنگ گريخته به كوه رفت و پيشكش بسيار داد و او تاج الملك [ را 
  ] از آنجا به طرف كوالسه و هندوار فرستاده و آنجا نيز مال و خراج سنوات گذشته از كفار گرفت . و جليسر « 5 » را از تصرف هنديان\r\n\r\n\r\n","description":"","footnote":"\r\n( 1 ) . ق : ملك مردان .\r\n( 2 ) . منتخب التواريخ بدائونى ( ج 1 ، ص 285 ) : سيدزاده‌اى بود عالى تبار .\r\n( 3 ) . نسخ : ملك تحفه . اصلاح از منتخب التواريخ .\r\n( 4 ) . ق . م : كتهر .\r\n( 5 ) . ش : مليسر .\r\n","page_name":" 5094 ","page_number":866},
  {"content":"\r\n\r\nبيرون آورد و به اتاوه رفته مقدمان آنجا را نيز تأديب نمود و به دهلى مراجعت كرد .\r\nو احمد شاه ، حاكم گجرات در اين سال [ به 
  ] كوخال لشكر كشيد و با مقدم آنجا جنگ كرده در قلعهء كرنال حصارى شد . و تمام ولايت سورت را لشكريان سلطان احمد تاراج نمودند و حصار كرنال نيز مفتوح شد و مردم آنجا به كوه كرنال « 1 » گريختند . و سلطان احمد ، سيد ابو الخير و سيد قاسم را در آن ولايت گذاشته مراجعت نمود .\r\n\r\n\r\n","description":"","footnote":"\r\n( 1 ) . م : كرتال . كرنال شهرى است در پنجاب شرقى ، در كنار كانال جمنا .\r\n","page_name":" 5095 ","page_number":867},
  {"content":"\r\n . \r\n","description":"","footnote":"","page_name":" 5096 ","page_number":868},
  {"content":"\r\n\r\n\r\nذكر وقايع سنهء هشتصد و هجده هجرى [ موافق با سال هشتصد و هشتم از رحلت خير البشر 
  ]\r\nدر اين سال ميرزا شاهرخ ، ميرزا الغ بيگ را از شكارگاه سرخس رخصت معاودت فرمود و ميرزا بايسنقر را نيز به طوس و محال حكومت او فرستاده اكثر حكام كه به ملازمت آمده بودند ، رخصت يافته هريك به مقام خود رفتند . و بناى « 1 » قلعهء هرات به سنگ و آهك و گچ به حكم آن حضرت واقع شد .\r\nو خبر رسيد كه ميرزا احمد ميرك به واسطهء قتل امرا ارادهء آن دارد كه به مغولستان رود . و آن حضرت فرمانى به او كه مشتمل بر عفو و نصيحت از رفتن به ولايت دشمن و اظهار بخشيدن گناه جميع نوكرانش بود ، فرستاد . و ايلچى قرايوسف آمده اظهار اطاعت و طلب سلطانيه نمود و جواب شنيد كه « هرگاه پسر او به ملازمت آمد ، سلطانيه « 2 » به او مرحمت خواهد شد . » و چون ميرزا ايجل در ولايت رى فوت شده بود ، آنجا به ميرزا ايلنگير « 3 » مقرّر شد و امير الياس خواجه با لشكر گران به صوب مازندران روان شد كه اگر قرايوسف قصد سلطانيه نمايد ، او را مانع شوند . « 4 » و ابراهيم و امير جهانشاه با لشكر گران به كمك الياس رفت .\r\nو امير بسطام چون خبر توجه امير قرايوسف به او رسيد ، پسر خود را در قلعهء سلطانيه گذاشت و خود با ميرزا سعد وقّاص به قم رفت . و ميرزا سعد وقاص او را گرفت و در اين باب عرضه داشت به درگاه فرستاد . و آن حضرت از اين سخن برآشفت و در جواب حكم شد كه\r\n\r\n\r\n","description":"","footnote":"\r\n( 1 ) . ق : جاى .\r\n( 2 ) . ق : + را .\r\n( 3 ) . ق : بلكبر ؛ م ، ش : ابا بكر . تصحيح از زبدة التواريخ ( ج 1 ، ص 586 )\r\n( 4 ) . زبدة التواريخ : « و امير يوسف خواجه و امير قناشيرين و امير عجب شير باشيق با چند قشون يعيين كرده آمد كه در آن حدود باشند . »\r\n","page_name":" 5097 ","page_number":869},
  {"content":"\r\n\r\n« چون پناه به ما آورده او را تربيت مىبايد كرد ، و گرفتن او چه صورت دارد ؟ و او را رعايت فرموده از قيد خلاص سازند . »\r\nو جمعى صاحب عصيان مفسد ميرزا سعد [ وقّاص 
  ] را [ 557 ب 
  ] كه بسيار كوته‌انديش بود ، خاطر نشان كردند كه « مثل امير بسطام در دست‌آويزى هست ، الحال نزد قرايوسف مىبايد رفت كه همه عمر ممنون خواهد بود . » و شاهزاده قتلغ خواجه را در قم بر سر اغروق گذاشته با سيصد سوار در نزد قرايوسف رفت . و قرايوسف رفتن او را نزد او مقدمهء فتح عراق تصور كرد و مقدم او را به اعزاز پيش آمد و امير بسطام را اطلاق فرمود و پسر بسطام را به قم فرستاد كه اغروق ميرزا سعد وقاص را به آذربايجان برد . و آغا بيگ [ ى 
  ] ، بنت ميرزا ميرانشاه - كه حرم محترم شاهزاده بود - از كمال عقل به خاطر گذرانيد كه « سعد وقاص به ميان دشمنان رفت و رفتن ما به آنجا به غايت نامناسب است ؛ چه ، اگر قرايوسف قصد او نمايد ، حال ما در ميان آن مردم چه خواهد شد . »\r\nو جمعى از نوكران خود را مكمل كرده به وقتى كه تراكمه به قم رسيدند ، همه را گرفته با جمعى كه ميرزا سعد وقّاص را تحريك به آذربايجان نموده بودند ، به قتل رسانيد و سرهاى نامردان را به درگاه فرستاد . و آن حضرت آن شيرزن را تحسين بسيار فرمود .\r\nو چون ميرزا سعد به قرايوسف ملحق شد ، در قم و كاشان و همدان فتنه پيدا شد . ميرزا اسكندر كه نزد ميرزا بايقرا بود - كه با وجود كورى « 1 » هنوز در فتنه‌انگيزى تقصير نمىكرد - خاطرنشان ميرزا بايقرا نمود كه « اكنون اين سرحدّ با امير است و ناامن ، زيرا كه امكان دارد كه سعد وقاص به اتفاق تراكمه غفلة برسد و ولايت فارس كه جاى وسيع [ ى 
  ] است به اندك مشقتى به تصرف درمىآيد . صلاح در توجه به شيراز است . » و ميرزا بايقرا به سخن او از راه رفته به اتفاق متوجه شيراز شد . و ميرزا رستم از عزيمت آن آگاه شده جمعى را به سر راه فرستاد كه شايد دستبردى نمايند .\r\nبه حسب اتفاق ايشان دوچار ميرزا اسكندر در حوالى جرباذقان شدند و او را به دست آورده نزد ميرزا رستم به اصفهان بردند . و ميرزا بايقرا كه به گندمان رسيده بود ، به واسطهء اين خبر توقف كرد . و ميرزا ابراهيم سلطان در شيراز جمعى از نوكران ميرزا اسكندر را گرفته مصحوب معتمدى به خراسان فرستاده ، و ايشان در حوالى ابرقوه فرصت يافته شخصى را كه به محافظت ايشان قيام مىنمود به قتل آوردند و به گندمان نزد ميرزا بايقرا رفتند و او را بر توقف\r\n\r\n\r\n","description":"","footnote":"\r\n( 1 ) . اشاره مكحول بودن ميرزا اسكندر است . به تصريح سمرقندى در تذكرة الشعرا ، ميرزا اسكندر به سعى گوهرشاد بيگم كور شده است . - روملو ، احسن التواريخ ، ص 662 .\r\n","page_name":" 5098 ","page_number":870},
  {"content":"\r\n\r\nملامت بسيار كرده بار ديگر متوجه شيراز شدند . و ميرزا ابراهيم سلطان به جنگ بيرون آمده جمعى از ملازمانش مثل شيخ چهره و محمود شاه به جانب ميرزا بايقرا رفتند و بازگشته به جنگ ولىنعمت رفتند . و بدين جهت ميرزا ابراهيم سلطان شكست يافت و شب به شيراز آمده والد خود ، طوطى آغا و از خزانه آنچه توانست برداشته تا ابرقوه جاى [ ى 
  ] توقف نكرد .\r\nو ميرزا بايقرا روز ديگر به دروازهء اصطخر شيراز آمد و لحظه [ اى 
  ] توقف كرد و چون در شهر كس نبود ، اكابر و اعيان شهر او را ملازمت كردند . « 1 » و ميرزا بايقرا شيراز را متصرف شد .\r\nو ميرزا رستم چون اين خبر شنيد ، ميرزا اسكندر نابينا را كه مادهء فتنه بود ، به قتل آورد . و اين اخبار چون به هرات رسيد ، آن حضرت عزيمت فرمود كه پيش از آنكه ميرزا بايقرا فوت كرد او را دفع نمايد . نخست امير جلال الدين فيروز شاه را با لشكرى بىپايان به ابرقوه نزد ميرزا ابراهيم سلطان فرستاد . و امير شاه ملك را به جانب رى روان كرد كه از آن طرف به امرا ملحق شود و به جميع لشكرها فرمان شد كه در هفدهم جمادى الآخر بار ديگر موكب همايون به جانب فارس روان شود .\r\nو از جانب ماوراء النهر خبر رسيد كه محمد خان ، پادشاه مغولستان فوت شد . نقش جهان ، پسر شمع جهان را كه پسر خواجه اغلان بود ، مردم آن ولايت بر خود حاكم گردانيد و رايات عالى به بسطام رسيد . امير حسن از قلعهء فيروزكوه به اردو ملحق شد و امير سيد على كيا از آمل « 2 » و سارى به ملازمت آمده رخصت يافت كه لشكرهاى آن ولايت را جمع نموده به درگاه آيد . و امير معصوم ، برادر بسطام از اردبيل آمده احوال قرايوسف را معروض داشت . فرمان شد كه امرايى كه در حدود رى بودند متوجه شيراز شدند . و ميرزا ابراهيم سلطان و [ امير 
  ] جلال الدين فيروز شاه نيز از ابرقوه روان شده در كوشك زر به هم رسيدند و متوجه شيراز شدند .\r\nميرزا بايقرا از توجه لشكرها آگاه شده حيران شد و در شيراز حصارى شده و خبر آمدن آن حضرت را مطلقا باور نمىكرد . تا آنكه موكب همايون از راه قم و كاشان در اواخر شعبان به اصفهان درآمد و خبر رسيد كه ميرزا بايقرا هنوز در شيراز است . آن حضرت برآشفته به رسم ايلغار به ظاهر شيراز رفت . و چون ميرزا بايقرا از رسيدن آن حضرت خبر شد ، سراسيمه شده كس نزد ميرزا بايسنقر فرستاد و طلب امان كرد . آن حضرت نزد پدر بزرگوار گناه او را شفاعت كرد و پنجم رمضان ميرزا بايقرا خجل و شرمسار از شيراز بيرون آمده شرف\r\n\r\n\r\n","description":"","footnote":"\r\n( 1 ) . زبدة التواريخ : « جماعتى از سادات و قضات و غيره بيرون آمدند و اميرزاده بايقرا را به شهر بردند . »\r\n( 2 ) . ق : ايل .\r\n","page_name":" 5099 ","page_number":871},
  {"content":"\r\n\r\nدستبوس يافت و گناهش به عفو مقرون شد . دو سه كس از لشكريانش به جهت مصلحت ملك به ياسا رسيدند . و چون از غايت خجالت ميرزا بايقرا مجال ملازمت نداشت [ 558 الف 
  ] و بودن او در آن ملك مناسب دولت نبود ، او را به معتمدان سپرد و نزد ميرزا قيدو به قندهار و گرمسيرات فرستادند .\r\nو آن حضرت به شيراز درآمده امرا را به علفخوارها رخصت فرمود . و ميرزا رستم و جمعى از امرا به اصفهان رفتند . و امير گرگين ، حاكم لار به درگاه آمده پيشكش فراوان گذرانيد . و حكومت مملكت قم و كاشان و رى و رستمدار تا حدود گيلانات به الياس خواجه مفوض شد و بار ديگر حكومت شيراز را به ميرزا ابراهيم سلطان عنايت فرمود . و آن حضرت به ولايت كازرون به زيارت اكابر رفته به شيراز مراجعت نمود . و چون حاكم كرمان تا غايت با وجود طلب به درگاه نيامده بود و والده و نوكران خود را فرستاده ، آن حضرت از او در غضب شده به حبس نوكرانش حكم فرمود و متوجه كرمان شد .\r\nو چون نواحى سيرجان محل نزول شد ، سيد شمس الدين بمى از كرمان به ملازمت آمده اعزاز بسيار يافت و متعهد شد كه چون موكب همايون به دار السلطنه رسد ، اويس ، حاكم كرمان را به ملازمت رساند . سخن او درجهء قبول يافت « 1 » و آن حضرت متوجه خراسان شد .\r\nو در اين سال احوال مملكت مصر و شام اين است كه به ملك مؤيد خبر رسيد كه قانىباى « 2 » محمّدى ، نايب شام ارادهء خروج دارد . امير مؤيد ، يلبغا عثمانى را حكومت شام داده روان ساخت . و متعاقب خبر رسيد كه تمام امراى شام و حلب از اطاعت بيرون رفته‌اند . مؤيد كسى نزد قانىباى فرستاده و او را به بهانهء نيابت مصر طلب كرد . چون فرستاده به او رسيد ، از شام به بهانهء توجه مصر بيرون آمده ، عزيمت حلب نمود ؛ چه ، نايب حلب و نايب حمات و قلعة الروم و نايب طرابلس با او در خلاف اتفاق نموده بودند . و امراى ديگر كه در شام بودند ، چون يقين دانستند كه قانىباى عزيمت مخالفت دارد ، اتفاق كرده با او جنگ كردند و شكست يافتند . و امير يلبغا عثمانى كه به حكومت شام مىرفت نزديك به آنجا رسيد . و قانىباى و رفيقان چون خبر شدند كه سلطان نيز متعاقب يلبغا مىرسد ، از شام بيرون آمده به حلب رفتند .\r\nو سلطان مصر چون بر خلاف امرا آگاه شد ، به نفس خود متوجه ايشان شد و به غزه آمده ، و يلبغا عثمانى چون خبر يافت كه سلطان متوجه دمشق شد و نزديك رسيد ، متوجه دمشق گشت و قانىباى به حلب رفت . يلبغا « 3 » به شام درآمد و سلطان نيز بعد از چند روز به دمشق رسيد و امير آقباى را با جمعى ديگر به رسم منقلاى از پيش روان كرد و خود نيز متعاقب به طرف\r\n\r\n\r\n","description":"","footnote":"\r\n( 1 ) . ق : سخن او درجه افتاد .\r\n( 2 ) . ق : قابيناى . دو سطر بعد : قايناى .\r\n( 3 ) . ق : طبيعا\r\n","page_name":" 5100 ","page_number":872},
  {"content":"\r\n\r\nحلب روان شد . و آقباى به قانىبانى و همراهان رسيده جنگ كرد و شكست يافت و گريخته نزد سلطان آمد و او انديشناك شد و عزيمت مراجعت به شام نمود . و جمعى از امراى مصر او را مانع شده گفتند كه « مخالفان به مجرد شنيدن توجه سلطان فرار خواهند نمود . » و خواهى نخواهى سلطان را سوار كرده متوجه قانىباى شدند . قانىباى و همراهان طاقت جنگ سلطان نياورده فرار نمودند . و سلطان ايشان را تعاقب كرد . اينال ، نايب حلب گرفتار شد و قانىباى پنهان شد و ديگر امرا به طرف ولايت تركمان و قرايوسف رفتند و سلطان به حلب آمده بعد از دو سه روز قانىباى را به دست آورد و در مجلس از او پرسيد كه « از امراى مصر كدام يك به تو اتفاق كرده بودند ؟ » و قانىباى به اميد آنكه شايد خلاص شود ، شروع در تهمت و نام بردن بعضى از امرا نمود .\r\nو امّا اينال ، نايب حلب كه با او رفيق بود ، به سلطان گفت كه « دروغ مىگويد . من نيز با او همراه بودم و از من محرم‌ترى با او نبود . در اين مدت نام اين مردم بر زبان او نگذشته بود . » و روى به قانىباى آورده گفت كه « از ترس جان خود - كه خلاصى آن ناممكن است - نامردانه تهمت بر جمعى كردن چه فايده دارد ؟ » به سلطان گفت كه « بىتكلف ما با تو ياغى شده ارادهء قتل تو را داشتيم . اكنون كه ظفر تو را است ، هرچه دلت مىخواهد بكن كه ديگر زندگانى به كار نمىآيد . »\r\nو سلطان حكم به قتل ايشان كرده سرهاى ايشان را به مصر فرستاد . و سلطان به حمات آمده چند وقت توقف كرد و حكومت حلب به آقباى داده به شام آمده از آنجا متوجه مصر شد و در اواخر ذيحجّه به قاهره درآمد .\r\nو احوال حكام هندوستان در اين سال اين است كه خضر خان ، حاكم دهلى مبارك خان « 1 » ، پسر خود را حكومت فيروزپور و سهرندو « 2 » و آن نواحى داده ( ملك سدهو نادره ) « 3 » را نايب ساخت . و احمد شاه ، حاكم گجرات به قصد بتخانهء سيدهنور سوار شده و آن بتخانه را كه ميان طلا و نقره و زر بود ويران كرده طلا و نقرهء بسيار به دست آورد و به گجرات مراجعت كرد .\r\n\r\n\r\n","description":"","footnote":"\r\n( 1 ) . منتخب التواريخ : ملك مبارك .\r\n( 2 ) . نسخ : شهرندوان . تصحيح از منتخب التواريخ .\r\n( 3 ) . نسخ : ( ملكشاه و نادره ) . تصحيح از منتخب التواريخ .\r\n","page_name":" 5101 ","page_number":873},
  {"content":"\r\n . \r\n","description":"","footnote":"","page_name":" 5102 ","page_number":874},
  {"content":"\r\n\r\n\r\nذكر وقايع سنهء هشتصد و نوزده از هجرت [ موافق سال هشتصد و نهم « 1 » از رحلت خير البشر 
  ]\r\nو در اين سال ميرزا شاهرخ به دار السلطنهء هرات رسيد و ميرزا ميرك احمد در سرحدّ ولايت ماوراء النهر مخالفت كرد و كس به نصيحت او رفته او عزيمت ملازمت نمود و به شهر هرات سعادت دستبوس دريافت و گناهش بخشيده شد [ 558 ب 
  ] و ميرزا ابا بكر بن ميرزا ابا بكر مصاحبت آغاز نموده و بعضى فكرهاى بيهوده كردند . و اين معنى به عرض صاحبقران رسيد و از نزد ميرزا قيدو نيز خبر آمد كه ميرزا بايقرا قصد او نموده بود ، و ميرزا قيدو خبر شده او را گرفته است . و آن حضرت از بىادبى خويشان دل‌آزرده شده حكم شد كه اميرك احمد به مكّه رود و ميرزا بايقرا را از آب سند گذرانيده به هندوستان فرستند و ميرزا ابا بكر را به كشتى نشانيده در آب رها كنند كه هرجا كه خواهد رود . و شاهزاده‌ها به هرجا كه رفتند ، باز نيامدند و خبر ايشان نيز نيامد . و ميرزا شاهرخ سلطان حكم فرمود كه سلطان ميرزا بايسنقر بر سر ديوان به انجام مهام خلق پردازد و بىمهر او در ممالك محروسه داد و ستد نشود .\r\nو ميرزا شمس الدين بمى از كرمان آمده به عرض رسانيد كه اويس ، حاكم آنجا به وعده وفا نكرد . آن حضرت برآشفته تمام لشكر سيستان را با جمعى از لشكر خراسان و ماوراء النهر به كرمان فرستاده و اويس حصارى شده هفتاد روز جنگ بود . آخر شيخ حسن كه مدار كار اويس بود ، بيرون آمده به ملازمت امرا [ رسيد 
  ] و صلح شده ، اويس قبول كرد كه بعد از مراجعت امرا به خراسان آيد . و شيخ حسن در ملازمت امرا به خراسان آمد و در پاى تخت\r\n\r\n\r\n","description":"","footnote":"\r\n( 1 ) . ق : هشتصد و بيست و نه .\r\n","page_name":" 5103 ","page_number":875},
  {"content":"\r\n\r\nزانو زده عرضه داشت كه « اويس از بندگان درگاه است و خوفى به دل راه داده . اكنون اگر بنده به عهد ايمن شود او به ملازمت مىرسد . »\r\nآن حضرت بر زبان مبارك گذرانيد كه « چون اويس به ملازمت آمده اظهار اطاعت و انقياد نموده ، ولايت كاشغر و آن نواحى بعد از آمدن ميرزا ميرك احمد به تصرف گماشتهء او بود . » و ميرزا الغ بيگ گماشتهء او را تسلى نموده به ملازمت آورد و آن ولايت به تصرف ميرزا الغ بيگ درآمد . و جمعى از نوكران ميرزا قيدو كه حاكم قندهار و افغانستان « 1 » تا سرحد هندوستان بودند ، با او ياغى شدند . و بهلول برلاس كه به وقت مخالفت امير شيخ نور الدين با او همراه بود و گرفتار شده بود ، ميرزا شاهرخ سلطان گناه او را بخشيده ملازم ميرزا قيدو ساخته بود . و او در ملازمت شاهزاده به درجهء اعتبار رسيده بود ، امير الامرا شده ، در اين وقت با حسن اختاچى و لقمان و قراعثمان على متفق شده عهد كردند كه ميرزا قيدو را از ميان برداشته ميرزا سنجر ، برادر او را به جاى او نصب كنند .\r\nو ميرزا قيدو آگاه شده از ميان بيرون رفت و عرضه داشت به درگاه فرستاد و ده هزار سوار به كمك او رفته بار ديگر او را به حكومت رسانيدند و امراى گناهكار او روى به خراسان آورده جمعى را شفيع ساختند و گناه ايشان بخشيده شد . و ايلچى خضر خان ، حاكم ملتان و دهلى ، به درگاه آمده پيشكش بسيار آورد و به عرض رسانيد كه « ميرزا قيدو كس فرستاده حكم كرده است كه خطبه و سكه [ به 
  ] نام خضر خان باشد . » و در جواب حكم شد كه « بعد از ذكر حضرت شهنشاهى ، در خطبه نام خضر خان مذكور شود . »\r\nو در اين سال حكومت بدخشان به ميرزا سيورغتمش مفوض شد .\r\nو در اين سال در مصر و شام قحط [ ى 
  ] شد . و امير شيخ در ايام قحط با رعيت بسيار خوب معاش كرد . و بار ديگر در اين سال عزيمت سفر شام در خاطر گذرانيد . و اين سفر سيم او بود در شام در ايام سلطنت . مرتبهء اول به جنگ نوروز ؛ دويم به دفع قانىباى به آن ولايت رفت .\r\nو در دار الملك دهلى آنچه سانح شد اين است كه لشكر خضر خان به بيانه و گواليار رسيدند و اكثر آن ولايت را تاراج كردند و مال مقررى از آن ولايت گرفته به جندپور آمدند و از آنجا نيز خراج گرفته مراجعت كردند و ملك سدهو نادره را از سرهند « 2 » متصرف شد و خضر خان ، ملك داوودا زيركخان را به طرف سرهند فرستاد و او قلعه را از تصرف مخالفان بيرون آورد و آن جماعت به كوه گريختند . و چون كوه‌هاى آن ولايت - كه متصل به\r\n\r\n\r\n","description":"","footnote":"\r\n( 1 ) . ق : افغانيان .\r\n( 2 ) . منتخب التواريخ : سهرند .\r\n","page_name":" 5104 ","page_number":876},
  {"content":"\r\n\r\nتكركوت « 1 » و آن نواحى است - به غايت محكم است ، زيركخان هرچند سعى نمود آنها را به دست آورد ، نتوانست .\r\nو به دهلى خبر رسيد كه سلطان احمد ، حاكم گجرات به ناگور آمده است ، بنابرآن خضر خان متوجه ناگور شد . و سلطان احمد تا رسيدن او توقف نكرد و به طرف داوود روان شد و خضر خان به جهابن « 2 » آمد . امير الياس خان ، حاكم شهرنو كه سلطان علاء الدين بنا كرده بود به ملازمت آمده نوازش يافت و خضر خان به راه گواليار مراجعت نموده از حاكم آنجا مال مقررى گرفت و به دهلى آمد .\r\nو سلطان احمد ، حاكم گجرات در اين سال به جانب پدريادر « 3 » كه در تصرف نصير بود لشكر كشيد و آن ولايت را به تصرف درآورد و نصير به قلعهء اسير گريخت .\r\nو خبر رسيد كه هوشنگ شاه ، حاكم مالوه به طلب مقدّم . . . « 4 » به جانب گجرات آمده است . و سلطان احمد بالضروره مراجعت نموده هوشنگ نيز به ولايت خود بازگشت . و در تاريخ مباركشاهى محاصره نمودن حاكم گجرات ناگور را در اين سال مذكور است . در احوال سلاطين گجرات از احوال سلطان بجز آنكه به پدريادر رفت و معاودت نمود [ 559 الف 
  ] امرى ديگر نقل نكرده‌اند و در احوال حاكم مالوه توجه او را به گجرات به موجب طلب مقدمات گجرات در سنهء احدى و عشرين [ و ثمانمائه - 821 
  ] نوشته‌اند .\r\nو صاحب تاريخ بهادر شاهى اگرچه لايق اعتراض نيست ، اما چون بجز آن تاريخى از احوال سلاطين هند در ميان نيست ، به ناچار به خطاى او اشارت مىرود كه در احوال هريك از اين سلاطين از آنچه از احوال ديگرى نوشته غفلت نموده نقيض نوشته است .\r\nو در اين سال سلطان سكندر بن سلطان قطب الدّين به استصواب مادر سلطان - كه سوره‌رانى نام داشت - و امرا و اركان دولت ، بعد از پدر به سلطنت نشست و او از جميع سلاطين كشمير به شوكت و عظمت و كثرت لشكر ممتاز بود و مهابت بسيار داشت . و مادر سلطان سكندر در اوايل حكومت پسرش اكثر مهمات به وجه نيك سرانجام نمود و چون از داماد خود ، شاه محمد نام نسبت به سلطان سكندر مخالفت دريافت ، اولا زنش را كه دختر او بود ، از ميان برداشت و اودى « 5 » - كه مادرى از امراى معتبر بود و مدار مهمات بر او بود - هيبت خان ، برادر سلطان را به توهمى زهر داده هلاك كرد . و سلطان از اين جهت با اودى از سلطان التماس نمود كه رفته و تبّت را بگيرد . و غرضش آن بود كه از غضب او دور باشد .\r\n\r\n\r\n","description":"","footnote":"\r\n( 1 ) . م : تكوكرت .\r\n( 2 ) . ق : حابر ؛ م : جابر ؛ ش : جهان . تصحيح از منتخب التواريخ .\r\n( 3 ) . ق : + سلطان بود .\r\n( 4 ) . دو كلمه ناخواناست : « اندروحلسا و ادور ؟ ؟ ؟ » .\r\n( 5 ) . م : اورى .\r\n","page_name":" 5105 ","page_number":877},
  {"content":"\r\n\r\nو سلطان او را رخصت داد و رفته تبت را مسخر كرد و آن ولايت را فتح نمود و جمعيت تمام به هم رسانيده بغى ورزيد و در نواحى . . . « 1 » با سلطان جنگ كرد و شكست يافت و عاقبت گرفتار شده در بند سلطان افتاد و همانجا خود را بكشت . و سلطان لشكر بسيار جمع نموده اطراف را مسخّر نمود .\r\nو در آن ايام كه حضرت صاحبقران امير تيمور عزم تسخير هند نمود ، دو فيل براى سلطان فرستاده بودند و از اين معنى افتخار و مباهات بسيار نمود و عرضداشت به ملازمت صاحبقرانى فرستاده اظهار بندگى و كمال اخلاص نمود و عرضداشت كرد كه هرجا حكم شود به ملازمت برسد و ايلچى صاحبقران را رعايت بسيار كرده رخصت داد . و ايشان چون به ملازمت صاحبقران رسيدند ، آنچه از سلطان ديده بودند به عرض رسانيدند . و آن حضرت به او عنايت فرمود و به جهت او خلعت طلادوز و اسب و زين مرصع فرستاد و حكم شد كه چون رايات جلال از دهلى به دولت و اقبال به جانب پنجاب مراجعت نمايد بايد كه در آنجا به ملازمت مشرف گردد .\r\nو چون اين حكم به سلطان سكندر رسيد ، پيشكش بسيار همراه آورد و استعداد رفتن نمود . و چون شنيد كه صاحبقران از راه كوه سوالك به جانب پنجاب مراجعت نمودند ، سلطان پيشكش‌ها را با خود آورده متوجه ملازمت صاحبقران شد . در اثناى راه شنيد كه بعضى از امرا و وزرا به صاحبقران گفته‌اند كه « سلطان سكندر مىبايد كه سه هزار اسب و صد هزار اشرفى علايى پيشكش بياورد . » از اين خبر بسيار پريشان‌خاطر گشته از راه بازگشت و عرضه داشت به ملازمت صاحبقرانى فرستاد كه « چون پيشكش لايق بندگان آن حضرت باشد به‌هم نمىرسد ، از اين جهت روزى چند توقف نموده تا پيشكش لايق به هم رسانيده متوجه بندگى شود . »\r\nچون آن حضرت بر مضمون عرضه داشت او مطلع شدند و شنيدند كه بعضى از وزرا گفته‌اند كه « شاه سكندر سه هزار اسب پيشكش [ بايد 
  ] بياورد » از آن جماعت اعراض فرمود و ايلچيان سلطان سكندر را نوازش فرموده گفتند كه « وزرا نامعقول گفته‌اند . بايد كه سكندر به كشمير رسيده خاطرجمع دارد و بىدغدغه متوجه ملازمت شود . »\r\nچون كسان سلطان سكندر به كشمير رسيدند و آنچه از صاحبقران شنيده بودند به او گفتند ، بسيار خوشحال شد و استعداد رفتن به ملازمت آن حضرت كرده از كشمير برآمد . و چون از پاره‌مون گذشت ، شنيد كه صاحبقران از آب سند گذشته ، به تعجيل متوجه سمرقند شد . دانست\r\n\r\n\r\n","description":"","footnote":"\r\n( 1 ) . يك كلمه ناخواناست ؛ شايد پامير .\r\n","page_name":" 5106 ","page_number":878},
  {"content":"\r\n\r\nكه به آن حضرت نمىتواند رسيد . ايلچيان را با پيشكش بسيار به ملازمت آن حضرت فرستاد و خود به كشمير مراجعت نمود .\r\nو سلطان سكندر به مرتبه [ اى 
  ] سخا داشت كه از شنيدن آوازهء [ آن 
  ] امراى عراق و خراسان و ماوراء النهر نزد سلطان آمدند و دين اسلام در كشمير شايع شد . و سلطان ، سيد محمد نام عالم فاضلى را كه سرآمد روزگار خود بود ، بسيار تعظيم مىنمود و آداب دين از او مىآموخت و سپه‌پت‌نامى را كه اول هندو بود و مسلمان شده بود ، سلطان وزير مطلق العنان خود ساخته بود و او در مقام آزار و ايذاى هندوان درآمده سعى بسيار نمود تا آنكه سلطان حكم كرد كه تمام برهمنان و دانايان هندو مسلمان شدند و هركس مسلمان نمىشود از ولايت بدر رود . از اين جهت محنت بسيار به هندوان رسيد و بسيارى از برهمنان خود را كشتند و بعضى ديگر به مال پريشان از كشمير برآمده به ديگر [ 559 
  ] ولايات رفتند و بعضى ديگر به زور و ترس اظهار مسلمانى نمودند و در كشمير ماندند .\r\nو سلطان تمامى همّت بر شكستن بتان و بتخانه‌ها داشت . از آن جمله بتكدهء عالى [ ى 
  ] بود در بجيران كه آن را به مهاديو نسبت مىدادند . سلطان فرمود تا آن را نيز خراب سازند . و هرچند ته او كافتند و به آب رسانيدند ، بنهء آن را نيافتند . و معبدى كه در جگدر بود شكستند و مشعل‌هاى عظيم از آتش در هنگام خرابى از آنجا پيدا شد ، چنانچه سلطان آن را مىديد . از منجّمان پرسيد كه « اين معبد تا كى خواهد بود و شكنندهء آن كه خواهد بود ؟ » منجّمان بعد از ملاحظهء اوضاع فلكى گفتند كه بعد از هزار و يكصد سال از اين تاريخ ، سكندرنامى پادشاه اين را خراب خواهد كرد . و صورت عطارد را كه در دست او خواهد شكست اين مضمون را بر لوح ورقى از مس كنده در صندوقى انداخته بنياد آن عمارت كرده بود در آن‌جا دفن كرد و در زمان شكستن اين عمارت ، آن صندوق برآمد . سلطان گفت « كاشكى اين صحيفه را در بالاى عمارت اين مىگذاشتند تا بعد از اطلاع بر آن حكم به ويرانى آن نمىكردم . » و ديگر بتخانه‌هاى عالى را بسيار ساخت .\r\nو سلطان حكم كرده بود كه شراب از تمام قلمرو او براندازند . و تمغا از ولايت او بر طرف شد . و در آخر عمر سلطان را تب محرّق گرفت . و امير خان و شاهى خان و محمد خان را كه هرسه پسر او بودند طلبيد و وصيت كرد . امير خان را خطاب عليشاه داد و سلطنت به او گذاشت و در سنهء هشتصد و نوزده درگذشت . و مدت سلطنت او بيست و دو سال و دو ماه و شش روز بود .\r\n\r\n","description":"","footnote":"","page_name":" 5107 ","page_number":879},
  {"content":"\r\n . \r\n","description":"","footnote":"","page_name":" 5108 ","page_number":880},
  {"content":"\r\n\r\n\r\nذكر وقايع سنهء هشتصد و بيست از هجرت [ موافق سال هشتصد و دهم « 1 » از رحلت خير البشر 
  ] « 2 »\r\nدر اين سال ولادت با سعادت ميرزا علاء الدّولة بن ميرزا بايسنقر « 3 » در شب پنج‌شنبه غرّهء جمادى الأول وقوع يافت . و ميرزا الغ بيگ از ماوراء النهر عازم خراسان شد . و مهد عليا گوهرشاد آغا و ميرزا بايسنقر و ميرزا محمد جهانگير و پير محمد جوكى و ديگر شاهزادگان به استقبال رفته در نوزدهم ربيع الأول به ملازمت شاهرخى رسيدند و چند روز طوىهاى خسروانه و جشن‌هاى پادشاهانه مرتب شد . و ايلچيان ختاى كه چندگاه پيش از اين آمده بودند اجازت مراجعت يافته تحفه‌هاى اين ولايت را با خود بردند . و سلطان اويس ، حاكم كرمان كه قبل از اين آمده بود ، در اين وقت به سمرقند فرستادند . و ميرزا الغ بيگ رخصت مراجعت يافته ميرزا محمد جوكى را همراه به ماوراء النهر برد . و سيد فخر الدين ، وزير ميرزا شاهرخ در اين سال به سعى ميرزا بايسنقر معزول شد و در غم وزارت بىحضور شده درگذشت .\r\nو داىمنگ خان ، پادشاه ختا بار ديگر ايلچيان فرستاده تحفه و بيلاكات « 4 » بسيار از شنقار و اطلس و كمخا و برغو و آلات جشن و غيره فرستاده و سيصد سوار همراه ايلچيان بودند و سردار ايشان باجين و بوباجين و جان‌ماجين و بيوماجين بودند و به جهت هريك از شاهزادگان و آغايان عليحدّه تحفه فرستاده بودند . و مضمون كتابتش اظهار اتّحاد و رفع بيگانگى بود .\r\n\r\n\r\n","description":"","footnote":"\r\n( 1 ) . ق : هشتصد و سى .\r\n( 2 ) . م ، ش : 819 در حاشيه\r\n( 3 ) . در سال 856 ق در هرات به دست ابو القاسم بابر كور شد و در 6 ذيحجهء 863 در همانجا درگذشت .\r\n( 4 ) . جمع بيلك ، بيلاك به معنى تحفه و ارمغان .\r\n","page_name":" 5109 ","page_number":881},
  {"content":"\r\n\r\nو در مرتبهء اول كه ايلچيان ختاى آمده بودند ، امير سيد احمد ترخان ، اسب بورى به جهت پادشاه ختا فرستاده بود و آن اسب به غايت مستحسن داىمنگ خان افتاد . و در اين مرتبه اسباب بسيار به جهت او فرستاده بود و صورت آن اسب را نقاشان آن ولايت در نهايت خوبى كشيده ارسال داشته بودند . و ايلچيان را مهماندارى كرده ، اردشير تواچى را به همراه ايلچيان به ختا نامزد كرد . و موكب همايون چون صلاح در گرمسير و قشلاق قندهار بود ، به آن طرف روان شد ؛ چه ، ميرزا قيدو و ميرزا بايقرا را به هند نفرستاده بود . و در غزنين و قندهار نيز امور [ ى 
  ] سانح شده بود كه توجه به آن طرف ضرور بود . و افغان نيز پاى از حد خود فراتر نهاده بودند . و آن حضرت قاصدى به ميرزا قيدو فرستاده ميرزا بايقرا را طلب نمود . و ميرزا قيدو چون از توجه آن حضرت آگاه شد ميرزا بايقرا را به ملازمت فرستاد . و آن حضرت به ميرزا قيدو [ كس 
  ] فرستاد كه « خاطرجمع دار كه به واسطهء هزاره و افغان و ديگر امور متوجه آن طرف‌ايم . »\r\nو رايات عاليات بعد از فرستادن ميرزا بايقرا به سمرقند ، كوچ بر كوچ به سر آب هيرمند « 1 » رسيد و مقرّر شد كه ميرزا بايسنقر با اكثر امرا به جانب هزاره به ايلغار روان شوند . و از جانب هزاره مولانا ابراهيم صدر كه پيشتر به نصيحت رفته بود آمده عرضداشت نمود كه « كلانتران هزاره مىرسند » و رفتن شاهزاده در توقف افتاد . و رايات همايون اغروق را در شهر گذاشته به جانب قندهار روان شد . در ظاهر قندهار خبر رسيد كه ميرزا قيدو از غزنين و كابل فرار نموده . آن حضرت فرمود [ 560 الف 
  ] كه « ترسيده باشد . » و آن حضرت ، اميرا ابراهيم جهانشاه را به آن طرف فرستاد كه اگر ميرزا قيدو مراجعت نمايد ولايت را به او بازگذارد ، و الّا آن مملكت را ضبط نمايد .\r\nو بعد از دو سه روز ، ميرزا سنجر ، برادر ميرزا قيدو آمده ملازمت كرد و آن حضرت به لب آب هيرمند به اغروق معاودت فرمود و كلانتران هزاره مال قبول كرده ، پيشكش بسيار فرستادند و به وقت مراجعت به اغروق آن حضرت به وقت اسب تاختن از پشت زين به روى زمين افتاد و دست مباركش - كه هميشه در گردن مقصود حمايل بود - آسيب يافت . و چون شكسته‌بندى صاحب وقوف در اردو حاضر نبود ، كس به ايلغار به هرات رفت و ميرو نام شخصى كه در اين فن يد بيضا داشت ، به درگاه حاضر كرد و او به اندك وقتى آن زخم را به صحت مبذول ساخت .\r\nو خواجه غياث الدين مير احمد خوافى در اين وقت به وزارت رسيد و سى سال وزير\r\n\r\n\r\n","description":"","footnote":"\r\n( 1 ) . نسخ : برمند .\r\n","page_name":" 5110 ","page_number":882},
  {"content":"\r\n\r\nبالاستقلال اكثر ربع مسكون بود . و ميرزا على ، ولد ميرزا رستم از اصفهان آمده پيشكش بسيار گذرانيد و عرضه داشت ميرزا ابراهيم از كابل آمده كه « ميرزا قيدو به كابل مراجعت نموده عازم ملازمت است . » و امراى هزاره در اداى وجه تقبل تقصير نمودند . امير محمد ترخان و ديگر امرا به تأديب ايشان رفتند و مظفر و منصور مراجعت نمودند . و ميرزا على ، ولد ميرزا رستم رخصت توجه به اصفهان يافت . و ميرزا سنجر و امير يادگار و امير عليكه و امير فيروز شاه به ضبط آن مملكت مقرر شدند كه اميرزاده قيدو به ملازمت آمده او را دلخوش به هرات آورند ، و الّا هرجا كه باشد او را پيدا كنند . و به دولت و اقبال عزيمت مراجعت فرمود و در دويم محرّم سنهء احدى عشرون و ثمانمائه [ - 821 
  ] به دار السلطنهء هرات نزول اجلال واقع شد .\r\nو ميرزا قيدو نيز به اتفاق امرا به ملازمت آمد و عنايت بسيار دربارهء او ظاهر شد .\r\nو احوال مملكت مصر و شام در اين سال آن است كه امير مؤيد عازم شام شد و آقباى ، نايب حلب در اين وقت به ايلغار به مصر آمد و سلطان او را معاتب ساخته كه « به چه سبب آن ولايت را خالى گذاشته به اين تعجيل آمدى ؟ » او در جواب گفت كه « بر زبان مردم افتاده بود كه سلطان خبر ياغيگرى من شنيده ، بنابراين به ملازمت آمده [ ام 
  ] . » و حكومت شام به آقباى مفوض شد . و امير آق‌بوغا متوجه شام شد كه يلبغا عثمانى ، نايب آنجا را گرفته در قلعه محبوس سازد و اموال او را به ضبط درآورد . و امير قچقار به جاى آقباى حكومت حلب يافت .\r\nو سلطان كوچ بر كوچ به شام آمد و چند روز آنجا توقف كرده به حلب رفت و پسر خود ، ابراهيم را با جمعى كثير از امرا بر سر ولايت ذو القدران فرستاد . و ايشان به ناصر الدّين بيگ ذو القدر رسيده او را شكست دادند و اموال بسيار به دست لشكر مصر افتاد . و سلطان به بيسر رفت و قچقار ، نايب حلب را به جانب طرسوس فرستاد و آن قلعه را محاصره نموده آخر به صلح گرفت و چند قلعهء ديگر از ولايت تركمانان در اين يورش به دست لشكريان ملك مؤيد درآمد . و على بيگ ذو القدر به ملازمت آمده رعايت يافت و پسر امير محمّد بن قرامان - كه داوود نام داشت - به سعادت ملازمت رسيد . و قلعهء درنده را سلطان محاصره نموده فتح كرد .\r\nو ايلچيان قراعثمان درآمده پيشكش بسيار آوردند و صاحب حصن كيفا نيز ايلچى و تحفه فرستاد . و سلطان به پاى قلعهء كختا آمده نايب قراعثمان ، ميرزا شمس الدّين را محاصره نمود . و بعد از چند روز مردم آنجا امان طلبيده قلعه را سپردند و جمعى از لشكر قرايوسف آمده در پاى قلعهء بيشار و آن نواحى را تاراج كردند . و منگلى بغا كه سلطان در اين يورش او را در ملطيه گذاشته بود ، با مردم قرايوسف جنگ كرده ايشان را شكست داد و سلطان او را نوازش بسيار كرد .\r\n\r\n","description":"","footnote":"","page_name":" 5111 ","page_number":883},
  {"content":"\r\n\r\nو خبر رسيد كه قرايوسف و قراعثمان جنگ كردند و قراعثمان شكست يافت و سلطان مصر را درد مفاصل قديم باز اشتداد كرد و به جانب حلب معاودت نمود و جمعى از امرا را به سردارى قچقار ، نايب حلب در سرحد تركمانان گذاشت و آقباى نايب شام نيز در طرفى ديگر به حكم سلطان توقّف كرده ، اما بعد از مراجعت سلطان به واسطهء نزديكى قرايوسف امرا طاقت نياورده مراجعت نمودند . و از همه پيشتر قچقار ، نايب حلب ، روان شد . بدين جهت سلطان از او در غضب شد . و چون امرا به حلب رسيدند ، قچقار به حكم سلطان گرفتار شد و يشبك ، نايب طرابلس ، نايب حلب شد و قچقار به شفاعت امرا از بند خلاص شده بيكار به شام رفت .\r\nو سلطان بعد از فراغ از امور ملكى نواحى حلب متوجه شام شد و پنج‌شنبه سيم رمضان به شام آمده و در هفتم ماه مذكور آقباى ، نايب شام را گرفت . و سببش آنكه سابقا مذكور شد كه آقباى بىطلب از حلب به مصر آمده بود [ 560 ب 
  ] و قبل از آن به گوش سلطان رسيده بود كه او ارادهء مخالفت دارد . و چون متوجه شام شد ، او به ايلغار به درگاه آمده ، و سلطان اين حال را به روى او نياورده حكومت شام را به عوض طبيعا به او داد . و در اين وقت به گوش سلطان رسيد كه آقباى انتظار دارد كه دفعهء ديگر اگر مرض مفاصل سلطان اشتداد يابد ، قصد سلطان كند . مؤيد را ديگر تحمل نمانده او را گرفت و در قلعهء دمشق محبوس كرد .\r\nو اين آقباى را مؤيد در طفلى از سوداگرى خريده بود و خزانه‌داران زر او را به سوداگران نرسانيده بودند . تا آنكه روزى مؤيد به گنجفه‌بازى « 1 » مشغول بود و زر بسيار برده بود ، كه سوداگر صاحب غلام در اين وقت به حضور آمده طلب قيمت غلام كرد . مؤيد از خزانه‌دار پرسيد كه « زر غلام هنوز نداده ؟ » او در جواب عذرى گفت . سلطان از مال زر كه برده بود قيمت غلام را به سوداگر باز داد و روز به روز او را تربيت كرد تا آنكه به حكومت حلب و شام رسيد ، مع هذا داعيهء سلطنت در سر داشت .\r\nو سلطان به قدس آمده از آنجا متوجه مصر شد و در چهاردهم شوال به قاهره رسيد . و به سلطان خبر آمد كه آقباى كه در قلعهء شام محبوس بود ، با جمعى از بنديان اتفاق كرده ، غافل ، ضابط قلعهء دمشق را به قتل آوردند و قلعه را محكم كردند . و حاكم شام ايشان را محاصره نمود . و بعد از چند روز ، شبى آقباى از قلعه بيرون آمده ، عزيمت فرار نمود گرفتار شد . و سلطان حكم قتل او فرستاد .\r\nو آنچه در اين سال در هندوستان سانح شده اين است كه چون حاكم گجرات ، احمد شاه به\r\n\r\n\r\n","description":"","footnote":"\r\n( 1 ) . نوعى بازى با ورق . از اختراعات مير غياث الدين منصور شيرازى است . ظاهرا « گنج فهم » بوده كه بر اثر استعمال به صورت گنجفه درآمده . در اين خصوص - لغتنامهء دهخدا ، ج 11 ، ص 17023 به بعد .\r\n","page_name":" 5112 ","page_number":884},
  {"content":"\r\n\r\nگجرات معاودت نمود ، پسر سلطان هوشنگ ، حاكم مالوه ، غزنين خان ( به مدد نصير ضابط آمده به اتفاق قلعهء تال هزار را از ملك افتخار بن راجا گرفتند و به سلطانپور درآمدند و ملك احمد حاجب كه به نيابت احمد شاه ، حاكم آنجا بود ، در سلطانپور قلعه‌گى شد و مقدم سورت نيز مال مقررى نفرستاد . همچنين حاكم تاروب نيز اظهار خلاف نمود . بنابراين ، احمد شاه ، ملك محمود تركى و مخلص الملك را تعيين نمود كه نخست تاروب را تاخته از آنجا متوجه سلطانپور شدند . ) « 1 » و غزنين خان به مالوه مراجعت نمود . و نصير خان دربان نيز حصارى شد و ملك محمود مال بدر « 2 » را محصور نمود و نصير اظهار عجز نمود از در صلح درآمد . و محمود به درگاه احمد شاه درآمده عرضه كرد كه « با نصير صلح كرد » و مراجعت نمود . و اعظم خان را سلطان احمد به ضبط ولايت سورت فرستاد و مردم آن ولايت مال مقررى ادا كردند و احمد شاه ، حاكم گجرات ، در استعداد سفر مالوه شد .\r\n\r\n\r\n","description":"","footnote":"\r\n( 1 ) . مطلب بين ( ) از اضافات « م » است .\r\n( 2 ) . چنين مكانى در منابع تاريخ هند ديده نشد .\r\n","page_name":" 5113 ","page_number":885},
  {"content":"\r\n . \r\n","description":"","footnote":"","page_name":" 5114 ","page_number":886},
  {"content":"\r\n\r\n\r\nذكر وقايع سنهء هشتصد و بيست و يكم از هجرت [ موافق سال هشتصد و يازدهم « 1 » از رحلت خير البشر 
  ] « 2 »\r\nدر اين سال ميرزا سيورغتمش و جمعى كثير از امرا متوجه بدخشان شدند و ميرزا الغ بيگ پنج هزار سوار به كمك ايشان فرستاد . بدخشانيان نخست پاى از جادهء متابعت بيرون نهادند و آخر مردم شهر به اداى مال خراج خلاصى يافتند و امرا مظفر و منصور مراجعت نمودند و حكومت بدخشان برقرار بر ساهان مقرّر شد . و ميرزا قيدو كه به ملازمت آمده بود ، بىنوشت در شب دوشنبه نوزدهم رجب از ظاهر هرات به جانب قندهار روان شد . به حكم شاهرخى ، ميرزا بايسنقر او را تعاقب كرد . ميرزا قيدو نيم شب به قريهء پوران « 3 » رسيد .\r\nو نوبه « 4 » ، داروغهء آنجا به قلعه مىآمد . نوكران ميرزا قيدو خواستند كه اسبان ايشان را بگيرند و ايشان گريخته ، از گريختن ميرزا قيدو آگاه شدند و كس به تعجيل به اوبه « 5 » فرستاده مردم آنجا را آگاه كردند . و خواجه نظام الدّين كه ضابط ولايت بود ، آماده شده ، صباح ميرزا قيدو به آنجا رسيد و دانست كه اوبهيان « 6 » مطلع شده‌اند ، بالضروره روان شد . و نظام الملك با جمعى از عقب بيرون آمدند . و ميرزا قيدو در جاى [ ى 
  ] در كمين ايستاد تا نظام الملك از او دو پهر شب گذشت . ايشان آمده سنگ تفرقه در ميان انداختند و ميرزا نظام الملك زخمدار شد به قريهء اسفرز « 7 » رفته ، مردم آنجا نيز آگاه بودند . ملك قطب الدّين آنجا با ميرزا\r\n\r\n\r\n","description":"","footnote":"\r\n( 1 ) . ق : هشتصد و سى و يك .\r\n( 2 ) . م ، ش : بياض .\r\n( 3 ) . زبدة التواريخ ( ج 2 ، ص 683 ) : توران .\r\n( 4 ) . زبدة التواريخ : توبه .\r\n( 5 ) . اوبه : يا اوپه از آبادىهاى بسيار قديمى خراسان ، در فاصلهء حدود ده فرسنگى شرقى هرات .\r\n( 6 ) . اهالى اوبه .\r\n( 7 ) . نسخ : سپرد . تصحيح از زبدة التواريخ .\r\n","page_name":" 5115 ","page_number":887},
  {"content":"\r\n\r\nقيدو جنگ كرده بهلول را - كه معتمد ميرزا قيدو بود - به قتل آوردند .\r\nو ميرزا بايسنقر متعاقب آمده بر احوال اطلاع يافت و به ايلغار به ميرزا قيدو رسيد . و ميرزا قيدو چون آن جناب را ديد ، متحير شده پياده شد و دست به بند داد و شاهزاده مراجعت نمود و ميرزا قيدو را به نظر آن حضرت درآورد ، و در قلعهء اختيار الدّين محبوس شد . و ولايات ميرزا قيدو به سيورغال ميرزا سيورغتمش مقرر شد و حضرت [ 561 الف 
  ] شاهرخى به زيارت مشهد طوس آمده قنديلى كه سه هزار مثقال طلا بود ، در آن مرقد مطهر آويخت . و در غرّهء رمضان المبارك از طوس به مستقر سلطنت آمده و ميرزا الغ بيگ خبر فرستاد كه اويس اغلان ، نقش جهان ، حاكم مغولستان را به قتل آورد و ميان آن الوس فتنه و شورش است . بار ديگر ميرزا الغ بيگ به اتفاق ميرزا محمد جوكى به هرات آمده سعادت ملازمت دريافتند و رخصت مراجعت يافته پنجم ذيحجّه ميرزا الغ بيگ به سمرقند رسيد .\r\nو در اين سال احوال مملكت مصر و شام اين است كه قراعثمان از قرايوسف گريخته به حلب آمد و حاكم حلب در مقام گرفتن او شده و قراعثمان ديگر بار به ولايت خود رفت . و سلطان مصر ارادهء حج داشت . چون از نزديك شدن قرايوسف به ولايت او خبردار شد ، ترك آن سفر كرد كه لشكر شام به حلب روند و خود نيز در مصر به استعداد سفر شام و حلب و جنگ قرايوسف مشغول شد . و در مصر منادى فرمود كه « چون قرايوسف قصد بلاد اسلام دارد ، جميع مسلمانان به جنگ او روان شوند و هركس كه از لشكر باز خواهد ماند به سياست خواهد رسيد . »\r\nو قرايوسف به عين تاب آمده جمعى از لشكريان او تا حلب آمدند و حاكم حلب به ايشان جنگ كرده ظفر يافت . و قرايوسف به حاكم حلب نوشت كه « غرض از آمدن به دست آوردن قراعثمان است و سوگند ياد كرده بود كه قصد تسخير ولايت شام ندارم و قصد من قراعثمان است كه او چون شهر ماردين را كه در تصرف ما بود قتل عام كرده ، اطفال و نسوان آنجا را اسير كرده و اكثر آنها را فروخته است . »\r\nو حاكم حلب در جواب او سخنان مناسب نوشته ايلچى او را باز فرستاد . و قرايوسف ولايت عين تاب و بيره را تاخت و تاراج نموده به طرف ولايت خود مراجعت نمود و سلطان مصر ايمن شده ترك سفر شام كرد . و باز خبر رسيد كه بعضى از تراكمه به واسطهء آمدن قرايوسف به آن بلاد ، به بلاد طرابلس گريختند . و حاكم طرابلس به ايشان فرستاد كه « به بلاد خويش مراجعت نماييد . » ايشان گفتند كه « چون قرايوسف مراجعت نمايد ، ما نيز به ولايت خود مىرويم . » و قرايوسف برگشت . و حاكم طرابلس بىموجب آن جماعت را كه به او پناه برده بودند ، آزرده‌خاطر كرده به قصد ايشان سوار شد . ايشان نيز بالضروره به جنگ ايستادند\r\n\r\n","description":"","footnote":"","page_name":" 5116 ","page_number":888},
  {"content":"\r\n\r\nو او را شكست دادند و تمام اموالش را تاراج كرده به ولايت خود مراجعت نمودند . و سلطان بر حاكم طرابلس غضب فرموده كس فرستاد كه او را مقيّد به مصر آوردند . و سودون قاضى ، نايب طرابلس شد .\r\n( و در آخر اين سال ديگرباره مرض قديم ملك مصر معاودت كرد و اكثر اوقات به . . . « 1 » سوارى مىنمود . ) « 2 »\r\nو خضر خان ، حاكم دهلى در اين سال تاج الملك را به دفع هوشنگ به جانب كنتهر فرستاد و هوشنگ شكست يافت و به كوه ممانون گريخت و تاج الملك به اتاوه آمده و مال مقررى بازيافت نمود . و خضر خان به نفس خود نيز در اين سال تا كنتهر آمده اكثر آن ولايت را تاراج نمود و از غلامان سلطان محمود آثار خلاف ادراك نموده به كنار گنگ مراجعت كرد . و سلطان احمد ، حاكم گجرات به جانب مالوه لشكر كشيد و تا كالپاده آمده و سلطان هوشنگ نيز از عقب كالپاده كه زمين قلب و شكستگى بسيار داشت با لشكر خود مستعدّ جنگ شدند . و بعد از جنگ بسيار هوشنگ شكست يافت و به قلعهء ماندو گريخت . و سلطان احمد چون مىدانست كه قلعهء مندو را نمىتواند گرفت ، ولايت مالوه را به قدر مقدور ويران كرده مراجعت كرد و قلعهء چلناهر « 3 » را محاصره نموده از مقدم آنجا پيشكش بسيار گرفت و به احمدآباد آمد .\r\n\r\n\r\n","description":"","footnote":"\r\n( 1 ) . ق : يك كلمه ناخوانا .\r\n( 2 ) . مطلب بين ( ) از اضافات « ق » است .\r\n( 3 ) . ق : بىنقطه .\r\n","page_name":" 5117 ","page_number":889},
  {"content":"\r\n . \r\n","description":"","footnote":"","page_name":" 5118 ","page_number":890},
  {"content":"\r\n\r\n\r\nذكر وقايع سنهء هشتصد و بيست و دو از هجرت [ موافق سال هشتصد و دوازدهم از رحلت خير البشر 
  ]\r\nدر اين سال ايلچيان ختا همراه اردشير تواچى آمده و تحفهء بسيار و مكتوب آوردند و مضمون مكتوب ايشان اظهار دوستى و محبت بود . و اين عبارت از جمله مكتوبات ايشان است كه « مردانه مردان با همديگر دوستى كنند و دل به دل خواسته باشد ، « 1 » اگرچه بعد مسافت باشد . گوييا درستى « 2 » همت و مروت از همه‌چيز عزيزتر است . هفت اسب [ و 
  ] شنقار [ ان 
  ] كه به دست خود پرورانيده ، فرستاده باشد ؛ اگرچه شنقار از مملكت [ چين 
  ] « 3 » ما نمىشود ، لكن على الدوام از اطراف دريا براى ما تحفه مىآورند . » « 4 »\r\nو در اين سال مهرنگار آغا ، دختر شمع جهان ، نبيرهء خضر خواجه خان را كه سابقا به جهت ميرزا محمّد جوكى خواستگارى فرموده بودند ، آوردند و طوى پادشاهانه ترتيب يافته كه جمعى كه همراه مهد عليا آمده بودند خوشحال و شادمان به انعام فراوان رخصت مراجعت دادند . و حرم محترم ميرزا الغ بيگ آغا بيگم ، دختر ميرزا محمد سلطان « 5 » ، در اين سال فوت شد . و اين معنى موجب ملال خاطر ميرزا الغ بيگ شد . و يروا اغلان از الوس اوزبك گريخته پناه به ميرزا الغ بيگ آورد . و در مملكت فارس و اصفهان امنيت بود . [ 561 ب 
  ] و قرايوسف\r\n\r\n\r\n","description":"","footnote":"\r\n( 1 ) . زبدة التواريخ : « مردانه مردان با همديگر به دوستى همدم بود ، دل به دل چو آيينه باشد . »\r\n( 2 ) . زبدة التواريخ : گوييا در نظرستى .\r\n( 3 ) . هرسه نسخه بياض . افزوده از زبدة التواريخ .\r\n( 4 ) . متن كامل نامهء داىمنگ امپراتور چين را در زبدة التواريخ ( ج 2 ، ص 697 ) مطالعه فرماييد .\r\n( 5 ) . محمّد سلطان ميرزا ، نوهء امير تيمور ، در 29 سالگى به سال 805 درگذشت . داراى شش فرزند بود ، از جمله همين بانو كه اكابيكى كه اكه بيكى يا آغا بيگى هم خوانده مىشد .\r\n","page_name":" 5119 ","page_number":891},
  {"content":"\r\n\r\nديار بكر و آذربايجان و عراق عرب و بعضى از عراق عجم را در تصرف داشت .\r\nو احوال مملكت مصر در اين سال اين است كه در مصر طاعون بود و ملك مؤيد ، پسر خود ابراهيم را با لشكرى به قيساريهء روم فرستاد و آن ولايت را مسخر نمود و محمد بيگ [ ابن 
  ] قرامان اغلان را حاكم آن ديار كرده معاودت نمود و قلعهء نكده را نيز گرفته به ابن قرابان داد و به مصر آمده پدر را ملازمت نمود .\r\nو در اين سال خضر خان ، حاكم دهلى جمعى از غلامان سلطان محمود را كه در مقام غدر شده بودند در كنار آب گنگ به قتل آورده به دهلى مراجعت نمود . و شخصى از كوه نواحى جالندر خود را سارنگ نام كرده مردم بر او جمع شدند و سلطان شه [ لودى 
  ] ، حاكم سهرند و با او جنگ كرده ، سارنگ دروغى شكست يافت .\r\nو در اين سال هوشنگ ، حاكم مالوه ، پسر اعظم همايون را كه شانزده ساله بود تربيت كرده در امور ملك و مال دخل داد و او را محمود خان خطاب كرد . و سلطان احمد ، حاكم گجرات در اين سال حصار سونكره را عمارت كرد و باز به طرف باندو روان شد و ولايت كانتور را تاراج كرده گذشت . و ايلچيان سلطان هوشنگ آمده طلب صلح كردند و سلطان احمد مراجعت كرده تمام نواحى را لشكريان او غارت كرده بازگشتند .\r\n\r\n","description":"","footnote":"","page_name":" 5120 ","page_number":892},
  {"content":"\r\n\r\n\r\nذكر وقايع سنهء هشتصد و بيست و سه از هجرت [ موافق سال هشتصد و سيزدهم « 1 » از رحلت خير البشر 
  ] « 2 »\r\nميرزا شاهرخ به عزيمت شكار در ابتداى سال به مرو رفت و بعد از شكار به عزم يورش آذربايجان به هرات مراجعت نمود و به جمع لشكرها فرمان شد و چهل هزار جبه كه بعضى موجود « 3 » ، سرانجام يافت و در اين يورش همراه بود . و از كاشغر و تركستان و ماوراء النهر و خراسان و زابل و كابل و سيستان و كرمان و فارس و خوزستان و اصفهان و رى و مازندران حكم رفت كه ترتيب اسباب و آلات حرب از تيروكمان و شمشير و نيزه و سپر و غير ذلك نمايند . و ميرزا الغ بيگ به موجب حكم در ماوراء النهر توقف نمود و ميرزا سيورغتمش در قندهار و كابل و امير سيد احمد ترخان در هرات به ضبط آن ولايت توقف كرد و در پانزدهم شعبان موكب منصور از باغ زاغان كوچ كرده و امير شاه ملك از خوارزم به اردو ملحق شد و پانزده [ هزار 
  ] سوار و پياده از تمام ولايات بجز ماوراء النهر در اين سفر همراه بودند و به دامغان رسيده چند فيل كه در مازندران بود به لشكر آوردند .\r\nو در رى ميرزا ابراهيم سلطان با لشكر شيراز رسيد و ميرزا رستم و ديگر امراى آن نواحى به اردو آمدند و دويست هزار سوار در شماره آمد . ايلچى نزد قرايوسف رفت « 4 » كه دست از\r\n\r\n\r\n","description":"","footnote":"\r\n( 1 ) . ق . هشتصد و سى و سه .\r\n( 2 ) . م ، ش : در حاشيهء 822 .\r\n( 3 ) . روضة الصفا : « امرا گفتند كه سى هزار دست جيبه ( زره ) در قورخانه ( اسلحه‌خانه ) موجود است . شاهرخ گفت كه ده هزار دست ديگر بايد تهيّه كرد . »\r\n( 4 ) . روضة الصفا : « شاهرخ اميرى به نام صديق نزد قرايوسف فرستاد » و قرايوسف او را در بند كرد . - مجمل فصيحى ، ج 3 ، ص 220 .\r\n","page_name":" 5121 ","page_number":893},
  {"content":"\r\n\r\nقزوين و سلطانيه باز دارد . و قرايوسف كه به غايت مغرور بود ، آمادهء جنگ شد . « 1 » و اميرزاده جهانشاه قلعهء سلطانيه را محكم كرد و مردم قزوين به درگاه آمدند .\r\nو از توقيعات بزرگ خبر فوت قرايوسف و گريختن امير جهانشاه از قلعهء سلطانيه . و اين قضيه چنان بود كه قرايوسف لشكرهاى خود را جمع كرد و از تبريز به عزم رزم بيرون آمده بىحضور شد و پنج‌شنبه هفتم ذيقعده فوت شد . « 2 » تركمانان او را در خرگاهى كه فوت شده بود ، گذارده متقرّق « 3 » شدند . و امير اكبر كه مقدّم امرا بود با قدم پاشا « 4 » كه خاتون بزرگ قرايوسف بود ، اراده كرد كه يكى از فرزندان قرايوسف را به سلطنت بردارد . اما فرزندان او ، شاه محمد در بغداد ؛ و امير اسكندر ، در كركوك ؛ و اسپند ميرزا ( اسپان ميرزا ) « عادلجواز ؛ و امير جهانشاه در سلطانيه ؛ و ابو سعيد در آذربايجان بود ، « 5 » و غير آن برادرزادهء قرايوسف خزاين را متصرف شده به قلعهء اونيك رفت و امير قرا [ مان 
  ] با خواتين به قلعهء قرا « 6 » گريختند و زينل بيگ به جانب اربل رفت و امير بايزيد به جانب [ آيين لوبه 
  ] « 7 » كردستان « 8 » ميل نمود .\r\nو با آنكه موكب همايون در رى بود ، تركمانان به طريقى متفرق شدند كه قرايوسف در خرگاه ماند و تماشاييان گوش او را كه حلقهء زرين داشت ، بريدند . و اكابر تبريز بعد از گريختن ايشان قرايوسف را دفن كردند . « 9 »\r\nو ميرزا بايسنقر كه منقلاى بود ، در منتصف ذيقعده به تبريز رسيد و خطبه و سكه در آن ملك به نام حضرت شاهرخى زينت يافت . و اين چنين فتحى كه به يمن مساعدت به حسب اتفاق ، كم اتفاق افتاده است . و امير على ، پسر امير قراعثمان كه قرايوسف او را در تبريز محبوس داشت و بعد از فوت امير قرايوسف او را آزاد كرده بود ، نمدپوش نزد ميرزا بايسنقر آمد و اجازت يافته به ولايت پدر ( قلعهء كماخ ) رفت . و ميرزا بايسنقر متوجه قلعهء گاورود به موجب حكم شد . و امير على كا به ضبط تبريز مشغول شد . و موكب همايون به قراباغ ارّان به\r\n\r\n\r\n","description":"","footnote":"\r\n( 1 ) . و شاهرخ مصمم به جنگ شد و دستور داد دوازده هزار بار سورهء   « إِنَّا فَتَحْنا »   را ختم كنند . - تاريخ منجّم‌باشى ، ج 3 ، ص 151 .\r\n( 2 ) . و سيد ركن الدين لكى بيت زير را در خصوص تاريخ فوت قرايوسف سرود :\r\n وفات مير يوسف شاه به تبريز * كتابت شد به تاريخ « كتابت » [ - 823 
  ] \r\n( 3 ) . ق : فوت .\r\n( 4 ) . نسخ : قدم ماشا . تصحيح از روضة الصفا .\r\n( 5 ) . رك : تاريخ منجّم‌باشى ، ج 3 ، ص 151 ؛ مجمل فصيحى ، ج 3 ، ص 242 ؛ احسن التواريخ ، ج 1 ، ص 116 .\r\n( 6 ) . روضة الصفا : النجق .\r\n( 7 ) . افزوده از روضة الصفا .\r\n( 8 ) . ق : كورستان .\r\n( 9 ) . زبدة التواريخ : « . . . و سيدى محمد كجمانى [ ظ : كججانى 
  ] با جماعت تبارزه رفتند و جثّهء امير يوسف را كه در آن صحرا انداخته بودند بدان خوارى ، بعد از سه روز به تبريز رسانيدند . بعد از آن اختاچيان [ - طويله‌داران 
  ] و سگبانان [ - مأمورين حفاظت سگان 
  ] امير يوسف اجازه طلبيده استخوان او را به طرف ارجيش بردند و در مرقد آبا و اجداد مدفن ساخت . »\r\n","page_name":" 5122 ","page_number":894},
  {"content":"\r\n\r\nقشلاق رفت و سرداران عراق عجم به خدمت آمدند ، بجز امير باباچى گاورودى . و چون امير بايسنقر متوجه او شد ، به ملازمت او آمده در ركاب شاهزاده به قراباغ شرف بساط بوس دريافت . و ايلچيان ختا كه به هر ولايت نزد شاهزادگان و امرا رفته بودند در اين سال [ 562 الف 
  ] در سمرقند جمع شدند و روانهء ختا شدند .\r\nو ميرزا الغ بيگ در اين سال به بناى رصد قيام نمود و صلاح الدين موسى قاضىزادهء رومى و مولانا على قوشچى « 1 » و مولانا غياث الدين جمشيد كاشانى و مولانا معين الدين كه او نيز از كاشان آمده بود ، به درگاه شاهزاده عاليمقدار بودند . و در شمالى سمرقند مايل به مشرق آن بنا بنياد شد . و چون شرح وضع گنبد و نقوش و هيأت افلاك و دواير و صور اقاليم و غير ذلك بر وظيفهء فنّ تاريخ نيست ، طىّ نموده بر سر كار خود كه شرح احوال پادشاهان عظيم الشأن اقاليم سبعه به قدر علم است رفت .\r\nو گوهرشاد آغا ، والدهء ميرزا الغ بيگ به موجب التماس آن جناب با ميرزا محمد جوكى در اين سال از هرات به سمرقند رفت و چند روز نزد فرزند ارجمند بوده به هرات معاودت نمود . و ميرزا الغ بيگ عزم يورش مغولستان نمود و به آق‌بلاغ رفته و امير اسكندر و امير هرىملك « 2 » و امير بايزيد به رسم منقلاى به ايلغار روان شدند و ملك اسلام از طرف مغول آمده صورت اطاعت حكام آن ولايت به عرض رسانيد . و ميرزا الغ بيگ به سمرقند معاودت نمود . و ميرزا عبد الله بن ميرزا الغ بيگ در اوايل رجب اين سال متولّد شد . « 3 »\r\nو از جانب امرا كه به ايلغار رفته بودند خبر رسيد كه سرداران مغول شير محمّد اغلان و سارق اغلان و صدر اسلام را همراه به سمرقند مىآوريم . و در شانزدهم رمضان امرا و مغولان به سمرقند آمده و رعايت يافتند . و ميرزا الغ بيگ ايشان را طوى داده به انواع انعام خوشدل گردانيد . و خبر كشته شدن پسر قمر الدين بر دست امراى مغول و فرار برادر ديگرش به سمرقند آمد . و بعد از چند روز پسر قمر الدين نيز به سمرقند آمد و بعد از دو سه ماه امراى مغول همراه وى به ميرزا الغ بيگ خبر رسيد كه امراى مغول به اتفاق به طرف جته گريختند و ميرزا الغ بيگ سوار شده در كجكيه ييلاق به ايشان رسيد « 4 » و جمعى گرفتار شدند . و امرا به تعاقب ديگران مأمور شده و مجموع به دست افتاد .\r\nو در اين سال آنچه در مملكت مصر و شام سانح شد آن است كه ابراهيم ، پسر امير مؤيد بىحضور شد و ايام بيمارى او امتداد يافت و به همان بىحضورى درگذشت و ملك مؤيد را\r\n\r\n\r\n","description":"","footnote":"\r\n( 1 ) . علاء الدين على بن محمد سمرقندى معروف به قوشچى .\r\n( 2 ) . هرى ملك ، پسر يادرگار برلاس .\r\n( 3 ) . و در خردسالى درگذشت .\r\n( 4 ) . م : در كجكيه به ييلاق ايشان رسيد .\r\n","page_name":" 5123 ","page_number":895},
  {"content":"\r\n\r\nعظم اين مصيبت ملول كرد و مرض او نيز معاودت نمود و صاحب فراش شده تا آنكه در بيست و دويم شوال هشتصد و بيست و سه آوازهء فوت او در قاهره شايع شد و مردم مصر به غايت هراسان شده هركس در خانهء خود محكم شد . بعد از زمانى كه امير مؤيد از بيهوشى به هوش آمد و بر فوت خود متيقن شد امرا و اعيان مصر را طلبيده پسر يك سال و نيمهء خود را قايم‌مقام گردانيد و امرا را بر اطاعت او سوگند داد و امير طيبغا قرشى را اتابك او ساخت . و بار ديگر مرض سلطان تخفيف يافت ، اما به هرچند روزى عود مىكرد . و تمام اين سال بر او در بىحضورى و نقاهت گذشت . و در ذيحجهء اين سال مرض او كه مفاصل بود منجر به اسهال ريوى « 1 » شد و ديگر امرا را نزد او بار ندادند .\r\nو آنچه در سواد اعظم هندوستان در اين سال سانح شده اين است كه خضر خان ، حاكم دهلى تاج الملك را به جانب اتاوه فرستاد و او را ولايت اتاوه و جندوار و كثير مال و خراج گرفته معاودت نمود . و شخصى كه خود را سارنگ نام كرده بود ، بر دست طوغان دبيش « 2 » كشته شد . طوغان بعد از كشتن او با خضر خان نيز ياغى شده سر هند را محاصره نمود و اطراف آن ولايت را تاراج كرد . و خضر خان ، ملك خير الدّين و زيركخان « 3 » را به جنگ او فرستاد .\r\nطوغان بعد از جنگ شكست يافت و به ولايت حرت كوكر گريخت .\r\nو سلطان احمد ، حاكم گجرات در اين سال به اطراف مملكت خود رفته هركه را احتياج به قلعه بود قلعه ساخته خاطر از هر طرف جمع كرد و به احمدآباد معاودت نمود .\r\nو در اين سال هوشنگ ، حاكم مالوه لشكر به كوله برده با برسنگ‌داش مقدّم آنجا كه پنجاه هزار سوار و پياده داشت جنگ كرد و ظفر يافت و بر سنگ‌داش در معركه كشته شد و در سارنگ كر رفت و قلعه را مسخّر ساخته هشتاد و چهار فيل به دست آورد و به مالوه مراجعت كرد .\r\n\r\n\r\n\r\n","description":"","footnote":"\r\n( 1 ) . م : اسهال دموى\r\n( 2 ) . منتخب التواريخ : طوغان رييس .\r\n( 3 ) . ق : زين كحان .\r\n","page_name":" 5124 ","page_number":896}
  ]