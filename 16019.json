[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" فهرست مطالب 1 ","page_number":1},
  {"content":"\r\n . \r\n","description":"","footnote":"","page_name":" فهرست مطالب 2 ","page_number":2},
  {"content":"\r\n\r\nفقيه مجاهد حضرت آيت الله العظمى محسنى دام ظله العالى\r\nانوار هدايت\r\nتفسير قرآن كريم\r\nسوره هاى\r\nفتح و نجم\r\nگردآورنده : محمد رضا قيام\r\n\r\n","description":"","footnote":"","page_name":" فهرست مطالب 3 ","page_number":3},
  {"content":"\r\n\r\n\r\n[ جلد سوم 
  ]\r\n\r\nشناسنامه كتاب\r\nنام كتاب : انوار هدايت ، جلد سوم\r\nمفسّر : حضرت آيت الله العظمى محسنى ( دام ظله العالى )\r\nگرد آورنده : محمد رضا قيام\r\nتحقيق و مصدريابى : محمد رضا قيام\r\nتيراژ : 1000 جلد\r\nنوبت چاپ : اول\r\nسال نشر : خزان 1396\r\nناشر : مركز حفظ و نشر آثار حضرت آيت الله العظمى محسنى\r\nطرح جلد : سيد سليمان فخرى\r\nصفحه آرايى : محمد مهدى حكيمى\r\nچاپ : مطبعه كاروان\r\n\r\n","description":"","footnote":"","page_name":" فهرست مطالب 4 ","page_number":4},
  {"content":"\r\n\r\n. . .\r\n\r\n","description":"","footnote":"","page_name":" فهرست مطالب 5 ","page_number":5},
  {"content":"\r\n . \r\n","description":"","footnote":"","page_name":" فهرست مطالب 6 ","page_number":6},
  {"content":"\r\n\r\n\r\nفهرست مطالب\r\nپيشگفتار 1\r\nتفسير سوره فتح 5\r\nسورة الفتح 7\r\nترجمه سوره فتح 11\r\nفتح آشكار 17\r\nصلح حديبيه 18\r\nاولين فرستاده مشركين 19\r\nشايعه قتل عثمان 21\r\nبيعت رضوان 21\r\nسفير صلح مشركين 22\r\nمفاد معاهده صلح 23\r\nمخالفت سفير مشركين 24\r\nناراحتى مسلمانان 25\r\nفرمان خروج از احرام 26\r\nحكم مسدود شدن حجاج 27\r\nبشارت به فتح آشكار 28\r\n\r\n","description":"","footnote":"","page_name":" فهرست مطالب 7 ","page_number":7},
  {"content":"\r\n\r\nبركات صلح حديبيه 29\r\nترس مشركين 32\r\nعلت‌هاى فتح آشكار 34\r\nجواب علت اول : 35\r\nنقش ماديات بالاى شخصيت انسان 37\r\nجواب علت دوم 38\r\nجواب علت سوم 42\r\nجواب علت چهارم 45\r\nمدال روحى مسلمانان 46\r\nأهميت غذاى روح 47\r\nلشكرهاى خدا 48\r\nتحصيل يقين 49\r\nمراتب يقين 51\r\nيقين توأم با تسليم 52\r\nدين و حقوق بشر غربى 53\r\nلشكرهاى زمينى و آسمانى 55\r\nايمان به خداوند جل جلاله 56\r\nمراتب ايمان 57\r\nپاداش مؤمنين و مؤمنات 59\r\nجايگاه جاودانه 60\r\n\r\n","description":"","footnote":"","page_name":" فهرست مطالب 8 ","page_number":8},
  {"content":"\r\n\r\nآشكار شدن حقايق 61\r\nپاداش مجاهدت 63\r\nخطر منافقين 64\r\nبهانه جوى منافقين 65\r\nدروغگويى منافقين 66\r\nحالت‌هاى امراض 67\r\nايرادهاى نامربوط 69\r\nمشكلات نافهمى 70\r\nدانشمند همسايه 71\r\nمرحوم صاحب كفاية 72\r\nتأثير فرهنگ بيگانه 73\r\nخطر بىسوادى 74\r\nعوامل بدبختىها 76\r\nگواهى بر اعمال امت 77\r\nخاتم پيغمبران 79\r\nچگونگى نظارت بر اعمال 81\r\nاحاطه كامل پيغمبراكرم صلى الله عليه و آله و سلم 81\r\nگواهى بر اعمال انبياء 83\r\nگواهى برگواهان 84\r\nاستعداد روحى پيغمبراكرم صلى الله عليه و آله و سلم 86\r\n\r\n","description":"","footnote":"","page_name":" فهرست مطالب 9 ","page_number":9},
  {"content":"\r\n\r\nبشارت خوش 87\r\nفرق مسلمان و كافر 89\r\nگواهى دهندگان قيامت 91\r\nتعجب انسان از گواهان 92\r\nقانون كلى قيامت 94\r\nداستان قصر سفيد 95\r\nفوايد گواهى دهندگان 96\r\nاتمام حجت 97\r\nوظايف پيغمبران 98\r\nايمان به خدا و رسول 99\r\nبيعت با خدا 100\r\nوسوسه شياطين 101\r\nوظايف انبياء و علماء 102\r\nمعناى يدالله 103\r\nوفا به عهد و پيمان 104\r\nدسته‌هاى چهارگانه 105\r\nدسته اول 105\r\nدسته دوم 106\r\nدسته سوم 106\r\nدسته چهارم 107\r\n\r\n","description":"","footnote":"","page_name":" فهرست مطالب 10 ","page_number":10},
  {"content":"\r\n\r\nوجوب اطاعت از پيغمبر 108\r\nبهانه جوى متخلفين 109\r\nشهامت مسلمانان 110\r\nسوءظن متخلفين 111\r\nآثار بد گمانى به خدا 113\r\nعذاب بزرگ كفار 116\r\nملكيت خداوند جل جلاله 117\r\nبخشش و عذاب خدا 118\r\nدروغ‌هاى متخلفين 119\r\nبهانه جويىهاى كفار 121\r\nاختيار و انتخاب 125\r\nتفكر و تعقل 125\r\nمشكل قضا و قدر 127\r\nدفاعيه شيطان 129\r\nبهانه گيرى شيطان 130\r\nهمرنگى با جماعت 132\r\nمقاومت تنها راه نجات 134\r\nجواب غير منطقى 135\r\nتقاضاى متخلفين 136\r\nجواب تقاضاى متخلفين 137\r\n\r\n","description":"","footnote":"","page_name":" فهرست مطالب 11 ","page_number":11},
  {"content":"\r\n\r\nتبرئه بعضى از مخلفين 138\r\nحكمى فقهى بر مقتضاى زمان 140\r\nمرورى بر جهاد افغانستان 142\r\nتشخيص خوب و بد 143\r\nشهامت كارگران افغانى 144\r\nحكايت يك سنگر نشين 145\r\nفعاليت‌هاى پشت جبهه 147\r\nاجر اطاعت از رسول خدا صلى الله عليه و آله و سلم 148\r\nخرافه پرستىهاى مردم 149\r\nأهميت بيعت رضوان 151\r\nفتح توأم با غنائم 153\r\nقالب‌ها سازى فكرى 156\r\nپراگندگى كشورهاى اسلامى 157\r\nعلت پراگندگى مسلمانان 158\r\nفتح خيبر و غنائم بسيار 160\r\nوضعيت كفار قريش 161\r\nسربازآمريكايى در ويتنام 162\r\nروحيه مجاهدين افغانستان 163\r\nفرق عمده تاكتيك جنگى 164\r\nعوامل مشكلات مجاهدين 165\r\n\r\n","description":"","footnote":"","page_name":" فهرست مطالب 12 ","page_number":12},
  {"content":"\r\n\r\nجنگ هاى داخلى 166\r\nأهميت صلح حديبيه 169\r\nسنت الهى در دستگاه خلقت 171\r\nبوى پيرهن يوسف عليه السلام 173\r\nامتداد حق و باطل 174\r\nجواب يك سؤال مهم 176\r\nجواب يك سؤال مهم‌تر 178\r\nرحمت رحمانيه خدا 180\r\nرحمت رحيميه خدا 181\r\nقصد حمله بر مسلمانان 183\r\nفطرت خدا پرستى 183\r\nمذمت بستن مساجد 185\r\nنوشتن معاهده صلح 185\r\nفلسفه صلح حديبيه 188\r\nمصالح عمومى 191\r\nروانشناسى مسلمانان و مشركين 192\r\nآرامش درونى مسلمانان 195\r\nمذاكره صلح ويتنام 196\r\nصبر و بردبارى مسلمانان 198\r\nناراحتى و تشكيك مسلمانان 200\r\n\r\n","description":"","footnote":"","page_name":" فهرست مطالب 13 ","page_number":13},
  {"content":"\r\n\r\nجواب شكاكان 200\r\nگفتن ماشاءالله 201\r\nتقويت روحى مسلمانان 202\r\nهروله در طواف 202\r\nحقانيت دين اسلام 204\r\nغلبه اسلام بر اديان ديگر 204\r\nاهل كتاب در پناه اسلام 206\r\nحكومت واحد جهانى 207\r\nجهانى شدن يا جهانى سازى 209\r\nفرق جهانى شدن و جهانى سازى 210\r\nاديان اختراعى 211\r\nاديان آسمانى 211\r\nاصول مهم اسلام 213\r\nاوصاف مسلمانان صدر اسلام 217\r\n1 - سختگيرى با كفار 217\r\n2 - مهربانى با همديگر 217\r\n3 - كسب رضايت پروردگار جل جلاله 218\r\n4 - ركوع و سجود زياد 218\r\nعلت شكست مسلمانان 219\r\nاوصاف مسلمانان آخرالزمان 221\r\n\r\n","description":"","footnote":"","page_name":" فهرست مطالب 14 ","page_number":14},
  {"content":"\r\n\r\nاخوت اسلامى 224\r\nتفسير سوره مباركه نجم 227\r\nمتن سوره نجم 229\r\nترجمه سوره نجم 231\r\nتصديق كلام پيغمبراكرم صلى الله عليه و آله و سلم 237\r\nنظر مفسرين 238\r\nدسته اول 238\r\nدسته دوم 238\r\nدسته سوم 238\r\nتكذيب گفته‌هاى مشركين 239\r\nبستن دروازه‌هاى صحابه 241\r\nشديد القوى 241\r\nاحتمالات 242\r\nسرزنش مشركين 244\r\nقرب و منزلت پيغمبر صلى الله عليه و آله و سلم 247\r\nاسرار يا وحى ويژه 248\r\nبراق يا مركب فضايى 250\r\nافتتاح عصر فضاء 257\r\nشب اسرار 258\r\nاقسام علوم 259\r\n\r\n","description":"","footnote":"","page_name":" فهرست مطالب 15 ","page_number":15},
  {"content":"\r\n\r\nاقسام معرفت 261\r\nسفر با بركت 264\r\nفضا پيماى معراج 266\r\nمركبى از امواج نور 267\r\nحدود ماديت و معنويت 269\r\nحقيقت معراج 270\r\nحديث شريف معراج 272\r\nبهترين اعمال 272\r\nشكر خداوند جل جلاله 272\r\nتوكل كردن بر خدا 274\r\nمقاومت و اعتماد به نفس 275\r\nاميدوارى به آينده 277\r\nايمان محكم به خدا 278\r\nتأثير روانى ايمان 280\r\nفرق مؤمن و كافر 281\r\nخطر بى اعتمادى به خدا 283\r\nمحبت در راه خدا 285\r\nمحبت با بندگان خدا 287\r\nكنار گذاشتن منيت‌ها 288\r\nنام آسمانى پيغمبراكرم صلى الله عليه و آله و سلم 291\r\n\r\n","description":"","footnote":"","page_name":" فهرست مطالب 16 ","page_number":16},
  {"content":"\r\n\r\nپرهيز از زرق و برق دنيا 292\r\nتقرب جستن بسوى خدا 292\r\nمحبت و تقرب به فقراء 293\r\nدنياپرستان ثروت‌مند 294\r\nروزه بىبركت شاه 296\r\nاوصاف اهل دنيا 297\r\nعيب‌هاى دنيا پرستان 299\r\nاوصاف اهل آخرت 300\r\nدنيا پرستان حيوان صفت 303\r\nحكومت جنگل 304\r\nغرايز مهار شده مؤمنين 305\r\nفرق صعود و سقوط 306\r\nجهاد اكبر 308\r\nغلبه بر هواى نفس 310\r\nداستان شگفت انگيز دو برادر 311\r\nچگونگى قبض روح انسان‌ها 314\r\nقبض روح رسول اكرم صلى الله عليه و آله و سلم 316\r\nتشريفات خاص 317\r\nاجزاى عبادت 318\r\nغفلت از خدا 319\r\n\r\n","description":"","footnote":"","page_name":" فهرست مطالب 17 ","page_number":17},
  {"content":"\r\n\r\nرضاى پروردگار جل جلاله 321\r\nزندگى جاويدانه 322\r\nاقسام ياد خدا 323\r\nگناهان قلبى 325\r\nقلب مؤمن خانه خدا 326\r\nگام هاى اوليه بشر در فضاء 328\r\n1 - عصر فضاء 330\r\nسفر فضايى پيغمبر صلى الله عليه و آله و سلم 331\r\n2 - عصر ارتباطات 332\r\nاولين فاتح عصر ارتباطات 333\r\nپيغمبر بشريت 334\r\n3 - عصر علم 336\r\nدستاوردهاى دين اسلام 337\r\nبت‌هاى سه‌گانه 338\r\nاولين بناى بت‌پرستى 339\r\nبرترى پسران از دختران 339\r\nمشكل عمومى بت‌پرستى 341\r\nمشكلات مشترك انبياء 342\r\n1 - بت پرستى 343\r\nبت‌پرستى مدرن 343\r\n\r\n","description":"","footnote":"","page_name":" فهرست مطالب 18 ","page_number":18},
  {"content":"\r\n\r\n2 - انكار قيامت 345\r\n3 - مشكل اقتصادى انبياء 346\r\nبت‌پرستى يا تجارت 348\r\nآرزوهاى باطل 349\r\nاولين شفيع روز قيامت 351\r\nافراط و تفريط مسلمانان 352\r\nبىعقلى كفار 353\r\nگمان‌هاى بىاساس 354\r\nوسعت فقه اسلامى 354\r\nعمل نكردن به گمان 356\r\nندانم كارىهاى ملاها 360\r\nشيطنت عليه دين 360\r\nضررهاى بدگمانى 362\r\nدورى از دنيا پرستان 364\r\nحيات پست و حيات پاكيزه 365\r\nضعف علمى كفار 366\r\nضعف علمى مسلمانان حاضر 368\r\nعبرت از رهبر هندوها 369\r\nبىتوجهى به فرهنگ اسلامى 370\r\nوزارت تحصيلات عالى 371\r\n\r\n","description":"","footnote":"","page_name":" فهرست مطالب 19 ","page_number":19},
  {"content":"\r\n\r\nتوجه درست به دانشگاه‌ها 373\r\nتوجه به معنويات 374\r\nپاداش به تناسب اعمال 376\r\nدورى از گناهان كبيره 377\r\nتكبر و خود پسندى 378\r\nگناهى انجام نشده 380\r\nتبرئه نفس و خود ستايى 380\r\nروى گردانيدن از بذل و بخشش 382\r\nتشويق به نيكوكارى 385\r\nترويج فرهنگ مطالعه 386\r\nترويج فرهنگ همكارى 387\r\nعدم مسئوليت پذيرى 389\r\nياد آورى از كتاب‌هاى سابق 390\r\nبار هرگناه بدوش گنهكار 390\r\nقانون روز قيامت 391\r\nروايت يك روياء 392\r\nاعتراض بستگان انسان 393\r\nفوايد سعى و تلاش 394\r\nدنيا مزرعه آخرت 395\r\nضررهاى تنبلى جوانان 396\r\n\r\n","description":"","footnote":"","page_name":" فهرست مطالب 20 ","page_number":20},
  {"content":"\r\n\r\nشعارهاى بىارزش 398\r\nتجربه تلخ غربىها 399\r\nوقار و شخصيت زن 401\r\nافراط و تفريط مردم ما 402\r\nانقلاب علمى ، فرهنگى و سياسى 403\r\nاحساس مسئوليت جوانان 405\r\nاصول كلى آيات مباركه 407\r\nخصوصيات ستاره شعرى 414\r\nهلاكت قوم ثمود 418\r\nهلاكت قوم نوح 418\r\nشك نكردن به نعمت‌هاى خدا 420\r\nنزديكى روز قيامت 421\r\nسرزنش انسان‌ها 422\r\nاز ياد نبردن قيامت 423\r\n\r\n","description":"","footnote":"","page_name":" فهرست مطالب 21 ","page_number":21},
  {"content":"\r\n . \r\n","description":"","footnote":"","page_name":" فهرست مطالب 22 ","page_number":22},
  {"content":"\r\n\r\n\r\nپيشگفتار\r\nحمد و ستايش مخصوص خداوندى است كه حواس ، وى را درك نكنند و مكان‌ها وى را دربر نگيرند ، ديده‌ها او را نبينند و پوشش‌ها وى را مستور نسازند ، با حدوث آفرينش ، ازليت‌خود را آشكار ساخته و با اسرار خلقت ، وجود خود را نشان داده است ، همانند بودن‌آفريده‌ها ، دليل بر آن است كه همانندى براى او نيست و اوست كه در وعده‌هايش صادق و بالاتر از آن است كه بر بندگان خود ستم كند .\r\nدر باره مخلوقاتش به عدل و داد رفتار مىكند ، و در اجراى احكام به عدالت برآن‌ها حكم مىنمايد ، حادث بودن اشياء گواه محكمى بر هميشه‌گى او ، ناتوانى آن‌ها ، نشانه قدرت او و نابودى قهرى موجودات شاهد و گواه دوام اوست .\r\nگواهى مىدهم كه محمد صلى الله عليه و آله و سلم بنده و فرستاده‌اى برگزيده و امين مورد رضايت اوست ، وى را با دلايل روشن و پيروزى بركفر و شرك گسيل داشت ، تا راه راست را بر آنان بنماياند ، او نيز رسالت‌حق را آشكارا ابلاغ و انسان‌ها را به راه حق رهنمون شد ، پرچم‌هاىهدايت را برافراشت و نشانه‌هاى روشن را برقرار ساخت ، رشته‌هاى اسلام را محكم و دستگيره‌هاى ايمان را استوار گردانيد . « 1 »\r\n\r\n\r\n","description":"","footnote":"\r\n( 1 ) - نهج البلاغه / فرازهاى از خطبه 185\r\n","page_name":" 1 ","page_number":23},
  {"content":"\r\n\r\nخدا را سپاسگزارم كه به فضل و كرمش بار ديگر اين توفيق را نصيبم كرد كه باطن خود را با قطره‌هاى زلال وحى شستشو داده و از خرمن پر فيض علم و معرفت عالم ربانى ، فقيه عاليقدر و قافله سالار جهاد و مقاومت ، حضرت آيت الله العظمى محسنى ( دام‌ظله العالى ) در حدّ توانم استفاده نمايم .\r\nبدون شك يكى از بركات بزرگ علمى فقيه فرزانه و اكادمسين كشور ، تفسير قرآن كريم است كه به طور مسلسل از شبكه اسلامى تمدن به نشر مىرسد ، ايشان در اين تفاسير سعى داشته تا آيات مباركه قرآن را با معانى آسان‌تر و بدون استفاده از اصطلاحات صعب علمى ، براى مسلمانان ترجمه و تفسير نمايند ، يكى از ويژگىهاى مهم اين تفسير همين است كه معانى آيات را با مسائل روز مرتبط ساخته و آن‌ها را به‌گونه قابل فهم براى مستمعين بيان مىدارند ، يعنى هركسىكه به درس تفسير معظم‌له ، گوش فرا دهد ، فكر مىكند كه گويا آيات مباركه قرآن ، مخصوص همين قرن بوده است ، به همين دليل دروس تفسير ايشان در ميان عموم مسلمان ، بالخصوص در ميان اهل علم ، محصلين حوزات علميه و دانشگاه‌هاى كشور از جايگاه ويژه برخوردار است .\r\nحقير تاكنون در حد امكان تلاش نموده‌ام تا اين بيانات گهربار را كه از وحى الهى سرچشمه مىگيرد ، از نوارهاى صوتى پياده و آن‌ها را به شكل كتاب درآورم ؛ ولى معلوم است كه تلاش حقير همانند قطره‌هاى آبى است كه مرغان هوا با منقار خود از اقيانوس بيكران برمىدارند . با وجود آن‌هم از تلاش پيگير خود خسته و دلسرد نگرديده ، بلكه همانند يك عاشق دلباخته براى تداوم وصال به معشوق بال و\r\n\r\n","description":"","footnote":"","page_name":" 2 ","page_number":24},
  {"content":"\r\n\r\nپرمىزنم . به قول قرآن كريم كه مىفرمايد :  « لا يُكَلِّفُ اللَّهُ نَفْساً إِلَّا وُسْعَها »  « 1 » در اين دنيا هركس به اندازه توان و استعداد خود مسئوليت دارد ، ضعف و تنبلى نبايد اراده انسان را سست نموده و از تلاش و جديت او را باز دارد . قدر متيقن استعداد انسان‌ها متفاوت است و هركس به قدر استعداد خود مىتواند حاصل اندوخته‌هاى ظاهرى و باطنى خود را بچيند و از آن بهره ببرد . بقول شاعر كه مىگويد :\r\n آب دريا را اگر نتوان كشيد * هم به قدر تشنگى بايد چشيد \r\nجلد اول و دوم كتاب تفسيرى انوار هدايت ، بلطف خداوند متعال جل جلاله در سال‌هاى گذشته چاپ گرديده و به دسترس علاقه‌مندان علوم قرآنى قرار گرفت . كتاب حاضر جلد سوم ( انوار هدايت ) را تشكيل مىدهد كه طبق گفته‌هاى عده‌اى از اهل علم ، اين كتاب از جايگاه خوبى در ميان طلاب حوزات علميه برخوردار است و به همين دليل ، حقير را نيز به تداوم اين‌كار ترغيب و تشويق مىنمايند .\r\nجلد سوم انوار هدايت ، تفسير سوره‌هاى « فتح » و « نجم » را شامل مىشود كه قبلا توسط حضرت آيت الله العظمى محسنى ( دام ظله العالى ) تفسير گرديده و توسط شبكه اسلامى تمدن به نشر رسيده است . سوره‌هاى « فتح » و « نجم » با توجه به أهيمت موضوع ، مطالب زياد و حايز أهميتى را بيان مىكنند ، صلح حديبيه ، فتح مكه ، فتح خيبر ، ويژگى ستاره شعرا و سفر معراج پيغبر مكرم اسلام صلى الله عليه و آله و سلم از مهم‌ترين موضوعاتى است كه صفحات اين كتاب را مزين ساخته است .\r\n\r\n\r\n","description":"","footnote":"\r\n( 1 ) - بقره / آيه 286\r\n","page_name":" 3 ","page_number":25},
  {"content":"\r\n\r\nكتاب حاضر ، اكنون آماده چاپ است و اميدوارم كه خداوند متعال جل جلاله به فضل وكرمش ، مطالب اين كتاب را براى خوانندگان عزيز مفيد واقع نموده و زحمات ناچيز حقير را نيز مشمول رحمت واسعه‌ى خود قرار دهد . انشاءالله .\r\nو من الله التوفيق\r\nمحمد رضا قيام - كابل\r\n20 / 8 / 1396 ه - . ش مطابق با بيست و يكم صفر المظفر 1439 ه - . ق\r\n\r\n","description":"","footnote":"","page_name":" 4 ","page_number":26},
  {"content":"\r\n\r\n\r\nتفسير سوره فتح\r\nتاريخ تفسير :\r\n23 / 9 / 1388 الى 17 / 10 / 1388\r\n\r\n","description":"","footnote":"","page_name":" 5 ","page_number":27},
  {"content":"\r\n . \r\n","description":"","footnote":"","page_name":" 6 ","page_number":28},
  {"content":"\r\n\r\n\r\nسورة الفتح\r\n بِسْمِ اللَّهِ الرَّحْمنِ الرَّحِيمِ \r\n             إِنَّا فَتَحْنا لَكَ فَتْحاً مُبِيناً 1 لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ وَ يُتِمَّ نِعْمَتَهُ عَلَيْكَ وَ يَهْدِيَكَ صِراطاً مُسْتَقِيماً 2 وَ يَنْصُرَكَ اللَّهُ نَصْراً عَزِيزاً 3 هُوَ الَّذِي أَنْزَلَ السَّكِينَةَ فِي قُلُوبِ الْمُؤْمِنِينَ لِيَزْدادُوا إِيماناً مَعَ إِيمانِهِمْ وَ لِلَّهِ جُنُودُ السَّماواتِ وَ الْأَرْضِ وَ كانَ اللَّهُ عَلِيماً حَكِيماً 4 لِيُدْخِلَ الْمُؤْمِنِينَ وَ الْمُؤْمِناتِ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ يُكَفِّرَ عَنْهُمْ سَيِّئاتِهِمْ وَ كانَ ذلِكَ عِنْدَ اللَّهِ فَوْزاً عَظِيماً 5 وَ يُعَذِّبَ الْمُنافِقِينَ وَ الْمُنافِقاتِ وَ الْمُشْرِكِينَ وَ الْمُشْرِكاتِ الظَّانِّينَ بِاللَّهِ ظَنَّ السَّوْءِ عَلَيْهِمْ دائِرَةُ السَّوْءِ وَ غَضِبَ اللَّهُ عَلَيْهِمْ وَ لَعَنَهُمْ وَ أَعَدَّ لَهُمْ جَهَنَّمَ وَ ساءَتْ مَصِيراً 6 وَ لِلَّهِ جُنُودُ السَّماواتِ وَ الْأَرْضِ وَ كانَ اللَّهُ عَزِيزاً حَكِيماً 7 إِنَّا أَرْسَلْناكَ شاهِداً وَ مُبَشِّراً وَ نَذِيراً 8 لِتُؤْمِنُوا بِاللَّهِ وَ رَسُولِهِ وَ تُعَزِّرُوهُ وَ تُوَقِّرُوهُ وَ تُسَبِّحُوهُ بُكْرَةً وَ أَصِيلًا 9 إِنَّ الَّذِينَ يُبايِعُونَكَ إِنَّما يُبايِعُونَ اللَّهَ يَدُ اللَّهِ فَوْقَ أَيْدِيهِمْ فَمَنْ نَكَثَ فَإِنَّما يَنْكُثُ عَلى نَفْسِهِ وَ مَنْ أَوْفى بِما عاهَدَ عَلَيْهُ اللَّهَ فَسَيُؤْتِيهِ أَجْراً عَظِيماً 10 سَيَقُولُ لَكَ الْمُخَلَّفُونَ مِنَ الْأَعْرابِ شَغَلَتْنا أَمْوالُنا وَ أَهْلُونا فَاسْتَغْفِرْ لَنا يَقُولُونَ بِأَلْسِنَتِهِمْ ما لَيْسَ فِي قُلُوبِهِمْ قُلْ فَمَنْ يَمْلِكُ لَكُمْ مِنَ اللَّهِ شَيْئاً إِنْ أَرادَ بِكُمْ ضَرًّا أَوْ أَرادَ بِكُمْ نَفْعاً بَلْ كانَ اللَّهُ بِما تَعْمَلُونَ خَبِيراً 11 بَلْ             \r\n\r\n","description":"","footnote":"","page_name":" 7 ","page_number":29},
  {"content":"\r\n\r\n              ظَنَنْتُمْ أَنْ لَنْ يَنْقَلِبَ الرَّسُولُ وَ الْمُؤْمِنُونَ إِلى أَهْلِيهِمْ أَبَداً وَ زُيِّنَ ذلِكَ فِي قُلُوبِكُمْ وَ ظَنَنْتُمْ ظَنَّ السَّوْءِ وَ كُنْتُمْ قَوْماً بُوراً 12 وَ مَنْ لَمْ يُؤْمِنْ بِاللَّهِ وَ رَسُولِهِ فَإِنَّا أَعْتَدْنا لِلْكافِرِينَ سَعِيراً 13 وَ لِلَّهِ مُلْكُ السَّماواتِ وَ الْأَرْضِ يَغْفِرُ لِمَنْ يَشاءُ وَ يُعَذِّبُ مَنْ يَشاءُ وَ كانَ اللَّهُ غَفُوراً رَحِيماً 14 سَيَقُولُ الْمُخَلَّفُونَ إِذَا انْطَلَقْتُمْ إِلى مَغانِمَ لِتَأْخُذُوها ذَرُونا نَتَّبِعْكُمْ يُرِيدُونَ أَنْ يُبَدِّلُوا كَلامَ اللَّهِ قُلْ لَنْ تَتَّبِعُونا كَذلِكُمْ قالَ اللَّهُ مِنْ قَبْلُ فَسَيَقُولُونَ بَلْ تَحْسُدُونَنا بَلْ كانُوا لا يَفْقَهُونَ إِلَّا قَلِيلًا 15 قُلْ لِلْمُخَلَّفِينَ مِنَ الْأَعْرابِ سَتُدْعَوْنَ إِلى قَوْمٍ أُولِي بَأْسٍ شَدِيدٍ تُقاتِلُونَهُمْ أَوْ يُسْلِمُونَ فَإِنْ تُطِيعُوا يُؤْتِكُمُ اللَّهُ أَجْراً حَسَناً وَ إِنْ تَتَوَلَّوْا كَما تَوَلَّيْتُمْ مِنْ قَبْلُ يُعَذِّبْكُمْ عَذاباً أَلِيماً 16 لَيْسَ عَلَى الْأَعْمى حَرَجٌ وَ لا عَلَى الْأَعْرَجِ حَرَجٌ وَ لا عَلَى الْمَرِيضِ حَرَجٌ وَ مَنْ يُطِعِ اللَّهَ وَ رَسُولَهُ يُدْخِلْهُ جَنَّاتٍ تَجْرِي مِنْ تَحْتِهَا الْأَنْهارُ وَ مَنْ يَتَوَلَّ يُعَذِّبْهُ عَذاباً أَلِيماً 17 لَقَدْ رَضِيَ اللَّهُ عَنِ الْمُؤْمِنِينَ إِذْ يُبايِعُونَكَ تَحْتَ الشَّجَرَةِ فَعَلِمَ ما فِي قُلُوبِهِمْ فَأَنْزَلَ السَّكِينَةَ عَلَيْهِمْ وَ أَثابَهُمْ فَتْحاً قَرِيباً 18 وَ مَغانِمَ كَثِيرَةً يَأْخُذُونَها وَ كانَ اللَّهُ عَزِيزاً حَكِيماً 19 وَعَدَكُمُ اللَّهُ مَغانِمَ كَثِيرَةً تَأْخُذُونَها فَعَجَّلَ لَكُمْ هذِهِ وَ كَفَّ أَيْدِيَ النَّاسِ عَنْكُمْ وَ لِتَكُونَ آيَةً لِلْمُؤْمِنِينَ وَ يَهْدِيَكُمْ صِراطاً مُسْتَقِيماً 20 وَ أُخْرى لَمْ تَقْدِرُوا عَلَيْها قَدْ أَحاطَ اللَّهُ بِها وَ كانَ اللَّهُ عَلى كُلِّ شَيْءٍ قَدِيراً 21 وَ لَوْ قاتَلَكُمُ الَّذِينَ كَفَرُوا لَوَلَّوُا الْأَدْبارَ ثُمَّ لا يَجِدُونَ وَلِيًّا وَ لا نَصِيراً 22 سُنَّةَ اللَّهِ الَّتِي قَدْ خَلَتْ مِنْ قَبْلُ وَ لَنْ تَجِدَ لِسُنَّةِ اللَّهِ تَبْدِيلًا 23 وَ هُوَ الَّذِي كَفَّ أَيْدِيَهُمْ عَنْكُمْ وَ أَيْدِيَكُمْ عَنْهُمْ بِبَطْنِ مَكَّةَ مِنْ بَعْدِ أَنْ أَظْفَرَكُمْ عَلَيْهِمْ وَ كانَ اللَّهُ بِما تَعْمَلُونَ بَصِيراً 24 هُمُ الَّذِينَ كَفَرُوا وَ صَدُّوكُمْ عَنِ الْمَسْجِدِ الْحَرامِ وَ الْهَدْيَ مَعْكُوفاً أَنْ يَبْلُغَ مَحِلَّهُ وَ لَوْ لا رِجالٌ مُؤْمِنُونَ وَ نِساءٌ مُؤْمِناتٌ لَمْ تَعْلَمُوهُمْ أَنْ تَطَؤُهُمْ فَتُصِيبَكُمْ مِنْهُمْ مَعَرَّةٌ بِغَيْرِ عِلْمٍ لِيُدْخِلَ اللَّهُ فِي رَحْمَتِهِ مَنْ يَشاءُ لَوْ تَزَيَّلُوا لَعَذَّبْنَا الَّذِينَ كَفَرُوا مِنْهُمْ              \r\n\r\n","description":"","footnote":"","page_name":" 8 ","page_number":30},
  {"content":"\r\n\r\n     عَذاباً أَلِيماً 25 إِذْ جَعَلَ الَّذِينَ كَفَرُوا فِي قُلُوبِهِمُ الْحَمِيَّةَ حَمِيَّةَ الْجاهِلِيَّةِ فَأَنْزَلَ اللَّهُ سَكِينَتَهُ عَلى رَسُولِهِ وَ عَلَى الْمُؤْمِنِينَ وَ أَلْزَمَهُمْ كَلِمَةَ التَّقْوى وَ كانُوا أَحَقَّ بِها وَ أَهْلَها وَ كانَ اللَّهُ بِكُلِّ شَيْءٍ عَلِيماً 26 لَقَدْ صَدَقَ اللَّهُ رَسُولَهُ الرُّؤْيا بِالْحَقِّ لَتَدْخُلُنَّ الْمَسْجِدَ الْحَرامَ إِنْ شاءَ اللَّهُ آمِنِينَ مُحَلِّقِينَ رُؤُسَكُمْ وَ مُقَصِّرِينَ لا تَخافُونَ فَعَلِمَ ما لَمْ تَعْلَمُوا فَجَعَلَ مِنْ دُونِ ذلِكَ فَتْحاً قَرِيباً 27 هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ كَفى بِاللَّهِ شَهِيداً 28 مُحَمَّدٌ رَسُولُ اللَّهِ وَ الَّذِينَ مَعَهُ أَشِدَّاءُ عَلَى الْكُفَّارِ رُحَماءُ بَيْنَهُمْ تَراهُمْ رُكَّعاً سُجَّداً يَبْتَغُونَ فَضْلًا مِنَ اللَّهِ وَ رِضْواناً سِيماهُمْ فِي وُجُوهِهِمْ مِنْ أَثَرِ السُّجُودِ ذلِكَ مَثَلُهُمْ فِي التَّوْراةِ وَ مَثَلُهُمْ فِي الْإِنْجِيلِ كَزَرْعٍ أَخْرَجَ شَطْأَهُ فَآزَرَهُ فَاسْتَغْلَظَ فَاسْتَوى عَلى سُوقِهِ يُعْجِبُ الزُّرَّاعَ لِيَغِيظَ بِهِمُ الْكُفَّارَ وَعَدَ اللَّهُ الَّذِينَ آمَنُوا وَ عَمِلُوا الصَّالِحاتِ مِنْهُمْ مَغْفِرَةً وَ أَجْراً عَظِيماً 29     \r\n\r\n","description":"","footnote":"","page_name":" 9 ","page_number":31},
  {"content":"\r\n . \r\n","description":"","footnote":"","page_name":" 10 ","page_number":32},
  {"content":"\r\n\r\n\r\nترجمه سوره فتح\r\nبه نام خداوند بخشنده بخشايشگر\r\nما براى تو پيروزى آشكارى فراهم ساختيم ( 1 )\r\nتا خداوند گناهان گذشته و آينده‌اى را كه به تو نسبت مىدادند ببخشد ( و حقانيت تو را ثابت نموده ) و نعمتش را بر تو تمام كند و به راه راست هدايتت فرمايد ( 2 )\r\nو پيروزى شكست ناپذيرى نصيب تو كند . ( 3 )\r\nاو كسى است كه آرامش را در دل‌هاى مؤمنان نازل كرد تا ايمانى بر ايمان‌شان بيفزايند ؛ لشكريان آسمان‌ها و زمين از آن خداست ، و خداوند دانا و حكيم است . ( 4 )\r\nهدف ( ديگر از آن فتح مبين ) اين بود كه مردان و زنان با ايمان را در باغ‌هايى ( از بهشت ) وارد كند كه نهرها از زير ( درختانش ) جارى است ، در حالىكه جاويدانه در آن مىمانند ، و گناهان‌شان را مىبخشد ، و اين نزد خدا رستگارى بزرگى است ( 5 )\r\nو ( نيز ) مردان و زنان منافق و مردان و زنان مشرك را كه به خدا گمان بد مىبرند مجازات كند ( آرى ) حوادث ناگوارى ( كه براى مؤمنان انتظار مىكشند ) تنها بر خودشان نازل مىشود ! خداوند برآنان غضب كرده و از رحمت خود دورشان ساخته و جهنم را براى آنان آماده كرده ، و چه بد سرانجامى است ( 6 )\r\nلشكريان آسمان‌ها و زمين تنها از آن خداست ؛ و خداوند شكست‌ناپذير و حكيم است ( 7 )\r\n\r\n","description":"","footnote":"","page_name":" 11 ","page_number":33},
  {"content":"\r\n\r\nبه يقين ما تو را گواه ( بر اعمال آن‌ها ) و بشارت‌دهنده و بيم‌دهنده فرستاديم ( 8 )\r\nتا ( شما مردم ) به خدا و رسولش ايمان بياوريد و از او دفاع كنيد و او را بزرگ داريد ، و خدا را صبح و شام تسبيح گوييد ( 9 )\r\nكسانىكه با تو بيعت مىكنند ( در حقيقت ) تنها با خدا بيعت مىنمايند ، و دست خدا بالاى دست آن‌هاست ؛ پس هركس پيمان‌شكنى كند ، تنها به زيان خود پيمان شكسته است ؛ و آن‌كس كه نسبت به عهدى كه با خدا بسته وفا كند ، به‌زودى پاداش عظيمى به او خواهد داد ( 10 )\r\nبه‌زودى متخلفان از اعراب باديه‌نشين ( عذرتراشى كرده ) مىگويند : ( حفظ ) اموال و خانواده‌هاىما ، ما را به خود مشغول داشت ( و نتوانستيم در سفر حديبيه تو را همراهى كنيم ) براى ما طلب آمرزش كن ! آن‌ها به زبان خود چيزى مىگويند كه در دل ندارند ! بگو : چه كسى مىتواند در برابر خداوند از شما دفاع كند ، هرگاه زيانى براى شما بخواهد و يا اگر نفعى اراده كند ( مانع گردد ) ؟ ! و خداوند به همه كارهايىكه انجام مىدهيد آگاه است ( 11 )\r\nولى شما گمان كرديد پيامبر و مؤمنان هرگز به خانواده‌هاى خود بازنخواهند گشت و اين ( پندار غلط ) در دل‌هاى شما زينت يافته بود و گمان بد كرديد و سرانجام ( در دام شيطان افتاديد و ) هلاك شديد ( 12 )\r\nآن‌كس كه به خدا و پيامبرش ايمان نياورده ( سرنوشتش دوزخ است ) چرا كه ما براى كافران آتش فروزان آماده كرده‌ايم ( 13 )\r\n\r\n","description":"","footnote":"","page_name":" 12 ","page_number":34},
  {"content":"\r\n\r\nمالكيت و حاكميت آسمان‌ها و زمين از آن خداست ، هركس را بخواهد ( و شايسته بداند ) مىبخشد و هركس را بخواهد مجازات مىكند و خداوند آمرزنده و رحيم است ( 14 )\r\nهنگامىكه شما براى به دست آوردن غنايمى حركت كنيد ، متخلفان ( حديبيه ) مىگويند : بگذاريد ما هم در پى شما بياييم ، آن‌ها مىخواهند كلام خدا را تغيير دهند ، بگو : « هرگز بدنبال ما نياييد ، اين‌گونه خداوند از قبل گفته است » آن‌ها به زودى مىگويند : شما نسبت به ما حسد مىورزيد ! ولى آن‌ها جز اندكى نمىفهمند ( 15 )\r\nبه متخلفان از اعراب بگو : به‌زودى از شما دعوت مىشود كه بسوى قومى نيرومند و جنگجو برويد و با آن‌ها پيكار كنيد تا اسلام بياورند ، اگر اطاعت كنيد ، خداوند پاداش نيكى به شما مىدهد و اگر سرپيچى نماييد - همان‌گونه كه در گذشته نيز سرپيچى كرديد - شما را با عذاب دردناكى كيفر مىدهد ( 16 )\r\nبر نابينا و لنگ و بيمار گناهى نيست ( اگر در ميدان جهاد شركت نكنند ) و هركس خدا و رسولش را اطاعت نمايد ، او را در باغ‌هاى ( از بهشت ) وارد مىكند كه نهرها از زير ( درختانش ) جارى است و آن‌كس كه سرپيچى كند ، او را به عذاب دردناكى گرفتار مىسازد ( 17 )\r\nخداوند از مؤمنان - هنگامىكه در زير آن درخت با تو بيعت كردند - راضى و خشنود شد ، خدا آنچه را در درون دل‌هاىشان ( از ايمان و صداقت ) نهفته بود مىدانست ، از اين رو آرامش را بر دل‌هاىشان نازل كرد و پيروزى نزديكى بعنوان پاداش نصيب آن‌ها فرمود ( 18 )\r\n\r\n","description":"","footnote":"","page_name":" 13 ","page_number":35},
  {"content":"\r\n\r\nو ( همچنين ) غنايم بسيارى كه آن را به دست مىآوريد و خداوند شكست ناپذير و حكيم است ( 19 )\r\nخداوند غنايم فراوانى به شما وعده داده بود كه آن‌ها را به دست مىآوريد ؛ ولى اين يكى را زودتر براى شما فراهم ساخت و دست تعدى مردم ( دشمنان ) را از شما بازداشت تا نشانه‌اى براى مؤمنان باشد و شما را به راه راست هدايت كند ( 20 )\r\nو نيز غنايم و فتوحات ديگرى ( نصيب‌تان مىكند ) كه شما توانايى آن را نداريد ، ولى قدرت خدا به آن احاطه دارد و خداوند برهمه چيز تواناست ( 21 )\r\nو اگر كافران ( در سرزمين حديبيه ) با شما پيكار مىكردند به‌زودى فرار مىكردند ، سپس ولى و ياورى نمىيافتند ( 22 )\r\nاين سنت خدا است و در گذشته نيز بوده است و هرگز براى سنت الهى تغيير و تبديلى نخواهى يافت ( 23 )\r\nاو كسى است كه دست آن‌ها را از شما و دست شما را از آنان در دل مكه كوتاه كرد ، بعد از آن‌كه شما را بر آن‌ها پيروز ساخت و خداوند به آنچه انجام مىدهيد بيناست ( 24 )\r\nآن‌ها كسانى هستند كه كافر شدند و شما را از ( زيارت ) مسجد الحرام و رسيدن قربانىهاىتان به محل قربان‌گاه بازداشتند و هرگاه مردان و زنان با ايمانى در اين ميان بدون آگاهى شما ، زير دست و پا ، از بين مىرفتند كه از اين راه عيب و عارى ناآگاهانه به شما مىرسيد ، ( خداوند هرگز مانع اين جنگ نمىشد ) هدف اين بود كه\r\n\r\n","description":"","footnote":"","page_name":" 14 ","page_number":36},
  {"content":"\r\n\r\nخدا هركس را مىخواهد در رحمت خود وارد كند و اگر مؤمنان و كفار ( در مكه ) از هم جدا مىشدند ، كافران را عذاب دردناكى مىكرديم ( 25 )\r\n( به خاطر بياوريد ) هنگامى را كه كافران در دل‌هاى خود خشم و نخوت جاهليت داشتند و ( در مقابل ) خداوند آرامش و سكينه خود را برفرستاده خويش و مؤمنان نازل فرمود و آن‌ها را به حقيقت تقوا ملزم ساخت ، و آنان از هركس شايسته‌تر و اهل آن بودند و خداوند به همه چيز دانا است ( 26 )\r\nخداوند آنچه را به پيامبرش در عالم خواب نشان داد راست گفت ، بطور قطع همه شما بخواست خدا وارد مسجد الحرام مىشويد در نهايت امنيت و در حالىكه سرهاى خود را تراشيده يا كوتاه كرده‌ايد و از هيچ كس ترس و وحشتى نداريد ؛ ولى خداوند چيزهايى را مىدانست كه شما نمىدانستيد ( و در اين تاخير ، حكمتى بود ) و قبل از آن ، فتح نزديكى ( براى شما ) قرار داده است ( 27 )\r\nاو كسى است كه رسولش را با هدايت و دين حق فرستاده تا آن را بر همه اديان پيروز كند و كافى است كه خدا گواه اين موضوع باشد ( 28 )\r\nمحمد صلى الله عليه و آله و سلم فرستاده خداست و كسانىكه با او هستند در برابر كفار سرسخت و شديد و در ميان خود مهربانند ، پيوسته آن‌ها را در حال ركوع و سجود مىبينى در حالىكه همواره فضل خدا و رضاى او را مىطلبند ، نشانه آن‌ها در صورت‌شان از اثر سجده نمايان است ، اين توصيف آنان در تورات و توصيف آنان در انجيل است ، همانند زراعتىكه جوانه‌هاى خود را خارج ساخته ، سپس به تقويت آن پرداخته تا محكم شده و بر پاى خود ايستاده است و به‌قدرى نمو و رشد كرده كه زارعان را به\r\n\r\n","description":"","footnote":"","page_name":" 15 ","page_number":37},
  {"content":"\r\n\r\nشگفتى وامىدارد ، اين براى آن است كه كافران را به خشم آورد ( ولى ) كسانى از آن‌ها را كه ايمان آورده و كارهاى شايسته‌انجام داده‌اند ، خداوند وعده آمرزش و اجر عظيمى داده است ( 29 )\r\n\r\n","description":"","footnote":"","page_name":" 16 ","page_number":38},
  {"content":"\r\n\r\nاعوذ بالله من الشيطان الرجيم\r\nبسم الله الرحمن الرحيم\r\n\r\nفتح آشكار\r\n  « إِنَّا فَتَحْنا لَكَ فَتْحاً مُبِيناً »  \r\nما براى شما پيروزى آشكارى را مهيا ساختيم .\r\nسوره مباركه فتح ، در اولين آيه خود از يك فتح آشكار و روشن خبر مىدهد ، مفسرين در مورد تفسير اين آيه كه آيا منظور از اين فتح ، كدام فتح است ؟ دچار اختلاف گرديده و به چند دسته تقسيم شده‌اند .\r\nدسته اول مىگويند : منظور قران ، صلح حديبيه است .\r\nدسته دوم مىگويند : منظور قرآن از اين فتح ، فتح مكه مىباشد ؛ زيرا فتح مكه از چند جهت أهميت داشت ، اين فتح از يك‌طرف به‌خاطر خروج بت پرستان ، خانه كعبه از ارزش زيادى برخور دار است ، از طرف ديگر عده‌اى از عرب‌ها منتظر اين بودند كه چه وقت مكه فتح مىشود ، تا آنان نيز خود را به اسلام تسليم كنند ، جهت سوم اين بود كه يك‌عده زيادى كه مقاومت مىكردند و به اسلام تسليم نمىشدند ، بخاطر مشركين و بت‌پرستان قريش بود ، آنان به قدرت مشركين قريش اعتماد داشتند و به همين دليل در برابر مسلمانان مقاومت مىكردند .\r\n\r\n","description":"","footnote":"","page_name":" 17 ","page_number":39},
  {"content":"\r\n\r\nدسته سوم مىگويند : منظور از اين فتح ، فتح خيبر مىباشد .\r\n\r\nصلح حديبيه\r\nبه‌نظرمن ، از قراين كلى دانسته مىشود كه منظور آيه مباركه سوره فتح ، صلح حديبيه است . پيغمبراكرم صلى الله عليه و آله و سلم وقتىكه در مكه زحمت‌ها و رنج‌هاى فراوانى را متحمل شد ، مجبور گرديد به مدينه هجرت كند ، در سال ششم هجرى آن‌حضرت صلى الله عليه و آله و سلم خواب ديد كه در مكه معظمه ، به مسجد الحرام همراه با ياران و اصحاب خود از مسلمانان نماز مىخواند ، براساس خوابىكه ديده بود ، مردم را دعوت بسوى مكه نمود ، تعداد زيادى از مردم با پيغمبراكرم صلى الله عليه و آله و سلم حركت كردند ، پيغمبراكرم صلى الله عليه و آله و سلم با اصحاب و ياران خود وقتى از مدينه بيرون شدند ، در منطقه ذى الحليفه ، در آن‌جا كه اكنون مسجد شجره واقع شده است ، محرم گرديده و سپس بسوى مكه حركت كردند ، به راه خود ادامه دادند تا در منطقه‌ى بنام حديبيه رسيدند ، فاصله مكه مكرمه تا حديبيه ، تقريباً بيست كيلومتر است . قبل از اين‌كه به حديبيه برسند ، به پيغمبراكرم صلى الله عليه و آله و سلم خبر رسيد كه مشركين مكه مانع ورود آنان به داخل شهر مىشوند ، لذا در همين فاصله به مردم دستور دادند ، صبر كنند ، مردم گفتند : يا رسول الله ! در اين‌جا آبى وجود ندارد ، براى چه مىفرماييد صبر كنيم ؟ آب از لازمه حيات انسان است ، در جايىكه آب نباشد ، از نظر عقلى توقف درست نمىباشد . پيغمبراكرم صلى الله عليه و آله و سلم دعا نمود تا خداوند جل جلاله آبى را براى آنان فراهم سازد ، ظاهراً يك چاه قديمى را كه آب نداشت ، پيدا كردند ، سنگ و چوب آن را پاك نمودند ، متوجه شدند كه داخل آن پر از آب است ، مردم خوش‌حال شدند و آرام گرفتند .\r\n\r\n","description":"","footnote":"","page_name":" 18 ","page_number":40},
  {"content":"\r\n\r\n\r\nاولين فرستاده مشركين\r\nپيغمبراكرم صلى الله عليه و آله و سلم به مقصد جنگ بسوى مكه نيامده بود و به همين دليل مردم جز شمشير ، هيچ سلاحى به همراه نداشتند ، شمشير در آن‌زمان از آلات جنگى به حساب نمىآمد ؛ بلكه از لازمه هر مسافرى بود كه شمشيرى به همراه داشته باشد ، پيغمبراكرم صلى الله عليه و آله و سلم با مردم در آن‌جا خيمه زدند و منتظر ماندند تا خبر دقيق‌ترى از مشركين قريش دريابند . از آن‌طرف مشركين قريش ، \" عروة بن مسعود سقفى \" را پيش پيغمبراكرم صلى الله عليه و آله و سلم فرستادند ، عروة بن مسعود سقفى ، ظاهراً از طايف بوده و مرد عاقل و دانايى بوده است ، او از پيغمبر پرسيد ، شما چه تصميم داريد ؟ آن‌حضرت صلى الله عليه و آله و سلم فرمود : ما براى جنگ نيامديم ؛ بلكه آمديم تا خانه كعبه را زيارت نموده و به مسحد الحرام نماز بخوانيم ، وقتى اين عمل را انجام داديم ، بسوى مدينه بر مىگرديم ، ما كارى جز انجام عمره نداريم .\r\nبعد از اين گفتگو ، پيغمبراكرم صلى الله عليه و آله و سلم رفت تا وضو بگيرد ، عروة بن مسعود سقفى ، ديد كه مردم همه به اطراف پيغمبرجمع شدند و نسبت به او چنان علاقه شديد نشان مىدهند كه حتى يك قطره‌ى از آب وضوى آن‌حضرت صلى الله عليه و آله و سلم پيش از اين‌كه به زمين بريزد ، آن قطرات آب وضوى پيغمبر را مىگيرند و به صورت خود مىمالند ، او از اين علاقه شديدى مسلمانان نسبت به‌پيغمبر در شگفت گرديد ، وقتى از نزد پيغمبراكرم صلى الله عليه و آله و سلم به مكه برگشت ، مردم را دور خود جمع كرد و خطاب به آنان گفت : من به دربار ( كسرا ) رفتم و آن‌را ديدم ، به دربار ( قيصر ) رفتم و آن را هم ديدم ، به حبشه رفتم و دربار ( نجاشى ) را نيز ديدم ، تمام امپراتورىهاى عصر خود را من ديده‌ام ؛ ولى هيچ‌كدام آنان در بين مردم ، مانند پيغمبراسلام محبوبيت نداشت ، محبوبيت پيغمبراسلام در ميان مسلمانان عجيب و باور نكردنى است .\r\n\r\n","description":"","footnote":"","page_name":" 19 ","page_number":41},
  {"content":"\r\n\r\nآنچه را كه عروة بن مسعود سقفى ، در بين مردم مكه صحبت كرد همه درست بود ؛ زيرا مردم نسبت به ( كسرا ) و نسبت به ( قيصر ) و نسبت به ( نجاشى ) و ديگر امپراتوران دنيا به عنوان يك زمامدار نگاه مىكردند و همه مىدانستند كه همه‌ى اطراف شاهان و امپراتوران ، تملق و چاپولوس هستند ، هيچ كدام آنان براى محبت دور شاهان جمع نشده‌اند ؛ بلكه بخاطر منافع شخصىشان تملق مىكنند ، يا به‌خاطر نزاكت‌هاى سياسى دست به تملق و چاپولوسى مىزنند و مىخواهند ، از موقعيت خود سوء استفاده نموده و خود را به جاه و مقامى برسانند ؛ اما احترام و علاقه مسلمانان نسبت به پيغمبر مكرم اسلام صلى الله عليه و آله و سلم از روى تملق نبود ؛ بلكه آنان مىدانستند كه آن‌حضرت صلى الله عليه و آله و سلم رسول و فرستاده خدا است و محبت آنان نسبت به پيغمبر ، از روى عشق و علاقه بود . به همين دليل عميقا به پيغمبر خود علاقه داشتند و هميشه با عمق جان در راه او جان‌نثارى و فداكارى مىكردند .\r\nعروة بن مسعود سقفى ، به مشركين قريش گفت : اگر شما منتظر اين هستيد كه مسلمانان از پيغمبر خود دست برمىدارند و او را تنها مىگذارند ، سخت در اشتباه هستيد ، من ديدم كه مسلمانان نسبت به پيغمبر تا چه حد علاقه‌مند هستند ! آنان تا آخرين لحظه حيات ، دست از پيغمبرشان بر نمىدارند و حتى حاضراند تمام هستى خود را در راه او فدا نمايند ، او گفت : من به شما اطمينان مىدهم كه مسلمانان هرگز شكست نمىخورند ؛ زيرا آنان به اهداف خود چنان پاىبندند كه حاضراند تمام هستى خود را فداى آن نمايند .\r\n\r\n","description":"","footnote":"","page_name":" 20 ","page_number":42},
  {"content":"\r\n\r\n\r\nشايعه قتل عثمان\r\nدر همين اثنايىكه \" عروة بن مسعود سقفى \" با مشركين صحبت مىكرد ، پيغمبراكرم صلى الله عليه و آله و سلم به خليفه دوم عمر بن خطاب دستور داد تا به مكه برود و مشركين را از اهداف مسلمانان با خبر كند ، فرمود : به آنان بگو كه مسلمانان براى جنگ نيامده‌اند ؛ بلكه آمده‌اند تا حج عمره بجا آورند و در مسجد الحرام نماز بخوانند ، بعد از انجام مناسك عمره ، تمام مسلمانان دوباره به مدينه برمىگردند . خليفه دوم عرض كرد ، يا رسول الله ! مشركين قريش با من عداوت شديد دارند ؛ اگر من بروم ، آنان مرا خواهند كشت و من از جان خود ترس دارم ، شما به عثمان بن عفان بگوييد كه به اين كار مبادرت ورزد ؛ زيرا قريش با او هيچ خصومت و دشمنى ندارد . پيغمبراكرم صلى الله عليه و آله و سلم به عثمان بن عفان دستور داد تا به مكه برود و پيام آن‌حضرت صلى الله عليه و آله و سلم را به مشركين برساند ، عثمان در مكه آمد و هدف پيغمبراكرم صلى الله عليه و آله و سلم را براى مشركين بيان كرد ، او گفت : ما براى حج عمره آمديم ، نه براى جنگ ، چرا شما از آمدن ما به مكه جلوگيرى مىكنيد ؟ ! ظاهراً مشركين عثمان را زندانى كردند ، اين موضوع سبب شد تا شايعه كشته شدن عثمان ، در ميان مسلمانانىكه در حديبيه بودند پخش شود ، درآن‌جا خبر رسيد كه مشركين عثمان را كشتند .\r\n\r\nبيعت رضوان\r\nوقتىكه اين شايعه در بين مسلمانان پخش گرديد ، پيغمبراكرم صلى الله عليه و آله و سلم ناراحت شد و تصميم گرفت تا از مشركين انتقام بگيرد ، كشتن فرستاده و سفير ، در آن‌زمان هم كار زشت و ناپسند بود ؛ زيرا سفير و فرستاده در هرجايىكه مىرفت ، در امان كامل بود تا پيام خود را به طرف مقابل برساند ، بعد از رسانيدن پيام ، دوباره به سلامت به وطن\r\n\r\n","description":"","footnote":"","page_name":" 21 ","page_number":43},
  {"content":"\r\n\r\nخود باز گردد ، هيچ كسى حق مزاحمت سفير را نداشت . پيغمبراكرم صلى الله عليه و آله و سلم با شنيدن خبر كشته شدن عثمان ، در زير درختى تشريف برد ، مسلمانان نيز به تبعيت از آن‌حضرت صلى الله عليه و آله و سلم در زير آن درخت جمع شدند . وقتى مسلمانان ديدند كه پيغمبر از اين اتفاق خيلى ناراحت است ، همه تصميم گرفتند كه مجددا با پيغمبراكرم صلى الله عليه و آله و سلم بيعت نمايند ، همه بيعت كردند كه تا پاى جان آن‌حضرت صلى الله عليه و آله و سلم يارى كنند . اين بيعت بنام بيعت \" رضوان \" معروف است . قرآن مجيد در اين مورد مىفرمايد :  « لَقَدْ رَضِيَ اللَّهُ عَنِ الْمُؤْمِنِينَ إِذْ يُبايِعُونَكَ تَحْتَ الشَّجَرَةِ »  « 1 » خداوند از مؤمنينىكه در زير اين درخت با پيغمبرشان بيعت كردند راضى شد . اين بيعت براى مسلمانان بسيار سرنوشت ساز بود . آيه مباركه به تأييد اين بيعت نازل شد و خوشنودى خدا را نسبت به اين بيعت به مسلمانان ابلاغ نمود . بعد از مدتى عثمان به حديبه برگشت و مردم ديدند كه اين شايعه دروغ بوده و عثمان را كسى نكشته است .\r\n\r\nسفير صلح مشركين\r\nمشركين قريش به دنبال عثمان ، ( سهيل بن عمرو ) را بسوى پيغمبر فرستادند تا با آن‌حضرت صلى الله عليه و آله و سلم گفتگو كند . سهيل ، به پيغمبر گفت : تصميم مشركين بر اين است كه از آمدن شما به مكه جلوگيرى كنند و به هيچ‌وجه به شما اجازه داده نمىشود كه داخل مكه شويد ، لذا شما اكنون به مدينه برگرديد و سال آينده براى انجام عمره بياييد ، سال آينده وقتى شما آمديد ، مشركين به مدت سه روز از مكه خارج مىشوند و شهر مكه را كاملًا در اختيار شما مىگذارند ، وقتىكه مناسك عمره خود را بجا\r\n\r\n\r\n","description":"","footnote":"\r\n( 1 ) - همين سوره / آيه 18\r\n","page_name":" 22 ","page_number":44},
  {"content":"\r\n\r\nآورديد ، دوباره به مدينه برگرديد و آنان نيز به خانه‌هاى خود برمىگردند . گفتگوهاى زياد بين پيغمبراكرم صلى الله عليه و آله و سلم و سهيل بن عمرو ، صورت گرفت ؛ ولى فرستاده مشركين به تصميم خود اصرار مىورزيد ؛ اما سرانجام به اين توافق دست يافتند كه يك معاهده بين طرفين منعقد گردد . سه چيز مهم در اين معاهده ذكر شده بود كه به حسب ظاهر از أهميت زيادى براى طرفين برخوردار بود .\r\n\r\nمفاد معاهده صلح\r\n1 - يكى از مواد اين معاهده اين بود كه مسلمانان اكنون به مدينه برگردند و سال آينده داخل مكه شوند ، پيغمبراكرم صلى الله عليه و آله و سلم اين معاهده را قبول نمود و موافقت خود را مبنى بر اين‌كه امسال مسلمانان به مدينه برگردند و سال آينده براى انجام عمره به مكه مشرف شوند اعلام نمود . مواد ديگر اين معاهده اين بود كه مدت ده‌سال بين مكه و مدينه جنگ صورت نگيرد ، در واقع يك آتش بس ده‌ساله ميان مسلمانان و مشركين قريش به امضاء رسيد .\r\nبلى متاركه جنگ يا آتش بس ، براى طرفين مهم بود ، خصوصاً براى مسلمانان أهميت بيشتر داشت ؛ زيرا در صورت آرامش و امنيت ، مسلمانان مىتوانستند ، كارهاى مهم‌ترى را انجام دهند .\r\n2 - مواد ديگرى كه در اين معاهده منعقد شده بود اين بود كه مسلمانان در مكه نسبت به عقايد خود آزاد باشند و به هيچ‌وجه بخاطر انجام عقايد خودشان ، توسط مشركين قريش اذيت و آزار نشوند ، چيزهاى ديگر نيز در اين معاهده نوشته شده بود كه در مجموع مورد توافق طرفين قرار گرفت و طرفين متعهد شدند كه به اين معاهده پايبند بمانند .\r\n\r\n","description":"","footnote":"","page_name":" 23 ","page_number":45},
  {"content":"\r\n\r\n\r\nمخالفت سفير مشركين\r\nمتن اين معاهده توسط حضرت امير المؤمنين على بن ابيطالب عليه السلام نوشته شده بود ، در ابتداى اين معاهده حضرت نوشته بود كه « بسم الله الرحمن الرحيم » \" سهيل ابن عمرو \" فرستاده مشركين قريش ، نسبت به آن اعتراض كرد و گفت : من اين جمله را به رسميت نمىشناسم ، بنويس « بسمك اللهم » در زمان جاهليت همه مردم همين جمله را استعمال مىكردند ، « بسمك اللهم » يعنى بنام تو خدايا ! پيغمبراكرم صلى الله عليه و آله و سلم به على عليه السلام فرمود : اشكالى ندارد بنويس ، حضرت على عليه السلام به‌جاى « بسم الله الرحمن الرحيم » نوشت « بسمك اللهم » در پايان اين معاهده نوشته بود كه اين معاهده ميان \" محمد رسول خدا \" و سهيل بن عمرو نماينده مشركين قريش ، منعقد گرديده و طرفين به آن احترام مىگذارند ، سهيل وقتى اين جمله را ديد ، باز هم لب به اعتراض گشود ، گفت : اگر ما محمد را رسول خدا مىدانستيم ، با او جنگ نمىكرديم ، من اين جمله را قبول ندارم ، به‌جاى « محمد رسول الله » بنويس محمد بن عبدالله صلى الله عليه و آله و سلم حضرت على عليه السلام حرف اورا قبول نكرد و گفت : من به هيچ‌وجه جمله « رسول الله » را حذف نمىكنم ، پيغمبراكرم صلى الله عليه و آله و سلم فرمود : يا على ! آنچه مىگويد ، بنويس عيبى ندارد ، بهانه بدست مشركين نده !\r\nدر روايتى ، آمده است ، « لَمَّا صَالَحَ رَسُولُ اللَّهِ صلى الله عليه و آله و سلم أَهْلَ الْحُدَيْبِيَةِ كَتَبَ عَلِيُّ بْنُ أَبِي طَالِبٍ بَيْنَهُمْ كِتَابًا ، فَكَتَبَ مُحَمَّدٌ رَسُولُ اللَّهِ ، فَقَالَ الْمُشْرِكُونَ : لَا تَكْتُبْ مُحَمَّدٌ رَسُولُ اللَّهِ ، لَوْ كُنْتَ رَسُولًا لَمْ نُقَاتِلْكَ ، فَقَالَ لِعَلِيٍّ : امْحُهُ ، فَقَالَ عَلِيٌّ : مَا أَنَا بِالَّذِي أَمْحَاهُ ، فَمَحَاهُ رَسُولُ اللَّهِ صلى الله عليه و آله و سلم بِيَدِهِ ، وَصَالَحَهُمْ عَلَيه » « 1 » حضرت على عليه السلام گفت يا رسوالله ، من جرئت\r\n\r\n\r\n","description":"","footnote":"\r\n( 1 ) - صحيح البخارى / ج 3 ، ص 167 ، ح 2698 .\r\n","page_name":" 24 ","page_number":46},
  {"content":"\r\n\r\nندارم كه جمله « رسول الله » را پاك كنم ، آن‌حضرت صلى الله عليه و آله و سلم فرمود ، من خودم پاك مىكنم ، پيغمبراكرم صلى الله عليه و آله و سلم جمله « رسول الله » با دستان مبارك پاك كرد و سپس على عليه السلام اسم مبارك او را آن‌گونه كه مورد قبول مشركين بود نوشت .\r\n\r\nناراحتى مسلمانان\r\nسرانجام اين معاهده نوشته شد ، تمام مواد اين معاهده خوب بود ؛ ولى يك ماده اين معاهده براى مسلمانان بسيار سخت بود ، در اين مواد نوشته شده بود ؛ اگر كسى از مسلمانان بسوى كفار و مشركين برگردد ، مانعى برايش وجود ندارد و لازم نيست او را بسوى مسلمانان برگردانند ؛ اما اگر از مشركين كسى بسوى مسلمانان بيايد ، بايد دوباره بسوى مشركين برگردانيده شود ، يعنى مشركين حق ندارند كه مسلمان شوند . اين موضوع در واقع يك نوع تبعيض بود كه در اين معاهده نوشته شده بود ؛ ولى پيغمبر مكرم اسلام صلى الله عليه و آله و سلم به هر دليلى كه خود بهتر مىدانست آن را قبول نموده بود .\r\nبراى مسلمانان خيلى ناراحت كننده بود ، اين‌كه يك نفر مشرك اگر به مدينه بيايد و به مسلمانان تسليم شود ، بايد دوباره به مكه نزد مشركين فرستاده شود ؛ ولى اگر مسلمانى به مكه بيايد و مشرك شود ، كسى حق ندارد او را دوباره به مدينه نزد مسلمانان برگرداند ، اين موضوع را پيغمبراكرم صلى الله عليه و آله و سلم قبول كرده بود ؛ ولى مسلمانان از اين كار سخت ناراحت بودند . مردم آينده خود را نمىدانستند ، فقط به همان روز فكر مىكردند ، اين يك موردى بود براى مسلمانان ناراحت كننده بود ، مورد ديگرى كه براى مسلمانان مايه ناراحتى بود ، خوابىكه پيغمبراكرم صلى الله عليه و آله و سلم راجع به انجام عمره ديده بود .\r\n\r\n","description":"","footnote":"","page_name":" 25 ","page_number":47},
  {"content":"\r\n\r\n\r\nفرمان خروج از احرام\r\nوقتىكه معاهده صلح ميان پيغمبراكرم صلى الله عليه و آله و سلم و نماينده مشركين به امضا رسيد ، آن‌حضرت صلى الله عليه و آله و سلم به مردم دستور داد ، شترانى را كه براى قربانى به همراه خود آورده بودند ، در همين‌جا قربانى كنند و از احرام خارج گردند . اصحاب و ياران پيغمبر اصلًا به حرف او توجه نكردند ، هيچ‌كس شتر خود را براى قربانى ذبح نكرد ! نظر مسلمانان اين بود كه با مشركين وارد جنگ شوند و به زور مكه را فتح كنند ، تا آنان بتوانند مناسك حج خود را بجا آورند ، مسلمانان نمىدانستند كه پيغمبر بيشتر از ديگران مصالح مسلمين را در نظر دارد و هيچ فكر نمىكردند كه او با عالم بالا در ارتباط است ، نفع و ضرر مردم را او از خود مردم بهتر مىداند . جبرئيل مسائل مهم را براى آن‌حضرت صلى الله عليه و آله و سلم بيان مىداشت و در صورت لزوم خداوند جل جلاله به او وحى مىكرد ، مردم احساساتى فكر مىكردند .\r\nقضيه مخالفت صحابه را نسبت به فرمان پيامبر صلى الله عليه و آله و سلم مبنى بر خروج از احرام را محدثين چنين نقل مىكنند كه پيامبر فرمود : اى مردم ، هر دستورى كه من مىدهم عمل كنيد و از آن تمرّد نكنيد » . صحا سخن پيامبراكرم صلى الله عليه و آله و سلم را به او برگرداندند ( يعنى اعتراض كردند و سخن او را قبول نكردند ) . پيامبر اكرم صلى الله عليه و آله و سلم غضبناك شد و داخل خانه يكى از زوجات محترمه خود شد او وقتى غضب را در سيماى پيامبر اكرم صلى الله عليه و آله و سلم مشاهده كرد ، گفت : اى رسول خدا ، كسى كه تو را غضبناك كرده‌است ، خداوند بر او غضب كند . پيامبراكرم صلى الله عليه و آله و سلم فرمود : چرا غضبناك نشوم ، در حالىكه به مردم فرمان مى دهم و كسى از آن تبعيت نمىكند . « 1 »\r\n\r\n\r\n","description":"","footnote":"\r\n( 1 ) - صحيح مسلم / ج 4 ، ص 37 ، ح 3002 . كتاب الحج ، باب بيان وجوه الإحرام - مسند أحمد / ج 4 ، ص 286 - كنز العمّال / ج 5 ، ص 275 - تذكره الحفّاظ للذهبى / ج 1 ، ص 116 .\r\n","page_name":" 26 ","page_number":48},
  {"content":"\r\n\r\n\r\nحكم مسدود شدن حجاج\r\nحاجى يا محصور مىشود ، يا مسدود ، محصور آن است كه در وسط راه كسى مريض مىشود و نمىتواند به حج مشرف شود ، مسدود آن است كه دشمن به او اجازه نمىدهد كه به حج مشرف شود ، اين‌ها هركدام از خود حكمى دارد ، حكمى مسدود همين است كه قربانى را در خارج مكه و در هرجايىكه مسدود شده است ذبح كند ، سر خود را بتراشد و از احرام خارج شود و به شهر خود برگردد .\r\nوقتى اين حكم را پيغمبر براى مردم ابلاغ كرد كسى قبول نكرد ، همه مىگفتند : شما در خواب ديده بوديد كه در مكه همراه با ياران خود به مسجد الحرام نماز مىخوانم ، پيغمبراكرم صلى الله عليه و آله و سلم نگفته بود ، امسال يا در سال‌هاى بعد به مسجد الحرام نماز مىخوانيم ، او فقط گفته بود كه من خواب ديدم كه با ياران خود در مسجدالحرام نماز مىخوانم ، زمان آن را ، پيغمبر مشخص نكرده بود ؛ ولى اين موضوع براى عده‌اى از مسلمانان سبب پريشانى و ناراحتى شده بود كه چرا خواب پيغمبراكرم صلى الله عليه و آله و سلم عملى نشد ؟ ! در حالىكه خواب انبياء يك نوعى از وحى است ، خواب انبياء مثل خواب ساير انسان‌ها نيست كه همه بيهوده باشد ، حتى يك‌عده از صحابه در نبوت آن‌حضرت صلى الله عليه و آله و سلم شك كردند . اين موضوع براى رسول مكرم اسلام صلى الله عليه و آله و سلم نيز خوش آيند نبود ، آن‌حضرت تصميم گرفته بود كه به حج برود ؛ ولى در اثر فشار مشركين قريش به سال آينده موكول گرديد ، از اين اتفاق هم پيغمبر ناراحت بود و هم صحابه ، همه ناراحت بودند .\r\nبه هرصورت پيغمبراكرم صلى الله عليه و آله و سلم به حسب ظاهر راه چاره‌ى جز انعقاد اين معاهده با مشركين را نداشت ، لذا اين معاهده بين طرفين به امضاء رسيد ، بعد از انعقاد اين پيمان\r\n\r\n","description":"","footnote":"","page_name":" 27 ","page_number":49},
  {"content":"\r\n\r\nپيغمبر به مسلمانان دستور داد تا قربانىهاى خود را ذبح نموده و سرها را بتراشند و از احرام خارج شوند ، وقتىكه آن‌حضرت متوجه شد ، مسلمانان به حرف او عمل نكردند ، خودش به اين كار مبادرت ورزيد ، شتر خود را ذبح نمود و قربانى خود را انجام داد ، سر مباركش را تراشيد و از احرام خارج شد ، وقتىكه مسلمانان متوجه شدند كه پيغمبر عملًا چنين كارى را انجام داد ، به تبعيت از آن‌حضرت صلى الله عليه و آله و سلم همه‌ى آنان مجبور شدند شترهاى خود را ذبح نموده و سرهاى خود را بتراشند ، يك‌عده تا آن موقع هم راضى نبودند كه حرف پيغمبر را قبول كنند ؛ ولى فكر كردند ، اگر به تبعيت از پيغمبراكرم صلى الله عليه و آله و سلم چنين كارى را انجام ندهند ، متهم به سرپيچى از حكم خدا مىشوند ، لذا با دل‌هاى پردرد و با كراهت تمام ، شترهاى خود را قربانى كردند و سرهاى خود را تقصير كردند ، يا تراشيدند و از احرام خارج شدند .\r\n\r\nبشارت به فتح آشكار\r\nبعد از انجام مناسك حج در حديبيه ، پيغمبراكرم صلى الله عليه و آله و سلم همراه با ساير مسلمانان بسوى مدينه حركت كردند ، در عين حال مردم متوجه شدند كه حالت نزول وحى بر پيغمبر بزرگوار اسلام صلى الله عليه و آله و سلم مشاهده مىشود ، بعد از مدتى پيغمبراكرم صلى الله عليه و آله و سلم فرمود : اكنون وحى برايم نازل شد ، فرمود :   « إِنَّا فَتَحْنا لَكَ فَتْحاً مُبِيناً »   ما به تو فتح آشكار و روشنى را عطا نموديم ، يعنى زمينه يك فتح آشكار را براى تو فراهم ساختيم .\r\nاولين آيه مباركه سوره فتح ، در حديبيه نازل گرديد ، بعد از نزول آيه پيغمبراكرم صلى الله عليه و آله و سلم خوش‌حال گرديده و آن را براى مسلمانان قرائت كرد ، بعدازاين‌كه مسلمانان فهميدند خداوند جل جلاله وعده فتح و پيروزى را به آنان داده است ، خيلى خوش‌حال شدند و حالت كراهت و پريشانى نيز از ميان اصحاب بر طرف گرديد .\r\n\r\n","description":"","footnote":"","page_name":" 28 ","page_number":50},
  {"content":"\r\n\r\n\r\nبركات صلح حديبيه\r\nدر حديبيه كارى بزرگى انجام شد ، با انعقاد اين معاهده خيلى از مشكلات مسلمانان از بين رفت ، نشست و برخواست مسلمانان آزاد شد ، به هرجايىكه مىرفتند ، مشركين قريش به آنان كار نداشتند ، مردم از جنگ‌هاى طولانى خسته شده بودند ، از \" متاركه \" جنگ هم مسلمانان خوش شدند و هم كفار ، اغلب جنگ‌ها توسط مشركين قريش صورت مىگرفت ، آنان گردن كُلفت و لجباز بودند ، دعوت پيغمبر را قبول نمىكردند و مىخواستند به هر نحوى شده آن‌حضرت راضربه بزنند . تا از شر اسلام خلاص شوند ، مشركين لجباز نمىدانستند كه اسلام نه تنها از بين نمىرود ؛ بلكه تا قيامت باقى خواهد ماند . اسلام در طول تاريخ هدف طوطئه‌ها و كار شكنىهاى دشمنانش قرار مىگيرفت ؛ ولى خداوند جل جلاله در هر شرايط اين دين را حفظ نمود ، در جنگ‌هاى بيت المقدس ، در تخت و تازهاى لشكر مغول به قلمرو كشورهاى اسلامى و هم‌چنين جنگ‌هاى ديگرى كه به وقوع پيوست ، مسلمانان خيلى تلفات و خساراتى را متحمل شدند ؛ ولى دشمنان در هيچ‌كدام آن‌ها نتوانستند بر مسلمانان مسلط شوند .\r\nيك‌وقتى واقعاً اسلام در معرض سقوط قرار گرفته بود ؛ ولى تُرك‌هاى خاور ميانه قيام كردند و رفتند خيلى جاها را فتح نمودند ، در طول شش قرن ، عرب نتوانست \" قسطنطنيه \" را از دست كفار بگيرد ؛ ولى ترك‌هاى خاور ميانه آن را نيز فتح كردند و خداوند جل جلاله اسلام را از شر آنان حفظ نمود ، گذشته از اين‌كه اسلام باقى ماند ، بعضى دانشمندان و جامعه شناسان غرب نيز در مورد آن ، مىگويند : در طول تاريخ بشريت ، هيچ تمدنى مانند تمدن اسلام ، در بين انسان‌ها زود نفوذ نكرد ، واقعاً\r\n\r\n","description":"","footnote":"","page_name":" 29 ","page_number":51},
  {"content":"\r\n\r\nتمدن اسلام بسيار زود رشد و ترقى نمود ، يك‌قرن از فوت پيغمبراكرم صلى الله عليه و آله و سلم نگذشته بود كه تمدن اسلامى به غرب نفوذ كرد و مثل برق ، تا اسپانيا ، اتريش ، فرانسه ، غرناطه و اندلس و بعضى جاهاى ديگر را فتح نمودند ، علاوه بر آن‌ها آفريقا و آسيا را نيز تسخير كردند ، نفع تمدن اسلامى به تمام بشريت رسيد و انسان‌ها از اسلام استفاده شايانى كردند ، اسلام در واقع رحمت پروردگار جل جلاله برتمام بشريت بود . براى آنانىكه دعوت اسلام را پذيرفتند ، رحمت بزرگى براى دنيا و آخرت محسوب مىشود ؛ اما براى بقيه مردم كه دعوت را قبول نكردند ، فقط رحمت براى دنياىشان است و در آخرت شامل رحمت خداوند جل جلاله نمىشوند .\r\nدر صلح حديبيه ، اين زمينه فراهم شد تا مسلمانان در سال آينده بدون مشكلات به مكه بروند و براى اولين بار در تاريخ اسلام مكه را فتح نمايند ، بدون جنگ و خون ريزى اسلام در مكه پيروز شد ، مشركين لجباز قريش كه به هيچ‌وجه اسلام را قبول نداشتند و به اسلام تسليم نشدند ، آمدند و با نظام اسلامى قرارداد بستند ، وقتى مكه توسط مسلمانان فتح گرديد ، آرامش و امنيت در شبه جزيره عرب بوجود آمد ، پيغمبر اكرم صلى الله عليه و آله و سلم نيز از فرصت بدست آمده استفاده نموده و مبلغين اسلامى را در ساير نقاط دنيا براى اقوام مختلف اعزام نمود ، نامه‌هاى متعدد براى شاهان و ملوك دنيا نوشت و آنان را دعوت به اسلام نمود ، سفيرانى را به ممالك مختلف فرستاد تا با زمامداران و ملوك آن‌جاها صحبت كنند ، پيام اسلام را براى آنان برسانند و اهداف نظام اسلامى را براى آنان تشريح نمايند ، اين كار فوايد زيادى را در بر داشت ، نجاشى پادشاه حبشه مسلمان شد ، متاركه جنگ ، با مشركين قريش به نفع مسلمانان\r\n\r\n","description":"","footnote":"","page_name":" 30 ","page_number":52},
  {"content":"\r\n\r\nتمام شد ، آنان در همه جا رفتند ، تبليغ كردند ، اهداف حكومت اسلامى را براى مردم بيان كردند ، اين موضوع سبب گرديد تا اسلام ترويج شود ، مردم به اين دين آسمانى ايمان بياورند و اسلام توسعه پيدا كند .\r\n  « إِنَّا فَتَحْنا لَكَ فَتْحاً مُبِيناً »  \r\nدر نتيجه از تمام قراين دانسته مىشود كه مراد از \" فتح \" در آيه مباركه ، فتح مكه مىباشد و اين فتح آثار و بركاتى زيادى را براى مسلمانان در پى داشت . در تفسير ( جامع الجوامع ) نقل مىكند كه وقتى آيه مبارك فتح نازل شد ، عده‌اى از صحابه به پيغمبراكرم صلى الله عليه و آله و سلم گفتند : يا رسول الله اين چه فتح مبين آشكارى است كه ما را از طواف خانه خدا جلوگيرى كردند ؟ و ما نتوانستيم قربانىهاى خود را در مكه انجام دهيم ؟ ! مگر عدم پيروزى ما فتح مبين است كه قرآن از آن ياد مىكند ؟ ! حضرت در جواب آنان فرمود : خيلى حرف بدى را گفتيد ! شما بر قرآن ايراد گرفتيد ، فرمود : « بئس الكلام هذا » اين چه حرفى است كه شما مىگوييد ؟ ! « بل هو أعظم الفتح لقد رضى المشركون » اين بزرگ‌ترين فتحى براى ما بود كه مشركين آن را قبول كردند ، بلى مشركين از اسلام ترسيدند و از ترس شما را نگذاشتند به مكه برويد ، آنان از ترس با شما مصالحه كردند « وقد كرهوا منكم ما كرهوا ولقد أظفركم الله عليهم و ردكم سالمين غانمين » آنان عظمت شما را ديدند .\r\nشما روزىكه از مكه هجرت كرديد ، كم بوديد ، به قصد فرار مكه را ترك كرديد ، اكنون شما لشكرى بزرگ و قدرتمند شده‌ايد ، اعتقاد ، همبستگى و محبت شما را نسبت به پيغمبر آتان در هراس انداخته ، و به همين دليل از ورود شما به مكه كراهت داشتند ، ترس داشتند ، خداوند شما را بر آنان فتح و ظفر داد و شما را به\r\n\r\n","description":"","footnote":"","page_name":" 31 ","page_number":53},
  {"content":"\r\n\r\nسلامتى كامل برگردانيد . بعد از مدتى مكه براى شما گلستان خواهد شد و شما فاتح ميدان خواهيد بود و دشمنان تان ذليل خواهند شد .\r\nصلح حديبيه فتح بزرگى براى پيغمبراكرم صلى الله عليه و آله و سلم بود ، سال ششم هجرى ، بعد از آن‌كه مسلمانان از ترس مشركين مكه را ترك و به مدينه هجرت كردند ، آن‌حضرت به همراه \" يك‌هزار و چهارصد \" تن از مسلمانان ، براى اولين بار عظمت اسلام را براى مشركين به نمايش گذاشت ، آن‌هم به صورت مسالمت آميز ، در اين سفر پيغمبراكرم صلى الله عليه و آله و سلم از ابتداى قصد جنگ با مشركين را نداشت ؛ اگر قصد جنگ را مىداشت ، ممكن بود با همين تعداد لشكر ، مكه را فتح كند .\r\n\r\nترس مشركين\r\nبه هرصورت مشركين قريش از عظمت مسلمانان ترسيدند و در فكر اين افتادند كه با پيغمبر مكرم اسلام صلى الله عليه و آله و سلم معاهده‌ى صلح منعقد كنند و از آمدن آنان به مكه امسال جلوگيرى كنند ؛ زيرا آمدن مسلمانان به مكه ، به مشركين بر مىخورد و قدرت آنان را زير سؤال مىبرد ، به همين دليل پيشنهاد كردند كه به بجاى امسال ، سال آينده بدون اسلحه مسلمانان به مكه بيايند و به مدت سه روز ، عمره خود را بجا آورند ، در اين مدت مكه در اختيار مسلمانان قرار مىگيرد ، بعد ار سه روز ، دوباره به مدينه برگردند ، مشركين فتح مكه را توسط مسلمانان بعيد نمىدانستند ؛ ولى با اين‌كار خود ، مىخواستند أقلًا امسال از ورود مسلمانان جلوگير كنند ، تا در آينده عذر موجه براى آمدن مسلمانان به مكه داشته باشند ، يعنى بتوانند به ديگر مشركين بگويند كه مسلمانان به پيشنهاد خودشان در مكه آمده‌اند .\r\nصلح حديبيه كه توسط يك معاهده بين پيغمبراكرم صلى الله عليه و آله و سلم و نماينده مشركين به امضا رسيد ، به صورت ظاهر براى مسلمانان ناراحت كننده بود ؛ زيرا بعضى از مفاد\r\n\r\n","description":"","footnote":"","page_name":" 32 ","page_number":54},
  {"content":"\r\n\r\nاين معاهده با پيشنهاد مشركين نوشته شده بود و به حسب ظاهر به نفع قريش بود ، از اين‌رو مسلمانان خيلى ناراحت بودند و حتى بعضى از صحابه به نبوت پيغمبرمكرم اسلام صلى الله عليه و آله و سلم شك كرده بودند ، اما در واقع متاركه جنگ و آزادى عقيده براى مسلمانان مكه ، از مهم ترين و پر بركت‌ترين موادى بود كه در اين معاهده نوشته شده بود . مسلمانان بعد از اين معاهده توانستند ، كارهاى بزرگى را انجام دهند و به فتوحات بيشترى دست يابند ، اسلام در سطح بين المللى تبليغ شد و عظمت اسلام بيشتر براى مردم نمايان گشت ، همه‌ى اين‌ها از بركت صلح حديبيه بود و الّا بعيد به نظر مىرسيد كه در كوتاه مدت ، اين همه بركات نصيب مسلمانان گردد .\r\n  « إِنَّا فَتَحْنا لَكَ فَتْحاً مُبِيناً »  \r\nمىفرمايد : ما يك فتح را براى تو مهيا ساختيم ، به اصطلاح يك سنگر بزرگ در حديبيه فتح شد ، ده‌سال متاركه جنگ فرصتى خوبى براى شماست ، در اين مدت گشت وگذار شما آزاد است و شما مىتوانيد در اين فرصت اسلام را در همه جا ترويج كنيد .\r\nدر اين آيه مباركه چيزهاى ديگرى نيز به نظر مىرسد كه توضيح آن‌ها لازم است ؛ منتهى سعى خواهم كرد از مطرح كردن بعض موضوعاتى كه براى اكثريت مردم سخت و دشوار است اجتناب نمايم . درمورد آيه مباركه ،   « إِنَّا فَتَحْنا لَكَ فَتْحاً مُبِيناً »   ممكن است سؤالى مطرح شود كه براى چه خداوند متعال جل جلاله اين فتح آشكار را و بزرگ را براى پيغمبراكرم صلى الله عليه و آله و سلم فراهم ساخت ؟ !\r\n « لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ وَ يُتِمَّ نِعْمَتَهُ عَلَيْكَ وَ يَهْدِيَكَ صِراطاً مُسْتَقِيماً » \r\n\r\n","description":"","footnote":"","page_name":" 33 ","page_number":55},
  {"content":"\r\n\r\nقرآن كريم در جواب اين سؤال ، چهار علت را بيان مىكند ، يعنى اين فتح براى اين بود كه خداوند جل جلاله اين چهار چيز را براى پيغمبراكرم صلى الله عليه و آله و سلم لطف و عنايت فرمايد .\r\n\r\nعلت‌هاى فتح آشكار\r\n1 -  « لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ »  رسول من ! ما با اين فتح ، گناهان گذشته و آينده تو را مىآمرزيم .\r\n2 -  « وَ يُتِمَّ نِعْمَتَهُ عَلَيْكَ »  با اين فتح ، نعمت خود را بر تو تمام نموده و آن راكامل مىنماييم .\r\n3 -  « وَ يَهْدِيَكَ صِراطاً مُسْتَقِيماً »  از بركت اين فتح ، تو را به راه راست و مستقيم هدايت مىكنيم .\r\n4 - :  « وَ يَنْصُرَكَ اللَّهُ نَصْراً عَزِيزاً »  تا خدا تورا يارى كند و يك يارى ظفرمندانه و قوى .\r\nدر مورد علت هاى ذكر شده نيز سؤالاتى متعدد مطرح مىشود . در مورد علت اول ، دو سؤال مطرح مىشود يكى اين است كه آيا پيغمبراكرم صلى الله عليه و آله و سلم گناهى هم داشته است ؟ در حالىكه مسلمان پيغمبر خود را معصوم مىدانند ! ديگرى اين‌كه آيا اين فتح آشكار ، چه ارتباطى به گناهان پيغمبر دارد ؟ در حالىكه بخشيدن گناهان هيچ ربطى به فتح مكه ندارد و خداوند قادر است در هر وقتىكه بخواهد گناهان انسان را ببخشد .\r\nبعضى از مفسرين گفته‌اند كه مراد از گناهان گذشته ، قبل از هجرت و مراد از گناهان آينده بعد از هجرت مىباشد ، بعضى ديگر گفته‌اند كه مراد از گذشته ، قبل از\r\n\r\n","description":"","footnote":"","page_name":" 34 ","page_number":56},
  {"content":"\r\n\r\nصلح حديبيه و مراد از آينده بعد از آن صلح است ، به هرصورتىكه باشد سؤال مطرح شده را حل نمىكند و آن در جاى خود باقى است ؟ .\r\nدراين موارد جواب‌هاى مختلفى گفته شده است ؛ ولى من از ذكر جواب‌هايىكه مسائل دقيق علمى و نكته‌هاى باريك در آن مطرح شده است خوددارى مىكنم ؛ زيرا آن‌ها فقط به درد محافل علمى و طلاب مدرسه مىخورد ، هدف از اين تفسير كه توسط تلويزيون تمدن پخش مىشود ، اين است كه اكثريت مردم مسلمان كشور ، به لسان قرآنى قدرى آشنايى پيدا كنند و تفسير مختصرى از قرآن مجيد را بدانند و يا حد أقل به فرهنگ روشن قرآنى معرفت پيدا كنند . لذا اگر نكته‌هاى ظريف و مشكل در اين برنامه مطرح شود ، ممكن است براى عده‌اى زيادى از مستمعين ، غير قابل فهم و حتى خسته كننده باشد . با توجه به اين موضوع ، به يك جواب مهم آن اشاره مىكنم و اميد وارم كه قناعت شنوندگان عزيز حاصل شود .\r\n\r\nجواب علت اول :\r\n « لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ »  مراد از بخشش گناهان اين نيست كه پيغمبراكرم صلى الله عليه و آله و سلم گناهانى را مرتكب شده باشد ؛ بلكه مراد اين است كه آن‌حضرت صلى الله عليه و آله و سلم در نزد مشركين قريش گنهكار محسوب مىشد ، مشركين قريش ، حدود سه‌صد و شصت تا بُت داشتند ، تاريخ مىنويسد كه قبل از بعثت پيغمبراسلام صلى الله عليه و آله و سلم حدود سه‌صد و شصت بُت در مكه وجود داشت . يكى از بزرگ‌ترين گناهان پيغمبر از نظر مشركين اين بود كه آن‌حضرت صلى الله عليه و آله و سلم همه‌ى مردم را گمراه مىكرد و از تمام بت‌ها متنفر بود ، مردم را از بت پرستى منع و به خداى يگانه دعوت مىكرد . اين كار از نظر مشركين گناه نا بخشودنى بود .  « أَ جَعَلَ الْآلِهَةَ إِلهاً واحِداً إِنَّ \r\n\r\n","description":"","footnote":"","page_name":" 35 ","page_number":57},
  {"content":"\r\n\r\n هذا لَشَيْءٌ عُجابٌ »  « 1 » واى مردم ! بياييد ، پيغمبر چه حرف‌هاى عجيب مىگويد ! تمام خدايان را انكار مىكند و ما را بسوى خداى واحد دعوت مىنمايد ! ما خدايان متعدد داشتيم ، پيغمير أمنيت ما را بهم زد ، تجارت مارا از رونق انداخت و بركاتى راكه توسط بُت‌ها عايد ما مىشد از ما گرفت ! مردم وقتى از خارج مكه مىآمدند ، خيرات و نذورات مىآوردند ، پول مىدادند ، تجارت مكه به‌خاطر \" بُت \" پرستانىكه از راه دور مىآمدند رونق داشت ، به همين دلايل مشركين ، پيغمبراكرم صلى الله عليه و آله و سلم را گنهكار مىدانستند و بعضى اوقات او را به ديوانگى و جادوگرى نيز متهم مىكردند ، مشركين براى حفظ منافع خودشان هزاران عيب را به پيغمبراكرم صلى الله عليه و آله و سلم نسبت مىدادند و سعى داشتند از هر طريق ممكن او را به انزوا بكشانند .\r\nقرآن مجيد مىفرمايد : وقتىكه فتح مكه را نصيب تو سازم ، تمام اين گناهانىكه مشركين به تو نسبت مىدادند بخشيده مىشود ، ارتباط گناهان پيغمبراكرم صلى الله عليه و آله و سلم با با اين فتح ، از همين‌جا دانسته مىشود كه خداوند جل جلاله مىفرمايد : ما مكه را براى تو فتح مىكنيم ، بعد از مدت كوتاهى مشركين قريش مسلمان مىشوند و به‌جاى اتهام جادوگرى ، ديوانگى و كار شكنى ، به نبوت تو شهادت مىدهند ، تمام گناهانى را كه به تو نسبت مىدادند از ياد مىبرند و همه يك‌صدا مىگويند : « أشهد أن لا إله الا الله وأشهد ان محمد رسول الله » كل گناهان تو در نزد اين مردم لجباز از بين رفته و بخشيده مىشود . حرف قرآن خيلى زود به كرسى نشست ، بعد از فتح مكه ، مشركين قريش به اسلام ايمان آوردند و در همه‌جا از آن‌حضرت صلى الله عليه و آله و سلم به نيكويى ياد مىكردند .\r\n\r\n\r\n","description":"","footnote":"\r\n( 1 ) - ص / آيه 5\r\n","page_name":" 36 ","page_number":58},
  {"content":"\r\n\r\n\r\nنقش ماديات بالاى شخصيت انسان\r\nدر دنياى مادى معمول است ؛ اگر كسى فقير و ناتوان باشد ، اگر كسى قدرت مادى نداشته باشد ، مردم او را مسخره مىكنند ، نسبت ديوانگى به او مىدهند ، كسى دوست ندارد با او در تعامل باشد ؛ اما روزى اگر او به قدرت برسد ، همه به او احترام مىكنند و در هرجا از او به نيكى ياد مىكنند ، كسانىكه نسبت به او تنفر داشتند ، ديگر تنفر خود را كنار ميگذارند و او را مثل گذشته به باد تمسخر و استهزاء نمىگيرند ، با وصفى كه ذكر شد ، مردم او را مرد عاقل و خردمند مىپندارند و ديگر از او بدگوى نمىكنند .\r\nماديات در هر شرايط بر مردم تأثير دارد ، پيغمبراكرم صلى الله عليه و آله و سلم وقتىكه تنها بود ، فقير بود ، قدرت نداشت ، مشركين او را مسخره مىكردند ، ديوانه و جادوگر مىگفتند ، هركارى را كه او انجام مىداد ، گناه مىپنداشتند و هرچيزى را كه او مىگفت ، به استهزاء مىگرفتند ، روزىكه فتح مكه صورت گرفت ، همه مىآمدند و به آن‌حضرت صلى الله عليه و آله و سلم تسليم مىشدند ، همه از او تعريف وتمجيد مىكردند ، چيزهاى را كه قبلًا به او نسبت مىدادند ، همه به باد فراموشى سپرده شده بود ، تمام مردم به شمول مشركين ، نسبت به پيغمبراكرم صلى الله عليه و آله و سلم علاقه بيشتر پيدا كرده بودند ، در فتح مكه عفو عمومى اعلام شد ، أمنيت عمومى در آن‌جا حاكم گرديد ، مردم خوش‌حال شدند ، بزرگوارى آن‌حضرت صلى الله عليه و آله و سلم براى آنان آشكار گرديد ، مردم مكه پيغمبراكرم صلى الله عليه و آله و سلم را احترام و تعظيم مىكردند ، آهسته آهسته تمام مشركين قريش مسلمان شدند و از آن‌حضرت صلى الله عليه و آله و سلم اطاعت و پيروى كردند .\r\n\r\n","description":"","footnote":"","page_name":" 37 ","page_number":59},
  {"content":"\r\n\r\nاميد وارم كه اين مطلب براى شما روشن شده باشد و ارتباط آيات مباركه ، براى شما مفهوم شده باشد ، مكه فتح شد ، مشركين كينه و عداوت خود را كنار گذاشتند ، به جاى تهمت و افتراء ، توهين و تحقير ، در مقابل پيغمبراكرم صلى الله عليه و آله و سلم زانوى ادب خم كردند و به رسالت آن‌حضرت صلى الله عليه و آله و سلم ايمان آوردند . جواب دقيق‌ترى ديگرى هم وجود دارد ؛ ولى همان‌گونه كه عرض كردم ، براى تفسيرىكه مستمعين عام دارد ، موضوعات دقيق علمى خيلى مفيد واقع نمىشود ، اميد وارم با بيان همين يك جواب ، اشكالات صورت گرفته بر طرف شده باشد و ابهامى براى آن‌ها باقى نمانده باشد .\r\n\r\nجواب علت دوم\r\n « وَ يُتِمَّ نِعْمَتَهُ عَلَيْكَ »  اگر مكه فتح نمىشد ، با وجود آن‌همه بُت‌ها ، با وجود آن‌همه بت پرست ، خيلى مشكل بود كه اسلام پيش برود ، بت‌پرستان نسبت به بت‌هاى خود علاقه زيادى داشتند ، در آن زمان چه در مكه و چه در جاهاى ديگر بت‌پرستى به شدت رايج بود ، كسى به اسلام توجه نداشت ؛ اگر مردم همچنان به بت‌پرستى خود باقى مىماندند و به اسلام توجهى نمىكردند ، نعمت بر پيغمبراكرم صلى الله عليه و آله و سلم تمام نمىشد ، بلكه ناقص و ناتمام مىماند ، به عنوان مثال ، هرمقدارىكه پيغمبر به هدايت افراد بيشتر موفق مىشد ، به همان مقدار ، ثواب كسب مىكرد ، ثواب در واقع نعمت خدا است . طبق بعضى از احاديث كه مىگويد : هركسىكه يك كار خوب را انجام دهد ، اگر كسانى ديگرى بعد از او ، به ادامه آن‌كار اهتمام بورزند ، ثوابش به نفر اول نيز مىرسد ؛ زيرا مؤسس آن كار خوب ، نفر اول بوده است ، يعنى اگر صد نفر ديگر همان كار نيك را انجام دهند ، خداوند متعال جل جلاله به همان مقدار ثوابىكه به\r\n\r\n","description":"","footnote":"","page_name":" 38 ","page_number":60},
  {"content":"\r\n\r\nاين صد نفر مىدهد ، به نفر اولى كه بانى آن‌كار بوده است نيز مىدهد . يك نفر مسجد درست مىكند ، به نيت اين‌كه مردم در آن نماز بخواند ، بعد از اين‌كه خودش فوت شود ، ممكن است روزانه صدهزار نفر در آن مسجد نماز بخواند ، به همان مقدارى كه خداوند به اين صدهزار نفر ثواب مىدهد ، به بانى و مؤسس مسجد نيز ثواب مىدهد ، او خودش رفته ، فوت شده ؛ ولى در هر روز ثواب صدهزار نمازگزار را خداوند جل جلاله در نامه اعمال او اضافه مىكند .\r\nهم‌چنين اگر خداى نخواسته كسى قمار خانه ، فاحشه خانه ، رقاص خانه و ديگر چيزهاى گمراه كننده بسازد ، تا خودش حيات دارد در گناهانى كه آن‌جا انجام مىشود شريك است ؛ وقتىكه خودش بميرد ، بعد از مرگش بازهم روزانه به همان مقدارىكه در آنجا گناه و معصيت انجام مىشود ، گناه آن به او نيز مىرسد ؛ يعنى اگر روزانه صد نفر در آن‌جا گناه انجام دهد ، همان مقدار گناهىرا كه به تمام اين صد نفر مىرسد ، به نامه اعمال بانى و مؤسس آن ، كه در قبر خوابيده و هيچ‌كارى هم نمىكند نيز اضافه مىشود ، اين را من از خود نمىگويم ؛ بلكه حديثى است و سند آن نيز معتبر است . « مَنْ سَنَّ سُنَّةً حَسَنَةً فَعُمِلَ بِهَا بَعْدَهُ كُتِبَ لَهُ مِثْلُ أَجْرِ مَنْ عَمِلَ بِهَا ، وَلَا يَنْقُصُ مِنْ أُجُورِهِمْ شَيْءٌ وَمَنْ سَنَّ سُنَّةً سَيِّئَةً فَعُمِلَ بِهَا بَعْدَهُ كُتِبَ عَلَيْهِ مِثْلُ وِزْرِ مَنْ عَمِلَ بِهَا ، وَلَا يَنْقُصُ مِنْ أَوْزَارِهِمْ شَيْءٌ » « 1 » اين قانون در جاى خود ثابت است ، فرق نمىكند هركسىكه باشد ، پيغمبر باشد يا يك فرد عادى ، كافر باشد يا مسلمان ، در هر دين و آيينىكه باشد ، پاداش كار و سنت‌هاى خوب و بدىكه از او به جا مانده است ، مرتب به او مىرسد .\r\n\r\n\r\n","description":"","footnote":"\r\n( 1 ) - رواه مسلم / ح ، 1017\r\n","page_name":" 39 ","page_number":61},
  {"content":"\r\n\r\nپيغمبر مكرم اسلام نيز از اين قانون استثناء نيست ، اكنون در حدود يك‌ميليارد و چند صد مسلمان در روى كره زمين وجود دارند ؛ اگر ما بخواهيم مقام پيغمبر را بفهميم ، بايد بدانيم كه به اذن اراده پرودگار متعال جل جلاله آن‌حضرت صلى الله عليه و آله و سلم با ياران مخلص و فداكار كه سنگ بناى عبادت و يكتا پرستى را در ميان انسان‌ها گذاشتند و اسلام را دين رسمى مسلمانان ساختند ، روزانه ثواب اعمال اين يك‌ميليارد و چندصد ميليون مسلمان به روح مطهر آن‌حضرت صلى الله عليه و آله و سلم مىرسد ، اين خيلى مقام بالا است كه به آن بزرگوار داده شده است ، اكنون بيشتر از \" يك‌هزار و چهارصد سال \" از بعثت پيغمبراكرم صلى الله عليه و آله و سلم گذشته است و خدا مىداند كه تا روز قيامت چند ميليارد سال ديگر باقى است ، از امروز تا روز قيامت كسى نمىداند كه تعداد مسلمانان به چند ميليارد مىرسد ، اسلام دينى جهانى بشر و ممكن است يك‌وقتى همه‌ى مردم دنيا مسلمان شوند ، در طول اين مدت ثواب اعمال تمام مسلمانان به روح مقدس پيغمبر خاتم النبيين صلى الله عليه و آله و سلم مىرسد ، مىدانيد چه قدر مىشود ؟ ! اصلًا از فكر انسان خارج است و جز خدا كسى نمىتواند ثواب اين همه اعمال را بداند .\r\nاسلام دين تمام انساهاى روى زمين است ، مطمئن باشيد كه نيرنگ بازىهاى موجود ، تبليغات سوء و اين حقه بازىهاى كنونى نمىتواند جلوى گسترش اسلام را بگيرند ، من به تمام طاغوت هاى مستبد و زورگوى و تمام طاغوت پرستان ذليل اعلام مىدارم كه بشريت ناگزيراند ، روزى به اسلام تسليم شوند ، كه انشاءالله به زودى هم تسليم خواهند شد ؛ زيرا دين اسلام دين فطرى انسان‌هاست و انسان‌ها حتماً به فطرت خود بازمىگردند . با توجه به اين مطلب ممكن است يك‌وقت نفوس مسلمانان به صدها ميليارد برسد ، در اين صورت روزانه ثواب اعمال نيك اين صدها\r\n\r\n","description":"","footnote":"","page_name":" 40 ","page_number":62},
  {"content":"\r\n\r\nميليارد مسلمان به پيغمبراكرم صلى الله عليه و آله و سلم مىرسد ، خداوند متعال جل جلاله حق كسىرا ضايع نمىكند و به همه‌ى آنانىكه اعمال نيك را انجام مىدهند ، ثواب مىدهد ؛ ولى به همان مقدار ثواب ، به بنيان‌گزار و مؤسس دين اسلام ، حضرت رسول اكرم صلى الله عليه و آله و سلم نيز عنايت مىكند .\r\nاميدوارم قرب و منزلت پيغمبراكرم صلى الله عليه و آله و سلم را درك كرده باشيد ، اين‌كه مىگوييم پيغمبر اسلام صلى الله عليه و آله و سلم از تمام انبياى گذشته افضل است ، يك دليلش همين موضوع است كه ثواب پيغمبر بزرگوار ما بيشتر از ثواب تمام انبياء است ، امت‌هاى ساير انبياء محدود بودند ؛ ولى امت پيغمبراسلام صلى الله عليه و آله و سلم محدوديت ندارد ، تعدادشان به چه مقدار مىرسد ، فقط خدا مىداند ، تمام امت‌هاى گذشته را از ابتداء تا انتها ، اگر جمع كنيم ، تعدادشان به امت پيغمبراكرم صلى الله عليه و آله و سلم نمىرسد .\r\nبنابراين ، اگر مكه فتح صورت نمىگرفت ، بت‌پرستى به اوج خود باقى مىماند ، يا حدأقل در شبه جزيره عرب ، دو مذهب به وجود مىآمد ، مدينه منوره ، به مركز توحيد و يكتا پرستى مبدل مىشد و مكه مكرمه ، به مركز بت‌پرستى ، شرك و الحاد باقى مىماند ، آينده هم معلوم نبود كه سرنوشت اين دو مركز به كجا مىرسيد ، به‌هرصورت فعاليت‌هاى پيغمبراكرم صلى الله عليه و آله و سلم محدود مىماند و نعمت خدا بر او تمام نمىشد ، پيغمبر مىخواست تمام موانع را از راه خود برداشته و اسلام را به همه‌جا برساند ؛ در حالىكه بزرگ‌ترين موانع در برابر اسلام ، مشركين قريش بودند كه مركز حكومت‌شان در مكه مكرمه بود ، به همين دليل خداوند متعال جل جلاله مىفرمايد :   « إِنَّا فَتَحْنا لَكَ فَتْحاً مُبِيناً »   ما زمينه اين فتح آشكار و بزرگ را براى تو آماده كرديم ، تا تو در آينده نزديك مكه را فتح كنى و بزرگ‌ترين موانع موجود را از سر راه خود بردارى ،\r\n\r\n","description":"","footnote":"","page_name":" 41 ","page_number":63},
  {"content":"\r\n\r\nبعد از فتح مكه ، مشركين قريش به تو ايمان مىآورند و كارهاى تو را كه بحسب ظاهر نزد آنان گناه محسوب مىشد ، نيز مىبخشند و فراموش مىكنند . نعمت‌هاى پرورگار نيز با اين فتح بزرگ ، براى تو تمام مىشود ، به نظر من ، مراد از  « وَ يُتِمَّ نِعْمَتَهُ عَلَيْكَ »  نيز همين فتح مكه است ، والله العالم ! .\r\nآيه مباركه ،  « وَ يُتِمَّ نِعْمَتَهُ عَلَيْكَ »  يك مرتبه در صلح حديبيه براى پيغمبراكرم صلى الله عليه و آله و سلم بيان شده است و يك مرتبه ديگر در اواخر عمر شريفش در \" حجة الوداع \" ( واقعه غديرخم ) تكرار شد ، فرمود :  « الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً »  « 1 » امروز دين شما را كامل كردم و نعمت خود را بر شما تمام كردم و اين‌كه اسلام را دين خود قرار داديد ، از شما راضى شدم . فرق اين دو آيه مباركه در اين است كه در سوره فتح مخاطب شخص پيغمبراكرم صلى الله عليه و آله و سلم است ؛ اما در \" حجة الوداع \" همه‌ى مسلمانان مورد خطاب قرار گرفته است .\r\n\r\nجواب علت سوم\r\n « وَ يَهْدِيَكَ صِراطاً مُسْتَقِيماً »  پيغمبراكرم صلى الله عليه و آله و سلم قبلًا در صراط مستقيم هدايت شد بود ؛ منتهى به مراتب بالاى هدايت نرسيده بود ، ما و شما در پنج‌وقت نماز خود ، در سوره مباركه حمد ، اين جمله را مىخوانيم كه  « اهْدِنَا الصِّراطَ الْمُسْتَقِيمَ »  خدايا ! ما را به راه راست هدايت كن ! روز چند بار اين جمله را تكرار مىكنيم ، ما كه مسلمان هستيم ، در راه اسلام هدايت شده‌ايم ، نماز مىخوانيم ، روزه مىگيريم ، وجوهات مىپردازيم ، براى چه روز چند بار تكرار مىكنيم كه خدايا ! ما را به راه راست هدايت كن ؟ جواب اين است كه آيه مباركه ، ظاهراً دو معنى دارد .\r\n\r\n\r\n","description":"","footnote":"\r\n( 1 ) - مائده / آيه 3\r\n","page_name":" 42 ","page_number":64},
  {"content":"\r\n\r\n1 - معناى اول  « اهْدِنَا الصِّراطَ الْمُسْتَقِيمَ »  اين است كه خدايا ! همان‌گونه كه ما را به راه راست هدايت كردى ، براى هميشه هدايت خود را ادامه بده ، چرا ؟ براى اين‌كه خيلى از انسان‌ها در جوانى خوب‌اند ، نماز مىخوانند ، خدا را عبادت مىكنند ، به حلال و حرام مقيد هستند ؛ ولى در سن پيرى كه مىرسند ، گمراه مىشوند ، يا يك‌نفرنوجوان ، در اوايل جوانى خوب است به وظايف اسلامى خود عمل مىكند ؛ ولى در اوج جوانى كه مىرسد ، گمراه مىشود ، بىدين مىشود ، نه تنها خودش كه ديگران را نيز بسوى گمراهى مىكشاند ، مثل شيطان عمل مىكند ، جوانان ديگر را نيز مثل شيطان به انجام اعمال‌هاى زشت وسوسه مىكند ، يك معناى آيه مباركه همين است كه خدايا ! هدايت خود را ادامه بده تا ما در ادامه زندگى خود گمراه نشويم . تداوم هدايت براى انسان كار بسيار سخت است ، داستان برصيصاى عابد را شنيده‌ايد كه يك‌عمر خدا را عبادت كرد ؛ ولى در وقت مردن كارش بجايى رسيد كه بجاى خدا ، شيطان را سجده كرد .\r\nانسان هميشه در كمين خطر قرار دارد ، از يك‌طرف شيطان وسوسه مىكند ، از طرف ديگر ، نفس امّاره خود انسان ، تمايلات نفسانى ، تأثيرات محيطى ، همه‌ى اين‌ها دست به دست هم داده و بر انسان تأثير مىگذارد . كمونيست‌ها در افغانستان آمدند ، عده‌اى زيادى از مسلمانان را كمونيست درست كردند ، مردم فقير بودند ، شعار دروغين آنان نيز ، خانه ، لباس و نان بود ، در حالىكه نه خانه به‌كسى رسيد ، نه لباس و نه نان ، هيچ‌كدام به مردم نرسيد ؛ اما عده‌اى زيادى از جوانان مسلمان را با همين شعار خود بىدين كردند . در شرايط كنونى نيز متأسفانه چنين است ، عده‌اى زيادى را بنام\r\n\r\n","description":"","footnote":"","page_name":" 43 ","page_number":65},
  {"content":"\r\n\r\nدموكراسى ، آزادى ، حقوق بشر ، حقوق زن و آزادى بيان ، كافر درست كرده‌اند ، انسان در تداوم زندگى ، هميشه به هدايت خدا نيازمند است ، انسان در معرض حوادث قرار دارد ، هر لحظه ممكن است در سياه چال‌هاى گمراهى سقوط كند ، به همين علت ما هر روز دعا مىكنيم كه  « اهْدِنَا الصِّراطَ الْمُسْتَقِيمَ »  خدايا ! ما را به همان راه راست كه هدايت كردى ، حفظ كن ، هدايت خود را از ما پس نگير كه ما در معصيت خود غرق مىشويم .\r\n2 - معناى دوم  « اهْدِنَا الصِّراطَ الْمُسْتَقِيمَ »  اين است كه هدايت از خود مراتب دارد ، انسان وقتىكه مىگويد : خدايا ! مرا به راه راست هدايت كن ! معنايش اين مىشود كه خدا يا مراتب هدايت مرا بالاتر ببر ، معرفت مرا نسبت به خود ، بيشتر كن ، مرا به مرتبه عالى برسان ، نعمت‌هاى خود را برايم بيشتر آشكار كن . مراتب هدايت خيلى باهم فرق مىكند ، در جاى ديگر مىفرمايد  : « وَ الَّذِينَ اهْتَدَوْا زادَهُمْ هُدىً وَ آتاهُمْ تَقْواهُمْ »  « 1 » كسانىكه هدايت پذير شدند و آن را قبول كردند ، خداوند به هدايت شان مىافزايد ، چشم دل آنان را بيشتر مىگشايد ، محبت خود را بيشتر به آنان مرحمت مىنمايد ، به عالم آخرت بيشتر او را آشنا مىكند ، از همه مهم‌تر به‌آنان تقوى و پرهيزگارى عنايت مىكند . اميد وارم كه به معانى آيه مباركه ، درست توجه كرده باشيد ، معنى اول ، تداوم هدايت ، معنى دوم ، مرتبه بالاتر هدايت است . خداوندمتعال جل جلاله خطاب به پيغمبر بزرگوارش مىفرمايد :  « وَ يَهْدِيَكَ \r\n\r\n\r\n","description":"","footnote":"\r\n( 1 ) - محمد / آيه 17\r\n","page_name":" 44 ","page_number":66},
  {"content":"\r\n\r\n صِراطاً مُسْتَقِيماً »  به نظر من ، معناى اين آيه مباركه ، همان هدايت بالاتر است كه قبلا ذكر گرديد . والله العالم !\r\nپيغمبراكرم صلى الله عليه و آله و سلم از ابتداى تولد به راه راست هدايت شده بود ، هيچ‌گاه كار ناپسند را كسى از پيغمبر نديده است ، او در بين عرب جاهليت به محمد أمين معروف بود ، منتهى خداوند مىفرمايد : ما فتح مكه را براى تو سبب هدايت بيشتر تو قرار مىدهيم ، با فتح مكه زمينه فعاليت تو بيشتر مىشود و وحى بيشترى را براى تو نازل مىكنيم ، مراتب هدايت عالى نصيب تو مىشود و مقام تو را بالاتر مىبريم .\r\n\r\nجواب علت چهارم\r\n « وَ يَنْصُرَكَ اللَّهُ نَصْراً عَزِيزاً »  فتح مكه سبب مىشود ، تا اين‌كه خدا تو را بيشتر يارى برساند و قدرت بيشترى به تو بدهد . فتح مكه بسيار پر بركت بود ، بدون خونريزى و جنگ ، مشركين قريش تسليم شدند ، بعد از فتح مكه اقتدار حكومت اسلام بسيار بالا رفت ، محبويت پيغمبراكرم صلى الله عليه و آله و سلم در بين مردم دنيا بيشتر گرديد ، مسلمانان بعد از فتح مكه ، ممالك و مناطق زيادى را فتح كردند . اگر صلح حديبيه صورت نمىگرفت و پيغمبر در اين سفر راه جنگ را انتخاب مىكرد و با مشركين مكه مىجنگيد ، به نظر شما چه‌كار مىشد ؟ حالا ممكن بود در اين جنگ مسلمانان بر مشركين غالب مىشدند و مكه را به زور فتح مىكردند ؛ ولى انسان‌هاى زيادى به قتل مىرسيد ، عده‌اى زيادى از طرفين كشته مىشدند ، مشركين قريش هرچند در اين جنگ تسليم مىشدند ؛ اما كينه‌هاى بيشترى نسبت به پيغمبر به دل راه مىدادند و هيچ‌گاه اخلاص‌مندانه سر خود را فرو نمىآوردند .\r\n\r\n","description":"","footnote":"","page_name":" 45 ","page_number":67},
  {"content":"\r\n\r\nپيغمبراكرم صلى الله عليه و آله و سلم چنين كارى را انجام نداد ؛ ولى خدا زمينه فتح مكه را چنان براى آن‌حضرت صلى الله عليه و آله و سلم فراهم كرد ، كه يك قطره خون هم در مكه ريخته نشد ، پيغمبر ظفرمندانه مكه را فتح نمود و مشركين قريش با توجه به بزرگوارى و گذشت پيغمبرمكرم اسلام صلى الله عليه و آله و سلم ، از روى ميل و رغبت به اسلام تسليم شدند و همه زانوى ادب در برابر اخلاق نيكو و پسنديده آن‌حضرت صلى الله عليه و آله و سلم به زمين نهادند . همين چهار علت باعث شد تا خداوند متعال جل جلاله زمينه فتح مكه را براى پيغمبر بزرگوار اسلام صلى الله عليه و آله و سلم فراهم نمايد ، بدون اين‌كه قطره‌هاى خون به زمين ريخته شود .\r\nبحث در مورد صلح حديبيه بود ، پيغمبراكرم صلى الله عليه و آله و سلم بدون اين‌كه به مكه برود ، به مردم دستور داد تا شترهاى خود را قربانى كنند ، سرهاى خود را بتراشند و از احرام خارج شوند ، مردم از اين‌كار بسيار ناراحت بودند ، تا اين‌كه آيه مباركه   « إِنَّا فَتَحْنا لَكَ فَتْحاً مُبِيناً »   نازل شد ، صريحاً به پيغمبر مژده داد كه زمينه فتح مكه آمده شده و اين كار حتماً صورت مىگيرد ، مردم با شنيدن اين خبر قدرى آرام شدند و تسلى خاطر يافتند .\r\n\r\nمدال روحى مسلمانان\r\n « هُوَ الَّذِي أَنْزَلَ السَّكِينَةَ فِي قُلُوبِ الْمُؤْمِنِينَ لِيَزْدادُوا إِيماناً مَعَ إِيمانِهِمْ وَ لِلَّهِ جُنُودُ السَّماواتِ وَ الْأَرْضِ وَ كانَ اللَّهُ عَلِيماً حَكِيماً »  او [ خدا 
  ] كسى است كه \" سكينه \" را در دل‌هاى مؤمنان نازل كرد تا ايمانى بر ايمان‌شان بيفزايد ؛ لشكريان آسمان‌ها و زمين از آن خداست ، و خداوند دانا و حكيم است .\r\nخداوندمتعال جل جلاله مىفرمايد : ما سكينه را بر دل‌هاى مؤمنين نازل كرديم ، سكينه يعنى آرامش ، اعتماد بنفس ، آسوده خاطر و بدور از ترس و خوف ، بعض اوقات\r\n\r\n","description":"","footnote":"","page_name":" 46 ","page_number":68},
  {"content":"\r\n\r\nانسان خيلى ناراحت مىشود ، تشويش روحى برايش پيدا مىشود ، در چنين شرايطى انسان به آرامش نياز دارد ، مسلمانانىكه در صلح حديبيه به همراه پيغمبراكرم صلى الله عليه و آله و سلم رفته بودند ، از نظر روحى دچار تشويش شده بودند ، خداوند جل جلاله مىفرمايد : ما در آن شرايط آرامش را در دل‌هاى آنان قرار داديم تا آنان از تشويش روحى نجات يابند ، آرامش روحى براى انسان بسيار مفيد است ، خيلى اتفاق مىافتد كه آرامش روحى يا روانى از انسان سلب مىشود ، انسان به تشويش و ناراحتى گرفتار مىگردد ، گاه‌گاهى است كه يك مرتبه تشويش انسان كم مىشود ، فوراً آرامش درونى جاى تشويش را پُر مىكند ، خيالش راحت مىشود ، اين همان لطف خداوند جل جلاله است كه شامل حال انسان مىشود و او آرامش را در دل انسان قرار مىدهد ، چه خوب است كه انسان هروقت دچار تشويش روحى و معنوى مىشود ، به خدا پناه ببرد و نام خدا را به دل و به زبان جارى كند ؛ زيرا تنها ياد خدا انسان را آرامش مىدهد . « أَلا بِذِكرِ اللّهِ تَطْمَئِنّ القُلُوبُ » « 1 » دل آرام گيرد به ياد خدا ، همان‌گونه كه بدن انسان به آب و غذا نياز دارد ، روح انسان نيز به غذا نياز دارد ، غذاى روحى انسان ياد خدا است و تنها ياد او در دل‌ها آرامش مىآورد .\r\n\r\nأهميت غذاى روح\r\nغذاى روحى مهم‌تر از غذاى جسمى است ؛ اگر غذاى جسمى انسان كم شود ، بدن ضعيف مىشود ؛ ولى كمبود غذاى روحى انسان را به به نابودى ابدى مىكشاند ، نياز جسمى انسان به دو سه وعده غذا رفع مىشود ؛ اما روح انسان در هر لحظه به غذا\r\n\r\n\r\n","description":"","footnote":"\r\n( 1 ) - رعد / آيه 28\r\n","page_name":" 47 ","page_number":69},
  {"content":"\r\n\r\nمحتاج است ، اگر انسان بخواهد روحش را تقويت كند ، بايد هميشه به ياد خدا باشد ، در خانه ، در محل كار ، در راه رفتن ، در نشستن و حتى در حالت خوابيدن ، در تمام حالات انسان بايد خدا را ياد كند ، غفلت انسان را نابود مىكند ، انسان غافل به هيچ جايى نمىرسد ؛ اگر انسان بتواند غفلت را از خود دور كند كارش درست مىشود ، دور كردن غفلت براى انسان ممكن است ؛ منتهى زحمت مىخواهد ، تلاش و كوشش مىخواهد تا خود را به ياد خدا عادت بدهد ، ياد خدا عبادت است ، عبادت تنها اين نيست كه انسان نماز بخواند ، همين‌كه ياد خدا در انسان باشد ، كافى است ، گاهى انسان از خدا چيزى را بخواهد ، از او طلب استغفار كند ، شكر نعمت‌هايش را به جا آورد ، همه عبادت است ، عبادت تنها به واجبات خلاصه نمىشود ، واجبات را بايد انسان انجام دهد ؛ ولى همين‌كه انسان از ياد خدا غافل نباشد ، زبانش به ياد او باشد ، قلبش به ياد او باشد ، از خدا چيزى بخواهد ، مثل طفل شير خواره نسبت به خدا ناز كند ، به هر نحوى كه بتواند ارتباط خود را با او حفظ كند ، عبادت است ، ياد خدا گاهى به زبان است و گاهى به دل ؛ ولى ياد قلبى بهتر از ياد لسانى است ، با ياد قلبى انسان حضور قلب پيدا مىكند ، وقتى حضور قلب پيدا كرد ، آرامش روحى خود به خود براى او به وجود مىآيد ، وقتى آرامش روحى پيدا كرد ، هدايت بالاتر خدا نيز به‌سراغش خواهد رسيد .\r\n\r\nلشكرهاى خدا\r\nبعد مىفرمايد :  « وَ لِلَّهِ جُنُودُ السَّماواتِ وَ الْأَرْضِ »  يك احتمال اين است كه جنود ، نام يكى از لشكرهاى خداوند باشد ، لشكرهاى خداوند جل جلاله هم در زمين و هم در آسمان‌ها زياد است ؛ ولى ممكن است يكى از لشكرهاى خدا \" جنود \" باشد ! يك\r\n\r\n","description":"","footnote":"","page_name":" 48 ","page_number":70},
  {"content":"\r\n\r\nاحتمال همين است كه فرشته‌ها آمدند و خود را به مسلمانان ماليدند و از روحانيت ملائكه براى آنان آرامش پيدا شد ، يعنى نزول آيه مباركه ، در قدم اول و لمس ملائكه به بدن آنان ، در قدم دوم ، سبب گرديد . تا براى مسلمانان آرامش باطنى بوجود بيايد . در جاى ديگر مىفرمايد :  « إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ أَلَّا تَخافُوا وَ لا تَحْزَنُوا وَ أَبْشِرُوا بِالْجَنَّةِ الَّتِي كُنْتُمْ تُوعَدُونَ »  كسانىكه گفتند پروردگار ما خداست ، سپس استقامت كردند و فقط در گفتار اكتفا نكردند ؛ بلكه در عمل نيز ثابت نمودند .  « تَتَنَزَّلُ عَلَيْهِمُ الْمَلائِكَةُ »  ملائكه برآنان نازل مىشوند و مىگويند :  « أَلَّا تَخافُوا وَ لا تَحْزَنُوا »  نترسيد ، خوف نداشته باشيد ، ناراحت نباشيد ، به شما بشارت مىدهيم به بهشتىكه به شما وعده داده شده بود .  « نَحْنُ أَوْلِياؤُكُمْ فِي الْحَياةِ الدُّنْيا وَ فِي الْآخِرَةِ  « 1 »  »  ما در درزندگانى دنيا و آخرت دوستان شماييم .\r\nاز آيه مباركه ، استفاده مىشود كه ملائكه بر مؤمنين نازل مىشوند و از نظر روانى آنان را تقويت مىكنند ، در آيه مباركه سوره فتح نيز ممكن است مراد از جنود ، ملائكه باشد كه مؤمنين را از نظر معنوى و روانى آرامش دادند ، وقتى براى انسان آرامش پيدا شود ، ايمانش نيز زياد مىشود .\r\n\r\nتحصيل يقين\r\nاقرار غير از ايمان است ، بسيارى از مردم اقرار مىكنند ، ايمان به قيامت ندارند ، گمان مىكنند كه قيامت است ، هم‌چنين گمان غير از يقين مىباشد ، يقين پيدا كردن زحمت مىخواهد ، انسان بايد آن‌قدر خدا را عبادت كند ، تا به وجود او يقين پيدا\r\n\r\n\r\n","description":"","footnote":"\r\n( 1 ) - فصلت / آيه 30 و 31\r\n","page_name":" 49 ","page_number":71},
  {"content":"\r\n\r\nكند و به وعده‌هاى روز قيامت يقين كامل حاصل نمايد . يكى از علت‌هاى مهم معصيت انسان‌ها نيز همين است كه اكثر مردم نسبت به قيامت يقين ندارند ، آنان فقط گمان دارند كه ممكن است موضوع قيامت واقعيت داشته باشد ، لذا دست به معصيت مىزنند ، اگر به قيامت يقين داشته باشند ، از معصيت اجتناب مىكنند ؛ زيرا مىترسند كه در قيامت عقاب مىشوند ، به آتش جهنم مىسوزند ، انسان خود را دوست دارد و اگر بداند خطر حتمى است ، نمىخواهد خود را با خطر مواجه نمايد و نمىخواهد در آتش جهنم بسوزد .\r\nاكنون ما و شما تصوّر اين را هم نمىكنيم كه دست خود را داخل آتش نماييم ، چه رسد كه در آن بسوزيم ! چون به سوزندگى آتش يقين داريم ، اگر ايمان انسان قوى باشد ، به معاد و روز قيامت يقين داشته باشد ، هرگز معصيت نمىكند ، انجام معصيت بيانگر ايمان ضعيف است ، وقتى ايمان انسان ضعيف باشد معلوم است كه به وجود قيامت هم يقين ندارد ، فكر مىكند ، شايد قيامت نباشد ! هيچ انسان عاقل به چيزىكه يقين داشته باشد ، شك نمىكند ، طبيعت آتش را همه مىدانند كه سوزنده است و به سوزندگى آن يقين دارند ، لذا كسى خود را عمداً داخل آتش نمىاندازد . از آيات قرآن كريم چنين دانسته مىشود كه ايمان قابل افزايش است ، هرمقدار انسان خود را به خدا نزديك كند ، به همان مقدار ، ايمانش زياد مىشود ، ايمان قابل كمى و زيادتى است ؛ منتهى بستگى به عمل انسان دارد ، هرقدر انسان به فسق و فجور و محرمات گرفتار شود ، به همان اندازه ايمانش ضعيف گرديده و مقامش پايين مىآيد ، هرقدر كه به واجبات و محرمات خود مقيد باشد ، به همان مقدار ايمانش زياد و مقامش بالا مىرود . ياد خدا و تقرّب جستن به او ، قلب انسان را مطمئن\r\n\r\n","description":"","footnote":"","page_name":" 50 ","page_number":72},
  {"content":"\r\n\r\nمىكند .  « أَلا بِذِكْرِ اللَّهِ تَطْمَئِنُّ الْقُلُوبُ »  « 1 » دل آرام گيرد زياد خدا ، ياد خدا روح انسان را شفاف و روشن مىكند .  « لِيَزْدادُوا إِيماناً مَعَ إِيمانِهِمْ »  گاهى انسان فقط گمان دارد ، يقين ندارد كه بگويد ، صد درصد قيامت است ! اما يك‌وقتى انسان پس از تحقيق و جستجو به وجود قيامت يقين پيدا مىكند و مىداند كه قيامت \" صد درصد \" وجود دارد ، ايمان نيز چنين است ، تا انسان ارتباط خود را به خدا محكم نكند ، به قيامت يقين پيدا نمىكند ، انسان وقتى يقين پيدا نمود كه خداى واحد وجود دارد ، به وعده‌هاى او نيز يقين پيدا مىكند .\r\nانسان گاهى مثلًا ، احتمال مىدهد كه سقف خانه‌اش محكم است و پايين نمىآيد ؛ ولى يقين ندارد ، چون صورت ظاهر را مىبيند كه در سقف خانه كدام درزى وجود ندارد ، هم‌چنين ممكن است اين احتمال نيز وجود داشته باشدكه سقف پايين بيايد ، ولو احتمال ضعيف باشد ، انسان در حد گمان خود ادعا مىكند ، نه در حد يقين . گاهى مىشود انسان يقين پيدا مىكند و يا مطمئن مىشود سقف خانه پايين مىآيد ، چون مىبيند كه سقف خانه ترك برداشته است . وقتىكه انسان به يقين برسد ، احتمالات بىاعتبار گرديده و موضوع جدى مىشود . حتى يقين نيز داراى سه مرتبه است كه هرمرتبه آن نسبت به مرتبه ديگر فرق مىكند .\r\n\r\nمراتب يقين\r\n1 - مرتبه اول : علم اليقين است ، مثل اين‌كه كسى بيايد به انسان بگويد ، آتش سوزنده است ، اگر انسان داخل آتش بيفتد مىسوزد ، از تعريف كسى ديگر انسان يقين پيدا مىكند كه آتش سوزنده است .\r\n\r\n\r\n","description":"","footnote":"\r\n( 1 ) - رعد / آيه 28\r\n","page_name":" 51 ","page_number":73},
  {"content":"\r\n\r\n2 - مرتبه دوم : عين اليقين است ، انسان به چشم خود مىبيند كه آتش چيزى را مىسوزاند ، در اين‌صورت انسان يقين مىكندكه آتش سوزنده است ، چون سوزندگى آتش را به چشم خود مىبيند .\r\n3 - مرتبه سوم : حق اليقين است ، خود انسان داخل آتش مىشود ، سوزندگى آن را حس مىكند ، مىبيند كه پايش سوخت ، ديگر شكى برايش باقى نمىماند و به سوزندگى آتش يقين مىكند ، چون پايش را سوزانيده و سوزندگى را لمس كرده است .\r\n\r\nيقين توأم با تسليم\r\nدر يك حديثى از اميرالمؤمنين على عليه السلام نقل شده است كه مىفرمايد : « لو كشف الغطاء ما ازددت يقينا » اگر همه‌ى پرده‌ها كنار رود ، به يقين من افزوده نمىشود ؛ يعنى اگر من دوزخ و بهشت را اكنون به چشم خود ببينم ، يقين من زياد نمىشود ؛ زيرا من قبل از آن‌كه پرده‌ها برداشته شود ، من به يقين كامل رسيده‌ام . ايمان على عليه السلام بالاترين ايمان است ، هرچه ايمان انسان بيشتر شود ، يقين او نيز بيشتر مىشود . كسىكه به ايمان كامل برسد ، مثل على عليه السلام به يقين كامل مىرسد . على عليه السلام نسبت به خدا هم يقين داشت و به او تسليم بود ، شرط رسيدن به اين مقام نيز همين دو چيز است .\r\n1 - يقين داشتن به خدا ، يعنى انسان بطور صد درصد ، به وجود خداى متعال جل جلاله يقين پيدا نموده و به روز قيامت و ميدان حساب يقين كامل پيدا كند .\r\n\r\n","description":"","footnote":"","page_name":" 52 ","page_number":74},
  {"content":"\r\n\r\n2 - تسليم بودن به امر خدا ، انسان بايد به خداى خود تسليم باشد ، بدون چون و چرا از فرمان و دستورهاى او اطاعت كند ، كسىكه تسليم است ، در مقابل امر خدا چون و چرا نمىكند .\r\nآيه مباركه ، در باره آل‌فرعون مىفرمايد :  « وَ جَحَدُوا بِها وَ اسْتَيْقَنَتْها أَنْفُسُهُمْ ظُلْماً وَ عُلُوًّا »  « 1 » آنان به آيات ما انكار كردند ، درحالىكه در باطن‌شان يقين داشتند . خيلىها هستند كه به قيامت يقين دارند ؛ ولى در زبان وجود آن را منكر مىشوند ، شيطان به روز قيامت يقين دارد ، او بيشتر از انسان مىداند كه قيامت واقع شدنى است ، او در جمع ملائك حضور داشت ، خيلى چيزها را مىدانست ؛ ولى با اين‌كه مىدانست ، به خدا تسليم نشد ! امر شد كه آدم را سجده كن ، گفت : سجده نمىكنم ! خلقت او از خاك است و خلقت من از آتش ، من از او بهترم ، هرگز او را سجده نمىكنم ! شيطان به همه چيز يقين داشت ؛ ولى تسليم امر خدا نشد و لجبازى كرد . لجبازى نمودن در مورد دين و قبول نكردن احكام آن ، در بعضى اوقات موجب كفر انسان مىشود\r\n\r\nدين و حقوق بشر غربى\r\nاين دو موضوع بسيار مهم است ، يكى يقين داشتن و ديگرى تسليم بودن ، بعضى اشخاص با اين‌كه به خدا اعتقاد دارند ، نماز مىخوانند ، روزه مىگيرند ؛ ولى انتقاد مىكنند كه چه لزومى داشت كه خدا نماز را واجب كرد ، گرفتن روز چه فايده دارد ؟ بىخود از صبح تا غروب خود را اذيت مىكنيم ، بعضىها مىگويند : دين با حقوق بشر در تضاد است ، چيزىكه با حقوق بشر در تضاد باشد ، براى ما قابل قبول\r\n\r\n\r\n","description":"","footnote":"\r\n( 1 ) - نمل / آيه 14\r\n","page_name":" 53 ","page_number":75},
  {"content":"\r\n\r\nنيست ، امر خدا را قبول نمىكنند كه مخالف حقوق بشر است ، اگر قوانين دينى با قوانين ساختگى بشر يكسان باشد ، دين بى مفهوم مىشود ، عقل بشر ناقص ، بشر مخلوق است ، عقل او نيز مخلوق است ، آيا فهم مخلوق با خالق يكسان است ؟ هرگز ! چنين فكرى از كم عقلى انسان است ، خدا از ابتداى خلقت تا انتهاى آن علم دارد ، او مىداند ، كدام قانون به صلاح مردم است .\r\nاعلاميه جهانى حقوق بشرىكه اكنون وجود دارد ، نياز به اصلاح دارد ، اين اعلاميه از نظر عقلى باطل است ، علاوه بر نواقص و اشتباهات زيادى كه در آن وجود دارد ، استعمار را تلويحاً برسميت شناخته است . اعلاميه حقوق بشر غربى چه ارزش دارد كه ما بخاطر آن ، احكام اسلام را قبول نكنيم ؟ ! من نمىدانم ! آنانىكه در مورد قانون احوال شخصيه شيعه كار شكنى مىكردند تا رضايت غربىها را بدست آورند ، در روز قيامت چه كار مىكنند ؟ ! آنان نسبت به خدا ايراد مىگرفتند ، تا آخرين لحظه ، پا فشارى كردند كه بايد اين قانون اصلاح شود ! معناى حرف آنان اين مىشود كه در مقابل خدا تسليم نمىشويم ، اين قانونى را كه خدا براى ما فرستاده خلاف حقوق بشر غربى است و ما آن را قبول نمىكنيم ، پناه بر خدا اينان در قيامت چه كار خواهند كرد ؟ !\r\n\r\n","description":"","footnote":"","page_name":" 54 ","page_number":76},
  {"content":"\r\n\r\nبنابراين شرط ايمان كامل ، يقين داشتن به قيامت و تسليم بودن بدون قيد و شرط در برابر اوامر و نواهى خداوند متعال جل جلاله مىباشد ، انسان بايد هم به قيامت يقين داشته باشد و هم تسليم پروردگار خود باشد ؛ اگر يقين داشته باشد و تسليم نشود ، همان مىشود كه قرآن مجيد مىفرمايد :  « وَ جَحَدُوا بِها وَ اسْتَيْقَنَتْها أَنْفُسُهُمْ ظُلْماً وَ عُلُوًّا »  چنين كسانى خيلى خسارت مىبينند و خيلى عواقب خطرناكى را در پيش رو دارند . خداوند ما و شما را از غرور و لجبازى در مقابل دين و امر و نهى الهى محفوظ بدارد و به همه‌ى ما توفيق عنايت فرمايد تا درآخرين لحظه حيات خود ، تسليم امر پروردگار متعال باشيم .\r\n\r\nلشكرهاى زمينى و آسمانى\r\n « وَ لِلَّهِ جُنُودُ السَّماواتِ وَ الْأَرْضِ » \r\nلشكرهاى خدا در زمين و در آسمان‌ها زياد است ، ما از آسمان‌ها چيزى را نمىدانيم و طبعاً در آن‌جاها ملائكه حضور دارند ؛ زيرا ملائكه يكى از مخلوقات خداوند جل جلاله مىباشند كه به امر او به انجام امور كائنات مىپردازند ، يك سلسله از امورات كره زمين نيز به دست آن‌ها مىباشد ، مثلًا قبض روح انسان‌ها توسط فرشته‌ها صورت مىگيرد ، خيلى از امورات ديگر را كه ما نمىدانيم نيز توسط آن‌ها انجام\r\n\r\n","description":"","footnote":"","page_name":" 55 ","page_number":77},
  {"content":"\r\n\r\nمىشود . قرآن مجيد مىفرمايد :  « فَالْمُدَبِّراتِ أَمْراً »  « 1 » اگر مراد از مدبرات امر ، ملائكه باشد ، امور را آن‌ها به اذن خدا اداره مىكنند . يكى از لشكرهاى خدا جن است ، لشكرهاى بزرگ خداوند جل جلاله زياد است ، طوفان درياها ، تندبادها ، باران‌هاى شديد ، قحطى ، گرسنه‌گى ، گرماى و سرماى شديد ، سيلاب‌ها ، صاعقه‌ها ، همه‌ى اين‌ها لشكرهاى خداوند هستند ، پروردگار عالم ، به واسطه اين‌ها كارها و امورات را انجام مىدهد ، لشكريان خدا در واقع آيات او هستند و خدا مىخواهدآيات خود را براى مردم نشان بدهد .  « وَ لِلَّهِ جُنُودُ السَّماواتِ وَ الْأَرْضِ وَ كانَ اللَّهُ عَلِيماً حَكِيماً  » لشكرهاى خدا در آسمان‌ها و زمين ، خيلى زياد است و خداوند به حكمت خود آن‌ها را خلق نموده و به همه‌ى آن‌ها علم و دانايى دارد . لشكرهاى خدا همه‌ى مخلوق خدا را در بر مىگيرد و همه‌ى آن‌ها بر اساس علل و اسباب استواراند ، علل و اسباب نيز مخلوق خداست و خداوند متعال جل جلاله به تمام آن‌ها علم دارد و او حكيم و عليم است .\r\n\r\nايمان به خداوند جل جلاله\r\nانسان بايد در تمام شرايط خدا را حمد و سپاس نمايد ، به وحدانيت و عظمت او ايمان داشته باشد ، به قدرت و توانايى او شك نكند و به او ايمان داشته باشد ، ايمان محكم نه ايمان ضعيف ، ايمان داراى چندين مرجله است ، در حديثى نقل شده است : « إن الإيمان عشر درجات بمنزلة السّلّم » « 2 » ايمان داراى ده درجه مىباشد ، مثل نردبان ، داراى پله‌ها است ، هركه بخواهد ايمان خود را كامل كند ، بايد پله به پله بالا\r\n\r\n\r\n","description":"","footnote":"\r\n( 1 ) - نازعات / آيه 5\r\n( 2 ) - كافى / ج 2 ، كتاب ايمان و الكفر ، باب آخر منه .\r\n","page_name":" 56 ","page_number":78},
  {"content":"\r\n\r\nبرود ، انسان نمىتواند از ابتداء پايش را بالاى پله آخر بگذارد ، بايد آهسته آهسته ، پله به پله بالا برود تا به پشت بام برسد . رسيدن به پله‌هاى ايمان خيلى سخت است ، بسيارى از اوقات كه انسان سالم است ، پول‌دار است ، بچه‌هايش مريض نيست ، مىگويد : خدايا شكر ، تو چه خداى مهربان هستى ؟ ! در خوبىها از خدا تشكر مىكند ؛ اما وقتىكه دچار مرض شود ، فقر بر او غلبه كند ، بچه‌هايش مريض شود ، يك مرتبه عوض مىشود ، مىخواهد برخدا ايراد بگيرد ، خدايا زور تو به من مىرسد ! چرا من مريض شدم ؟ چرا ديگران پول‌دار هستند و من فقيرم ؟ چرا بچه‌هاى ديگران صحت مند هستند ، و بچه‌هاى من مريض ؟ ! به خدا نق مىزند و ايراد مىگيرد ، چنين انسان‌ها در واقع ايمان ضعيف دارند ، اگر ايمان انسان قوى باشد ، در تمام شرايط به جاى شكايت خدا را شكر مىكند .\r\n\r\nمراتب ايمان\r\nدر حديث ديگر نقل شده است « انَّ اللهَ وَضَعَ الايمانَ عَلى سَبعَهِ أَسهُم عَلَى البِرِّ وَ الصِّدقِ وَ اليَقينِ وَ الِّرضا وَ الوَفاءِ وَ العِلمِ وَ الحِلمِ » « 1 » كه ايمان داراى هفت جزء است .\r\n1 - نيكى با مردم .\r\n2 - صدق و راستى\r\n3 - يقين داشتن\r\n4 - راضى بودن\r\n\r\n\r\n","description":"","footnote":"\r\n( 1 ) - كافى / ج 3 ، ص ، 70\r\n","page_name":" 57 ","page_number":79},
  {"content":"\r\n\r\n5 - وفاى به عهد\r\n6 - تحصيل علم ،\r\n7 - حلم و بردبارى .\r\nاز اين حديث شريف دانسته مىشود كه هركس اين هفت خصلت را نداشته باشد ، ايمانش كامل نيست . بايد اين هفت خصلت در وجود مؤمن وجود داشته باشد تا ايمانش كامل شود .\r\nدر روايتى آمده است كه وقتى اصحاب از پيغمبراكرم صلى الله عليه و آله و سلم مىپرسيدند : يا رسول الله صلى الله عليه و آله و سلم حالت چطور است ؟ اگر حال مباركش خوب بود ، مىفرمود : « الحمد لله على هذه النعمة » خدا را شكر به اين نعمتىكه به‌من داده است ؛ اگر حالش مباركش خوب نبود ، كسالت داشت ، شكايت نمىكرد ، مىگفت : « الحمد لله على كل حال » به هر حال خدا را حمد مىكنم ، هيچ وقت پيغمبر نمىگفت : امروز حالم خوب نيست ؛ اگر مريض بود ، اگر سالم بود ، اگر گرسنه بود ، اگر سير بود ، اگر ناراحت بود ، اگر خوش بود ، در همه حال خدارا حمد مىكرد .\r\nانسان در تمام شرايط بايد حمد خدا را بجا آورد ؛ اگر مشكلاتى براى انسان پيش مىآيد ، از خدا بخواهد كه مشكلاتش را حل كند ؛ ولى نبايد به خاطر مشكلات نسبت به خدا ايراد بگيرد و اعتراض كند . انسان وظيفه دارد كه هميشه خدا را حمد كند و مشكلات خود را به او محول كند ، بگويد : خدايا تو حكيمى ، تو مصلحت مرا بهتر از خودم مىدانى ! من از تو مىخواهم مشكلاتم را بر طرف فرما ، اگر انسان مريض مىشود ، بجاى ايراد به خداوند جل جلاله بدنبال طبيب برود و از خدا بخواهد كه او را شفا بدهد . انسان در تمام مشكلات‌ها بدنبال راه حل باشد ، شكايت نمودن از خالق از ضعف ايمان انسان حكايت مىكند .\r\n\r\n","description":"","footnote":"","page_name":" 58 ","page_number":80},
  {"content":"\r\n\r\n\r\nپاداش مؤمنين و مؤمنات\r\nقبلا خوانديم كه قرآن كريم فوايد فتح مكه را چهار چيز معرفى مىكند و سؤالات مطرح شده را در مورد اين چهار علت جواب گفتيم . آن چهار علت مربوط به شخص پيغمبراكرم صلى الله عليه و آله و سلم بود ، در آيه بعد مىفرمايد .\r\n « لِيُدْخِلَ الْمُؤْمِنِينَ وَ الْمُؤْمِناتِ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ يُكَفِّرَ عَنْهُمْ سَيِّئاتِهِمْ وَ كانَ ذلِكَ عِنْدَ اللَّهِ فَوْزاً عَظِيماً » \r\nمردان و زنان با ايمان را در باغ‌هايى ( از بهشت ) وارد مىكند كه نهرهايى از زير ( درختانش ) جارى است ، در حالىكه جاويدانه در آن مىمانند ، و گناهان‌شان را مىبخشد ، و اين نزد خدا رستگارى بزرگى است .\r\nدر بعضى از احاديث نقل شده است كه اصحاب پرسيدند : يا رسول الله صلى الله عليه و آله و سلم در فتح مكه ما نيز با شما هم بوديم ، خداوند جل جلاله اين چهار چيز را براى تو عنايت فرمود ، پس حق ما چه مىشود ؟ ! بعد از اين سؤال آيه مباركه نازل شد و فرمود :  « لِيُدْخِلَ الْمُؤْمِنِينَ وَ الْمُؤْمِناتِ جَنَّاتٍ تَجْرِي مِنْ تَحْتِهَا الْأَنْهارُ »  رسول من ! به مؤمنين بگو : تمام مؤمنين و مؤمناتىكه با شما در اين فتح سهم دارند ، در داخل باغ‌ها و درختانى مىشوند كه از زير آن‌ها نهرهاى زيادى جارى است .\r\nاين نهرهايى را كه قرآن وعده مىدهد ، همه آب نيستند ؛ بلكه بعضى از آن‌ها ، آب‌هاى گوارا ، بعضى هم عسل ، بعضى ديگر شير و بعضى هم شراب مىباشد . تمام اين نهرها ، براى اين است كه مؤمنين‌از آن‌ها استفاده كنند ، اين‌كه مىگويد : از زير درختان اين نهرها جارى است ، ممكن است مراد از بين درخت‌ها يا زير آن‌ها باشد ، زمين بهشت با زمين دنيا فرق دارد ، ممكن است زمين بهشت شفاف باشد ، زير\r\n\r\n","description":"","footnote":"","page_name":" 59 ","page_number":81},
  {"content":"\r\n\r\nخاك‌ها را نيز انسان ببيند ، يعنى احتمال دارد كه چنين باشد ، شرايط كره زمين با شرايط كرات بهشت فرق دارد ، ممكن است اين نهرها هم براى زينت باشد و هم براى استفاده ، در هردو صورت براى استفاده بهشتيان آماده گرديده است .\r\nدر اين مورد يك تشبيه ناقصى را مىتوانيم داشته باشيم ، قرآن كريم در جاى ديگر مىفرمايد :  « يُفَجِّرُونَها تَفْجِيراً »  « 1 » به محض آشاميدن منفجر مىشود ، بعضى از شيرهاى آب را مىبينيد كه به محض اين‌كه دست خود را جلوش بگيريم ، خود به خود آب فواره مىكند ، وقتى دست خود را برداريم دوباره آب قطع مىشود ، از آيه مباركه دانسته مىشود كه هرگاه انسان بخواهد از نهر آب ، عسل ، شير و يا شراب بياشامد ، خود به خود به طرف بالا آمده و جارى مىشوند ، همين‌كه انسان دست خود را بسوى آن‌ها دراز كند ، يا اين‌كه تمايل به نوشيدن آن‌ها كند فوراً از جاى خود حركت مىكنند و فواره مىكشند تا انسان بتواند از آن‌ها استفاده كند .  « يُفَجِّرُونَها تَفْجِيراً »  يك مرتبه جارى مىشود . خداوند متعال جل جلاله به همه‌ى ما و شما توفيق عنايت فرمايد تا در دنيا هوس‌هاى خود را كنترل نموده و به خدا تسليم شويم ، تا لطف او شامل حال ما قرار بگيرد و ما نيز به اين مقامات بهشتى برسيم .\r\n\r\nجايگاه جاودانه\r\nمؤمنين در باغ‌هايىكه نهرها از زير شان جاريست داخل مىشوند ،  « خالِدِينَ فِيها »  تا ابد در آن‌جا باقى مىمانند ، بهشت مانند دنيا نيست كه هر روز انسان خانه عوض كند ، در دنيا همين‌طور است ، خصوصاً آنانىكه از خود خانه ندارند ، هر چند وقت\r\n\r\n\r\n","description":"","footnote":"\r\n( 1 ) - انسان / آيه 6\r\n","page_name":" 60 ","page_number":82},
  {"content":"\r\n\r\nيك بار ، خانه اجاره‌اى خود را بايد عوض كنند ، كسىكه خانه ندارد در گردش است ، از اين‌جا به آن‌جا ، از آن‌جا بجاى ديگر مىروند ، آرامش در دل‌هاىشان وجود ندارد ، هميشه دغدغه دارند كه ممكن است فردا صاحب منزل آنان را از خانه بيرون كند ! در بهشت براى مؤمنين اين دغدغه وجود ندارد ، خداوند نصيب همه‌ىما بكند ، هركسىكه داخل بهشت شود ، براى ابد در آن‌جا مىماند ، جاودانه مىشود ، در بهشت نه مرگ است نه خطر ، نه ناراحتى است ، نه كسالت ، در بهشت جز راحتى و متنعم شدن چيزى وجود ندارد .  « وَ يُكَفِّرَ عَنْهُمْ سَيِّئاتِهِمْ »  مىفرمايد : يكى از فوايد فتح مكه براى مردم اين است كه خداوند بدىهاى آنان را نيز مىپوشاند .\r\n\r\nآشكار شدن حقايق\r\nانسان از بدىها و زشتىها خالى نيست ، از باب مثال ، يك‌وقتى انسان يك نفر مسلمان را فحش مىدهد ، غيبت او را مىگويد ، به‌كسى توهين مىكند ، ده‌ها مورد ديگرى وجود داردكه براى انسان بدى محسوب مىشود ، انسان فراموش‌كار است ، بعد چند ساعت همه را فراموش مىكند ؛ ولى از پيشگاه خدا فراموش نمىشود ، همه چيز در نزد او محفوظ است . اين قانون طبيعت است ، تمام اعمال خوب و بد انسان ثبت مىشود ، چيزى از انسان ضايع نمىشود .  « يَوْمَئِذٍ تُحَدِّثُ أَخْبارَها »  « 1 » زمين تمام گزارشات خود را تقديم مىكند ، پُست بدن انسان شهادت مىدهد ، ملائكه همه چيز را ثبت مىكنند . در روز قيامت همه چيز آشكار مىگردد ،  « يُعْرَفُ الْمُجْرِمُونَ \r\n\r\n\r\n","description":"","footnote":"\r\n( 1 ) - زلزله / آيه 4\r\n","page_name":" 61 ","page_number":83},
  {"content":"\r\n\r\n بِسِيماهُمْ »  « 1 » مجرمين از صورت‌هاى خود شناخته مىشوند . شرايط روز قيامت با شرايط دنيا فرق مىكند ، در قيامت مثل دنيا كسى از انسان سؤال نمىكند كه گناه كرده‌اى يا خير ؟ !\r\n « فَيَوْمَئِذٍ لا يُسْئَلُ عَنْ ذَنْبِهِ إِنْسٌ وَ لا جَانٌّ »  در آن روز نه از انسان و نه از جن ، از هيچ‌كدام سؤال نمىشود كه گناه شما چيست ؟  « يُعْرَفُ الْمُجْرِمُونَ بِسِيماهُمْ »  به همان علائم كه به صورتش است شناخته مىشود . شرايط روز قيامت خيلى سخت است ، در آن روز انسان خجالت زده و رسوا مىشود . اين در مورد مجرمين بود ؛ اما در مورد مؤمنين مىفرمايد :  « وَ يُكَفِّرَ عَنْهُمْ سَيِّئاتِهِمْ »  بدىهاى شما را مىپوشانيم ! اين‌كه مؤمنين داخل بهشت مىشوند ، براى ابد در آن‌جا باقى مىمانند يك موضوع است ، مىفرمايد : بدىهاى شان را نيز پنهان مىشود تا كسى از بدىهاى آنان نفهمد ،  « وَ كانَ ذلِكَ عِنْدَ اللَّهِ فَوْزاً عَظِيماً »  اين در پيشگاه خدا بزرگ‌ترين رستگارى است .\r\nزندگانى دنيا مقطعى و كوتاه است ، انسان ثروتمند باشد ، فقير باشد ، قدرت داشته باشد ، ضعيف باشد ، هرچه باشد ، سرانجام همه مىگذرد و مرگ به سراغ همه مىآيد ، انسان‌ها در دنيا ماندنى نيستند ، همه بايد بروند ، حتى عالم برزخ نيز موقتى است ، ممكن است برزخ ميليون‌ها يا ملياردها سال باشد ؛ ولى كوتاه و محدود است ، يك‌وقتى قيامت مىشود ، همه‌ى انسان‌ها در آن‌جا حاضر مىشوند ، قيامت غير از عالم دنيا و عالم برزخ است ، انسان براى هميشه درآن‌جا باقى و مخلد است ؛ اگر\r\n\r\n\r\n","description":"","footnote":"\r\n( 1 ) - الرحمن / آيه 41\r\n","page_name":" 62 ","page_number":84},
  {"content":"\r\n\r\nانسان در امتحان قيامت كامياب شود ، پاداشش بهشت است و هميشه در آن باقى مىماند ، اين بزرگ‌ترين فوز و رستگارى براى انسان است .\r\nخداوند متعال به فضل و كرم خود ، ما و شما را نيز در قيامت داخل بهشت نمايد و اين فوز و رستگارى بزرگ را نصيب همه‌ى ما بفرمايد .\r\n\r\nپاداش مجاهدت\r\n « لِيُدْخِلَ الْمُؤْمِنِينَ وَ الْمُؤْمِناتِ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ يُكَفِّرَ عَنْهُمْ سَيِّئاتِهِمْ وَ كانَ ذلِكَ عِنْدَ اللَّهِ فَوْزاً عَظِيماً » \r\nدر ميان يك‌هزار و چهار صد نفرىكه در حديبيه ، زير درخت با پيغمبراكرم صلى الله عليه و آله و سلم بيعت كردند زنان حضور نداشتند ، در اين جنگ نه زنان مدينه حضور داشتند و نه زنان مكه ، زنان مكه و مدينه در آن‌جا حضور نداشتند ؛ ولى خداوند بهشت را به مؤمنين و مؤمنات وعده مىدهد ، دليل اين‌كه اسم زنان در آيه مباركه ، ذكر شده است ، اين است كه عده‌اى از زنان در پُشت جبهه حضور داشتند ، مردها همراه پيغمبراكرم صلى الله عليه و آله و سلم رفته بودند ، امور خانه و بچه‌ها توسط زن‌ها اداره مىشد ، آنان با مردان خود كمك مىنمودند ، بدون كمك زن‌ها مردم نمىتوانستند در جنگ‌ها شركت نمايند ؛ اگر زن‌ها كمك نمىكردند ، جهاد با مشكل مواجه مىشد ، زنان بچه‌ها را سرپرستى مىكردند و به تنظيم امورات زندگانى مىپرداختند ، مردان به كمك زنان خود ، با خيال راحت و بدون تشويش در جنگ‌ها شركت مىنمودند ، زن‌ها در هردو جبهه نقش داشتند ، چه در جبهه اسلام و چه در جبهه مشركين ، هيچ طرف بدون كمك زن‌هاى خود نمىتوانستند در جنگ‌ها شركت نمايند . تا اين‌جا قضيه مؤمنين و مشركين بود كه بيان داشتم .\r\n\r\n","description":"","footnote":"","page_name":" 63 ","page_number":85},
  {"content":"\r\n\r\n\r\nخطر منافقين\r\nدر آيه بعد ، يك عنصر ديگر نيز بعنوان عنصر ثالث ، اضافه شده است ، عنصر سوم كيست ؟ منافقين ، منافقين از مكه نيامده بودند ، بلكه همه از مدينه به همراه پيغمبراكرم صلى الله عليه و آله و سلم آمده بودند ، آنان در ظاهر خود را مسلمان مىگفتند ؛ اما باطن‌شان ناپاك بود ، خراب‌كارى مىكردند ، بر عليه مسلمين فعاليت داشتند و به نفع مشركين كار مىكردند . منافقين در هرجايىكه هستند ، مانند مار درون آستين عمل مىكنند ، اكنون نيز منافقين وجود دارند و در تمام دنيا فعاليت مىكنند ، آنان در هرجايىكه هستند ، در ظاهرخود را از همان‌جا مىدانند ، مربوط به همان كشور و ملت مىدانند ؛ ولى منافقانه عمل مىكنند ، آنان بنام‌هاى مختلف از خارجىها پول مىگيرند و به نفع آنان مشغول فعاليت‌اند ، به بخاطر خارجىها به كشور و ملت خود ضرر مىرسانند و به دين خود خيانت مىكنند . براى آنان فرق نمىكند كه آن خارجى چه‌كاره است و چه مىخواهد بكند ؟ فقط پول مىگيرند و به مردم خود خيانت مىكنند .\r\n چون سگ درنده گوشت يافت نپرسد * كين شتر صالح است يا خر دجّال \r\nآنان هر روز با يك خارجى وارد معامله مىشوند ، مزدور ، مزدور است ، چپ و راست را نمىشناسند ، براى آنان پول مهم‌تر از هر چيز است . اگر پول زياد بدست‌شان بيايد ، يك مرتبه ، صد و هشتاد درجه منحرف مىشوند ، مثل الاغ به هرطرف كه علف سبز ببينند دهن باز نموده و مىخورند . منافق براى جامعه خيلى مضراست ، در هرجايىكه منافقين هستند ، بىشرمانه از آب و هواى آن‌جا استفاده مىكنند ، از محيط آن‌جا بهره مىبرند ، از تمام امتيازات هموطنان خود برخورداراند ؛ ولى هيچ‌گاه به مردم خود معتقد نيستند ، نه به عقايد آنان احترام دارند و نه به مسائل\r\n\r\n","description":"","footnote":"","page_name":" 64 ","page_number":86},
  {"content":"\r\n\r\nسياسى و اجتماعى آنان ، وظيفه آنان جاسوسى و خوش خدمتى براى بىگانه‌ها است ، منافقين در واقع مزدوران بىاراده‌ى هستند كه از خود اختيار ندارند ، از بىگانه‌ها پول مىگيرند و دستور شان را انجام مىدهند .\r\n\r\nبهانه جوى منافقين\r\n « وَ يُعَذِّبَ الْمُنافِقِينَ وَ الْمُنافِقاتِ وَ الْمُشْرِكِينَ وَ الْمُشْرِكاتِ الظَّانِّينَ بِاللَّهِ ظَنَّ السَّوْءِ عَلَيْهِمْ دائِرَةُ السَّوْءِ وَ غَضِبَ اللَّهُ عَلَيْهِمْ وَ لَعَنَهُمْ وَ أَعَدَّ لَهُمْ جَهَنَّمَ وَ ساءَتْ مَصِيراً » \r\nمنافقين مدينه نيز چنين بودند ، يك‌عده‌اى بودند كه در ظاهر كلمه مىخواندند ، در مسجد مىآمدند ، نماز مىخواندند و عبادت خدا را مىكردند ؛ ولى باطن شان سياه بود و هميشه عليه مسلمانان كار مىكردند ، آنان در اكثر جنگ‌ها شركت نمىكردند ، بهانه‌هاى دروغين براى خود مىبافتد ، وقتى نزد پيغمبراكرم صلى الله عليه و آله و سلم مىآمدند ، مىگفتند : يا رسول الله ما نمىتوانيم در جنگ برويم ، هركدام براى خود بهانه مىتراشيدند ، يكى مىگفت : خانه‌اى من در خطر است ، ديگرى مىگفت : پسرم مريض است ، بعضىها مىگفتند : كشت و زارعت ما تلف مىشود ، هركدام يك بهانه را به وجود مىآوردند تا از شركت در جنگ معاف شوند ، در صلح حديبيه نيز منافقين با پيغمبراكرم صلى الله عليه و آله و سلم نرفتند ؛ زيرا آنان گمان بد داشتند ، مىگفتند : مسلمانان در اين سفر فقط شمشير به همراه دارند ، مشركين مكه از امكانات جنگى زيادى برخورداراند ، وقتىكه مشركين ببينند كه مسلمانان سلاح ندارند ، بر آنان حمله مىكنند و همه را مىكشند ، آنان با مردم مىگفتند : از اين تعداد نفرىكه با پيغمبر رفته‌اند ، يك نفر هم به مدينه باز نمىگردد ، همه بدست مشركين كشته مىشوند ، مىخواستند روحيه ديگران را نيز خراب كنند .\r\n\r\n","description":"","footnote":"","page_name":" 65 ","page_number":87},
  {"content":"\r\n\r\nمنافقين نه تنها از اين‌كه كشته مىشوند در صلح حديبيه شركت نكردند ؛ بلكه آنان منتظر بودند كه در اين سفر پيغمبراكرم صلى الله عليه و آله و سلم با ياران خود همه كشته مىشوند و ما براى هميشه از شر اسلام راحت مىشويم ، به راستى هم اگر پيغمبراسلام صلى الله عليه و آله و سلم كشته مىشد ، اساس اسلام نابود مىگرديد ؛ ولى منافقين نمىدانستند كه خداوند جل جلاله پيغمبر خود را حفظ مىكند و دين خود را بىصاحب نمىگذارد .\r\n\r\nدروغگويى منافقين\r\nمنافقين هميشه دروغ مىگفتند و با تبليغات دروغين خود مردم را نسبت به دين بدبين مىكردند و يك‌عده را به تشكيك مىانداختند ، مردم را با فريب و نيرنگ ترغيب مىكردند تا از پيغمبر پيروى نكنند . يكعده‌اى از مردم واقعاً ساده هستند ، حرف هركس را قبول مىكنند ، هرچيزى به آنان گفته شود بدون تحقيق مىپذيرند ، اين كار آنان باعث مىشود كه به دين خدا بدبين شوند ، يك وقت اگر پاى منبر بروند و به تبليغات مبلغ دينى گوش دهند ، زود متدين مىشوند و به دين ابراز علاقه مىكنند ؛ اما چند روز اگر از مبلغ دينى دور شوند و به دام منافقين بيفتند ، زود فريب مىخورده و گمراه مىشوند . يك‌عده‌اى ديگر نوجوانان هستند ، از دين معلومات كافى ندارند ، وقتى به دام منافقين مىافتند ، زود گمراه گرديده و انحراف پيدا مىكنند .\r\nآن عده از منافقين‌كه در مدينه بودند ، پير مردهاى و پيره زن‌هاى ساده لوح را فريب مىدادند ، نوجوانان كم‌تجربه را گمراه مىكردند و نمىگذاشتند كه آنان از پيغمبر اطاعت كنند ، كار منافقين وسوسه كردن و ايجاد تشكيك بود . قرآن مجيد به آنان نيز وعده عذاب مىدهد . قرآن مجيد مىفرمايد :  « عَلَيْهِمْ دائِرَةُ السَّوْءِ »  حوادث بد\r\n\r\n","description":"","footnote":"","page_name":" 66 ","page_number":88},
  {"content":"\r\n\r\nبر خود آنان باد ! خود آنان در حوادث بد هلاك شوند .  « وَ غَضِبَ اللَّهُ عَلَيْهِمْ وَ لَعَنَهُمْ »  لعن به معناى دور داشتن از رحمت خدا است ، مىفرمايد : خدا براين زنان و مردان منافق و مشرك غضب فرموده و آنان را از رحمت دور كرده است ،  « وَ أَعَدَّ لَهُمْ جَهَنَّمَ »  و جهنم را براى آنان مهيا نموده است  « وَ ساءَتْ مَصِيراً »  و آنان برگشت بسيار بدى را دارند .\r\n\r\nحالت‌هاى امراض\r\n « وَ لِلَّهِ جُنُودُ السَّماواتِ وَ الْأَرْضِ وَ كانَ اللَّهُ عَزِيزاً حَكِيماً » \r\nتمام لشكرهاى آسمان‌ها و زمين از خدا است و خداوند بر همه چيز غالب و كارش بسيار محكم و پايدار است .\r\nلشكرهاى خدا بىحساب است ، ممكن است تعداد آن‌ها به هزارن برسد ، مكروب‌ها يك نوعى از لشكر خدا هستند ، همان‌گونه كه در آيه قبل اشاره شد ، بادها ، طوفان‌ها ، باران‌ها ، سرما ، گرما ، ژن‌هاى وراثتى ، هركدام نوعى از لشكر خدا مىباشند ، همين ژن‌هاى وراثتى كه تقريباً در هر سلول سىهزار ، پنجا هزار وجود دارند ، خيلى كاربرد دارند ؛ از نظر علوم طبى ، هر انسانىكه به دنيا مىآيد ، هزاران حالت مرض در او وجود دارد ، اين‌ها مرض نيستند ؛ بلكه حالت مرض‌اند ، اگر محيط مساعد شود ، آن حالت‌ها ، فعليت پيدا نموده و به مرض تبديل مىشوند . اين هزاران حالت مرض در وجود هر انسان موجود است .\r\nسؤال اين است كه حالت‌هاى مرض در وجود انسان از كجا آمد ؟ جواب واضح است كه از ژن‌هاى وراثتى ، ژن‌هاى وراثتى ، يعنى از پدرها و مادرها ، اجداد پدرى ، از پدرها و مادرهاى اجداد مادرى به وجود انسان منتقل شده‌اند ، پدر و مادر ، اجداد\r\n\r\n","description":"","footnote":"","page_name":" 67 ","page_number":89},
  {"content":"\r\n\r\nپدرى و اجداد مادرى ما و شما چه‌قدر مىباشند ؟ خدا مىداند ! از خود حساب كنيم تا به حضرت آدم عليه السلام برسد ، خيلى زياد مىشود ! اين ژن‌هاى وراثتى از همان ابتداء آهسته آهسته ، به ما منتقل مىشوند ، اين‌ها به همان حالت خود باقى است ، تا اين‌كه محيط براى فعليت آن‌ها مساعد شود ، وقتى زمينه مساعد شد ، يك مرتبه به مرض تبديل مىشوند . حالت هاى مرض نيز به اذن و اراده خدا به فعليت مىرسند ، گاهى خداوند انسان را از آن مرض حفظ مىكند و نمىگذارد آن مرض به فعليت برسد ، گاهى هم خدا مصلحت مىبيند كه آن حالت به فعليت برسد ، لذا انسان مريض مىشود . تمام اين ژن‌هاى وراثتى لشكر خدا هستند كه هر وقت اراده كند ، آن‌ها به فعاليت خود آغاز مىكنند . خداوند متعال جل جلاله صدها قسم لشكر دارد و هر وقت كه بخواهد ، به واسطه آن‌ها مردم را دردنيا عذاب و عقاب مىكند . همچنين وسائل رحمت خدا نيز زياد است ، براى هر نوع عذاب ، خداوند راه‌هاى نجات نيز قرار داده است ؛ منتهى هم وسائل غضب خدا و هم وسائل رحمت او هردو از كانال طبيعى مطابق مصالح بوجود مىآيند .\r\nرحمت‌ها و عذاب‌هاى خدا به صورت گوناگون وجود دارند ، خيلى اوقات انسان اصلًا متوجه نمىشود كه عذاب خدا چگونه برايش رسيد ؟ ! هم‌چنين نمىداند كه چگونه شامل رحمت پروردگارش گرديد ؟ ! انسان قدرت دارد ، ثروت دارد ، يك‌مرتبه مىبيند كه شكست خورد ، هيچ متوجه شكست خود هم نمىشود ، گاهى نيز ديده مىشود كه يك انسان فقيرى كه اصلًا كسى تصورش را هم نمىكرد ، يك‌مرتبه به قدرت مىرسد ، به سرمايه و ثروت زياد مىرسد ، انسان نمىداند كه چه اتفاقى افتاد كه اين همه تغييرات \" صد درصد \" به وجود آمد ! ! .\r\n « إِنَّا أَرْسَلْناكَ شاهِداً وَ مُبَشِّراً وَ نَذِيراً » \r\n\r\n","description":"","footnote":"","page_name":" 68 ","page_number":90},
  {"content":"\r\n\r\nآيه مباركه ، در تتمّه صلح حديبه قرار دار دارد ، مىخواهد پيغمبراكرم صلى الله عليه و آله و سلم را از نظر روحى تقويت و دل‌دارى كند . مىفرمايد : ما تورا نفرستاديم مگر اين‌كه ناظر بر اعمال مردم باشى و آنان را مژده دهنده و بيم دهنده باشى .\r\n\r\nايرادهاى نامربوط\r\nقبلًا عرض شد كه پيغمبراكرم صلى الله عليه و آله و سلم گفته بود كه به مكه مىرويم ، خواب انبياء عليهم السلام ، نوعى از وحى است ؛ منتهى آن‌حضرت صلى الله عليه و آله و سلم نگفت : امسال به مكه مىرويم ، فرمود : خواب ديدم كه ما و شما در مسجد الحرام نماز مىخوانيم . مردم همراه پيغمبر حركت كردند تا نزديك مكه رسيدند ؛ ولى موانعى پيدا شد كه نتوانستند به مكه بروند ، يك‌عده‌اى از مردم نسبت به پيغمبراكرم صلى الله عليه و آله و سلم شك و ترديد پيدا كردند ، چرا شك پيدا كردند ؟ به نظر آنان پيغمبر وعده خلاف شد ، آنان متوجه نشدند كه آن‌حضرت صلى الله عليه و آله و سلم به آنان وعده معين نداد و نگفت : ما امسال در مسجدالحرام نماز مىخوانيم ! فرمود : خواب ديدم كه ما و شما در مسجدالحرام نماز مىخوانيم ، در اين مورد هيچ ايرادى بر پيغمبراكرم صلى الله عليه و آله و سلم نبود ؛ ولى يك‌عده از بىتوجهى به نبوت پيغمبر شك كردند .\r\nاين موضوع تنها در آن زمان نبود ، امروز نيز چنين است ، بعد از صدها سال ، بازهم متأسفانه ، بشر به همان بىتوجهى خود مبتلا مىباشد . يك‌عده‌اى از مردم توانايى درك و فهم مطالب را به صورت درست ندارند ، همين راديوها و تلويزيون‌هايىكه اكنون وجود دارند ، شب و روز چيزهاى زيادى را صحبت مىكنند ؛ ولى مردم اصلًا متوجه نيستند كه آن‌ها به ضررشان صحبت مىكنند ، يا به نفع‌شان ، گاهى يك موضوع را برعكس تحليل مىكنند ، اصلًا نمىفهمند ، هرچه به\r\n\r\n","description":"","footnote":"","page_name":" 69 ","page_number":91},
  {"content":"\r\n\r\nدل‌شان خواست ، همان را مىگويند ، فكر اين عده خيلى ضعيف است ، از طرف ديگر عده‌اى هستند كه خيلى رشد فكرى پيدا كرده‌اند ، زود مطالب را مىفهمند و به‌صورت درست آن را تجزيه و تحليل مىكنند .\r\n\r\nمشكلات نافهمى\r\nمشكل عمده اين است كه اكثر مردم در خانه‌هاى خود كتاب ندارند ، از مطالعه محروم‌اند ، نوجوانان بدون آگاهى كافى ، ساده بزرگ مىشوند ، اگر انسان مطالعه داشته باشد ، راجع به مسائل درست تحقيق كند و نتايج تحقيقات خود را به ديگران منتقل كند ، فكرش بالا مىرود ، حالا ما و شما از خود سؤال كنيم كه تاكنون چند كتاب را مطالعه كرده‌ايم ؟ اين سؤال براى مردم نيز مطرح مىشود ؛ اگر كسى برود در ميان مردم ، يكى يكى از آنان سؤال كند كه تاكنون چند كتاب را مطالعه كرده‌اى ؟ گمان نكنم كه از ده نفر يك نفر پيدا شود كه بگويد : تاكنون من بيست كتاب را مطالعه كرده‌ام ! حساب محصلين خوب و متخصصين علوم جدا ، ما كارى به آنان نداريم ، سؤال ما متوجه عموم مردم مىشود ، شايد كمتر كسى در كابل و يا در ولايات كشور پيدا شود كه بگويد : من ماهانه دو كتاب را به صورت درست مطالعه مىكنم .\r\nحتى متخصّصين ما هم بعد از فراغت از درجه تحصيلى خود به مطالعه توجه ندارند ، اگر شما برويد از داكتر متخصص در همين شهر خراب شده كابل سؤال كنيد كه شما ماهانه چند كتاب كه مربوط به موضوعات طبى مورد تخصص شما باشد ، مطالعه مىكنيد ؟ چه مقدار تاكنون به معلومات خود افزوده‌ايد ؟ ! جواب اكثرشان منفى است ، فرهنگ مطالعه در اين كشور وجود ندارد ، وقتىكه متخصص ما مطالعه نداشته باشد ، از مردم عوام چگونه اين توقع را داشته باشيم ؟ !\r\n\r\n","description":"","footnote":"","page_name":" 70 ","page_number":92},
  {"content":"\r\n\r\n\r\nدانشمند همسايه\r\nيك دانشمند ، در يكى از كشورهاى همسايه‌ما ، به‌كسى قرار گذاشته بود كه ساعت سه بعد از ظهر به مهمانخانه اش تشريف بياوردتا با وى ملاقات كند ، او مىگويد : من طبق وعده‌ى كه با آن دانشمند گذاشته بودم ، رفتم داخل مهمانخانه شدم و بر او سلام كردم ، جوابى نشنيدم ، در گوشه‌اى نشستم ، تقريباً يك‌ساعت در آن‌جا نشستم ، ديدم از نشستن خسته شده‌ام ، حركت كردم ، گفتم : آغا خدا حافظ ، باز جوابى نشنيدم . ناراحت شدم رفتم بيرون ! اتفاقاً يك روز ديگر اورا در بيرون ديدم ، به من گفت : فلانى قرار بود نزدم بيايى ، چرا نيامدى ؟ گفتم استاد من آمدم ، درب مهمانخانه شما باز بود ، آمدم داخل به شما سلام كردم ، شما اصلًا جواب سلامم را نداديد ، يك‌ساعت در آن‌جا نشستم ، هيچ صحبتى هم با من نكردى ، خسته شدم ، خواستم بيرون شوم ، گفتم خدا حافظ ، بازهم جواب مرا ندادى ! شما نسبت به من خيلى كم لطفى كرديد ، گفت : معذرت مىخواهم ! من اصلًا نفهميدم كه شما در مهمانخانه آمده‌ايد ، اصلًا نفهميدم كه شما يك‌ساعت در آن‌جا نشسته‌ايد و بعد خدا حافظى كرده و رفته‌ايد ! ! مرا معذور داريد كه مشغول مطالعه و تحقيق بودم .\r\nمىخواهم به جوانان عزيز خود بگويم ، در هركشورىكه اين چنين دانشمندانى وجود داشته باشد ، بدون شك آن كشور ترقى خواهد كرد ، اگر در افغانستان هزار نفر دانشمند ، مثل اين دانشمندىكه ذكر آن به ميان آمد ، وجود داشته باشد وضع كشور متحول مىشود ، وقتىكه انسان اين چنين به مطالعه فرو برود كه همه چيز را فراموش كند ، وقتىكه ذهن انسان اين چنين به مطالعه غرق شود كه حتى متوجه رفت و آمد افراد هم نشود ، يقيناً كشور آباد مىشود و ترقى مىكند ، خوشا به‌حال ملتىكه چنين افرادى در خود داشته باشند .\r\n\r\n","description":"","footnote":"","page_name":" 71 ","page_number":93},
  {"content":"\r\n\r\n\r\nمرحوم صاحب كفاية\r\nصاحب كفاية الاصول شيخ محمد كاظم مرحوم افغانى الاصل بوده است ، در كوچكى همراه پدرش به عراق رفته و در همان‌جا فوت شده است ، قبر مبارك او نيز داخل صحن حضرت اميرالمؤمنين على عليه السلام در نجف اشرف مىباشد . مىگويند : او يك شب مىخواست مطالعه كند ، طبق معمول ، ديگ طلبگىاش را كه معلوم نسيت داخلش چه بوده ، روى چراغ نفتى مىگذارد ، فتيله چراغ را نيز پائين مىكند تا آهسته آهسته ، پخته شود . خودش به مطالعه كتاب قوانين الاصول مشغول مىشود ، در قديم اين كتاب در مدارس تدريس مىشد و كتاب خوبى هم بود ؛ ولى اكنون كتاب‌هاى بهتر آمده كسى آن را تدريس نمىكند . صاحب كفايه مرحوم ، وقتى شروع به مطالعه مىكند همه چيز را فراموش مىكند ، يك‌وقت متوجه مىشود كه خيلى خسته شده است ، مىخواهد بدن خود را كمى تكان بدهد تا خستگىاش رفع شود ، سرش را بالا مىكند ، مىبيند كه آفتاب طلوع كرده است .\r\nيعنى ديگ غذا پخته شده ، آهسته آهسته ، آب آن نيز خشك شده ، غذاى ديگ سوخته ، دود آن بالا رفته ، تمام مواد آن بخار شده و به هوا رفته ، او اصلًا متوجه نشده است ، نه بوى سوختن غذا را فهميده ، نه دود آن را احساس كرده و نه متوجه گرسنگى خود گرديده ، تمام شب مشغول مطالعه بوده است . مىبينيد عشق و علاقه به مطالعه انسان را به كجا مىرساند ؟ ديگ سوخته ، بويش بلند شده ، دودش به هوا رفته ، نفت چراغ تمام گرديده ، اذان گفته شده و آفتاب هم طلوع كرده و نماز صبح او نيز قضاء شده است . هيچ نفهميده كه چه خبر است ؟ يك‌سره غرق در مطالعه بوده تا اين‌كه احساس خستگى مىكند ، سرش را بالا مىكند ، مىبيند كه خورشيد طلوع كرده است ! ! ! .\r\n\r\n","description":"","footnote":"","page_name":" 72 ","page_number":94},
  {"content":"\r\n\r\nدر هركشورىكه فرهنگ مطالعه به اين شيوه پياده شود ، دين و دنياى مردم آن ، آباد مىشود ، اگر در همين كابل ، كار بجايى برسد كه تعداد جوانان مطالعه كننده بيشتر از تعداد جوانى باشد كه به هوتل‌ها و كنسرت‌ها مىروند ، بدانيد كه كشور رو به ترقى است ! اگر روزى عشق علاقه جوانان به خواندن كتاب و مطاله ، بيشتر از عشق و علاقه‌شان به سينماها ، به‌كنسرت‌ها و به فلم‌هاى مبتذل تلويزيون‌ها باشد ، يقيناً وضعيت كشور بهبود پيدا مىكند و إلّا ، با وضعيت موجود اين كشور ، تا هزار سال ديگر هم به ترقى نمىرسد ؛ بلكه بدتر از اين هم مىشود ، جوانان بايد به مطالعه روى آورند ، به مطالعه كتاب‌هاى مفيد ، نه كتاب‌هاى سرگرم كننده عشقى و پوليسى كه جز ضياع وقت ، هيچ فايده‌اى براى خواننده ندارد ، هم‌چنين كتاب‌هاى گمراه كننده كه توسط منافقين داخلى نوشته مىشود ، اين كتاب‌ها براى جوانان‌ما ، گمراه كننده و خطرناك است ، من به مطالعه آن‌ها نه تنها كسى را توصيه نمىكنم ؛ بلكه بايد از مطالعه آن‌ها اجتناب شود . منظور از مطالعه ، مطالعه كتاب‌هاى دينى ، اخلاقى ، تاريخى ، تجربى ، اقتصادى و . . . مىباشد كه به درد دين و دنياى ما مىخورد .\r\n\r\nتأثير فرهنگ بيگانه\r\nمتأسفانه تهاجم فرهنگى بىگانه‌ها در شرايط كنونى ، بيشتر از هر زمان ديگر متوجه كشورما است ، جوانان را به ابتذال سوق مىدهند ، ساعت‌ها عمر خودرا به هوتل‌ها به تماشاى رقص و پايكوبى تلف مىكنند ، يا در خانه‌هاى خود نشسته و تا نيمه‌هاى شب ، فيلم‌هاى مبتذل را مىبينند ، يك‌عده‌اى هم هستند كه رقص و آواز گوش نمىدهند ، فلم‌هاى مبتذل را هم تماشا نمىكنند ؛ ولى وقت خود را به بيهوده‌گوى تلف مىكنند ، وضعيت كنونى جوانان كشور خيلى نامطلوب است و\r\n\r\n","description":"","footnote":"","page_name":" 73 ","page_number":95},
  {"content":"\r\n\r\nتعداد جوانانىكه عمرشان بىجهت مصرف مىشوند ، شايد ده برابر جوانى باشد كه درس مىخوانند و يا به مطالعات كتاب‌هاى مفيد مشغول‌اند . هروقت براى شما ثابت شد كه تعداد مطالعه كنندگان و محصلين واقعى ده برابر آنانى شده است كه به ابتذال مشغول‌اند ، بدانيد كه كشور زود ترقى مىكند ، در غير اين صورت وضعيت اين كشور و اين ملت ، رو به تيره‌گى است و هيچ اميدى براى آينده روشن وجود ندارد . خيلى خجالت آور است ، در شرايطى كه دنيا بسوى علم و كمال در حركت است ، ما سير قهقرايى داشته باشيم و هر روز به عقب برگرديم ، سرنوشت اين كشور به مطالعه و تحقيق جوانان بستگى دارد و بايد فرهنگ كتاب‌خانى و مطالعه در بين جوانان درست ترويج شود .\r\n\r\nخطر بىسوادى\r\nهيچ كس بدون مطالعه و بدون زحمت دانشمند نشده و نمىشود ، اين دوازده كلاس يا شانزده كلاس درسىرا كه امروز جوانان ما مىخوانند ، ارزش چندانى ندارد ، يا طلابىكه در مدارس دينى چند كتاب معدودى را درس مىخوانند ، ارزش چندانى ندارد و نمىشود به آنان محصل خطاب كرد ! ! اكثر طلاب علوم دينى كه درس درستى نخوانده‌اند ، اكنون بلاى جان مردم شده‌اند ، چيزى را بلد نيستند ، روى منبر چيزهاى بيهوده براى مردم صحبت مىكنند ، بذر تفرقه ونفاق بين مردم مىكارند ، مخالف احكام قرآن فتوا مىدهند ، بغض و عداوت را در بين مردم ايجاد مىكنند ، جنگ‌هاى مذهبى را به راه مىاندازند ، همه‌اى اين‌ها از بىلياقتى ، حماقت ، كم‌سوادى و جهل آنان حكايت دارد ، ملاهاى كم سواد متعصب و بىعقل در واقع هم بلاى دين مردم هستند و هم بلاى جان مردم .\r\n\r\n","description":"","footnote":"","page_name":" 74 ","page_number":96},
  {"content":"\r\n\r\nداكترهاى كم‌سوادما نيز بلاى جان مردم‌اند ، آنانىكه معلومات كافى در علوم طب ندارند ، آفت جان مردم درست مىشوند ، داكترهاى كم‌سواد و كم اطلاع كه در رشته‌هاى زراعت ، اقتصاد ، معادن ، و شهر سازى ادعاى تخصص دارند ، همه آفت جان مردم و بلاى خانمان‌سوزكشور هستند ، تعداد متخصصين واقعى در كشورما بسيار اندك است ، وزارت‌خانه‌هاى ما اكنون بر اساس روابط توزيع و اشغال مىشود ، هيچ وزارت‌خانه بر اساس تخصص و لياقت به كسى سپرده نمىشود ، تمام اين‌ها آفت جان مردم‌اند ، كشور به اين وضعيت پيش نمىرود ، من به رئيس جمهور هركسىكه باشدكار ندارم ، رئيس جمهور به تنهايى كارى از دستش ساخته نيست ، حتى يك فرشته هم اگر در اين كشور به رياست جمهورى برسد ، بازهم ناكام مىشود ، از يك نفر اگر باسواد هم باشد كشور آباد نمىشود ، حتى به ده نفر هم كشور ترقى نمىكند ، بايد اكثريت مسئولين نسبت به كشورشان دل‌سوز باشند و در كارهاى خود تخصص داشت باشند . اگر وزارت‌خانه‌هاى كشور توسط افراد كم‌سواد ، نالايق و فاسد ، اشغال شود ، هيچ‌گاه كار مفيد براى كشور انجام نمىشود ، اكنون ميليون‌ها پول از خارج كشور سرازير مىشود و سالانه به هر وزارت‌خانه چندين ميليون پول بودجه اختصاص مىگيرد ؛ ولى وزراى بىلياقت و بىكفايت ظرفيت و استعداد خرج كردن آن‌ها را ندارند ، با اين وضعيت كشور پيش مىرود ؟ .\r\nالبته بعض اوقات خارجىها نيز دروغ مىگويند ، پول را به موقع نمىرسانند ، سياست بازى هاى عجيبى مىكنند ، خيلى اوقات ، پول‌هاى كمكى را خودشان به جيب خود مىريزند ! و گاهى كمك‌ها را در وسط سال در اختيار وزارت‌خانه‌ها قرار مىگيرد ، وقت كافى براى مصرف كردن آن نمىباشد ، من به اين موارد كارى\r\n\r\n","description":"","footnote":"","page_name":" 75 ","page_number":97},
  {"content":"\r\n\r\nندارم ؛ حرف من مربوط كسانى است كه پول به موقع به دستش مىرسد ؛ ولى طرح و برنامه درست براى مصرف آن ندارند ، اين‌كار بىلياقتى يك وزير را به اثبات مىرساند .\r\n\r\nعوامل بدبختىها\r\nغرض تا زمانىكه فرهنگ مطالعه در كشور نهادينه نشود ، مردم به خوش‌بختى نمىرسند ، تا زمانىكه متخصصين‌ما آگاهى كامل نداشته باشند كشور ترقى نمىكند ، نماينده‌هاى مجلس بايد تخصص داشته باشند ، كسىكه تخصص نداشته باشد ، به مجلس راه داده نشود ، يكى از شرايط نمايندگان مجلسين بايد متخصص بودن آنان باشد ، حالا در علوم دينى متخصص باشند ، در علوم تجربى ، يا در علوم انسانى ، فرق نمىكند ؛ منتهى بايد متخصص باشند ، مجلسىكه پر از متخصص نباشد ، به درد مردم نمىخورد . تقصيرات حكومت بىلياقت ، تقصيرات نمايندگان بىسواد مجلس ، همه به مردم برمىگردد ! آنان بر اساس راى مردم كرسىهاى مجلس را اشغال مىكنند ، رئيس جمهور به آراى مردم به ارگ مىرود ، راى مردم همه بر اساس روابط ، بر اساس سفارش ، بر اساس پول و بر اساس مهمانىها و وعده‌ها و وعيدها به صندوق مىريزد ، يك ملاى بىسواد به مردم مىگويد : به فلانى راى بدهيد ، مردم بدون تحقيق به آن فرد راى مىدهند ، در حالىكه آن كانديد ، از خود ملاى بىسواد ، بىسواد تر است ، تا زمانىكه سطح آگاهى مردم بالا نرود ، تا زمانىكه مردم خوب و بد ، نفع و ضرر خود را تشخيص داده نتوانند ، تا زمانىكه مردم تشخيص نداشته باشند ، اين كشور آباد نمىشود .\r\n\r\n","description":"","footnote":"","page_name":" 76 ","page_number":98},
  {"content":"\r\n\r\nتنها راه نجات از بن بست فعلى اين است كه مسئولين دل‌سوزانه كار كنند ، دولت وزارت تحصيلات عالى ، و زارت معارف ، اكادمى علوم و مدارس دينى را تقويت كند ، تا آنان بتوانند كيفيت درسى را بالا ببرند ، اساس اصلاحات در همين چهار ارگان است . تا اين چهار ارگان تقويت و اصلاح نشود ، جامعه اصلاح نمىشود . اصل موضوع صلح حديبيه بود ؛ ولى ريشته سخن رفت به جاهاى ديگر ، ما تفسير قرآن مىخوانيم ؛ ولى چيزهايىكه به سرنوشت ما به مناسبتى ، مربوط مىشود ، بايد گفته شود تا مردم آگاهى پيدا كنند . و اين كار را من هميشه در سخنرانىهاى خود به عنوان وظيفه انجام داده‌ام .\r\n\r\nگواهى بر اعمال امت\r\n « إِنَّا أَرْسَلْناكَ شاهِداً وَ مُبَشِّراً وَ نَذِيراً » \r\nبعد از اين‌كه خداوند تبارك و تعالى ، اين صلح را بر مسلمانان گوارا كرد ، مىخواهد به مقام بالاى پيغمبرش نيز اشاره كند و رابطه بين آن‌حضرت صلى الله عليه و آله و سلم و مسلمانان را از نظر روحى و روانى تقويت نمايد ، مىفرمايد :  « إِنَّا أَرْسَلْناكَ شاهِداً »  ما تو را فرستاديم تا شاهد و گواه باشى !  « وَ مُبَشِّراً وَ نَذِيراً »  بشارت دهنده و بيم دهنده باشى !\r\nظاهراً معناى لفظ ( شاهد ) همين است كه ما تو را گواه فرستاديم تا شهادت بدهى ! در اين آيه مباركه اشاره نشده كه بر چه كسانى گواهى بدهد ؛ اما معلوم است كه قدر متقين آن‌چه كه از اطلاق آيه مباركه دانسته مىشود ، بر امت خودش شهادت مىدهد ، امت پيغمبراكرم صلى الله عليه و آله و سلم دو دسته‌اند ، يكى امت دعوت و ديگرى امت قبول ، امت قبول آنانى هستند كه از دستور پيغمبر اطاعت كردند و اسلام را پذيرفتند ، امت\r\n\r\n","description":"","footnote":"","page_name":" 77 ","page_number":99},
  {"content":"\r\n\r\nدعوت كسانى هستند كه دعوت پيغمبر را شنيدند ؛ اما از او اطاعت نكردند و به اسلام تسليم نشدند . امت پيغمبر خاتم صلى الله عليه و آله و سلم شامل دوران خودش تا روز قيامت مىشود ، تا روز قيامت ، هم امت دعوت وجود دارد و هم امت قبول ، كسانىكه از قانون قرآن اطاعت و پيروى كردند ، امت قبول مىباشند ، كسانىكه به اسلام تسليم نشدند ، امت دعوت مىباشند . يعنى هم كفار امت پيغمبرمكرم اسلام صلى الله عليه و آله و سلم هستند و هم مسلمانان ، همه امت آن‌حضرت صلى الله عليه و آله و سلم هستند ، منتهى يك‌عده كه از پيغمبراكرم صلى الله عليه و آله و سلم اطاعت كرده‌اند و در آينده نيز اطاعت مىكنند مسلمانند و عده‌اى ديگر كه از دستورات آن‌حضرت صلى الله عليه و آله و سلم اطاعت نكرده‌اند و در آينده هم اطاعت نمىكنند كافراند . اين دو دسته هرچند با هم فاصله زياد دارند ؛ ولى هردو امت پيغمبراسلام صلى الله عليه و آله و سلم گفته ميشوند .\r\nقرآن مجيد در آيه ديگر مىفرمايد :  « أَيُّهَا النَّاسُ إِنِّي رَسُولُ اللَّهِ إِلَيْكُمْ جَمِيعاً »  « 1 »  « وَ ما أَرْسَلْناكَ إِلَّا كَافَّةً لِلنَّاسِ »  « 2 »  « وَ ما أَرْسَلْناكَ إِلَّا رَحْمَةً لِلْعالَمِينَ »  « 3 » قدر متيقن مراد از عالمين همين انسان‌هاى روى زمين مىباشد ، اين‌كه \" رحمت للعالمين \" كهكشان‌ها را نيز شامل مىشود يا خير ؟ بحث جداگانه لازم است .  « رَحْمَةً لِلْعالَمِينَ  » يعنى رحمت براى جهانيان ، تمام انسان‌ها و حتى جن را نيز شامل مىشود . ما قبلًا تفسير سوره جن را بيان كرديم ، چند نفر از طائفه جن آمدند ، صداى تلاوت قرآن را شنيدند ، به اسلام ايمان آوردند و براى قوم خود نيز حكايت كردند .\r\n\r\n\r\n","description":"","footnote":"\r\n( 1 ) - اعراف / آيه 157\r\n( 2 ) - سباء / آيه 28\r\n( 3 ) - انبياء / آيه 107\r\n","page_name":" 78 ","page_number":100},
  {"content":"\r\n\r\nقرآن مجيد اين موضوع را ثابت مىكند كه براى جن هم پيغمبرانى از جنس خودشان بوده ، من احتمال مىدهم كه براى جن قبلًا پيغمبرانى بوده است ؛ اما بعد از اين‌كه پيغمبراسلام صلى الله عليه و آله و سلم مبعوث گرديد ، پيغمبرى ديگرى براى آنان نيامده است و آنانىكه مسلمان شدند از پيغمبراسلام صلى الله عليه و آله و سلم اطاعت و پيروى مىكنند ؛ زيرا جنّيان آمدند و صداى تلاوت قرآن را شنيدند و تعجب كردند ، سپس به آن‌حضرت صلى الله عليه و آله و سلم ايمان آوردند و حتى براى قوم نيز اين موضوع را تعريف كردند .\r\nبنابراين پيغمبر اسلام صلى الله عليه و آله و سلم هم پيغمبر انسان است و هم پيغمبر جن ، يعنى آن‌حضرت صلى الله عليه و آله و سلم براى تمام عقلاى كره زمين پيغمبر مىباشد ، از شرق گرفته تا غرب ، از شمال گرفته تا جنوب ، تمام كره زمين را رسالت آن‌حضرت صلى الله عليه و آله و سلم تحت پوشش خود قرار داده است . بقيه اديان مخصوص يك قوم و يك منطقه بودند ؛ اما در اسلام نه رنگ مطرح است و نه نژاد ، نه قوم ، نه منطقه ، نه جغرافيا و نه زبان ، هيچ چيز مطرح نيست ، همه توسط پيغمبراكرم صلى الله عليه و آله و سلم بسوى اسلام دعوت شدند . در سوره فتح مىفرمايد :  « إِنَّا أَرْسَلْناكَ شاهِداً وَ مُبَشِّراً وَ نَذِيراً »  رسول من ! ما تو را فرستاديم كه هم شاهد و گواه باشى ، هم مژده دهنده و هم بيم دهنده باشى ، تو شاهد بر اعمال مردم هستى ، بر نيكوكاران آنان مژده بهشت بده ! و برگناه‌كاران و ستم‌گران آنان ، بيم عذاب و آتش جهنم را بده ! .\r\n\r\nخاتم پيغمبران\r\nدر آيه ديگر مىفرمايد :  « نَذِيراً لِلْبَشَرِ »  « 1 » پيغمبراكرم صلى الله عليه و آله و سلم بيم دهنده بشر است ، بشر كيست ؟ عرب‌ها ! همسايه‌هاى آنان ! نه ،  « نَذِيراً لِلْبَشَرِ »  براى تمام بشريت بيم دهنده\r\n\r\n\r\n","description":"","footnote":"\r\n( 1 ) - مدثر / آيه 36\r\n","page_name":" 79 ","page_number":101},
  {"content":"\r\n\r\nهستى ! اگر خلاصه كنيم ، دايره نبوت پيغمبر ، دايره رسالت و دايره پيام آن‌حضرت صلى الله عليه و آله و سلم طولى و عرضى است ، در عرض خود تمام بشريت روى زمين را در بر مىگيرد و براى تمام شاهان عصر خود پيام فرستاد و آنان را به اسلام دعوت نمود ، پادشاه حبشه مسلمان شد ؛ اما بعضىها مانند شاه پارس و روم ، دعوت اورا قبول نكردند ، اين در عرض رسالت آن‌حضرت صلى الله عليه و آله و سلم ؛ اما در طول تا روز قيامت ادامه دارد ، هيچ پيغمبرى بعد از او از طرف خدا براى بشر نمىآيد .  « وَ لكِنْ رَسُولَ اللَّهِ وَ خاتَمَ النَّبِيِّينَ »  « 1 » معناى خاتم النبيين همين است كه تا روز قيامت جز او پيغمبرى براى بشر نمىآيد .\r\nاكنون بعد از يك‌هزار و چهارصد سال صداقت آيه مباركه قرآن براى همه‌ى مردم ثابت شده است كه در طول اين مدت هيچ پيغمبرى نيامد ، اگر كسانى هم پيدا شدند و ادعاى نبوت كردند ، نبوت شان به اثبات نرسيد .  « إِنَّا أَرْسَلْناكَ شاهِداً وَ مُبَشِّراً وَ نَذِيراً »  تمام انسان‌هاى روى زمين ، از روزى كه آن‌حضرت صلى الله عليه و آله و سلم مبعوث به پيغمبرى شده است تا روز قيامت امت او مىباشند ، چه آنانىكه دعوت را قبول كردند و چه آنانىكه قبول نكردند . قضيه خيلى بزرگ‌تر از آن مىشود كه ما فكر كنيم . آيه مباركه مىفرمايد :  « إِنَّا أَرْسَلْناكَ شاهِداً وَ مُبَشِّراً وَ نَذِيراً »  چگونه پيغمبراكرم صلى الله عليه و آله و سلم بر اين همه انسان‌ها از روز بعثت تا روز قيامت شهادت مىدهد ؟ شاهد به‌كسى گفته مىشود كه ناظر قضيه باشد ، از نزديك ببيند كه موضوع از چه قرار است ! مثلًا كسى به چشم خود مىبيند كه شما مبلغ هزار افغانى به فلان كس قرض داديد ، بعد از مدتى آقاى مقروض منكر مىشود ، كارشان به محكمه مىكشد ، قاضى شاهد مىخواهد ، شما\r\n\r\n\r\n","description":"","footnote":"\r\n( 1 ) - احزاب / آيه 40\r\n","page_name":" 80 ","page_number":102},
  {"content":"\r\n\r\nشاهد را مىبريد پيش قاضى ، شاهد مىگويد : من ديدم كه اين آقا مبلغ يك‌هزار افغانى به او قرض داد ، قاضى قبول مىكند ، مىگويد : قرض او را بده ! اگر شاهد گواهى بدهد و گواهى او مورد قبول واقع شود ، همين است كه به او گفته مىشود ، بدهكارىاش را بپردازد ، چون ادعاى قرض دهنده ثابت مىشود .\r\n\r\nچگونگى نظارت بر اعمال\r\nسؤال اين است كه آيا پيغمبراكرم صلى الله عليه و آله و سلم بر تمام مردم مسلط است ؟ آيا فرشته‌ها صورت حوادث را جمع آورى نموده در اختيار او قرار مىدهند ؟ شبيه يك كامپيوتر بزرگ او تمام حوادث را مىبيند ؟ ! اين موضوع از عقل انسان خارج است ، مقام پيغمبر بزرگوار اسلام صلى الله عليه و آله و سلم خيلى بالا مىرود . آن‌حضرت صلى الله عليه و آله و سلم افضل پيغمبران است . در يك حديثى حضرت امير المؤمنين على بن ابىطالب عليه السلام مىفرمايد : پيغمبر افضل مخلوقات است ، « افضل من برءالله » از همه‌ى موجودات خدا برتر است ، در هركهكشانىكه باشند .  « إِنَّا أَرْسَلْناكَ شاهِداً وَ مُبَشِّراً وَ نَذِيراً »  اين همه فضيلت براى كسىكه هيچ چيز را نفهمد و در خانه خود نشسته ، حتى در بيرون خانه خود هم چيزى را نمىبيند ، يا در مسجد مدينه نشسته ، از هيچ جاى دنيا هم خبرى براى او توسط اسباب عادى نمىرسد ، خيلى فضيلت بزرگى است . اين چه شخصيتى است كه خداوند متعال جل جلاله در مورد او مىفرمايد : تو را براى تمام مردم روى زمين گواه فرستادم ، عقل انسان از فهم اين موضوع عاجز است .\r\n\r\nاحاطه كامل پيغمبراكرم صلى الله عليه و آله و سلم\r\nاكنون ما و شما در عصر ارتباطات زندگى مىكنيم ، شب‌ها كه مىشود ، خيلى چيزها را از طريق تلويزيون مىبينيم ، حتى از آمريكا و اروپا چيزهاى را مىبينيم و\r\n\r\n","description":"","footnote":"","page_name":" 81 ","page_number":103},
  {"content":"\r\n\r\nمىشنويم ، در خانه خود نشسته‌ايم ؛ ولى از طريق ماهواره‌ها سنگ‌هاى كره مريخ را مىبينيم ، اطلاعات ما شايد يك‌صد برابر اطلاعات عصر پيغمبر باشد ؛ ولى حتى شاهد زمان خود هم شده نمىتوانيم ، نمىتوانيم بگوييم كه در همين عصرما ، حتى در همين محله كوچكى كه ما نشسته‌ايم چه مىگذرد ؟ . خدا به پيغمرش مىفرمايد :  « إِنَّا أَرْسَلْناكَ شاهِداً »  ما تورا شاهد و گواه فرستاديم ، مقام پيغمبراكرم صلى الله عليه و آله و سلم خيلى بالا است ، معلوم است كه آن‌حضرت صلى الله عليه و آله و سلم بر همه‌ى مردم احاطه داشته است .\r\nدر روايات مىخوانيم كه پيغمبراكرم صلى الله عليه و آله و سلم حتى در خواب هم ، بيدار بوده است ، اگر چشمان مباركش هم در خواب بوده ، قلب مباركش بيدار بوده است ، همه چيز را مىفهميده ، يعنى خواب و بيدارى برايش يكسان بوده است ، انبياء اكثرا با ساير مردم فرق داشته‌اند ، حتى از نظر فيزيك انبياء با ديگران فرق دارند . مثل راننده ماشين ، وقتى جلو چشم خود را مىبينند ، عقب سر خود را نيز مىبينند ، راننده‌ها آينه عقب نما دارند ، اين يك مثال ناقصى بود كه به عنوان نمونه براى شما بيان كردم .\r\nعجب آينه معنوى پيش روى پيغمبراكرم صلى الله عليه و آله و سلم بوده است كه همه جا را ببيند ؟ سؤالات زيادى در اين مورد مطرح مىشود كه آيا چگونه پيغمبراكرم صلى الله عليه و آله و سلم مىتواند بر همه‌ى بشريت گواهى دهد ؟ آيا حواس پنچ‌گانه آن‌حضرت صلى الله عليه و آله و سلم خارق العاده بوده است يا اين‌كه از نظر علمى تسلط داشته است ، در اين‌جا بازهم اين سؤال مطرح مىشود كه چه قسم از نظر علمى مسلط بوده است ؟ خودش تسلط داشته يا ملائكه صورت‌هاى حوادث را براى آن‌حضرت صلى الله عليه و آله و سلم مىآوردند ؟ ! پيغمبر نمىتوانست در طول بيست و چهار ساعت ، بيدار باشد و حرف تمام مردم را بشنود ، اين از توان او\r\n\r\n","description":"","footnote":"","page_name":" 82 ","page_number":104},
  {"content":"\r\n\r\nخارج است ، در واقع نيز چنين است ، پيغمبر چنين كارى را در زندگى خود نكرده كه سعى كند تمام حرف‌هاى مردم را بشنود ! يا ملائكه صورت حوادث را براى آن‌حضرت صلى الله عليه و آله و سلم آورده باشد و بيست و چهار ساعت پيغمبر به حرف‌هاى مردم را گوش دهد و مستغرق آن باشد ! آيا ممكن است اين پرونده‌هايىرا كه فرشته‌ها در اختيار پيغمبراكرم صلى الله عليه و آله و سلم قرار داده‌اند ، همان‌گونه دست نخورده باقى مانده است و در روز قيامت آن‌حضرت صلى الله عليه و آله و سلم يكى يكى ، آن‌ها را بررسى نموده و بر اساس پرونده بر تمام مردم شهادت مىدهد ؟ !\r\nآيا پيغمبراكرم صلى الله عليه و آله و سلم شاهد به كليات است ؟ كه به همان مقدارى را كه خدا در اختيار پيغمبراكرم صلى الله عليه و آله و سلم قرار داده است گواهى دهد ؟ در اين مورد هرچه صحبت كنيم بجايى نمىرسيم ، حالا بعضى چيزهايى وجود دارد كه اگر آن‌ها را صحبت كنيم ، ترس اين مىرود كه بعضى از انسان‌هاى كم اطلاع ، نسبت به پيغمبر مكرم اسلام صلى الله عليه و آله و سلم به غلو گرفتار شوند ، در حالىكه او مثل ما انسان است و مخلوق خداست ، فرق انسان‌هاى عادى با آن‌حضرت صلى الله عليه و آله و سلم در اين است كه خدا عنايت خاصى به او فرموده و او را به مقام عالى رسانيده است ، مقام براى انسان دو جنبه دارد ، يكى مقام فيزيكى است و ديگرى مقام روحانى و معنوى ، اين موضوع از فهم انسان بيرون است كه پيغمبراكرم صلى الله عليه و آله و سلم گواه باشد بر اعمال و عقايد تمام مردم ، از عصر بعثت تا روز قيامت ، اسرار ازل را نه تو دانى و نه من ! . بهتر است كه بگوييم والله العالم .\r\n\r\nگواهى بر اعمال انبياء\r\n « إِنَّا أَرْسَلْناكَ شاهِداً وَ مُبَشِّراً وَ نَذِيراً » \r\n\r\n","description":"","footnote":"","page_name":" 83 ","page_number":105},
  {"content":"\r\n\r\nرسول من ، ما تو را فرستاديم كه شاهد و گواه باشى تا روز قيامت شهادت بدهى ، در مورد شهادت ، قبلا قدرى صحبت شد ؛ ولى هر مقدار صحبت شود ، باز هم مطلب تمام نمىشود . در آيه ديگر مىفرمايد :  « فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَ جِئْنا بِكَ عَلى هؤُلاءِ شَهِيداً »  « 1 » رسول من ! چه حالى خواهى داشت در آن زمانىكه از هر امت شاهدى بياوريم ؟ ! در حديثى نقل شده است كه در يك شب جمعه پيغمبراكرم صلى الله عليه و آله و سلم به يكى از صحابه فرمود ، قرآن بخوان ! او در جواب گفت : يا رسول الله من قرآن بخوانم ! در حالىكه قرآن بر تو نازل شده است ، فرمود : بلى تو قرآن بخوان ! او مىگويد : شروع كردم به خواندن قرآن ، وقتى به اين آيه مباركه رسيدم ،  « فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَ جِئْنا بِكَ عَلى هؤُلاءِ شَهِيداً »  ديدم پيغمبراسلام صلى الله عليه و آله و سلم تحت تأثير قرار گرفت ! و اشكهاى مبارك جارى شد . معلوم است كه شاهد امت‌ها همان انبياى شان است . يعنى از هر امت يك شاهد خواهيم آورد تا بر امتان خود شهادت بدهند و تو را مىآورم تا شاهدى برتمام شهادت دهندگان باشى ! . و ممكن است كه كلمه ( هؤلاء ) اشاره به امتان او باشد نه به انبياى پشين .\r\n\r\nگواهى برگواهان\r\nمقام پيغمبراكرم صلى الله عليه و آله و سلم در قيامت خيلى بالا مىرود ، در روز قيامت ، آن بزرگوار ، دو نوع شهادت مىدهد ، يكى شهادت بر امت‌هاى خود كه قدر متيقن بر تمام امت دعوت است ، يعنى بر تمامى انسان‌هاى روى زمين چه كافر و چه مسلمان ، كه به نحوى دعوت آن‌حضرت صلى الله عليه و آله و سلم به آنان رسيد است ، شهادت مىدهد . دومى ، برآنانىكه\r\n\r\n\r\n","description":"","footnote":"\r\n( 1 ) - نساء / آيه 41\r\n","page_name":" 84 ","page_number":106},
  {"content":"\r\n\r\nهركدام شان بر امتان خود شهادت مىدهند ، پيغمبراكرم صلى الله عليه و آله و سلم هم بر مردم و هم بر انبياى گذشته ، بر هردو شهادت مىدهد . شهيد و شاهد يك معنا را مىرساند ، مثل \" عليم و عالم ، اشتباه نشود ، شهيد در قرآن به اين معنى نيست كه امروز مردم استعمال مىكنند ، در بين مردم معمول است كه به كسانىكه در راه خدا كشته شده‌اند شهيد مىگويند ؛ اما در قرآن به اين معنى نيست ، قرآن به گواه دهنده شهيد مىگويد .  « فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَ جِئْنا بِكَ عَلى هؤُلاءِ شَهِيداً »  از كل امت‌ها [ پيغمبران شان را 
  ] شاهد و گواه مىآوريم و تورا بر تمامى آنان كه شهادت مىدهند ، گواه قرار مىدهيم . « 1 »\r\nانبياى بزرگوار الهى ، هركدام در روز قيامت بر امت‌هاى خود شهادت مىدهند ؛ ولى پيغمبرمكرم اسلام صلى الله عليه و آله و سلم بر تمام اين گواهان ، گواهى مىدهد . اين خيلى مقام بزرگ است كه خداوند متعال جل جلاله برآن‌حضرت صلى الله عليه و آله و سلم تعليم فرموده تا برگذشته و آينده علم داشته باشد ؛ زيرا كسىكه علم نداشته باشد ، نمىتواند گواهى بدهد . معناى گواهى برگواهان ، اين مىشود كه پيغمبر اسلام صلى الله عليه و آله و سلم به اذن خداوند جل جلاله از خلقت حضرت آدم عليه السلام تا بعثت خودش و از بعثت تا روز قيامت برتمامى افراد بشر علم داشته است تا بر اساس علمى كه دارد ، در روز قيامت هم بر انبياى گذشته ( بنا بر يك احتمال ) شهادت بدهد و هم بر امت دعوت كه از ابتداى بعثت تا روز قيامت را در بر مىگيرد .\r\n\r\n\r\n","description":"","footnote":"\r\n( 1 ) - بنا بر يك احتمال كه در متن گذشت .\r\n","page_name":" 85 ","page_number":107},
  {"content":"\r\n\r\n\r\nاستعداد روحى پيغمبراكرم صلى الله عليه و آله و سلم\r\nواقعاً روح پيغمبراكرم صلى الله عليه و آله و سلم خيلى بزرگ است ، يك روح چه قدر بزرگ باشد كه بتواند از ابتداى خلقت تا روز قيامت اين استعداد را داشته باشد كه بر تمام افراد بشر شهادت و گواهى بدهد ؟ ! قبلًا اشاره شد كه در بعضى از روايات از حضرت على عليه السلام نقل شده است كه مىفرمايد : پيغمبراكرم صلى الله عليه و آله و سلم از تمام مخلوقات خدا بهتر است ! نمىگويد ، از تمام انسان‌ها ، مىگويد : از تمام مخلوقات بهتر است ، از تمام مخلوقات ، يعنى خيرالبرية است . على بن ابيطالب عليه السلام شاگرد پيغمبراكرم صلى الله عليه و آله و سلم است ، تمام علم و كمال على عليه السلام كه او را از هر جهت نسبت به ديگران امتياز بخشيده است ، از بركت وجود مبارك آن‌حضرت صلى الله عليه و آله و سلم مىباشد ، بعد از پيغمبراكرم صلى الله عليه و آله و سلم هيچ كسى ، به علم ، تقوى ، ادب ، شجاعت ، سخاوت ، صبر ، شكيبايى ، حلم و بردبارى على عليه السلام نمىرسد ، تمام اين‌ها را از وجود نازنين پيغمبراكرم صلى الله عليه و آله و سلم كسب كرده‌است . در حديثى از پيغمبر مكرم اسلام صلى الله عليه و آله و سلم نقل شده است كه مىفرمايد : « أنا أديبُ اللّه و عَلِيٌّ أدِيبي » « 1 » من تربيت شده خدا هستم و على تربيت شده من است . در حديث ديگر به نقل كلينى دركافى ، حضرت على عليه السلام مىفرمايد : « أنا عبد من عبيد رسول الله » « 2 » عبد ، به معناى نوكر است ، يعنى من نوكرى از نوكران محمد صلى الله عليه و آله و سلم هستم . مقام پيغمبر مكرم اسلام صلى الله عليه و آله و سلم چه قدر بالا است ؟ ! خدا را شكر كه ما را از امتان آن‌حضرت صلى الله عليه و آله و سلم قرار داده است !\r\n\r\n\r\n","description":"","footnote":"\r\n( 1 ) - مكارم الاخلاق / ص 17\r\n( 2 ) - الكافى / ج 1 ص 90\r\n","page_name":" 86 ","page_number":108},
  {"content":"\r\n\r\nآيه مباركه ميفرمايد :  « إِنَّا أَرْسَلْناكَ شاهِداً »  تو را فرستادم كه هم برامت خود شهادت دهى و هم بر آنانىكه بر امتان گذشته شهادت مىدهند ! از آيات ديگر قرآن نيز اين موضوع بدست مىآيد كه در قيامت شهداء و صدقين حضور مىيابند ، شهداء ظاهراً همين انبياء هستند كه بر امتان خود شهادت مىدهند ، از آيات قرآن ثابت نمىشود كه در مورد كشته شدگان در راه خدا كلمه شهيد را استعمال كرده باشد . كلمه شهيد ، همان‌گونه كه در بين مردم استعمال مىشود ، در روايات و احاديث نيز استعمال شده است ؛ اما در آيات قرآن ، به اين الفاظ ياد نشده است .\r\n\r\nبشارت خوش\r\n « إِنَّا أَرْسَلْناكَ شاهِداً وَ مُبَشِّراً وَ نَذِيراً » \r\nرسول من ، تورا فرستادم تا به مردم مژده دهى ، انبياء عليهم السلام ، براى همين است كه به مردم مژده و خبر خوش بدهند ، بشارت دهنده ، يعنى كسىكه خبر خوش مىآورد . پيغمبراكرم صلى الله عليه و آله و سلم خبرهاى بسيار خوشى را براى مردم آورد ، مىفرمايد : اى مردم شما مانند گياهان نيستيد كه در بهار بروييد و در خزان نابود شويد ! گياهان به حسب ظاهر همين‌طور است ، در فصل بهار سبز و بعد از چند ماه كهنه و فرسوده شده و به خاك تبديل مىشوند ، برگ درختان در فصل خزان مىريزد ، گياهان كوچك ديگر ، مثل گل‌هاى رنگارنگ و گياهان زينتى ، همه در فصل خزان خشك گرديده و به خاك تبديل مىشوند ، مىفرمايد : شما مثل گياهان نيستيد ! « خلقتم للبقاء لا للفناء » شما براى بقاء آفريده شده‌ايد ، نه براى فناء و نابودى ، شما هميشه با توجه به عملىكه انجام مىدهيد ، يا در بهشت و يا در جهنم مخلد هستيد ! .\r\n\r\n","description":"","footnote":"","page_name":" 87 ","page_number":109},
  {"content":"\r\n\r\nاين خبر يك خبر خوشى بود براى انسان‌ها ، باشنيدن اين خبر ، انسان جهت پيدا مىكند و به آينده اميد وار مىشود ، انسان را از پستى و پليدى دور مىسازد ، در حالىكه كفار اين چنين نيستند ، آنان زندگى را پوچ مىدانند ، آينده خود را در فناء و نابودى مىبينند ، لذا مىگويند : تا زنده هستيم ، بايد از هر چيز لذت ببريم ، گناه چيست ؟ ظلم چيست ؟ عقاب چيست ؟ چيزى وجود ندارد ، دنياى كور و بدون مدبر ، هيچ هدفى ندارد ، از تصادف به وجود آمده و ما هم از باب تصادف به دنيا آمديم . چند روزى هستيم ، دوباره مىميريم و خاك مىشويم ، كائنات همه در أثر تصادف بوجود آمده ، هيچ مدبر ، يا منظّمى براى آن وجود ندارد ، هركس به نوبت خود مىآيد و به نوبت خود مىرود ، پس هرچه انسان بخورد و لذت ببرد خوب است ، تا زنده هستيم از فرصت استفاده نموده و هرنوع لذت را از خود دريغ نكنيم . آنان مرگ را نابودى مىدانند ؛ ولى براى مسلمانان ، پيغمبراكرم صلى الله عليه و آله و سلم مژده آورد ، بشارت خوش داد و فرمود : دنيا روى نظم استوار است ، همه چيز تحت كنترل قرار دارد ، خداوند حكيم و قدرت‌مند ، كائنات را اداره مىكند .  « الَّذِي أَحْسَنَ كُلَّ شَيْءٍ خَلَقَهُ وَ بَدَأَ خَلْقَ الْإِنْسانِ مِنْ طِينٍ »  « 1 » هرچيزى را كه خدا خلق كرده ، نيكو آفريده است ، خدا خالق همه‌ى خوبىها است ، شما انسان هستيد ، خدا در ابتداء انسان را از خاك خلق كرد و ملائكه بر او سجده نمود ، شما نماينده خدا در روى زمين هستيد ، مواظب خود باشيد كه نابود شدنى نيستيد ، پس از مرگ شما حتى در برزخ بين دنيا و آخرت\r\n\r\n\r\n","description":"","footnote":"\r\n( 1 ) - سجده / ايه 7\r\n","page_name":" 88 ","page_number":110},
  {"content":"\r\n\r\nنيز زنده هستيد و مطابق عمل خود پاداش مىگيريد ، مواظب باشيد در همين دنيا خود را براى آخرت آماده كنيد .\r\n\r\nفرق مسلمان و كافر\r\nكفار مىگويند : ما نواده ميمون هستيم ، خود را به يك حيوان پست نسبت مىدهند ، مىگويند : انسان يك حيوان زاده است و هيچ ارزشى ندارد ، بين انسان‌ها و حيوانات هيچ فرقى وجود ندارد ، پس همان كارى را كه حيوانات انجام مىدهند ، ما نيز بايد انجام دهيم ، از همه چيز لذت ببريم ، خود را به دين مقيد نكنيم كه از لذت‌هاى دنيوى ما را محروم مىكند ، آنانىكه به خدا و روز قيامت ايمان ندارند ، مرگ را براى خود فناء مىدانند ؛ اما مسلمانان به بشارت پيغمبرشان خوش‌حال‌اند ، مرگ را سر آغاز يك زندگى ابدى مىدانند ، به رحمت پروردگار خود اميد وار هستند . اين‌ها همه خبرهاى خوشىاند كه پيغمبراكرم صلى الله عليه و آله و سلم براى انسان‌ها مژده داده است و إلّا انسان‌ها از كجا مىدانستند كه بعد از مرگ تا ابد زنده مىباشند ، انسان‌ها از كجا مىدانستند كه خدا ما را به عنوان نماينده خود در روى زمين قرار داده است ، همه‌ى اين‌ها را پيغمبر مكرم اسلام صلى الله عليه و آله و سلم به ما بشارت داده است . او به انسان‌ها ابلاغ نمود كه نفس خود را كنترل كنيد ، هوس‌هاى خود را تعديل نماييد ، در قيامت بهشت و دوزخ است ، عذاب و عقاب است ، پاداش و ثواب است و همه چيز شما تحت كنترل است و از شما پرسيده مىشود .\r\nمرگ براى انسان مؤمن مانند پلى است كه از قفس تنگ طبيعت زمين آزاد مىشود و يك مرتبه خود را در فضاى بزرگ كه داراى درختان زياد و گل‌هاى رنگارنگ است مىبيند ، هرجا بخواهد پرواز مىكند ، از اين شاخه به آن شاخه\r\n\r\n","description":"","footnote":"","page_name":" 89 ","page_number":111},
  {"content":"\r\n\r\nمىپرد ، از اين گل به آن گل مىپرد و از خوش‌حالى آواز مىخواند . بقول شاعر كه مىگويد :\r\n حجاب چهره جان مىشود غبار تنم * خوشا دمى كه از اين چهره پرده برفكنم\r\nچنين قفس نه سزاى چو من خوش الحانيست * روم به گلشن رضوان كه مرغ آن چمنم\r\nعيان نشد كه چرا آمدم كجا بودم * دريغ و درد كه غافل ز كار خويشتنم\r\nچگونه طوف كنم در فضاى عالم قدس * كه در سراچه تركيب تخته بند تنم\r\nمرا كه منزل خود است مسكن و مأوى * چرا به‌كوى خراباتيان بود وطنم \r\nانسان خوش‌حال است كه از زندان نفس آزاد مىشود ، خود را در فضاى ملكوتى مىبيند ، مرگ براى كفار فنا و نابودى ، درد ، عذاب و عقاب است ؛ اما براى مؤمنين سر آغاز يك زندگى دائمى كه هيچ فنا و نابودى آن را تهديد نمىكند ، اين‌ها خيلى خبرهاى خوشى است كه انبياء عليهم السلام ، به مردم مژده داده‌اند ، از طرف ديگر انبياء مردم را انذار مىكردند و از عواقب عمل‌هاى ناپسندشان بيم مىدادند .\r\n\r\n","description":"","footnote":"","page_name":" 90 ","page_number":112},
  {"content":"\r\n\r\nخداوند همه‌ى ما و شما را در روز قيامت با انبياى خودش محشور بگرداند و خصوصاً پيغمبر مكرم اسلام را از همه‌ى ما راضى و خوشنود بگرداند .\r\n\r\nگواهى دهندگان قيامت\r\n « إِنَّا أَرْسَلْناكَ شاهِداً وَ مُبَشِّراً وَ نَذِيراً » \r\nدر جلسه قبل عرض كردم كه پيغمبر مكرم اسلام صلى الله عليه و آله و سلم در روز قيامت بر تمامى امت خود شهادت مىدهد و اين مقام در نزد پروردگار متعال جل جلاله مقام بسيار بلند و با ارزش است و ما نمىتوانيم مقام بلند آن‌حضرت صلى الله عليه و آله و سلم را وصف نماييم ؛ يعنى از قدرت ما خارج است ، كسىكه برتمام بشريت گواهى بدهد ، خيلى مقام دارد . خداى متعال جل جلاله در روز قيامت شهود مىآورد ، در يك آيه مىفرمايد :  « وَ جاءَتْ كُلُّ نَفْسٍ مَعَها سائِقٌ وَ شَهِيدٌ »  « 1 » هركسىكه در قيامت وارد مىشود ، يك سوق دهنده دارد ، تا او را راهنمايى كند و به اين طرف و آن‌طرف براند ، براى هريك شاهدى دارد كه براو شهادت مىدهد ، گذشته از اين‌كه پيغمبراكرم صلى الله عليه و آله و سلم بر انسان شاهد است ، فرشته نيز بر او شهاد مىدهد . ميدان قيامت بسيار بزرگ است ، شايد چند برابر كره زمين وسعت داشته باشد ، انسان نمىتواند بدون سوق دهنده به آن ميدان بزرگ داخل شود .\r\nظاهراً سوق دهنده ملائكه مىباشد كه انسان را رهنمايى مىكند .  « يَوْمَ تَشْهَدُ عَلَيْهِمْ أَلْسِنَتُهُمْ وَ أَيْدِيهِمْ وَ أَرْجُلُهُمْ بِما كانُوا يَعْمَلُونَ »  « 2 » روز قيامت روزى است كه\r\n\r\n\r\n","description":"","footnote":"\r\n( 1 ) - سوره ( ق ) / آيه 21\r\n( 2 ) - سوره نور / آيه 24\r\n","page_name":" 91 ","page_number":113},
  {"content":"\r\n\r\nزبان‌هاى انسان ، دست‌ها و پاهاى انسان بر او گواهى مىدهند ، دست انسان شهادت مىدهد كه فلان وقت چنين كارى را انجام دادى ! صورت فلان يتيم را سيلى زدى ! زبان مىگويد : فلان شخص را دشنام دادى ، غيبت فلانى را گفتى ! چشم مىگويد : در فلان مكان اين معصيت را انجام دادى ! پاى مىگويد : در فلان جا براى دزدى رفتى ، تمام اعضاى بدن انسان به‌صورت مستند عليه اوشهادت مىدهند . اعضاى بدن انسان خود به خود حركت نمىكند ، اين روح انسان است كه اعضاى بدن را به حركت در مىآورد ، اگر در راه معصيت حركت داده ، به همان معصيت در روز قيامت شهادت مىدهند ، اگر در راه خير حركت داده باشد ، به همان كار خير انسان شهادت مىدهند . غرض هركارىكه انسان در دنيا انجام دهد ، دست ، پا ، زبان ، چشم ، گوش وحتى پوست بدن او به آن گواهى مىدهند ، چيزى را مخفى نمىدارند .\r\n\r\nتعجب انسان از گواهان\r\nانسان در روز قيامت تعجب مىكند كه چرا اعضاى بدنش عليه او شهادت مىدهد ؟  « وَ قالُوا لِجُلُودِهِمْ لِمَ شَهِدْتُمْ عَلَيْنا قالُوا أَنْطَقَنَا اللَّهُ الَّذِي أَنْطَقَ كُلَّ شَيْءٍ »  « 1 » در قيامت انسان خطاب به پوست‌هاى بدنش مىگويد : چرا شما عليه من شهادت مىدهيد ؟ يعنى اگر مرا به دوزخ ببرند ، شما نيز مىسوزيد ! در جواب مىگويند : آن خدايىكه همه چيز را به نطق آورده ، ما را نيز به نطق آورده ، ما به اختيار خود شهادت نمىدهيم ، خدا ما را به نطق آورده تا به چيزهاى كه مىدانيم شهادت بدهيم . علاوه بر\r\n\r\n\r\n","description":"","footnote":"\r\n( 1 ) - فصلت / آيه 21\r\n","page_name":" 92 ","page_number":114},
  {"content":"\r\n\r\nاعضاى بدن ، كره زمين نيز شهادت مىدهد .   « يَوْمَئِذٍ تُحَدِّثُ أَخْبارَها » « بِأَنَّ رَبَّكَ أَوْحى لَها »   « 1 » روزىكه زمين گزارشات خود را بيان مىكند ، ممكن است زمين مثل دستگاه‌هاى امروزى كه در دنيا تصوير بردارى مىكنند ، همه چيز را تصوير بردارى نموده و در قيامت آن‌ها را نشان دهد ، اين ممكن است ! شايد شاهدى دادن زمين به زبان نباشد .\r\nاين احتمال وجود دارد كه زمين به صورت مستند صدا و تصوير خود انسان را نشان بدهد ، خيلى چيزها را تا پنجاه سال قبل كسى نمىدانست ، تلويزيون ، ويديو ، دستگاه‌هاى تصوير بردارى كه هم اكنون موجود است ، در سابق به باور كس نمىگنجيد ؛ ولى امروز ما مىبينيم كه به انواع مختلف عكس‌بردارى مىشود و از ويديوها و تلويزن‌ها پخش مىشود . زمين نيز ممكن است همين كار را انجام دهد و در روز قيامت تمام چيزها را به تصوير بكشاند ، تا كسى نتواند عمل خود را انكار كند .   « يَوْمَئِذٍ تُحَدِّثُ أَخْبارَها » « بِأَنَّ رَبَّكَ أَوْحى لَها »   زمين گزارش خود را تقديم مىكند ، براى اين‌كه خدا به او وحى مىكند . واقعاً دستگاه پيچيده آفرينش عجيب است .\r\nحتى زمان‌ها و روزها نيز در روز قيامت بر اعمال انسان شهادت مىدهد . در يك حديثى از حضرت امير المؤمنين على بن ابىطالب عليه السلام نقل شده است كه مىفرمايد : « ما مِنْ يوْم يمُرُّ عَلَى ابْنِ آدَم إلّا قالَ لَهُ ذلِكَ الْيَوْمُ ، يابْنَ آدَم أنَا يوُمٌ جَديدٌ وَ أنا عَلَيْكَ شَهيدٌ » فَقُلْ فىَّ خَيْراً ، وَ اعْمَلْ فىَّ خَيْرَاً ، أشْهَدُ لَكَ بِهِ فِى الْقِيامَةِ ، فَإنَّكَ لَنْ تَرانى بَعْدَهُ\r\n\r\n\r\n","description":"","footnote":"\r\n( 1 ) - زلزله / آيه 4 و 5\r\n","page_name":" 93 ","page_number":115},
  {"content":"\r\n\r\nأبَداً » « 1 » هيچ روزى بر بنىآدم نمىگذرد ، مگر اين‌كه آن روز به او بگويد ، من روز جديد هستم ، اعمال گذشته تو با روز قبل رفت ، من امروز با تو هستم تا در روز قيامت بر تو شهادت دهم . امروز كه من با تو هستم ، كار خوب انجام بده تا روز قيامت بر عمل‌هاى نيك تو شهادت بدهم ، براى اين‌كه ديگر تا ابد مرا نخواهى ديد . مىخواهد بگويد : من فقط امروز با شما هستم ، فردا روز ديگر مىآيد ، پس فردا روز ديگر ، هر روزىكه مىگذرد ، تا روز قيامت برنمىگردد .\r\n\r\nقانون كلى قيامت\r\nسؤال اين‌جاست كه خداوند جل جلاله بر همه چيز علم دارد ، براى چه پيغمبر بر اعمال ما شهادت مىدهد ؟ براى چه زمين بر اعمال ما گواهى مىدهد ؟ براى چه زمان و هم‌چنين اعضاى بدن ما عليه ما شهادت مىدهند ؟ ! جواب اين است كه قانون قيامت همين‌طور است ، شايد براى اين باشد كه همه چيز را انسان ببيند ، و از جهات مختلف شهادت را عليه خود بشنود ، تا مجال انكار برايش نماند . بلى ، خدا همه چيز را مىداند ؛ ولى سنت او بر شهادت شاهدان جارى شده است ، از طرف ديگر اين قانون براى ما أثر تربيتى دارد ، وقتىكه انسان در دنيا بداند كه چشم ، زبان ، گوش ، پوست بدن ، زمان ، مكان و همه چيز عليه او در روز قيامت شهادت مىدهند ، خجالت مىكشد ، دست از كارهاى زشت برمىدارد ، وقتىكه انسان غافل باشد ممكن است گناه كند ؛ ولى زمانىكه بداند اطرافش را شاهد و گواه محاصره كرده است ، مرتكب گناه نمىشود ، مگر اين‌كه غفلت نمايد .\r\n\r\n\r\n","description":"","footnote":"\r\n( 1 ) - أمالى صدوق / ص 95 ، بحارالأنوار / ج 68 ، ص 181 ، ح 35 .\r\n","page_name":" 94 ","page_number":116},
  {"content":"\r\n\r\nدر دنيا ما اين را تجربه كرده‌ايم ، مىبينيم يك انسان بسيار بد است ، هركارى كه از دستش برآيد انجام مىدهد ؛ اما يك وقت در جايى قرار مىگيرد كه اطراف او همه توسط دوربين‌هاى مخفى كنترل مىشود ، هركارى انجام دهد مأمورين امنيتى او را مىبينند ، در چنين شرايط هرگز مرتكب خطا نمىشود ، چون‌كه مىداند ، اگر كار خلاف انجام دهد ، فوراً گرفتار مىشود ؛ زيرا تمام حركات او توسط دوربين‌ها تحت مراقبت است ، لذا دست خطا نمىكند ، به همين دليل است كه غالب دزدىها در شب صورت مىگيرد ، براى اين‌كه در تاريكى شب مردم همه خواب‌اند و اگر كسى بيدار هم باشد آنان را نمىشناسد . اگر دزد ببيند كه در فلان خانه دوربين‌هاى مخفى او را مراقبت مىكند و به محض داخل شدن توسط مراقبين دست‌گير مىشود ، هرگز به آن‌جا نمىرود ، هرچند پول زيادى هم در آن‌جا موجود باشد ، براى حفظ جان‌خود از رفتن به آن‌جا منصرف مىشود ، چون مىداند خطر جدى او را تهديد مىكند . قيامت نيز چنين است ، وقتى انسان متوجه مىشود كه تمام اعمال او تحت كنترل خداوند است و گواهانى را براى او قرارداده است تا در قيامت بر اعمال او شهادت بدهند ، مىترسد و از انجام گناه منصرف مىشود ، انسان هرچند ميل زيادى به گناه داشته باشد ، وقتى خود را در معرض خطر ببيند ، از روى حيا و يا ترس از انجام آن اجتناب مىكند .\r\n\r\nداستان قصر سفيد\r\nچندين سال قبل روزنامه‌ها نوشته بودند كه در قصر سفيد آمريكا يك خانم دست به دزدى مىزند ، قصر سفيد آمريكا تحت مراقبت است ، همه جاى آن توسط دوربين‌هاى مخفى كنترل مىشود و تمام حركاتىكه در آن‌جا صورت مىگيرد\r\n\r\n","description":"","footnote":"","page_name":" 95 ","page_number":117},
  {"content":"\r\n\r\nتصوير بردارى مىشود ، اين زن كارمند كاخ سفيد بوده است ، در يكى از روزها متوجه مىشود كه يك‌عدد كمره عكس‌بردارى قيمتى در داخل يكى از اطاق‌هاى قصر موجود است ، خيلى از آن كمره خوشش مىآيد ، به اطراف خود نگاه مىكند كه كسى وجود ندارد ، آهسته كمره عكاسى را بر مىدارد و در داخل زيرجامه‌اش پنهان مىكند ، وقتىكه بيرون مىرود ، با اين‌كه در آن‌جا همه‌ى افراد تفتيش مىشوند ، كسى متوجه آن كمره نمىشود ، زن به خانه خود مىرود ، از اين‌كه كسى به دزدى او شك نكرده خوش‌حال بوده است .\r\nچند روز از اين قضيه مىگذرد يك‌وقتى مسئول مراقبت دوربين‌ها مىبيند كه آن كمره قيمتى در جاى خود نمىباشد ، از كارمندان قصر مىپرسد ، همه مىگويند : ما نمىدانيم ! مسئول مراقبت خيلى ناراحت مىشود ، موضوع را به رئيس دفتر قصر سفيد صحبت مىكند ، او دستور مىدهد كه همان دوربين مخفى را كه آن‌جا را مراقبت مىكند ، با خود بياورد ، وقتىكه دوربين مخفى را روشن مىكند ، مىبيند كه همان خانم ، آهسته كمره را برداشت و مخفى كرد ، زن را گرفتار كردند و كمره را نيز از او گرفتند ، خودش را بردند به زندان انداختند . آيا اين خانم اگر مىدانست ، توسط دوربين مخفى كنترل مىشود ، دست به دزدى مىزد ؟ معلوم بود كه اصلًا فكر دزدى را نمىكرد .\r\n\r\nفوايد گواهى دهندگان\r\nبنا براين اگر انسان دنيا را اين چنين فكر كند كه در هرگوشه و كنار آن ، دوربين‌هاى مخفى وجود دارند و تمام حركات و سكنات ما را كنترل مىكنند و سپس روز قيامت همه‌ى اين‌ها را بعنوان سند انكار نا پذير براىما نشان مىدهند ،\r\n\r\n","description":"","footnote":"","page_name":" 96 ","page_number":118},
  {"content":"\r\n\r\nهيچ‌گاه دست به گناه و معصيت نمىزند ! قضيه تنها قضيه دست ، پا ، چشم ، گوش و پوست بدن ما خلاصه نمىشود ، علاوه بر تصوير بردارى كره زمين و شهادت اعضاى بدن ، ممكن است پاره‌اى از شاهدان بر نيت‌ها و قصدهاى درونىما نيز شهادت بدهند ، لذا در دنيا لازم است كه انسان از وضعيت روز قيامت چيزى را بداند و بر اساس آن ، خود را عيار نموده و به‌دستورات خدا عمل نمايد ، وقتى وضعيت نظام آفرينش را انسان درك كند ، مجبور مىشود تا ظاهر و باطن خود را براى پرستش خدا عيار كند و در برابر احكام و شرايع آسمانى تسليم شود . خداوند متعال جل جلاله به انواع مختلف به بندگانش هشدار مىدهد ، از يك‌طرف به پيغمبرانش مىفرمايد : به مردم مژده و بشارت بدهيد ، از طرف ديگر به آنان هشدار دهيد و از عذاب سخت و حساب دقيق قيامت آنان را با خبر سازيد .\r\n\r\nاتمام حجت\r\n « إِنَّا أَرْسَلْناكَ شاهِداً وَ مُبَشِّراً وَ نَذِيراً » \r\nدر جلسه قبل ، يك نمونه از بشارت‌هاى پيغمبراكرم صلى الله عليه و آله و سلم را براى شما بيان داشتم و گفتم كه يكى از بشارت‌هاى آن‌حضرت صلى الله عليه و آله و سلم اين بود كه به انسان‌ها فرمود ، شما مثل گياهان نيستيد كه بهار برُوييد و در زمستان نابود شويد ، بلكه شما زندگى ابدى و هميشه‌گى داريد كه هرگز نابود نمىشويد . از اين‌كه قرآن مجيد خطاب به پيغمبراكرم صلى الله عليه و آله و سلم مىفرمايد : شما بيم دهنده نيز هستيد ، نمونه بارز آن همين موضوع است كه آن‌حضرت صلى الله عليه و آله و سلم مىفرمايد شما مانند علف هرزه نيستيد ! زندگى شما در دنيا بدون حساب و كتاب نيست ، اعمال شما ثبت مىشود ، گواهانى را در دنيا براى تان قرار داديم تا در روز قيامت بر شما شهادت دهند . پيغمبراكرم صلى الله عليه و آله و سلم چيزى را از پيش خود نمىگويد ، يعنى از طرف خود مردم را نمىترساند ؛ بلكه هر بيم و اميدى كه به\r\n\r\n","description":"","footnote":"","page_name":" 97 ","page_number":119},
  {"content":"\r\n\r\nمردم مىدهد ، از طرف خداى سبحان است . پيغمبر نمىتواند كسى را هدايت كند ، هدايت از جانب خداست .\r\n\r\nوظايف پيغمبران\r\nآيه مباركه ، مىفرمايد :  « إِنَّكَ لا تَهْدِي مَنْ أَحْبَبْتَ وَ لكِنَّ اللَّهَ يَهْدِي مَنْ يَشاءُ وَ هُوَ أَعْلَمُ بِالْمُهْتَدِينَ »  « 1 » رسول من ! حقيقت اين است كه تو نمىتوانى كسى را كه دوست دارى هدايت و رهنمايى كنى ! ، بلكه تنها خداست كه هركه را بخواهد راهنمايى مىكند و او به راه‌يافتگان داناتر است .\r\nكار پيغمبران تبليغ و ارشاد بود ، فلان كار واجب است ، فلان كار حرام ، فلان كار خوب و فلان كار بد ، اگر كار خوب انجام داديد ، بشارت مىدهم كه خدا در قيامت به شما ثواب مىدهد ، اگر كار بد كرديد ، شما را از عذاب آن بيم مىدهم ، خداوند گنهكاران را در قيامت به شديد ترين وجه عذاب مىكند . وظيفه انبياء عليهم السلام ، تبليغ و ارشاد مردم است ، ( هدايت به معناى رهنمايى ) اين‌كه مردم قبول مىكند يا نمىكند ، به اختيار خودشان است . هركس حرف انبيا را قبول كرد ، خداوند جل جلاله به هدايت آنان مىافزايد و توفيق بيشتر براى آنان مرحمت مىكند ، هركس قبول نكرد ، خدا آنان را به گمراهىشان رها مىكند ، تا روز قيامت پاداش نافرمانى و گمراهى خود را ببينند « 2 » و عذاب دردناك روز قيامت را لمس كند . قرآن\r\n\r\n\r\n","description":"","footnote":"\r\n( 1 ) - قصص / آيه 56\r\n( 2 ) - راهنمايى انبياء وقتى هدايت الهى و نوارنيت نفس آدمى را در پى دارد كه انسان آن‌ها را در عمل پياده كند .\r\n","page_name":" 98 ","page_number":120},
  {"content":"\r\n\r\nمجيد بعد از اين‌كه پيغمبر را به عنوان شاهد ، بشير و نذير معرفى مىكند ، قرآن دوباره متوجه مسلمانان مىشود ، مىفرمايد :\r\n\r\nايمان به خدا و رسول\r\n « لِتُؤْمِنُوا بِاللَّهِ وَ رَسُولِهِ وَ تُعَزِّرُوهُ وَ تُوَقِّرُوهُ وَ تُسَبِّحُوهُ بُكْرَةً وَ أَصِيلًا » \r\nبه خدا و رسولش ايمان بياوريد و از پيغمبر خود حمايت كنيد تا او بتواند اسلام را بر مردم بقبولاند و خدا را صبح و شام تسبيح كنيد .\r\nجمله  « لِتُؤْمِنُوا بِاللَّهِ وَ رَسُولِهِ »  روشن است ، كه ضميرش به خدا و رسولش برمىگردد ، ما پيغمبر را فرستاديم تا شما به خدا و رسولش ايمان بياوريد ؛ اما ضمير  « وَ تُعَزِّرُوهُ وَ تُوَقِّرُوهُ وَ تُسَبِّحُوهُ »  اين‌كه مىگويد : تسبح كنيد ، تنها به خدا برمىگردد ، تسبيح مخصوص خداوند جل جلاله مىباشد . از اين سه جمله ، فقط جمله  « وَ تُعَزِّرُوهُ »  ضميرش به پيغمبر بر مىگردد ، يعنى از پيغمبر دفاع كنيد ، چرا ؟ براى اين‌كه خدا به دفاع مردم ضرورت ندارد ، كه بگويد از من دفاع كنيد ! معلوم است كه ضمير  « وَ تُعَزِّرُوهُ »  به پيغمبر بر مىگردد ؛ اما ضمير  « وَ تُسَبِّحُوهُ »  به خدا برمىگردد ؛ زيرا تسبيح مخصوص خدا است مىماند جمله  « وَ تُوَقِّرُوهُ »  كه مفسرين در مورد آن دو نظريه را بيان كرده‌اند ، يك‌عده مىگويند : ضمير  « وَ تُوَقِّرُوهُ »  به پيغمبر برمىگردد ، يعنى پيغمبر خود را تعظيم كنيد . عده‌اى ديگر مىگويند : ضمير  « وَ تُوَقِّرُوهُ »  به خدا برمىگردد ؛ يعنى خدا را تعظيم كنيد . اين دو احتمال در اين جمله وجود دارد ، خداوند متعال جل جلاله خودش بهتر مىداند .\r\n\r\n","description":"","footnote":"","page_name":" 99 ","page_number":121},
  {"content":"\r\n\r\n\r\nبيعت با خدا\r\n « إِنَّ الَّذِينَ يُبايِعُونَكَ إِنَّما يُبايِعُونَ اللَّهَ يَدُ اللَّهِ فَوْقَ أَيْدِيهِمْ فَمَنْ نَكَثَ فَإِنَّما يَنْكُثُ عَلى نَفْسِهِ وَ مَنْ أَوْفى بِما عاهَدَ عَلَيْهُ اللَّهَ فَسَيُؤْتِيهِ أَجْراً عَظِيماً » \r\nكسانىكه با تو بيعت مىكنند ( در حقيقت ) تنها با خدا بيعت مىنمايند ، و دست خدا بالاى دست آن‌هاست ، پس هركس پيمان‌شكنى كند ، تنها به زيان خود پيمان شكسته است ؛ و آن‌كس كه نسبت به عهدى كه با خدا بسته وفا كند ، به‌زودى پاداش عظيمى به او خواهد داد .\r\nاين بيعت‌كه در زير درختى در حديبيه صورت گرفت ، بنام بيعت رضوان نيز معروف است . همان‌گونه كه قبلا اشاره كردم ، بعد از اين‌كه به حديبيه خبر رسيد كه عثمان راكشتند ! پيغمبراكرم صلى الله عليه و آله و سلم خيلى ناراحت شد ؛ زيرا در آن‌زمان نيز سفير يا فرستاده مصونيت داشت ، كسى سفير را نمىكشت ، حتى در موقع جنگ هم كسى به سفير كارى نداشت و تازه او را احترام هم مىكردند . با شنيدن خبر قتل عثمان ، پيغمبراكرم صلى الله عليه و آله و سلم سخت ناراحت شد و در زير درختى آمد ، وقتى مردم ديدند كه پيغمبر ناراحت است ، صحابه همه نزد پيغمبر آمدند و عرض كردند ، يا رسول الله ما دوباره با تو بيعت مىكنيم و تعهد مىسپاريم كه تا پاىجان از تو حمايت كنيم .\r\nقرآن مجيد به همين مناسبت ياد آورى مىنمايد و مىفرمايد :  « إِنَّ الَّذِينَ يُبايِعُونَكَ إِنَّما يُبايِعُونَ اللَّهَ »  رسول من ! كسانىكه با تو بيعت كردند ، مثل اين است كه با خداى خود بيعت كرده‌اند . بيعت ، از ماده \" بيع \" است ، بيع در عربى ، يعنى فروختن ، در زبان عرب به فروشنده \" بايع و به خريدار مشترى مىگويد ، در ميان عرب رايج بود كه مشترى و بايع بعد از خريد و فروش به‌همديگر دست مىدادند . در بيعت نيز\r\n\r\n","description":"","footnote":"","page_name":" 100 ","page_number":122},
  {"content":"\r\n\r\nچنين است ، وقتى انسان به يك زمامدار بيعت مىكند ، دست خود را روى دست او مىگذارد ، دست دادن در بيعت نيز به اعتبار همان بيع است . معناى لغوى بيعت ، همان فروختن است ؛ اما معناى اصطلاحى آن تسليم شدن مىباشد ، يعنى به هركه بيعت مىكردند از فرمان او سرپيچى نمىكردند . آيه مباركه ، به همين مناسبت مىفرمايد : كسانىكه با تو بيعت كردند و به تو تسليم شدند ، مثل اين است كه به خدا تسليم شده‌اند .  « يَدُ اللَّهِ فَوْقَ أَيْدِيهِمْ »  دست خدا بالاى دست آنان است . آنان در حقيت ، دست خود را به دست خدا گذاشته‌اند ، خدا كه \" نعوذ بالله \" دست ندارد ؛ ولى مىخواهد به اين بيعت أهميت بيشتر بدهد .\r\n\r\nوسوسه شياطين\r\nشيطان هميشه در كمين انسان است ، هميشه او را وسوسه مىكند ، به كارهاى بد تشويق مىكند ، كار بد از ناحيه هركس باشد ، چه از جانب شيطان باشد ، چه از طرف ديگران ، حتى از پدر و مادر و از معلمين مكاتب و ليسه‌ها ، از اساتيد دانشگاه‌ها ، فرق نمىكند ، يكعده از معلمين همين اكنون در مكاتب اطفال‌هاى مردم را بىدين درست مىكنند ، بعضى از اساتيد دانشگاه محصلين را به‌گمراهى سوق مىدند . انسانىكه از بدىهاى هركس زود پيروى مىكند ، مثل اين است كه از شيطان پيروى كرده است ! شيطان به صورت مستقيم كسى را وسوسه نمىكند ؛ ولى آن كارى را كه معلم يا استاد به او آموخته است ، در واقع همان كارى است كه شيطان مىخواهد آن را انجام دهد . وسوسه به انواع مختلف صورت مىگيرد ، گاهى معلمين مكاتب ، گاهى اساتيد\r\n\r\n","description":"","footnote":"","page_name":" 101 ","page_number":123},
  {"content":"\r\n\r\nدانشگاه‌ها ، گاهى پدر و مادر ، گاهى رفقاى بد ، هركدام به نحوى سبب گمراهى انسان مىشود ، همين گمراهى از سوى هركسىكه باشد ، اطاعت از شيطان است ، شخص گمراه كننده وظايف شيطانى خود را انجام مىدهد ، امّا كسىكه گمراه شده است نيز از پيروان شيطان به حساب مىآيد ، هم‌چنين كسىكه از انسان‌هاى خوب پيروى مىكند ، چه اين شخص پيغمبر باشد ، يا امام معصوم ، يا يك عالم دينى ، در واقع به معناى اين است كه از خدا پيروى كرده است .\r\n\r\nوظايف انبياء و علماء\r\nانبياى الهى فقط پيغام آور بودند ، وحى خدا را براى مردم مىرسانيدند ، هيچ‌كس پيغمبر را بندگى نمىكند ، پيغمبر بزرگوار اسلام صلى الله عليه و آله و سلم كه افضل انبياء است نيز يك پيغام آور است ! آن‌چه خدا به او وحى مىكرد ، همان را براى مردم ابلاغ مىنمود ، لذا پيغمبران ، امامان معصوم ، علماى دينى ، همه و همه مروجين دين هستند و هركدام يكى پس از ديگرى در قبال دين مسئوليت خاصى دارند . به همين اساس ، انسان از هر طريقىكه معصيت انجام دهد ، در واقع خدا را معصيت كرده است و همچنين از هر طريقى كه انسان خدا را عبادت كند ، در واقع از خداوند متعال جل جلاله اطاعت كرده است . بعضى اشخاص را اگر يك عالم دينى تبليغ كند ، مىگويند ، تو چه‌كاره هستى كه به حرفت گوش دهم ؟ ! فوراً اورا مسخره مىكنند ، عالم چه كاره است ؟ ! شما نمىدانيد كه عالم دينى چه‌كاره است ! وظيفه او تبليغ است ، او مىخواهد وظيفه اش را انجام دهد ، اگر به حرفش گوش داديد ، هدايت مىشويد ، ارتباط شما به خدا\r\n\r\n","description":"","footnote":"","page_name":" 102 ","page_number":124},
  {"content":"\r\n\r\nنزديك مىشود ، او در قيامت خدا به شما پاداش نيكو مىدهد ؛ اگر به حرفش گوش نداديد ، به دام شيطان گرفتار مىشويد ، از خداوند دور مىشويد ، در قيامت او شما را عذاب مىكند .  « إِنَّ الَّذِينَ يُبايِعُونَكَ إِنَّما يُبايِعُونَ اللَّهَ يَدُ اللَّهِ فَوْقَ أَيْدِيهِمْ »  رسول من ! آنانىكه با تو بيعت كرده‌اند ، در واقع با خداى خود بيعت كرده‌اند ، دست خدا بالاى دست‌هاى آنان است . اشتباه نشود ، خداوند داراى دست نيست ، او جسم نيست تا دست داشته باشد !  « لَيْسَ كَمِثْلِهِ شَيْءٌ »  « 1 » هيچ چيز با خدا قابل قياس نيست ، او مجرد است ، منتهى از اين‌كه براى انسان‌ها بفهماند ، كلمه دست را به كار برده است ، فهم انسان‌ها ضعيف است و خداوند متعال جل جلاله مىخواهد با استعمال بعض كلمات مقصد را براى انسان‌ها تفهيم كند . بقول شاعر كه مىگويد :\r\n چون سرو كار تو با كودك فتاد * پس زبان كودكى بايد گشاد \r\n\r\nمعناى يدالله\r\nما و شما با بچه‌هاى كوچك چگونه صحبت مىكنيم ؟ سعى مىكنيم كه به نحوى مطلب را به بچه كوچك بفهمانيم ، خداوند جل جلاله نيز با ما انسان‌ها طورى صحبت مىكند كه براى ما قابل درك باشد . ما نمىدانيم كه « يدُ اللَّهِ » مظهر چيست ؟ مظهر سلطنت خدا ، مظهرقدرت خدا ، مظهر عظمت و بزرگى خداست ، هيچ نمىدانيم ! شايد هم مظهر اين باشد كه قدرت خدا ما فوق همه‌ى قدرت‌ها است و او بر همه چيز مسلط است . « يدُ اللَّهِ » يقيناً به معناى لغوى آن كه دست باشد نيست ، تأويل بردن\r\n\r\n\r\n","description":"","footnote":"\r\n( 1 ) - شورى / آيه 11\r\n","page_name":" 103 ","page_number":125},
  {"content":"\r\n\r\nآيات قرآن نادرست است ، در اين مورد به طور قطعى مىتوان گفت كه مراد به \" يدالله \" دست نمىباشد ؛ زيرا خدا جسم ندارد ، براى اين‌كه جسم محدود است ، در حالىكه خدا لايتناهى و مجرد مىباشد . اگر حديث معتبرى پيدا نشود كه \" يد \" را تفسير كند ، بهتر اين است كه از تأويل آيه مباركه ، اجتناب كنيم و حقيقت آن را به خدا ارجاع نماييم ؛ زيرا وقتى انسان از ظاهر آيه چيزى نفهمد ، بايد توقف كند و آن را به خدا ارجاع نموده و بگويد : والله العالم .\r\n\r\nوفا به عهد و پيمان\r\n « يَدُ اللَّهِ فَوْقَ أَيْدِيهِمْ فَمَنْ نَكَثَ فَإِنَّما يَنْكُثُ عَلى نَفْسِهِ »  هركس اين بيعت را نقص كند و پيمان خود را بشكند ، ضررش به خودش برمىگردد . شكستن عهد و پيمانىكه مشروع باشد براى انسان جايز نيست ، بايد انسان به عهد و پيمان خود استوار بماند ، اگر آن را نقض كند در حقيقت به خود ضرر مىرساند .  « وَ مَنْ أَوْفى بِما عاهَدَ عَلَيْهُ اللَّهَ فَسَيُؤْتِيهِ أَجْراً عَظِيماً »  كسانىكه به عهد و پيمان خود ثابت و استوار بمانند ، زود است كه خداوند به آنان پاداش بزرگ عنايت كند . عهد و پيمان صورت‌هاى مختلف دارد كه به عنوان مثال يكى از آن‌ها نذر است ، اگر انسان نذر كند و با خدا عهد ببندد كه آن‌را انجام مىدهد ، بايد به عهد خود عمل كند ؛ اگر عمل نكند ، حتماً ضرر مىبيند .\r\n « سَيَقُولُ لَكَ الْمُخَلَّفُونَ مِنَ الْأَعْرابِ شَغَلَتْنا أَمْوالُنا وَ أَهْلُونا فَاسْتَغْفِرْ لَنا يَقُولُونَ بِأَلْسِنَتِهِمْ ما لَيْسَ فِي قُلُوبِهِمْ قُلْ فَمَنْ يَمْلِكُ لَكُمْ مِنَ اللَّهِ شَيْئاً إِنْ أَرادَ بِكُمْ ضَرًّا أَوْ أَرادَ بِكُمْ نَفْعاً بَلْ كانَ اللَّهُ بِما تَعْمَلُونَ خَبِيراً » \r\n\r\n","description":"","footnote":"","page_name":" 104 ","page_number":126},
  {"content":"\r\n\r\n\r\nدسته‌هاى چهارگانه\r\nدر هنگام صلح حديبيه ، مردم به چهار دسته تقسيم شده بودند ، يك‌عده‌اى آنان مشرك بودند ، يك‌عده‌اى ازآنان منافق بودند ، يك‌عده متخلف بودند و عده‌اى ديگر هم مبايعين ( بيعت كنندگان ) مؤمن بودند .\r\n\r\nدسته اول\r\nدسته مشركين بود ، آنان چهره‌هاى شناخته شده و دشمن اشكار مسلمانان بودند ، از ابتداى صلح حديبيه شكست آنان شروع گرديد . مشركين نگذاشتند پيغمبراكرم صلى الله عليه و آله و سلم در مكه بيايد و عمره بجا بياورد ، به حسب ظاهر ، اين موضوع هيچ ضررى براى مشركين نداشت كه پيغمبراكرم صلى الله عليه و آله و سلم همرا با مسلمانان مىآمدند ، در مسجد الحرام نماز مىخواندند و عمره بجا مىآوردند ، مسلمانان بعد از انجام عمره دوباره به مدينه برمىگشتند ؛ اما آنان لجبازى كردند و نگذاشتند كه پيغمبراكرم صلى الله عليه و آله و سلم با همراهان خود عمره انجام دهند ، در عوض گفتند كه امسال برويد در سال آينده براى انجام مناسك عمره بياييد . لذا يك پيمان صلح نيز بين آنان و مسلمانان به امضاء رسيد و از ابتداء ، انعقاد اين پيمان براى مسلمانان رحمت بزرگ بود ، فتح مبين از همين‌جا شروع گرديد ، صلح حديبيه در سال ششم هجرى باعث شدكه مشركين قريش رو به تنزل و سراشيبى بروند و مسلمانان به ترقى و توسعه روى آورند ، از انعقاد اين پيمان ديرى نگذشت كه مكه بدست مسلمانان فتح شد ، مشركين با آن غرور و تكبر خودشان سقوط كردند ، مكه كه مركز شرك و الحاد بود يك‌مرتبه به مركز توحيد مبدل گرديد ، در اين فتح ، مكه معظمه جايگاه اصلى خود را باز يافت و صداى توحيد از گوشه و كنار شهر با عظمت مكه طنين انداز گرديد .\r\n\r\n","description":"","footnote":"","page_name":" 105 ","page_number":127},
  {"content":"\r\n\r\n\r\nدسته دوم\r\nعده‌اى از منافقين كه در مدينه حضور داشتند ، منافقين عقايد مسلمانان را در مدينه تضعيف مىكردند ، وقتى پيغمبراكرم با \" هزار و چهارصد \" نفر بدون اين‌كه با تجهيزات جنگى مجهز باشند ، بسوى مكه حركت نمودند ، منافقين مىگفتند : پيغمبر با اين تعداد افرادىكه با خود برده است ، برنمىگردد ، همه بدست مشركين قريش كشته مىشوند ، مىخواستند ، روحيه مسلمانان را خراب كنند ، آنان به اصطلاح امروزى مكروب‌هاى داخلى بودند ، مكروب‌هاى داخلى در هر زمان وجود دارند ، اينان از كمبودىهاى باطن‌شان رنج مىبرند و در واقع احساس حقارت مىكنند ، براى اين‌كه حقارت باطنى خود را تسكين دهند ، با مردم خود دشمنى مىكنند ، مزدور خارجىها مىشوند . اين بزدلان در ظاهر چيزهايى را به مردم مىگويند كه واقعيت ندارد ؛ ولى اعتقاد قلبى به هيچ‌كدام آن‌ها ندارند ، اين‌عده نه دين دارند و نه دنيا ! نه عزت نفسانى دارند و نه موقعيت اجتماعى ، انسان‌هاى منافق در بين مردم جاى پا ندارند و مردم از آنان متنفر و بيزار هستند ؛ زيرا آنان هميشه در تاريكى زندگى مىكنند ، هم به دين مردم ضرر مىرسانند و هم به دنياى مردم . كار منافقين در مدينه همين بود كه عليه اسلام شايعه پراگنى كنند ، روحيه مسلمانان را ضعيف نمايد تا زمينه را براى تسلط دشمنان اسلام فراهم نمايند .\r\n\r\nدسته سوم\r\nمسلمانانىكه با پيغمبر صلى الله عليه و آله و سلم يك جا آمده بودند ، وقتىكه شنيدند كه يك‌نفر آنان توسط مشركين كشته شده ، فوراً در زير درخت جمع شدند و به پيغمبراكرم صلى الله عليه و آله و سلم بيعت\r\n\r\n","description":"","footnote":"","page_name":" 106 ","page_number":128},
  {"content":"\r\n\r\nكردند و عهد بستند كه تا پاى جان با آن‌حضرت صلى الله عليه و آله و سلم باقى بمانند . وقتى پيغمبر اكرم صلى الله عليه و آله و سلم تصميم گرفت به عمره برود ، به اطراف مدينه نيز براى مردم پيغام فرستاد و در حدود \" يك‌هزار و چهارصد \" نفر جمع شدند و به همراه پيغمبر بزرگوار اسلام صلى الله عليه و آله و سلم بسوى مكه حركت كردند ، \" يك‌هزار و چهارصد \" نفر تعداد كمى نبودند ؛ اگر پيغمبر با همين تعداد نفر وارد مكه مىشد و با مشركين قريش جنگ مىكرد ، ظاهراً پيروز مىشد ؛ زيرا در جنگ ايمان به خدا و روحيه بالا حرف اول را مىزند ، اسلحه خوب است ، اما سرنوشت جنگ به اسلحه تغيير نمىكند ، چيزىكه سرنوشت جنگ را رقم مىزند ، روحيه بالا و ايمان كامل به خدا است ، مسلمانان روحيه بسيار عالى داشتند ؛ اگر جنگ مىكردند ، حتماً مشركين شكست مىخوردند ؛ ولى پيغمبراكرم صلى الله عليه و آله و سلم از جنگ منصرف شد و راه صلح را اختيار كرد ، حالا چه مصلحتى ايجاب كرد كه تصميم به جنگ نگرفت ، خود آن‌حضرت صلى الله عليه و آله و سلم بهتر مىدانست . هزار چهارصد نفر ، در شرايط كنونى خيلى زياد نيست ؛ زيرا تعداد مسلمانان در روى كره زمين ، به حدود شش ميليارد و چندصد ميليون نفر رسيده است و در قياس با اين‌عدد ، \" يك‌هزار و چهارصد \" نفر چيزى نيست ؛ اما در آن‌زمان كه شايد تعداد تمام انسان‌ها به يك ميليارد هم نمىرسيد ، تعداد \" يك‌هزار و چهارصد \" نفر خيلى زياد بوده است .\r\n\r\nدسته چهارم\r\nدسته متخلفين است ، شايعاتى كه از جانب منافقين و يا خود همين متخلفين كه ايمان ضعيف داشتند و از كشته شدن مىترسيدند ، در مدينه پخش شد ، يك عده را به مخالفت وا داشتند ، آنان ضعيف الايمان‌هايى بودند كه از جان\r\n\r\n","description":"","footnote":"","page_name":" 107 ","page_number":129},
  {"content":"\r\n\r\nخود ترس داشتند ، قرآن كريم در جايى مىفرمايد :  « قالَتِ الْأَعْرابُ آمَنَّا قُلْ لَمْ تُؤْمِنُوا وَ لكِنْ قُولُوا أَسْلَمْنا وَ لَمَّا يَدْخُلِ الْإِيمانُ فِي قُلُوبِكُمْ »  « 1 » رسول من ! عده‌اى از بيابانىها نزد تو مىآيند ، ادعا مىكنند كه به تو ايمان آورده‌اند ، به آنان بگو ! هنوز ايمان در قلب‌هاى تان داخل نشده‌است و بايد بگوييد كه به تو تسليم شده‌ايم .\r\n\r\nوجوب اطاعت از پيغمبر\r\nآنانىكه در مدينه از دستور پيغمبر تخلف كردند ، مثل همان بيابانىهاى بودند كه ايمان در قلب‌هاىشان داخل نشده بود . يك‌عده هستند كه از جنگ فرار مىكنند ، حكم آنان معلوم است كه فرار از جنگ از گناهان كبيره است ، يك‌وقت ديگر فرار نمىكنند ؛ ولى بهانه مىگيرند و نمىخواهد در جهاد شركت كنند . بهانه گيرى و تعلل نيز كار حرام است ، خصوصاً وقتىكه رسول خدا صلى الله عليه و آله و سلم كه مؤسس حكومت اسلامى است ، دستور مىدهد كه حركت كنيد ، براى همه واجب مىشود كه فوراً حركت كنند ، ولو براى جنگ هم نباشد ، به محض دستور پيغمبر بر انسان واجب مىشود كه از او اطاعت كند . در اين سفر هرچند موضوع جنگ مطرح نبود ؛ ولى همين‌كه پيغمبر دستور داده بود برتمام مسلمانان واجب شده بود تا به نداى آن‌حضرت صلى الله عليه و آله و سلم لبيك گويند ، حالا ممكن است كسى بگويد : پيغمبر براى جنگ به حديبيه نرفته بود ، براى چه اطاعت از حكم او بر مردم واجب بود ؟ جواب واضح\r\n\r\n\r\n","description":"","footnote":"\r\n( 1 ) - حجرات آيه 14\r\n","page_name":" 108 ","page_number":130},
  {"content":"\r\n\r\nاست ، در هر شرايطى كه باشد ، دستور پيغمبراكرم صلى الله عليه و آله و سلم براى مسلمانان واجب الاجراء مىباشد و قرآن وجوب اطاعت از او را واجب نموده است .\r\nيك وقت ممكن است جنگ هم نباشد ؛ ولى پيغمبر دستور مىدهد كه بدون اجازه من متفرق نشويد ! جايز نيست كسى متفرق شود ، اين موضوع حتى به حاكم شرع نيز ارتباط دارد ، چه رسد به پيغمبر نازنين اسلام صلى الله عليه و آله و سلم كه هيچ‌كس به مقام او نمىرسد ، اگر حاكم جامع الشرايط شرعى دستور دهد كه فلان كار را انجام دهيد ، بر مسلمانان واجب مىشود كه به دستور او عمل كنند . متخلفين از ترس كشته شدن از دستور پيغمبراكرم صلى الله عليه و آله و سلم سرپيچى كردند ؛ منتهى با تعلل رنگارنگ ، با بهانه‌هاى مختلف ، با دروغ‌هاى شاخدار از رفتن با پيغمبر خدا صلى الله عليه و آله و سلم خوددارى كردند .\r\n\r\nبهانه جويى متخلفين\r\n « سَيَقُولُ لَكَ الْمُخَلَّفُونَ مِنَ الْأَعْرابِ »  آيه مباركه راجع به دسته چهارم صحبت مىكند . مىفرمايد : رسول من ، وقتىكه تو در مدينه برگردى ، اين بيابانى هاى متخلّف ، به زودى نزد تو مىآيند ، عذر تراشى مىكنند و مىگويند :  « شَغَلَتْنا أَمْوالُنا وَ أَهْلُونا فَاسْتَغْفِرْ لَنا »  يا رسول الله ! ما را مال‌هاى ما به خود مشغول كرد ، كار داشتيم ، زارعت ما خراب مىشد ، تجارت ما از بين مىرفت ! اگر ما با تو مىرفتيم خيلى ضرر مىكرديم . فرزندان ما تنها بودند ، ديوارهاى خانه‌هاى ما كوتاه بود ؛ اگر ما مىآمديم ، دشمن برما حمله مىكرد ، به همين دليل ما نتوانستيم با شما بياييم ، پيش خدا براى ما استغفار كن ! آيه مباركه قبل از رسيدن پيغمبر به مدينه نازل شده است و از نيت‌هاى متخلفين\r\n\r\n","description":"","footnote":"","page_name":" 109 ","page_number":131},
  {"content":"\r\n\r\nپيغمبراكرم صلى الله عليه و آله و سلم را آكاه مىسازد .  « يَقُولُونَ بِأَلْسِنَتِهِمْ ما لَيْسَ فِي قُلُوبِهِمْ »  آنان حرف‌هايى را مىگويند كه در قلب‌هاىشان وجود ندارد . آنان در قلب‌هاىشان اين بود كه اگر با پيغمبر بروند ، كشته مىشوند ، اما در زبان مىگويند : ما به شما ايمان داريم ، منتهى كار داشتيم ، مشكلات داشتيم ، به خاطر مشكلات زياد نتوانستيم با شما بياييم .\r\nرسول من !  « قُلْ فَمَنْ يَمْلِكُ لَكُمْ مِنَ اللَّهِ شَيْئاً إِنْ أَرادَ بِكُمْ ضَرًّا أَوْ أَرادَ بِكُمْ نَفْعاً »  به آنان بگو ! چه چيز مانع مىشود ، اگر خدا بخواهد به شما ضررى يا فايده‌اى برساند ؟ ! كسى است كه از اراده خدا جلوگيرى كند ؟ يعنى شما از ترس كشته شدن با من نرفتيد ، آيا خدا نمىتواند شما را در همين‌جا بكشد ؟ ! شما فكر مىكرديد كه ما هم كشته مىشويم ؛ ولى اراده خدا بر اين بود ما همه سالم به مدينه برگرديم .  « بَلْ كانَ اللَّهُ بِما تَعْمَلُونَ خَبِيراً »  نه خداوند جل جلاله از تمام كارهاى تان آگاه است . چيزى در نزد او پوشيده نيست ، حتى از دل‌هاى شما مىداند كه چه نيت‌هايى در دل داريد ، ظاهر و باطن شما ، نيت و اسرار شما ، روان‌شناسى و روان‌كاوى شما ، همه در پيشگاه خدا آشكار است . او از خود شما بهتر مىداند كه چه چيزهايى در باطن شما نهفته است . خداوند تبارك و تعالى به همه‌ى ما و شما ايمان كامل عنايت فرمايد ، تا در برابر دستورات او بهانه تراشى و تعلل ننماييم .\r\n\r\nشهامت مسلمانان\r\nمسلمانان در صدر اسلام ثلث دنيا را گرفتند ، از روزىكه پيغمبراكرم صلى الله عليه و آله و سلم مسلمانان را به جهاد امر كرد ، از نظر تسليحاتى ، از نظر اقتصادى ، از نظر كميت ، نسبت به مشركين خيلى ضعيف بودند ، مسلمانان تنها چيزى را كه داشتند ، ايمان قوى\r\n\r\n","description":"","footnote":"","page_name":" 110 ","page_number":132},
  {"content":"\r\n\r\nبود ، مىگفتند : اراده خدا بر اين است كه ما جهاد كنيم و نبايد موانع و مشكلات روزگار مانع جهاد شود ، اگر خدا بخواهد ما بركفار پيروز مىشويم ؛ اگر او نخواهد ما پيروز شويم باز هم تسليم اراده‌ى او هستيم . متخلّفين بر خلاف مؤمنين يا ايمان ضعيف داشتند ، يا نمىتوانستند بيشتر از اين حقايق را درك كنند ، يا به اراده خدا شك و ترديد داشتند . علت اين‌كه مسلمانان يك ثلث دنيا را گرفتند ، نيز همين موضوع بود ، آنان به اراده پروردگار ايمان داشتند ، سه يك دنيا را فتح كردند و علم و كمال را نيز به همه‌جا براى مردم هديه مىكردند ، آنان به خدا توكل داشتند و در اكثر جنگ‌ها هم پيروز مىشدند ، غالب مسلمانانىكه اكنون با مشكلات دست و پنجه نرم مىكنند ، به ضعف ايمان گرفتاراند ، خيال مىكنند كه اگر فلان كار را انجام دهند ، ضرر مىبينند ، يا كشته مىشوند ، اگر آن كار را انجام ندهند ، از خطرات مصون مىمانند و ضررى متوجه آنان نمىشود . در حالىكه اين يك فكر باطل است ، انسان بايد هميشه كارهاى معقول را با توكل برخدا انجام دهد ، چه خوب است كه انسان بر خداى خود اعتماد داشته باشد ، در انجام دستورات خدا و پيغمبرش توكل نمايد .\r\n\r\nسوءظن متخلفين\r\n « بَلْ ظَنَنْتُمْ أَنْ لَنْ يَنْقَلِبَ الرَّسُولُ وَ الْمُؤْمِنُونَ إِلى أَهْلِيهِمْ أَبَداً وَ زُيِّنَ ذلِكَ فِي قُلُوبِكُمْ وَ ظَنَنْتُمْ ظَنَّ السَّوْءِ وَ كُنْتُمْ قَوْماً بُوراً » \r\nشما گمان كرديد كه پيغمبر با تمام مؤمنين در اين سفر كشته مىشوند و ديگر برنمىگردند ! قبلًا نيز اشاره كردم كه منافقين گمان داشتند ، اين يك‌هزار و چهارصد نفرىكه با پيغمبراكرم صلى الله عليه و آله و سلم رفته‌اند ، هيچ‌گاه نزد خانواده‌هاى خود\r\n\r\n","description":"","footnote":"","page_name":" 111 ","page_number":133},
  {"content":"\r\n\r\nبرنمىگردند و همه آنان در مكه كشته مىشوند ، وقتى آنان كشته شوند ، اسلام نيز از بين مىرود .  « وَ زُيِّنَ ذلِكَ فِي قُلُوبِكُمْ »  رسول من ! به آنان بگو ! قلب‌هاى خود را با اين فكر زينت داده بوديد كه مسلمانان همه كشته مىشوند ، حرف‌هايى را كه مىگفتيد ، براى خود دليلى نيز ساخته بوديد ، خيال مىكرديد كه ديگران نمىفهمند و تنها شما به اين چيزها فكر كرده‌ايد ؟ !  « وَ ظَنَنْتُمْ ظَنَّ السَّوْءِ »  شما گمان مىكرديد كه پيغمبر با مؤمنين همه كشته مىشوند ! چه گمان بدى كرده بوديد ؟ ! ! شما به خدا و پيغمبرش بدبينى داشتيد ، بدبينى شما نسبت به پيغمبر براى اين بود كه او در اين جنگ كشته مىشود و شما از شر اسلام خلاص مىشويد . اما بدبينى شما به خدا اين بود كه او نمىتواند دين خود را حفظ كند ، فكر مىكرديد كه با رفتن پيغمبر همه چيز از بين مىرود ! .\r\nواقعاً منافقين و متخلفين بسيار احمقانه فكر كرده بودند ، گمان مىكردند كه پيغمبر كشته مىشود و اسلام از بين مىرود ، آنان نمىدانستند كه حتى پيغمبراكرم صلى الله عليه و آله و سلم هم اگر كشته شود ، دين اسلام از بين نمىرود ، اسلام دين جهانى بشريت تا روز قيامت است و ممكن نيست با كشته شدند پيغمبر و تعدادى از مسلمانان اين دين از بين برود ، خدا اين دين را حفظ مىكند ، دين از خدا است ، پيغمبراكرم صلى الله عليه و آله و سلم فقط وظيفه تبليغ آن را داشت .  « وَ ظَنَنْتُمْ ظَنَّ السَّوْءِ »  خيلى گمان بد داشتيد ، پيغمبر با اصحاب خود سالم برگشت و اساس اسلام نيز با صلح حديبيه مستحكم‌ترگرديد .  « وَ كُنْتُمْ قَوْماً بُوراً »  خود شما مردمى هستيد كه به هلاكت مىرسيد ، يا شما قومى هلاك شده هستيد ، روز قيامت همه‌ى شما به كيفر اعمال خود خواهيد رسيد . شما با اين گمان‌هاى بد ، خود از تمام فضايل و بركات محروم\r\n\r\n","description":"","footnote":"","page_name":" 112 ","page_number":134},
  {"content":"\r\n\r\nكرديد ! آنانىكه از رفتن با پيغمبر خوددارى كردند ، در واقع ترسيده بودند ، از جان خود ترس داشتند ! ترس بىجا انسان را به هلاكت مىرساند . در كتاب نهج البلاغه از حضرت على عليه السلام نقل شده است : « إنّ البُخلَ و الجُبنَ و الحِرصَ غَرائزُ شَتّى يَجمَعُها سُوءُ الظَّنِّ بِاللّه » بخل ، ترس و حرص ، اين‌ها مجموعه‌ى از غرايزىاند كه از بدگمانى انسان نسبت به خدا نشأت مىگيرند . وقتى انسان به خدا بدگمان شود ، اين سه چيز او را به محاصره خود در مىآورند .\r\n\r\nآثار بد گمانى به خدا\r\n1 - انسان بخيل هميشه ترس دارد ، از چه ترس دارد ؟ از مال خود ترس دارد ، فكر مىكند اگر خمس و زكات اموال خود را بدهد يا به مردم چيزى را قرض الحسنه بدهد ، مالش كم مىشود ، انسان بخيل در واقع نسبت به خدا بدگمان است ، اگر به خدا بدگمان نباشد بخل نمىورزد ، كسىكه به خداى خود بدگمان نباشد ، مىداند كه خدا حق فقراء را بر او واجب كرده است ، خدا خمس و زكات را بر او واجب نموده است ، اگر او دستور خدا را انجام دهد ضرر نمىبيند ، لذا هم به فقراء كمك مىكند ، هم به مردم قرض الحسنه مىهد و هم وجوهات خود را پرداخت مىكند ، چون مىداند كه خدا به او عوضش را مىدهد .\r\n2 - ترس يكى ديگر از اثر بدگمانى انسان به خدا است ، انسان فكر مىكند ، اگر به جهاد برود كشته مىشود ، زنش بيوه و بچه‌هايش يتيم مىشوند ، انسان ترسو ، در واقع به خدا اعتماد ندارد ، فكر نمىكند كه اگر خدا بخواهد كسى\r\n\r\n","description":"","footnote":"","page_name":" 113 ","page_number":135},
  {"content":"\r\n\r\nرا حفظ كند در هرشرايط حفظ مىكند ، براى خدا كار مشكلى نيست ! اگر او بخواهد كسى كشته شود ، كسى نمىتواند جلو اراده او را بگيرد ! انسان در خانه خود هم كشته مىشود .\r\nدر طول چهاده سال جهاد مقدس مردم مسلمان افغانستان تعدادى زيادى از مردم ، در جنگ شركت نكردند ، مىترسيدند اگر بروندكشته مىشوند ، حتى خيليها از كشور فرار كردند ، رفتند به كشورهاى همسايه ، يا به كشورهاى غربى ، آنان از ترس كشته شدن فرار كردند ؛ اما اكنون كسى اگر بخواهد آمار بگيرد ، مىداند كه چه تعداد از اين افراد در أثر تصادفات ترافيكى ، يا در أثر حوادث طبيعى و بلاهاى گوناگون ديگر هلاك شده‌اند ؟ ! آنان گمان مىكردند كه از مرگ فرار كرده‌اند ، اين يك خيال باطلى بيش نبود . اگر خدا بخواهد كسى كشته شود ، جبهه جنگ و كنج خانه نمىخواهد ، در هرجا باشد كشته مىشود . خيلى از مجاهدين هميشه در جبهه بودند و هر روز با روس‌هاى و مزدوران داخلى آنان مىجنگيدند ؛ ولى تاكنون هم زنده هستند ، در طول جهاد ، هيچ آسيبى به آنان وارد نشد ، صحيح و سالم ماندند .\r\n3 - حرص نيز از بدگمانى انسان نسبت به خدا سرچشمه مىگيرد ، انسان فكر مىكند اگر مال‌هايش را مصرف كند ، يك‌وقتى تمام مىشود و او فرزندانش گرسنه مىمانند ، شب و روز كار مىكند تا مال جمع كند ، پول نقدش زياد شود ، نه نماز را درست و در وقتش مىخواند ، نه وقت براى تفريح و استراحت دارد ، نه به فكر آسايش خانواده و فرزندان خود است ، هميشه حرصش مىجوشد كه از كجا مال جمع كند ؟ ! به فكر حلال و حرام هم نيست ، فقط در فكر جمع كردن است .\r\n\r\n","description":"","footnote":"","page_name":" 114 ","page_number":136},
  {"content":"\r\n\r\nانسان حريص در حالى مال جمع مىكند كه نه خودش از آن اموال لذت مىبرد و نه خانواده‌اش از آن مال خيرى مىبينند ، صبح زود دوركعت نماز را سراسيمه مىخواند و بسوى كار مىشتابد ، هيچ نمىداند كه در نمازش چه گفت ؟ ! ظهر هم بدون اين‌كه استراحت و رفع خستگى كند ، به كار ادامه مىدهد ، تازه نماز را هم با كراهت و عجله مىخواند ، شب كه مىشود تا ديرى از شب را در سركار خود باقى مىماند ، حالا فرق نمىكند كارش دكاندارى است يا كارگرى ساده ، در دفتر ، يا در خيابان‌ها ، با قلم كار مىكند يا با دست ، هميشه مشغول حرص خوردن است ، نه وقت صحبت با خانواده ، نه فرصت معاشرت با مردم ، نه فرصت تفريح و نه فرصت عبادت خدا ، از همه چيز فاصله مىگيرد ، حتى از خانواده‌اش بيزار است ، وقتى كسى از خانواده خودش بيزار باشد ، معلوم است كه خانواده نيز از او نفرت دارند . انسان حريص در واقع دنيا را به دست خودش جهنمى درست مىكند كه هم خودش در آن مىسوزد و هم خانواده خود را در آن مىسوزاند .\r\nاين جمله زيبا و آموزنده را كه در نهج البلاغه از حضرت على عليه السلام نقل شده است ، بايد با آب طلا نوشت ، « إنّ البُخلَ و الجُبنَ و الحِرصَ غَرائزُ شَتّى يَجمَعُها سُوءُ الظَّنِّ بِاللّه » بخل ، ترس و حرص ، غرايز مختلفى است كه در أثر بدگمانى به خدا به وجود مىآيند . بخل يعنى سخت‌گير يبيش از حد در مصرف امواال ، بخل يعنى انصراف از هر نوع بذل و بخشش ، بخل يعنى انصراف از پرداختن واجبات ، ترس نيز چنين است ، ترس يعنى عدم اعتماد به نفس ، ترس يعنى بى اعتمادى به خدا ، ترس يعنى فرار از هرگونه مسئوليت دينى و اجتماعى .\r\n\r\n","description":"","footnote":"","page_name":" 115 ","page_number":137},
  {"content":"\r\n\r\nهمچنين حرص كه از بدترين خصلت انسان است ، حرص يعنى وابستگى مطلق به مال دنيا ، حرص يعنى غفلت از همه چيز و توجه زياد به مال ، حرص يعنى وابستگى مطلق انسان به ماديات . اين سه چيز ، انسان را از خط انسانيت خارج مىكند ، مال دنيا خوب است ، بدون مال دنيا زندگى تلخ مىگذرد ؛ اما دوستى با آن ، انسان را هم از خدا بيگانه مىكند و هم از خلق خدا . اين سه چيز هركدام غريزه‌اى جداگانه است ؛ اما هرسه يك علت مشترك دارند ، علت مشترك اين سه چيز بدگمانى به خدا است .\r\n\r\nعذاب بزرگ كفار\r\n « وَ مَنْ لَمْ يُؤْمِنْ بِاللَّهِ وَ رَسُولِهِ فَإِنَّا أَعْتَدْنا لِلْكافِرِينَ سَعِيراً » \r\nكسىكه به خدا و رسولش ايمان نداشته باشد و آنان را تصديق نكند ، به جزاى خود مىرسد ، ما براى كافرين آتش برافروخته شده‌اى را مهيا كرده‌ايم ! . وقتى در آن‌جا رفتند مىبينند كه عذاب خدا حق است و وعده‌ى او نيز تخلف ناپذير است ، خيلىها در دنيا به قيامت اعتقاد ندارند ، مىگويند : از كجا معلوم است كه قيامت وجود دارد ؟ شايد اين گفته‌هاى كسانى باشد كه به دين اعتقاد دارند و إلّا نه خدا گفته و نه قيامت وجود دارد . اين‌عده در روز قيامت مىبينند كه همه چيز واقعيت دارد ، بعد مىگويند : وعده خدا حق بوده است .\r\n\r\n","description":"","footnote":"","page_name":" 116 ","page_number":138},
  {"content":"\r\n\r\n\r\nملكيت خداوند جل جلاله\r\n « وَ لِلَّهِ مُلْكُ السَّماواتِ وَ الْأَرْضِ يَغْفِرُ لِمَنْ يَشاءُ وَ يُعَذِّبُ مَنْ يَشاءُ وَ كانَ اللَّهُ غَفُوراً رَحِيماً » \r\nملكيت آسمان‌ها و زمين از آن خداست ، تمام كهكشان‌ها از خدا است ، ملكيت خدا ، به معناى ملكيت اعتبارى نيست كه در فقه از آن بحث مىشود ، ملكيت خدا ، ملكيت اجتماعى نيست كه به انسان ميراث مانده باشد ، يا كسى به او بخشيده باشد ، يا آن‌را خريده باشد ملكيت انسان ، ملكيت اعتبارى است و چنين ملكيت‌ها واقعيت خارجى ندارند ؛ ملكيت اجتماعى انسان ، ملكيت قراردادى است كه عقلاء به آن اعتبار مىدهند ، شارع به آن اعتبار مىدهند . ملكيت خدا غير از اين است ، ملكيت خدا ، ملكيت تكوينى است ، همه چيز ملك خدا است . اگر بخواهيم از نظر عقلى در اين مورد بحث كنيم ، ملكيت را بايد بر سه دسته تقسيم كنيم .\r\n1 - ملكيت اعتبارى ، يعنى در بين مردم رايج است كه مىگويند : فلان چيز مال فلان شخص است ، فلان خانه مال فلان نفر مىباشد ، هر چيزىكه به شخص تعلق بگيرد اعتبار پيدا مىكند .\r\n2 - ملكيت مقوله‌اى ، از مقولات نُه‌گانه ، كه در فلسفه بحث مىشود ، اين ملك ، عَرض است نه جوهر ، از ملكيت مقوله‌اى در فلسفه زياد بحث مىشود و من در اين‌جا از تفصيل آن خوددارى مىكنم .\r\n3 - ملكيت تكوينى ، وقتىكه مىگوييم خداوند مالك است ، عبارت از مالكيت تكوينى است ؛ يعنى خداوند آن را ايجاد مىكند ، تمام وجود آن از اراده خدا ناشى مىشود ، تمام آسمان‌ها و زمين از اراده او به وجودآمده است و\r\n\r\n","description":"","footnote":"","page_name":" 117 ","page_number":139},
  {"content":"\r\n\r\nهمه‌ى آن‌ها به اراده خالق خود قائم هستند ، همان‌گونه كه وجود آن‌ها به اراده خدا بوده ، بقاى آن‌ها نيز به اراده خدا استوار است ، به اين ملكيت ، مىگويد ، ملكيت تكوينى ، ملكيت تكوينى ، يعنى همه چيز تحت اشراف خداوند متعال جل جلاله قرار دارد .\r\n\r\nبخشش و عذاب خدا\r\nزمين و آسمان‌ها همه ملك خدا است ،  « يَغْفِرُ لِمَنْ يَشاءُ وَ يُعَذِّبُ مَنْ يَشاءُ »  هركسى را كه بخواهد مىبخشد و هركسى را كه بخواهد عذاب مىكند .  « وَ كانَ اللَّهُ غَفُوراً رَحِيماً »  خداوند بسيار آمرزنده و رحيم است . آيه مباركه مىفرمايد : هركسى را كه خدا بخواهد مى آمرزد و هركسى را كه بخواهد عذاب مىكند ، بخشش و عذاب خدا نعوذ بالله ، عصاى كور نيست به‌هركسى كه بخواهد اصابت كند ، نه‌خير ! اين موضوع نبايد اشتباه شود ، بخشش و عذاب خدا ، هردو از روى حساب است ، هيچ كارى از جانب خداوند جل جلاله بدون حساب صورت نمىگيرد .\r\nمنظور آيه مباركه از عذاب ، همان عذاب گنهكاران ، مشركين ، منافقين و انسان‌هاى از خدا بىخبر است ، عذاب خدا متوجه كسانى مىشود كه از انسانيت بريده‌اند ، مثل حيوان به هواهاى نفسانى خود گرفتاراند . هم‌چنين منظور از آمرزش نيز همان آمرزش مؤمنين است ، آمرزش آنانىكه از خدا مىترسند و به او ايمان دارند ، منظور كسانى است كه از فرمان پروردگارش سرپيچى نمىكنند . انسان از گناه خالى نيست ، ممكن است يك نفر هم مؤمن باشد و هم مرتكب گناه شود ، خدا\r\n\r\n","description":"","footnote":"","page_name":" 118 ","page_number":140},
  {"content":"\r\n\r\nگناهان مؤمنين را به لطف و كرم خود مىبخشد . آنانىكه به وجود خدا ايمان ندارند و قيامت را انكار مىكنند ، در روز قيامت مورد غضب خدا واقع مىشوند و آنان است كه در قيامت عذاب مىشوند .\r\n\r\nدروغ‌هاى متخلفين\r\n « سَيَقُولُ الْمُخَلَّفُونَ إِذَا انْطَلَقْتُمْ إِلى مَغانِمَ لِتَأْخُذُوها ذَرُونا نَتَّبِعْكُمْ يُرِيدُونَ أَنْ يُبَدِّلُوا كَلامَ اللَّهِ قُلْ لَنْ تَتَّبِعُونا كَذلِكُمْ قالَ اللَّهُ مِنْ قَبْلُ فَسَيَقُولُونَ بَلْ تَحْسُدُونَنا بَلْ كانُوا لا يَفْقَهُونَ إِلَّا قَلِيلًا » \r\nمتخلفين به دروغ نزد تو مىآيند ، گاهى مىگويند : گرفتارى ما زياد بود ، گاهى مىگويند : پدران ما اين‌كار را مىكردند ، ما نمىتوانيم از راه و روش پدران خود برگرديم .  « بَلْ قالُوا إِنَّا وَجَدْنا آباءَنا عَلى أُمَّةٍ وَ إِنَّا عَلى آثارِهِمْ مُهْتَدُونَ »   « إِنَّا وَجَدْنا آباءَنا عَلى أُمَّةٍ وَ إِنَّا عَلى آثارِهِمْ مُقْتَدُونَ  « 1 » رسول من ! متخلفين اصلاح نمىشوند ؛ بلكه مىگويند : ما نمىتوانيم از سيره پدران خود برگرديم ! ! آنان بعضى اوقات خدا را در گمراهى خود متهم مىكردند ، مىگفتند : خدا نخواست كه ما هدايت شويم ؛ اگر خدا مىخواست ما هدايت مىشديم !\r\nاين موضوع متأسفانه در عصر ما نيز وجود دارد ، بعضىها قضا و قدر الهى را متهم مىكنند ، قسمت ما همين بود كه در چنين حالتى گرفتار باشيم ! در حالىكه قسمت و شانس در زندگى انسان هيچ نقشى ندارد ، تمام چيزها از كانال طبيعى خود\r\n\r\n\r\n","description":"","footnote":"\r\n( 1 ) - زخرف / آيه 22 و 23\r\n","page_name":" 119 ","page_number":141},
  {"content":"\r\n\r\nبدست مىآيد ، هيچ چيز مفت و فوق العاده در اختيار كسى قرار نمىگيرد ، يك نفر از تنبلى كار نمىكند ، زحمت نمىكشد ، از صبح تا شب مىخوابد كه تقديرم چنين است ، مىخواهد خدا را متهم كنند ، يعنى او مرا به چنين وضعى گرفتار نموده است .\r\nدسته متخلفين از ضعف ايمان خودشان با پيغمبر نرفتند ، همان‌گونه كه قبلًا اشاره شد ، خداوند متعال جل جلاله قبل از برگشتن مسلمانان به مدينه ، به پيغمبر خود خبر مىدهد كه وقتى به مدينه رفتى مخلّفين نزد تو مىآيند و بهانه تراشى مىكنند ، به دروغ عذرخواهى مىكنند .  « سَيَقُولُ لَكَ الْمُخَلَّفُونَ مِنَ الْأَعْرابِ شَغَلَتْنا أَمْوالُنا وَ أَهْلُونا فَاسْتَغْفِرْ لَنا »  بيابانىها نزد تو مىآيند ، مىگويند : اموال‌ما ، مارا به خود مشغول كرد ، اهل و عيال و فرزندان ما را به خود مشغول كرد ، به همين دليل ما نتوانستيم با شما برويم ، براى ما استغفار كن !  « يَقُولُونَ بِأَلْسِنَتِهِمْ ما لَيْسَ فِي قُلُوبِهِمْ »  آنان چيزهايى را در زبان مىآورند كه در قلب به آن‌ها اعتقاد ندارند .  « قُلْ فَمَنْ يَمْلِكُ لَكُمْ مِنَ اللَّهِ شَيْئاً إِنْ أَرادَ بِكُمْ ضَرًّا أَوْ أَرادَ بِكُمْ نَفْعاً »  رسول من ! به آنان بگو ! اگر خدا بخواهد به شما ضررى و يا نفعى برساند ، كسى است تا از شما دفاع كند ؟ ! آيا كسى را سراغ داريدكه از نفع و ضرر خدا نسبت به شما جلوگيرى كند ؟ ! .\r\nهيچ كس نمىتواند از اراده خدا جلوگيرى كند .  « بَلْ كانَ اللَّهُ بِما تَعْمَلُونَ خَبِيراً »  نه شما اشتباه مىكنيد ! خدا به آن‌چه كه انجام مىدهيد آگاه است و شما چيزهايى را مىگوييد كه حقيقت ندارد .  « بَلْ ظَنَنْتُمْ أَنْ لَنْ يَنْقَلِبَ الرَّسُولُ وَ الْمُؤْمِنُونَ إِلى أَهْلِيهِمْ أَبَداً »  بلكه شما گمان داشتيد كه پيغمبر با همراهان خود ، هرگز از اين سفرىكه رفته‌اند ، دوباره به اهل و عيال خودشان برنمىگردند ! ! ! شما فكر مىكرديد\r\n\r\n","description":"","footnote":"","page_name":" 120 ","page_number":142},
  {"content":"\r\n\r\nكه مشركين مكه ، پيغمبر و يارانش را مىكشند و اسلام براى هيشه نابود مىشود ، شما از ترس جان خود با آنان نرفتيد .  « وَ زُيِّنَ ذلِكَ فِي قُلُوبِكُمْ »  اين وسوسه‌هاى شيطانى در قلب‌هاى شما زينت يافت .  « وَ ظَنَنْتُمْ ظَنَّ السَّوْءِ »  و گمان بد پيدا كرديد كه پيغمبر حتماً كشته مىشود و اسلام نيز از بين مىرود .  « وَ كُنْتُمْ قَوْماً بُوراً »  شما بدست خود ، خود تان را به هلاكت انداختيد . طبيعت انسان‌ها ايجاب نمىكند كه به گناهان خود اعتراف كنند ؛ بلكه به جاى اقرار و اعتراف بهانه جويى مىكنند . دراين‌جا مناسب است كه نسبت به بعضى از بهانه جوىهاى مردم كه در قرآن به آن‌ها اشاره شده است قدرى اشاره نماييم .\r\n\r\nبهانه جويىهاى كفار\r\n1 -  « إِنَّا وَجَدْنا آباءَنا عَلى أُمَّةٍ وَ إِنَّا عَلى آثارِهِمْ مُقْتَدُونَ »  وقتى به آنان مىگفتند : چرا شما اين بت‌ها را مىپرستيد ؟ در حالىكه اين‌ها همه از فلز ، سنگ ، چوب و چيزهاى ديگر ساخته شده‌اند و بدتر از همه اين‌ها بدست خود شما ساخته شده‌اند ، چرا اين‌ها را پرستش مىكنيد ؟ ! مشركين براى جواب دليل منطقى نداشتند ، مجبور مىشدند به بهانه جوى بپردازند ، مىگفتند : چه‌كار كنيم ؟ پدران ما اين كار را كردند و ما نيز مجبوريم به روش آنان عمل كنيم . وقتىكه هيچ دليلى نداشتند ، گناه‌شان را به پدران خود حواله مىكردند . مشركين اصلًا فكر نمىكردند كه پداران‌شان جاهل‌تر از خود آنان بوده‌اند و بايد در روش خود تجديد نظر كنند .\r\n\r\n","description":"","footnote":"","page_name":" 121 ","page_number":143},
  {"content":"\r\n\r\nمتأسفانه در همين قرن ارتباطات و قرن علوم نيز اين خرافات در بين مردم وجود دارد ، اكنون اين خرافه پرستىها به‌نام روايات ادامه دارد ، مردم سنت‌هاى پدرىشان را بالاتر از دين مىدانند . ظاهراً همه مسلمان هستند ؛ اما به دستورات دينى خود عمل نمىكنند ، مىگويند : اين‌ها روايات ما است ، روايات ، يعنى از پدران ما باقى مانده است . روايات و سنن پدرى خود را بر آيات قرآن مقدم مىدارند . اگر به آنان گفته شود كه چرا وقتى مسافرت مىرويد در ماشين سوار مىشويد ؟ سوار شدن به ماشين و طياره كه از روايات پدرى شما نيست ، چرا به آن‌ها سوار مىشويد ؟ ! چرا اين غذاهاى لذيذ را مىخوريد ؟ چرا اين لباس‌هاى گران‌قيمت را مىپوشيد ، اين‌ها همه خلاف روايات پدران شما است ؟ ! هيچ جوابى ندارند كه بگويند ، مجبوراند سرشان را پايين بياندازند . اين‌عده در تمام موارد خلاف روايات پدرى خودشان عمل مىكنند ؛ ولى در مورد دستورات دينى كه مىرسند ، روايات و سنن پدرى خود را دليل مىتراشند ، روش پدرى ما ايجاب مىكند تا چنين كارهاى را انجام دهيم ، اگر انجام ندهيم ، مردم به ما مىخندند . آيا واقعاً اين‌عده مسلمانند ؟ چرا در مورد روايات و سنن پدرى خود قدرى تفكر و تعقل نمىكنند ؟ در اين شكى نيست كه نسل‌هاى بعدى از نسل‌هاى گذشته داناتر و فهميده تر هستند ، چرا تعقل نمىكنند ؟ چرا به خرافات گذشته پدران‌شان عمل مىكنند و آن را براى خود دليل مىآورند ! در حالىكه نه عقل آن را قبول مىكند و نه منطق .\r\nمشركين قريش مىدانستند كه بت‌هاىشان از فلز ، سنگ ، چوب و مواد خوردنى مانند خرما هستند و مىدانستندكه تمام آن‌ها را خودشان درست كرده‌اند ؛ اما باز هم\r\n\r\n","description":"","footnote":"","page_name":" 122 ","page_number":144},
  {"content":"\r\n\r\nخرافه پرستى مىكردند ، مىگفتند : پدران ما اين‌ها را مىپرستيدند ، ماهم به پيروى از پدران خود آن‌ها را مىپرستيم ؛ مگر ممكن است پدران ما كارهاى باطل انجام داده باشند ؟ ! آنان بزرگان ما بودند و ما روش آنان را حمل بر صحت مىكنيم و هرگز از آن دست برنمىداريم . مشركين به انسانيت خود اعتماد نداشتند ؛ اما به پدران جاهل و بىسواد خود اعتماد مىكردند ، همه مىدانند كه هرنسل جديد به مراتب داناتر از نسل گذشته خود هستند . اين چه حرفى است كه بگوييم ما به سنن پدرى خود عمل مىكنيم ! پدر شما احمق بود ، شما نيز خود را احمق درست مىكنيد ؟ ! جواب اغلب مردم در مقابل انبياء همين بوده كه ما به روش پدرهاى خود عمل مىكنيم ، نه به آن‌چيزىكه شما به ما دستور مىدهيد .\r\n2 -  « لَوْ شاءَ اللَّهُ ما أَشْرَكْنا وَ لا آباؤُنا وَ لا حَرَّمْنا مِنْ شَيْءٍ »  « 1 » اگر خدا مىخواست ، نه ما مشرك مىشديم و نه پدران ما ، خدا خواسته بودكه ما مشرك شويم ، تقدير اين چنين بوده كه ما بت‌پرست شويم ! ! چه دروغ‌هاى گنده ! چه چيز را مىخواهند به خدا نسبت دهند ؟ ! دراين شكى نيست كه اگر خداوند جل جلاله به صورت فوق العاده بخواهد كسى را مشرك كند ، مىشود ؛ چنين چيزى امكان دارد ؛ ولى خداوند جل جلاله چنين كارى را نمىكند ، اراده خدا بر اين است كه انسان در انتخاب خود مختار باشد ، هر راهى را كه مىخواهد انتخاب نمايد . از نظر تكوينى خداوند جل جلاله خير و شر را به انسان داده است ؛ اما در\r\n\r\n\r\n","description":"","footnote":"\r\n( 1 ) - انعام / آيه 148\r\n","page_name":" 123 ","page_number":145},
  {"content":"\r\n\r\nمرحله انجام ، احتيار را بدست خود انسان است . خدا پرستى و بت پرستى ، خوش‌بختى و بدبختى ، همه با اختيار خود انسان صورت مىگيرد ، ثواب و عقاب خدا بر اساس همين احتيار به انسان تعلق مىگيرد ؛ اگر كسى مجبور باشد تا يكى از اين راه‌هارا انتخاب كند ، ثواب و عقاب باطل مىشود ، در كار اجبارى كدام فضيلتى وجود ندارد .\r\nتا حالا كسى نشنيده است كه حكومت‌ها كسى را به جرمى زندانى كرده باشند كه در اختيار او نيست ! مثلًا كسى را زندانى كند كه چرا نبض دست شما حركت مىكند ؟ يا به كسى جايزه داده باشند كه نبض شما عجب تند تند ، حركت مىكند ؟ ! حركت نبض در اختيار انسان نيست كه او مستحق زندان يا مستحق جايزه باشد . چيزىكه از اختيار انسان خارج باشد ، نه ثواب دارد و نه عقاب ، خداون جل جلاله هيچ وقت نمىخواهد كسى مشرك شود ، هيچ وقت كسى را به انجام كار زشت مجبور نمىكند ، گفتن چنين حرف‌هايىكه خدا نخواست ما هدايت شويم ، از بىعقلى و حماقت انسان حكايت مىكند ، خداوند متعال جل جلاله بندگانش را دوست دارد ، او هيچ‌گاه نمىخواهد بندگانش گمراه شوند .  « إِنَّا هَدَيْناهُ السَّبِيلَ إِمَّا شاكِراً وَ إِمَّا كَفُوراً »  « 1 » ما راه راست را به شما نشان داديم ، اما اختيار به دست خود شما است ، مىخواهيد شاكر و سپاس‌گزار باشيد يا كفور و ناسپاس باشيد .\r\n\r\n\r\n","description":"","footnote":"\r\n( 1 ) - انسان / آيه 3\r\n","page_name":" 124 ","page_number":146},
  {"content":"\r\n\r\n\r\nاختيار و انتخاب\r\nدر دنيا انتخاب و اختيار به دست خود انسان است . مشركين مىگفتند : خدا نخواست ما توحيد را قبول كنيم ، خدا ما را مشرك قرار داد ! به دروغ خدا را متهم مىكردند ، اختيار خير و شر بدست خود انسان است ، ميخواهد خير را انتخاب كند ، يا شر را ، به عنوان مثال ، كسىكه مىخواهد زن بگيرد ، در ابتداء به شخصيت خود زن و به شخصيت فاميل او قدرى فكر مىكند ؛ براى اين‌كه اگر فكر نكند ، فردا به مشكلات گرفتار مىشود ؛ يك‌وقتى اگر شهوت بر او غلبه كند ، فقط به ظاهر امر نگاه كند ، نه به شخصيت زن توجه كند و نه به شخصيت فاميل او ، ممكن است بعد از ازدواج به مشكلات گرفتار شود ، مقصر كيست ؟ آيا در اين مورد مىشود ، قسمت را متهم كرد ؟ مىشود خدا را متهم كرد ؟ اصلًا در انتخاب همسر قسمت و اراده خدا مدخليت ندارد ؛ براى اين‌كه اختيار بدست خود مرد است ، او مىتوانست تحقيق كند ، مىتوانست از اين ازدواج صرف نظر كند و او مىتوانست زن با شخصيت بگيرد .\r\n\r\nتفكر و تعقل\r\nانسان بايد هميشه از عقل خود استفاده كند ، قبل از اين‌كه راهى را انتخاب كند بايد تفكر و تعقل كند ، تدبر به خرج دهد .  « أَ فَلا يَتَدَبَّرُونَ »  « 1 » آيا تدبر نمىكنند ؟ يك\r\n\r\n\r\n","description":"","footnote":"\r\n( 1 ) - نساء / آيه 82\r\n","page_name":" 125 ","page_number":147},
  {"content":"\r\n\r\nنفر از كشورهاى غربى مىآيد ، دخترى را خواست‌گارى مىكند ، نه دختر به فكر شخصيت پسر است و نه پدر و مادر ، هيچ كدام به شخصيت پسر فكر نمىكنند ، خواب و خيال غرب و پول‌هاى زياد آن ، هم چشم و گوش دختر را كور مىكند و هم چشم و گوش پدر و مادر را ، هيچ‌كدام نمىپرسند كه پسر چه‌كاره است ؟ وقتىكه با هم ازدواج كردند ، بعد از مدتى همه چيز بهم مىخورد ، پسر شهوت‌ران ، چند روزى شهوت حيوانى خود را اشباع نموده و بعد به غرب برمىگرددو دختر براى هميشه تا آخر عمر ، حاصل كوتاه فكرى خود را درو مىكند ، اكنون دختران زيادى به اين مصيبت مبتلا شده‌اند ، اصلًا سر نوشت‌شان نا معلوم است .\r\nاين موضوع براى عده‌اى از دختران مشكلات بزرگى را بوجود آورده است ، شوهران‌شان در غرب مشغول عياشى خود هستند ؛ اما دختران در اين‌جا با صدها مشكل دست و پنجه نرم مىكنند ، هيچ نمىدانند كه سرنوشت‌شان به كجا مىرسد ؟ ! اگر كسى بگويد : چرا بدون تحقيق آنان را شوهر كرديد ؟ جواب آنان اين است ، ما چه مىدانستيم ؟ ! قسمت ما همين بود ! اراده خدا به همين كار تعلق گرفته بود تا ما بدبخت و بيچاره شويم ! نعوذبالله ، خدا را متهم مىكنند . اين عده بايد برحماقت خود بخندند ، وقتى نام غرب را شنيدند ، دالر پيش چشمان‌شان مجسم مىشود و سعى مىكنند كه زودتر به آن برسند ، هيچ فكر نمىكنند كه اين كار به سرنوشت ما لطمه مىزند ، بايد تحقيق كنيم ، ببينيم پسر به خدا ايمان دارد يا خير ؟ پسر مسلمان است يا خير ؟ به احكام دينى اعتقاد دارد يا خير ؟ ! بدون تحقيق ، فقط به‌نام اين‌كه در غرب است ، با او ازدواج مىكنند ، وقتى بدبختى دامن‌گيرشان شد ، مثل مشركين قريش قضا و قدر خدا را متهم مىكنند ! .\r\n\r\n","description":"","footnote":"","page_name":" 126 ","page_number":148},
  {"content":"\r\n\r\n\r\nمشكل قضا و قدر\r\nبحث قضا و قدر ، يك بحث فلسفى است و در اين درس‌هاى تفسير كه مخاطبين آن اكثراً مردم عوام است به درد نمىخورد ، اين بحث در جايى خوب است كه مخاطبين آن ، متخصصين و يا طلاب علوم دينى باشند . قضا و قدر از راه كانال اراده به وجود مىآيد ، قضا وقدر در افعال اختيارى ، از راه اراده خود انسان بوجود مىآيد ؛ حتى در افعال غير اختيارى نيز از راه علل و اسباب طبيعى بوجود مىآيد ، علل و اسباب نيز مخلوق خدا است و خدا خالق همه چيز است . موضوع قضا و قدر ، يك بحث بسيار مشكلى است كه حتى براى يك‌عده از دانشمندان اسلامى نيز مشكل ايجاد كرده است و در مورد آن دچار اشتباه شده‌اند ، يك‌عده به جبر قائل مىشوند و عده‌اى ديگر هم متحير و سرگردان مانده‌اند ؛ در حالىكه قضا و قدر در افعال اختيارى ما هيچ‌وقت مستلزم جبر نمىشود ، بلكه از كانال اراده خودما بوجود مىآيد ؛ ما در افعال خود داراى اختيار هستيم و هر چيز به اراده و اختيار خود ما بستگى دارد . انسان در مورد هر كار بايد تدبّر ، تفكر و تعقل داشته باشد ، اين عذرها و بهانه تراشىها درد كسى را دوا نمىكند .\r\n3 -  « يَسْتَأْذِنُ فَرِيقٌ مِنْهُمُ النَّبِيَّ يَقُولُونَ إِنَّ بُيُوتَنا عَوْرَةٌ وَ ما هِيَ بِعَوْرَةٍ إِنْ يُرِيدُونَ إِلَّا فِراراً »  « 1 » در جنگ‌ها يك‌عده مىآمدند نزد پيغمبراكرم صلى الله عليه و آله و سلم مىگفتند : يا رسول الله ! خانه‌هاى ما عيب دارند ، ديوارهاى شان كوتاه است ، اگر ما در جنگ برويم ممكن است دشمنان به خانه‌هاى ما تجاوز كنند ، ما نمىتوانيم\r\n\r\n\r\n","description":"","footnote":"\r\n( 1 ) - احزاب / آيه 13\r\n","page_name":" 127 ","page_number":149},
  {"content":"\r\n\r\nخانه‌هاى خود را رها كنيم و در جنگ شركت نماييم ! ! آيه مباركه مىفرمايد : خانه‌هاى آنان هيچ عيبى ندارند ، آنان از دروغ ادعا مىكنند كه ديوار خانه‌هاىما كوتاه است .\r\n4 - يك عده مىگفتند : يا رسول الله ! به اجازه بده تا در جنگ رومىها شركت نكنيم ، اگر ما در اين جنگ برويم گنهكار مىشويم ، چشمان ما به دختران رومى مىافتد و به سوى آنان نگاه مىكنيم ، لطفاً ما را به گناه نيندازيد ! با بهانه تراشىهاى بىمورد و غير معقول ، مىخواستند درجنگ نروند ، مگر آنان در مراسم شب نشينى مىرفتند كه زن و مرد يك‌جا بودند و چشمان‌شان به زنان و دختران نا محرم رومى مىافتاد ؟ ! آنان براى رزم مىرفتند ، نه براى بزم ! دروغ‌هاى را مىبافتند كه خودشان هم باور نمىكردند ، با چنين دروغ‌ها فكر مىكردند كه پيغمبر را نعوذ بالله ، فريب مىدهند .\r\n5 -  « شَغَلَتْنا أَمْوالُنا وَ أَهْلُونا فَاسْتَغْفِرْ لَنا »  همان‌گونه كه قبلًا بيان كرديم ، گاهى مىگفتند : يا رسول الله ! اموال و اولاد مارا به خود مشغول كردند ، ما نتوانستيم با شما در جنگ برويم ، اكنون براى ما استغفار كن تا خدا گناهان ما را ببخشد ، فريب‌كارى و نيرنگ‌هاى عجيبى مىكردند .\r\n6 - گاهى مىگفتند : شيطان مارا گمراه كرد . شيطان بىچاره را به گمراهى خود متهم مىكردند ، لعنت خدا بر شيطان ، او ما را گمراه كرد . شايد شيطان در\r\n\r\n","description":"","footnote":"","page_name":" 128 ","page_number":150},
  {"content":"\r\n\r\nجواب آنان بگويد كه خدا شما را لعنت كند ، بىخود از دروغ مرا متهم نكنيد ، چيزهايى راكه شما انجام مىدهيد ، تاكنون در ذهن من هم خطور نكرده است .\r\n\r\nدفاعيه شيطان\r\nبحث روى بهانه‌گيرىهاى متخلّفين بود ، چند نمونه آن‌ها را بيان كردم ، يكى از آن‌ها اين بود كه مىگفتند : شيطان ما را گمراه كرده است ؛ در حالىكه شيطان قدرت ندارد كسى را گمراه كند ، او فقط وسوسه و تشويق مىكند . قرآن مجيد مىفرمايد : در روز قيامت شيطان خطاب به گنهكاران مىگويد :  « فَلا تَلُومُونِي وَ لُومُوا أَنْفُسَكُمْ »  « 1 » مرا ملامت و سرزنش نكنيد ؛ بلكه خود را سرزنش كنيد . تنها كار من نسبت به شما وسوسه بود و شما را به انجام گناه ترغيب مىكردم ، انتخاب به دست خود شما بود ، مىتوانستيد به وسوسه من توجه نكنيد ، من قدرت اين را نداشتم تا شما مجبور به انجام گناه كنم . شيطان هيچ‌گاه نمىتواند كسى را مجبور كند تا گناهى را مرتكب شود ، ايمان انسان اگر خيلى ضعيف نباشد ، به وسوسه شيطان توجه نمىكند ، قرآن از وسوسه شيطان خبرداده است ، انسان بايد مواظب خود باشد تا فريب او را نخورد ، انبياى الهى تمام راه‌ها را براى ما نشان داده اند ، آيات قرآن راه‌هاى خوب و بد را براى ما معرفى كرده است ، چرا ما به حرف انبياء گوش ندهيم كه حرف شيطان را قبول كنيم . بزرگ‌ترين كار شيطان وسوسه مىباشد ، وسوسه هيچ‌گاه انسان را به انجام معصيت مجبور نمىكند . وسوسه شيطان براى هيچ‌كس\r\n\r\n\r\n","description":"","footnote":"\r\n( 1 ) - ابراهيم / آيه 22\r\n","page_name":" 129 ","page_number":151},
  {"content":"\r\n\r\nعذر شمرده نمىشود ، شيطان انسان را وسوسه مىكند ؛ اگر كسى قبول كرد ، شيطان او را همراهى مىكند ؛ اگر قبول نكرد ، شيطان دنبال او را رها مىكند ، شيطان مىداند كه زورش به او نمىرسد .\r\nشيطان در روز قيامت خطاب به مردم مىگويد :  « فَلا تَلُومُونِي وَ لُومُوا أَنْفُسَكُمْ »  مردم مرا بدون جهت متهم نكنيد ، تقصير از خود شما است ، من هيچ‌گونه سلطنتى برشما نداشتم ، اختيار به دست خود شما بود ، چرا به وسوسه من عمل كرديد ، خود شما گمراه شديد ، دروغ مىگوييد كه شيطان ما را گمراه كرد ، من به شما هيچ‌گونه احاطه و سلطه‌اى نداشتم ، نفس اماره شما را گمراه كرد ، هوس‌هاى نفسانى و شهوانى شما را گمراه كرد ؛ اگر از هوس‌هاى خود اطاعت نمىكرديد ، من كارى نمىتوانستم . شما از هواهاى نفسانى خود اطاعت كرديد و من هم به اين كار شما را تشويق كردم . غرايز شما را به طغيان و سركشى وا داشت . به موعظه علماى دينى گوش نداديد ، در پاى منابر ننشستيد ، هميشه به دنبال لهو و لعب بوديد ، خود شما گمراه شديد ، حالا كه موقع جزاى عمل شده است مرا متهم مىكنيد ، نه ، مرا متهم نكنيد ، خود تان را متهم كنيد ، غرايز مهار نشده خود را متهم كنيد .\r\n\r\nبهانه گيرى شيطان\r\nشيطان در روز قيامت از مردم ناراحت است و آنان را به بهانه‌گيرى متهم مىكند ، در حالىكه خود او هم بهانه گرفت ، وقتى از طرف خدا امر شد كه آدم را سجده كنيد !  « فَسَجَدَ الْمَلائِكَةُ كُلُّهُمْ أَجْمَعُونَ «  تمام ملائكه‌ها به مقام حضرت آدم احترام كردند و سر به سجده فرو بردند  « إِلَّا إِبْلِيسَ اسْتَكْبَرَ وَ كانَ مِنَ الْكافِرِينَ »  مگر شيطان كه تكبر به خرج داد و از جمله كافرين گرديد  . « قالَ يا إِبْلِيسُ ما مَنَعَكَ أَنْ \r\n\r\n","description":"","footnote":"","page_name":" 130 ","page_number":152},
  {"content":"\r\n\r\n تَسْجُدَ لِما خَلَقْتُ بِيَدَيَّ أَسْتَكْبَرْتَ أَمْ كُنْتَ مِنَ الْعالِينَ »  فرمود اى ابليس چه چيز تو را مانع شد كه براى چيزىكه خلق كردم سجده نكنى ؟ ! آيا تكبر نمودى يا از [ جمله 
  ] برترىجويان هستى ؟ !  « قالَ أَنَا خَيْرٌ مِنْهُ خَلَقْتَنِي مِنْ نارٍ وَ خَلَقْتَهُ مِنْ طِينٍ »  « 1 » گفت مرا از آتش خلق كردى و او را گِل آفريدى ! ! ! آتش بهتر از خاك است .\r\nشيطان نگفت : خدايا من از امر تو اطاعت نمىكنم ، خواست بهانه جوى كند ، گفت : آدم را از خاك آفريدى و مرا از آتش ، آتش بهتر از خاك است ، به همين دليل من او را سجده نمىكنم . او مىفهميد كه آدم از خاك نيست ؛ بلكه بدن فيزيكى او از خاك است ، شيطان مىدانست كه روح آدم از عالم بالا است ، خدا روح انسان را خلق كرده است .  « وَ نَفَخْتُ فِيهِ مِنْ رُوحِي »  « 2 » روح مخلوق شريف خدا است . شيطان از روح صحبت نكرد ، از بدن انسان صحبت كرد ، شيطان مىدانست كه روح انسان چه قدر با ارزش است ، او خيلى عالم بود ، خيلى چيزها را مىدانست ؛ ولى مىخواست بهانه‌گيرى كند ؛ اما خداوند جل جلاله به همه چيز عالم است ، نه بهانه جويى شيطان را قبول كرد و نه بهانه‌گيرىهاى مشركين را ، عذر هيچ‌كدام آنان را قبول نكرد .\r\n7 -   « وَ قالُوا رَبَّنا إِنَّا أَطَعْنا سادَتَنا وَ كُبَراءَنا فَأَضَلُّونَا السَّبِيلَا » « رَبَّنا آتِهِمْ ضِعْفَيْنِ مِنَ الْعَذابِ وَ الْعَنْهُمْ لَعْناً كَبِيراً »   « 3 » مخلفين به خدا مىگويند : پروردگارا ! ما از سرداران و بزرگان خود اطاعت كرديم و آنان ما را از راه راست به گمراهى\r\n\r\n\r\n","description":"","footnote":"\r\n( 1 ) - سوره « ص » / آيه 73 الى 76\r\n( 2 ) - سوره حجر / آيه 29\r\n( 3 ) - احزاب / آيه 67 و 68\r\n","page_name":" 131 ","page_number":153},
  {"content":"\r\n\r\nفرو بردند . پروردگارا ! عذاب آنان را دوچندان كن و برآنان لعنت بفرست ، لعنت بس بزرگ . اين چنين بهانه‌گيرى مىكند .\r\nدر روز قيامت از آنان پرسيده مىشود كه چرا گمراه شديد ؟ مىگويند : ما مستضعف بوديم ، از بزرگان خود اطاعت مىكرديم و آنان بودند كه ما را از راه راست منحرف كردند ، بزرگان به ما مىگفتند فلان كار را انجام دهيد ، ما هم نمىتوانستيم از دستور آنان عدول نماييم . آنان به ما خيانت كردند ، مثلًا ، آنان بودند كه از خارجىها پول مىگرفتند ، همه را در جيب خود مىانداختند و مقدارى كمى را هم به ما مىدادند كه برويم براى آنان جاسوسى كنيم ، بين مردم اختلاف بيندازيم ، به دين خود خيانت كنيم ، آنان به ما مىگفتند و ما نيز از آنان مطابعت مىكرديم ! . متخلفين مىخواهند عذر تراشى كنند ، در حالىكه خداوند جل جلاله اين عذر هارا نمىپذيرد . مگر اين دليل متخلفين معقول است كه مىگويند : كلان‌هاى ما گفتند ! خودشان انسان نبودند ؟ عقل نداشتند ؟ چرا از عقل خود استفاده نكردند كه به حرف بزرگان خود گوش دادند ؟ ! بعضىها مىگويند : محيط خراب بود ، ما مجبور بوديم به تبعيت از ديگران اين‌كار را انجام دهيم ، به تبعيت از ديگران از دستور خدا و رسولش سرپيچى كنيم . به‌قول شاعر :\r\n خواهى نشوى رسوا * همرنگ جماعت باش ! \r\n\r\nهمرنگى با جماعت\r\nمحيط ما اين‌گونه است ، ما مجبوريم همرنگ مردم باشيم ! سؤال اين است ، محيط اگر خراب باشد ، همه‌ى مردم از انسانيت خود دست بكشند ؟ آقا ! خانم ! محيط\r\n\r\n","description":"","footnote":"","page_name":" 132 ","page_number":154},
  {"content":"\r\n\r\nاگر خراب است ، به تو چه مربوط است ؟ تو از خود اختيار ندارى ؟ خانم محترم ! چرا چادر نمىپوشى ؟ چرا بىحجاب از خانه بيرون مىشوى ؟ چرا در جلو چشم نامحرم خودرا آرايش مىكنى ؟ ! تو مگر بازيچه جوانان چشم چران هستى ؟ ! چرا انسانيت خود را زير سؤال مىبرى ؟ چرا شخصيت خود را زيرپا مىكنى ؟ تو انسان هستى ، درس بخوان ! تو از خود شخصيت دارى ، چرا شخصيت خود را ملعبه جوانان عياش درست مىكنى ؟ محيط اگر خراب است تو خانم متدينه مقاومت كن ! چادر بپوش ! بگذار كم كم ، ديگران تحت تأثير تو قرار گيرند ! ! تو انسان هستى ، وظيفه انسانى تو ايجاب مىكند تا مقاومت كنى !\r\nآقاى محترم ! جوان عزيز ! شما هم مقاومت كنيد ، تا محيط زيست شما از آلودگى بيرون شود ، دوسه نفر از خدا بىخبر غافل ، شما را تحت تأثير خود قرار ندهند . چرا انسانيت خود را نابود مىكنيد ؟ چرا جايگاه انسانى خود را فراموش مىكنيد ؟ چراهاى زيادى وجود دارد كه اگر پرسيده شود ، همه مىگويند : مُد روز همين است ، اگر اين‌گونه نباشيم ، مردم به ما مىخندند ! . اين عده در واقع مىخواهند بهانه بگيرند . اين بهانه تراشىها را كسى قبول نمىكند . قرآن مجيد مىفرمايد :  « فَاصْبِرْ إِنَّ وَعْدَ اللَّهِ حَقٌّ وَ لا يَسْتَخِفَّنَّكَ الَّذِينَ لا يُوقِنُونَ »  « 1 » صبر داشته باشيد ، مقاومت كنيد ، مردمان بىهدف كه به خدا و قيامت يقين ندارند ، شمارا سبك نكنند ! . يكى از علماى بزرگ مىگفت : من از اين آيه مباركه ، خيلى استفاده كردم . در هرجايىكه مىخواستم كوتاه بيايم ، آيه مباركه بيادم مىآمد و فوراً به مقاومت خود ادامه\r\n\r\n\r\n","description":"","footnote":"\r\n( 1 ) - روم / آيه 60\r\n","page_name":" 133 ","page_number":155},
  {"content":"\r\n\r\nمىدادم . انسان بايد شخصيت خود را حفظ كند ، صبر و مقاومت داشته باشد ، اگر كسى بر كار شما خنده كرد ، تحت تأثير قرار نگيريد ، بگو به من نخند ، مواظب خود باش ! يك‌مرتبه يا دومرتبه ، اگر وقار خود را حفظ كنيد ، هركه باشد خجالت مىكشد ، تحت تأثير وقار و عظمت شما قرار مىگيرد و ديگر به سراغ شما نمىآيد .\r\n\r\nمقاومت تنها راه نجات\r\nيك‌عده‌اى از دختران و پسران جوان ما واقعاً مىخواهند ، شخصيت خود را حفظ كنند ، در دانشگاه ها با حجاب اسلامى مىروند ، خانواده‌شان نيز مسلمان و متدين هستند ، فرزندان‌شان را تحت مراقبت قرار مىدهند ، آنان مىخواهند هويت اسلامى دختران و پسران‌شان را حفظ كنند ؛ ولى متأسفانه مقاومت ندارند ، زود تحت تأثير ديگران واقع مىشوند ، خجالت مىكشند كه اگر ديگران حجاب نپوشند و آنان چگونه با حجاب باشند ! اگر يك‌نفر بيبندوبار يا لائيك ، به يكى از آنان بگويد ، واى تو هم ملا شده‌اى ! حجاب مىپوشى ، نماز مىخوانى ! بگذار اين‌كار مربوط به ملاها است ، تو دانشگاهى هستى ! دانشگاه را به حجاب چه‌كار ! به نماز چه‌كار ! فورا همه تحت تأثير قرار مىگيرند ، ازحجاب خود دست برمىدارند ، از شخصيت خود دست برمىدارند . دختر و پسر عزيزم ! خجالت نكشيد ، صبر و مقاومت كنيد ، در روز قيامت خداوند جل جلاله بهانه تراشىها را از شما قبول نمىكند ، هرچه بگوييد ما مجبور بوديم از محيط پيروى كنيم ؛ اگر نمىكرديم مردم ما را مسخره مىكردند ، كسى قبول نمىكند ! . چرا خود را ضعيف و خود باخته درست مىكنيد ؟ چرا شما با پوشيدن حجاب ، بىحجاب‌ها را تحت تأثير خود قرار نمىدهيد ؟ ! مگر آنانىكه به شما مىخندند ، از شما بهتراند ؟ نخير ! آنان هيچ اتكايى ندارند ، حرف‌هاى مُفت و\r\n\r\n","description":"","footnote":"","page_name":" 134 ","page_number":156},
  {"content":"\r\n\r\nبىاساس مىگويند ، شما براى كارى كه انجام مىدهيد ، خود دلايل معقول و منطقى داريد ، خدا شما را يارى مىكند ، قدرى اعتماد بنفس پيدا كنيد ، اگر شما صبر و مقاومت كنيد ، همه‌اى آنانىكه شما را مسخره مىكنند ، به شما تسليم مىشوند ؛ زيرا آنان كدام دليل منطقى و عقلى براى گفتن ندارند .\r\n\r\nجواب غير منطقى\r\nبه مشركين قريش مىگفتند : چرا دخترهاى خود را زنده بگور مىكنيد ؟ در حالىكه پسران خود را دوست داريد ! چه فرق بين دختر و پسر است ؟ مگر هر دوى آنان انسان نيستند ؟ در جواب مىگفتند : ما دختران را مىكشيم و زنده بگور مىكنيم ، تا در جنگ‌ها آنان اسير دشمن نشوند ؛ اگر آنان به دست دشمن اسير شوند ، براى ما رسوايى به بار مىآورند . آنان دلايل بسيار بىاساسى را كه با عقل و منطق هيچ‌گونه سازگارى نداشت اقامه مىكردند . واقعاً مشركين از حيوان بدتر بودند ؛ زيرا حيوانات يك‌ديگر را مىدرند ؛ ولى بچه‌هاى خودشان را نمىدرند ، نه تنها نمىدرند ؛ بلكه از آن‌ها حمايت مىكنند ، هر وقت شكار مىكنند ، فوراً شكار خود را براى بچه خود مىآورند ، شير و پلنگ ، همه‌ى حيوانات را پاره مىكنند ؛ اما بچه‌هاى خودشان را حفظ مىكنند ، به آن‌ها شير مىدهند ، غذا مىدهند ، آن‌ها را از گرسنه‌گى نجات مىدهند . گنجشك براى سير كردن شكم بچه‌هاى خود پنجا مرتبه ، صد مرتبه پرواز مىكند هر دفعه چيزى را مىآورد تا بچه‌هايش سير شوند . همه‌ى حيوانات بچه‌هاى خود را دوست دارند ؛ اما انسان‌ها چه مىكنند ؟ ! بعضى از انسان‌ها خبيث‌ترى از حيوانات درنده مىباشند ، مشركين خيلى پست‌تر از حيوان بودند ، دختران خود را زنده بگور مىكردند كه ممكن است آنان در جنگ‌ها اسير دشمن بشوند ! ! ! .\r\n\r\n","description":"","footnote":"","page_name":" 135 ","page_number":157},
  {"content":"\r\n\r\n\r\nتقاضاى متخلفين\r\nدر آيات قبل خداوند متعال جل جلاله از بهانه‌گيرىها و دروغ بافىهاى متخلفين به پيغمبر خبر داد و پيغمبراكرم صلى الله عليه و آله و سلم نيز به عذر تراشىهاى آنان توجه نكرد ، در ادامه آيات مباركه ، از موضوع ديگر به پيغمبر خبر مىدهد ، مىفرمايد : رسول من ! وقتى به مدينه برگشتى و جنگ ديگرى واقع شود و شما غنائم زيادى را از دشمن بگيريد ، ( ظاهراً مراد از جنگ خيبر مىباشد ) مخلفين مىگويند :  « سَيَقُولُ الْمُخَلَّفُونَ إِذَا انْطَلَقْتُمْ إِلى مَغانِمَ لِتَأْخُذُوها ذَرُونا نَتَّبِعْكُمْ »  بگذاريد ما نيز از شما تبعيت كنيم ، يعنى به ما هم اجازه دهيد تا در اين جنگ شركت كنيم .  « يُرِيدُونَ أَنْ يُبَدِّلُوا كَلامَ اللَّهِ »  مىخواهند كلام خدا را عوض كنند .\r\nدر آيات قبل خدا به پيغمبرش گفته بود كه به مخلفين بگويد ، شما هرگز از ما پيروى نمىكنيد ! در اين آيه مباركه ، به پيغمبر خبر مىدهد كه در جنگى كه بعداً صورت مىگيرد ، مخلفين مىآيند بشما مىگويند : به ما نيز اجازه دهيد تا در اين جنگ با شما شركت كنيم ، آنان مىخواهند با اين‌كار خود ، كلام خدا را تغيير دهند ، يعنى بگويند كه خدا گفته بود كه ما هرگز از پيغمبر پيروى نمىكنيم ، اكنون ما در اين جنگ شركت كرديم و به تبعيت پيغمبر با او آمديم  « قُلْ لَنْ تَتَّبِعُونا »  بگو شما هرگز از ما پيروى نمىكنيد ! يا شما هرگز از ما پيروى نكنيد .  « كَذلِكُمْ قالَ اللَّهُ مِنْ قَبْلُ »  همان‌گونه خدا پيش از پيش چنين فرموده بود .\r\nشما اكنون به تبعيت از ما نمىآييد ؛ بلكه شما به مقصد ديگر مىخواهيد با ما برويد ! در صلح حديبيه كه احساس خطر مىكرديد ، از رفتن امتناع ورزيديد ، اكنون مىدانيد كه مسلمانان در اين جنگ پيروز مىشوند و ممكن است غنائم زيادى\r\n\r\n","description":"","footnote":"","page_name":" 136 ","page_number":158},
  {"content":"\r\n\r\nبدست آورند ، شما آمديد پيشنهاد مىكنيد كه ما از شما پيروى مىكنيم ! نه لازم نيست با ما بياييد ، ما شما را به همراهى خود نمىپذيريم ،  « فَسَيَقُولُونَ بَلْ تَحْسُدُونَنا »  سپس مىگويند : شما به ما حسد مىورزيد .  « بَلْ كانُوا لا يَفْقَهُونَ إِلَّا قَلِيلًا »  رسول من ! آنان عمق قضيه را درك نمىتوانند ، مگر بسيار اندك و ناچيز . آنان شما را متهم مىكنند كه نسبت به مخلفين حسد مىبريد . آنان در جنگ خيبر نيامدند ، يا مسلمانان نگذاشتند و يا خود آنان از رفتن به جنگ پيشيمان شدند . خيبر فتح شد و غنائم زيادى بدست مسلنمانان افتاد ، منتهى غنائم به كسانى تقسيم شد كه در صلح حديبيه با پيغمبراكرم صلى الله عليه و آله و سلم شركت داشتند ، حتى براى عده‌اى از آنان كه نتوانسته بودند ، در جنگ خيبر شركت كنند نيز پيغمبر مكرم اسلام صلى الله عليه و آله و سلم سهمى را قرار داد تا به آنان نيز داد شود .\r\n\r\nجواب تقاضاى متخلفين\r\n « قُلْ لِلْمُخَلَّفِينَ مِنَ الْأَعْرابِ سَتُدْعَوْنَ إِلى قَوْمٍ أُولِي بَأْسٍ شَدِيدٍ تُقاتِلُونَهُمْ أَوْ يُسْلِمُونَ فَإِنْ تُطِيعُوا يُؤْتِكُمُ اللَّهُ أَجْراً حَسَناً وَ إِنْ تَتَوَلَّوْا كَما تَوَلَّيْتُمْ مِنْ قَبْلُ يُعَذِّبْكُمْ عَذاباً أَلِيماً » \r\nرسول من ! به متخلفين بيابانى بگو ، زود است كه شما را دعوت كنيم بسوى قومىكه بسيار قوى و شجاع هستند ، شما با آنان بجنگيد تا مسلمان شوند .  « فَإِنْ تُطِيعُوا يُؤْتِكُمُ اللَّهُ أَجْراً حَسَناً »  اگر اطاعت كرديد خداوند به شما پاداش نيكو مرحمت مىكند  « وَ إِنْ تَتَوَلَّوْا كَما تَوَلَّيْتُمْ مِنْ قَبْلُ »  اگر همانند گذشته سرپيچى و بهانه جوى كرديد  ، « يُعَذِّبْكُمْ عَذاباً أَلِيماً »  خداوند شما را عذاب مىكند ، عذاب بسيار دردناك ،\r\n\r\n","description":"","footnote":"","page_name":" 137 ","page_number":159},
  {"content":"\r\n\r\nآيا مخلفين در آن جنگى كه به آنان وعده داده شده بود ، شركت كرد يانه ، در جلسات بعد صحبت خواهيم كرد انشاءالله .\r\nآنانىكه در صلح حديبيه شركت نكرده بودند . به يك اعتبار آنان متخلف بودند ؛ يعنى با تخلف خود از دستور پيغمبر سرپيچى كردند ؛ ولى قرآن مجيد آنان مخلفين معرفى مىكند ، نه متخلفين ، مخلف ، يعنى پشت سر گذاشته شده ، خُب ! معلوم بود كه آنان به گمان خود يقين داشتند كه پيغمبر با سپاه و لشكر خود از اين جنگ زنده برنمىگردند . حدود يك‌هزار و چهارصد نفر با پيغمبراكرم صلى الله عليه و آله و سلم بسوى حديبيه حركت كردند ، بدون اين‌كه به مخلفين توجه كنند ، پشت سر خود هم نگاه نكردند . گويا پيغمبر با لشكر خود آنان را پشت سر خود گذاشتند ، مخلفين ، يعنى پشت سر گذاشته شده‌ها ، اين عبارت يك نوع تحقير نيز به آنان محسوب مىشود . پيغمبراكرم صلى الله عليه و آله و سلم با مسلمانان بدون اين‌كه به تبليغات سوء آنان توجه كنند و يا به كميت آنان فكر كنند ، بسوى حديبيه حركت كردند و آنان را پشت سر خودشان قرار دادند .\r\n\r\nتبرئه بعضى از مخلفين\r\n « لَيْسَ عَلَى الْأَعْمى حَرَجٌ وَ لا عَلَى الْأَعْرَجِ حَرَجٌ وَ لا عَلَى الْمَرِيضِ حَرَجٌ وَ مَنْ يُطِعِ اللَّهَ وَ رَسُولَهُ يُدْخِلْهُ جَنَّاتٍ تَجْرِي مِنْ تَحْتِهَا الْأَنْهارُ وَ مَنْ يَتَوَلَّ يُعَذِّبْهُ عَذاباً أَلِيماً » \r\nالبته در بين مخلفين ، واقعاً يك‌عده‌اى بودند كه عذر داشتند ، يعنى تمام آنان به صورت مطلق متخلف نبودند ؛ بلكه عده‌اى بودند كه عذر واقعى داشتند و عذر تراشى هم نكرده بودند . در بعضى از روايات آمده كه آن‌عده‌اىكه عذر واقعى\r\n\r\n","description":"","footnote":"","page_name":" 138 ","page_number":160},
  {"content":"\r\n\r\nداشتند ، نزد پيغمبراكرم مشرف شدند ، گفتند : يا رسول الله آنان تخلف كردند ، ما كه تخلف نكرديم ، عذر داشتيم ، خداوند متعال جل جلاله عذر اين‌عده را پذيرفت و سپس آيه مباركه نازل شد كه :  « لَيْسَ عَلَى الْأَعْمى حَرَجٌ »  براى كسانىكه كور هستند ، جهاد واجب نيست ، حرجى براى آنان وجود ندارد . خداوند متعال هيچ كسى را بالاتر از توانش تكليف نمىكند ، هركس به اندازه قدرت خودش تكليف دارد ، يك نفر ميليونر است ، به او مىگويد : اگر يك ميليون افغانى دارى ، دوصدهزارش را خمس بده ، يك نفر ديگر يك‌صد افغانى دارد ، از او دوصدهزار نمىخواهد ، مىگويد : بيست افغانى آن را خمس بده . يعنى وجوب خمس زكات ، براى هركس به اندازه دارايى اوست  « وَ مَنْ قُدِرَ عَلَيْهِ رِزْقُهُ فَلْيُنْفِقْ مِمَّا آتاهُ اللَّهُ لا يُكَلِّفُ اللَّهُ نَفْساً إِلَّا ما آتاها »  « 1 » هركسىكه رزقش كم است ، به همان مقدارىكه خدا به او داده است انفاق كند ، خداوند هيچ كسى را مكلف نمىكند مگر به مقدارىكه به او داده است .\r\nدين مقدس اسلام ، براى هركس به اندازه توان و قدرت او تكليف گذاشته شده ، كسى كه كور است ، جهاد براو واجب نيست . مىفرمايد :  « لَيْسَ عَلَى الْأَعْمى حَرَجٌ »  براى كسى كه كور است جهاد واجب نيست ؛ اما در مورد روزه مىفرمايد : كور هم بايد روزه بگيرد ، زيرا روزه گرفتن به‌كورى چشم هيچ ارتباطى ندارد ، اگر انسان عذر شرعى داشته باشد ، آن واجب از او ساقط مىشود  . « وَ لا عَلَى الْأَعْرَجِ حَرَجٌ »  اعرج ، يعنى لنگ ، كسىكه پايش لنگ مىباشد ، جهاد بر او واجب نيست ، او نمىتواند راه برود و در ميدان جنگ جست و خيز كند ، مىفرمايد : جهاد بر او واجب\r\n\r\n\r\n","description":"","footnote":"\r\n( 1 ) - طلاق / آيه 7\r\n","page_name":" 139 ","page_number":161},
  {"content":"\r\n\r\nنيست . فقه اسلامى با توجه به شرايط زمان حكم صادر مىكند ، در قديم جنگ باشمشير بود ، در ميدان جنگ پياده روى و جست و خيز لازم بود ، سرعت و حركت لازم بود ، كسىكه لنگ است نمىتواند در حركت خود ، سرعت داشته باشد .\r\n\r\nحكمى فقهى بر مقتضاى زمان\r\nاكنون شرايط جهاد فرق كرده است ، حتى كسىكه پايش هم لنگ باشد ، مىتواند در گوشه‌اى از سنگر جهاد نشسته و با تفنگ خود بر دشمن فير كند ، او مىتواند از راه دور ، سينه دشمن را نشانه بگيرد ، لذا در شرايط كنونى جهاد از اشخاص لنگ هم ساقط نمىشود ، براى لنگ‌ها نيز جهاد واجب است ؛ اما براى اشخاص كور ، همان حكم باقى است ؛ زيرا انسان كور در هيچ شرايطى نمىتواند با دشمن بجنگد .  « وَ لا عَلَى الْمَرِيضِ »  يك نفر مريض است ، توان حركت را ندارد ، توان راه رفتن را ندارد ، ضعف دارد ، بدنش تب‌دار است ، نمىتواند در جهاد شركت كند ! براى چنين شخصى جهاد واجب نيست و جهاد عليه دشمن از او ساقط مىشود .\r\nاما بعضى از مرض‌ها ، مانند مرض قند ، ( مرض شكر ) راه رفتن و دويدن براى او مفيد است ، بر چنين شخصى با اين‌كه مريض است و مرضش هم صعب العلاج است ؛ ولى راه رفتن و دويدن برايش فايده دارد ، جهاد واجب است . مناسبت حكم و موضوع ، يا بقول معروف ، « شم الفقاهه » مربوط به مرضى است كه انسان راه رفته نتواند ، حركت بدنى اش نيز به حدّ ضعيف باشد كه نتواند در جبهه كارى راانجام دهد ؛ اگر كسى اين‌گونه باشد جهاد از او ساقط مىشود ؛ اما يك‌وقت كسى مريض است ؛ ولى مرضش بگونه‌اى است كه هيچ مشكلى براى رفتن او به جنگ ايجاد نمىكند ، دراين‌صورت جهاد بر او واجب است و بايد در جهاد شركت كند .\r\n\r\n","description":"","footnote":"","page_name":" 140 ","page_number":162},
  {"content":"\r\n\r\nدر جاى ديگر مىفرمايد :  « لَيْسَ عَلَى الضُّعَفاءِ »  بركسانىكه ضعيف هستند ، توان رفتن به جنگ را ندارند ، جهاد واجب نيست .  « وَ لا عَلَى الْمَرْضى »  هم‌چنين بركسانىكه مريض هستند ، در أثر مريضى رفتن در جنگ برايشان حرج دارد ، نبايد در جنگ بروند ، جهاد از گردن چنين افرادى ساقط مىشود .  « وَ لا عَلَى الَّذِينَ لا يَجِدُونَ ما يُنْفِقُونَ حَرَجٌ إِذا نَصَحُوا لِلَّهِ وَ رَسُولِهِ »  « 1 » كسانىكه فقير هستند ، خرج رفتن خود را ندارند ، يا از صبح تا غروب كار مىكنند ، در آخر روز همان مقدار پيدا مىكنند كه شب با بچه‌هاىشان بخورند . اگر در جهاد بروند عيال آنان گرسنه مىمانند ، از بيت المال هم چيزى به آنان نمىرسد ، بر چنين اشخاصى نيز جهاد واجب نيست و حكم جهاد از آنان ساقط مىشود .\r\nالبته ، در قديم چنين چيزى وجود داشت ؛ اما اكنون اين موضوع تا حدود زيادى حل شده است ، وقتىكه جهاد صورت بگيرد ، حاكم اسلامى مصارف جنگجويان را مىدهد ، خرج خوردن آنان را نيز فراهم مىكند ، حتى اگر حكومت هم نباشد ، تشكلات‌هاى كه براى تداوم جهاد بوجود مىآيند ، مصارف جبهه را در حد ضروت فراهم مىكنند ، امكانات جنگى را به مجاهدين مىدهند ، در قديم اين چنين نبود ! هركس مىخواست به جهاد برود ، بايد با اسلحه خود به جبهه مىرفت ، با پول خود غذا و مصارف جنگى را فراهم مىكرد ، آنان هم با مال خود جهاد مىكردند و هم با جان خود ، در اسلام جهاد جانى و مالى هردو واجب است . در آن‌زمان پيغمبراكرم صلى الله عليه و آله و سلم پول نداشت كه براى مردم سلاح بخرد ، يا خرج خوردن و سفر خرج\r\n\r\n\r\n","description":"","footnote":"\r\n( 1 ) - توبه / آيه 91\r\n","page_name":" 141 ","page_number":163},
  {"content":"\r\n\r\nآنان را فراهم كند ، مردم خودشان هم سلاح پيدا مىكردند و هم وسيله راه و خرج خوراك خود را پيدا مىكردند ، شرايط جهاد در صدر اسلام بسيار مشكل بوده ؛ زيرا تمام چيزها توسط خود مجاهدين بايد فراهم مىگرديد ، رهبرى مسلمانان چيزى نداشت كه به مردم بدهد و همه چيز را بايد خود مسلمانان متحمل مىشدند . در اسلام تعارف وجود ندارد ، براى دفاع از دين هم جهاد جانى واجب است و هم جهاد مالى ، هردو واجب است .\r\n\r\nمرورى بر جهاد افغانستان\r\nدر دوران جهاد اسلامى افغانستان يادم هست ، يك‌روز در قم ، عده‌اى زيادى از مردم متدين غزنى نزد من آمدند و گفتند : ما مىخواهيم جبهه برويم ، ما را بفرستيد تا جهاد كنيم ! من گفتم : فعلا ما پول نداريم تا شما را به جبهه اعزام كنيم . آنان گفتند : پول مهم نيست ! ما تمام مصارف خود را پرداخت مىكنيم ، فقط ما را بفرستيد ، يعنى شرايط رفتن به جبهه را براى ما فراهم بسازيد ، به مسئولين دفتر مركزى حركت اسلامى افغانستان در قم گفتم كارهاىشان را درست كنند تا آنان بتواند به جبهه بروند ، بعد از چند روزكارهاىشان را درست كردند و آنان با كمال ميل بسوى جبهه حركت كردند . اين اوج كمال انسان است كه با پول خود بسوى مرگ بشتابد . عمل آنان براى خدا بود ، شب و روز با چه زحمت كار مىكردند و قدرى پول را با خون دل جمع مىكردند و بعد با همان پول در جنگ دشمنان اسلام مىرفتند . اين فداكارىها چه‌قدر در نزد خدا ارزش داردكه انسان هم پول خود را در راه خدا بدهد و هم جان خود را فداى دين نمايد ؟ ! .\r\n\r\n","description":"","footnote":"","page_name":" 142 ","page_number":164},
  {"content":"\r\n\r\n\r\nتشخيص خوب و بد\r\nانسان‌ها در ظاهر هيچ فرقى باهم ندارند ؛ اما درواقع باهم اختلاف دارند ، يك‌عده خوب هستند و يك‌عده هم بد هستند ، خوب و بد انسان‌ها فقط در موقع امتحان مشخص مىشود ، تا صحنه امتحان و آزمايش بوجود نيايد ، شناختن انسان‌ها بسيار مشكل است . هركس به مذاق خود افراد را تعريف مىكند ، فلانى انسانى خوب است ، فلانى انسان بد است ؛ اما وقتىكه امتحان بوجود بيايد ، مىبينيم كه نه ما در تعريف خود اشتباه كرده بوديم ، تشخيص ما نادرست بوده است ، بر خلاف پندار انسان ، كسانىكه اصلًا از آنان توقع نمىرفت ، از همه سبقت گرفته‌اند .\r\nدر دوران جهاد كارگران با لباس‌هاى كهنه و دست‌هاى پينه بسته‌شان چه‌قدر شهامت نشان دادند ، گوى سبقت را در ميدان جهاد از پيش ديگران ربودند . انسان‌ها خيلى باهم فرق دارند ، در ميان ملاها نيز چنين بود ! يك‌عده از ملاها مىآمدند ، در روى منابر فرمان‌هاى احمقانه \" تركى \" را تصديق مىكردند ، تركى كه مزدور بىقيد و شرط شوروى سابق بود از طرف بعضى از ملاها تصديق مىشد ! آنان از مردم مىخواستند تا از آن فرمان‌هاى ضد دينى \" تركى \" پيروى كنند . همين ملاهايىكه سىسال نان طلبگى خورده بودند ، از سفره دين استفاده كرده بودند ، آنان به نام دين بزرگ شده بودند ، به نام دين مورد احترام مردم بودند ؛ ولى وقتىكه كمونست‌هاى مزدور در افغانستان به قدرت رسيدند ، مىآمدند در مساجد و منابر به همين دينىكه در دامن آن بزرگ شده بودند ، خيانت مىكردند . اين‌عده از ملاها در واقع ، ابن الوقت‌هايى بودند كه فقط به فكر شكم خود بودند و هيچ اعتقادى باطنى به اسلام نداشتند ، وقتى ديدند ، ملايى نان كافى ندارد ،\r\n\r\n","description":"","footnote":"","page_name":" 143 ","page_number":165},
  {"content":"\r\n\r\nفوراً با كمونيست‌ها هم‌كار شدند ، شروع كردند به تعريف و تمجيد از \" تركى بىسواد \" فرمان‌هاى ضد دينى او را يكى پس از ديگرى تأييد مىكردند و از عمل‌هاى ضد بشرى او حمايت مىنمودند .\r\n\r\nشهامت كارگران افغانى\r\nكارگران مسلمان كه از متن توده‌هاى مستضعف جامعه برخاسته بودند خيلىهاىشان اصلًا درس نخوانده و بىسواد بودند ؛ ولى چنان به دين خود اعتقاد داشتند كه با جان و مال ، تا آخر عمر كمونيست‌هاى ملحد و پيروزى مجاهدين ، به جهاد ادامه دادند ، آنان چه قدر شهيد دادند ؟ چه قدر معلول شدند ؟ چه قدر خسارت مالى را متحمل شدند ؟ فقط خدا مىداند ! ! ! اما ملا نماهايىكه بنام دين در بين جامعه مورد احترام بودند ، به جهاد اسلامى حيانت مىكردند . آنان تا آخر به نفع كمونيست‌ها فعاليت كردند . خوش‌بختانه ، مردم مسلمان افغانستان ، نه تنها از اين ملا نماهاى سُست اعتقاد ، اطاعت و پيروى نكردند ، بلكه چندين تن از آنان را به جرم خيانت به اسلام كشتند . مردم ما مسلمان بودند و به جهاد عقيده داشتند ، در دوران جهاد اين موضوع ثابت شد كه مردم مسلمان ما ، دين خود را از جان و مال خود بيشتر دوست دارند ، مردم امتحان خود را دادند ، تا امتحان به وجود نيايد ، خوب از بد تميز داده نمىشود ، جهاد افغانستان اين امتحان را به وجود آورد ، ملايىكه سىسال مورد احترام مردم بود و هميشه دست او را مىبوسيدند ، به دين خيانت كرد ! ولى آن كارگران ساده و بىآلايش را كه انسان فكر مىكرد اصلًا به دين علاقه ندارند ، با مال و جان خود اسلام را زنده كردند و براى هميشه جاويدانى شدند .\r\n\r\n","description":"","footnote":"","page_name":" 144 ","page_number":166},
  {"content":"\r\n\r\n\r\nحكايت يك سنگر نشين\r\nيك وقتى براى من حكايت كردند كه يك‌نفر مجاهد مدتى را در جبهه سپرى كرده بود ، بعد از مدتى مىخواهد براى چند روز به خانه خود برگردد و از زن وبچه‌ى خود خبر بگيرد ، وقتى در خانه مىآيد ، مىبيند كه رنگ بچه‌هايش پريده و چهره‌هاى شان زرد مىباشد ، از خانم خود مىپرسد : چرا حال شماها خراب است ؟ مريض شده‌ايد ؟ او مىگويد : نه ، الحمد لله همه سالم هستيم ، منتهى چند روزى است كه نان نداشتيم ، از علف تغذيه مىكنيم ! اين‌گونه زنان ، واقعاً زنان نمونه هستند ، آنان زينب‌گونه زندگى مىكنند ، وقتىكه غذاىشان تمام مىشود ، مىبيند كه شوهرش در جبهه است و چيزى هم ندارد تا براى بچه‌ها گندم بخرد ، بدون اين‌كه خم به ابرو بياورد ، بچه‌هاى خود را با علف تغذيه مىكند ، نمىگذارد كسى بفهمد كه بچه‌هايش گرسنه مىباشند . مرد وقتى اين حرف را از خانم خود مىشنود ، ازخانه بيرون مىشود و با پولى اندكى كه در جيبش بوده مقدار گندم خريده و به خانه برمىگردد ، گندم را به خانم خود مىدهد تا آن را آرد كند و براى بچه‌ها نان بپزد ، زن با ديدن گندم ، يك‌مرتبه عبوس و گرفته مىشود ، از آن مجاهد نقل شده كه يك‌مرتبه با يك صحنه‌ى روبرو شدم كه مرا بُهت زد ، من منتظر اين بودم كه خانم از من تشكر كند ؛ ولى برعكس ديدم پيشانى زن تُرش شده و تند تند ، طرف من نگاه مىكند ، يك مرتبه گفت : مرد ! چرا اين گندم را خريدى ؟ ! از خدا حيا نكردى ؟ ! دين ما در خطر است تو پول را براى گندم دادى ! خوب نبود كه اين پول را كارتوس مىخريدى ! وقتى در جبهه مىرفتى سينه دشمنان اسلام را نشانه مىگرفتى ؟ ! ! !\r\n\r\n","description":"","footnote":"","page_name":" 145 ","page_number":167},
  {"content":"\r\n\r\nگفتم : زن ! وقتىكه من آمدم به چهرهاى بچه‌ها نگاه كردم ، ديدم همه زرد شده‌اند ، تو نگفتى ما چند روز است كه بجاى نان علف خورده‌ايم ، به همين علت رنگ بچه‌ها زرد شده است ؟ ! گفت : مرد ! من اين را گفتم ؛ ولى نگفتم كه برو براى ما گندم خريدارى كن ! حفظ جبهات و دفاع از دين ضرورتر از گرسنگى ما است ، ما مىتوانستيم چند روز ديگر نيز با علف خود را سير كنيم ، چرا پول‌ها را بىخود براى گندم دادى ؟ ! مىبينيد ! چه چيزهاى باورنكردنى در اين چهارده سال جهاد پيدا شد ! جهاد اسلامى افغانستان ، در واقع يك امتحان بود ، خدا مىخواست ما را امتحان كند ، در اين مدت يك عده به همه چيز رسيدند ؛ يعنى به تمام ماديات رسيدند ؛ اما يك‌عده‌اى ديگر همه چيز خود را ازدست دادند ، هم مال خود را فداى اسلام كردند و هم جان خود را ، ملايىكه يك‌عمر به‌نام دين زندگى كرده‌است ، در آن وقت از دشمنان دين دفاع مىكند ، آن كارگرى متدين كه هميشه چهره‌اش در زير گرد و غبار پنهان بود و انسان فكر مىكرد كه حتى آنان براى وضو هم صورت‌شان را نمىشويند ، چنان از امتحان پيروز برآمد كه همه را به تعجب وا داشت . هم‌چنين آن زن بىسواد دهاتى كه هيچ درس نخوانده اين‌گونه براى دين جان‌فشانى مىكند ! كه انسان را به ياد جان‌فشانىهاى زينب كبرى ( س ) در كربلا مىاندازد .\r\n زن مگو مرد آفرين روزگار * زن مگو بنت الجلال أخت الوقار\r\nزن مگو دست خدا در استين * زن مگو خاك درش نقش جبين \r\n\r\n","description":"","footnote":"","page_name":" 146 ","page_number":168},
  {"content":"\r\n\r\n\r\nفعاليت‌هاى پشت جبهه\r\nدر موقع مشكلات و سختىها انسانيت انسان‌ها بيشتر از پيش نمايان مىشود ، يك‌عده از حيوانات پست‌تر مىشود ، يك‌عده‌اى ديگر از فرشته‌ها هم بالاتر مىرود .  . « وَ لا عَلَى الَّذِينَ لا يَجِدُونَ ما يُنْفِقُونَ حَرَجٌ »  در مورد آيه مباركه كه راجع به توان مالى افراد صحبت مىكند ، قبلًا اشاره‌اى داشتيم ؛ اما در پايان آيه مىفرمايد :  « إِذا نَصَحُوا لِلَّهِ وَ رَسُولِهِ »  احتمال دارد كه كلمه  « إِذا نَصَحُوا »  قيد همين مفلس‌ها باشد و يا قيد هرسه دسته‌اى ضعفاء ، مرضى و مفلس‌ها باشد . مىفرمايد : براين سه دسته‌اى كه ضعيف ، مريض و مفلس هستند ، جهاد واجب نيست .  « إِذا نَصَحُوا لِلَّهِ وَ رَسُولِهِ »  به شرط اين‌كه آنان در راه خدا خلوص نيت داشته باشند ، مردم را نصيحت كنند ؛ يعنى رفتن آنان در جنگ مسلحانه واجب نيست ؛ اما به اصطلاح امروزى در پشت جبهه بايد فعاليت كنند ، مردم را به راه راست نصيحت نمايند . اين سه دسته فقط از جهاد مسلحانه معاف هستند ؛ ولى در پشت جبهه جهاد از آنان سلب نمىشود ، هركدام اين سه دسته ، در حد توان بايد جهاد كنند ، مردم را به راه راست هدايت و تبليغ كنند ، كارهاى پشت جبهه را بايد انجام دهند .\r\n « إِذا نَصَحُوا لِلَّهِ وَ رَسُولِهِ »  نصيحت به اصطلاح مردم عوام اين است كه انسان شخصى را موعظه كند ؛ اما در لغت عربى به اين معنى نمىباشد ، نصيحت در لغت عربى به‌معناى خيرخواهى است ، انسان بايد براى مردم خير خواهى داشته باشد . در حديثى از پيغمبر بزرگوار اسلام صلى الله عليه و آله و سلم نقل شده است كه : « والنصيحة لائمة المسلمين » « 1 » بر\r\n\r\n\r\n","description":"","footnote":"\r\n( 1 ) - اصول كافى / ج 2 ، ص 258\r\n","page_name":" 147 ","page_number":169},
  {"content":"\r\n\r\nمردم لازم است كه نسبت زمامداران جامع الشرايط اسلامى نيز خير خواهى كنند . يعنى اگر حكومت ، حكومت اسلامى باشد و زمامدار حكومت اسلامى نيز جامع الشرايط باشد ، بر مردم لازم است كه او را نصيحت كنند ، نسبت به او خيرخواهى داشته باشند .\r\nدر صحبت با زمامدار جامع الشرايط انسان بايد اخلاص داشته باشد ، او را به حرف‌هاى خود فريب ندهد ، در كارهايىكه مىداند با او از روى خيرخواهى صحبت كند تا او بتواند براى جامعه اسلامى بيشتر مصدر خدمت شود . موعظه و خيرخواهى باهم فرق دارد ، در موعظه ، واعظ مىتواند هرچيز را بگويد ؛ اما در خيرخواهى جز پيشنهادات نيك ، جز چيزىكه به خير امت اسلامى باشد ، چيزى نگويد . آيه مباركه مىفرمايد : كسانىكه از جهاد معاف شده‌اند ،  « إِذا نَصَحُوا لِلَّهِ وَ رَسُولِهِ »  مىتوانند در پشت جبهه ، هركدام به اندازه توان خود ، كارهاى خيرى را انجام دهند ، مردم را به جهاد ترغيب كنند ، براى مجاهدين آب و غذا تهيه نمايند ، از مجروحان جنگى پرستارى كنند ، در مجموع آنان مىتوانند هركدام به حدى توانايى خود براى مسلمانان كارهاى نيك و مفيدى را انجام دهند .\r\n\r\nاجر اطاعت از رسول خدا صلى الله عليه و آله و سلم\r\n « لَيْسَ عَلَى الْأَعْمى حَرَجٌ وَ لا عَلَى الْأَعْرَجِ حَرَجٌ وَ لا عَلَى الْمَرِيضِ حَرَجٌ »  بر آنانىكه كور و لنگ و مريض هستند ، جهاد واجب نيست .  « وَ مَنْ يُطِعِ اللَّهَ وَ رَسُولَهُ »  كسانىكه خدا و رسولش را اطاعت كند ،  « يُدْخِلْهُ جَنَّاتٍ تَجْرِي مِنْ تَحْتِهَا الْأَنْهارُ » \r\n\r\n","description":"","footnote":"","page_name":" 148 ","page_number":170},
  {"content":"\r\n\r\nداخل باغ‌هايى مىشوند كه از زير زمين‌هاىشان نهرها جارى است .  « وَ مَنْ يَتَوَلَّ يُعَذِّبْهُ عَذاباً أَلِيماً »  و آنانىكه از خدا و رسولش اطاعت نمىكنند ، در روز قيامت عذاب مىشوند ، چه عذاب سخت و دردناك ! .\r\nخداوند متعال جل جلاله در دنيا براى هركس اختيار و انتخاب داده است و هيچ‌كسى را به انجام گناه و معصيت ، يا به انجام عبادت و بندگى مجبور نمىكند ، هركارى را كه انسان انجام دهد آزاد است ! اختيار بدست خود اوست ؛ منتهى به نيكوكاران شما پاداش نيكو مىدهيم و به بدكاران شما عقاب و غذاب دردناك ، هركارى را كه شما انجام مىدهيد به ميل و اراده خود انجام دهيد ، منتهى عقاب كار شرّ شما عذاب جهنم است و براى هميشه در آن باقى خواهيد ماند .\r\nاما پاداش كارهاى خيرشما بهشت است ، همان بهشتى كه نهرها از زير آن جارى است ، ممكن است يكى نهر آب و ديگرى نهر عسل ، يكى نهر شير و ديگرى نهر شراب باشد . اين وعده خداست براى بدكارن و نيكوكاران ، وعده‌ى او حتماً تحقق مىيابد ، دير يا زود دامن شما را خواهد گرفت .\r\n « لَقَدْ رَضِيَ اللَّهُ عَنِ الْمُؤْمِنِينَ إِذْ يُبايِعُونَكَ تَحْتَ الشَّجَرَةِ فَعَلِمَ ما فِي قُلُوبِهِمْ فَأَنْزَلَ السَّكِينَةَ عَلَيْهِمْ وَ أَثابَهُمْ فَتْحاً قَرِيباً » \r\n\r\nخرافه پرستىهاى مردم\r\nدر مورد كسانىكه در زير درخت با پيغمبراكرم صلى الله عليه و آله و سلم بيعت كردند ، قبلا مطالبى را بيان كردم و گفتم كه پيغمبراكرم صلى الله عليه و آله و سلم عثمان ( رض ) را در مكه فرستاد تا با مشركين قريش صحبت كند ، وقتىكه عثمان به مكه رفت ، مشركين اورا زندانى كردند ، قبل\r\n\r\n","description":"","footnote":"","page_name":" 149 ","page_number":171},
  {"content":"\r\n\r\nاز اين‌كه او از دست مشركين آزاد شود و به حديبيه برگردد ، بين سپاهيان پيغمبراكرم صلى الله عليه و آله و سلم شايعه شد كه عثمان كشته شده است ، پيغمبر از اين خبر ناراحت شد و رفت در زير درختىكه در آن‌جا بود ، سپس مردم ديدند كه پيغمبر ناراحت است ، همه رفتند در زير آن درخت و با آن‌حضرت صلى الله عليه و آله و سلم بيعت كردند و پيمان بستند كه تا آخر از دست از حمايت رسول خدا صلى الله عليه و آله و سلم نكشند . اين درخت تا خيلى مدت در آن‌جا باقى بود ، مردم مىرفتند خود را به آن مىماليدند ، درخت مقدسى شده بود ، تا زمان خلافت خليفه سوم آن درخت بود .\r\nوقتى خليفه ديد كه مردم آن درخت را خيلى مقدس مىدانند ، ترسيد كه مردم كم كم گمراه نشوند . مردم عوام احساساتى هستند و مهار كردن احساسات آنان نيز مشكل است ، مثل قمه زنىهاى ما ، بىخود بىخود بدن خو را با تيغ پاره مىكنند ، شما اين شمع‌هايى را كه در بعضى جاها روشن مىكنند ديده‌ايد ، مردم عوام فكر مىكنند كه شمع مقدس است و بايد در اماكن مقدس آن را روشن كنند ، در اروپا نيز چنين است ، در كليساها شمع روشن مىكنند ، هرنوع شمع‌هاى كوچك و بزرگ در كليساهاى اروپا ديده مىشود ، همه اين‌ها خرافات است و از غفلت مردم سرچشمه مىگيرد .\r\nيك وقتى بود كه برق وجود نداشت ، مردم براى ثواب در مساجد و در منابر شمع روشن مىكردند تا مردم نماز بخوانند ، پاى صحبت‌هاى علماى دينى بنشينند ، آن وقت واقعاً ثواب داشت ؛ اما اكنون براى چه در مساجد يا بعض اماكن مذهبى ديگر شمع روشن شود ؟ بىخود پول‌ها را شمع مىخرند و در اماكن\r\n\r\n","description":"","footnote":"","page_name":" 150 ","page_number":172},
  {"content":"\r\n\r\nمقدسه مىسوزانند ، شمع به هيچ‌وجه مقدس نيست ، اين حرف‌ها از نا آگاهى انسان است كه شمع را مقدس بدانند . احساسات مردم مهار شدنى نيست ، اين موضوع تنها به مسلمانان مربوط نمىشود ، كفار نيز چنين است ، در مجموع مردم داراى احساسات هستند ، با پيروى از احساسات خودشان كار را به افراط و تفريط مىرسانند .\r\nوقتى خليفه سوم متوجه شد ، كه مردم به آن درخت تقدس قائل‌اند ، ترسيد كه مردم آن را سجده نكنند ، دستور داد كه آن درخت را قطع كنند ، رفتند درخت را قطع كردند و ديگر خطر درخت پرستى نيز از بين رفت .\r\n\r\nأهميت بيعت رضوان\r\n « لَقَدْ رَضِيَ اللَّهُ عَنِ الْمُؤْمِنِينَ إِذْ يُبايِعُونَكَ تَحْتَ الشَّجَرَةِ فَعَلِمَ ما فِي قُلُوبِهِمْ فَأَنْزَلَ السَّكِينَةَ عَلَيْهِمْ وَ أَثابَهُمْ فَتْحاً قَرِيباً » \r\nخداوند متعال جل جلاله در اين آيه مباركه به بيعت اين يك‌هزار و چهار صد نفر كه با پيغمبراكرم صلى الله عليه و آله و سلم بيعت نموده بودند ، اشاره مىكند . هزار و چهارصد نفر تعدادى خيلى بزرگى است ، من گمان مىكنم كه عليرغم اين‌كه آنان اسلحه نداشتند و منافقين هم عليه مسلمانان دست به كار شده بودند و همچنين تبليغات متخلفين ، اگر پيغمبر بزرگوار اسلام صلى الله عليه و آله و سلم با همين تعداد لشكر در مكه مىرفت ، مكه را فتح مىنمود ؛ زيرا مشركين روحيه خود را از دست داده بودند ، در حالىكه مسلمانان از روحيه بسيار بالايى برخوردار بودند . مشركين از كشته شدن مىترسيدند ، آنان به خدا و روز قيامت عقيده نداشتند . مسلمانان برعكس آنان از مرگ استقبال مىكردند و بهشت را در يك قدمى مرگ مىدانستند . يك‌عده‌اى اندكى از مسلمانان اگر ضعيف النفس\r\n\r\n","description":"","footnote":"","page_name":" 151 ","page_number":173},
  {"content":"\r\n\r\nبودند ، بقيه آنان همه اعتماد به نفس داشتند ؛ اما چه باعث شد كه پيغمبراكرم صلى الله عليه و آله و سلم دستور جنگ را نداد ، خدا و رسولش بهتر مىدانند . به هر صورت وقتى مسلمانان با پيغمبر بيعت كردند ، زود به مكه اين خبر نشر شد ، مشركين دانستند كه مسلمانان با پيغمبرشان بيعت كرده‌اند كه تا آخرين نفس با دشمنان او بجنگند ، مشركين از خبر ترسيدند و زود عثمان را از زندان آزاد كردند و عثمان به حديبيه برگشت .\r\nبيعت رضوان و آمادگى مسلمانان در آن شرايط حساس خيلى سرنوشت ساز بود ، براى اولين بار مشركين قريش را ترسانيدند و شايد انعقاد صلح ده ساله كه معروف به صلح حديبيه است نيز در أثر همين بيعتىكه مسلمانان با پيغمبرشان كردند صورت گرفته باشد ، مشركين براى اولين بار پيمان بستند كه ده سال ديگر به مدينه حمله نمىكنند . همان‌گونه كه قبلًا عرض كردم ، صلح حديبيه خيلى بركات زياد براى مسلمانان داشت و براى پيشرفت و توسعه اسلام نيز مفيد واقع گرديد ، خداوند تبارك و تعالى در همين مورد اشاره مىكند و مىفرمايد :  « لَقَدْ رَضِيَ اللَّهُ عَنِ الْمُؤْمِنِينَ »  خدا ازمؤمنين راضى شد .  « إِذْ يُبايِعُونَكَ تَحْتَ الشَّجَرَةِ »  زمانىكه در زير درخت با تو بيعت مىكردند .  « فَعَلِمَ ما فِي قُلُوبِهِمْ »  خدا از آن نيت‌هاى پاك كه در دل‌هاى آنان بود آگاه است ، آنان با صميم قلب با تو بيعت كردند .  « فَأَنْزَلَ السَّكِينَةَ عَلَيْهِمْ »  خدا نيز آرامش را بر دل‌هاى آنان نازل كرد .\r\nآرامش روحى خيلى مهم است ، در جنگ‌ها آرامش درونى سر نوشت جنگ را تغيير مىدهد ، اسلحه در جنگ ضرورى است ؛ ولى حرف اول را نمىزند ، در جنگ روحيه قوى حرف اول را مىزند ، در خيلى از جنگ‌ها تعداد مسلمانان نسبت به كفار\r\n\r\n","description":"","footnote":"","page_name":" 152 ","page_number":174},
  {"content":"\r\n\r\nكم بود ، كفار با لشكر عظيم مىآمدند ؛ ولى شكست مىخوردند ، چون روحيه نداشتند ، مسلمانان روحيه قوى داشتند ، آرامش درونىشان سبب پيروزى آنان مىگرديد . قرآن مىفرمايد :  « كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً بِإِذْنِ اللَّهِ »  « 1 » چه بسا گروه‌هاى اندكى كه پيروز شدند بر گروه‌هاى بسيار زياد .  « فَأَنْزَلَ السَّكِينَةَ عَلَيْهِمْ »  خداوند در دل‌هاى آنان آرامش فرستاد تا از دشمنان دين نترسند ، همه آرام گرفتند و منتظر بودند كه پيغمبراكرم صلى الله عليه و آله و سلم چه وقت دستور جنگ را به آنان صادر مىكند .  « وَ أَثابَهُمْ فَتْحاً قَرِيباً »  خداوند به آنان جزا داد به يك فتح قريب ، فتح قريب چه بود ؟ فتح قريب به احتمال قوى فتح خيبر مىباشد .\r\n\r\nفتح توأم با غنائم\r\n « وَ مَغانِمَ كَثِيرَةً يَأْخُذُونَها وَ كانَ اللَّهُ عَزِيزاً حَكِيماً » \r\nپس ازآن‌كه مىفرمايد : ما آرامش را در قلب‌هاى مؤمنين قرار داديم ، مىفرمايد : يك فتح نزديك ديگر هم در راه است [ كه در اين فتح 
  ] غنايم بسيارى را به دست مىآوريد و خداوند شكست ناپذير و حكيم است .\r\n « وَعَدَكُمُ اللَّهُ مَغانِمَ كَثِيرَةً تَأْخُذُونَها فَعَجَّلَ لَكُمْ هذِهِ وَ كَفَّ أَيْدِيَ النَّاسِ عَنْكُمْ وَ لِتَكُونَ آيَةً لِلْمُؤْمِنِينَ وَ يَهْدِيَكُمْ صِراطاً مُسْتَقِيماً » \r\nخداوند غنايم زيادى را براى شما وعده فرموده است ، فوايد زيادى نصيب شما مىشود .  « فَعَجَّلَ لَكُمْ هذِهِ وَ كَفَّ أَيْدِيَ النَّاسِ عَنْكُمْ »  و در اين غنائم براى شما عجله كرد ، اگر شما در صلح حديبيه نتوانستيد به مكه برويد ، خداوند فتح ديگرى زود هنگام\r\n\r\n\r\n","description":"","footnote":"\r\n( 1 ) - بقره / آيه 249\r\n","page_name":" 153 ","page_number":175},
  {"content":"\r\n\r\nديگر را براى شما قرار داد ، و دست مردم را نيز از شما باز داشت . شايد مراد از بازداشتن دست مردم ، همان صلح حديبيه باشد كه با اين صلح دست تجاوز مشركين بر مسلمانان كوتاه شد ؛ زيرا در اين جنگ ممكن بود مسلمانان پيروز شوند ؛ ولى شكى وجود نداشت كه متحمل تلفات هم مىشدند . اگر مراد كفار خيبر باشد ، مىفرمايد : ما اين فتح را براى شما نزديك قرار داديم تا دست كفار خيبر نيز از شما كوتاه شود ، اگر خيبر فتح نشود ممكن آنان برشما حمله كنند و خساراتىرا متوجه شما نمايند .  « وَ لِتَكُونَ آيَةً لِلْمُؤْمِنِينَ »  شماهايىكه در صلح حديبيه با پيغمبراكرم صلى الله عليه و آله و سلم همراه بوديد ، يك نمونه و نشانه باشيد براى مؤمنينىكه بعد از شما مىآيند . شما در صلح حديبيه به دستور پيغمبرخود عمل كرديد و خداوند در فتح خيبر ، خير دنيا و آخرت را براى شما قرار مىدهد .  « وَ يَهْدِيَكُمْ صِراطاً مُسْتَقِيماً »  و خداوند شما را به راه راست هدايت و رهنمون مىكند .\r\n « وَ أُخْرى لَمْ تَقْدِرُوا عَلَيْها قَدْ أَحاطَ اللَّهُ بِها وَ كانَ اللَّهُ عَلى كُلِّ شَيْءٍ قَدِيراً » \r\nخداوند عنايم و فتوحات ديگرى را نيز به شما وعده داده است كه شما توانايى آن را نداريد ، يعنى زور شما نمىرسد كه برآن غنايم و فتوحات دست يابيد .  « قَدْ أَحاطَ اللَّهُ بِها وَ كانَ اللَّهُ عَلى كُلِّ شَيْءٍ قَدِيراً »  ولى خدا بر همه‌ى آن‌ها احاطه دارد و توفيق بدست آوردن آن‌ها را به شما خواهد داد ، و خداوند بر همه چيز توانا است .  « وَ أُخْرى لَمْ تَقْدِرُوا عَلَيْها »  احتمال دارد كه مراد از كلمه أُخرى ، فتح مكه يا فتح حنين و حتى احتمال دارد كه فتح ايران و فتح روم و فتوحات ديگر باشد كه بعداً صورت گرفت . آيه مباركه داراى يك نكات ديگر نيز مىباشد ، مىفرمايد :  « وَ أُخْرى لَمْ تَقْدِرُوا عَلَيْها »  ممكن است مراد اين باشد كه خداوند غنايم و فتوحات ديگرى هم به شما وعده داده است كه قبل از اين اصلًا توانايى انجام آن‌ها را نداشتيد ؛ يعنى شما\r\n\r\n","description":"","footnote":"","page_name":" 154 ","page_number":176},
  {"content":"\r\n\r\nقبل از اسلام نمىتوانستيد در چنين جنگ‌هايى پيروز شويد و اين اسلام بود كه به شما روحيه داد ، آرامش درونى را براى شما پديد آورد و شما را باهم متحد و منسجم نمود . يعنى خداوند جل جلاله اكنون به شما اين توانايى را مىدهد كه به اصلاح تمام مردم بپردازيد و ملت‌هاى ديگر را نيز از خرافات نجات دهيد .\r\nوضع بشريت قبل از اسلام خيلى خراب بود ، ظلم و جنايات بىشمار بر مردم صورت مىگرفت ، در همين مصر كنونى ، چنان وضعيتى حاكم بود كه اكنون كسى تصورش را هم نمىتواند ، زبان مردم مصر چيزى ديگر بود ، وقتىكه اسلام در آن‌جا ظهور كرد ، وضعيت مصر كاملا عوض گرديد ، زبان خودشان را به زبان عربى تغيير دادند ، فرهنگ اسلامى برآنان تأثير عميق گذاشت . هرچند اسلام به زبان مردم كار نداشت ؛ ولى عشق و علاقه مردم مصر به قرآن باعث شد كه زبان خود را نيز به زبان عربى تبديل كنند . بزرگ‌ترين خرافات در شبه جزيره عرب وجود داشت ؛ اما اسلام همه را دور هم جمع نمود و مردم را از شرّ خرافات و ملوك الطوائفىها نجات داد . با آمدن اسلام ، مسلمانان توانستند يك حكومت واحد ، قوى و مقتدر بوجود بياورند و فتوحات زيادى را از آن خود نمايند و غنائم بىشمارى را در اين فتوحات بدست آوردند . صدسال از زمان پيغمبراكرم صلى الله عليه و آله و سلم نگذشته بود كه مسلمانان ثلث دنيا را فتح كردند . ممكن است مراد آيه مباركه همين موضوع باشد كه شما قبل از اسلام هيچ قدرتى نداشتيد ، روحيه شما ضعيف بود ؛ ولى با آمدن اسلام همه چيز شما عوض شد ، روحيه شما عوض شد ، جهان‌بينى شما تغيير كرد ، ايدئولوژى شما فرق كرد ، شما قبلًا نه جهان‌بينى درستى داشتيد و نه ايدئولوژى ، اكنون زندگى شما هدف‌مند گرديده و روحيه شما بالا رفته است .\r\n\r\n","description":"","footnote":"","page_name":" 155 ","page_number":177},
  {"content":"\r\n\r\n\r\nقالب‌ها سازى فكرى\r\nانسان بايد براى زندگانى هدف‌مند ، قالب داشت باشد ، شما ديده‌ايد كه در بعضى جاها كوره‌هاى خشت پزى وجود دارد ، براى ساختن خشت ، قالب چوبى يا فلزى درست مىكنند ، هم‌چنين بعضى كسبه‌كاران ديگر مانند زرگر ، براى انگشتر يك قسم قالب درست مىكنند ، براى گوشواره قسمى ديگر ، براى دست‌بند نوعى ديگر قالب ، براى هرچيز يك قالب جداگانه مىسازند ، طلاها را وقتى آب مىكنند و در قالب مىريزند ، هركدام شبيه همان قالب خود بيرون مىشود ، فكر انسان نيز چنين است ، هركس براى خود بايد يك قالب فكرى درست كند . به چه فكر مىكند ، به همان مىرسد ، مردمىكه فقط به فكر شكم خود هستند و به شكم خود فكر مىكنند ، به پيشرفت‌هاى ديگر دست نمىيابند ، چون‌كه همت‌شان پايين است ، فقط به فكر شكم خود مىباشند .\r\nچنين مردمى اولًا باهم‌ديگر اتفاق نمىكنند ؛ زيرا شكم انسان‌ها مختلف است ، همان‌گونه كه نفس‌هاى مردم مختلف است . هركس به‌خود فكر مىكند ، در بين چنين مردمى هيچ‌وقت اتفاق واقع نمىشود و دور يك‌ديگر جمع نمىشوند ، وقتى جمع به وجود نيايد ، مسلماً هيچ پيشرفتى هم صورت نمىگيرد . قالب فكرى انسان بايد وسيع و چند بعدى باشد ، هم به فكر شكم باشد ، هم به فكر اجتماع باشد ، هم به فكر دنيا باشد و هم به فكر آخرت . غالب آنانىكه فكر تك بعدى دارند ؛ يعنى تنها به فكر شكم خود مثلًا هستند ، در واقع دين درستى هم ندارند ، دين‌شان خيلى ضعيف است ، اگر كسى دين داشته باشد ، دين براى انسان جهت مىدهد ، دين\r\n\r\n","description":"","footnote":"","page_name":" 156 ","page_number":178},
  {"content":"\r\n\r\nزندگى انسان را هدف‌مند مىسازد و انسان هدفمند هميشه احساس مسئوليت مىكند .\r\nمشركين قريش نيز چنين بودند ، تا زمانىكه مشرك بودند ، فقط به شكم خودشان فكرمىكردند ، به منافع شخصىشان فكر مىكردند ، گمان مىكردند ، اگر بت‌هاىشان از بين بروند ، آنان گرسنه مىمانند ، منافع‌شان از بين رفته و نابود مىشود . وقتىكه به اسلام مشرف شدند ، ديدند كه نه اشتباه كرده بودند ، اسلام براى آنان اهداف عالى مشخص داده است ، آنان انگيزه پيدا كردند ، از چوكات منيت بيرون شدند ، در برابر ديگران احساس مسئوليت مىكنند ، در فكر نجات مردم از چنگ خرافات و خرافه پرستان افتادند ، يك مرتبه مردم دچار تحول شدند و يك حكومت واحد اسلامى را تشكيل دادند كه در دنيا نذير آن قبلًا وجود نداشت .\r\n\r\nپراگندگى كشورهاى اسلامى\r\nامروز تعداد كشورهاى اسلامى زياد شده است ، مسلمانان دچار تشتت و پراگندگى شده‌اند ، اين امرحكايت از ضعف ايمان مسلمانان دارد ، دشمنان اسلام ، مزدوران خودرا بر كشورهاى اسلامى مسلط كرده‌اند تا بر گرده مسلمانان سوار شوند . كار اين حكومت‌ها تفرقه افگنى بين مسلمان‌ها مىباشد ، هيچ وقت به فكر توسعه و آسايش ملت‌هاى اسلامى نيستند . ايمان مردم نيز ضعيف گرديده و از آنان پيروى مىكنند ، اين‌كار به ضرر مسلمان‌ها مىباشد ، اكنون دولت‌هاى ثروتمند خليج را مىبينيد ! آنان هيچ‌گاه به درد مسلمانان نمىخورند ، و هيچ‌گاهى آن‌ها متحد هم\r\n\r\n","description":"","footnote":"","page_name":" 157 ","page_number":179},
  {"content":"\r\n\r\nنمىشوند . آنان مزدور هستند ، اصلًا به فكر مردم خود نيستند ، اگر صد هزار نفر در بين دو شيخ نشين خليج كشته شود ، باز هم آن‌ها يك‌جا نمىشوند .\r\nآن‌ها در واقع هركدام ، لقمه چرب لذيذى براى جهان خوران بزرگ مىباشند ، آن‌ها راضى هستند كه لقمه چرب جهان‌خوارن باشند ؛ ولى حاضر نيستند يك‌جا شوند . اين از ضعف ملت‌هاى اسلامى است ، اگر ملت‌هاى اسلامى ايمان قوى مىداشتند ، اكنون تمام آن‌ها در زير چتر يك كشور جمع مىشدند ، يا حدّ أقل به دوكشور بزرگ‌تر تبديل مىشدند ، اگر آن‌ها يك كشور يا دو كشور مىبودند ، مىدانيد ! چه‌قدر منافع بزرگى براى جهان اسلام داشت ؟ !\r\n\r\nعلت پراگندگى مسلمانان\r\nمنابع نفتى كشورهاى خليج مربوط به تمام جهان اسلام است ؛ اما چه فايده ؟ پول آن‌ها همه به جيب جهان‌خواران مىرود ، ساليانه چه قدر پول براى خريد اسلحه مصرف مىشود ؟ اگر آن‌ها متحد مىبودند ، اين‌همه پول را براى خريد اسلحه نمىدادند ، اين‌همه بوديجه نظامى تخصيص نمىدادند ، به اين‌همه وزارت‌خانه‌ها و ديگر تشكيلات دولتى معاش اضافى نمىدادند ، ميلياردها پول را براى كشورهاى خارجى به عنوان رشوه نمىدادند ، اين‌همه حاكمان نالايق بوجود نمىآمد كه هر روز ميليون‌ها پول را از بيت المال ملت‌ها خرچ عياشى خود بكنند . تعدد حكومت‌هاى بىكفايت در كشورهاى اسلامى حكايت از اين دارد كه اسلام بر دل‌هاى مردم حكومت نمىكند ؛ اگر اسلام بر دل‌هاى مردم حكومت مىكرد ، مثل صدر اسلام ، مسلمانان به اوج عزت و شگوفايى خود مىرسيدند و اكنون برتمام دنيا\r\n\r\n","description":"","footnote":"","page_name":" 158 ","page_number":180},
  {"content":"\r\n\r\nحكومت مىكردند ، معلوم است كه اسلام بر قلب مسلمانان حكومت نمىكند ، مسلمانان همانند عصر جاهليت به منّيت مشغول‌اند ، هركدام به فكر منافع شخصى خود هستند . جمعى از مردم نادان كه در زمان ما ، براى حكومت اسلامى در كشورهاى عربى قيام كرده‌اند از اسلام چيزى نمىفهمند ، آنان تنها مشغول كشتن مسلمانان هستند و فايده‌شان نيز تنها به دولت اسرائيل رسيده‌است . أخزا هم الله .\r\nدر صدر اسلام ، مردم به اسلام عقيده داشتند ، براى حفظ اسلام از هرگونه فداكارى و خودگذرى دريغ نمىكردند و همين اعتقاد راسخ سبب شد كه يك حكومت واحد اسلامى تشكيل دهند و بهترين تمدن بشرى را براى مردم دنيا به ارمغان بياورند ، پس همه چيز به اختيار خود ما است ، ما مىتوانيم هم آبرومندانه زندگى كنيم و هم ذليلانه ، اگر فكر ما فكر انسانى باشد ، هيچ وقت زير بار ذلت و پستى نمىرويم ، اگر فكر ما فكر حيوانيت باشد ، معلوم است كه براى رسيدن به هواهاى نفسانى و شهوت‌هاى حيوانى خود ، هر نوع ذلت را قبول مىكنيم .  « وَ أُخْرى لَمْ تَقْدِرُوا عَلَيْها »  قرآن مجيد مىخواهد بگويد : كه تمام شخصيت و شجاعت شما در گرو دين شما است ؛ اگر دين نداشته باشيد ، شما فاقد هرگونه شجاعت و اعتماد بنفس هستيد ، اين دين بود كه به شما روحيه بخشيد ، اين اسلام بود كه به شما اعتماد بنفس بخشيد و باطن شما را تقويت كرد ، اكنون شما با همين آرامش درونى و اعتماد بنفس خود باقى بمانيد ، مىتوانيد به غنائم و فتوحات ديگرى كه خدا به شما وعده داده است نيز برسيد .\r\n\r\n","description":"","footnote":"","page_name":" 159 ","page_number":181},
  {"content":"\r\n\r\n\r\nفتح خيبر و غنائم بسيار\r\nچند ماه بعد از اين قضيه ، جنگ خيبر واقع شد ، مسلمانان خيبر را تصرف نمودند و غنايم بزرگى از اين فتح بدست مسلمانان افتاد . فتح خيبر براى مسلمانان پيروزى بزرگى بود ، بزرگ‌ترين عنصر اين فتح شجاعت حضرت اميرالمؤمنين على بن ابيطالب عليه السلام بود . در روزهاى اول جنگ خيبر ، مسلمانان به هيچ‌گونه پيشرفتى دست نيافتند ، يك‌شب پيغمبراكرم صلى الله عليه و آله و سلم به اصحاب فرمود : « لُاعطِينّ الرّايةَ غَدا رَجُلًا يحِبّ اللّهَ ورَسولَهُ ، ويحِبّهُ اللّهُ ورَسولُهُ ، كرّارا غَيرَ فَرّارٍ ، لا يرجِعُ حَتّى يفتَحَ اللّهُ عَلى يدَيهِ » « 1 » من فردا بيرق اسلام را بدست كسى مىدهم كه خدا و پيغبرش را دوست دارد ، و خدا و پيغمبر نيز او را دوست دارد ، او كرّار غير فرّار است و پياپى بر دشمن حمله مىكند ، هرگز از ميدان جنگ برنمىگردد ، مگر اين‌كه خداوند جل جلاله بدست او فتحى را نصيب مسلمانان نمايد .\r\nدر آن‌شب اصحاب از شوق اين وعده پيغمبراكرم صلى الله عليه و آله و سلم به‌خواب نمىرفتند ، هركدام فكر مىكردند كه شايد آن‌كسى را كه پيغمبراكرم صلى الله عليه و آله و سلم به ما خبر داده است من باشم . حضرت على عليه السلام تا آن‌وقت در خيبر نبود ، پيغمبراكرم صلى الله عليه و آله و سلم فرمود على را بياوريد ، اصحاب گفتند : چشمان على درد مىكند ، نمىتواند حاضر شود ! حضرت فرمود : اورا حتماً بياوريد ، وقتىكه على عليه السلام آمد ، پيغمبراكرم صلى الله عليه و آله و سلم آب دهان مبارك را به چشمان او ماليد و به اذن خداوند جل جلاله چشمان او شفا يافت ، مىگويد : بعد از اين قضيه ، تا زمانىكه على عليه السلام زنده بود ، چشمانش درد نكرد . على عليه السلام بيرق را از دست\r\n\r\n\r\n","description":"","footnote":"\r\n( 1 ) - الكافى / ج 8 ، ص 351 ، ح 548\r\n","page_name":" 160 ","page_number":182},
  {"content":"\r\n\r\nمبارك پيغمبراكرم صلى الله عليه و آله و سلم گرفت و شمشيرش را برداشت ، به ميل و رغبت عازم ميدان شد و فتح خيبر بدستان مبارك على عليه السلام صورت گرفت . با فتح خيبر ، بزرگ‌ترين گشايش براى مسلمانان بوجود آمد و غنائم زيادى را نيز به دست آوردند .\r\n\r\nوضعيت كفار قريش\r\n « وَ لَوْ قاتَلَكُمُ الَّذِينَ كَفَرُوا لَوَلَّوُا الْأَدْبارَ ثُمَّ لا يَجِدُونَ وَلِيًّا وَ لا نَصِيراً » \r\nقبلا عرض كردم كه اگر در صلح حديبيه پيغمبراكرم صلى الله عليه و آله و سلم مصلحت مىديد و دستور جنگ را براى مسلمانان صادر مىكرد ، مسلمانان با همان شمشيرهاىشان با اين‌كه وسايل جنگى ديگرى مانند سپر ، نيزه و ساير اسباب تعرّضى و دفاعى به همراه نداشتند ، قدر متيقن بر مشركين مكه پيروز مىشدند ، چون روحيه مسلمانان بسيار بالا بود و برعكس روحيه مشركين ضعيف شده بود و تاب مقاومت را از دست داده بودند . آيه مباركه در ارتباط به همين موضوع مىفرمايد : .  « وَ لَوْ قاتَلَكُمُ الَّذِينَ كَفَرُوا »  در همان موقع كه شما در \" حديبيه \" بوديد ، اگر مشركين قريش برشما حمله مىكردند ،  « لَوَلَّوُا الْأَدْبارَ ثُمَّ لا يَجِدُونَ وَلِيًّا وَ لا نَصِيراً »  شكست مىخوردند ، پس از آن نه سرپرستى براىشان وجود داشت و نه كمك كنندهاى براى آنان بود ! شما مىرفتيد مكه را به راحتى فتح مىنموديد .\r\nهرچند قدر متيقن از تعداد مشركين مكه ما نمىدانيم كه چه‌قدر بودند ؟ اما معلوم است كه تعدادشان زياد بود . سپاه مسلمانان در حدود يك‌هزار و چهارصد نفر بودند ، يعنى مسلمانان از نظر كميت افراد به مشركين نمىرسيدند ؛ ولى روحيه آنان خيلى قوى بود ، مخصوصاً بعد از آن‌كه در زير درخت با پيغمبراكرم صلى الله عليه و آله و سلم بيعت كردند\r\n\r\n","description":"","footnote":"","page_name":" 161 ","page_number":183},
  {"content":"\r\n\r\nو تصميم گرفتند كه تا آخرين قطره‌ى خون‌شان با مشركين بجنگند ، خيلى اعتماد به نفس پيدا كردند ؛ اگر بعد از بيعت آنان بر كفار حمله مىكردند ، يقيناً مشركين را شكست مىدادند و آيه مباركه گواهى بر اين مطلب است .  « لَقَدْ رَضِيَ اللَّهُ عَنِ الْمُؤْمِنِينَ إِذْ يُبايِعُونَكَ تَحْتَ الشَّجَرَةِ فَعَلِمَ ما فِي قُلُوبِهِمْ فَأَنْزَلَ السَّكِينَةَ عَلَيْهِمْ وَ أَثابَهُمْ فَتْحاً قَرِيباً »  با اين‌كار مسلمانان ، هم خداوند از آنان راضى شد و هم آرامش درونى يافتند و هم يك فتح نزديك را براى آنان وعده داد ، مسلمانان بعد از شنيدن آيه مباركه ، خيلى قوت قلب پيدا كردند و براى جنگ با مشركين مصمم‌تر از قبل گرديدند ، آنان روحيه بيشتر پيدا نمودند ، روحيه عالى در جنگ خيلى مؤثر است ، كسانىكه تشويش روحى و دغدغه باطنى داشته باشند ، روحيه خود را از دست مىدهند و توان دفاعىشان نيز كم مىشود . هرچند سلاح و مهمات جنگى فراوان در اختيار داشته باشد ، بازهم در مقابل دشمن نمىتواند مقاومت كند .\r\n\r\nسربازآمريكايى در ويتنام\r\nچندين سال قبل ، يك روزنامه را خواندم در آن نوشته بود كه يكى از خبرنگاران در موقع جنگ آمريكا با ويتنام ، رفته بود تا از جبهات جنگ گزارشى را تهيه كند ، او مىگويد : رفتم نزد يك سرباز آمريكايى ، ديدم كه بهترين تنفگ خودكار در دست اوست ؛ اما بدنش از ترس مىلرزد ، پرسيدم : چرا مىلرزى ؟ تو بهترين تفنگ را در دست دارى كه دشمنانت آن را ندارند ! از طرف ديگر در اين‌جا كه تو اكنون ايستاده‌اى كسى نيست تا از او بترسى ! سرباز گفت : واى تو تازه آمدى هيچ نمىدانىكه در اين‌جا چه خبر است ؟ مىدانىكه ويتنامىها چه‌كار مىكنند ؟ همين‌طورىكه من ايستاده‌ام و هواسم نيز به طرف دشمن است ، يك مرتبه از زير\r\n\r\n","description":"","footnote":"","page_name":" 162 ","page_number":184},
  {"content":"\r\n\r\nزمين مرا با همين سلاحى كه در دست دارم ، به طرف خود مىكشند و پايين مىبرند ، هيچ‌كسى هم متوجه نمىشود كه مرا زير زمين بردند .\r\nواقعاً ويتانامىها روحيه قوى داشتند ، زير زمين حفر مىكردند ، تونل درست مىكردند تا زير پاى سربازان آمريكايى مىآمدند و آنان را با خود مىبردند ، اگر روحيه آنان ضعيف مىبود ، اصلًا اين چيزها در ذهن‌شان هم نمىرسيد . آمريكايىها در ويتنام زياد جنگيدند ، زياد تلاش كردند تا ويتنامىها را شكست دهند ؛ همه‌جا را نخريب كردند ، تعداد زيادى را كشتند ؛ اما نتوانستند بر اراده مردم ويتنام پيروز شوند ، علتش نيز اين بود كه روحيه سربازان‌شان ضعيف شده بود ، تاب مقاومت را نداشتند ، سرانجام آمريكايىها در برابر مردم ويتنام شكست خوردند ، ويتنام جنوبى و ويتنام شمالى با يكديگر يك جا شدند و آمريكا با تحمل خسارات بسيار سنگين به‌طور ذليلانه از ويتنام خارج گرديد و ويتنامىها در اين جنگ نابرابر پيروز شدند .\r\n\r\nروحيه مجاهدين افغانستان\r\nوقتى شوروى در افغانستان حمله كرد ، مردم مسلمان ما به جهاد برخواستند ، خوب هم مقاومت كردند ، سرانجام اين قدرت جهان‌خوار را شكست دادند ؛ ولى با وجود آن‌هم ، ما در تاكتيك‌هاى جنگى خود دچار اشتباه شديم ، ما در جنگ با روس‌ها جبهه به جبهه جنگيديم ، مجاهدين مسلمان ما اكثراً با روس‌ها رو در رو جنگيدند ، در جنگ‌هاى و رو در رو ، معلوم است كه روس‌ها قدرت بيشتر داشتند ، مجاهدين چيزى نداشتند ، اگر هم داشتند سلاح‌هاى بسيار قديمى در اختيار داشتند ، روس‌ها با سلاح‌هاى پيشرفته و مدرن جبهات ما را زير آتش مىگرفتند ، تفنگ‌هاى\r\n\r\n","description":"","footnote":"","page_name":" 163 ","page_number":185},
  {"content":"\r\n\r\nقديمى ما اصلًا به هدف نمىرسيد ، اگر مىرسيد تلفات بسيار ناچيز داشت ، اين موضوع باعث مىشد تا روحيه مجاهدين ضعيف شود ، به همين دليل ، تلفات نيروى انسانى ما هم زياد بود . ما بايد به جنگ‌هاى چيريكى بيشتر توجه مىكرديم ، يعنى بر واحدهاى جنگى و پايگاه‌هاى دشمن حمله مىكرديم و سپس فوراً عقب نشينى مىنموديم . اگر اين‌كار را مىكرديم هم زودتر پيروز مىشديم و هم تلفات اندكى را متحمل مىشديم . اكنون جنگ مردم ويتنام با آمريكاىها هم گذشت و جنگ مجاهدين ما با روس‌ها نيز گذشت ؛ ولى اگر جنگ ويتنام را با جنگ افغانستان درست مقايسه كنيم و درست مورد بررسى و تحليل قرار دهيم ، فرق‌هاى زيادى بين اين دو جنگ وجود داشت كه من به دو فرق عمده آن اشاره مىكنم .\r\n\r\nفرق عمده تاكتيك جنگى\r\n1 - ويتنامىها در جنگ با آمريكا ، متحد و يك‌پارچه بودند ؛ ولى رهبران احزاب مجاهدين ، هيچ‌وقت اتفاق نكردند ، دليل آن نيز يا فشار قدرت‌هاى خارجى و يا منافع شخصى خودشان بود ، زحمت‌هاى زيادى كشيده شد ، در سعودى همه جمع شدند ، در ايران جمع شدند ، در پاكستان جمع شدند ، در هرجايىكه جمع مىشدند ، به آنان گفته مىشد يك جا و متحد شويد ! ولى برآنان تأثير نكرد ، هر روز يك فلم جديد بازى مىكردند . در هر روزآيه مباركه ،  « وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا »  را مىخواندند و در روى كاغذ هم مىنوشتند ، باهم تعهد مىسپردند كه يكى شوند ، روز ديگر مىديديم باز يك حزب جديد ديگر به‌وجود مىآمد ، باز همان آيه مباركه را باهم مىخواندند ، همين‌طور ادامه يافت تا از دوسه حزب ، به پانزده حزب\r\n\r\n","description":"","footnote":"","page_name":" 164 ","page_number":186},
  {"content":"\r\n\r\nرسيد ، براى هركدام آن‌ها كه به وجود مىآمد ، آيه مباركه  « وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا »  قرائت مىكردند ، آيه مباركه قرآن را در واقع به مسخره گرفته بودند .\r\n\r\nعوامل مشكلات مجاهدين\r\nدراين ميان هيچ جاى شكى وجود نداشت كه اعضاى عده‌اى از احزاب مزدوران خارجى بودند ، خارجىها براى رسيدن به منافع خود آنان را نمىگذاشتند كه با ساير احزاب يك جا شوند ، چندين مرتبه به صورت ابتدايى اتحاد صورت گرفت ؛ ولى زود برهم خورد ، حتى براى كوتاه مدت هم اين اتحادها دوام نياورد . اين بود داستان غم انگيز احزاب جهادى ما ! من چيزهاى وحشتناكى را در مورد اختلافات احزاب جهادى شنيده‌ام ؛ اما دليلى براى آن‌ها در دست ندارم ، ازاين‌كه دليلى ندارم ، نمىخواهم از آن‌ها چيزى بر زبان آورم ، منتهى اين را خوب مىدانم كه جنگ‌هاى احمقانه بين احزاب صورت گرفت ! چه قدر تلفات سنگينى را مردم بيچاره متحمل شدند ؟ ! چه قدر عمر دشمن خونخوار خود را كه عبارت از اتحاد جماهير شوروى سوسياليستى سابق است دراز كرديم ؟ ! اگر همه يك‌جا مىشديم ، نه اين‌همه جنگ \" بين الاحزاب \" به وجود مىآمد ! نه اين‌قدر مسلمانان در جنگ‌هاى داخلى كشته مىشدند ، احزاب در روى هم‌ديگر شمشير كشيدند ، سينه‌هاى هم‌ديگر را با تفنگ ، احمقانه هدف قرار دادند و الله اكبر گفتند ! چه ضررهاى زيادى به مردم رسيد ؟ چه قدر مردم بيگناه كشته شدند ؟ چه قدر خسارت مالى متوجه آنان شدند ؟ چه قدر مردم آواره شدند و چه قدر جنايات عليه آنان صورت گرفت ؟ خدا مىداند ؟ ! ! !\r\n\r\n","description":"","footnote":"","page_name":" 165 ","page_number":187},
  {"content":"\r\n\r\n\r\nجنگ هاى داخلى\r\nيك‌وقتى در مكه مكرمه بودم ، يك‌نفر افغانى نزد من آمد ، او مرا نمىشناخت كه افغانى هستم ، از من پرسيد ! از كجا آمدى ؟ گفتم از ايران ، حرف من درست بود ، من در ايران بودم و از آن‌جا به مكه مشرف شده بودم . گفت : من از افغانستان هستم ، از فلان ولايت و از فلان ولسوالى ، ( من نام آن ولسوالى را نمىگيرم ، صلاح نيست ) گفت يك روز در ولسوالى ما بين دو حزب جهادى آن‌قدر داشكه و سلاح‌هاى ثقيل ديگر فير شد كه اگر در كابل فير مىشد ، كابل سقوط مىكرد ! همين سلاح‌هايى را كه كشورها به نام جهاد به احزاب افغانى مىدهند ، همه بر عليه مردم استفاده شد ! توسط همين سلاح‌ها در كوها و ديگر مناطق جنگى منطقه ما ، آن‌قدر فير صورت گرفت كه گويا روى زمين آهن روئيده است . [ واقعاً انسان خجالت مىكشد 
  ] چه قدر مهمات زياد در جنگ‌هاى داخلى تلف شد ؟ ! احزاب دشمن واقعى را فراموش كرده بودند ، اكثراً به صورت احمقانه به جان هم افتاده بودند .\r\nالبته جنگ‌هاى داخلى مربوط به همه‌ى احزاب نمىشود ، به يك حزب و دو حزب هم محصر نمىشود ، يعنى اكثر احزاب جهادى ، براى دعواهاى ناچيزىكه داشتند ، كارشان به تفنگ رسيد ، در سابق اگر بين مردم اختلاف واقع مىشد و كار به درگيرى مىرسيد ، با چوب و سنگ هم‌ديگر را مىزدند ؛ ولى از وقتىكه كلاشنكوف پيدا شد ، ديگر چوب و سنگ از ياد مردم رفت ، در دعواهاى معمولى هم با كلاشنكوف يك‌ديگر را مىزدند . متأسفانه ، اكثر احزاب جهادى اراده ضعيف داشتند ، حتى در جنگ‌هايىكه بين دو نفر از طرفداران آن‌ها صورت مىگرفت ، دو جبهه بزرگ به روى هم‌ديگر آتش مىگشودند . به جاى اين‌كه بيايند جنگ بين دو\r\n\r\n","description":"","footnote":"","page_name":" 166 ","page_number":188},
  {"content":"\r\n\r\nنفر را مهار كنند ، صف آرايى نظامى مىكردند ، تمام اين‌ها از نواقص جهاد ما بود ؛ اگر احزاب ما يك‌جا مىشدند ، فوايد و بركات زيادى را به همراه مىآورد ؛ ولى افسوس كه چنين كارى صورت نگرفت .\r\nهمان‌گونه كه قبلًا اشاره كردم ، خارجىها روى بعضى از احزاب نفوذ داشتند و نمىگذاشتند آن‌ها متحد شوند ؛ خارجىها منافع خود را در پراگندگى مجاهدين مىديدند ، به همين دليل احزاب مزدور و فاقد اراده نمىتوانستند با ديگران متحد و يك‌جا شوند . يك‌مقدار خارجىها مقصر بودند ؛ ولى تقصير عمده از خود احزاب بود ، اكثر احزاب يا فاقد اراده بودند و يا به‌خاطر منافع شخصى خود راضى نبودند كه انسجام به وجود آيد ، رهبران جهادى هركدام خواب ارگ ( قصر ) رياست جمهورى مىديدند ، كسى به فكر مردم نبود ، جهاد را مردم كردند ؛ ولى در موقع پيروزى ، متأسفانه ، رهبران احزاب ، مردم را اصلًا حساب نمىكردند و همه به فكر چوكى و قدرت بودند .\r\n2 - فرق عمده ديگر بين جهاد اسلامىما و مبارزه ويتنامىها اين بود كه ما در دوران جنگ هميشه به دنبال توپ و آرپىجى هفت و ديگر سلاح‌هاى سنگين مىگشتيم ، سرانجام حتى به موشك‌هاى ( استينگر ) هم رسيديم ، ما دنبال چنين سلاحهايى مىگشتيم كه با آن‌ها هواپيماها و تانك‌هاى دشمن را منهدم نماييم ، هميشه به جنگ‌هاى جبهه به جبهه فكر مىكرديم ، هيچ‌گاه مجاهدين‌ما ، مانند مبارزين ويتنام ، به جنگ‌هاى چيريكى فكر نمىكردند . ويتنامىها در مبارزه با آمريكا ، به اندازه ما مصرف نكردند ، آنان بيشتر از\r\n\r\n","description":"","footnote":"","page_name":" 167 ","page_number":189},
  {"content":"\r\n\r\nمواد انفجارى استفاده مىكردند و با تاكتيك‌هاى بسيار ماهرانه و ظريفانه با آمريكايىها مىجنگيدند ، اين روش ماهرانه آنان سبب شد كه هم تلفات انسانى را تقليل دهند و هم در مصرف مهمات جنگى صرفه جوى شود ، آنان توانستند با همين روش ، روحيه دشمن را خراب كنند و احتياج شان نيز نسبت به‌ما به خاريجىها كمتر بود .\r\nما اين‌كار را نكرديم ، هميشه در فكر جنگ‌هاى رو در رو بوديم ، همين موضوع سبب شد كه هم تلفات ما زياد شود و هم وابستگى بيشترى به خارجىها پيدا كنيم . توقع ما زياد بود ، سلاح‌هاى زياد مىخواستيم ، پول‌هاى انگفتى را مطالبه مىكرديم ، تمام اين چيزها روى هم رفته ، سبب بدبختى و بيچارگى مردم مسلمان ما گرديد . حالا ويتنامىها كافر بودند يا ملحد بودند ، بحث جداگانه‌اى است و ما به آن كارى نداريم ؛ ولى ما بايد درست قضاوت كنيم و به اشتباه خود اعتراف نماييم كه جنگ‌هاى مردم ويتنام ، خيلى فنىتر ، پيچيده‌تر ، منسجيم‌تر و حساب شده تر ، از جهاد ما بود ، همه تحت يك فرماندهى واحد جنگ مىكردند . جنگ ويتنام قبل از جهاد ما صورت گرفته بود ؛ ولى ما نتوانستيم از آن‌ها عبرت بگيريم . ما مىتوانستيم از تجربه‌هاى خوب مردم ويتنام استفاده كنيم ؛ اما چنين كارى را ما نتوانستيم . اكنون دوران هردو جنگ سپرى شده است ؛ ولى واقعاً براى ما جاى تأسف است كه چرا ما نتوانستيم از تجربيات مردم ويتنام استفاده كنيم ؟ ! . چرا ما از فكر خود كار نگرفتيم ؟ ! چرا خود خواهىهاى خود را مهار نتوانستيم .\r\n\r\n","description":"","footnote":"","page_name":" 168 ","page_number":190},
  {"content":"\r\n\r\n\r\nأهميت صلح حديبيه\r\n « وَ لَوْ قاتَلَكُمُ الَّذِينَ كَفَرُوا لَوَلَّوُا الْأَدْبارَ ثُمَّ لا يَجِدُونَ وَلِيًّا وَ لا نَصِيراً » \r\nآيات مباركه سوره فتح كه تاكنون براى شما بيان شده است ، همه در مورد صلح حديبيه صحبت مىكند ، قضيه صلح حديبيه بسيار مهم است و به همين دليل قرآن مجيد روى آن زياد مانور مىدهد . اگر ما بخواهيم دوران نبوت پيغمبراكرم صلى الله عليه و آله و سلم را دو تقسيم كنيم ، مىشود كه قبل از صلح حديبيه را يك قسمت حساب كنيم و بعد از آن را قسمت ديگر حساب نماييم . صلح حديبيه بسيار سرنوشت ساز بوده و به همين دليل قرآن كريم آن را موشكافى مىكند و علل صلح حديبيه براى مسلمانان بيان مىنمايد ، قبل از صلح حديبيه ، مشركين قريش مىآمدند حتى در مدينه و بر مسلمانان حمله مىكردند ، مسلمانان فقط حالت دفاعى داشتند ، ولى ناگهان آنان مىخواهند به مكه بروند و عمره بجا آورند ، در مسجد الحرام نماز بخوانند ، اين موضوع خيلى براى طرفين متخاصم مهم است . از يك‌طرف منافقين بين مردم تبليغ مىكردند ، از طرف ديگر متخلفين از كشته شدن مىترسيدند و حاضر نمىشدند تا همراه با پيغمبراكرم صلى الله عليه و آله و سلم بسوى مكه بروند ، آن‌هم درحالىكه همه بدون ( به‌جز شمشير ) سلاح حركت كرده بودند ، رفتن به مكه ، بدون سلاح خيلى براى مردم سخت بود ، به اصطلاح امروزى دست در سوراخ زنبور كردن بود . با توجه به تبليغات زهرآگين منافقين و سوءظن متخلفين كه مىگفتند : هرگز پيغمبر با سپاه خود زنده به مدينه برنمىگردند ، پيغمبر مكرم اسلام صلى الله عليه و آله و سلم با سپاه و ياران خود به سوى مكه حركت كردند و بعد از انعقاد صلح دوباره سالم به سوى مدينه برگشتند ، خداوند مىخواهد از وضعيت آينده به پيغمبرش خبر داده و اطلاع رسانى كند .\r\n\r\n","description":"","footnote":"","page_name":" 169 ","page_number":191},
  {"content":"\r\n\r\nمن احتمال مىدهم كه آيات مباركه ، در طول راه قبل از اين‌كه پيغمبراكرم صلى الله عليه و آله و سلم به مدينه برسد ، به صورت جمع يا به صورت تدريجى براى آن‌حضرت صلى الله عليه و آله و سلم نازل شده است .  « وَ لَوْ قاتَلَكُمُ الَّذِينَ كَفَرُوا لَوَلَّوُا الْأَدْبارَ ثُمَّ لا يَجِدُونَ وَلِيًّا وَ لا نَصِيراً »  مشركين مكه به اين فكر بودند كه يك‌مرتبه به حديبيه حمله كنند و مسلمانان را قتل عام نمايند ، منتهى بعد از اين‌كه مشركين شنيدند مسلمانان همه يك‌دست و متحد هستند و همه با پيغمبرشان بيعت كرده‌اند كه تا پاى جان با دشمنان او بجنگند ، ترسيدند و تصميم خود را عوض كردند ، در أثر همين ترس بود كه صلح معروف حديبيه ، بين مسلمانان و مشركين منعقد گرديد . قرآن مجيد در اين آيه ، به همين موضوع اشاره مىكند و مىفرمايد : هرچند كفار قريش به همان تصميم خود باقى مىماندند و بر شما حمله مىكردند ، باز هم شكست مىخوردند و شما آن توانايى را داشتيد كه آرايش آنان را در هم بكوبيد ، پس از شكست ، كفار قريش نه دوستى براى خود داشتند و نه يارى دهنده‌اى براى خود مىيافتند . درآن‌صورت شما مكه را به راحتى فتح مىكرديد ؛ اما مصلحت ايجاب مىكرد كه پيغمبرشما به جاى جنگ با آنان ، صلح را انتخاب نمايد .\r\nقرآن مجيد مىخواهد هم جواب مشركين را كه مىخواستند بر مسلمانان حمله كنند بدهد و هم جواب منافقين و متخلفين را كه فكر مىكردند ، پيغمبر و همراهانش از مكه زنده بر نمىگردند . لذا مىفرمايد :  « وَ لَوْ قاتَلَكُمُ الَّذِينَ كَفَرُوا لَوَلَّوُا الْأَدْبارَ »  اگر مشركين برشما حمله مىكردند شكست مىخوردند ، «  ثُمَّ لا يَجِدُونَ وَلِيًّا وَ لا نَصِيراً »  شايد مراد اين باشد كه اگر شما به دنبال‌شان به مكه هم مىرفتيد ، دوستى براى آنان نمىيافتيد و يارى كننده‌اى براى آنان نمىديديد ، آنان حتى در نزد هم‌كيشان خود نيز ذليل مىشدند .\r\n « سُنَّةَ اللَّهِ الَّتِي قَدْ خَلَتْ مِنْ قَبْلُ وَ لَنْ تَجِدَ لِسُنَّةِ اللَّهِ تَبْدِيلًا » \r\n\r\n","description":"","footnote":"","page_name":" 170 ","page_number":192},
  {"content":"\r\n\r\nرسول من ! اين سنت و روش دائمى خداست و در گذشته نيز چنين بوده است ! و براى سنت خدا هيچ‌گونه تغيير و تبديل وجود ندارد .\r\n\r\nسنت الهى در دستگاه خلقت\r\nدر دستگاه خلقت يك سلسله قوانين كلى و ثابت ، وجود دارد كه براى هميشه قابل اجرا است و نمىشود كه آن قوانين تغيير نمايد ، روش كلى طبيعت تغيير ناپذير است ، استثناءاتى هم وجود دارد كه به صورت فوق العاده گاه‌گاهى آن قوانين تغيير مىكند ؛ ولى آن استثناءات نادره تابع مصالح است ؛ اگر خدا مصلحت ببيند ، آن را تغيير مىدهد ، در غير اين صورت ، سنت خدا همان‌گونه كه جارى شده است ، براى هميشه لازم الاجرا مىباشد . به عنوان مثال : سنت خدا براين جارى است كه براى پيدا كردن رزق انسان بايد كار كند ، اگر كار نكند ، كسى به او رزق نمىدهد و از گرسنگى مىميرد . سنت خدا براين است كه ما در مقابل خطرات از خود محافظت نماييم و إلّا كشته مىشويم .\r\nاگر انسان چاهى را در پيش روى خود ببيند و به آن توجه نكند ، پايش داخل آن رفته و مىشكند ، اگر انسان از جاى بلندى خود را بيندازد ، استخوان‌هايش مىشكند و مىميرد ، اگر كسى خود را داخل آتش بيندازد مىسوزد ، بايد انسان متوجه باشد تا از خطرات احتمالى جلوگيرى كند ؛ اگر انسان تدابيرى براى خود نينديشد ، سنت خدا براين است كه ضرر مىبيند ، گرسنه مىماند ، دست و پايش مىشكند و معلول مىشود و يا هم كشته مىشود . خداوند جل جلاله هيچ كارى را به صورت فوق العاده انجام نمىدهد و هرچيز از خود داراى علل و اسباب است و بايد از كانال\r\n\r\n","description":"","footnote":"","page_name":" 171 ","page_number":193},
  {"content":"\r\n\r\nطبيعى خود انجام شود . سنت خدا غير قابل تبديل و تحويل است كه در چند آيه مكرراً بيان شده است . مىشود سنت او را به قانون سببيت و مسببيت كه زيربناى علوم تجربى است معرفى كنيم . ( دقت كنيد )\r\nعرض كردم كه بعضى استثناءات در قانون عمومى مذكور هم وجود دارد ، مانند نجات دادن حضرت ابراهيم عليه السلام از آتش نمرود ، مانند غذايىكه براى حضرت عيسى عليه السلام و حواريونش آمد ، اين‌ها از استثناءات است ؛ اگر خدا بخواهد كار فوق العاده ، صورت مىگيرد و آن‌هم براى مصالح بزرگ . قانون و سنت الهى براى همه يك‌سان است ، وقتى مىگوييم ، سنت الهى ، مراد قوانين فيزيكى نيست كه به توسط انسان‌ها درست شده‌اند ، بلكه همان قانون طبيعى است كه خدا آن را خلق كرده است . قانون طبيعى براى همه يك‌سان است ، حتى انبياء عليهم السلام نيز از اين قانون مستثنى نبوده‌اند ، قانون فوق العاده در واقع همان معجزاتى است كه گاه‌گاهى براى انبياء صورت مىگرفت ، نه هر وقت كه خود آنان بخواهند . انبياء مثل ديگران از قوانين طبيعى پيروى مىكردند . بعضىها فكر مىكنند كه تمام كارهاى انبياء با معجزه يا قوانين فوق العاده انجام مىشد ! نه اين فكر اشتباه است ، انبياء مثل ساير مردم در اموراتى كه انجام مىدادند ، از فكر و عقل خود استفاده مىكردند ، نه توسط معجزه . در اصل معجزه شكى وجود ندارد ، منتهى معجزه در موارد بسيار استثنائى صورت مىگرفت . انبياء عليهم السلام ، در اكثر موارد مثل ساير مردم از غيب هيچ نمىفهميدند ، آنان فقط چيزهايى را مىدانند كه خداوند متعال جل جلاله براىشان آموخته است .\r\n\r\n","description":"","footnote":"","page_name":" 172 ","page_number":194},
  {"content":"\r\n\r\nخداوند متعال جل جلاله خطاب به سيد و سالار انبياء حضرت خاتم النبيين صلى الله عليه و آله و سلم مىفرمايد :  « قُلْ إِنَّما أَنَا بَشَرٌ مِثْلُكُمْ يُوحى إِلَيَّ أَنَّما إِلهُكُمْ إِلهٌ واحِدٌ »  « 1 » رسول من ! به مردم بگو ! من مثل شما يك انسان هستم ، فرق ما با شما اين است كه خدا به ما وحى مىكند ، خداى ما و شما همان خداى يگانه است . سعدى در اين مورد شعر خوبى دارد ، هرچند من استدلال به شعر نمىكنم ؛ ولى شعر سعدى ، خوب و مطابق قاعده است ، او مىگويد :\r\n يكى پرسيد زان گم كرده فرزند * كه اى روشن گهر پير خردمند\r\nزمصرش بوى پيراهن شنيدى * چرا در چاه كنعانش نديدى ؟ \r\n\r\nبوى پيرهن يوسف عليه السلام\r\nخطاب به حضرت يعقوب عليه السلام است كه او يوسف را به حسب ظاهر گم كرده بود و نمىدانست در كجا است ! كشته شده يا جايى رفته است ؟ مىگويد : كسى به حضرت يعقوب عليه السلام گفت : اى پير خردمند و دانا ، تو بوى پيراهن يوسف را از مصر استشمام كردى ، چرا موقعىكه يوسف در ميان چاهى در همين نزديكىهاى تو بود او را نديدى ؟ حضرت يوسف عليه السلام وقتى پيراهن خود را به دست برادرش داد كه ببرد\r\n\r\n\r\n","description":"","footnote":"\r\n( 1 ) - كهف / آيه 110\r\n","page_name":" 173 ","page_number":195},
  {"content":"\r\n\r\nنزد پدرش ، حضرت يعقوب قبل از آمدن قاصد گفت : بوى يوسف به مشامم مىرسد . سعدى جواب حضرت يعقوب عليه السلام را چنين بيان مىكند .\r\n بگفت احوال ما برق جهان است * دمى پيدا و ديگر دم نهان است\r\nگهى بر طارم اعلى نشينيم * گهى بر پشت پاى خود نبينيم \r\nگفت : حال ما پيغمبران مثل رعد و برق است كه گاه‌گاهى در فضاء ديده مىشود ، يك‌وقت خدا به ما عنايت مىكند ، همه چيز را مىبينيم و مىدانيم ، اما وقتىكه عنايت خدا از ما گرفته شود مثل ساير انسان‌ها چيزى نمىدانيم . همه‌ى انبياء اين چنين هستند ، وقتىكه خدا بخواهد بعضى از چيز را به آنان نشان مىدهد ، اما در بقيه اوقات مثل انسان‌هاى معمولى هستند كه حتى پشت پاى خود را هم نمىبينند .\r\n\r\nامتداد حق و باطل\r\nسنت خدا براين جارى است كه ظالمين سرانجام نابود شوند ، قرآن دستور مىدهد كه از خود دفاع كنيد ؛ اما متوجه باشيد كه ناحق به‌كسى تجاوز نكنيد ، بدون جهت بركسى ظلم و تعدى نكنيد . كفار با شما مىجنگند ، شما نيز با آن‌ها بجنگيد ، منتهى قانون جنگ را رعايت كنيد ، قرآن مجيد براى جنگ نيز قانونى دارد ، حتى در مورد جنگ با كفار و مشركين . نيز مىفرمايد : از خود دفاع كنيد و با كفار بجنگيد ؛ ولى كار بجايى نرسد كه به كسى تعدى كنيد ، به ناحق مرتكب ظلم شويد . سنت خدا براين جارى است كه در اين دنيا همه زندگى كنند ، در دنيا كافر حق زندگى\r\n\r\n","description":"","footnote":"","page_name":" 174 ","page_number":196},
  {"content":"\r\n\r\nدارد ، مؤمن حق زندگى دارد ، منافق حق زندگى دارد و انسان لائيك نيز حق زندگى دارد ، همه مىتوانند حق زندگى داشته باشند ، در دنيا خطوط مختلفى وجود دارد ، خط فرعون ، خط موسى ، خط يزيد ، خط امام حسين ، همه‌ى خطوط در اين دنيا وجود دارند . سنت خدا براين است كه خطوط حق و باطل هردو وجود داشته باشد ، تمام اين خطوط باهم تعارض دارند و بر اساس اسباب و علل گاهى يك‌طرف ضعيف مىشود و گاهى طرف ديگر ، مراتب هر خط ، با خط ديگر فرق مىكند ، مقام و ارزش هركدام آن‌ها متفاوت است ، بعضى خطوط مراتب بسيار بالايى دارد و بعض ديگر در پست‌ترين مراتب قرار دارد ؛ ولى از نظر قانون طبيعى همه‌ى آن‌ها در دنيا حق زندگى دارند و ظلم و ستم بر هيچ‌كدام آن‌ها جايز نمىباشد .\r\nسنت خدا براين جارى است ، اگر مشركين در حديبيه مىآمدند و بر مسلمانان تعدى مىكردند ، بايد مسلمانان در مقابل مشركين مىجنگيدند و انتقام خود را از آنان مىگرفتند ، بر اساس همين سنت الهى ، مشركين شكست مىخوردند ، چون سنت خدا بر اين جارى شده است كه متجاوزين و ظالمين شكست بخورد و سنت خدا قابل تغيير و تبديل نمىباشد ،  « سُنَّةَ اللَّهِ الَّتِي قَدْ خَلَتْ مِنْ قَبْلُ وَ لَنْ تَجِدَ لِسُنَّةِ اللَّهِ تَبْدِيلًا »  رسول من تو بر مشركين پيروز مىشدى و سنت خدا را كسى نمىتواند تبديل كند .\r\nسنت و روش خدا مثل روش ما انسان‌ها نيست كه در هرشرايط قابل تغيير باشد ، انسان در طفلى خود يك روش دارد ، در جوانى روش ديگر پيدا مىكند ، عقلش كامل مىشود ، تجربياتش بيشتر مىشود ، در پيرى ، روش ديگر پيدا مىكند ، ديگر آن حال و هوايى جوانى را ندارد ، انسان در هر شرايط قابل تغيير است ؛ اما سنت خدا\r\n\r\n","description":"","footnote":"","page_name":" 175 ","page_number":197},
  {"content":"\r\n\r\nهميشه در يك حال است ، خدا هيچ‌گاه از حالى به حال ديگر نمىشود ، خداوند جل جلاله مشمول تحول و ديگرگونى نيست . خدا موجود مجرد است ، موجود مادى نيست كه در حال تغيير و تحول باشد ، خداوند جل جلاله مجرد است و هميشه به يك حال باقى است ، علم انسان‌ها محدود است و نياز به تكامل دارد ؛ ولى علم خداوند جل جلاله ذاتى است و نياز به تكامل ندارد ، تمام كمالات خدا عين ذاتش است . قوانين كلى خدا از اول تا ابد طبق مصلحت اداره مىشود و هرچه زمان بگذرد ، تغييرى در سنت خدا به‌وجود نمىآيد .\r\n\r\nجواب يك سؤال مهم\r\n « وَ هُوَ الَّذِي كَفَّ أَيْدِيَهُمْ عَنْكُمْ وَ أَيْدِيَكُمْ عَنْهُمْ بِبَطْنِ مَكَّةَ مِنْ بَعْدِ أَنْ أَظْفَرَكُمْ عَلَيْهِمْ وَ كانَ اللَّهُ بِما تَعْمَلُونَ بَصِيراً » \r\nممكن است اين سؤال مطرح شود كه آيا وقتى مشركين مىخواستند بر مسلمانان حمله كنند ، چرا حمله نكردند ؟ يا اين‌كه اگر فتح مكه در آن‌زمان ممكن بود ، چرا پيغمبر دستور حمله را صادر نكرد ؟ خوب بود كه در همان زمان بر مكه حمله مىكردند و كار مشركين را يك‌سره مىساختند ، چرا اين همه سال معطل شد ؟ آيه مباركه در جواب مىفرمايد :  « وَ هُوَ الَّذِي كَفَّ أَيْدِيَهُمْ عَنْكُمْ وَ أَيْدِيَكُمْ عَنْهُمْ بِبَطْنِ مَكَّةَ »  اين‌كار به اراده خدا است كه در نزديكى مكه ، دست‌هاى مشركين را برشما كوتاه كرد . و دست‌هاى شما را نيز از آنان كوتاه نمود ، اراده خدا بر همين بود كه نه مشركين بر شما حمله كنند و نه شما برآنان حمله كنيد .  « مِنْ بَعْدِ أَنْ أَظْفَرَكُمْ عَلَيْهِمْ » \r\n\r\n","description":"","footnote":"","page_name":" 176 ","page_number":198},
  {"content":"\r\n\r\nما بعداً شما را بر مشركين ظفر داديم ، واقعاً صلح حديبيه ظفر بزرگى براى مسلمانان بود ، مصلحت خدا در اين بود كه جنگ و خونريزى صورت نگيرد .  « وَ كانَ اللَّهُ بِما تَعْمَلُونَ بَصِيراً »  خدا به آن‌چه‌كه شما انجام مىدهيد آگاه و بينا است . فكر انسان‌ها محدود است ، فقط ظاهر قضيه را فكر مىكنند ، در حالىكه خداوند جل جلاله از ابتداء تا انتهاء علم دارد .\r\nخداوند متعال جل جلاله مىفرمايد : شما را بر دشمنان تان ظفر داديم ، منظور از اين ظفر كه قرآن بيان مىكند چيست ؟ جواب واضح است ، مسلمانان حتى در مدينه هم كه بودند از شر مشركين در امان نبودند ، مشركين مال و ثروت زياد داشتند ، امكانات و لوازم جنگى فراوان داشتند ، مسلمانان چيزى نداشتند ! نه مال و ثروت داشتند ، نه امكانات جنگى ، هيچ‌كدام را نداشتند . مشركين مىآمدند در اطراف شهر مدينه براى مسلمانان درد سر ايجاد مىكردند ، هيچ‌وقت مسلمانان از شر آنان حتى در مدينه كه خانه آنان بود راحت نبودند ، هر روز اين احتمال مىرفت كه مشركين عليه مسلمانان دست به كار شوند . اكنون كه مسلمانان از مدينه حركت كرده و به دروازه مكه رسيده‌اند ، مشركين از ترس به آنان پيشنهاد صلح دهساله را مىدهند ، مگر اين بزرگ‌ترين ظفر و پيروزى براى مسلمانان نيست ؟ از بركت صلح حديبيه اسلام توسعه يافت ، حتى در جاهاى كه قبلًا احتمال رفتن را هم نمىدادند ، مسلمانان رفتند ، دست به تجارت زدند ، مردم را به اسلام دعوت كردند ، شهر مكه را نيز به زودترين فرصت ، بدون جنگ و خونريزى فتح نمودند .\r\n\r\n","description":"","footnote":"","page_name":" 177 ","page_number":199},
  {"content":"\r\n\r\n\r\nجواب يك سؤال مهم‌تر\r\nخداوند جل جلاله مىفرمايد : ما دست كفار را از شما كوتاه كرديم و دست شما را از آنان ! پس چرا او به ما دستور مىدهد كه با كفار دشمنى كنيد و به كافر هيچ‌گاه محبت ننماييد ، حتى اگر پدر يا برادر تان باشد ! در حالىكه خودش نسبت به كفار مرحمت مىكند ؟ .\r\nجواب : موضع‌گيرى دينى همين است كه محبت با كفار به هر شكلىكه باشد حرام است ، جايز نيست كه يك نفر مسلمان نسبت به كافرى محبت كند ! ! بعضىها گفته‌اند كه بعد از شرك به خدا ، محبت با كفار از بالاترين گناهان است ؛ يعنى بدتر از خوردن شراب و عمل زنا مىباشد . جايز نيست كه يك مسلمان با كفار دوستى داشته باشد ، اسرار خود را با او در ميان بگذارد ، يا او را ولى و سرپرست خود قرار دهد . اين دستور قرآن به مسلمانان است ، چون ما انسان هستيم ، داراى عواطف و احساسات هستيم ؛ ممكن است يك وقت عواطف و احساسات برما غلبه كند و مرتكب خيانت شويم ؛ ولى خدا مثل ما نيست ، او نه عواطف دارد و نه احساسات ، خدا مادى نيست كه عواطف و احساسات داشته باشد ، او فقط رحمت دارد ، رحمت خدا نيز با رحمت انسان فرق مىكند .\r\nرحمت ما انسان‌ها از روى دل‌سوزى است ، خدا نه مادى است و نه دل دارد ، خدا جسم نيست كه دل داشته باشد ، خدا مجرد است و رحمت او رسانيدن فيوضات و بركات به مخلوقاتش است ، حالا اين مخلوقات كافر باشند يا مسلمان . رحمت خدا اگر از كسى گرفته شود ، نابود مىشود ، فرق نمىكند كه او كافر باشد يا مؤمن و خدا پرست ! . به يك جمله مىگوييم ، ما مكلف هستيم ، خداوند جل جلاله به تكالف شرعى آدميان مكلف نيست .\r\n\r\n","description":"","footnote":"","page_name":" 178 ","page_number":200},
  {"content":"\r\n\r\nخداوند متعال يك قانون كلى را وضع كرده است كه براى هميشه باقى است ، به عنوان مثال ، اگر طفلى كوچكى بين آتش بيفتد ، سنت خدا براين است كه او بسوزد ، طفل نمى تواند خود را نجات دهد و خدا هم مثل ما عاطفه ندارد كه دلش به‌حال طفل بسوزد و او را از سوختن نجات دهد . ما و شما اگر يك طفل را كه حتى از قوم دشمن ما هم باشد ، نمىگذاريم كه در آتش بسوزد ، احساسات ما نمىگذارد كه سكوت كنيم ، دل ما مىسوزد كه آن طفل در آتش دود شود ، لذا سعى مىكنيم كه به هر وسيله ممكن او را از مرگ نجات دهيم . ما انسان هستيم و داراى عاطفه هستيم ، از نظر عاطفى ما به ديگران ترحم مىكنيم . خداوند متعال جل جلاله مجرد است و هيچ‌گونه عواطف واحساسات در ذات او وجود ندارد ، او قانون كلى دارد ، سنت خدا بر اين است كه اگر كسى خود را از كوه پايين بيندازد مىميرد . اين‌كه به ما دستور مىدهد كه با كفار بجنگيد و هيچ نوع محبتى نسبت به آنان نداشته باشيد يك امر است ما تابع دستور هستيم ؛ ولى كفار نيز بندگان خداست ، سنت او بر اين جارى است كه به تمام بندگانش مهربان باشد ، همان‌گونه كه به مؤمنين رزق مىدهد ، به كفار نيز رزق و روزى مىدهد ، شرايط حيات را براى آنان آماده مىكند . خدا هم به مؤمنين رزق و روزى مىدهد و هم به كفار و مشركين ، همه‌ى موجودات شامل رحمت كامله الهى مىشوند و اوست كه به همه‌ى آن‌ها رزق و روزى مىرساند و آنان را مورد توجه قرار مىدهد .\r\n اى كريمى كه از خزانه‌اى غيب * گبر و ترسا وظيفه خور دارى\r\nدوستان را كجا كنى محروم * تو كه با دوشمنان نظر دارى \r\n\r\n","description":"","footnote":"","page_name":" 179 ","page_number":201},
  {"content":"\r\n\r\n\r\nرحمت رحمانيه خدا\r\nدر دنيا همه مردم ، مسلمان باشند يا كافر ، همه مستحق رحمت رحمانيه پروردگار مىشوند ، به همه‌ى مخلوقات خدا رزق مىدهد ، هم به كفار توجه دارد و هم به مسلمانان . همه مخلوق خدا هستند ، خداوند جل جلاله مىتواند در آن واحد ! اراده كند كه كفار نابود شود ؛ ولى او چنين اراده‌اى نمىكند ، اراده تكوينى و سنت خدا بر اين است كه در دنيا تمام مردم ، چه خوب و چه بد ، همه تحت پوشش رحمت رحمانيه او قرار بگيرد . از نظر رحمت رحمانيه ، فرق بين مسلمان و كافر وجود ندارد ، منتهى تابع اسباب و علل مىباشد ، هركس تلاش بيشتر كند ، رحمت رحمانيه خدا بيشتر شامل حال او مىشود ، فرق نمىكند مؤمن باشد يا كافر ، خدا وند جل جلاله كسى را در دنيا به خاطر ايمانش فوق العاده رزق نمىدهد ، بايد تلاش كند و زحمت بكشد ، در رحمت رحمانيه خدا فقط علل و اسباب تكوينى مهم است ، هركس بيشتر به علت و اسباب دست يابد ، رزق و روزى بيشترى را بدست مىآورد . در دنياى كنونى معلوم است كه كفار بيشتر از مسلمانان به علل و اسباب دسترسى پيدا كرده‌اند ، آنان تلاش و كوشش زيادترى به خرج داده‌اند و نسبت به مسلمانان رشد و ترقى بيشترى كرده‌اند . مسلمانان از تنبلى خودشان نتوانستند اسباب و علل مادى را آن‌گونه كه لازم است فراهم كنند ، لذا در زندگى مادى عقب مانده‌اند ، انسان‌هاى تنبل در زندگانى مادى و معنوى شكست مىخورند ، همان‌گونه كه رسيدن به ماديات تلاش و زحمت مىخواهد ، رسيدن به آخرت نيز تلاش مىخواهد . خلاصه در رحمت رحمانيه ، در تكوين و در وجود ، هيچ فرقى بين مؤمن و كافر وجود ندارد ، همه تحت پوشش علت‌هاى فيزيكى و سنت‌هاى دائمى خدا قرار دارند ؛ اما در رحمت رحيميه فرق مىكند ، رحمت رحيميه ، فقط مؤمنين را شامل مىشود .\r\n\r\n","description":"","footnote":"","page_name":" 180 ","page_number":202},
  {"content":"\r\n\r\n « وَ هُوَ الَّذِي كَفَّ أَيْدِيَهُمْ عَنْكُمْ وَ أَيْدِيَكُمْ عَنْهُمْ »  مثل اين‌كه نعوذ بالله خداوند جل جلاله نسبت به مؤمنين و مشركين ، بىطرفى را اختيار كرده است ! مىفرمايد : ما هم دست شما را از كفار كوتاه كرديم و هم دست كفار را از شما ، تا هيچ كدام به ديگرى ضرر نرسانيد . كفار هم مثل مسلمانان ، مخلوق خدا هستند ، در عالم تشريع و قانون‌گذارى خداوند جل جلاله با كفار مخالف است ؛ اما در عالم تكوين و قوانين كلى ، همه يك‌سانند . در قوانين تشريعى رحمت رحيميه خدا حكومت مىكند و در قوانين تكوينى وكلى فقط رحمت رحمانيه او مدخليت دارد . جمله « بسم الله الرحمن الرحيم » در يكصد و چهارده سوره قرآن آمده است ، سوره برائت كه بسم الله در اولش نيامده ، در يك سوره ديگر كه نامى از حضرت سليمان در آن‌جا برده مىشود ، مىفرمايد :  « إِنَّهُ مِنْ سُلَيْمانَ وَ إِنَّهُ بِسْمِ اللَّهِ الرَّحْمنِ الرَّحِيمِ »  « 1 » در قرآن مجيد ، خداوند به صفت رحمن و رحيم زياد وصف شده است ؛ ولى عمده‌ترين وصف همين است كه آيه اول هر سوره را تشكيل مىدهد ، ذكر جمله  « بِسْمِ اللَّهِ الرَّحْمنِ الرَّحِيمِ »  در نمازهاى كه خوانده مىشود واجب است .\r\n\r\nرحمت رحيميه خدا\r\nرحمت رحيميه خداوند جل جلاله فقط به مسلمانان تعلق مىگيرد ، بالخصوص به مؤمنين و متدينين بيشتر تعلق مىگيرد ، هركس خدا را بيشتر عبادت كند ، توفيق بيشتر نصيبش مىشود ، خدا او را بسوى خود بيشتر جذب مىكند و رحمت خود را نيز بيشتر شامل حال او مىكند ، در قيامت او را به بالاترين مقام مىرساند ، در حالىكه\r\n\r\n\r\n","description":"","footnote":"\r\n( 1 ) - نمل / آيه 30\r\n","page_name":" 181 ","page_number":203},
  {"content":"\r\n\r\nكفار اين چنين نيستند ، كفار در دنيا از رحمت رحمانيه خدا مستفيد مىشوند ؛ ولى در آخرت اصلًا رحمت رحيميه خدا شامل حال آنان نمىشود . كفار در دنيا هرچه معصيت خدا را انجام دهند به همان اندازه از رحمت خدا دور مىشوند ، در قيامت بدون اين‌كه مشمول رحمت خدا يا شفاعت شوند ، مستقيم به دوزخ مىروند . مسئله قيامت ، پاداش و عقاب ، بهشت و دوزخ ، همه مربوط رحمت رحيميه خدا مىشود . هرچه گناه و معصيت كفار زياد باشد ، عقابش نيز زياد است ، مسلمانان نيز چنين هستند ، هرچه تقوى و پرهيزگارى يك مسلمان در دنيا زياد باشد ، مقام اخروى او نيز به همان اندازه بالا مىرود ، مراتب قيامت هم در مورد كفار و هم در مورد مسلمانان فرق مىكند ، هر فرد كافر به اندازه معصيت خود عقاب مىشود ، همچنين هرفرد مؤمن به اندازه عبوديت و بندگى خود ثواب مىبرد .\r\nخداوند متعال جل جلاله در دنيا بر همه‌ى مخلوقاتش مهربان است و رحمت رحمانيه او همه‌ى مردم را تحت پوشش قرار مىدهد ، او در دنيا حجت را بر مردم تمام مىكند و همه را به راه راست دعوت مىكند ، راه خوب و بد را هم به مؤمنين نشان مىدهد و هم به كفار ، اين‌كه كفار قبول نمىكنند ، در واقع با ميل و رغبت راه دوزخ را انتخاب كرده‌اند ، اگر كفار مثل مؤمنين از خدا اطاعت كنند و به وجود لايتناهى او ايمان بياورند ، آنان نيز داخل رحمت رحيميه خدا مىشوند ، فرق نمىكند ، همه مخلوق خدا هستند و خداوند هيچ وقت مخلوقاتش را به راه شر فرانمىخواند ، اختيار كار خوب و بد هردو در دنيا بدست خود انسان است ، مىخواهد راه بهشت را انتخاب كند يا راه جهنم را ؛ اگر راه جهنم را انتخاب كرد ، در قيامت تحت پوشش رحمت رحيميه خدا قرار نمىگيرد ؛ اگر راه بهشت را انتخاب كرد ، رحمت رحيميه خدا او را\r\n\r\n","description":"","footnote":"","page_name":" 182 ","page_number":204},
  {"content":"\r\n\r\nدر بر مىگيرد . در دنيا رحمت خدا به همه مىرسد . مىفرمايد :  « وَ رَحْمَتِي وَسِعَتْ كُلَّ شَيْءٍ »  « 1 » اگر رحمت خدا به انسان نرسد ، فوراً نابود مىشود .\r\n\r\nقصد حمله بر مسلمانان\r\n « وَ هُوَ الَّذِي كَفَّ أَيْدِيَهُمْ عَنْكُمْ وَ أَيْدِيَكُمْ عَنْهُمْ »  او بود كه دست مشركين را از شما و دست شما را از آنان كوتاه كرد . در بعضى از تواريخ دارد كه مشركين قريش چهل نفر را مخفيانه به حديبيه فرستادند و به آنان گفته بودند كه مخفيانه برمسلمانان حمله كنند ، آنان به‌صورت مخفى آمدند ؛ ولى مسلمانان بيدار بودند و خداوند به آنان توفيق داد تا اين توطئه مشركين را را خنثى نمايند . در اين توطئه خدا دست كفار را از مسلمانان كوتاه نمود ، ظاهراً اين چهل نفر را دستگير كردند ، آوردند نزد پيغمبراكرم صلى الله عليه و آله و سلم ، پيغمبر دستور كشتن آنان را نداد ، فرمود : آنان را آزاد كنيد ، پيغمبر بزرگوار اسلام صلى الله عليه و آله و سلم خيلى رحمت و بزرگى داشت ، فرمود : آزادشان كنيد تا به مكه برگردند ، تمام آن چهل نفر را آزاد نمودند ، اين موضوع خيلى بركفار تأثير گذاشت ، آنان فهميدند كه مسلمانان خيلى گذشت و بزرگوارى دارند ، دوسال بعد در فتح مكه عده‌اى زيادىشان مسلمان شدند و به پيغمبراكرم صلى الله عليه و آله و سلم ايمان آوردند .\r\n\r\nفطرت خدا پرستى\r\n « هُمُ الَّذِينَ كَفَرُوا وَ صَدُّوكُمْ عَنِ الْمَسْجِدِ الْحَرامِ وَ الْهَدْيَ مَعْكُوفاً أَنْ يَبْلُغَ مَحِلَّهُ وَ لَوْ لا رِجالٌ مُؤْمِنُونَ وَ نِساءٌ مُؤْمِناتٌ لَمْ تَعْلَمُوهُمْ أَنْ تَطَؤُهُمْ فَتُصِيبَكُمْ مِنْهُمْ مَعَرَّةٌ بِغَيْرِ عِلْمٍ لِيُدْخِلَ اللَّهُ فِي رَحْمَتِهِ مَنْ يَشاءُ لَوْ تَزَيَّلُوا لَعَذَّبْنَا الَّذِينَ كَفَرُوا مِنْهُمْ عَذاباً أَلِيماً » \r\n\r\n\r\n","description":"","footnote":"\r\n( 1 ) - اعراف / آيه 156\r\n","page_name":" 183 ","page_number":205},
  {"content":"\r\n\r\nقبلًا عرض كردم كه اگر مشركين در حديبيه با مسلمانان مىجنگيدند ، در اين جنگ ، شكست مىخوردند و فرار مىكردند . آيه مباركه در مقام سرزنش آنان مىفرمايد : گذشته از آن‌چه كه آنان پيغمبر را اذيت كردند و با مسلمانان جنگيدند .  « هُمُ الَّذِينَ كَفَرُوا »  اينان از فطرت خود نيز منحرف شدند و به خداى واحد كافر شدند ، فطرت انسانى همه براساس خدا پرستى استوار است ، هرچند ضعيف و ناخود آگاه باشد ، خدا پرستى و خدا جويى در فطرت انسان آميخته است . از بعد عرفانى اگر بگوييم ، خدا پرستى از فطرت انسان است كه به خدا مؤمن باشد ؛ اما از بعد فلسفى ارتباط معلول به علت ، تكوينى است و قابل انفكاك نمىباشد . انسان آفريده خدا است و بايد او را آفريدگار خود بداند ، خالق و مخلوق ، شبيه همان علت و معلولى است كه در فلسفه ذكر شده است ، منتهى خدا قادر مختار است و علت گفته نمىشود ، به‌اصطلاح فلاسفه ، علت وجود انسان ، علت مختار است ؛ ولى علاقه عليت بين انسان و خدا وجود دارد ، انسان از اراده او به وجود آمده است و در حدوث و بقاى خود به خداى واحد قائم است .\r\nشما اين لامپ‌ها را مىبيند كه در داخل اين خانه روشن است ، اين‌ها حدوثا و بقاءاً قائم به برق است ، بدون برق اين‌ها روشن نمىشوند ، اگر برق باشد اين لامپ‌ها روشن مىشوند ، اگر برق نباشد لامپ‌ها خاموش مىشوند . انسان نيز مثل اين لامپ‌ها است ، حدوثا و بقاءاً قائم به اراده ذات پروردگار است ، تمام كائنات چنين‌اند ، همه در حدوث و بقاى خود به خدا قائم اند . پس وقتىكه انسان به حسب علم خود به\r\n\r\n","description":"","footnote":"","page_name":" 184 ","page_number":206},
  {"content":"\r\n\r\nخدا كافر مىشود ، هم به فطرت خود آسيب مىرساند و هم به عقل خود ، از هردو انحراف پيدا مىكند .  « هُمُ الَّذِينَ كَفَرُوا »  اين از بزرگ‌ترين نقض انسان حساب مىشود .\r\n\r\nمذمت بستن مساجد\r\nگناه ديگرى مشركين اين است‌كه :  « وَ صَدُّوكُمْ عَنِ الْمَسْجِدِ الْحَرامِ »  راه مسجد الحرام بر روى شما بستند و از رفتن به مسجدالحرام شما را جلوگيرى نمودند .  « وَ الْهَدْيَ مَعْكُوفاً أَنْ يَبْلُغَ مَحِلَّهُ »  از حيواناتىكه براى قربانى آورده بوديد منع كردند ، نگذاشتند كه شما قربانىهايى خود را در راه خدا ذبح كنيد . اين موضوع قطع نظر از مسائل دينى ، از نظر قانون خود مشركين نيز جايز نبود كه كسى را از مسجد جلوگيرى كنند ؛ ولى آنان به همان رسومات شرك آلود خود نيز در مورد مسلمانان مقيد نماندند ، در حالىكه مسجد وسيع بود و هيچ مشكلى براى مشركين نداشت ، كشتن قربانى نيز در آن‌جا آزاد بود ، كسى مانع قربانى هم نمىشد ؛ ولى در مورد پيغمبراكرم صلى الله عليه و آله و سلم و مسلمانان همراه او سخت‌گيرى كردند و نگذاشتند آنان قربانىهاى خود در مكه ذبح نمايند .\r\nاز آيه مباركه دانسته مىشود كه جلوگيرى از مسجد الحرام نيز جايز نيست و خداوند جل جلاله مشركين را به اين مناسبت سرزنش مىكند كه چرا مسلمانان را از آن‌جا جلوگيرى كردند . در آيه ديگر مىفرمايد  : « وَ مَنْ أَظْلَمُ مِمَّنْ مَنَعَ مَساجِدَ اللَّهِ أَنْ يُذْكَرَ فِيهَا اسْمُهُ »  « 1 » چه كسى ظالم‌تر از آن كسى است كه ذكر خدا را در مسجد جلوگيرى\r\n\r\n\r\n","description":"","footnote":"\r\n( 1 ) - بقره / آيه 114\r\n","page_name":" 185 ","page_number":207},
  {"content":"\r\n\r\nكند ؟ . در اين‌جا يك موضوع ديگر نيز دانسته مىشود و آن اين‌كه در هرجايىكه به‌نام مسجد وقف مىشود ، جايز نيست كه انسان دروازه آن را به روى نمازگزاران بسته كند .\r\nاين يك مشكل عمومى است ، در اكثر كشورهاى اسلامى رسم است كه در وازه مسجد فقط در اوقات اوليه نماز به روى نمازگزاران باز است و در بقيه اوقات دروازه آن را مىبندند ، علت آن‌هم اين است كه در اكثر اوقات مساجد معمولا از نماز گزار خالى است و ممكن است فرش‌هاى قيمتى ، يا ساير اجناس مسجد گم شود . حالا يك‌عده بعد از اوقات اوليه به مسجد مىآيند تا نماز بخواند ، مىبيند دروازه مسجد قفل است . از آيه مباركه معلوم مىشود كه اين موضوع مخصوص نمازگران نمىباشد ؛ بلكه به مطلق ياد خدا مربوط مىشود . كسى مىخواهد در مسجد ذكر بگويد ، خدا را حمد و تسبيح كند ، كسى ديگر مىخواهد قرآن بخواند ، براى خادم مسجد جايز نمىباشد كه از آمدن آنان در مسجد جلوگيرى كند ، مگر اين‌كه خطرى وجود داشته باشد ، تهديد امنيتى ، انفجار ، مسجد تخريب شود ، يا اهل مسجد كشته شوند ، در اين موارد عنوان ثانوى به وجود مىآيد و براى حفظ مسجد جايز است دروازه آن را ببندد ، در غير اين صورت كسى حق ندارد كه مردم را از رفتن به مسجد كه هدف آن ذكر خدا است جلوگيرى كند .\r\nمساجدىكه در مينى ، عرفات و مشعر وجود دارند ، معمولا در موسم حج مورد استفاده حجاج قرار مىگيرند و در بقيه اوقات كه معمولًا مردم در آن‌جاها كمتر است ، دروازه مساجد را مىبندند ، در غير موسم حج كسانىكه عمره مىروند ، يا كارى ديگرى دارند ، مىخواهند در آن مساجد نماز بخوانند ، مىبينند دروازه مساجد\r\n\r\n","description":"","footnote":"","page_name":" 186 ","page_number":208},
  {"content":"\r\n\r\nبسته است ، اين كار از نظر شرعى حرام است و نبايد مسجد به روى مردم بسته باشد ! هر مسجدىكه باشد ، بدون عذر موجه نبايد بسته شود ! جلوگيرى نمودن مردم از نماز خواندن يا ذكر گفتن در مساجد بدون عذر شرعى حرام است .  « وَ صَدُّوكُمْ عَنِ الْمَسْجِدِ الْحَرامِ »  اين آيه مباركه مخصوص مسجد الحرام است ؛ ولى آيه مباركه ديگر كه فرمايد :  « وَ مَنْ أَظْلَمُ مِمَّنْ مَنَعَ مَساجِدَ اللَّهِ أَنْ يُذْكَرَ فِيهَا اسْمُهُ »  يعنى چه كسى ستم‌گر از آن كسى است كه در وازه خانه خدا را بر روى كسانى مىبندد كه در آن‌جا ذكر او را مىگويند ؟ ! مسجد خانه خدا است ، داراى عظمت بزرگى است ، در فرضىكه مانع مهمى وجود نداشته باشد ، بايد دروازه‌هاى آن به صورت بيست و چهار ساعت به روى مردم باز باشد ؛ زيرا ممكن است يك‌عده نيمه‌هاى شب براى نماز خواندن بيايند ، هرچند خواندن نمازهاى نافله در شب به خانه‌ها بهتر است ؛ ولى اگر كسى بيايد ، بايد دروازه مسجد به رويش باز باشد . اطلاق آيه مباركه همين است كه كسى حق بستن مساجد را به روى مردم ندارد .\r\n\r\nنوشتن معاهده صلح\r\n « وَ لَوْ لا رِجالٌ مُؤْمِنُونَ وَ نِساءٌ مُؤْمِناتٌ لَمْ تَعْلَمُوهُمْ أَنْ تَطَؤُهُمْ فَتُصِيبَكُمْ مِنْهُمْ مَعَرَّةٌ بِغَيْرِ عِلْمٍ »  آيه مباركه فلسفه اين را بيان مىكند كه چرا خداوند متعال جل جلاله در صلح حديبيه از جنگ جلوگيرى كرد ؟ . هرچند بطور مكرر براى شما بيان داشتم كه اگر اين يك‌هزار و چهارصد نفر كه به همراه پيغمبراكرم صلى الله عليه و آله و سلم در حديبيه رفته بودند ، با مشركين قريش وارد جنگ مىشدند ، بر آنان پيروز مىشدند .\r\nاماّ اين‌كه چرا پيغمبراكرم صلى الله عليه و آله و سلم دستور جهاد را براى مسلمانان نداد ، خدا و رسولش بهتر مىداند ! در صلح حديبيه وقتىكه حضرت على عليه السلام در ابتداى پيمان نامه صلح ،\r\n\r\n","description":"","footnote":"","page_name":" 187 ","page_number":209},
  {"content":"\r\n\r\nمىخواست نام خدا را بنويسد ، نماينده مشركين بركلمه « بسم الله الرحمن الرحيم » ايراد گرفت ، گفت : اين جمله براى ما ناشناخته است ؟ بنويس : « بسمك اللهم » همان عبارتىكه بين مشركين رايج بود ، پيغمبربزرگوار اسلام صلى الله عليه و آله و سلم قبول كرد ، به على گفت : آن‌چه مىگويد ، بنويس ! بعدكه به نام مبارك پيغمبر صلى الله عليه و آله و سلم رسيد ، حضرت على عليه السلام نوشت ، اين پيمان در ميان « محمد رسول الله » صلى الله عليه و آله و سلم و \" سهيل بن عمر \" نماينده مشركين ، به امضاء رسيد . سهيل ، اين جمله را قبول نكرد ! گفت بنويس « محمد بن عبدالله » صلى الله عليه و آله و سلم . على عليه السلام از نوشتن آن امتناع كرد ، پيغمبر صلى الله عليه و آله و سلم فرمود : ياعلى بنويس ! على عليه السلام گفت : يا رسول الله ! دست من يارى نمىكند كه كلمه « رسول الله » را حذف كنم ، فرمود : بيار من آن را حذف مىكنم ، پيغمبراكرم صلى الله عليه و آله و سلم با دست مبارك آن جمله را پاك نمود و به على عليه السلام فرمود ، آن‌چه او مىگويد بنويس ! در اين معاهده به پيشنهاد مشركين نوشته شده بود كه امسال نمىتوانيد به مكه برويد ، بايد سال آينده بياييد ! پيغمبراكرم صلى الله عليه و آله و سلم نيز آن را قبول كرد ، با توجه به اين‌كه احتمال پيروزى مسلمانان برمشركين زياد بود ، پيغمبراكرم صلى الله عليه و آله و سلم بدون اين‌كه مخالفت كند ، تمام شرايط آنان را پذيرفت .\r\n\r\nفلسفه صلح حديبيه\r\nالبته مصلحت در جنگ نبود ، همان‌گونه كه در آيه بيست چهارم سوره مباركه فتح خوانديم ، خداوند متعال جل جلاله مىفرمايد : من دست مشركين را از شما و دست شما را از مشركين كوتاه كردم . صلح حديبيه به هر نحوى كه بود آرامش و بركات زيادى را براى مسلمانان به همراه داشت . اكنون خداوند متعال جل جلاله علت آن را بيان مىكند . كه چرا از جنگ با مشركين شما را باز داشتم ؟ مىفرمايد :  « وَ لَوْ لا رِجالٌ \r\n\r\n","description":"","footnote":"","page_name":" 188 ","page_number":210},
  {"content":"\r\n\r\n مُؤْمِنُونَ وَ نِساءٌ مُؤْمِناتٌ لَمْ تَعْلَمُوهُمْ أَنْ تَطَؤُهُمْ فَتُصِيبَكُمْ مِنْهُمْ مَعَرَّةٌ بِغَيْرِ عِلْمٍ »  در مكه يك عده‌اى از مردان و زنان مسلمان وجود داشتند كه براى ديگران ناشناخته بودند ، نه مسلمانان آنان را مىشناختند و نه مشركين ، هيچ كدام آنان را نمىشناختند ، مسلمانانىكه در مكه حضور داشتند ، هميشه در تقيه زندگى مىكردند ؛ يعنى نمىتوانستند عقايد خود را اظهار كنند ! پيغمبراكرم صلى الله عليه و آله و سلم در مدينه بود ، اگر مشركين از آنان خبر مىشدند ، همه‌ىشان را به جرم مسلمان بودن مىكشتند .\r\nبه همين مناسبت آيه مباركه ، مىفرمايد : اگر شما در مكه مىرفتيد و بر مشركين حمله مىكرديد ، عده‌اى زيادى از مسلمانانىكه در آن‌جا بودند كشته مىشدند ، شما آنان را نمىشناختيد ، به گمان اين‌كه از مشركين‌اند عده‌اى از آنان را مىكشتيد ! لذا اين‌كار براى مسلمانان ناگوار بود كه مسلمانان ديگر به دست آنان كشته شوند !  « أَنْ تَطَؤُهُمْ فَتُصِيبَكُمْ مِنْهُمْ مَعَرَّةٌ بِغَيْرِ عِلْمٍ »  ما از اين جهت شما را از جنگ در مكه جلوگيرى كرديم كه خون آن مردان و زنان مؤمن حفظ شود اگر شما در مكه مىرفتيد و با مشركين وارد جنگ مىشديد ! بدون اين‌كه آن مردان و زنان مؤمن و مؤمنه را بشناسيد ، تعداد زيادى از آنان را مىكشتيد ! و با اين‌كار شما دچار « مَعَرَّة » مىشديد ، « مَعَرَّة ، يعنى مَعر ، معُر ، به معناى بيمارى پوست مىباشد ، اين بيمارى به پوست انسان ضرر مىرساند ، مىگويد : بدون اين‌كه بدانيد به شما ضرر مىرسيد ، نفس شما را تاريك مىكرد ، براى اين‌كه از اين ضرر محفوظ بمانيد ، شما را از رفتن به مكه و جنگيدن با مشركين جلوگيرى نمودم .  « لِيُدْخِلَ اللَّهُ فِي رَحْمَتِهِ مَنْ يَشاءُ »  خدا هركسى را كه بخواهد در رحمت خود داخل مىكند .\r\n\r\n","description":"","footnote":"","page_name":" 189 ","page_number":211},
  {"content":"\r\n\r\n « لَوْ تَزَيَّلُوا لَعَذَّبْنَا الَّذِينَ كَفَرُوا مِنْهُمْ عَذاباً أَلِيماً » \r\nعرض كردم كه آيه مباركه مىفرمايد : شما از اين‌كه نتوانستيد به مكه برويد ناراحت هستيد ؛ ولى يك‌عده زنان مردان مسلمان در مكه بودند كه شما آنان را نمىشناختيد ، اگر شما مىرفتيد و بر مشركين حمله مىكرديد ، قطعاً آنان نيز كشته مىشدند . در ادامه مىفرمايد :  « لَوْ تَزَيَّلُوا »  اگر آن زنان و مردان مسلمان مىتوانستند ، صف خود را از صف مشركين جدا و از آنان دور شوند ،  « لَعَذَّبْنَا الَّذِينَ كَفَرُوا مِنْهُمْ عَذاباً أَلِيماً »  ما مشركين را عذاب مىكرديم ، عذاب بسيار دردناك ، يعنى همه‌ى آنان بدست شما كشته و يا زخمى مىشدند و مكه را نيز شما فتح مىكرديد ؛ ولى به‌خاطر آن زنان و مردان مسلمان كه در آن‌جا بودند ، مصلحت ديدم كه شما را از رفتن به مكه باز دارم .\r\nخداوند متعال جل جلاله به‌خاطر يك‌عده افراد مسلمانان كه در مكه بودند ، حتى از به هلاكت رسيدن مشركين نيز منصرف گرديد . خون مؤمن خيلى ارزش دارد ، \" قتل‌النفس \" در اسلام حرام است . قرآن مجيد در اين مورد مىفرمايد :  « كَتَبْنا عَلى بَنِي إِسْرائِيلَ أَنَّهُ مَنْ قَتَلَ نَفْساً بِغَيْرِ نَفْسٍ أَوْ فَسادٍ فِي الْأَرْضِ فَكَأَنَّما قَتَلَ النَّاسَ جَمِيعاً »  به‌خاطر اين‌كه قابل ، هابل را كشت ، ما بر بنى اسرائيل نوشتيم و فرض كرديم كه هركسى از شما يك‌نفر را به‌طور عمد ، بدون اين‌كه كسى ديگر را كشته باشد و يا فسادى را در روى زمين انجام داده باشد بكشد ، مثل اين است كه تمام مردم را كشته باشد .\r\n\r\n","description":"","footnote":"","page_name":" 190 ","page_number":212},
  {"content":"\r\n\r\nآيه مباركه دو چيز را به‌عنوان موجبات قتل حساب مىكند ، يكى كشتن به ناحق كه حكم قصاص را نداشته باشد و ديگرى فساد در روى زمين ، يعنى سوق دادن مردم به سوى گمراهى ، بىدين نمودن مردم ، منحرف نمودن اطفال مردم ، ترويج فرهنگ ابتذال مانند اعتياد به ترياك ، هروئين ، شراب ، چرس ، زنا ، لواط و ساير مواد ممنوعه و مضر ، عده‌اى هستند كه ترويج فحشاء مىكنند ، جوانان را توسط زنان فاحشه به \" مرض مهلك ايذ \" گرفتار مىكنند ، عده‌اى ديگر هستند كه كتاب‌هاى گمراه كننده را وارد كشور مىكنند ، همه‌ى اين‌ها فساد در روى زمين به حساب مىآيد ، كشتن يك انسان به ناحق و ايجاد فساد در روى زمين ، مفاسد زيادى را در پى دارد ، اگر بخواهيم تمام مفاسد را بنويسيم يك كتاب مىشود ، كشتن مفسد براى حاكم شرعى جايز است ؛ اما مردم نمىتوانند خود سرانه شخص مفسد را بكشند . كشتن انسان مؤمن در اسلام جايز نيست ، لذا خداوندتبارك و تعالى به‌خاطر اين‌كه خون چند نفر مسلمان حفظ شود و آنان به ناحق كشته نشوند ، از قتل مشركين نيز جلوگيرى به عمل آورد .\r\n\r\nمصالح عمومى\r\nظاهر قضيه همين بود كه براى شما بيان نمودم ؛ ولى در مورد اولياءالله ، نقل شده است كه در جنگ‌ها بعضى از كفار را نمىكشتند ، از آنان پرسيده مىشد كه چرا اينان را نمىكشيد ؟ مىگفتند : به من الهام شد كه در صلب او مسلمان وجود دارد و ممكن است يك نسل بعد يا دو نسل بعد ، يك مسلمانى از او به دنيا بيايد ، اگر من او را مىكشتم آن مسلمان به دنيا نمىآمد . مىخواهم خدمت شما عرض كنم كه بعضى اوقات انسان در كارى بسيار عجله مىكند ، مىخواهد زودتر آن‌را انجام دهد ، حتى\r\n\r\n","description":"","footnote":"","page_name":" 191 ","page_number":213},
  {"content":"\r\n\r\nگاهى با خداى خود ناراحتى مىكند ، خدايا چرا اين كار را انجام نمىدهى ؟ چرا به تأخير انداختى ؟ چرا تو مرا دوست ندارى ؟ ! نسبت به خداى خود بدبين مىشود ، شيطان هم از فرصت استفاده نموده و او را وسوسه مىكند ، مىگويد : خدا دعاى تو را قبول نمىكند ، او هم از دعا كردن مأيوس مىشود . در يك حديث آمده است كه : « الدُّعاءُ مُخُّ العِبادَة » دعا مغز عبادت است . دعا نمودن ، تضرع و زارى كردن با خدا ، چه در امور دنيوى و چه در امور اخروى ، سبب شفافيت روح انسان مىشود ، بايد انسان هميشه دعا كند و هيچ وقت هم از دعاى خود نا اميد نشود ؛ زيرا كسى نمىداند ، دعايىرا كه انجام مىدهد ، به نفع اوست يا به ضررش ؟ ! گاهى اوقات كه دعا قبول نمىشود ، مصلحت ايجاب نمىكند كه آن دعا برآورده شود ، ممكن آن دعا براى انسان ضرر داشته باشد ، يا ضرر بالفعل يا ضرر در دراز مدت ، خداوند نفع و ضرر انسان را مىداند و به همه چيز علم دارد .\r\n\r\nروانشناسى مسلمانان و مشركين\r\n « إِذْ جَعَلَ الَّذِينَ كَفَرُوا فِي قُلُوبِهِمُ الْحَمِيَّةَ حَمِيَّةَ الْجاهِلِيَّةِ فَأَنْزَلَ اللَّهُ سَكِينَتَهُ عَلى رَسُولِهِ وَ عَلَى الْمُؤْمِنِينَ وَ أَلْزَمَهُمْ كَلِمَةَ التَّقْوى وَ كانُوا أَحَقَّ بِها وَ أَهْلَها وَ كانَ اللَّهُ بِكُلِّ شَيْءٍ عَلِيماً » \r\nدر اين آيه مباركه حالت روانى هردو طرف را بيان مىكند . يك‌طرف پيغمبر اكرم صلى الله عليه و آله و سلم با مسلمان‌هاست و طرف ديگر كفار ومشركين مكه است . مشركين مكه به تعصب و غرور مبتلا شده بودند ، مىگفتند : ما با مسلمانان چه قدر جنگيديم تا آنان را از مكه بيرون كرديم ، اكنون چگونه اجازه دهيم كه دوباره با سربلندى به مكه برگردند ، اين‌كار را براى خود سرافگندگى مىدانستند كه به مسلمانان اجازه داخل\r\n\r\n","description":"","footnote":"","page_name":" 192 ","page_number":214},
  {"content":"\r\n\r\nشدن مكه را بدهند ! در حالىكه هيچ ضررى متوجه آنان نمىشد ، خواست پيغمبراكرم صلى الله عليه و آله و سلم اين بود كه به مسلمانان اجازه دهند تا براى سه روز وارد مكه شوند ، در اين سه روز آنان عمره به‌جا آورند و به مسجد الحرام نماز بخوانند ، بعد از سه روز از مكه خارج و به مدينه برگردند .\r\nاما مشركين چنين اجازه‌ى را به مسلمانان ندادند ، درحالىكه آمدن آنان در مكه براى مشركين نه تنها ضرر نداشت ، بلكه از نظر اقتصادى فايده هم داشت ، مسلمانان حيوانات‌شان را قربانى مىكردند و گوشت‌هاى آن‌ها براى مشركين باقى مىماند . كفار قريش خيلى لجباز بودند ، تعصب و غرور داشتند ، مىگفتند : اگر به مسلمانان اجازه ورد به مكه را بدهيم ، در پيش ساير عرب‌ها سرافگنده مىشويم ، آنان به ما طعنه مىزنند كه دشمنان شما با سر بلندى داخل مكه شدند و سپس با سر بلندى برگشتند . درحالىكه هيچ سرافگندگى براى آنان نبود ، مسلمانان عمره خود را بجا مىآوردند و دوباره به آرامى مكه ترك نموده و به خانه‌هاى خود برمىگشتند .\r\nتكبر در واقع ريشه در كمبودىهاى باطنى انسان دارد ، وقتىكه انسان به‌خود اعتماد نداشته باشد ، مىخواهد با تعصب و تكبر كمبودىهاى خود را جبران كند . كسىكه اعتماد بنفس و به توانايى خود باور داشته باشد ، هيچ‌وقت در مقابل مردم تكبر نمىكند ، اگر كسى بر او ظلم و تعدى كند ، در فكر انتقام نمىافتد و به بزرگوارى خود او را مىبخشد ، خيلى خوب است كه انسان اعتماد بنفس داشته باشد ، تمام پستىها و جنايت‌هاى انسان از اين است كه در باطن خود احساس حقارت و ذلت داشته باشد . وقتى انسان نسبت به خودش احساس ذلت و پستى نمود ، شروع مىكند به ناسزا گفتن ، به ديگران فحش و دشنام مىدهد و مىخواهد از آن\r\n\r\n","description":"","footnote":"","page_name":" 193 ","page_number":215},
  {"content":"\r\n\r\nطريق كمبودىهاى خود را جبران نمايد . گاهى به ديگران تهمت و افتراء مىبندد ، خود را برتر از ديگران مىداند ، اين عملكرد او به ديگران هيچ ضررى نمىرساند ، بلكه ضرر آن به خودش برمىگردد . حس كمبودى باطنى ، انسان را شرور مىسازد و از جاده انسانيت بيرون مىكند ، هميشه دوست دارد به ديگران فحش و ناسزا بگويد . كسانىكه در باطن خود احساس حقارت مىكنند ، خيلى عقده‌اى مىشوند ، مثل حيوانات درنده مىخواهند حيثيت ديگران را با تهمت ، افتراء و دروغ خود پاره كنند و آنان را مثل خود به حقارت بكشانند . اين‌عده هم به دين خود ضرر مىرساند و هم به دنياى خود ، هردو را از دست مىدهد .\r\nمشركين قريش به همين حالت گرفتار بودند ، آنان عقده‌اى ، مغرور ، متكبّر و خود خواه بودند ، از نظر روانى كاملًا خود باخته و منفعل شده بودند ، اعتماد بنفس نداشتند . مسلمانان بر خلاف مشركين ، بسيار آرام با وقار ، با متانت ، با اعتماد بنفس كامل ، آماده هرنوع فداكارى در راه خدا بودند . قرآن مجيد ريزه‌كارىها و روان‌كارىها را بيان مىكند .  « إِذْ جَعَلَ الَّذِينَ كَفَرُوا فِي قُلُوبِهِمُ الْحَمِيَّةَ »  به ياد بياور زمانى را كه كفار ، نخوت و تكبر را در دل‌هاىشان جاى داده بودند .  « حَمِيَّةَ الْجاهِلِيَّةِ »  اين نخوت و تكبر نشانه جاهليت آنان بود ، همه به خودخواهى ، تكبر و عقده كشايى مبتلا شده بودند .  « فَأَنْزَلَ اللَّهُ سَكِينَتَهُ عَلى رَسُولِهِ وَ عَلَى الْمُؤْمِنِينَ »  خداوند ، آرامش درونى و اعتماد بنفس را براى رسول مكرم اسلام صلى الله عليه و آله و سلم و مؤمنين همراهش نازل نمود ، تا با خاطر آسوده و بدون ترس و هراس از دشمن ، منتظر فرمان پيغمبرشان باشند .  « وَ أَلْزَمَهُمْ كَلِمَةَ التَّقْوى »  و كلمه تقوى را نيز بر آنان ملتزم ساخت تا تقوى الهى را بر عهده گيرند . در مورد  « وَ أَلْزَمَهُمْ كَلِمَةَ التَّقْوى »  دو احتمال وجود دارد .\r\n\r\n","description":"","footnote":"","page_name":" 194 ","page_number":216},
  {"content":"\r\n\r\n1 - احتمال اول اين است كه خدا كلمه تقوى را بر مؤمنين لازم كرد ، يعنى آنان بايد تقوى داشته باشند .\r\n2 - احتمال دوم اين كه خدا كلمه تقوى را براى مؤمنين لطف نمود ،  « وَ كانُوا أَحَقَّ بِها وَ أَهْلَها »  آنان سزاوارتر بودند به كلمه تقوى ؛ زيرا حالت انقياد در آنان وجود داشت ، ايمان و تدين شان زياد بود و آنان درواقع اهل تقوى بودند .  « وَ كانَ اللَّهُ بِكُلِّ شَيْءٍ عَلِيماً »  خدا به هر چيز دانا و عليم است .\r\n\r\nآرامش درونى مسلمانان\r\nمسلمانان خيلى با آرامش روحى بسر مىبردند ، وقتىكه حضرت اميرالمؤمنين على عليه السلام در صلح نامه مىخواست كلمه « بسم الله الرحمن الرحيم » را بنويسد ، نماينده مشركين فوراً مخالفت كرد ، گفت : ننويسيد اين نام براى ما ناشناخته است ، پيغمبراكرم صلى الله عليه و آله و سلم فرمود : يا على ! بنويس آن‌چه كه او مىگويد ! ! ! اگر پيغمبر آرامش درونى نمىداشت ، به اين گفته مشركين مخالفت مىكرد و مسلمانان نيز برگفته آن‌حضرت صلى الله عليه و آله و سلم تأكيد مىكردند ، در نتيجه جنگ بين مسلمانان و مشركين آغاز مىشد . نماينده مشركين گفت : بجاى « بسم الله » بنويس « بسمك اللهم » پيغمبر گفت بنويس ، گفت : بجاى « محمد رسول الله » بنويس « محمد بن عبدالله » پيغمبر فرمود يا على ! عيب نمىكند ، بنويس ! گفت : مشركين قريش اگر در مدينه بيايد ، بايد به مكه بازگردانيده شوند ، اگر از مسلمانان در مكه بيايند ، برگراديندن آنان لازم نيست ، پيغمبراكرم صلى الله عليه و آله و سلم فرمود ، عيب ندارد ، ياعلى بنويس ! پيغمبراكرم صلى الله عليه و آله و سلم اعتماد بنفس داشت و مىدانست كه سرانجام كار چه مىشود ! لذا در مورد خواسته‌هاى مشركين گذشت داشت ، مسلمانان نيز از دستور آن‌حضرت صلى الله عليه و آله و سلم اطاعت كردند و كسى از مسلمانان نگفت : يا رسول الله ! ما فلان چيز را قبول نمىكنيم .\r\n\r\n","description":"","footnote":"","page_name":" 195 ","page_number":217},
  {"content":"\r\n\r\n\r\nمذاكره صلح ويتنام\r\nدر جنگ ويتنام ، آمريكا ، ويتنام شمالى ، ويتنام جنوبى ، به اضافه يكشور ديگر ، يادم نيست ، شايدكشور شوروى بود يا كدام كشور ديگر ؟ ! مىخواستند باهم بنشينند و مصالحه كنند . قرارىكه روزنامه‌ها نوشته بودند ، مدت شش‌ماه گفتگوى آنان در مورد ساختار ميز مذاكره بود كه آن \" ميز \" چگونه باشد ؟ ! ! يعنى مىگفتند : اگر نماينده يك كشور روى ميز مذاكره ، بالاتر از ديگران بنشيند ، طرف ديگر قبول نمىكند ! شش‌ماه بحث روى اين بود كه وقتى داخل تالار گفتگو مىشويم ، كدام دسته بالاتر بنشيند و كدام دسته در رأس جلسه قرار گيرد ، كدام دسته ، در وسط بنشينند و كدام دسته ، در آخر بنشينند ؟ ! .\r\nسرانجام بعد از شش‌ماه به اين توافق رسيدند كه يك ميز مدور درست كنند تا بالا و پائين نداشته باشد ، هركس به هرجايى كه نشست ، خود را بالاتر از ديگرى احساس نكند و ساختمان مذكور چهار دروازه داشته باشد كه يك زمان همه داخل شوند ! آخر هم اين مذاكرات صورت نگرفت و ويتنام جنوبى به دست مخالفين افتاد ! ! شش‌ماه بحث و گفتگو كردند كه كيفيت ميز و ورود شان چگونه باشد ، مىبيند انسان‌ها چه قدر متكبر و خودخواه هستند ؟ چه قدر ضعيف و فاقد اعتماد بنفس هستند ؟ عصر پيغمبراكرم صلى الله عليه و آله و سلم عصر جاهليت بود ، جهالت و تكبر بر مردم حكومت مىكرد ، شما در عصر علم ، در عصر ارتباطات ، در عصر تمدن نگاه كنيد كه چه مىگذرد ؟ ! معلوم است كه بشر تا هنوز هم اصلاح نشده و تاهنوز به همان جاهليت خود باقى است .\r\n\r\n","description":"","footnote":"","page_name":" 196 ","page_number":218},
  {"content":"\r\n\r\nسران نشست صلح ويتنام ، در واقع بدتر و جاهل‌تر از مشركين قريش بودند ، آنان در جهالت مطلق زندگى مىكردند ، اسلام در همان عصر جاهليت ، از خود صبر و بردبارى نشان مىداد ، پافشارى بر افگار جاهليت را بنفع بشر نمىدانست و سعى داشت تا با وقار و متانت ، به كفار قريش بفهماند كه شما اشتباه مىكنيد ؛ ولى در صلح ويتنام هيچ طرف كوتاه نيامد ، هيچ‌طرف از خود صبر و بردبارى نشان ندادند ، علت آن نيز همين حقارت درونى آنان بود ، هيچ‌كدام به خود اعتماد نداشتند ، لذا سعى مىكردند كه به صورت ظاهر خود را برتر از ديگران جلوه دهند . « فَأَنْزَلَ اللَّهُ سَكِينَتَهُ عَلَى رَسُولِهِ وَعَلَى الْمُؤْمِنِينَ » اگر انسان آرامش درونى داشته باشد ، اگر انسان اعتماد بنفس داشته باشد ، اگر انسان به توانايىهاى خود باور مند باشد ، همان‌كارى را انجام مىدهد كه پيغمبرمكرم اسلام صلى الله عليه و آله و سلم در صلح حديبيه انجام داد ، اگر انسان از آرامش درونى بهره‌اى نداشته باشد و به توانايىهاى خود باور و اعتماد نداشته باشد ، مانند سران صلح ويتنام شش‌ماه براى يك چيز بىارزش وقت خود را تلف مىكند . در باره اين آيه مباركه صحبت زياد لازم است و اگر توفيق حاصل شد در اين مورد باز هم صحبت خواهيم كرد .\r\nآيه مباركه را كه قبلًا تلاوت كردم ، حالت روانى مسلمين و مشركين را مورد تحليل و بررسى قرار داده است ، هم وضعيت روانى مسلمين مورد تحليل واقع شده است و هم حالت روانى مشركين . مىفرمايد :  « إِذْ جَعَلَ الَّذِينَ كَفَرُوا فِي قُلُوبِهِمُ الْحَمِيَّةَ حَمِيَّةَ الْجاهِلِيَّةِ »  معناى لغوى حمية ، حرارتى است كه از آتش بوجود مىآيد ، وقتى انسان پيش آتش بنشيند ، بدنش گرم مىشود ؛ اما معناى اصطلاحى آن ، غرور ،\r\n\r\n","description":"","footnote":"","page_name":" 197 ","page_number":219},
  {"content":"\r\n\r\nتكبر ، نخوت و تعصب خصم آلود است ، تعصبىكه با غضب همراه باشد ، حمية گفته مىشود . در اين‌جا مراد همان معناى دومى مىباشد . مىفرمايد : دو طرف در حالت خاصى قرار داشتند ، مشركين گرفتار تكبر ، غرور و تعصب بودند ، مىگفتند : ما قريش هستيم ، ما در مكه زندگى مىكنيم ، ما در مركز بت‌ها موقعيت داريم ، ما نمىخواهيم مسلمانان داخل مكه شوند ؛ زيرا بعضى از آنان تا ديروز نوكران ما بودند ، عده‌اى ديگرشان قاتل پدران ما هستند و ما به هيچ‌وجه به بردگان سابق و به قاتلين پداران خود ، اجازه ورود به مكه را نمىدهيم . مشركين از ناحيه غرور و نخوت در عصبيت گرفتار بودند ؛ اما مسلمانان به اعتماد بنفس ، ايمان و آرامش خود متكى بودند ، اعتماد بنفس براى انسان از هرچيزى ديگر بالاتر است .\r\n\r\nصبر و بردبارى مسلمانان\r\nقرآن مىفرمايد :  « فَأَنْزَلَ اللَّهُ سَكِينَتَهُ عَلى رَسُولِهِ وَ عَلَى الْمُؤْمِنِينَ »  معناى آيه مباركه همين است كه ما بر شما سكون ، آرامش و اعتماد بنفس نازل كرديم ، اعتماد بنفس يك نعمت بس بزرگى است كه در موقع حساس جنگى خداوند به رسول خود و به مؤمنين تحت فرمان او عطا فرمود ،  « سَكِينَتَهُ »  در واقع ، تحفه بزرگ خداوندمتعال جل جلاله به بندگان مؤمن و متدينش است . مسلمين در حديبيه به آرامش و اعتماد بنفس زندگى مىكردند ؛ اما مشركين مكه ، با غرور ، تكبر و تعصب مبتلا بودند  . « وَ أَلْزَمَهُمْ كَلِمَةَ التَّقْوى »  بعضىها  « كَلِمَةَ »  را به معناى روح گرفته‌اند ، يعنى خداوند روح تقوى را به مسلمانان عطا فرمود ، در واقع اين يك مدالى بود كه در صلح حديبيه نصيب مسلمانان شد .  « وَ كانُوا أَحَقَّ بِها وَ أَهْلَها »  آنان مستحق اين مدال و اهل پاداش آن بودند ، اين بود حالت روانى طرفين كه خداوند متعال جل جلاله در اين آيه\r\n\r\n","description":"","footnote":"","page_name":" 198 ","page_number":220},
  {"content":"\r\n\r\nمباركه ، بيان كرده است . عنايت پروردگار باعث شد كه مسلمانان با وقار و آرامش صلح حديبيه را قبول كردند و به هيچ وجه مشركين پليد را هم كفو خود نمىدانستند . اين قرار داد داراى دو جنبه عصبيت و متانت بود ، مشركين با عصبيت ، نخوت و كينه توزى اين صلح را امضاء كردند ؛ اما مسلمين با صبر و برد بارى ، سكون ، آرامش و اعتماد بنفس ، آن را امضاء نمودند ، سرانجام اين قرار داد رحمت براى مسلمانان و ذلت براى مشركين بود . بعد از مدتى مكه بدست مسلمانان فتح و بنياد شرك و كفر براى هميشه از آن سرزمين برچيده شد .  « وَ كانَ اللَّهُ بِكُلِّ شَيْءٍ عَلِيماً »  خداوند متعال جل جلاله به همه چيز دانا است و از عواقب هرچيز مىداند .\r\n « لَقَدْ صَدَقَ اللَّهُ رَسُولَهُ الرُّؤْيا بِالْحَقِّ لَتَدْخُلُنَّ الْمَسْجِدَ الْحَرامَ إِنْ شاءَ اللَّهُ آمِنِينَ مُحَلِّقِينَ رُؤُسَكُمْ وَ مُقَصِّرِينَ لا تَخافُونَ فَعَلِمَ ما لَمْ تَعْلَمُوا فَجَعَلَ مِنْ دُونِ ذلِكَ فَتْحاً قَرِيباً » \r\nقبلا عرض كردم كه پيغمبراكرم صلى الله عليه و آله و سلم خواب ديده بود كه با همراهان خود در مسجد الحرام نماز مىخواند ، پيغمبر خوابش را به اصحاب حكايت كرد ؛ ولى نگفت : امسال نماز مىخوانيم ! پيغمبر با مسلمانان به قصد عمره حركت كردند ، در حديبيه كه رسيدند ، مشركين نگذاشتند مسلمانان داخل مكه شوند ، لذا يك قرارداد صلح بين طرفين به امضاء رسيد و در آن گفته شده بود كه سال آينده شما براى مدت سه روز در مكه بياييد ، در اين سه روز مشركين قريش مكه را ترك مىكنند تا شما عمره خود را بجا بياوريد ، بعد از سه روز شما بيرون شويد و ما دوباره به خانه‌هاى خود برمىگرديم . درواقع مشركين تحمل شنيدن كلمه « لااله إلّا الله » را نداشتند ، به همين دليل گفتند ، با آمدن شما در مكه ، ما بيرون مىشويم ، يعنى نمىخواستند صداى توحيد را از زبان مسلمانان بشنوند .\r\n\r\n","description":"","footnote":"","page_name":" 199 ","page_number":221},
  {"content":"\r\n\r\n\r\nناراحتى و تشكيك مسلمانان\r\nمسلمانان از اين‌كه نتوانستند به مكه بروند ، خيلى ناراحت شدند ، يك‌عده نسبت به نبوت پيغمبراكرم صلى الله عليه و آله و سلم به شك و ترديد افتادند ، مىگفتند : او خودش گفت كه من خواب ديدم با ياران خود در مسجد الحرام نماز مىخوانم ، حالا كه ما را نماندند در مكه برويم ، چرا اين چنين شد ؟ ! مسلمانان از انعقاد پيمان نامه صلح حديبيه ، سخت ناراحت بودند ، خصوصاً بعداز آن‌كه كلمه « بسم الله الرحمن الرحيم و كلمه محمدرسول الله » هم از سوى مشركين در صلح نامه پذيرفته نشد . پيغمبراكرم صلى الله عليه و آله و سلم با متانت و اعتماد بنفس اين پيمان را امضاء نمود ؛ ولى ظرفيت مسلمانان ضعيف بود ، بعضى فكر مىكردند كه ما شكست خورده‌ايم ، بعضىهاىشان با يك‌ديگر مىگفتند : پيغمبر خواب ديده بود كه با اصحاب در مسجد الحرام نماز مىخواند ، چرا نشد ؟ در حالىكه خواب انبياء وحى است ، حتى نسبت به نبوت پيغمبراكرم صلى الله عليه و آله و سلم به شك و ترديد افتاده بودند ، متأسفانه با وجود اين‌كه مسلمانان به پيغمبر خود اعتقاد داشتند و مىدانستند كه آن‌حضرت صلى الله عليه و آله و سلم با وحى سروكار دارد ، بازهم عده‌اى نسبت به او به شك و ترديد افتادند .\r\n\r\nجواب شكاكان\r\nآيه مباركه را كه اكنون تلاوت كردم ، مىخواهد جواب شكاكان اصحاب را بدهد . عرض كردم كه آيات مباركه سوره فتح ، اكثراً در بين راه بعد از آن‌كه پيغمبراكرم صلى الله عليه و آله و سلم با ياران خود بسوى مدينه حركت كردند نازل شده است ؛ ولى ممكن است اين آيه مباركه را كه حالا مىخوانيم در مدينه نازل شده باشد ! مىفرمايد :  « لَقَدْ صَدَقَ اللَّهُ رَسُولَهُ الرُّؤْيا بِالْحَقِّ »  آن خوابىرا كه پيغمبر خدا ديده است ، حتماً راست\r\n\r\n","description":"","footnote":"","page_name":" 200 ","page_number":222},
  {"content":"\r\n\r\nمىشود ، حرف \" لام \" تاكيد را مىآورد ، يعنى خواب او حقيت پيدا مىكند و هرگز تخلف نمىكند .  « لَتَدْخُلُنَّ الْمَسْجِدَ الْحَرامَ إِنْ شاءَ اللَّهُ »  حتماً شما در مسجد الحرام داخل مىشويد ! يكى از معجزات قرآن مجيد همين است ، وقتىكه يك موضوع را وعده مىدهد ، با تأكيد آن را بيان مىكند . لام تأكيد اگر به معناى قسم باشد ، به اين معنا است كه به خدا قسم ، داخل مسجد الحرام مىشويد !  « إِنْ شاءَ اللَّهُ »  ممكن است جمله  « إِنْ شاءَ اللَّهُ »  براى تبرّك در اين آيه آمده باشد ، يعنى به ما تعليم مىدهد كه بايد در هركارى  « إِنْ شاءَ اللَّهُ »  بگوييم . گفتن اين جمله در هركار بسيار خواب است و بركات زيادى را به همراه دارد .\r\n\r\nگفتن ماشاءالله\r\nمىگويد : يك‌نفر به قصد گنج به بازار رفت تا الاغ بخرد ، گنج نام همان مكانى است كه حيوانات را در آن‌جا به فروش مىرسانند ، كسى به اوگفت : فلانى كجا مىروى ؟ گفت مىروم الاغى بخرم ، گفت چرا نمىگويى  « إِنْ شاءَ اللَّهُ »  ؟ گفت : انشاء الله براى چه ؟ پول در جيبم و الاغ در گنج ! اتفاقاً در مسير راه كيسه بُرى آمد و همه‌ى پول‌هايش را دزديد . دست داخل جيبش كرد كه پول بيرون كند ، ديد پول‌ها را كسى دزديده ، ناراحت برگشت ، دوباره آن شخص را ديد ، او پرسيد فلانى ! چرا الاغ نخريدى ؟ گفت : انشاءالله » پول‌ها را دزد برد ، گفت : حالا كجا مىروى گفت : انشاءالله ، با دست خالى به خانه برمىگردم ! ( خنده حضار ) خوب است كه انسان در ابتداى هركار « انشاءالله » بگويد ، بعد از آن‌كه كار از كار گذشته باشد ، گفتن « انشاءالله » چندان فايده‌ى ندارد . انسان هركارى را كه مىخواهد انجام دهد ، بايد به\r\n\r\n","description":"","footnote":"","page_name":" 201 ","page_number":223},
  {"content":"\r\n\r\nمشيت خداوند جل جلاله محول كند ! اگر خدا خواست فلان كار را انجام مىدهم .  « إِنْ شاءَ اللَّهُ آمِنِينَ »  شما به خواست پروردگار با أمن و أمان داخل مسجد الحرام مىشويد ! .\r\n\r\nتقويت روحى مسلمانان\r\nمسلمانان هميشه از مشركين ترس داشتند ؛ زيرا مشركين مسلمانان را شكنجه مىكردند ، عده‌اى از مسلمانان خيلى توسط مشركين رنج ديدند ، آيه مباركه مىفرمايد : ترس نداشته باشيد ، بدون ترس و وحشت اين‌بار در امنيت كامل داخل مسجدالحرام مىشويد .  « مُحَلِّقِينَ رُؤُسَكُمْ وَ مُقَصِّرِينَ »  سرهاى خود را بدون كدام مانع مىتراشيد و ناخن‌هاى خود را كوتاه مىنماييد . در عمره تمتع ، انسان مخير است كه سر خود را بتراشد ، يا قدرى از موهاى خود را ببرد و يا ناخن دست و پاى خود كوتاه كند ، هركدام را انجام دهد درست است .  « لا تَخافُونَ »  هيچ ترس و خوفى در مكه براى شما وجود ندارد .  « فَعَلِمَ ما لَمْ تَعْلَمُوا »  خداوند چيزهايى را مىداند كه شما نمىدانيد !  « فَجَعَلَ مِنْ دُونِ ذلِكَ فَتْحاً قَرِيباً »  خداوند در اين فاصله ، فتح ديگرى را نيز به شما وعده مىدهد ، مسلمانان در سال هشتم هجرى ، به مكه رفتند و بدون ترس و هراس نمازشان را داخل مسجد الحرام خواندند ، كفار قريش همه به پيغمبر تسليم شدند و مكه براى هميشه به دست مسلمانان افتاد و در تمام اوقات نماز ، صداى « الله اكبر » از مساجد مكه طنين انداز گرديد .\r\n\r\nهروله در طواف\r\nپيغمبراكرم صلى الله عليه و آله و سلم همراه مسلمانان در سال ششم هجرى به مقصد عمره رفت ؛ ولى با موانع مشركين رو برو گرديدند ، در سال هفتم هجرى طبق قرار داد صلح دوباره\r\n\r\n","description":"","footnote":"","page_name":" 202 ","page_number":224},
  {"content":"\r\n\r\nرفتند تا « عمرة القضاء » بجا بياورند ، سال قبل عمره‌شان قضاء شده بود ، در سال بعد ، مىخواستند قضاى آن را بجا آورند ، پيغمبراكرم صلى الله عليه و آله و سلم به مسلمان فرمود : وقتى در طواف رفتيد ، خيلى تند تند و با وقار راه برويد ، براى اين‌كه مشركين گمان نكنند كه شما از ضعف و گرسنه‌گى نمىتوانيد درست راه برويد ، در بعضى از جاها \" هروله \" كنيد ، هروله ، همان است كه حالا نيز در سعى صفا و مروه ، مردم انجام مىدهند ، در مسير راه تند تند راه مىروند ، پيغمبراكرم صلى الله عليه و آله و سلم به مسلمانان فرمود : در طواف نيز \" هروله \" كنيد . لازم بذكر است كه \" هروله \" فقط در همان طواف بود ، براى اين‌كه در تاريخ دارد كه به ابن عباس گفتند : هروله ، در طواف است ، همان‌گونه كه سعى صفاء و مروه مىباشد ؟ در جواب گفت : براى هميشه نيست . هروله طواف ، در همان يك‌وقت بود كه پيغمبراكرم صلى الله عليه و آله و سلم مىخواست ، قدرت و توان مسلمانان را به مشركين نشان بدهد ، مسلمانان به دستور پيغمبر عمل كردند و آن‌عده از مشركين كه در مكه مانده بودند ، از پشت بام‌هاى خود عبادت و طواف مسلمانان را مىديدند و بر روحيه آنان نيز تأثير گذاشت ، زمينه فتح مكه از همان وقت ، كم كم ، براى مسلمانان آماده گرديد و در سال هشتم هجرى ، مشركين قرار داد صلح را نقض كردند و پيغمبراكرم صلى الله عليه و آله و سلم همراه با ده هزار لشكر حركت كرد و مكه را فتح نمود .\r\n « هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ كَفى بِاللَّهِ شَهِيداً » \r\nآن‌چنان‌كه خداوند ، رسول خود را براى هدايت مردم فرستاد تا دين حق را بر تمام اديان ظاهر كند و كافى است خداوند بر آن گواه باشد ! .\r\n\r\n","description":"","footnote":"","page_name":" 203 ","page_number":225},
  {"content":"\r\n\r\n\r\nحقانيت دين اسلام\r\nاين وعده خداوند متعال جل جلاله است كه حقانيت دين اسلام را بر پيروان همه‌ى اديان ثابت كند ،  « هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ »  در ابتداء كه دين اسلام ظهور كرد ، اين موضوع ثابت گرديد ، صدسال از فوت پيغمبراكرم صلى الله عليه و آله و سلم نگذشته بود كه مسلمانان بخش زيادى از اروپا را فتح كردند و تا فرانسه و اتريش پيش رفتند ، يك‌وقتى من در اتريش رفته بودم ، يكى از افغان‌ها در آن‌جا ساكن بود ، به من گفت : ساختمانى راكه در آن كوه است مىبينيد ؟ گفتم : بلى مىبينم ، گفت : آن ساختمان يك كليسا است ، اتريشىها مىگويند : مسلمانان تا آن‌جا جلو آمدند و فتح كردند ، سپس از آن‌جا شكست خوردند ، مردم اتريش به شكرانه شكست مسلمانان ، آن‌جا را كليسا درست كردند . واقعاً شجاعت و پاى مردى مسلمانان بىنظير بوده است ، آنان نه تنها دين را در اروپا بردند ؛ بلكه دنيا را نيز بردند ، اسلام تنها براى آخرت نيست ، اسلام هم براى آخرت برنامه دارد و هم براى دنيا ، قانون اسلام دين و دنياى مردم را در بر مىگيرد . آخرت هم نتيجه همين دنيا است ، انسان در دنيا چه‌كار مىكند ، همان چيز در آخرت به او مىرسد . دنيا براى انسان خيلى مهم است ، آخرت انسان در گرو دنياى او است ، چه قسم او در دنيا عمل مىكند ؟ در قيامت نيز حاصل همان را مىبيند ، بلى در دنيا هركس گندم بكارد ، گندم درو مىكند ، هركس جو بكارد ، جو درو مىكند .\r\n\r\nغلبه اسلام بر اديان ديگر\r\nاسلام تا حدودى زيادى بر اديان ديگر غالب شد ؛ ولى بر همه‌ى آنان غالب نشد ،  « لِيُظْهِرَهُ عَلَى الدِّينِ »  اگر مراد از غالب ، يا اظهار ، ظهور عقلى و استدلالى باشد ،\r\n\r\n","description":"","footnote":"","page_name":" 204 ","page_number":226},
  {"content":"\r\n\r\nاسلام از روزىكه آمده تا روز قيامت بر همه‌ى اديان غالب است ، تنها دينىكه ثابت و دست نخورده باقى مانده است ، دين اسلام است ، بقيه اديان نيز دين خدا بودند ؛ ولى آن‌ها توسط انسان‌ها تحريف شدند ، دست خوردند و ناقص شدند ، انجيل حضرت عيسى عليه السلام كاملًا از بين رفت ، اناجيل چهارگانه موجود ، توسط افراد معمولى بعد از آن‌حضرت عليه السلام نوشته شده است ، ممكن است بعضى جملات آنان از انجيل حضرت عيسى عليه السلام باشد ؛ ولى دركل اگر انسان به اناجيل چهارگانه نگاه كند ، مثل اين مىماند كه يك‌نفر ياد داشت‌هاى روزانه خود را بنويسد ! در اين اناجيل نوشته است كه عيسى عليه السلام امروز چه‌كار كرد ! در فلان جاى رفت و فلان اتفاق برايش افتاد ، فلا چيز را براى ما گفت ! خب ، از محتواى آن‌ها پيداست كه كلام خدا نيستند ، نوشته‌اند كه حضرت عيسى عليه السلام در عمر خود چه كارهايى را انجام داده است . حالا اين نوشته‌ها درست است يا خير ؟ حرف ديگر است . ممكن است همين ياد داشت‌ها نيز واقعيت نداشته باشد ، به فرض اين‌كه واقعيت هم باشد ، بازهم همان ياد داشت هاى روزانه است كه بعد از حضرت عيسى عليه السلام نوشته شده‌اند و اصل انجيل نابود شده است .\r\nقرآن مثل اناجيل چهارگانه نيست ، قرآن كتاب زندگانى انسان است ، هم براى كارهاى سياسى برنامه دارد ، هم براى زندگى اجتماعى ، هم براى مسائل اقتصادى و هم براى تكامل اخلاق و روحانى . قرآن براى دنيا و آخرت برنامه ريزى دقيق و قابل قبول دارد ، از جهان‌بينى انسانى گرفته تا كرامت و كمال انسانى در قرآن وجود دارد ، علاوه بر اين‌ها ، قرآن از آسمان‌ها و كهكشان‌هاى موجود در كائنات ، براى انسان خبر مىدهد ، از كرات آسمانى ، از حقيقت كره زمين به انسان‌ها خبر مىدهد ، قرآن\r\n\r\n","description":"","footnote":"","page_name":" 205 ","page_number":227},
  {"content":"\r\n\r\nمثل اناجيل از كارهاى روزانه پيغمبراسلام صلى الله عليه و آله و سلم براى بشر صحبت نمىكند . آيات قرآن از چيزهايى صحبت مىكند كه همه معجزه محسوب مىشود ، اكنون ما چند سال است كه تفسير قرآن مىخوانيم ، وقتى به هر آيه قرآن مىرسيم ، مطلب تازه و جديد را براى ما بيان مىكند ، از همه‌ى اين‌ها دانسته مىشود كه قرآن كتاب آسمانى است و تمام آيات آن كلام پرودگار جهانيان است ؛ زيرا گفتن چنين جملات و الفاظ از قدرت بشر خارج است .\r\n\r\nاهل كتاب در پناه اسلام\r\nبه هرصورت ، اگر مراد ظهور ، در اين آيه مباركه ، عقلى و استدلالى باشد ، معلوم است كه قرآن بر تمام اديان غالب است ؛ اما اگر مراد اين باشد كه همه‌ى اديان را نابود نموده و از بين مىبرد ، معلوم است كه تاكنون قرآن بر همه‌ى اديان غالب نشده و اين‌كار در وقتى صورت مىگيرد كه مهدى موعود عجل الله تعالى فرجه الشريف ، ظهور كند ، وقتىكه آن‌حضرت عجل الله تعالى فرجه الشريف ، ظهور كند ، اين‌كار حتماً صورت مىگيرد و اسلام بر همه اديان غالب مىشود . اگر  « لِيُظْهِرَهُ عَلَى الدِّينِ »  را برمعناى دومى بگيريم ، همين است كه اسلام با ظهور حضرت مهدى عجل الله تعالى فرجه الشريف ، بر تمام اديان پيروز مىشود ، پيروزى اسلام به اين معنا نيست كه اديان ديگر به كلى از بين بروند ؛ بلكه ممكن است يهوديت و نصرانيت باقى بمانند ، چون آنان اهل كتاب هستند ، قانون اسلام تغيير نمىكند ، اگر اهل كتاب به قانون ذمه عمل كنند ، ممكن است به آنان امان داده شود و آنان باقى بمانند ، منتهى بسيار كم كه ديگر تهديدى براى اسلام به حساب نمىآيند . اسلام دين منطق است ، اگر كفار به\r\n\r\n","description":"","footnote":"","page_name":" 206 ","page_number":228},
  {"content":"\r\n\r\nشرايط ذمه عمل كند ، مصون مىشوند ، در طول تاريخ ، كفار با قبول شرايطىكه در اسلام است ، توانسته‌اند با أمن و أمان در كنار مسلمانان زندگى نمايند و هيچ كسى هم حق تعدى و تجاوز برآنان را نداشته است .\r\nكفار به دربار خلفاى اموى و عباسى رفت و آمد داشتند ، حتى مناصب دولتى براى آنان داده شده بود ، آنان براى مسلمانان كار مىكردند و با آنان طبق معمول رفت و آمد داشتند . هرچند در وقت ظهور مهدى موعود عجل الله تعالى فرجه الشريف ، اكثر مردم مسلمان مىشوند ؛ ولى ممكن است عده‌اى اندك هم مسلمان نشوند ، بودن آنان هيچ تهديدى براى حكومت اسلامى حساب نمىشود . مردم دنيا تا آن موقع سطح فكرى بالا پيدا مىكنند و آگاهىشان نيز زياد مىشود ، همه‌ى مردم مىفهمند كه اسلام تنها دين جهانى بشريت است و اديان ديگر قابل دوام نمىباشند ، به همين دليل است كه اكثر مردم مسلمان مىشوند و همه باهم در پناه دين آسمانى اسلام ، حكومت واحد جهانى را تشكيل مىدهند .\r\n\r\nحكومت واحد جهانى\r\nشايد مراد آيه مباركه ، همين حكومت واحد جهانى باشد كه بعد از ظهور آخرين ذخيره الهى حضرت مهدى موعود ( عج ) تشكيل مىشود و جهان را پر از عدل و داد مىكند . قرآن مجيد در آيه ديگر مىفرمايد :  « أَنَّ الْأَرْضَ يَرِثُها عِبادِيَ الصَّالِحُونَ »  « 1 » زمين را بنده‌هاى شايسته من به ميراث مىبرند . يعنى در موقعىكه\r\n\r\n\r\n","description":"","footnote":"\r\n( 1 ) - انبياء / آيه 105\r\n","page_name":" 207 ","page_number":229},
  {"content":"\r\n\r\nحضرت مهدى عجل الله تعالى فرجه الشريف ، ظهور كند ، يك دين واحد كه عبارت از دين اسلام باشد بر مردم حكومت مىكند ، در آن‌وقت مردم به صورت \" صد درصد \" ، يا \" نود درصد \" مسلمان مىشوند ؛ اگر \" نود درصد \" مسلمان شوند ، \" ده درصد \" باقى مانده چيزى نيستند . وقتىكه يك دين واحد بر تمام بشريت حكومت كند ، معلوم است كه حكومت واحد جهانى از لازمه اين دين است و بايد به وجود بيايد .\r\nظاهراً وجود يك حكومت واحد جهانى براى بشر بسيار مشكل به نظر مىرسد ؛ ولى علائم چنين حكومتى را ما در همين قرن بيست و يكم مشاهده مىكنيم . اگر انسان درست فكر كند ، اين مشكلات از همين اكنون درحال حل است ، منتهى نه بنام دين ، نه بنام اسلام ، شما مىبينيد كه كشورهاى اروپايى اكنون در بعضى از موارد به عنوان كشور واحد عمل مىكنند ، اروپايىها به صورت واقعى يك‌جا نشدند ؛ ولى حد أقل توانسته‌اند يك پول واحد را بوجود آورند ، همچنين توانسته‌اند ، يك قانون اساسى واحد را درست كنند ، اكنون در بين كشورهاى اروپايى قضيه گذرنامه يا پاسپورت حل شده است . اين كار اروپايىها بيانگر اين واقعيت است كه ممكن است بعد از پنجاه سال ، شصت سال ، سياست‌ها تغيير كند و اروپايىها بتوانند يك كشور به تمام معناى واحد را بوجود آورند ، همان‌گونه كه ايالات متحده آمريكا بوجود آمد . يك‌وقتى ممكن كه تمام كشورهاى غربى يك‌جا شوند و يك حكومت واحد غربى را تشكيل دهند ، ممكن است يك‌وقت كشورى به نام آمريكا و اروپا وجود نداشته باشد . چنين كارى ممكن است ! كشورهاى عربى اكنون خيلى كوچك كوچك ، شده‌اند ، ممكن است يك‌وقتى عرب‌ها از اين حكومت‌هاى كوچك خسته شوند و رژيم‌هاى فاسد عربى را سرنگون كنند و يك حكومت واحد عربى به وجود آورند .\r\n\r\n","description":"","footnote":"","page_name":" 208 ","page_number":230},
  {"content":"\r\n\r\nاگر مردم از خواب غفلت بيدار شوند ، مىتوانند شرّ اين حكومت‌هاى فاسد عربى از خود كم كنند و يك حكومت متحد عربى تشكيل دهند . هرچند تاكنون كشورهاى جهان رو به تجزيه هستند ، كم كم ، يكى پس از ديگرى تجزيه مىشوند ؛ ولى ممكن است اين تجزيه‌ها متوقف شوند ، با توجه به تجاربىكه انسان‌ها كسب مىكنند ، شايد روزى به فكر بيفتند و قدرى تعقل نمايند ، شايد انسان‌ها بعد از اين رو به \" تكسُّر \" نروند و بجاى تكسُّر ، به تَوحُّد فكر نمايند .\r\n\r\nجهانى شدن يا جهانى سازى\r\nما گاهى موضوع جهانى شدن را مطرح مىكنيم و گاهى هم موضوع جهانى سازى را اين دو موضوع از هم جدا و در ارتباط هم قرار دارد . در مورد جهانى شدن ، ما اكنون علائم جهانى شدن آن را مىبينيم ، كشورها كم كم ، بهم نزديك مىشوند ، سفرهاى يك‌ماهه و دو ماهه ، اكنون براى مردم به يك‌ساعت و دوساعت و چهار ساعت تبديل شده است ، حد اكثر مسافرت هوايى اكنون به نُه ساعت و ده ساعت رسيده و اگر كسى از پاكستان به آلمان برود ، ممكن نُه ساعت بيشتر طول نكشد ، نه ساعت ديگر هم از آلمان به آمريكا مىرود ، يعنى در هجده ساعت ، به زير زمين مىروند . ممكن است يك‌وقتى قمرهاى مصنوعى در اختيار مسافرين قرار گيرند ، در آن‌صورت حساب مسافرت از حساب ساعت هم جدا مىشود ، به دقيقه‌ها مىرسد .\r\nبه‌عنوان مثال ، همين قمرهاى مصنوعى به نود دقيقه تمام دور كره زمين را مىگردند ، آن‌هم از بالاى كره زمين كه فاصله‌اش بسيار زياد مىباشد ، اكنون همين قمرهاى مصنوعى ممكن است در شصت دقيقه از افغانستان به آمريكا بروند ، در آينده ممكن است قمرهاى مصنوعى دقيق‌ترى پيدا شود كه ممكن است فاصله\r\n\r\n","description":"","footnote":"","page_name":" 209 ","page_number":231},
  {"content":"\r\n\r\nآمريكا و افغانستان را در نيم ساعت برساند ؛ اگر اين‌كار صورت بگيرد كه رفت و آمد از افغانستان تا آمريكا به يك‌ساعت برسد ، خودش جهانى شدن است ، اكنون دقيقه به دقيقه گزارش از آن‌طرف كره زمين به اين طرف كره زمين مىرسد ، ما در عصر ارتباطات زندگى مىكنيم ، عصر ارتباطات خودش يك‌نوعى از جهانى شدن است ، وقتىكه جهانى شدن تكميل شود ، جهانىسازى از لازمه لاينفك آن آست و حتماً صورت مىگيرد .\r\n\r\nفرق جهانى شدن و جهانى سازى\r\nفرق جهانى شدن با جهانى سازى در اين است كه جهانى شدن از پايين به طرف بالا صورت مىگيرد ؛ ولى جهانى سازى از بالا به طرف پايين صورت مىگيرد ، هر دوى اين‌ها نياز به طرح و برنامه دارد ، جهانى شدن ، قطع نظر از مسئله‌ى دين بشر را بالاجبار بسوى جهانى سازى مىكشاند ؛ زيرا تمام دنيا به منزله يك كشور مىشود ، از طرف ديگر با ظهور مهدى موعود عجل الله تعالى فرجه الشريف ، يك دين واحد برتمام انسان‌ها حكومت مىكند و سرانجام همان مىشود كه قرآن مجيد مىفرمايد :  « أَنَّ الْأَرْضَ يَرِثُها عِبادِيَ الصَّالِحُونَ »  از علائم امروزى چنين چيزى دانسته مىشود كه انسان‌ها به همان سمت در حركت است كه قرآن مىفرمايد ، وعده قرآن حتمى است و زمين بطور قطعى روز به بندگان صالح و شايسته خدا تعلق مىگيرد . اميد وارم كه خداوند متعال جل جلاله به همه‌ى ما و شما توفيق عنايت فرمايد تا اقتدار يك حكومت واحد جهانى را به چشم خود مشاهده كنيم و در سايه آن به آرامش خود برسيم .\r\n « هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ »  خداوند رسول خود را با دين حق براى هدايت مردم فرستاد ،  « لِيُظْهِرَهُ عَلَى الدِّينِ كُلِّهِ »  تا اين دين حق را بر تمام اديان\r\n\r\n","description":"","footnote":"","page_name":" 210 ","page_number":232},
  {"content":"\r\n\r\nظاهر كند .  « وَ كَفى بِاللَّهِ شَهِيداً »  و كافى است خداوند بر اين موضوع شاهد و گواه باشد . اين‌كه خدا براى گواهى كفايت مىكند ، به اين معنى است كه غير از خدا كسى ديگر نمىداند تا شهادت بدهد . تمام اديانىكه در دنيا وجود دارند ، در واقع بردو دسته تقسيم مىشود .\r\n\r\nاديان اختراعى\r\nاديان ساختگى و اختراعى يكى از اديان موجود در ميان بشراست ، دين‌هايىكه توسط انسان‌ها به وجود آمده‌اند ، همه باطل‌اند ؛ زيرا آن‌ها ظرفيت ندارند تا پاسخگوى نيازهاى بشريت از ابتداى ظهور خود تا روز قيامت باشند ، دين‌هايىكه توسط فكر بشر ساخته شده‌اند ، در بين انسان‌ها قابل تطبيق نيستند ؛ زيرا آن‌ها اختراعى و زاييده افكار عده‌اى از مردم‌اند كه سطح آگاهىشان خيلى زياد نبوده است ، درحالىكه فكر بشر نسبت به زمان‌هاى گذشته خيلى رشد و ترقى پيدا كرده‌است . حالا اين اديان يا استعمارى باشد و توسط قدرت‌هاى بزرگ به وجود آمده باشند و يا توسط خرافات مردم به‌وجود آمده باشند ، فرق نمىكنند ، همه‌ى آن‌ها باطل‌اند و استحقاق تداوم را ندارند ، چه بخواهيم يا نخواهيم ، روزى اين اديان ساختگى ، خود به خود ، از صفحه روزگار حذف مىشوند ؛ زيرا براى بشريت روى زمين قابل قبول نيستند .\r\n\r\nاديان آسمانى\r\nدين‌هاى آسمانى ريشه در معنويت دارند و لى بعضى از آن‌ها ، مانند تورات حضرت موسى عليه السلام و انجيل حضرت عيسى عليه السلام متأسفانه توسط بشر تحريف شده‌اند ،\r\n\r\n","description":"","footnote":"","page_name":" 211 ","page_number":233},
  {"content":"\r\n\r\nاكنون آن تورات و انجيل واقعى وجود ندارند و كاملًا از بين رفته‌اند ، كتاب‌هايىكه اكنون به‌نام تورات و انجيل وجود دارند ، \" ده درصد \" از آن‌مطالبىرا كه تورات و انجيل آسمانى داشتند ، باخود ندارند ، همه از تصرفات انسان‌هاى معمولى هستند كه در آن‌ها نوشته‌اند . اناجيل چهارگانه امروز جز خرافات چيزى را ندارند ، لذا اين كتاب‌ها اكنون به دو دليل قابل پذيرش انسان‌ها نمىباشد .\r\nدليل اول : با آمدن دين اسلام و كتاب آسمانى آن ، كتاب‌هاى اديان گذشته نسخ شدند ؛ زيرا به اصطلاح امروزى ، تاريخ مصرف آن‌ها گذشته است و خداوند جل جلاله به علم و حكمتىكه دارد ، همه‌ى آن‌ها را براى مدت كوتاه براى بشر فرستاده بود ، بعد از آن‌كه عقل و فكر بشر رشد بيشتر نمود ، ارده كرد تا كتاب كامل‌تر و جامع‌ترى را به‌نام قرآن جاىگزين كتاب‌هاى سابق نمايد . اكنون اسلام تنها دين كامل خدا بر بشريت است و تنها كتابى محفوظ كه هيچ تحريفى در آن‌صورت نگرفته و نخواهد گرفت ، قرآن مجيد است . دليل اين‌كه قرآن قابل تحريف نيست ، آيه مباركه خود قرآن است كه مىفرمايد :  « إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ »  « 1 » دين اسلام بايد تا روز قيامت باقى بماند و قرآن مجيد نيز به‌عنوان كامل‌ترين كتاب آسمانى بايد محفوظ بماند ، چون دين خالد معجزه خالده مىطلبد . « 2 »\r\nدليل دوم : اين كه تمام كتاب‌هاى موجود اديان همه دست نوشته بشراند و هيچ برنامه‌ى براى نيازهاى جامعه انسانى ندارند . هرچه در آن‌ها نوشته شده است ، به درد\r\n\r\n\r\n","description":"","footnote":"\r\n( 1 ) - حجر ؟ آيه 9\r\n( 2 ) - در كتاب قرآن يا سند اسلام تألف معظم‌له ، دلايل زيادى بر صيانت قرآن بيان شده است ، اين كتاب يك مرتبه در دوره جوانى نگارنده در ايران و دفعه دوم در دوران پيرى ايشان در كابل چاپ شده است .\r\n","page_name":" 212 ","page_number":234},
  {"content":"\r\n\r\nزندگانى امروزى نمىخورد ، چيزى در آن‌ها ديده نمىشود كه بشر كنونى را قانع سازد ، نه تنها قانع نمىسازد كه هركس آن‌ها را بخواند براى هميشه از دين متنفر مىشود . حق هم دارند كه متنفر شوند ! .\r\n\r\nاصول مهم اسلام\r\nبه‌هرحال اكنون اين سؤال مطرح مىشود كه به چه دليل خداوند شهادت مىدهد و مىفرمايد : دين اسلام را بر ساير اديان پيروز و غالب مىكنم ؟ . جواب واضح است ، اولا ، طبيعت دين اسلام اين است كه با طبيعت و عقل انسان ملائمت دارد ، و لذا بقاء را به همراه خود دارد و تا روز قيامت دوام دارد . ثانياٌ ، و دين اسلام داراى سه اصل مهم است كه از هركدام آن‌ها تقسيمات و فروعات ثانوى صورت مىگيرد . هرچند تمام اديان آسمانى داراى اين سه اصل مىباشند ؛ ولى اين سه اصل در اسلام مستحكم‌تر و جامع‌تر ، بر اساس نبوغ عقلى و فكرى انسان‌ها پايه‌گزارى شده اند ، در حالىكه كتاب‌هاى موجود اديان گذشته ، در أثر تحريف ، فاقد كيفيت و كميت اين سه اصل مهم هستند . اين سه اصل مهم عبارتند از : عقايد ، اخلاق و شريعت ، هركدام اين‌ها ضامن تداوم يك جامعه سالم انسانى تا روز قيامت است ؛ اگر اين سه اصل از بين برود ، تداوم جامعه انسانى با مشكل فروان روبرو گرديده و دچار از هم پاشيدگى مىشود . ( جهان‌بينى و ايده آلوژى )\r\nاصل اول : عقايد ، مربوط به اصول دين مىشود ، اصول دين اسلام همه بر اساس عقل استوار است و حتى مويى هم به درزش نمىرود ؛ يعنى چيزى در آن وجود ندارد كه قابل فهم مردم نباشد ، اصول دين اسلام ، مثل نصرانيت نيست كه به تثليث قايل شده باشد ، تثليث نصرانيت ، يعنى ( 1 3 ) ، يك مساوى سه ، چنين چيزى از نظر\r\n\r\n","description":"","footnote":"","page_name":" 213 ","page_number":235},
  {"content":"\r\n\r\nعقلى براى انسان قابل قبول نيست . مىگويند : خدا يكى است ، منتهى عيسى هم خدا است ، روح القدوس هم خدا است . يك مساوى سه ! درحالىكه يك بچه نابالغ و كوچك هم \" يك مساوى سه \" را قبول نمىكند .\r\nمسحيت در اصل اول خود دچار تناقض مىشود . وقتىكه فكر بشر در دين مدخليت پيداكند و به‌جاى يك كتاب ( انجيلى كه از بين رفته است ) چهار كتاب يا بيشتر نوشته شود ، بهتر از اين نمىشود . كتاب تورات و انجيل هردو از بين رفت ، كتاب‌هاى فعلىكه به‌نام تورات و انجيل وجود دارند ، توسط انسان‌ها دستبرد زده شده‌اند . علاوه بر اين مشكلات ، خود يهودىها نيز حاضر نمىشوند كه دين خود را ترويج كنند ، آنان مىگويند : دين يهوديت مخصوص بنى اسرائيل است و غير بنى اسرائيل حق ندارد كه در اين دين داخل شوند اين امر اوج تعصب يهوديت را نشان مىدهد و إلّا كسى نمىخواهد به آن دين جعلى داخل شود و از كتاب ناقص و تحريف شده تورات پيروى كند . پس اصول دين اسلام بر مبناى عقلانيت استوار است و چيزىكه با عقل انسانى سازگارى داشته باشد ، براى هميشه قابل دوام است .\r\nاصل دوم : اخلاق اسلامى ، دين مقدس اسلام ، در اخلاقيات بىنظير است ، اسلام اخلاق را زيربناى تمام امورات اجتماعى مىداند ؛ يعنى بشريت بدون اخلاق ، هرگز قادر به ساختار اجتماعى مستحكم و با دوام نيستند ، انسان‌هاى كنونى اگر قدرى از روى تعقل و تفكر بدون تعصب ، قضاوت كنند ، بدون شك ، اخلاق اسلامى را براى ساختار اجتماعى خود مىپذيرند . نعوذبالله ، اگر قيامت هم نباشد ، حساب و كتابى هم نباشد ، انسان‌ها براى خوش‌بختى دنياى خود هم ناگزير نياز به اخلاق دارند ، موضوعات اخلاقى هم زياد است و هم بسيار مهم ، اخلاق فردى ، اخلاق خانوادگى ،\r\n\r\n","description":"","footnote":"","page_name":" 214 ","page_number":236},
  {"content":"\r\n\r\nاخلاق اجتماعى ، اخلاق باخدا ، اخلاق بين المللى ، اخلاق محيطى و . . . ، من روزهاى پنجشنبه هرهفته درس ساعت اخير درسى ، براى طلاب و محصلين و محصلات حوزه علميه خاتم النبيين صلى الله عليه و آله و سلم درس اخلاق مىگويم ، آنانىكه به درس‌هاى اخلاق حضور دارند ، مىدانند كه ابعاد اخلاقى اسلام چه قدر زياد است ! .\r\nاصل سوم : شريعت اسلامى ، شريعت ، يعنى تمام احكام ، كليات اقتصادى و كليات سياسى ، معاملات ، ديات ، قصاص ، عبادات ، حلال ، حرام ، مباح ، آداب زندگانى ، حقوق مطلق ، حقوق فردى ، حقوق اجتماعى ، حقوق سياسى ، حقوق بين المللى ، حقوق اموات ، حقوق حيوانات ، و . . . ، چيزى در زندگى انسان وجود ندارد كه در شريعت اسلامى از آن ذكر نشده باشد ، شريعت اسلامى براى انسان ، قبل از اين‌كه نطفه او در شكم مادرش منعقد شود ، تا روزىكه داخل قبر مىرود و استخوان‌هايش پوسيده شود . حكم دارد . علت اين‌كه انسان‌هاى سكولار بوجود آمد نيز همين است كه در مسيحيت شريعت وجود ندارد ، شما انجيل را بخوانيد ، در تمام انجيل ده مسئله فقهى پيدا نمىشود . درحالىكه فقه اسلامى بر هزاران مسئله مشتمل مىباشد . در فقه اسلامى تمام كليات وجود دارد ، هروقت ضرورت شود ، از كليات آن همه چيز دانسته مىشود . مجتهدين اسلامى تاكنون هرمورد زندگانى متحول كه پيش آمده از كليات فقه استنباط نموده و جواب معقولى را ارائه كرده‌اند .\r\nبه‌عنوان مثال ، در كتاب‌هاى فقهى قديم ما ، شايد بيشتر از بيست مسئله ، در مورد طب وجود نداشت . اكنون خيلى از احكام مسائل طبى ، از قواعد فقه استنباط شده است ، تنها در يك مدت بسياركوتاه در اين اواخر من چند كتاب طبى را مطالعه كردم و تقريباً حدود \" سه‌صد \" مسئله جديد را در مورد طب ، جواب گفتم و همه را\r\n\r\n","description":"","footnote":"","page_name":" 215 ","page_number":237},
  {"content":"\r\n\r\nنوشتم ، اين \" سه صد \" مسئله طبى در كتاب‌هاى قديم وجود نداشت ، همه را از كليات فقهى استنباط نموده و جواب نوشتم ، در آينده نيز هر مقدار كه علوم طبى پيش برود و مسائل دينى جديد در طب پيدا شود ، باز هم جواب آن‌ها ازكليات فقه استنباط مىشود . طبيعت دين اسلام ، بقاء را تقاضا مىكند ، بر همين اساس تا روز قيامت دين بشريت همين دين اسلام است ، در اين دين نه عنصر مطرح است ، نه نژاد ، نه زبان ، نه جغرافيا و نه تبعيض ، هيچ كدام مطرح نيست ، مصدر اصلى دين اسلام نيز قرآن مجيد است كه تا روز قيامت تغيير نمىكند ! قرآن همان قرآنى است كه قبل از هزار و چهارصد سال براى پيغمبر مكرم اسلام صلى الله عليه و آله و سلم نازل گرديد و همه بشريت را از آن روز تا روز قيامت تحت پوشش خود قرار داده و مىدهد .\r\nما در اصول فقه خود يك قانون داريم كه اگر يك حديث پيدا شود كه مخالف قرآن باشد ، بايد آن را به ديوار كوبيد ، يعنى آن حديث حجت نيست و بايد دور انداخته شود . قانون اساسى اسلام ، قرآن كريم است و سنت نبوى نيز نبايد مخالف آن باشد . جمعى از دانشمندان اجماع را هم قبول دارند كه من از آن استفاده نكرده‌ام . در فقه جعفرى ادله‌هاى فقهى سه چيز است ، كتاب خدا ، سنت نبوى و عقل ، اين سه چيز از ادله‌هاى فقه جعفرى مىباشد . در فقه حنفى و بعضى از مذاهب ديگر اسلامى ، كتاب ، قياس ، اجماع و سنت است ، در مورد قياس بين اهل سنت نيز اختلاف است . فرق بين قياس و عقل در اين است كه حكم قياس ظنى است و حكم عقل قطعى ، فقه شيعه حكم قطعى عقل را بر قياس ترجيح داده و آن را مورد قبول قرار داده است . دليل بقاى شريعت اسلام نيز همين است كه هر چيز بر اساس عقل استوار باشد .\r\n\r\n","description":"","footnote":"","page_name":" 216 ","page_number":238},
  {"content":"\r\n\r\n\r\nاوصاف مسلمانان صدر اسلام\r\n « مُحَمَّدٌ رَسُولُ اللَّهِ وَ الَّذِينَ مَعَهُ أَشِدَّاءُ عَلَى الْكُفَّارِ رُحَماءُ بَيْنَهُمْ تَراهُمْ رُكَّعاً سُجَّداً يَبْتَغُونَ فَضْلًا مِنَ اللَّهِ وَ رِضْواناً سِيماهُمْ فِي وُجُوهِهِمْ مِنْ أَثَرِ السُّجُودِ ذلِكَ مَثَلُهُمْ فِي التَّوْراةِ وَ مَثَلُهُمْ فِي الْإِنْجِيلِ كَزَرْعٍ أَخْرَجَ شَطْأَهُ فَآزَرَهُ فَاسْتَغْلَظَ فَاسْتَوى عَلى سُوقِهِ يُعْجِبُ الزُّرَّاعَ لِيَغِيظَ بِهِمُ الْكُفَّارَ وَعَدَ اللَّهُ الَّذِينَ آمَنُوا وَ عَمِلُوا الصَّالِحاتِ مِنْهُمْ مَغْفِرَةً وَ أَجْراً عَظِيماً » \r\n\r\n1 - سختگيرى با كفار\r\nبه‌آخرين آيه مباركه ، سوره فتح رسيديم ، اين آيه مباركه در مورد صلح حديبيه نازل شده است . مىفرمايد :  « مُحَمَّدٌ رَسُولُ اللَّهِ وَ الَّذِينَ مَعَهُ »  محمد صلى الله عليه و آله و سلم رسول و فرستاده خدا است و كسانىكه با او هستند ،  « أَشِدَّاءُ عَلَى الْكُفَّارِ  » بركفار سخت‌گيراند ، نه با آنان سازش مىكنند و نه تحت تأثير آنان مىگيرند و نه براى آنان جاسوسى و نه با آنان محبت مىكنند .\r\n\r\n2 - مهربانى با همديگر\r\n « رُحَماءُ بَيْنَهُمْ »  پيروان دين اسلام ، در بين خود بسيار مهربان هستند و نسبت به هم‌ديگر دلسوزى دارند .  « تَراهُمْ رُكَّعاً سُجَّداً »  آنان ركوع كنندگان و سجده كنندگان هستند ، يعنى آنان شبيه فرشته‌ها به ركوع و سجود مشغول‌اند . فرشته‌ها نفس ندارند ، كار آنان عبادت است ، مسلمانان هم كار مىكردند ، هم نفقه خود و عيال خود را تأمين مىكردند ، هم به فقراء كمك مىنمودند ، هم به جهاد مىرفتند و هم به ركوع و سجود مشغول بودند .\r\n\r\n","description":"","footnote":"","page_name":" 217 ","page_number":239},
  {"content":"\r\n\r\n\r\n3 - كسب رضايت پروردگار جل جلاله\r\n « يَبْتَغُونَ فَضْلًا مِنَ اللَّهِ وَ رِضْواناً »  آنان زيادتى نعمت و رضاى پروردگارشان را از خدا طلب مىكنند .\r\n\r\n4 - ركوع و سجود زياد\r\n « سِيماهُمْ فِي وُجُوهِهِمْ مِنْ أَثَرِ السُّجُودِ »  علائم سجود در صورت شان پيدا است . مسلمانان متدين ، صورت‌هاى خود را بر خاك مىماليدند و خدا را سجده مىكردند ، در أثر سجده پيشانىهاى آنان پينه بسته بود .\r\n « ذلِكَ مَثَلُهُمْ فِي التَّوْراةِ »  ما در كتاب تورات نيز مسلمانان را با همين وصف ياد كرده‌ايم .  « وَ مَثَلُهُمْ فِي الْإِنْجِيلِ »  و در كتاب انجيل نيز آنان را اين‌چنين وصف كرده‌ايم .  « كَزَرْعٍ أَخْرَجَ شَطْأَهُ فَآزَرَهُ فَاسْتَغْلَظَ فَاسْتَوى عَلى سُوقِهِ يُعْجِبُ الزُّرَّاعَ »  آنان مانند زراعت و كيشته‌اى هستند كه جوانه‌هاى خود را خارج كرده و سپس به تقويت آن پرداخته‌اند . مسلمانان در ابتداء ضعيف بودند ، آهسته آهسته ، بزرگ شدند و به پاى خود ايستادند ، آنان به قدرى رشد و نمو كردند كه خود آنانىراكه زراعت كرده‌اند ، به تعجب وا داشتند ، يعنى خود پيغمبراكرم صلى الله عليه و آله و سلم نيز تعجب مىكرد كه چگونه مسلمانان اين قدر زود به مقام بالا رسيدند ؟  « لِيَغِيظَ بِهِمُ الْكُفَّارَ »  اين‌كار براى اين بود كه كفار را به خشم آورند  . « وَعَدَ اللَّهُ الَّذِينَ آمَنُوا وَ عَمِلُوا الصَّالِحاتِ مِنْهُمْ مَغْفِرَةً وَ أَجْراً عَظِيماً »  خداوند به همين ياران پيغمبراكرم صلى الله عليه و آله و سلم وعده فرموده است ، كسانىرا از آنانىكه ايمان آوردند و عمل صالح انجام دادند ، در روز قيامت شامل مغفرت خود نموده و پاداش بزرگى را براى آنان قرار دهد .\r\n\r\n","description":"","footnote":"","page_name":" 218 ","page_number":240},
  {"content":"\r\n\r\n\r\nعلت شكست مسلمانان\r\nسؤال اين‌جا است ، چه كار شد كه اكنون ما مسلمانان نه دين درست داريم و نه دنياى درست ! نه عزت روحانى داريم و نه كمال نفسانى ، نه استقلال سياسى دارايم و نه أمنيت عمومى ، چرا ما به اين وضعيت گرفتار شديم ؟ جواب اين است كه در شرايط كنونى مسلمانان بر خلاف گفته قرآن ، باكفار مهربانى دارند و بر عكس بين خودشان سخت‌گيرى و خصومت دارند . مسلمانان اكنون در بين خود دچار اختلاف هستند ، هم‌ديگر را به عناوين مختلف متهم مىكنند ، هيچ‌گونه شفقت و مهربانى با يك‌ديگر ندارند . « 1 » به همين دليل است كه مسلمانان در برابر كفار ذليل و ناتوان هستند ، كارى را كه بايد نسبت به هم‌ديگر انجام مىدادند ، براى كفار انجام مىدهند ، معلوم است كه هم دين از دست‌شان مىرود و هم دنيا ، هم استقلال خود را از دست مىدهند و هم امنيت عمومى خود را ، هم عزت نفس خود را از دست مىدهند و هم كرامت انسانى خود را ، اگر مسلمانان به دستور قرآن عمل مىكردند ، امروز اين‌چنين خوار و ذليل نمىشدند .\r\nقرآن مىفرمايد :  « أَشِدَّاءُ عَلَى الْكُفَّارِ رُحَماءُ بَيْنَهُمْ »  با دشمنان خدا با جديت و قاطعيت برخورد كنيد ؛ اما در بين خودتان و با برادران مسلمان تان با مهربانى و عطوفت برخود نماييد . مسلمانان صدر اسلام اين چنين بودند ، اجازه نمىدادند كفار\r\n\r\n\r\n","description":"","footnote":"\r\n( 1 ) - شايد بدتر از همه ، حكومت‌هاى آنان بر خلاف مقررات اسلامى ، نادان ، بىكفايت و خاين بوده و مسلمانان در انتخاب حكومت‌ها و نظام‌هاى سياسى خود دستوراسلام را مراعات نكردند . و اين حكومت‌هاى نالايق نتوانستند متعلمين و محصلين را به علوم تجربى به كمال برسانند و از اين راه به تمدن برسند و خود كفا شوند و از ضغف و زبونى بيرون بروند . آراى حكومت‌ها و ملت‌هاى مسلمان به اين واجب اسلامى خود عمل نكردند .\r\n","page_name":" 219 ","page_number":241},
  {"content":"\r\n\r\nدر كشور اسلامى نفوذ كنند و بين مسلمانان ايجاد تفرقه و نفاق نمايند ، اجازه نمىدادند كه كفار دست به استثمار و استعمار بزنند . همه‌ى مسلمان يك‌دل و يك زبان بودند و با عمق جان خود از پيغمبراكرم صلى الله عليه و آله و سلم اطاعت مىكردند .  « أَشِدَّاءُ عَلَى الْكُفَّارِ رُحَماءُ بَيْنَهُمْ تَراهُمْ رُكَّعاً سُجَّداً يَبْتَغُونَ فَضْلًا مِنَ اللَّهِ وَ رِضْواناً »  آنان باكفار چه قدر سخت گيرى مىكردند ؟ چه قدر بين خود مهربان بودند ؟ چه قدر خدا را عبادت مىكردند ؟ ! براى رضاى خدا چه قدر سر به ركوع و سجده فرو مىبردند ؟ آنان جز براى خدا براى ديگران سرشان را خم نمىكردند ، هرچه مىخواستند از خدا مىخواستند ، رضاى خدا را بر همه چيز مقدم مىداشتند . انسان بايد همين‌طور باشد ! تمام سرمايه معنوى يك انسان ، رضاى پروردگار است . خداوند متعال جل جلاله به فضل و كرمش رضايت خودش را نصيب ما و شما نيز بگرداند ، هيچ چيز به رضاى خدا برابرى نمىكند و رضايت او تنها سرمايه معنوى براى انسان است .\r\nاگر انسان رضايت پروردگار جل جلاله را كسب كند ، كارش بجايى مىرسد كه حتى بهشت را هم نمىخواهد ، بالاترين خوش‌بختى انسان رضايت اوست . رضاى خدا براى انسان از هرچيز لذت بخش‌تر است .  « يَبْتَغُونَ فَضْلًا مِنَ اللَّهِ وَ رِضْواناً »  آنان هميشه رضاى خدا را طلب مىكنند .  « سِيماهُمْ فِي وُجُوهِهِمْ مِنْ أَثَرِ السُّجُودِ »  حالت سجده از صورت آنان نمايان است ، در أخير آيه مباركه يك هشدار هم مىدهد ،  « وَعَدَ اللَّهُ الَّذِينَ آمَنُوا وَ عَمِلُوا الصَّالِحاتِ مِنْهُمْ مَغْفِرَةً وَ أَجْراً عَظِيماً »  نمىگويد همه‌ى شما را مورد مغفرت قرار مىدهم ! مىفرمايد : از ميان آنانىكه با پيغمبر بودند ، به آن عده‌اى كه به‌خدا و رسولش ايمان آوردند و عمل صالح انجام دادند ، وعده مغفرت مىدهم ، آنان را در قيامت مىبخشم و پاداش مىدهم . ( به كلمه منهم ) توجه كنيد .\r\n\r\n","description":"","footnote":"","page_name":" 220 ","page_number":242},
  {"content":"\r\n\r\n\r\nاوصاف مسلمانان آخرالزمان\r\nمسلمانان صدر اسلام زحمت زياد كشيدند ، آنان صبح تا شام چند مرتبه پيغمبر خدا را مىديدند و جمال مبارك او را از نزديك مشاهده مىكردند ، اين يك سعادت بسيار بزرگى بود براى آنان ، اكنون ما و شما در عصرى به‌دنيا آمده‌ايم كه وجود نازنين پيغمبراكرم صلى الله عليه و آله و سلم را نمىبينيم ، فقط نام مبارك او را مىشنويم ؛ ولى اگر ما و شما درست به دين خدا عمل نماييم ، ثواب ما نيز كمتر از ثواب آنان نيست . در بعضى از تفاسير نقل شده كه اصحاب از آن‌حضرت صلى الله عليه و آله و سلم پرسيدند : « نحن اخوانك يا رسول الله ؟ » يا رسول الله صلى الله عليه و آله و سلم ما برادران تو هستيم ؟ قال : « لا أنتم اصحابى » فرمود نه ! شما برادران من نيستيد . « شما همراهان من هستيد . « و اخوانى الذين ياتون بعدى » برادران من كسانى هستند كه بعد از من مىآيند . « آمنوا بى و لم يرونى » آنان به من ايمان مىآورند در حالىكه مرا نمىبينند . « قال ، للعامل منهم أجر خمسين منكم » آنانىكه بعد از من مىآيند ، بدون اين‌كه مرا ببينند به كتاب خدا و سنت من عمل مىكنند و خداوند براى هركدام آنان پنجاه برابر شما أجر و پاداش مىدهد . « قالوا بل منهم يا رسول الله . ؟ ! » يا رسول الله صلى الله عليه و آله و سلم براى هركدام آنان پنجاه برابر يك‌نفر از خودشان ، مزد مىدهد ؟ فرمود : قال : « بل منكم ! ردوها ثلاثا » فرمود پنجاه برابر شما ، سه مرتبه اين حرف را تكرار نمود . ثم قال : « لانكم تجدون على الخير اعوانا » براى اين‌كه شما شرايطى را در اختيار داريد كه شما را در كارهاى خير يارى مىكند . « 1 » يعنى پيغمبر به همراه شماست ، ملائكه در بعض مواقع شما را يارى مىكنند ؛ اما آنان كسى را ندارند كه در شرايط دشوار آنان را يارى نمايد .\r\n\r\n\r\n","description":"","footnote":"\r\n( 1 ) - تفسير روح البيان / ج 9 ، ص 61\r\n","page_name":" 221 ","page_number":243},
  {"content":"\r\n\r\nدر صحيح مسلم نيز نقل شده است كه روزىآن‌حضرت فرمود : « وَدِدْتُ أَنَّا قَدْ رَأَيْنَا إِخْوَانَنَا » دوست مىداشتم اگر برادران‌مان را مىديديم ! قَالُوا : « أَوَلَسْنَا بِإِخْوَانِكَ يَا رَسُولَ اللَّهِ ؟ » صحابه عرض كردند ، آيا ما برادران تو نيستيم اى رسول خدا ؟ ! قَالَ : « بَلْ أَنْتُمْ أَصْحَابِى » فرمود : نه ، شما اصحاب من هستيد ، نه برادران من ! « إِخْوَانِى الَّذِينَ لَم يَأْتُونَ بَعْد » برادران من هنوز نيامده‌اند . « 1 »\r\nواقعاً در اين شرايط اگر ما درست عمل كنيم و اوصاف صحابه بزرگوار را تعقيب كنيم ، خداوند تبارك و تعالى ثواب زيادى را به ما عنايت مىكند ، از اوصاف صحابه بزرگوار رسول‌اكرم صلى الله عليه و آله و سلم اين است كه بين خود بسيار مهربان بوده‌اند ، بين خود رحمت داشتند ؛ اما برعكس با كفار بسيار قاطع و سخت گير بودند .\r\nدر حديثى از امام صادق عليه السلام نقل شده است : « المسلم أخو المسلم لا يظلمه » مسلمان برادر مسلمان است و به او ظلم نمىكند « و لا يخذله و لا يخونه » او را تنها نمىگذارد و به او خيانت نمىكند . « و يحق على المسلمين الاجتهاد فى التواصل » و بر مسلمان حق است كه جهت تواصل زحمت بكشند ، و بين هم‌ديگر رفت و آمد داشته باشند ، « و التعاقد على التعاطف » و بر مهر ورزيدن به يك‌ديگر پيمان ببندند ، به يك‌ديگر توجه داشته باشند ، فقير به غنى كمك كند ، سالم با مريض هم‌كارى نمايد و به عيادت او برود ، اگر پول ندارد ، پول دواى او را بدهد ، « و المواساة لأهل الحاجة » و با نيازمندان همدردى نمايند ، كسانىكه پيش آنان مىآيند ، احتياجات خود را بيان مىكنند ، به آنان مواساة نمايند ، « و تعاطف بعضهم على بعض » و نسبت به يك‌ديگر عطوفت داشته باشند و احساس مسئوليت كنند ، يك مسلمان نبايد فكر كند كه فقط\r\n\r\n\r\n","description":"","footnote":"\r\n( 1 ) - صحيح مسلم / ج 1 ، كتاب الطهارة ، ح 39\r\n","page_name":" 222 ","page_number":244},
  {"content":"\r\n\r\nدر برابر زن و فرزندش مسئوليت دارد ، نه تا جايىكه ممكن است در برابر ساير مسلمانان نيز احساس مسئوليت كند ، « حتى تكونوا كما أمركم الله عزوجل » همان‌گونه كه خدا دستور داده است بين خود مهربان باشيد .\r\nمثل اعضاى يك فامل ، با هم‌ديگر رفت و آمد نماييد ، در غم يك‌ديگر غمناك و در شادى يك‌ديگر شاد باشيد ، با هم‌ديگر تعاون داشته باشيد ، بر يك‌ديگر ظلم و تعدى نكنيد ، هيچ‌گاه هم‌ديگر را نترسانيد ، هيچ‌وقت به يك‌ديگر خيانت نكنيد ، « رحماء بينكم متراحمين » همان‌گونه كه مسلمانان صدر اسلام با هم مهربان بودند ، شما نيز باهم مهربان باشيد و به هم‌ديگر رحم داشته باشيد ، مثل گرگ نباشيد كه اگر دست شما برسد ، يك‌ديگر را پاره كنيد ! « مغتمين لما غاب عنكم » قدرى در فكر كسانى باشيد كه از شما غايب است ، ممكن كسى غايب شده باشد ، دور از زن و فرزند خود باشد ، از زن و فرزند او بىخبر نباشيد ، اگر احتياجى دارند ، به آنان كمك نماييد ، « من أمرهم على ما مضى عليه معشر الأنصار على عهد رسول الله صلى الله عليه وآله » . همان‌گونه كه انصار ( مسلمانان مدينه ) در زمان رسول خدا صلى الله عليه و آله و سلم عمل مىكردند ، شما نيز آن‌گونه رفتار نماييد . « 1 »\r\nانصار نسبت به مهاجرين خيلى كمك كردند ، وقتىكه مهاجرين به مدينه آمدند چيزى به همراه نداشتند ، انصار با آنان هم‌كارى كردند ، با اين‌كه مهاجرين خيلى همت عالى داشتند و هيچ‌گاه به فكر اين نبودند كه سربار انصار باشند ؛ ولى بازهم اگر همكارى انصار نمىبود ، خيلى دچار سختى مىشدند . انصار در مدينه زمين داشتند ، كشاورزى مىكردند ، مهاجرين زمين نداشتند ؛ اما با كمك انصار توانستند راه بازار را پيدا نموده و به كار و كسب بپردازند . اگر ما بتوانيم مثل مسلمانان صدر\r\n\r\n\r\n","description":"","footnote":"\r\n( 1 ) - كافى / ج 2 ، ص 169 تا ص 175\r\n","page_name":" 223 ","page_number":245},
  {"content":"\r\n\r\nاسلام عمل كنيم ، قطعاً رحمت خدا برما بيشتر مىشود و از شرّ دشمنان ما را حفظ مىكند . اگر ما نسبت به هم‌ديگر بىتفاوت باشيم ، به مشكلات يك‌ديگر توجه نداشته باشيم ، هركدام به فكر خود باشيم و مسائل اجتماعى مسلمانان را به كلى فراموش كنيم ، معلوم است كه سرانجام به دست دشمنان اسلام منكوب و ذليل مىشويم .\r\n\r\nاخوت اسلامى\r\nخداوند متعال جل جلاله اخلاق ما را نسبت به ساير مسلمانان نيكو و دل‌هاى ما را نسبت به هم‌ديگر مهربان نمايد ، خداوند اخلاق اسلامى را سر لوحه كار ما قرار دهد ، محبت همديگر را در دل‌هاىمان جاى دهد ، بغض دشمنان خدا را در دل‌هاى ما بيفزايد ، تا با آنان هم‌كارى و محبت نداشته باشيم . خداوند به ما توفيق دهد تا به تفرقه افكنى دشمنان اسلام بىتوجه باشيم و همديگر را بنام قوم ، نژاد ، زبان و منطقه از خود نرانيم ، خداوند دشمنى ما را با دشمنان خدا بيشتر و دوستى ما را با دوستان خدا روز افزون نمايد ، اميد وارم روزى فرا رسد كه هم‌ديگر را بعنوان برادر مسلمان ، از هرجايى كه باشد ، از هرقوم و نژادى كه باشد ، به هر زبانىكه صحبت كند ، با محبت و صميميت در آغوش گرم خود بگيريم ؛ اگر چنين چيزى صورت بگيرد ، هم خوشنودى پروردگار عالم را بدست مىآوريم و هم زمينه نابودى دشمنان قسم خورده اسلام را فراهم مىكنيم . اميد وارم كه مكر و نيرنگ دشمنان اسلام ما را بسوى جهالت سوق ندهد ، معقول نيست كه ما همه مسلمان باشيم ؛ ولى بنام قوم ، نژاد ، زبان و منطقه همديگر را بكوبيم و يا سرزنش نماييم ، هر قوم و نژادى كه در اين كشور زندگى مىكنند ، هيچ فرقى باهم ندارند ، اگر پشتون است ، اگر هزاره\r\n\r\n","description":"","footnote":"","page_name":" 224 ","page_number":246},
  {"content":"\r\n\r\nاست ، اگر تاجيك است ، اگر اوزبك است ، اگر تركمن و يا ساير اقوام ساكن در افغانستان‌اند ، همه مسلمانيم و برادر دينى هم‌ديگر هستيم .\r\n جان گرگان و سگان از هم جداست * متحد جان‌هاى شيران خداست \r\nما مسلمانان جهان ، به‌عنوان يك ملت مسلمان و يك‌پارچه ، بايد اتحاد و برادرى خود را حفظ كنيم و در فكر آبادى و شكوفايى كشورهاى خود باشيم ، در فكر امنيت عمومى و استقلال سياسى خود باشيم . در شرايط كنونى مشكل ما تنها قضيه داخل كشور نيست كه بگوييم فقط در برابر كشور خود مسئوليت داريم ؛ بلكه ما در برابر ساير مسلمانان دنيا نيز مسئوليت داريم ، در اسلام ناسيوناليزم وجود ندارد ؛ ولى به عنوان يك وظيفه دينى و اسلامى ما مسئوليت داريم از مسلمانان فلسطين حمايت كنيم ، از مسلمانانىكه تحت ظلم و تعدى واقع شده‌اند و در آينده ممكن تحت فشار واقع شوند ، ما بايد با جديت و قاطعيت از آنان دفاع نماييم . تعداد مسلمانان خيلى زياد است ؛ اما متأسفانه پراگنده و غير منسجم ، اگر مسلمانان يك جا شوند ، يك‌قدرت بزرگى اجتماعى و سياسى را در سطح بين المللى تشكيل مىدهند ، ما معادن زياد داريم ، زخاير زير زمينى فراوان داريم ، سرزمين‌هاى زراعتى و حاصل خيز داريم ، مناطق مهم و استراتژيك داريم ؛ ولى اتحاد نداريم و دل‌هاى پراگنده داريم .\r\nخداوند متعال جل جلاله در آيات مباركه سوره فتح وقتى از مسلمانان صدر اسلام تعريف وتمجيد مىكند ، در واقع براى ما است ، تا ما از آنان عبرت بگيريم ، راز و رمز سعادت و خوش‌بختى را به ما نشان مىدهد ، در سرزمين‌هاى عرب همه انسان‌هاى جاهل زندگى مىكردند ، حكومت ملوك التوائفى وجود داشت ، مثل گرگ‌هاى\r\n\r\n","description":"","footnote":"","page_name":" 225 ","page_number":247},
  {"content":"\r\n\r\nدرنده هم‌ديگر را مىدريدند و اموال همديگر را مىخوردند ، وقتى اسلام ظهوركرد ، يك‌مرتبه از بركت اسلام و قرآن و روح منور و مطهر پيغمبرمكرم اسلام صلى الله عليه و آله و سلم اين مردم جاهل ، پراگنده و خرافاتى همه يك‌جا شدند و حكومت واحد اسلامى را تشكيل دادند ، دامنه اين حكومت تا آسيا ، آفريقا و اروپا را فرا گرفت و مردم آن‌جا را تحت تأثير معنويت خود قرار داد ، تمدن بىنظير اسلامى را براى بشريت روى زمين تحويل دادند ؛ اگر ما مسلمانان از هم‌ديگر حمايت كنيم ، اگر ما به تبليغات زهرآگين و تفرقه افگنانه دشمنان اسلام گوش ندهيم ، اگر ما بتوانيم خود را به صفات ياران پيغمبر مكرم اسلام صلى الله عليه و آله و سلم برسانيم ، يقيناً امروز هم مىتوانيم به اقتدار خود برگرديم ، يقيناً بركفار بين المللى پيروز مىشويم . خداوند متعال جل جلاله را به عزت و جلال خودش قسم مىدهم كه عزت و اقتدار از دست رفته مسلمانان را دوباره به آنان برگرداند و مسلمانان را در دنيا و آخرت به سعادت و خوش‌بختىشان برساند .\r\nوالحمد لله رب العالمين\r\n\r\n","description":"","footnote":"","page_name":" 226 ","page_number":248},
  {"content":"\r\n\r\n\r\nتفسير سوره مباركه نجم\r\nتاريخ تفسير :\r\n24 / 1 / 1389 الى 7 / 2 / 1389\r\n\r\n","description":"","footnote":"","page_name":" 227 ","page_number":249},
  {"content":"\r\n . \r\n","description":"","footnote":"","page_name":" 228 ","page_number":250},
  {"content":"\r\n\r\n\r\nمتن سوره نجم\r\nسورة النجم\r\nبِسْمِ اللَّهِ الرَّحْمَنِ الرَّحِيم\r\n                                وَ النَّجْمِ إِذا هَوى 1 ما ضَلَّ صاحِبُكُمْ وَ ما غَوى 2 وَ ما يَنْطِقُ عَنِ الْهَوى 3 إِنْ هُوَ إِلَّا وَحْيٌ يُوحى 4 عَلَّمَهُ شَدِيدُ الْقُوى 5 ذُو مِرَّةٍ فَاسْتَوى 6 وَ هُوَ بِالْأُفُقِ الْأَعْلى 7 ثُمَّ دَنا فَتَدَلَّى 8 فَكانَ قابَ قَوْسَيْنِ أَوْ أَدْنى 9 فَأَوْحى إِلى عَبْدِهِ ما أَوْحى 10 ما كَذَبَ الْفُؤادُ ما رَأى 11 أَ فَتُمارُونَهُ عَلى ما يَرى 12 وَ لَقَدْ رَآهُ نَزْلَةً أُخْرى 13 عِنْدَ سِدْرَةِ الْمُنْتَهى 14 عِنْدَها جَنَّةُ الْمَأْوى 15 إِذْ يَغْشَى السِّدْرَةَ ما يَغْشى 16 ما زاغَ الْبَصَرُ وَ ما طَغى 17 لَقَدْ رَأى مِنْ آياتِ رَبِّهِ الْكُبْرى 18 أَ فَرَأَيْتُمُ اللَّاتَ وَ الْعُزَّى 19 وَ مَناةَ الثَّالِثَةَ الْأُخْرى 20 أَ لَكُمُ الذَّكَرُ وَ لَهُ الْأُنْثى 21 تِلْكَ إِذاً قِسْمَةٌ ضِيزى 22 إِنْ هِيَ إِلَّا أَسْماءٌ سَمَّيْتُمُوها أَنْتُمْ وَ آباؤُكُمْ ما أَنْزَلَ اللَّهُ بِها مِنْ سُلْطانٍ إِنْ يَتَّبِعُونَ إِلَّا الظَّنَّ وَ ما تَهْوَى الْأَنْفُسُ وَ لَقَدْ جاءَهُمْ مِنْ رَبِّهِمُ الْهُدى 23 أَمْ لِلْإِنْسانِ ما تَمَنَّى 24 فَلِلَّهِ الْآخِرَةُ وَ الْأُولى 25 وَ كَمْ مِنْ مَلَكٍ فِي السَّماواتِ لا تُغْنِي شَفاعَتُهُمْ شَيْئاً إِلَّا مِنْ بَعْدِ أَنْ يَأْذَنَ اللَّهُ لِمَنْ يَشاءُ وَ يَرْضى 26 إِنَّ الَّذِينَ لا يُؤْمِنُونَ بِالْآخِرَةِ لَيُسَمُّونَ الْمَلائِكَةَ تَسْمِيَةَ الْأُنْثى 27 وَ ما لَهُمْ بِهِ مِنْ عِلْمٍ إِنْ يَتَّبِعُونَ إِلَّا الظَّنَّ وَ إِنَّ الظَّنَّ لا يُغْنِي مِنَ الْحَقِّ شَيْئاً 28 فَأَعْرِضْ عَنْ مَنْ تَوَلَّى عَنْ ذِكْرِنا وَ لَمْ يُرِدْ إِلَّا الْحَياةَ الدُّنْيا 29 ذلِكَ مَبْلَغُهُمْ مِنَ الْعِلْمِ إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِيلِهِ وَ هُوَ أَعْلَمُ بِمَنِ اهْتَدى 30 وَ لِلَّهِ ما فِي السَّماواتِ وَ ما فِي الْأَرْضِ لِيَجْزِيَ الَّذِينَ أَساؤُا بِما عَمِلُوا وَ يَجْزِيَ                                \r\n\r\n","description":"","footnote":"","page_name":" 229 ","page_number":251},
  {"content":"\r\n\r\n                                الَّذِينَ أَحْسَنُوا بِالْحُسْنَى 31 الَّذِينَ يَجْتَنِبُونَ كَبائِرَ الْإِثْمِ وَ الْفَواحِشَ إِلَّا اللَّمَمَ إِنَّ رَبَّكَ واسِعُ الْمَغْفِرَةِ هُوَ أَعْلَمُ بِكُمْ إِذْ أَنْشَأَكُمْ مِنَ الْأَرْضِ وَ إِذْ أَنْتُمْ أَجِنَّةٌ فِي بُطُونِ أُمَّهاتِكُمْ فَلا تُزَكُّوا أَنْفُسَكُمْ هُوَ أَعْلَمُ بِمَنِ اتَّقى 32 أَ فَرَأَيْتَ الَّذِي تَوَلَّى 33 وَ أَعْطى قَلِيلًا وَ أَكْدى 34 أَ عِنْدَهُ عِلْمُ الْغَيْبِ فَهُوَ يَرى 35 أَمْ لَمْ يُنَبَّأْ بِما فِي صُحُفِ مُوسى 36 وَ إِبْراهِيمَ الَّذِي وَفَّى 37 أَلَّا تَزِرُ وازِرَةٌ وِزْرَ أُخْرى 38 وَ أَنْ لَيْسَ لِلْإِنْسانِ إِلَّا ما سَعى 39 وَ أَنَّ سَعْيَهُ سَوْفَ يُرى 40 ثُمَّ يُجْزاهُ الْجَزاءَ الْأَوْفى 41 وَ أَنَّ إِلى رَبِّكَ الْمُنْتَهى 42 وَ أَنَّهُ هُوَ أَضْحَكَ وَ أَبْكى 43 وَ أَنَّهُ هُوَ أَماتَ وَ أَحْيا 44 وَ أَنَّهُ خَلَقَ الزَّوْجَيْنِ الذَّكَرَ وَ الْأُنْثى 45 مِنْ نُطْفَةٍ إِذا تُمْنى 46 وَ أَنَّ عَلَيْهِ النَّشْأَةَ الْأُخْرى 47 وَ أَنَّهُ هُوَ أَغْنى وَ أَقْنى 48 وَ أَنَّهُ هُوَ رَبُّ الشِّعْرى 49 وَ أَنَّهُ أَهْلَكَ عاداً الْأُولى 50 وَ ثَمُودَ فَما أَبْقى 51 وَ قَوْمَ نُوحٍ مِنْ قَبْلُ إِنَّهُمْ كانُوا هُمْ أَظْلَمَ وَ أَطْغى 52 وَ الْمُؤْتَفِكَةَ أَهْوى 53 فَغَشَّاها ما غَشَّى 54 فَبِأَيِّ آلاءِ رَبِّكَ تَتَمارى 55 هذا نَذِيرٌ مِنَ النُّذُرِ الْأُولى 56 أَزِفَتِ الْآزِفَةُ 57 لَيْسَ لَها مِنْ دُونِ اللَّهِ كاشِفَةٌ 58 أَ فَمِنْ هذَا الْحَدِيثِ تَعْجَبُونَ 59 وَ تَضْحَكُونَ وَ لا تَبْكُونَ 60 وَ أَنْتُمْ سامِدُونَ 61 فَاسْجُدُوا لِلَّهِ وَ اعْبُدُوا 62                                \r\n\r\n","description":"","footnote":"","page_name":" 230 ","page_number":252},
  {"content":"\r\n\r\n\r\nترجمه سوره نجم\r\nبه نام خداوند بخشنده بخشايشگر\r\nسوگند به ستاره هنگامى كه افول مىكند ( 1 )\r\nكه هرگز دوست شما ، محمد ( ص ) منحرف نشده و مقصد را گم نكرده است ( 2 )\r\nو هرگز از روى هوى نفس سخن نمىگويد ( 3 )\r\nآن‌چه مىگويد چيزى جز وحى كه بر او نازل شده نيست ( 4 )\r\nآن كس كه قدرت عظيمى دارد ( جبرئيل امين ) او را تعليم داده است ( 5 )\r\nهمان‌كس كه توانايى فوق العاده دارد ، او سلطه يافت ( 6 )\r\nدر حالىكه در افق اعلى قرار داشت ( 7 )\r\nسپس نزديك‌تر و نزديك‌تر شد ( 8 )\r\nتا آن‌كه فاصله او ( با پيامبر ) به اندازه فاصله دو كمان يا كمتر بود ( 9 )\r\nدر اين‌جا خداوند آن‌چه را وحى كردنى بود به بنده‌اش وحى نمود ( 10 )\r\nقلب ( پاك او ) در آن‌چه ديد هرگز دروغ نگفت ( 11 )\r\nآيا با او درباره آن‌چه ( با چشم خود ) ديده مجادله مىكنيد ( 12 )\r\nو بار ديگر نيز او را مشاهده كرد ( 13 )\r\n\r\n","description":"","footnote":"","page_name":" 231 ","page_number":253},
  {"content":"\r\n\r\nنزد سدرة المنتهى ( 14 )\r\nكه جنت الماوى در آن‌جاست ( 15 )\r\nدر آن هنگام كه چيزى ( نور خيره‌كننده‌اى ) سدرة المنتهى را پوشانده بود ( 16 )\r\nاو پاره‌اى از آيات و نشانه‌هاى بزرگ پروردگارش را ديد ( 18 )\r\nبه من خبر دهيد آيا بت‌هاى « لات » و « عزى » ( 19 )\r\nو « منات » كه سومين آن‌هاست ( دختران خدا هستند ) ( 20 )\r\nآيا سهم شما پسر است و سهم او دختر ؟ ! ( در حالىكه به‌زعم شما دختران كم ارزش‌ترند ( 21 )\r\nدر اين صورت اين تقسيمى ناعادلانه است ( 22 )\r\nاين‌ها فقط نام‌هايى است كه شما و پدران‌تان بر آن‌ها گذاشته‌ايد ( نام‌هايى بىمحتوا و اسم‌هايى بىمسما ) ، و هرگز خداوند دليل و حجتى بر آن نازل نكرده ؛ آنان فقط از گمان‌هاى بىاساس و هواى نفس پيروى مىكنند در حالى كه هدايت از سوى پروردگارشان براى آن‌ها آمده است ( 23 )\r\nيا آن‌چه انسان تمنا دارد به آن مىرسد ( 24 )\r\nدر حالىكه آخرت و دنيا از آن خداست ( 25 )\r\nو چه بسيار فرشته‌گان آسمان‌ها كه شفاعت آن‌ها سودى نمىبخشد ؛ مگر پس از آن‌كه خدا براى هركس بخواهد و راضى باشد اجازه ( شفاعت ) دهد ( 26 )\r\nكسانىكه به آخرت ايمان ندارند ، فرشته‌گان را دختر ( خدا ) نام‌گذارى مىكنند ( 27 )\r\n\r\n","description":"","footnote":"","page_name":" 232 ","page_number":254},
  {"content":"\r\n\r\nآن‌ها هرگز به اين سخن دانشى ندارند ، تنها از گمان بىپايه پيروى مىكنند با اين‌كه « گمان » هرگز انسان را از حق بىنياز نمىكند ( 28 )\r\nحال كه چنين است از كسىكه از ياد ما روى مىگرداند و جز زندگى مادى دنيا را نمىطلبد ، اعراض كن ( 29 )\r\nاين آخرين حد آگاهى آن‌هاست ؛ پروردگار تو كسانى را كه از راه او گمراه شده‌اند بهتر مىشناسد ، و ( همچنين ) هدايت‌يافته‌گان را از همه بهتر مىشناسد ( 30 )\r\nو براى خداست آن‌چه در آسمان‌ها و آن‌چه در زمين است تا بدكاران را به كيفر كارهاى بدشان برساند و نيكوكاران را در برابر اعمال نيك‌شان پاداش دهد ( 31 )\r\nهمان‌ها كه از گناهان بزرگ و اعمال زشت دورى مىكنند ، جز گناهان صغيره ( كه گاه آلوده آن مىشوند ) آمرزش پروردگار تو گسترده است ، او نسبت به شما از همه آگاه‌تر است از آن هنگام كه شما را از زمين آفريد و در آن موقع كه به صورت جنين‌هايى در شكم مادران‌تان بوديد ، پس خودستايى نكنيد ، او پرهيزگاران را بهتر مىشناسد ( 32 )\r\nآيا ديدى آن كس را كه ( از اسلام - يا انفاق - ) روى گردان شد ( 33 )\r\nو كمى عطا كرد ، و از بيشتر امساك نمود ( 34 )\r\nآيا نزد او علم غيب است و مىبيند ( كه ديگران مىتوانند گناهان او را بر دوش گيرند ( 35 )\r\nيا از آن‌چه در كتب موسى نازل گرديده با خبر نشده است ( 36 )\r\nو در كتب ابراهيم ، همان‌كسى كه وظيفه خود را بطور كامل ادا كرد . ( 37 )\r\n\r\n","description":"","footnote":"","page_name":" 233 ","page_number":255},
  {"content":"\r\n\r\nكه هيچ كس بار گناه ديگرى را بر دوش نمىگيرد ( 38 )\r\nو اين‌كه براى انسان بهره‌اى جز سعى و كوشش او نيست ( 39 )\r\nو اين‌كه تلاش او به زودى ديده مىشود ( 40 )\r\nسپس به او جزاى كافى داده خواهد شد ( 41 )\r\n( و آيا از كتب پيشين انبيا به او نرسيده است ) كه همه امور به پروردگارت منتهى مىگردد ( 42 )\r\nو اين‌كه اوست كه خنداند و گرياند ( 43 )\r\nو اوست كه ميراند و زنده گرداند ( 44 )\r\nو اوست كه دو زوج نر و ماده را آفريد ( 45 )\r\nاز نطفه‌اى هنگامىكه خارج مىشود ( و در رحم مىريزد ( 46 )\r\nو اين‌كه بر خداست ايجاد عالم ديگر ( تا عدالت اجرا گردد ( 47 )\r\nو اين‌كه اوست كه بىنياز كرد و سرمايه باقى بخشيد ( 48 )\r\nو اين‌كه اوست پروردگار ستاره « شعرا » ( 49 )\r\nو آيا به انسان نرسيده است كه در كتب انبياى پيشين آمده ) كه خداوند قوم « عاد اول را هلاك كرد ( 50 )\r\nو همچنين قوم « ثمود » را ، و كسى از آنان را باقى نگذارد ( 51 )\r\nو نيز قوم نوح را پيش از آن‌ها ، چرا كه آنان از همه ظالم‌تر و طغيان‌گرتر بودند ( 52 )\r\nو نيز شهرهاى زير و رو شده ( قوم لوط ) را فرو كوبيد ( 53 )\r\nسپس آن‌ها را با عذاب سنگين پوشانيد ( 54 )\r\n\r\n","description":"","footnote":"","page_name":" 234 ","page_number":256},
  {"content":"\r\n\r\n( بگو : ) در كدام يك از نعمت‌هاى پروردگارت ترديد دارى ( 55 )\r\nاين ( پيامبر ) بيم‌دهنده‌اى از بيم‌دهندگان پيشين است ( 56 )\r\nآن‌چه بايد نزديك شود ، نزديك شده است ( و قيامت فرامىرسد ( 57 )\r\nو هيچ كس جز خدا نمىتواند سختىهاى آن را بر طرف سازد ( 58 )\r\nآيا از اين سخن تعجب مىكنيد ( 59 )\r\nو مىخنديد و نمىگرييد ( 60 )\r\nو پيوسته در غفلت و هوس‌رانى به سر مىبريد ( 61 )\r\nحال كه چنين است همه براى خدا سجده كنيد و او را بپرستيد ( 62 )\r\n\r\n","description":"","footnote":"","page_name":" 235 ","page_number":257},
  {"content":"\r\n . \r\n","description":"","footnote":"","page_name":" 236 ","page_number":258},
  {"content":"\r\n\r\nبِسْمِ اللَّهِ الرَّحْمَنِ الرَّحِيم\r\n\r\nتصديق كلام پيغمبراكرم صلى الله عليه و آله و سلم\r\n  وَ النَّجْمِ إِذا هَوى  \r\nقسم به ستاره وقتىكه غروب مىكند ، اين صاحب يا دوست شما - حضرت محمد صلى الله عليه و آله و سلم - نه گمراه شده است و نه مقصد را گم كرده‌است . او از روى هواى نفس با شما صحبت نمىكند ، مگر اين‌كه براى او وحى مىشود . او نظرها و خواسته‌هاى خود را براى شما نمىگويد ؛ زيرا او پادشاه و زمام‌دار نيست كه طبق ميل خود با مردم سخن بگويد . او رسول من است و جز وحى چيزى را براى شما نمىگويد .\r\nدر مورد آيه اول سوره نجم معلوم است كه مراد از \" نجم \" ستاره است ؛ ولى بعضىها گفته‌اند كه مراد از آن ستاره ثريا مىباشد ، ثريا به همان مجموعه‌ى گفته مىشود كه از هفت ستاره مركّب شده‌اند و شش دانه آن روشن است و يك‌دانه آن‌ها نور ضعيف دارد .\r\nدر سابق مثل امروز ماشين آلات پيشرفته وجود نداشت كه درجه ديد چشم مردم را مشخص كند ، اكثراً با همين ستاره هفتم ثريا ديد چشم خود را امتحان مىكردند . هركس آن ستاره را مىديد ، مىگفت : نورچشم من خوب است ، اگر نمىديد ، معلوم بود كه ضعيف است . ستاره هفتم ثريا قدرى خفيف ديده مىشود ، بقيه روشن‌تر است .\r\n\r\n","description":"","footnote":"","page_name":" 237 ","page_number":259},
  {"content":"\r\n\r\n\r\nنظر مفسرين\r\nدر مورد اين‌كه مراد از نجم ، در اين آيه مباركه چيست ؟ مفسرين به سه دسته تقسيم شده‌اند و هركدام نظريه خودشان را دراين مورد بيان داشته‌اند كه به ترتيب نظريه آنان را بيان خواهيم كرد .\r\n\r\nدسته اول\r\nگفته‌اند كه مراد از نجم ، ستاره ثريا نيست ؛ بلكه ستاره شعراء مىباشد ، ستاره شعراء داراى خصوصياتى است ، كه در قرآن مجيد نيز از آن نام برده شده است .\r\n\r\nدسته دوم\r\nآنان گفته‌اند كه مراد از نجم همين شهاب‌هايى است كه گاه گاهى در آسمان به صورت يك خط ديده مىشوند ، آن‌ها ستاره هستند و در عربى به آن‌ها نجم مىگويد .\r\n\r\nدسته سوم\r\nمىگويند : مراد از نجم ، ستاره ها نيست ؛ بلكه مراد خود قرآن مجيد مىباشد ؛ براى اين‌كه قرآن تدريجاً نازل شده است و عرب‌ها به چيزهاى تدريجى نجوم مىگويند : مثلًا وقتى به‌كسى بگوييم مبلغ هزار افغانى را به شما قرض مىدهيم ، به شرط اين‌كه ماهانه به صورت تدريجى مبلغ صد افغانى باز گردانيد ، به اين مىگويند نجوم ، نجوم يعنى تدريجاً ، به همين اساس مىگويند : چون قرآن تدريجاً نازل شده است ، مراد از نجم در آيه مباركه خود قرآن مىباشد ، نه ستاره‌هاى آسمانى كه بعضى از مفسرين ذكر كرده‌اند .\r\n\r\n","description":"","footnote":"","page_name":" 238 ","page_number":260},
  {"content":"\r\n\r\nبه‌هرصورت ، همه‌ى اين‌ها از احتمالات قضيه است ؛ ولى ما موظف هستيم ظاهر آيات قرآن را در نظر بگيريم و به دنبال احتمالات ، خود را سرگردان نكنيم . « وَالنَّجْمِ إِذَا هَوَى » ممكن است ، الف ولام آن ، الف و لام جنس باشد ، يعنى تمام ستاره‌ها ، يا استغراق باشد ، قسم به ستارگان وقتىكه غروب مىكنند ، چرا غروب را ذكر كرده است ؟ براى اين‌كه به انسان‌ها بفهماند ستاره‌ها حادث‌اند ، مانند جمعى از مردم بىدين ، ستاره‌ها را پرستش نكنيد ، يك عده هستند كه ستاره‌ها را خدا مىدانند و آن‌ها را به‌عنوان پروردگار پرستش مىكنند . ستاره‌ها مثل همين كره زمين ما هستند ، منتهى زمين از خورشيد نور مىگيرد ؛ ولى نور ستاره‌ها از خودشان‌اند ، ستاره‌ها خيلى بزرگ هستند ، نور و حرارت آن‌ها نيز از خودشان است ، هرچند ستاره‌ها نيز مثل زمين بىشعوراند ، مثل زمين حادث‌اند و از راه دور خيلى زيبا ديده مىشوند . ستاره‌ها هم طلوع دارند و هم غروب ، همه‌ى آن‌ها تحت تدبير يك مدبر قرار دارند ، ستاره‌ها مثل زمين متحرك‌اند ، معلوم است كه هر متحرك از خود محرك مىخواهد ، سر به خود چيزى حركت نمىكند ، حركت دهنده همه‌ى آن‌ها ، خداوند حكيم است و همه چيز به اراده او حركت مىكنند و همه سنجيده شده تحت كنترل او قرار دارند . علم نجوم جديد به قرآن كمك كرد و اوهام مشركين را باطل نمود .\r\n\r\nتكذيب گفته‌هاى مشركين\r\n « ما ضَلَّ صاحِبُكُمْ وَ ما غَوى » \r\nصاحب شما ( پيغمبر ) نه گمراه گرديد و نه غاوى شد ، اين دو كلمه تقريباً يك معنى را مىرساند ، غاوى نيز تقريباً به معناى گمراه مىباشد ، بعضى از مفسرين گفته‌اند كه اين دو كلمه باهم فرق دارند ؛ زيرا « ضال » كسى است كه قابل برگشت\r\n\r\n","description":"","footnote":"","page_name":" 239 ","page_number":261},
  {"content":"\r\n\r\nنيست و دوباره به راه راست هدايت نمىشود ، هميشه به ضلالت خود باقى مىماند ؛ اما غاوى به‌كسى گفته مىشود كه به راه راست است ؛ ولى بعضى اوقات احتمالا از راه راست منحرف مىشود . يعنى شخصى غاوى ممكن است گاهى به انحرافات گرفتار شود . هردو جمله تقريباً معناى واحد را مىرساند ، مىفرمايد : پيغمبراكرم صلى الله عليه و آله و سلم نه گمراه است و نه غاوى ، هيچ‌گاه پيغمبرشما به‌گمراهى مبتلا نشد . مشركين قريش چيزهاى نا مربوط را به آن‌حضرت صلى الله عليه و آله و سلم نسبت مىدادند ؛ ولى قرآن مجيد ، ادعاى آنان را رد مىكند و مىفرمايد ، پيغمبر شما هيچ‌گاه به گمراهى گرفتار نشد .\r\n « وَ ما يَنْطِقُ عَنِ الْهَوى » \r\nآن‌چه را كه پيغمبر به شما مىگويد ، از خود نمىگويد ، او تحت تأثير هواى نفس خود قرار نمىگيرد و هيچ‌گاه از روى خواهش نفس با شما صحبت نمىكند . در آيه ديگر خطاب به يكى از پيغمبران مىفرمايد :  « فَاحْكُمْ بَيْنَ النَّاسِ بِالْحَقِّ وَ لا تَتَّبِعِ الْهَوى فَيُضِلَّكَ عَنْ سَبِيلِ اللَّهِ »  « 1 » رسول من ، بين مردم به حق حكم كن ، از هواى نفس خود پيروى نكن كه تو را از راه خدا دور مىكند . اين دستور صريح پروردگار جل جلاله به انبياى اوست ، پيغمبراكرم صلى الله عليه و آله و سلم هيچ وقت چيزى را به مردم نگفت ؛ مگر از جانب خداوند حكيم جل جلاله باشد .\r\n « إِنْ هُوَ إِلَّا وَحْيٌ يُوحى » \r\nسخنان عين وحى الهى مىباشد .\r\n\r\n\r\n","description":"","footnote":"\r\n( 1 ) - سوره ( ص ) / آيه 26\r\n","page_name":" 240 ","page_number":262},
  {"content":"\r\n\r\n\r\nبستن دروازه‌هاى صحابه\r\nعلامه سيوطى مفسّر و دانشمند بزرگ اهل سنت ، در كتاب تفسير \" در المنثور \" در مورد « آيات اول سوره وَالنَّجْمِ » هديثى را نقل كرده است كه روزى پيغمبراكرم صلى الله عليه و آله و سلم فرمود : تمام درهايى راكه به مسجد وصل است بسته كنيد ، جز خانه من و خانه على ! اين دستور براى عده‌اى از مسلمانان سخت گذشت و حتى همزه سيد الشهداء عموى بزرگوار پيغمبراكرم صلى الله عليه و آله و سلم از آن‌حضرت صلى الله عليه و آله و سلم گلايه كرد و گفت : چگونه دروازه عموى خود و دروازه‌هاى ساير صحابه را بستى ؛ اما دروازه پسر عموى خود على را باز گذاشتى ؟ ! بعد از شنيدن اين حرف پيغمبراكرم صلى الله عليه و آله و سلم مردم را در مسجد دعوت كرد و خطبه‌اى را براى آنان ايراد فرمود و گفت : « ايهاالناس » اى مردم ! من نه دروازه‌هاى شما را باز كرده بودم و نه آن‌ها را بستم ، اين‌كه دروازه‌هاى شما را بستم به جز دروازه على ، كار من نبود ! . بعد آيه مباركه را تلاوت كرد .      « وَ النَّجْمِ إِذا هَوى » « ما ضَلَّ صاحِبُكُمْ وَ ما غَوى » « وَ ما يَنْطِقُ عَنِ الْهَوى » « إِنْ هُوَ إِلَّا وَحْيٌ يُوحى »      مردم ! اگر من به شما دستور داده‌ام تا دروازه‌هاى خود را ببنديد و تنها در خانه خودم و على را باز بگذاريد ! از روى هواى نفس نبوده ، بلكه به من وحى شده است .\r\n\r\nشديد القوى\r\n « عَلَّمَهُ شَدِيدُ الْقُوى »  كسى به پيغمبر تعليم داد كه داراى قدرت بسيار عظيم است .\r\n « ذُو مِرَّةٍ فَاسْتَوى »  او بسيار پر قدرت و مسلط است .\r\n\r\n","description":"","footnote":"","page_name":" 241 ","page_number":263},
  {"content":"\r\n\r\n « وَ هُوَ بِالْأُفُقِ الْأَعْلى »  او بر افق بالاتر قرار داشت .\r\n « ثُمَّ دَنا فَتَدَلَّى »  سپس به پيغمبر نزديك و نزديك‌تر شد . در مورد آيه مباركه دو احتمال وجود دارد .\r\n\r\nاحتمالات\r\nاحتمال اول اين است كه مراد از شديدالقوى ، جبرئيل باشد ، جبرئيل بسيار با قدرت و داراى مقام است ، جبرئيل ، يعنى قدرت الله ! آيه مباركه ، مىفرمايد : اين جبرئيل است كه از طرف من وحى مىآورد و به پيغمبر تعليم مىدهد . با توجه به اين احتمال ، جبرئيل به‌طرف پايين آمد ، به پيغمبر نزديك و نزديك‌تر شد .\r\nپيغمبراكرم صلى الله عليه و آله و سلم دو مرتبه جبرئيل را به صورت اصلى و واقعىاش مشاهده كرد . يك مرتبه در همين موضوع و يك مرتبه ديگر در سفر معراج ، در اين دو مرتبه آن‌حضرت صلى الله عليه و آله و سلم جبرئيل را به‌صورت اصلى خودش ديد كه فضا را پُركرده بود . در غير اين دومرتبه جبرئيل به‌شكل انسان نزد پيغمبر نازل مىشد . ظاهراً به صورت \" دحيه كلبى \" نازل مىگرديد و با پيغمبراكرم صلى الله عليه و آله و سلم صحبت مىكرد . جبرئيل در مسجد مدينه نزد آن‌حضرت صلى الله عليه و آله و سلم نازل مىگرديد ، در وازه‌ى كه جبرئيل براى رسانيدن وحى از آن مىآمد و از حضرت اجازه دخول مىگرفت ، اكنون نيز به باب جبرئيل معروف است . پس دو مرتبه جبرئيل صورت اصلى خود را به پيغمبر اكرم صلى الله عليه و آله و سلم نشان داده است كه يكى همين مرتبه است كه جبرئيل در بالا بود ، پيغمبر اكرم صلى الله عليه و آله و سلم نيز او را مىديد ،\r\n\r\n","description":"","footnote":"","page_name":" 242 ","page_number":264},
  {"content":"\r\n\r\nبعد جبرئيل آهسته آهسته به پيغمبر نزديك و نزديك‌تر مىشود و بعضى چيزها را نيز به آن‌حضرت صلى الله عليه و آله و سلم تعليم مىدهد .\r\n « فَكانَ قابَ قَوْسَيْنِ أَوْ أَدْنى » \r\nجبرئيل آن‌قدر نزديك شد كه فاصله او با پيغمبر به اندازه دو كمان يا قدرى كمتر باقى بود ، حالا اين واقعه در كجا بوده است ، به نظر من ممكن است در مسجد النبى بوده است . قاب به معناى اندازه مىباشد و قوس به معناى كمان .  « قابَ قَوْسَيْنِ »  يعنى به اندازه دو كمان به پيغمبر نزديك شد ؛ بعض ديگر گفته‌اند كه مراد از كمان همان‌جايى است كه انسان با دست خود آن‌جا را مىگيرد ، در موقع تير اندازى معمولًا دست خود را از وسط كمان ( قبضه ) مىگيرند و سپس تير را پرتاب مىكنند . اگر مراد از \" قوس \" دست‌گيره كمان باشد ، معلوم است كه \" قوسين \" به اندازه يك كمان ، بلكه كمتر مىشود . بالأخره طبق اين نظريه‌ها فاصله جبرئيل از پيغمبراكرم صلى الله عليه و آله و سلم دو متر يا كمتر بوده است . بعضى از مفسرين مىگويند : مراد از قوس \" قياس \" است . عرب‌ها معمولًا در آن‌زمان با ذراع قياس مىكردند ؛ ذراع يعنى از سر انگشتان دست تا مرفق است ، كه تقريباً نصف متر مىشود .\r\nبه هرصورت اين موضوع خيلى مهم نيست كه فاصله جبرئيل با پيغمبرمكرم اسلام صلى الله عليه و آله و سلم يك متر بوده ، يا دو متر . مهم اين است كه جبرئيل خيلى به پيغمبراكرم صلى الله عليه و آله و سلم نزديك گرديده بود و حضرت او را به‌صورت اصلىاش مشاهده نمود ، مىگويند : جبرئيل در ابتداء آن‌قدر بزرگ بوده كه فضا را پُركرده بود ، علىالقاعده وقتى نزديك‌تر و نزديك‌تر شده‌است از صورت اولى تغيير نموده ، كوچك‌تر و كوچك‌تر شده‌است . عرض كردم كه پيغمبراكرم صلى الله عليه و آله و سلم دو مرتبه جبرئيل را به صورت\r\n\r\n","description":"","footnote":"","page_name":" 243 ","page_number":265},
  {"content":"\r\n\r\nاصلىاش ديده است ، يك‌مرتبه در همين‌جا كه آيه مباركه به آن اشاره دارد و يك‌مرتبه ديگر ، در شب معراج او را ديده است كه در آيات بعد آن را خواهيم خواند انشاءالله .\r\nبنابراين تفسير ، شديدالقوى همان جبرئيل است كه قرآن از آن نام مىبرد ، يعنى جبرئيل أمين بعض چيزها را به پيغمبر اسلام صلى الله عليه و آله و سلم تعليم داده است .\r\n « فَأَوْحى إِلى عَبْدِهِ ما أَوْحى » \r\nپس وحى كرد به‌سوى بنده او ، آن چيزهايى را كه خدا وحى كرده بود . ضمير \" اوحى \" به‌سوى جبرئيل بر مىگردد ، ضمير \" عبده \" به‌سوى خداست ؛ يعنى جبرئيل به‌سوى بنده خدا وحى كرد . خداوند متعال جل جلاله اين موضوع را به صورت سربسته بيان مىكند تا نامحرم آن را نفهمد ، مىگويد : چيزهايى را كه خداوند جل جلاله به پيغمبر خود وحى مىكرد ، محرمانه به او وحى نمود .\r\n « ما كَذَبَ الْفُؤادُ ما رَأى » \r\nقلب نازنين پيغمبر آن‌چه را كه ديده دروغ نمىگويد .\r\n\r\nسرزنش مشركين\r\n « أَ فَتُمارُونَهُ عَلى ما يَرى » \r\nآيا شما او را مورد شك و ترديد قرار مىدهيد و به همين جهت با او مجادله مىكنيد ؟ ! مشركين شك داشتند آن‌چه را كه پيغمبر اسلام صلى الله عليه و آله و سلم مىگويد وحى خدا باشد . مىگفتند : آيا اين جملات وحى خدا است يا از پيش خود مىگويد ؟ آيه مباركه خطاب به مشركين مىفرمايد : شك نكنيد ، آن‌چه را كه پيغمبر به شما\r\n\r\n","description":"","footnote":"","page_name":" 244 ","page_number":266},
  {"content":"\r\n\r\nمىگويد ، قبلًا به قلب او وحى شده است . در اين چند آيات مباركه ، ضمير به‌سوى جبرئيل برمىگردد . فقط كلمه \" عبده \" ضميرش به‌سوى خدا برمىگردد . يعنى معناى آيات اين مىشود كه جبرئيل به‌سوى بنده خدا وحى نمود .\r\nدسته‌اى از مفسرين شديدالقوى را به جبرئيل تفسير كرده‌اند ؛ در مورد اين معانى چند ايراد نيز گرفته شده است كه به عنوان نمونه يكى از آن‌ها را براى شما بيان مىكنم .\r\nدر مورد شديدالقوى اين ايراد واقع شده است كه اگر مراد از شديد القوى جبرئيل باشد ، به اين معنى است كه او معلم پيغمبراسلام است ، در حالىكه جبرئيل معلم پيغمبراسلام صلى الله عليه و آله و سلم نيست ، بلكه او فقط حامل وحى است ، وحى خدا را به پيغمبراكرم صلى الله عليه و آله و سلم مىرسانيد ، جبرئيل فقط حامل وحى بود ، مثل اين‌كه يك نفر نامه بنويسد و آن را بدست كسى ديگر درجايى بفرستد . به آورنده نامه هيچ‌كس صاحب نامه نمىگويد ، كه بگوييم جبرئيل به‌خاطر اين‌كه وحى را براى پيغمبر مىآورد ، معلم آن‌حضرت است . ايرادهاى ديگر نيز وجود دارد ؛ ولى از آن‌جايىكه مناسب نيست در اين جلسه به آن ايرادها بپردازيم ، از ذكر آن‌ها نيز منصرف مىشويم . ؛ زيرا در مورد آن‌ها بايد بحث علمى صورت بگيرد ، در حالىكه بحث علمى فقط به درد جلسات علمى طلاب مىخورد نه به درد اين‌جلسه كه مستمعين آن اكثراً مردم متدين عوام هستند ، مردم مىخواهند از مطالب قرآن مجيد به اندازه فهم خودشان استفاده نموده و عملًا در زندگى خود آن را الگو قرار دهند ، به همين دليل ، اگر مطالب علمى در اين‌جا مطرح شود ، ممكن است گيج كننده باشد .\r\n\r\n","description":"","footnote":"","page_name":" 245 ","page_number":267},
  {"content":"\r\n\r\nاحتمال دوم : اين است كه مراد از  « شَدِيدُ الْقُوى »  جبرئيل نيست ؛ بلكه مراد خود پروردگار عالم است .  « إِنْ هُوَ إِلَّا وَحْيٌ يُوحى »  پيغمبر هرچه مىگويد از خود نمىگويد . او چيزى را بيان مىكند كه خدا برايش وحى نموده است . پس وحى را كه به پيغمبراكرم صلى الله عليه و آله و سلم تعليم كرد ؟ «  عَلَّمَهُ شَدِيدُ الْقُوى »  يعنى هيچ كسى قوىتر از خدا نمىباشد . خدا براى پيغمبر وحى كرده است ، آن خدايىكه به همه چيز قادر است .  « ذُو مِرَّةٍ فَاسْتَوى »  فاستوى را به معنى استولى گرفته‌اند ، يعنى آن خدايىكه مستولى و محيط بر همه‌ى أشيا است .  « وَ هُوَ بِالْأُفُقِ الْأَعْلى »  در قول اول ، ضمير \" هو \" به‌سوى جبرئيل بود كه او در افق اعلى بوده است و بعد كم كم به پيغمبر نزديك و نزديك‌تر شده است .\r\nدر قول دوم ، ضمير « هُوَ » به‌سوى خداوند جل جلاله برمىگردد ؛ يعنى خداوند جل جلاله به آن‌حضرت تعليم داد ؛ ، در حالىكه او در افق اعلى ( در سفر معراج ) قرار داشت و به‌سوى معراج مىرفت .  « ثُمَّ دَنا فَتَدَلَّى »  بعد آن‌حضرت صلى الله عليه و آله و سلم به‌سوى خدا نزديك و نزديك‌تر شد . البته اشتباه نشود ، خداوند جل جلاله در آسمان‌ها نيست ، زمان و مكان براى خدا مفهومى ندارد . خدا نه در زمين است و نه در آسمان ؛ زيرا مكان براى چيزى لازم است كه جسم باشد ، مركب باشد . خدا نه جسم است و نه مركب ، خدا نه مكان دارد و نه زمان ، خدا خالق زمان و مكان است . خدا در هر جاى وجود دارد .  « وَ هُوَ مَعَكُمْ أَيْنَ ما كُنْتُمْ »  « 1 » خدا با شماست ، در هر جايىكه باشيد . مراد از نزديك و نزديك‌تر شدن پيغمبراكرم صلى الله عليه و آله و سلم به خدا كنايه از قرب معنوى آن‌حضرت صلى الله عليه و آله و سلم نسبت به\r\n\r\n\r\n","description":"","footnote":"\r\n( 1 ) ره - حديد / آيه 4\r\n","page_name":" 246 ","page_number":268},
  {"content":"\r\n\r\nخداى متعال جل جلاله است . پيغمبر به مقام قرب الهى نزديك شد ، به رحمت و لطف خدا نزديك و نزديك‌تر گرديد . نه اين‌كه پيغمبر از نظر فيزيكى آن‌قدر بالا رفته باشد كه به خدا نزديك شده باشد .  « فَكانَ قابَ قَوْسَيْنِ أَوْ أَدْنى »  اين‌كه به اندازه دو كمان پيغمبر به خدا نزديك شد ، مراد اندازه ظاهرى نيست ؛ بلكه مراد اين است كه تنها كسىكه به آخرين مرحله قرب الهى رسيد ، پيغمبر بزرگوار اسلام صلى الله عليه و آله و سلم بود .\r\n\r\nقرب و منزلت پيغمبر صلى الله عليه و آله و سلم\r\nاز نظر قرب معنوى هيچ‌كس نمىتواند به اندازه پيغمبر اسلام صلى الله عليه و آله و سلم نسبت به خدا نزديك شود . به‌عنوان مثال اگر يك نفر سه پسر داشته باشد ، يكى از آنان در خارج از كشور زندگى كند ، در اروپا ، در آمريكا زندگى كند ؛ اما بقيه فرزندانش در خانه باشند و در نزد خود باشند . اگركسى از او بپرسد ، كدام پسرت به تو نزديك‌تر است ؟ او بگويد : همان پسرم كه در خارج است ، من او را بيشتر از همه دوست دارم و او از همه پسرانم به من نزديك‌تر است . علاقه من نسبت به او خيلى بيشتر از سيار پسرانم است .\r\nاز لحاظ مكانى پسرانىكه در خانه هستند به پدرش نزديك تراند ؛ ولى او از نظر علاقه و محبت پسرى را كه در خارج است به خود مقرب‌تر مىداند . اين نزديكى در واقع نزديكى معنوى است ، نه نزديكى فيزيكى . نزديك‌تر شدن پيغمبر اسلام صلى الله عليه و آله و سلم به خدا نيز چنين است ، از نظر معنوى آن‌حضرت به آخرين مقام در نزد خدا رسيده است . خداوند جل جلاله در شب معراج نعمت‌هاى بىشمارى به پيغمبر مكرم اسلام عنايت فرمود و به او چيزهاى زيادى را تعليم نمود و چيزهاى زيادى را به قلب نازنين آن‌حضرت القاء نمود . شرافت و منزلتىكه خدا به پيغمبر بزرگوار اسلام صلى الله عليه و آله و سلم عطا\r\n\r\n","description":"","footnote":"","page_name":" 247 ","page_number":269},
  {"content":"\r\n\r\nفرمود ، به هيچ‌يكى از پيغمبران خود عطا نفرموده است .  « فَأَوْحى إِلى عَبْدِهِ ما أَوْحى »  خدا وحى نمود به‌سوى بنده‌ى خود ، آن چيزهايى را كه وحى نمود .\r\n\r\nاسرار يا وحى ويژه\r\nاحتمالًا در شب معراج بود كه خداوند جل جلاله بسيارى از اسرار و معلومات را به پيغمبر بزرگوارش تعليم داد . آيه مباركه فقط اشاره به مطلب مىكند ، مجال توضيح آن‌ها در اين آيه وجود ندارد تا همه آن‌ها را بيان مىكرد .  « فَأَوْحى إِلى عَبْدِهِ ما أَوْحى »  به قول امروزى ، تلگرافى به‌صورت مجمل و مبهم مىفرمايد :  « فَأَوْحى إِلى عَبْدِهِ ما أَوْحى »  خداوند جل جلاله نمىخواست ، تمام اسرارى را كه به پيغمبراكرم صلى الله عليه و آله و سلم تعليم فرموده است براى ديگران نيز فاش كند .  « فَأَوْحى إِلى عَبْدِهِ ما أَوْحى »  پس وحى كرد به‌سوى بنده‌اى خود آن چيزهايىرا كه وحى نمود . تمام حقايقى را كه لازم بود براى پيغمبر مكرم اسلام صلى الله عليه و آله و سلم بيان داشت . شايد مصلحت نبوده كه خداوند جل جلاله چيزهايى كه به پيغمبراكرم صلى الله عليه و آله و سلم تعليم نمود ، براى ديگران نيز فاش شود . «  ما كَذَبَ الْفُؤادُ ما رَأى »  پيغمبر اكرم صلى الله عليه و آله و سلم خيلى بالا رفت ، در يك روايت دارد كه جبرئيل تا سدرة المنتهى به همراه آن‌حضرت صلى الله عليه و آله و سلم رفت ، بعد از آن جبرئيل نتوانست پيغمبر را همراهى كند . سدرة المنتهى ، شايد آخرين مرز بين جهان مادى و جهان معنوى باشد . بقول سعدى كه مىگويد :\r\n به دو گفت سالار بيت الحرام * كه اى حامل وحى برتر بران\r\nبگفتا فراتر مجالم نماند * بماندم كه نيروى بالم نماند\r\nاگر يك سر موى برتر روم * فروغ تجلى بسوزد پرم \r\n\r\n","description":"","footnote":"","page_name":" 248 ","page_number":270},
  {"content":"\r\n\r\nپيغمبر اكرم صلى الله عليه و آله و سلم از بيت الحرام به آسمان رفت ، وقتى به سدرة المنتهى رسيد ، مطابق حديثى جبرئيل از رفتن باز ماند . آن‌حضرت صلى الله عليه و آله و سلم به جبرئيل گفت تو حامل وحى هستى ، وحى را تو برايم مىآوردى ، بيا بالاتر ، مرا تنها نگذار . جبرئيل گفت : از اين فراتر براى من مجال نيست ، بال و پرم از كار افتاد . اگر يك سر موى از اين‌جا بالاتر بروم ، تمام بال و پر من مىسوزد . يعنى حق ندارم بالاتر از اين بروم .\r\nاستعداد ، شرافت و عظمت روحانى پيغمبر مكرم اسلام صلى الله عليه و آله و سلم به مراتب بالاتر از جبرئيل بود . جبرئيل نتوانست بالا برود ؛ اما پيغمبر اكرم صلى الله عليه و آله و سلم به‌تنهايى رفت تا آن‌جا كه خدا خواسته بود .  « أَ فَتُمارُونَهُ عَلى ما يَرى »  آيا شما مىخواهيد راجع به چيزهايىكه او به چشمان خود ديده مجادله كنيد ؟ مجادله شما بىفايده است ، بهتر است مجادله نكنيد .\r\nمن در باره سفر معراج پيغمبراكرم صلى الله عليه و آله و سلم يكى دوبار در سمينارها صحبت كردم كه چه قسم آن‌حضرت به معراج رفت ؟ قضيه براق كه پيغمبر بر آن سوار شد و به معراج رفت ، در روايات بسيار پيچيده است ! براق مانند يك أپولو ، مانند يك ماشين پيچيده و مدرن كه داراى پرزه جات بسيار زيادى بوده است . اين روايات را نمىشود ، انسان نپذيرد ؛ زيرا روايات دروغ را انسان زود تشخيص مىدهد ، در اين روايات چيزهايى آمده كه فقط امروز ، در قرن بيست و يكم براى انسان قدرى قابل فهم است ، در سابق اصلًا چنين روايات را كسى درك نمىتوانست ! خصوصياتىكه در مورد براق ذكر شده است ، معلوم است كه از فهم راويان حديث بالاتر است و آنان اين روايات را نمىفهميدند تا چيزى دروغى را بر آن‌ها اضافه كنند . اين ماشين پچيده و به قول\r\n\r\n","description":"","footnote":"","page_name":" 249 ","page_number":271},
  {"content":"\r\n\r\nامروزى ، اين اپولوى را كه براى پيغمبراكرم صلى الله عليه و آله و سلم آورد ، فقط جاى يك‌نفر را داشت ، چنان دقيق و پيشرفته بود كه چشم روزگار تاكنون مثل آن را نديده است .\r\n\r\nبراق يا مركب فضايى\r\nپيامبراكرم صلى الله عليه و آله و سلم شبى از شهر مكه به مسجد الاقصى رفته و از آن‌جا به فضا و كرات بالا صعود فرمود و به سدرة المنتهى رفت و آيات الهى را در آسمان‌ها ديد و بصيرت او فزونى يافت .\r\nمركب سوارى پيغمبر در اين سفر فضايى براق يا برقه و فشار نور بود ( فزخ بى فى النور زخا ) و در مراجعت ، ماشين رفرف در اختيار او قرار گرفت .\r\nروايات معراج ، أپولو ( براق و برقه ) را به نحوى محيرالعقول وصف مىكنند كه شبيه قمر مصنوعى پيچيده است . اين روايات در كتاب‌هايى ذكر شده كه مولفين آن‌ها چند قرن قبل از اختراغ قمرهاى مصنوعى غرب مىزيستند ، بدين ترتيب احتمال تقليد از گفتار غربىها از بين مىرود .\r\nخوب است كه در اين‌جا به مناسبت معراج پيغمبراكرم صلى الله عليه و آله و سلم عين روايت‌هايىكه در اين مورد ( براق ) مركب فضايى آن‌حضرت صلى الله عليه و آله و سلم ذكر شده است براى شما بيان نمايم .\r\n1 - عن عبدالرحمن بن غنم ، قال : جاء جبرئيل الى رسول الله صلى الله عليه و آله و سلم بدابة دون البغل و فوق الحمار ، رجلاها أطول من يديها ، خطوها مدالبصر ، فلما أرادان يركب امتنعت فقال جبرئيل إنه محمد صلى الله عليه و آله و سلم فتوا ضعت حتى لصقت بالارض ، قال : فركب فكلما هبطت ارتفعت يداها ، و قصرت رجلاها ، و إذا صعدت ارتفعت رجلاها و قصرت يداها .\r\n\r\n","description":"","footnote":"","page_name":" 250 ","page_number":272},
  {"content":"\r\n\r\n2 - فى رواية : أتى جبرئيل بالبراق فاستعصت عليه ثم أتى بدابه يقال لها ( برقه ) فاستعصت ، فقال لها جبرئيل اسكنى برقه ! ماركبك أحد اكرم على الله منه قال : فركبها حتى انتهت إلى الحجاب .\r\n3 - و فى رواية عن الباقر عليه السلام أن رسول الله صلى الله عليه و آله و سلم قال : لما أسرى بى نزل جبرئيل بالبراق و هو اصغر من البغل و اكبر من الحمار ، مضطرب الأذنين عيناه فى حوافره خطاه مدّ بصره له جناحان يحفزانه ( يجريانه ) من خلفه ، عليه سرج من ياقوت فيه من كل لون ، اهدب العرف الايمن !\r\n4 - فى رواية ابن عباس : فإذا سلّم من ذهب قوائمه من فضةٍ مركب باللؤلؤ و الياقوت يتلألأنورا ، و اسفله على صخرة بيت المقدس ورائه فى السماء فقال ( جبرئيل ) اصعد .\r\n5 - و فى رواية : له جناحان من جوهر يدعى البراق . . . ثم ضع لنامنه سلم الى السماء الدنيا من لؤلؤ ، أخذ بيدى جبرئيل فرقى به الى السماء . . . فصعدنا السماء الثانية ، ثم وضع لنا سلم من نور محفوف حوله بالنور .\r\n6 - وفى رواية : ثم هوى بى الرفرف فإذا انا بجبرئيل فتنا قلنى منه حتى صرت الى سدرة المتهى .\r\n7 - وفى رواية . . . بالبراق عليه ألف ألف محفة من نور .\r\n8 - وفى رواية عن الباقر عليه السلام ، أتى جبرئيل رسول الله صلى الله عليه و آله و سلم بالبراق اصغر من البغل و اكبر من الحمار ، مضطرب الأذنين ، عينيه فى حافره و خطأه مدّ بصره ، فاذا انتهى الى جبل قصرت يداه و طالت رجلاه ، فاذا هبط طالت يداه و قصرت رجلاه ، اهدب العرف الأيمن ، له جناحان من خلفه .\r\n\r\n","description":"","footnote":"","page_name":" 251 ","page_number":273},
  {"content":"\r\n\r\n9 - عن الرضا عن آبائه عليه السلام قال : قال رسول الله صلى الله عليه و آله و سلم إن الله سخرلى البراق و هى دابة من دواب الجنة ، ليست بالقصير ولا بالطويل ، فلوان الله اذن لها لجالت الدنيا و الأخرة فى جرية واحدة ، و هى أحسن الدواب لونا .\r\n10 - وفى رواية عنه صلى الله عليه و آله و سلم أما أنا فعلى البراق و وجهها كوجه الإنسان ، و خدها كخد الفرس و عرفها من لؤلؤ مسموط ، و اذناها زبرجتان خضراوان ( خضراوتان ) وعيناها مثل كوكب الزهرة ، تتوقدان مثل النجمين المضيين لها شعاع مثل شعاع الشمس ، ينحدر من نحرها الجمان ، مطوية اليدين و الرجلين ، لها نفس كنفس الادميين ، تسمع الكلام ، و تفهمه ، و هى فوق الحمار و دون البقر .\r\n11 - وفى رواية عنه صلى الله عليه و آله و سلم : سخرالله لى البراق و هو خير من الدنيا بحذافيرها ، و هى دابه من دواب الجنة ، وجهها مثل وجه آدمى و حوافرها مثل حوافر الخيل ، و ذنبها مثل ذنب البقر ، فوق الحمار و دون البغل ، و سرجه من ياقوتة حمراء ، و ركابه من درة بيضاء مزمومة بسبعين الف زمام ( لكن عن المصدر اعنى الإ حتجاج الف بحذف سبعين ) من ذهب ، عليه جناحان مكللان بالدر و الجواهر ، و الياقوت و الزبرجد ، مكتوب بين عينيه ، لا إله إلّا الله وحده لا شريك له محمد رسول الله .\r\n12 - وفى رواية : فقلت فى مثل هذا الموضع تفارقنى . . . فزخ بى فى النور زخة حتى انتهيت الى حيث شاء الله من علو ملكه .\r\n13 - وفى رواية : فأخذ بضبعى فوضعنى فى شيئ كوكر الطير ، فلما طرفت ببصرى طرفة ، فرجعت إلىّ و أنا فى مكان ، فقال ، أتدرى أين أنت ؟ فقلت : لا يا جرئيل ! فقل : هذا بيت المقدس .\r\nاز اين روايات چند چيز استفاده مىشود .\r\n\r\n","description":"","footnote":"","page_name":" 252 ","page_number":274},
  {"content":"\r\n\r\nاول : حجم اين مركب كوچك‌تر از حجم يك استر و بزرگ‌تر از حجم يك الاغ بوده .\r\nدوم : دو چشم او در پايين بوده و مانند ستاره زهره روشنى و جلايش داشته ( چراغ‌هاى فضا روشن كن او در زير ماشين بوده ) .\r\nسوم : يك قدم برداشتن او به اندازه فاصله نظر اندازى چشم او بوده ، يعنى سرعت او در يك قدم برداشتن متعارف ، به اندازه‌اى بوده كه به يك نگاه كردن آن اندازه را مىديده ، و اگر خداوند جل جلاله به او إذن مىداد ؟ دنيا و آخرت را به يك حركت جولان مىكرد . اين ماشين در يك چشم به هم زدن از مكه به بيت المقدس رسيده است .\r\nچهارم : وقتى به كوه مىرسيد ( شايد مطلق بلندى كه شامل كرات شود مراد باشد ) دست‌هايش كوتاه و پاهايش دراز مىشد ، وقتى پايين مىآمد دست‌هاى او دراز مىشد و پاهاى او كوتاه .\r\nپنجم : \" يال \" راست او دراز و هله‌ورِها بوده .\r\nششم : دو پر او از عقب سر او بود و پرهاى مذكور از جوهر بوده .\r\nهفتم : از جنبنده‌هاى بهشت بوده .\r\nهشتم : يال او از لؤلؤ بوده .\r\nنهم : دو گوش او از زبرجد سبز بوده .\r\nدهم : شعاع او مانند شعاع آفتاب بوده .\r\nيازدهم : از گلويش ( نحر ) لؤلؤ سرازير بوده .\r\n\r\n","description":"","footnote":"","page_name":" 253 ","page_number":275},
  {"content":"\r\n\r\nدوازدهم : دستگاه او پيچيده و غامض بوده ( مطوية الخلق . )\r\nسيزدهم : مانند نفس آدمى نفس داشته .\r\nچهاردهم : سخن را مىشنويد و مىفهميد . ( شايد مانند كمپيوتر امروزى و دستگاه‌هاى هوشمند و خودكار ، داراى گيرنده و فرستنده بوده است . )\r\nپانزدهم : در بين براق فقط جاى يك‌نفر بوده ( كوكر الطير )\r\nشانزدهم : هفتاد هزار جلو و زمام داشت ( بنا بر يك نسخه روايت يك‌هزار جلو )\r\nهفدهم : اين مركب تا مقدارى رفته و ديگر نتوانسته در مقابل شرايط فضا استقامت كند و مركب ديگرى به اسم ( برقه ) آورده شده ، و در جايى نور ، حركت او را شدت بخشيده « 1 » و در مواقع پايين آمدن در يك محل ، مركب ديگر به اسم ( رفرف ) او را سير داده است و گاهى اين مركب به پلكان ( زينه پايه ) تشبيه شده .\r\nدر روايت ابن عباس چنين آمده كه ناگاه پلكانى از طلا را كه پايه‌هاى او از نقره بود ، مركب [ تركيب شده 
  ] از لؤلؤ و ياقوت بود و درخشش زيادى داشت آوردند ، پايين آن بر سنگ بيت المقدس قرار گرفته و سر آن به سوى آسمان بوده جبرئيل گفت : بالا شو ! در آسمان اول پلكان ديگر و در آسمان سوم پلكانى كه از نور بوده و به نور پيچيده شده بود ، آوردند . « 2 »\r\n\r\n\r\n","description":"","footnote":"\r\n( 1 ) - دانشمندان امروزى به اين فكر افتاده‌اند كه بتوانند سربازهارا به وسيله امواج نور نقل و انتقال دهند ، همان‌طورىكه صدا را نقل و انتقال مىدهند ، اگر اين‌كار صورت بگيرد ، وضع جنگ‌ها تغيير فاحشى خواهد يافت . البته اين جمله روايت خيلى قابل دقت است كه ( فزخ بى فى النور زخا ) .\r\n( 2 ) - روايات براق را مىتوانيد در كتاب ، بحارالأنوار / ج 18 ، ص 311 - 316 - 317 - 378 - 390 - 397 و 402 مطالعه نماييد .\r\n","page_name":" 254 ","page_number":276},
  {"content":"\r\n\r\nكسانىكه در موضوع ساختمان ( أپولو و فضا ) معلومات كافى دارند ، بايد در اين جملات دقت زيادى به عمل آورند ، تا شايد اسرار تازه‌اى را كشف كنند و هيچ بعيد نيست كه طلا و نقره و امثال آن ، كنايه از مواد محكم ديگرى باشد كه در مقابل حرارت و شرايط فضا استقامت داشته باشد . والله العالم .\r\nهركسىكه خود را در قرون وسطى فكر كند و جملات اين روايات را به دقت بخواند ، مىداند كه معراج بسيار پيچيده بوده و بر صدق معراج جسمانى كه نظر مشهور علماى اسلام است دلالت دارد . اين روايات فرد متفكر را وا مىدارد كه قانع شود به اين‌كه اين جملات از خيالات خيالبافان آن زمان نيست و صدور چنين جملات در آن عصر ، از آنان بسيار بعيد است ، والله الهادى و العالم بالغيب .\r\nدر مورد فضا ، يك آيه ديگر را از سوره مباركه ( الرحمن ) براى شما بيان مىكنم كه مىفرمايد :  « يا مَعْشَرَ الْجِنِّ وَ الْإِنْسِ إِنِ اسْتَطَعْتُمْ أَنْ تَنْفُذُوا مِنْ أَقْطارِ السَّماواتِ وَ الْأَرْضِ فَانْفُذُوا لا تَنْفُذُونَ إِلَّا بِسُلْطانٍ »  « 1 » اى گروه جن و انس ، اگر مىتوانيد از سرحدات آسمان‌ها و زمين بگذريد ؟ ! بگذريد ( و نفوذ كنيد ) ولى نفوذ نمىتوانيد مگر با نيرويى .\r\nاين آيه مباركه دو مطلب كليدى را بيان مىكند .\r\n1 - بدون توانايى هيچ كسى از نوع جن و يا از نوع انسان نمىتواند در آسمان‌ها نفوذ كند .\r\n2 - تنها با تهيه قدرت مىتواند از مرز زمين به آسمان‌ها نفوذ كند .\r\n\r\n\r\n","description":"","footnote":"\r\n( 1 ) - الرحمن / آيه 33\r\n","page_name":" 255 ","page_number":277},
  {"content":"\r\n\r\nچهارده قرن قبل قرآن مجيد اين مطلب را بيان فرمود ؛ ولى اكنون اندكى از آن تحقق پيدا نموده و بقيه آن باشد تا زمانىكه خدا بخواهد در أثر تلاش فكرى بشر ، اسرار طبيعت ، تحقق بيشترى پيدا خواهد نمود . قرآن مجيد در آيه ديگر مىفرمايد :  « وَ مِنْ آياتِهِ خَلْقُ السَّماواتِ وَ الْأَرْضِ وَ ما بَثَّ فِيهِما مِنْ دابَّةٍ وَ هُوَ عَلى جَمْعِهِمْ إِذا يَشاءُ قَدِيرٌ »  « 1 » از نشانه‌هاى خداوند ، آفريدن آسمان‌ها و زمين و آن‌چه كه در آسمان‌ها و زمين ، از جنبنده « 2 » پراگنده نموده است ، مىباشد و خداوند بر يك‌جا نمودن آنان وقتىكه بخواهد توانا مىباشد .\r\nدر ادبيات عربى گفته شده كه كلمه « إذا » براى كار يا چيز محقق الوقوع مىآيد . « 3 » بنا بر اين معناى آيه اين مىشود كه خداوند حتماً بين موجودات زنده‌جان آسمانى و زمينى جمع مىكند .\r\nبلى در اين آيه مباركه ، نفرموده كه حتماً انسان به كرات ديگر مىرود ، بلكه محتمل است موجودات مادى عاقل آسمانى ، به زمين بيايند ، چنانچه محتمل است موجودات عاقل زمينىها به كرات ديگر بروند .\r\nبه هرحال آيه مباركه از سفر فضايى صحبت مىنمايد و آن را به نحوىكه گفته شد ، مسلم الوقوع اعلام مىدارد .\r\n\r\n\r\n","description":"","footnote":"\r\n( 1 ) - شورى / آيه 29\r\n( 2 ) - كلمه دابه ( جنبنده ) ظهور در زنده جان مادى دارد ، چه عاقل و چه غير عاقل ، كلمه ضمير جمع مجرور ( جمعهم ) انصراف به عاقل و هوشمند دارد . ( دقت شود )\r\n( 3 ) - به خلاف كلمه ( ان ) كه براى امر مشكوك مىآيد و به خلاف كلمه ( لو ) كه براى كار محال و غير ممكن مىآيد ، در فارسى كلمه ( اگر ) در همه موارد و امور استعمال مىشود .\r\n","page_name":" 256 ","page_number":278},
  {"content":"\r\n\r\nآيا خوانندگان هوشمند بعد از مطالعه اين آيات ، قرآن را كتاب عصر فضا مىدانند ؟ ! آيا در عصر فضا ، به كتاب فضا عمل خواهند كرد ، يا نه باز هم به سوى خرافات حركت مىكنند ؟ ! ( قضاوت با شما است . )\r\n\r\nافتتاح عصر فضاء\r\nپيغمبراكرم صلى الله عليه و آله و سلم بر براق سوار گرديد ، چنان بالا رفت كه به احتمال قوى از كهكشان ما خارج شد ، معراج پيغمبر بسيار پيچيده بود ، پيغمبر با همان ماشين پيچيده به معراج رفت و سپس به زمين برگشت . پيغمبرمكرم اسلام صلى الله عليه و آله و سلم اولين افتتاح كننده عصر فضا است ، قرآن مجيد اولين كتاب آسمانى است كه عصر فضا را براى بشريت اعلام نمود . علم نجوم اكنون چيزهايى را بيان مىكند كه در سابق يك درصد آن را هم مردم نمىفهميدند . ما و شما اكنون در زمين هستيم ؛ ولى خيلى چيزها را اكنون از آسمان‌ها مىدانيم ، اين از بركت علم است ، تلسكوپ‌هاى قوى درست شد ، دانشمندان زحمت زياد كشيدند ، ما و شما نيز به واسطه آن‌ها به خيلى از چيزها كه قبلا علم نداشتيم ، علم پيدا كرديم .\r\nقرآن مجيد ، براى اولين بار در تاريخ بشريت از فضا و سفر فضايى صحبت كرد و پيغمبراكرم صلى الله عليه و آله و سلم اولين بشرروى زمين بود كه با بدن جسمانى خود به آسمان‌ها رفت و از كرات ديگر آسمانى نيز ديدن نمود . جامى در مورد معراج مىگويد :\r\n گلى بردند زين دهليزه پست * بر آن درگاه و الا دست بر دست\r\nقدم زنگ حدوث از جان او برد * وجوب آلايش امكان او شست \r\n\r\n","description":"","footnote":"","page_name":" 257 ","page_number":279},
  {"content":"\r\n\r\nمن نمىخواهم اين اشعار را تفصيل دهم ؛ زيرا مىترسم بعضىها دچار غلو شوند . پيغمبراكرم صلى الله عليه و آله و سلم اولين بشرى بود كه در آن‌جاها رفت كه حتى حضرت آدم عليه السلام نيز آن‌جاها را نديده است .\r\nدر تفسير آيات مباركه ، دو احتمال وجود دارد . يك احتمال اين است كه آيات مربوط به جبرئيل است ، احتمال ديگر اين كه آيات مربوط به معراج است . والله العالم . اگر آيات مباركه را به قسم اول تفسير كنيم ، اين مىشود كه جبرئيل يك وقتى در افق اعلى آمده و براى پيغمبراكرم صلى الله عليه و آله و سلم وحى را رسانيد . جبرئيل حامل وحى است و به هيچ وجه معلم پيغمبراكرم صلى الله عليه و آله و سلم گفته نمىشود . اگر به قسم دومى آيات مباركه را تفسير كنيم ، مربوط به معراج مىشود . بحث اصلى روى جمله ( شديدالقوى ) است . اگر بگوييم \" شديدالقوى \" جبرئيل است ، تفسير اولى درست مىباشد ؛ اگر بگوييم \" شديدالقوى \" پروردگار عالم است ، آيات مباركه به معراج مربوط مىشود . والله العالم .\r\n شب معراج عروج تو زافلاك گذشت * به مقامىكه رسيدى نرسيد هيچ نبى \r\n\r\nشب اسرار\r\nپيغمبر اكرم صلى الله عليه و آله و سلم در شب معراج خيلى چيزها را هم به چشم ظاهرى خود ديد و هم به چشم باطنى خود . عظمت خدا را با روح خود لمس نمود . عرض كردم كه خدا ديدنى نيست . به هيچ صورتى خدا ديده نمىشود ، دليل آن نيز اين است كه اگر خداوند جل جلاله به‌طور كامل ديده شود ، معلوم مىشود كه او محدود است . اگر بعضى از\r\n\r\n","description":"","footnote":"","page_name":" 258 ","page_number":280},
  {"content":"\r\n\r\nخدا ديده شود ، معلوم مىگردد كه او داراى جزء مىباشد . يعنى اگر بعض اجزاى خدا ديده شده است و بعضى ديگر هم ديده نشده ، به اين معنى است كه خدا اجزاى مختلف دارد و چيزىكه داراى اجزا باشد مخلوق گفته مىشود ؛ زيرا خالق داراى جزء نمىباشد . هرچيزىكه داراى اجزا باشد مركب است و به چشم ديده مىشود . چيزىكه به چشم ديده شود محاط گفته مىشود .  « وَ لا يُحِيطُونَ بِشَيْءٍ مِنْ عِلْمِهِ إِلَّا بِما شاءَ »  « 1 » مخلوق هيچ‌گاه محيط به خالق نمىشود . انسان هرچه بالا برود ، در واقع نمىتواند به علم خدا محيط كردد . در اين‌جا مىخواهم به اين موضوع نيز اشاره كنم كه علم نيز بر سه قسم مىباشد كه اكنون به ترتيب در مورد آن‌ها صحبت مىكنم .\r\n\r\nاقسام علوم\r\n1 - علم حسى علمى است كه يك موضوع را با چشم خود مىبينيم و با گوش خود مىشنويم . مثلًا صداها را با گوش خود مىشنويم . رنگ‌ها را با چشم خود مىبينيم . آتش را به چشم خود مىبينيم . اين شنيدن‌ها و ديدن‌ها حسى است ، وجود آن‌ها را انسان حس مىكند .\r\n2 - علم حصولى ، مسائل عقلى است ، انسان استدلال مىكند . با استدلال‌هاى عقلى موضوع را ثابت مىكند . به اصطلاح ، به قياس شكل اول منطق ، استدلال مىكند . مثلًا وقتى از آتش ياد مىشود ، صورت آن در ذهن انسان مجسم مىشود . آتش در باطن انسان وجود ندارد ، اگر مىداشت انسان\r\n\r\n\r\n","description":"","footnote":"\r\n( 1 ) - بقره / آيه 255\r\n","page_name":" 259 ","page_number":281},
  {"content":"\r\n\r\nتاكنون مىسوخت . به محض اين‌كه از آتش ياد شود ، صورت آن را انسان در ذهن خود مىبيند . به هرصورت تمام مسائل و استدلال‌هاى عقلى ، علم حصولى محسوب مىشود .\r\n3 - علم حضورى را شهود مىگويد . شهود چيزى است كه انسان در باطن خود حس مىكنيد . مثلًا شما كه اكنون در حضور من نشسته‌ايد ؛ ولى به خوبى مىدانيد كه اكنون گرسنه هستيد يا سير ! شما گرسنه‌گى و سيرى خود را درك مىكنيد . اين درك ، درك شهودى است ، اگر شما گرسنه باشيد ، نفس گرسنه‌گى را حس مىكنيد ، نه صورت آن را ، صورت گرسنه‌گى را نمىتوانيد درك نماييد . گرسنه‌گى مثل آتش نيست ، اگر در درون انسان باشد او را مىسوزاند . در علم حصولى صورت آتش در ذهن انسان مجسم مىشود . اما گرسنه‌گى ، محبت ، عداوت ، نفرت ، عشق ، علاقه ، و مانند اين‌ها فقط توسط علم شهودى درك مىشود . تمام اين‌ها را كه ذكر كردم ، به اصطلاح علم حضورى مىباشد . يعنى نفس مدركات در پيش نفس حاضر است . لذا تمام چيزهاى را كه پيغمبراكرم صلى الله عليه و آله و سلم در سفر معراج ديد ، علوم حسى و مقدارى علم حصولى و مقدارى شهودى بودند .\r\nبنابر اين چيزهاىكه پيغمبر اكرم صلى الله عليه و آله و سلم در شب معراج ديد ، همه اسرار بوده است و هيچ‌گونه تخيلى بر او مسلط نشده بود . كه بگوييم آن‌حضرت درست نفهميد .  « ما كَذَبَ الْفُؤادُ ما رَأى »  قلب مبارك آن‌حضرت صلى الله عليه و آله و سلم هرگز دروغ نگفته است . همان‌گونه كه قبلًا بيان داشتم ، در ادراكات شهودى اشتباه واقع نمىشود . اشتباه در علم حصولى ممكن است ؛ زيرا صورت گاه گاهى با واقع اشتباه مىشود . در علم\r\n\r\n","description":"","footnote":"","page_name":" 260 ","page_number":282},
  {"content":"\r\n\r\nحضورى خود معلول در نفس انسان موجود است . مثل محبت ، انسان هيچ‌وقت اشتباه نمىكند كه پسر خود را دوست دارد يا نه . همسر خود را دوست دارد يا دوست ندارد ؟ ! . دوستى و محبت ، دشمنى و عداوت ، در باطن انسان وجود دارد . هركسىكه باشد مىداند ، با فلانىها علاقه و محبت دارد ، يا با فلانىها دشمنى و عداوت دارد . اصلا ممكن نيست كه در مورد محبت و عداوت و ساير صفات نفسى خود انسان شك كند . تمام اين‌ها تنها با وجدان انسان قابل درك است . هيچ وقت با حواس پنج‌گانه قابل درك نمىباشد . كسى نمىتواند تنفر خود نسبت به چيزى را توسط يكى از حواس پنج‌گانه خود درك كند ؛ ولى توسط وجدان خود زود مىتواند درك نمايد .\r\nاماّ مراحل معرفت خداوند جل جلاله از خود راه‌هاى مختلف دارد و اكنون بعضى از راه‌هاى آن را به همين مناسبت خدمت شما بيان خواهم كرد .\r\n\r\nاقسام معرفت\r\n1 - قسم اول معرفت خدا فطرى بشر است ؛ يعنى اوست كه معرفت خود را فىالجمله در فطرت انسان به وديعه سپرده است . به عنوان مثال هر انسانى فطرتاً به خدا ايمان دارد ، ولو اين ايمان در مغز لاشعور و مربوط به روان‌كاوى باشد .\r\n2 - قسم دوم : معرفت خدا عقلى است ؛ يعنى همان استدلال‌هايىكه در فلسفه و علم كلام راجع به وجود \" واجب‌الوجود \" صورت گرفته بود . تمام آن استدلال‌ها از نظر عقلى خدا را براى انسان ثابت مىكند . نظم و اتقان عالم .\r\n\r\n","description":"","footnote":"","page_name":" 261 ","page_number":283},
  {"content":"\r\n\r\nنظام‌هاى مخصوصىكه در زمين و آسمان وجود دارد ، دليل محكمى براى معرفت خدا است . نظام مخصوصىكه در سلول‌هاى بدن انسان است ، نظام‌هايىكه در ژن‌هاى وراثتى و در حركت خون ، در حيات ، در چشم و در گوش و هم‌چنين در ذره ذره اجزاى بدن وجود دارد ، دليل ديگرى بر معرفت واجب الوجود مىباشد . بالاترين نظام‌هاى متقن و بديع كه براى انسان محيرالعقول است همين نظام‌هايى است كه وجود انسان قرار دارند . نظام آسمانى ( كهكشان‌ها و منظومه‌ها و كرات ) نظام زمينى ، نظام نباتات ، نظام حيوانات ، نظام حشرات ، نظام جمادات و ساير نظام‌هاى موجود را اگر انسان با دقت مورد تأمل قرادهد ، مىداند كه متقن ترين و بديع ترين نظام‌هايى است كه براى بشر محيرالعقول مىباشند . لذا انسان يقين پيدا مىكند كه خداوند قادر ، عالم ، حكيم و مدبرى وجود دارد كه اين چنين بر كائنات محيط است و با نظم دقيق تمام آن‌ها را كنترل مىنمايد . اين موضوعات مربوط به استدلال‌هاى عقلى است كه انسان را نسبت به وجود خدا متيقن مىسازد .\r\n3 - قسم سوم معرفت ، معرفت علمى است كه به علوم تجربى مربوط مىشود . علوم تجربى اكنون تا حدود زيادى گسترش يافته است و در واقع جهان را آينه تمام نماى جلال و جمال خدا ساخته است . بشر اين را بايد قبول كند كه علوم تجربى براى معرفت خدا شناسى تاكنون كمك زيادى نموده است . وقتى انسان به جمال و جلال دنيا مىبيند ، به اتقان صنعى كه در آن به كار رفته است جمال و جلال خدا به‌خوبى مشاهده مىشود . اگر انسان\r\n\r\n","description":"","footnote":"","page_name":" 262 ","page_number":284},
  {"content":"\r\n\r\nلحظه‌ى به اتقان صنع دنيا فكر كند ، هيچ شكى نسبت به وجود ذات احديت كه خالق و آفريدگار اين جهان پهناور است در قلبش باقى نمىماند . تا اين‌جا سه قسم معرفت را براى شما معرفى كردم كه عبارت از معرفت فطرى ، معرفت عقلى و معرفت علمى بود . معرفت علمى و عقلى از علم حصولى است . قسم ديگرى از معرفت خدا معرفت شهودى است\r\n4 - قسم چهارم معرفت ، معرفت شهودى است كه انسان در قلب خود آن را درك مىكند ، ولو در زبان بيان آن را نتواند . معرفت شهودى از خود اقسامى دارد كه تمام اقسام آن را انسان‌ها با تفاوت ، در باطن خود درك مىكند . معرفت عقلى و معرفت علمى نيز چنين است . هرمقدار كه معلومات انسان در علم كلام و فلسفه بيشتر باشد ، ايمان عقلى انسان نيز بيشتر مىشود . هرمقدارىكه معلومات انسان در علوم تجربى بيشتر باشد ، علم ، قدرت ، عظمت و حكمت خدا را بهتر مىتواند درك كند . در معرفت شهودى انسان بايد به اصطلاح خانه روح را خالى كند تا جاى بيشترى براى جانان باز شود . خانه دل انسان بايد پاك باشد تا بتواند به راحتى از محبوب خود استقبال كند . در معرفت شهودى لازم است روح انسان از اخلاق و اوصاف و خصائص حيوانى پاك شود ، تا نور خدا در آن بيشتر تجلى كند . البته براى انبياء و اولياى بزرگوار اين مقام وجود دارد ؛ زيرا روح آنان براى هميشه شفاف است . اماّ براى بقيه مردم نيز چنين چيزى ممكن است ؛ منتهى بسيار اندك مىباشند . براى اين‌كه بستگى به اعمال انسان دارد ، تا چه مقدار انسان\r\n\r\n","description":"","footnote":"","page_name":" 263 ","page_number":285},
  {"content":"\r\n\r\nمىتواند روح خود را شفاف كند و قلب خود را صيقل بزند ، به همان‌مقدار بهتر و بيشتر مىتواند وجود خدا را درك كند .\r\n5 - قسم پنجم معرفت ، معرفت اصولى است كه در بعضى از موارد انسان مىتواند به آن دست يابد .\r\n\r\nسفر با بركت\r\nشب معراج براى پيغمبراكرم صلى الله عليه و آله و سلم معرفت شهودى نيز حاصل شد . چه‌قدر جلال و عظمت خداوند جل جلاله در قلب ( روح ) نازنين پيغمبر جاى گرفت ، خدا مىداند .  « فَأَوْحى إِلى عَبْدِهِ ما أَوْحى »  وحى نمود به‌سوى بنده‌اى خود آن‌چه را كه وحى كرد . از آيه مباركه فقط دانسته مىشود كه خداوند جل جلاله به پيغمرش وحى نمود آن‌چه را كه وحى كرد . اين موضوع را فقط خدا و پيغمبرش مىداند ، كسى ديگر از آن اسرار نمىداند .\r\n « فَأَوْحى إِلى عَبْدِهِ ما أَوْحى » \r\n راز ما اوحى نداند ماسوى * اقرب از قوسين شد آن رمزها \r\nاسرارى بود كه در شب معراج به قلب نازنين پيغمبر اسلام صلى الله عليه و آله و سلم سپرده شد . آن‌حضرت صلى الله عليه و آله و سلم با دست پُر از سفر معراج برگشت . بعضى اوقات انسان مسافرت مىرود ، سفرش پُر بار و پر بركت است ، وقتى به‌خانه برمىگردد ، با دست پُر برمىگردد ؛ اگر سفر علمى باشد ، مردم مىگويند : فلانى خوب درس خوانده ، علم زيادى را كسب نموده ، سفرش پربار بوده و با دست پُر به‌خانه‌اش برگشته است . اگر سفر اقتصادى باشد ، مردم مىگويند : فلانى فكر خوبى دارد و به امور تجارى دست بالايى دارد ، اجناس خوب و مطلوب را خريده و در اين سفر به فروش رسانيده است .\r\n\r\n","description":"","footnote":"","page_name":" 264 ","page_number":286},
  {"content":"\r\n\r\nاز اين تجارت سود زياد برده و دست پُر برگشته است . واقعاً از آن سفرىكه انسان با دست پُر برمىگردد خيلى لذت مىبرد ، خيلى خوش‌حال مىشود . پيغمبر بزرگواراسلام صلى الله عليه و آله و سلم نيز از سفر معراج با دست پُر به‌سوى مكه برگشت . اگر با دست پر برنمىگشت ، برايش بسيار مشكل بود كه با آن‌همه مشكلات كه در مكه و مدينه وجود داشت ، آن‌حضرت صلى الله عليه و آله و سلم مىتوانست با همه‌ى آن‌ها مقاومت كند .\r\nروح مطهر پيغمبراكرم صلى الله عليه و آله و سلم در اين سفر ، تقويه شد ، نيرو گرفت ، شفاف و مقاوم شد . يك‌وقت كسى به حضرت على عليه السلام گفت : يا اميرالمؤمنين ، تو خدا را ديده‌اى ! ؟ حضرت فرمود : بلى ، « ما كُنْتُ اعْبُدُ رَبّا لَمْ أرَهُ . » من خدايى را كه نديده باشم ، عبادت نمىكنم . فَقالَ يا اميرَالْمُؤْمِنينَ ! كَيْفَ رَايْتَهُ ؟ آن‌شخص گفت : يا على ! چگونه خدا را ديده‌اى ؟ ! « قالَ : وَيْلَكَ لَمْ تَرَهُ الْعُيُونُ بِمُشاهَدَةِ الابْصارِ وَلكِنْ رَأتْهُ الْقُلُوبُ بِحَقائِقِ الْايمانِ » « 1 » فرمود : واى بر تو ! با ديده‌اى ظاهرى خدا را نتوان ديد ، ولى ديده‌اى باطنى يا با چشم دل ، به وسيله حقايق ايمان او را مىتوان مشاهده كرد . من با چشمان ظاهرى خود خدا را نديده‌ام ؛ بلكه با حقيقت روح خود او را درك كرده‌ام . مراد از ديدن چشم ظاهرى نبود . « لا تدركه العيون بمشاهدة العيان » هيچ‌كسى نمىتواند خدا را به شهود عيان ببيند ، مثل اين‌كه ما اطراف خود را به چشم سر مىبينيم . « و لكن تدركه القلوب بحقائق الايمان » « 2 » لكن قلب‌ها به وسيله حقيقت ايمان او را مىبينند و درك مىكنند . بقول شاعر :\r\n به دريا بنگرم دريا توبينم * به‌صحرا بنگرم ، صحرا توبينم \r\n\r\n\r\n","description":"","footnote":"\r\n( 1 ) - الكافى / ج 1 ، كتاب التوحيد ، باب جوامع التوحيد .\r\n( 2 ) - نهج البلاغه / الخطبه 174 .\r\n","page_name":" 265 ","page_number":287},
  {"content":"\r\n\r\nيا به قول عارف كه مىگويد :\r\n مجموعه‌ى كون را به آيين سبق * كرديم تصفّح ورقاً بعد ورق\r\nحقا كه نديديم و نخوانديم در او * جز ذات حق و شئون ذاتيه او \r\nآيات مباركه به دو صورت تفسير شده است ، حالا اين آيات يا مربوط به جبرئيل است كه پيغمبر اكرم صلى الله عليه و آله و سلم را تعليم داد يا مربوط به شب معراج است كه خداوند جل جلاله در آن سفر چيزهاى را به او تعليم نمود . به هرصورتىكه باشد ، بايد بگوييم والله العالم .\r\n « وَ لَقَدْ رَآهُ نَزْلَةً أُخْرى » \r\nيك‌مرتبه ديگر نيز پيغمبراكرم صلى الله عليه و آله و سلم جبرئيل را به صورت اصلىاش ديد . ممكن است يك‌مرتبه در مدينه بوده باشد و مرتبه ديگر در سفرىكه به معراج رفته بود .\r\n\r\nفضا پيماى معراج\r\n « عِنْدَ سِدْرَةِ الْمُنْتَهى » \r\nجبرئيل در سفر معراج همراه پيغمبراكرم صلى الله عليه و آله و سلم بود ، او بود كه بُراق يا به اصطلاح امروزى ( أپولو ) را براى آن‌حضرت آورد . و چنان‌چه گفته شده است ، براق خيلى پيچيده بود ، وقتى پيغمبراكرم صلى الله عليه و آله و سلم مىخواست آن را سوار شود ، از سوار شدن عاجز ماند . يعنى براق امتناع ورزيد كه آن‌حضرت صلى الله عليه و آله و سلم بر او سوار شود . سوار شدن بُراق مهارت مىخواست ، مثل اين‌كه كسى بخواهد فضانوردى كند . بُراق ظاهراً هزار مرتبه از ( أپولوهاى ) امروزى پىچيده‌تر بود است . يك وقت در اكادمى علوم افغانستان دراين مورد مفصل صحبت كردم و تمام صحبت‌هايم از تلويزيون تمدن پخش گرديد .\r\n\r\n","description":"","footnote":"","page_name":" 266 ","page_number":288},
  {"content":"\r\n\r\nپيغمبراكرم صلى الله عليه و آله و سلم وقتى مىخواست بر بُراق سوار شود ، با عكس العمل شديد او روبرو شد ؛ يعنى براق نگذاشت آن‌حضرت صلى الله عليه و آله و سلم بر او سوار شود . سپس جبرئيل رمز را به براق گفت : ظاهراً رمز بين براق و جبرئيل بوده است . وقتى آن اسم را به براق گفت : براق آرام شد و ديگر از سوار شدن آن‌حضرت صلى الله عليه و آله و سلم امتناع نكرد . بُراق يك وسيله پىچيده و عجيبى بوده كه بيشتر از يك نفر هم جاى نداشته است . پيغمبر بزرگوار اسلام صلى الله عليه و آله و سلم بر بُراق سوار گرديد . براق حركت كرد و جبرئيل هم در كنار آن با پيغمبراكرم صلى الله عليه و آله و سلم مىرفت . رفتند تا در يك حدودى رسيدند ، ديدند شرايط عوض گرديد ، بُراق از پرواز باز ماند . سپس \" رَفرَف \" آمد ، ( آپولوى ) ديگر را آوردند . رَفرَف ظاهراً قوىتر از بُراق بوده است ؛ زيرا وقتى براق از رفتن باز مىماند ، پيغمبراكرم صلى الله عليه و آله و سلم را بر رَفرَف سوار مىكند . در يك روايتى آمده كه آن‌حضرت فرمود ، در جايى رسيديم كه رفرف هم از پرواز عاجز شد و من توسط امواج نور منتقل مىشدم . ( فزخ بى فى النور زخّا )\r\n\r\nمركبى از امواج نور\r\nاكنون در همين دنياى مادى ما نيز دانشمندان در اين فكر هستند كه چگونه بتوانند چيزى را توسط امواج نور به جاهاى ديگر منتقل كنند . مثلًا اگر چنين چيزى براى بشر روى زمين ممكن شود ، كار انتقال افراد از اين كشور به كشور ديگر ، بسيار آسان مىشود . به عنوان مثال ، اگر آمريكا اكنون بخواهد سربازانش را در افغانستان بفرستد ، خيلى طول مىكشد تا توسط طياره‌ها آنان را منتقل كند ؛ ولى اگر توسط امواج نور صورت گيرد ، شايد در ظرف چند دقيقه بتواند چند صد هزار سرباز خود را در افغانستان منتقل كند .\r\n\r\n","description":"","footnote":"","page_name":" 267 ","page_number":289},
  {"content":"\r\n\r\nالبته تا كنون چنين كارى صورت نگرفته است و در آينده هم معلوم نيست كه بشر چنين كارى بتواند ؛ منتهى اين بحث اكنون در دنياى ما جريان دارد . دانشمندان در فكر هستند كه چگونه ممكن است سربازان خود را ، تجهيزات نظامى خود را توسط امواج نور از جايى به‌جايى ديگر منقل كنيم ؟ اگر چنين شود خيلى جريان انتقال سرعت پيدا مىكند . در آن‌صورت اگر كسى در افغانستان مريض شود ، مىتوانند در ظرف چند ثانيه يك داكتر متخصص را از آمريكا به كابل بياورد تا مريض را تداوى كند . سرعت نور در هر ثانيه سه‌صد هزار كيلومتر است . در اين‌صورت نقل و انتقال‌ها براى بشر بسيار سريع و آسان خواهد شد . اگر چنين چيزى صورت بگيرد ، يقيناً تحولى بسيار مهمى در دنيا ايجاد مىشود .\r\nمعراج پيغمبراكرم صلى الله عليه و آله و سلم جسمانى بوده است نه روحانى ، اگر روحانى مىبود به براق و رَفرَف و امواج نور ضرورت پيدا نمىكرد . چندين روايت به‌صورت مفصل در مورد \" أپولوى \" كه پيغمبراكرم صلى الله عليه و آله و سلم را در شب معراج منتقل مىكرد ، نقل شده است . از خصوصيات آن ، از قدرت و شكوه آن براى ما به تفصيل بيان مىكند .   « وَ لَقَدْ رَآهُ نَزْلَةً أُخْرى » « عِنْدَ سِدْرَةِ الْمُنْتَهى »   مىفرمايد : يك‌مرتبه ديگر نيز حضرت پيغمبر صلى الله عليه و آله و سلم جبرئيل را به صورت اولى و اصلىاش ديد ، در كجا ديد ؟ شايد در \" سدرة المنتهى \" قبلًا عرض كردم ، وقتى جبرئيل در سدرة المنتهى رسيد از پرواز باز ماند ، ديگر نتوانست پيغمبراكرم صلى الله عليه و آله و سلم را همراهى كند . پيغمبراكرم صلى الله عليه و آله و سلم احتمالًا جبرئيل را در \" سدرة المنتهى \" به‌صورت اصلىاش مشاهده نمود . در بقيه اوقات او به صورت دحيه كلبى نزد آن‌حضرت صلى الله عليه و آله و سلم نازل مىگرديد . والله العالم .\r\n\r\n","description":"","footnote":"","page_name":" 268 ","page_number":290},
  {"content":"\r\n\r\n\r\nحدود ماديت و معنويت\r\n « عِنْدَها جَنَّةُ الْمَأْوى » \r\nممكن است \" سدرة المنتهى \" طبق همين تفسير ، آخرين مرز جهان مادى باشد و از كهكشان ما خارج مىباشد ، شايد از تمام يك‌صدو بيست و پنج ميليارد كهكشانى كه تاكنون كشف شده است بيرون باشد .  « عِنْدَها جَنَّةُ الْمَأْوى »  در نزديكى سدرة المنتهى بهشتى نيز وجود دارد كه نامش \" جنة المأوى \" است\r\n « إِذْ يَغْشَى السِّدْرَةَ ما يَغْشى » \r\nدر \" سدرة المنتهى \" جهان مادى از جهان معنويت جدا مىشود . در آن‌جا يك نور بسيار قوى و خيره كننده نيز وجود داشته كه تمام فضاى آن‌جا را پوشانده بوده است .\r\n « ما زاغَ الْبَصَرُ وَ ما طَغى » \r\nچشم پيغمبراكرم صلى الله عليه و آله و سلم در آن حالت نه كج شد و نه منحرف ، هرچه را مىديد ، واقعيت‌ها بود و هرچه مىديد حقيقت‌ها بود . چشم آن‌حضرت صلى الله عليه و آله و سلم به‌مقدار يك ذره هم از هدف دور نگرديد .\r\n « لَقَدْ رَأى مِنْ آياتِ رَبِّهِ الْكُبْرى » \r\nدر آن‌جا پاره‌هاى از آيات و نشانه‌هاى بزرگ خدا را مىديد . پيغمبراكرم صلى الله عليه و آله و سلم در سفر معراج خدا را به چشم ظاهرى نديد ؛ اماّ نشانه‌هاى بزرگى خدا را مشاهد كرد . همان‌گونه كه ما و شما نيز در زمين آيات و نشانه‌هاى او را مشاهده مىكنيم . هرچيزىكه در روى زمين وجود دارد ، همه از نشانه‌هاى خداست . نباتات ، جمادات ، كوه‌ها ، درياها و گياهان ، هرچه در زمين است همه از آيات و نشانه‌هاى خدا محسوب مىشود . تمام أشياى روى زمين از حكمت خدا حكايت دارد .\r\n\r\n","description":"","footnote":"","page_name":" 269 ","page_number":291},
  {"content":"\r\n\r\nالبته \" سدرة المنتهى \" به‌عنوان آخرين مرز جهان مادى با جهان معنوى ، با كره زمين تفاوت‌هاى زيادى دارد . ممكن است آيات و نشانه‌هاى بزرگ خدا در آن‌جا بيشتر وجود داشته باشد . پيغمبراكرم صلى الله عليه و آله و سلم در آن‌جا با چشمان مباركش آن آيات و نشانه‌هاى بزرگ خدا را ديد كه شايد ساير انسان‌ها استعداد ديدن آن‌ها را نداشته باشند . در يك روايت از آن‌حضرت صلى الله عليه و آله و سلم نقل شده است كه در \" سدرة المنتهى \" درختى بزرگى بود كه در بالاى هر برگ آن يك فرشته ايستاده و خدا را تسبيح مىكرد . برگ‌هاى آن درخت به قدرى بزرگ بود كه هركدام مىتوانست يك امّت را بپوشاند . يعنى يك امت مىتوانند در زير هر برگ آن درخت پناه بگيرند . اين چيزها براى ما غير متعارف است . ما نمىتوانيم تمام كهكشان‌ها را به اين كره كوچك زمين قياس كنيم . زمين يك كره بسياز كوچكى مىباشد و شايد بعضى از كرات ديگر هزاران مرتبه يا ميليون‌ها مرتبه از كره زمين بزرگ‌تر باشد .\r\n\r\nحقيقت معراج\r\nقبلًا خدمت شما بيان كردم كه موضوع معراج يك امر قطعى است و اين موضوع هم از نظر قرآن ( تا حدودى ) و هم از نظر روايات و هم در نزد دانشمندان اسلامى يك موضوع قطعى است . همه‌ى دانشمندان اسلامى قبول دارند كه پيغمبراكرم صلى الله عليه و آله و سلم به آسمان عروج كرد ؛ منتهى عده‌اى بسيار اندك مىگويند معراج آن‌حضرت صلى الله عليه و آله و سلم جسمانى نبوده بلكه روحانى بوده است . يعنى روح پيغمبراكرم صلى الله عليه و آله و سلم در معراج رفته است و بدن فيزيكى او در مكه بوده است و اين نظر به اين معناست كه آن‌حضرت صلى الله عليه و آله و سلم در عالم خواب به معراج رفته است ، نه در عالم بيدارى ، خودش در مكه به خواب بوده است و روح او در معراج سير داشته است . قرآن\r\n\r\n","description":"","footnote":"","page_name":" 270 ","page_number":292},
  {"content":"\r\n\r\nمىفرمايد :  « ما زاغَ الْبَصَرُ وَ ما طَغى »  چشم پيغمبر يك ذره از هدف منحرف نشد . از آيه مباركه چنين دانسته مىشود كه معراج آن‌حضرت صلى الله عليه و آله و سلم جسمانى بوده نه روحانى . مىفرمايد : چشم او كج نشد و به چيزى منحرف نگرديد ، هرچيزى را كه مىديد از حقيقت‌ها بود . از اين آيات مباركه چنين دانسته مىشود كه معراج پيغمبراكرم صلى الله عليه و آله و سلم جسمانى بوده است .\r\nدر مورد معراج پيغمبراكرم صلى الله عليه و آله و سلم آن‌چه‌كه عده‌اى از دانشمندان را متردد ساخته ، سرعت حركت در معراج است . مىگويند : چه گونه پيغمبراكرم صلى الله عليه و آله و سلم در يك شب ، از تمام اين كهكشان‌ها خارج گرديد ؟ ! اين بحث براى بشر فعلى پيچيده است ؛ زيرا آخرين سرعت \" نور \" آن‌گونه كه \" انشتين \" گفته است سه‌صدهزار كلومتر در ثانيه مىباشد . اگر بيشتر از آن حركت كند ، تبديل به \" نور \" مىشود . اين كشفيات توسط بشر صورت گرفته است ، ممكن است تغيير كند . اين احتمال نيز وجود دارد كه در آينده بشر چيزهاى بيشترى را كشف كند . ممكن است بعضى وسايل ديگر كشف شود كه بشر بتواند توسط آن در يك ثانيه ( سه‌صد ميليون كيلومتر ) راه را طى كند ، بدون اين‌كه تبديل به \" نور \" شود . چنين چيزى ممكن است و بايد اين موضوع را براى آينده موكول كنيم . هرچند دانشمندان چيزهايى ديگرى را هم تا كنون ذكر كرده‌اند ؛ ولى لازم نيست از آن‌ها صحبت كنيم . علم تا هنوز حرف آخر خود را نگفته است . زمان زياد لازم است تا علم آهسته آهسته تا جايى پيش برود كه به مراحل تكامل خود دست يابد . معراج پيغمبراكرم صلى الله عليه و آله و سلم در واقع افتتاح عصر فضاء براى بشريت محسوب مىشود كه براى اولين بار توسط پيغمبر بزرگوار اسلام صلى الله عليه و آله و سلم افتتاح گرديد .\r\n\r\n","description":"","footnote":"","page_name":" 271 ","page_number":293},
  {"content":"\r\n\r\n\r\nحديث شريف معراج\r\nبحث ما مربوط به معراج رسول اكرم صلى الله عليه و آله و سلم بود ، تا حدوى در مورد آيات مباركه صحبت گرديد ؛ ولى مجدداً به آيه مباركه :  « إِنْ هُوَ إِلَّا وَحْيٌ يُوحى »  اشاره مىكنم . از آيه مباركه دانسته مىشود كه خداوند جل جلاله به پيغمبرش وحى نمود آن چيزهايىرا كه وحى نمود ؛ اما در مورد معراج رواياتى زيادى نقل شده است . مىخواهم بعضى از آن‌ها را براى شما بيان نمايم . يكى از آن روايات اين است كه در شب معراج پيغمبراكرم صلى الله عليه و آله و سلم از خداوند جل جلاله سؤال كرد و فرمود :\r\n\r\nبهترين اعمال\r\n« يا رَبِّ ! أى الْاعْمالِ أفْضَلُ » ؟ پروردگارا ! برترين و شريف‌ترين كارها كدام است ؟\r\n« فَقالَ اللهُ عَزَّ وَجَلَّ : لَيْسَ شَىْءٌ عِنْدِى أفْضَلَ مِنَ التَّوَكُّلِ عَلَىَّ وَالرِّضا بِما قَسَمْتُ » خداوند عزّوجلّ در پاسخ آن‌حضرت صلى الله عليه و آله و سلم فرمود : هيچ عملى نزد من بالاتر از توكّل بر من و راضى بودن به آن‌چه كه من قسمت كرده‌ام نيست . خداوند جل جلاله از آن بنده راضى نمىشود كه به قسمت او راضى نشود .\r\n\r\nشكر خداوند جل جلاله\r\nچه‌قدر خوب است كه انسان به عنوان يك بنده شكر گزار ، هميشه از آن‌چه كه خدا قسمت نموده است راضى باشد . در تقسيم خدا بايد انسان راضى باشد ؛ زيرا او حكيم است و عليم ، قسمتى را كه در ابعاد مختلف انجام مىدهد از روى علم و حكمت است . اين قسمت تنها به رزق مربوط نمىشود ؛ بلكه ساير كمالات و حالات\r\n\r\n","description":"","footnote":"","page_name":" 272 ","page_number":294},
  {"content":"\r\n\r\nرا نيز شامل مىشود . مثلًا ، يك‌نفر قوه حافظه قوى دارد ، ديگرى قوه حافظه‌اش ضعيف است . يكى قوه ادراك بسيار قوى دارد ، برعكس يكى ديگر قوه ادراكش معمولى است . يك نفر صورت زيبا دارد ، يكى ديگر صورت بسيار زشت دارد . يكى استعداد عالى دارد ، ديگرى استعدادش متوسط است . يكى فرزندان خوب دارد ، ديگرى فرزندان بد دارد . در فقر ، در دارايى و در تمام كمالات انسان‌ها در جايگاه‌هاى مختلف قرار دارند . بشر در هيچ شرايطى از كمالات مساوى برخوردار نيست ، براى اين‌كه مصلحت بشر يا نظام عمومى تقاضا نمىكند تا در كمالات همه يك‌سان باشند .\r\nتقسيماتىكه از جانب خداوند متعال جل جلاله صورت گرفته است ، همه بر اساس عوامل و علل عقلى مىباشد ، هيچ چيزى فوق عوامل تقسيم نشده است . عوامل و اسباب آن‌ها نيز مخلوق خداست . به عنوان مثال وقتى ما مىگوييم ، چرا خداوند جل جلاله خواسته كه قد اين آدم خيلى كوتاه باشد و قد فلان آدم خيلى بلند باشد ؟ در حالىكه يكى از بلندى قدّش رنج مىبرد و ديگرى از كوتاهى آن رنج مىبرد . جواب واضح است . كوتاهى و بلندى قد انسان نيز از خود عوامل و اسباب دارد ، هيچ‌كدام آن‌ها بدون عوامل و اسباب به وجود نيامده است . كوتاهى و بلندى قدّى انسان به‌صورت طبيعى نيست كه بگوييم خدا آن را خواسته بوده ؛ بلكه عوامل و اسباب آن‌ها سبب شده است كه يكى قدّى كوتاه باشد و ديگرى قدّى بلند و دراز داشته باشد . تمام قضاياى عالم از خود علل و اسباب دارد . كسى فكر نكند كه هر چيز از چيزى ديگر بريده است ، هيچ چيز از هم بريده نيست ، همه باهم ارتباط دارند . عوامل و اسباب طبيعى سبب به‌وجود آمدن آن‌ها مىشود . عوامل طبيبعى نيز\r\n\r\n","description":"","footnote":"","page_name":" 273 ","page_number":295},
  {"content":"\r\n\r\nخو به‌خود به وجود نيامده است . آن‌ها نيز مخلوق خداست و بر اساس حكمت آفريده شده‌اند ، لذا انسان بايد در برابر حكمت و اراده پروردگارش تسليم باشد .\r\nالبته پدر و مادر انسان نيز در عوامل طبيعى مدخليت دارند ، حتى سلسله به سلسله تا جدّ دهم انسان ، آن‌گونه كه گفته مىشود ، در سرنوشت انسان تأثير گذار است . افعال و رفتارپدر و مادر ، اخلاق پدر و مادر و هم‌چنين افعال و رفتار و اخلاق اجداد انسان نيز به‌شكل ژن‌هاى وراثتى در مىآيد و بر نسل‌هاى آينده تأثير گزار مىشود . اكنون موضوع ژن‌هاى وراثتى يك دنياى ديگرى را براى ما گشوده است . ژن‌هاى وراثتى از طريق آبا و اجداد ، براى انسان به ترتيب منتقل مىشوند و در يك مقطع خاص زمينه رشد و فعاليت آن‌ها نيز آماده مىشود و در سرنوشت نسل‌هاى بعدى تأثير مىكند . به هرصورت ، تمام چيزهايىكه در قسمت انسان آمده است ، چه فقر و مفلسى ، چه دارايى و نادارى ، چه ژن‌هاى وراثتى و چه ساير كمالات انسانى ، همه از راه‌هاى عوامل و اسباب طبيعى به‌وجود آمده است و خداوندمتعال جل جلاله نيز مسبب الاسباب است . تمام اسباب طبيعى در سلسله طوليه خود ، به علم و اراده پروردگار متعال جل جلاله مربوط است و در سرنوشت انسان مدخليت دارند .\r\n\r\nتوكل كردن بر خدا\r\nخداوند متعال جل جلاله مىفرمايد : چيزى برتر از توكّل بر من نيست . اگر انسان به‌خدا توكل نكند ، بر چه‌كسى توكل كند ؟ ما بنده هستيم و بنده بايد به پروردگار خود اعتماد كند . اگرانسان بر لطف و كرم ذوالجلال اعتماد نكند ، بدبخت و بىچاره خواهد شد . انسان در زندگانى دنيا مانند يك پر كاه ، در\r\n\r\n","description":"","footnote":"","page_name":" 274 ","page_number":296},
  {"content":"\r\n\r\nمقابل امواج بزرگ است و براى نجات از امواج بزرگ به يك نقطه‌ى اتكاء ضرورت دارد . انسان بايد يك سطح اتكاء برايش وجود داشته باشد . يك تكيه‌گاه مورد اعتماد ، تا در صورت لزوم بر او تكيه كند . تكيه گاه مورد اعتماد براى انسان بسيار مهم و ضرورى است .\r\nبه‌عنوان مثال ، يك‌وقتى انسان در بيابان است ، گرد و خاك برمىخيزد ، هوا تاريك مىشود . انسان راه را گُم مىكند ، نمىداند به‌كدام سمت و سوى برود . به هر طرف كه روى آورد بادهاى طوفانى مانع رفتن او مىشود . به نظر شما در هم‌چه شرايطى اگر يك شخص قدرت‌مند پيدا شود و دست انسان را بگيرد و از طوفان نجات دهد ، چه حالتى براى انسان پيدا مىشود ؟ چه‌قدر خوش‌حال مىشود ؟ در چنين شرايطى انسان از خوش‌حالى به خود نمىگنجد و گويا بال در مىآورد . زندگانى دنيا سراسر اين چنين است ؛ مشكلات زيادى در مسير زندگانى وجود دارد كه ممكن است هرگاهى دامن‌گير انسان شود . انسان بايد به چيزى اعتماد كند ، آيا چيزى جز خداى واحد و توانا وجود دارد كه انسان به او اعتماد كند ؟ هرگز چنين چيزى مورد اعتماد ، جز خداى حكيم و عليم نبوده و نخواهد بود . پس اگر قرار باشد انسان به چيزى توكل كند ، چه چيزى از خدا بهتر است ؟ چرا انسان به خدا توكل نكند ؟ چرا به او اعتماد نكند كه در هر شرايط او تكيه‌گاهى بس قوى و محكمى براى انسان است .\r\n\r\nمقاومت و اعتماد به نفس\r\nتوكّل نمودن به خدا براى انسان بسيار مفيد است . راه مشكلات را براى انسان نشان مىدهد ، گره از مشكلات‌هاى زندگى باز مىكند . نفس توكّل و اعتماد كردن\r\n\r\n","description":"","footnote":"","page_name":" 275 ","page_number":297},
  {"content":"\r\n\r\nبه‌خدا ، براى انسان توان مقاومت مىدهد ، و از نا اميدى و تسليم به حوادث نجات پيدا مىكند . وقتى توان مقاومت براى انسان پيدا شود راه پيروزى بر مشكلات نيز پيدا مىشود . خيلى از انسان‌ها به‌خاطر عدم اعتماد به نفس ، مقاومت خود را از دست مىدهند و در برابر مشكلات‌ها زود شكست مىخورند . اين دنيا دار مشكلات است ، در هر يك قدمى انسان مشكلات وجود دارد . بايد انسان بر اين‌همه مشكلات پيروز شود ، پيروزى در برابر مشكلات ، صبر مىخواهد ، حوصله مىخواهد ، مقاومت مىخواهد و اعتماد به‌نفس مىخواهد . انسان بايد در بدترين شرايط مقاومت خود را از دست ندهد ، اعتماد به نفس داشته باشد و به خداى خود توكل كند تا به مطلوب خود برسد . دنيا با گُل فرش نشده كه فقط انسان شعار بدهد ، زندگانى با شعار دادن درست نمىشود ، زندگانى تلاش مىخواهد ، مقاومت مىخواهد . هركس مىخواهد عالم و دانشمند شود ، بايد يك‌عمر درس بخواند ، سال‌ها زحمت بكشد ، مشكلات‌ها را تحمل كند تا به جايى برسد . كار كردن نيز از خود مقاومت مىخواهد ، تا انسان خشت و سمنت را آماده نكند و با فشار آن‌ها را بالاى ديوار نبرد ، ساختمان درست نمىشود . هم‌چنين دكان دارى ، مال‌دارى و زراعت ، همه مقاومت مىخواهد . بدون مقاومت هيچ‌كارى انجام نمىشود .\r\nحالا سؤال اين است كه مقاومت از كجا پيدا مىشود ؟ بدون شك مقاومت از اعتماد به خدا پيدا مىشود . حالا ممكن است اين سؤال نيز مطرح شود كه آيا خداوند به اعتماد و توكل ما ضرورت دارد ؟ جواب منفى است . خداوند جل جلاله هيچ‌گاه به اعتماد ما احتياج ندارد . اين ما انسان‌ها هستيم كه هرلحظه به افاضه او محتاج\r\n\r\n","description":"","footnote":"","page_name":" 276 ","page_number":298},
  {"content":"\r\n\r\nهستيم . اعتماد به خدا به معنى احتياج خدا نسبت به بندگانش نيست ؛ بلكه خداوند جل جلاله مىخواهد از آن طريق به بندگانش تفضل نمايد . توكل بر خدا وند جل جلاله به انسان اعتماد به نفس مىدهد ، وقتىكه اعتماد به نفس پيدا شد ، مقاومت انسان در برابر مشكلات زياد مىشود . توكل بر خدا انسان را به آينده اميد وار مىكند و زندگى انسان را هدف‌مند و گوارا مىسازد .\r\n\r\nاميدوارى به آينده\r\nبرهمين اساس است كه خداوند متعال جل جلاله كسانىرا كه به او توكل مىكند دوست دارد . دوستى خدا نسبت به بندگانش يك نوع تشويق است ، مىخواهد بندگانش در أثر مشكلات زندگى نا اميد نشوند . ممكن است انسان در برابر مشكلات يك‌بار يا دو بار شكست بخورد ؛ اماّ سرانجام با مقاومت و پايدارى بر مشكلات غلبه مىكند . ؛ براى اين‌كه نسبت به آينده خود اميدوار است ، علت مقاومت نيز در واقع همين اميد وارى به آينده مىباشد . پيروزى انسان در پناه صبر و مقاومت است . توكل كردن بر خدا كار بسيار خوبى است ؛ ولى بايد بدانيد كه معناى توكل ترك اسباب نيست ، تنبلى و بىحالى نيست . معناى توكل نيز صبر و مقاومت در وجود انسان است . وقتى انسان معتقد مىشود كه يك قدرت شكست ناپذير او را يارى مىكند ، مقاومت وجودش زياد مىشود و هر لحظه در انتظار فرج مىباشد .\r\nدر حديثى نقل شده است ، « و اعقل راحلتك و توكل على الله » « 1 » با توكل زانوى اشتر ببند ، اسباب ظاهرى را انجام دهيد ، زانوى اشتر را با تناب ببنديد ؛ ولى\r\n\r\n\r\n","description":"","footnote":"\r\n( 1 ) - وسائل الشيعه ، ج 17 ، ص 34\r\n","page_name":" 277 ","page_number":299},
  {"content":"\r\n\r\nبازهم به خدا توكل كنيد تا شُتر را دزد نبرد يا كدام آفت ديگرى به آن نرسد . در تمام كارها ابتداء بايد اسباب طبيعى آن‌ها آماده شود و سپس به خدا هم توكل نمايد . شكست انسان‌ها غالباً در أثر نا اميدى و ترس پديد مىآيد ، به عنوان مثال اگر در بيابان يك حيوان درنده بر انسان حمله كند و انسان نتواند در برابر آن حيوان مقاومت كند ، چه‌كار مىشود ؟ وقتى انسان از زندگى نا اميد شود ، معلوم است كه بعد از اندك مقاومت ، حيوان درنده بر او غلبه كرده و او را مىخورد . اگر در چنين شرايطى انسان بداند كه حتماً يك كسى پيدا مىشود و از شرّ اين حيوان درنده نجات مىدهد ، به مقاومت خود ادامه مىدهد ، زود تسليم نمىشود . يك‌وقت به‌صورت معجزه آميز ، متوجه مىشود كه حيوان در أثر مقاومت او از دريدنش نا اميد گرديده و پا به فرار گذاشت . توكل بر خداوند جل جلاله به انسان اميد مىبخشد ، انسان را به آينده روشن اميدوار مىسازد و بر اساس همين اميدوارى سرانجام در برابر مشكلات غالب مىشود .\r\n\r\nايمان محكم به خدا\r\nدر روايتى دارد كه يك نفر زنديق نزد امام صادق عليه السلام آمد ، زنديق كسى است كه به خدا ايمان ندارد . مرد زنديق از آن‌حضرت عليه السلام پرسيد و گفت : چه دليلى براى وجود خدا دارى كه مىگويى خدا وجود دارد ؟ ! امام صادق عليه السلام گفت : تا كنون مسافرت كرده‌اى ؟ زنديق گفت بلى ، بعد پرسيد : آيا از طريق دريا هم سفر كرده‌اى ؟ مرد زنديق گفت : بلى ، امام عليه السلام پرسيد ، در مسافرت دريايى كدام وقتى اتفاق افتاده كه به طوفان برخورده باشى و خطر سقوط كشتى در أثر امواج دريا براى تو محتمل شده باشد و جان خود را در خطر ديده باشى ؟ زنديق گفت بلى ، بعض اوقات چنين\r\n\r\n","description":"","footnote":"","page_name":" 278 ","page_number":300},
  {"content":"\r\n\r\nاتفاقى برايم رخ داده است . امام عليه السلام فرمود : در همان‌وقت كه جان تو در خطر بوده به چه كسى پناه بردى ؟ مرد زنديق گفت : من در آن موقعىكه دريا طوفانى بود و كشتى روى امواج دريا بالا و پايين مىشد و جان خود را در خطر ديدم ، ناخود آگاه به يك قدرتى نامرئى پناه بردم و از او خواستم مرا نجات دهد ، درحالىكه او را نمىشناختم . امام صادق عليه السلام فرمود : همان قدرتى نامرئى كه تو به او پناه برده‌اى خداست ! تو به او قدرت نامرئى مىگوى و ما او را خدا مىگوييم ، خداست كه هر انسانى در هنگام خطر فطرتاً به او پناه مىبرد . مىگويد : مرد زنديق با شنيدن بيان محكم امام صادق عليه السلام به خداوند حكيم و عليم جل جلاله ايمان آورد و كلمه شهادت را بر زبان جارى كرد .\r\nايمان به خدا انسان را از نا اميدى نجات مىدهد . اكنون در غرب ، خودكُشى رواج دارد ، علت اكثر خود كُشىها در غرب ، اين است كه مردم به خدا ايمان ندارند ، وقتى انسان به خدا ايمان نداشته باشد ، زود از زندگى خسته مىشود ، مردم در غرب آينده خود را تاريك مىبينند ، اعتماد به نفس خود را از دست داده و تصميم مىگيرند كه خود كُشى بهتر از اين زندگى پوچ و خسته كننده مىباشد . در نا اميدى مقاومت انسان را از بين مىرود و در برابر كوچك‌ترين مشكلات شكست خورده و دست به خودكشى مىزند .\r\nتوكل نمودن به خدا براى انسان فايده‌هاى بسيار دارد ، انسان را نسبت به آينده اميد وار مىسازد ، اعتماد به نفس پيدا مىكند و در برابر مشكلات شكست نمىخورد . در\r\n\r\n","description":"","footnote":"","page_name":" 279 ","page_number":301},
  {"content":"\r\n\r\nحديث معراج خوانديم كه خداوند متعال جل جلاله مىفرمايد : « ليس شىء عندى أفضل من التوكل على » در نزد من هيچ عملى بهتر از توكل نمودن بر من نيست . من توكل كنندگان را دوست مىدارم . معلوم است كه خداوند جل جلاله به توكل بندگانش نياز ندارد ، او مىخواهد بر بندگانش لطف و مرحمت نمايد . مىخواهد به واسطه‌ى توكل ، باران رحمت خود را بر بندگانش نازل كند و آنان را از شكست و گمراهى نجات بخشد . اعتماد به خدا انسان را در برابر مشكلات بيمه مىسازد . انسان خدا شناس در همه حال خدا را برخود ناظر مىداند و به قدرت او ايمان دارد ، وقتى كسى به قدرت خدا ايمان داشته باشد ، هيچ‌وقت در برابر مشكلات سُست نمىشود و اميد به آينده خود را از دست نمىدهد .\r\n\r\nتأثير روانى ايمان\r\nتوكل بر خداى واحد ، از نظر روانى براى انسان راه گشا است ، وقتى انسان در مشكلات اقتصادى بر خدا توكل مىكند ، در مشكلات اجتماعى به او پناه مىبرد ، در مشكلات خانوادگى از او يارى مىطلبد ، در مشكلات سياسى به خدا تكيه مىكند . انسانىكه به خداى خود اعتماد دارد ، در تمام مشكلات به او پناه مىبرد و مشكلات هرچند طاقت فرسا باشد ، با اتكاء به خداوند جل جلاله مشكلات برايش گوارا مىشود و به اميد غلبه و پيروزى با مشكلات مقاومت مىكند و خود را در برابر حوادث زود تسليم نمىكند . « وَالرِّضا بِما قَسَمْتُ » و بهترين عمل در نزد من آنست كه بندگانم از آن‌چه در قِسمت آنان قرار داده‌ام راضى باشند .\r\n\r\n","description":"","footnote":"","page_name":" 280 ","page_number":302},
  {"content":"\r\n\r\nزندگى هميشه با حوادث همراه است ، در حوادث زندگى فرقى بين مؤمن و كافر وجود ندارد . كافر هم مريض مىشود ، مؤمن هم مريض مىشود . مؤمن هم گرفتارى دارد ، كافر هم گرفتارى دارد ، هيچ كدام استثناء نيستند . سنت خدا بر اين جارى شده است كه در مورد حوادث روزگار فرقى ميان خوب و بد وجود نداشته باشد .  وَ لَنْ تَجِدَ لِسُنَّةِ اللَّهِ تَبْدِيلًا »  « 1 » سنت خدا يعنى همين قانون طبيعت ، قانون طبيعت براى همه يك‌سان است . بايد انسان به آن‌چه كه خدا برايش مقدر ساخته راضى باشد . اگر راضى نباشد ، مجبور است تمام روز از خدا شكايت كند ، تمام روز جزع و فزع كند ، تمام روز بىتابى كند . درحالىكه با شكايت نمودن ، داد و فرياد كردن قانون عليت تغيير نمىكند ، قانون طبيعت همان‌گونه كه خدا خواسته به پيش مىرود .\r\n\r\nفرق مؤمن و كافر\r\nاگر انسان به رضاى خدا تسليم شود و به آن‌چه كه او در قسمتش قرار داده است راضى باشد ، مشكلات زندگى بر او آسان‌تر وگواراتر مىشود . صبر و مقامت پيدا مىكند ، صبر و مقاومت در برابر مشكلات به اين معنى است كه انسان خدا را حكيم مىداند و تمام مصيبت‌هاى به وجود آمده را از جانب او مىداند ، وقتى انسان چيزى را از جانب خدا بداند ، بىتابى و بىصبرى نمىكند . انسان مىداند خداوند حكيم است و مصلحت او تقاضا نموده كه او دچار چنين گرفتارى و مصيبت شود ، ممكن است گرفتارى برايش خير باشد . لذا تسلى مىيابد و صبر مىكند . انسانىكه خدا را حكيم و عليم بداند ، هيچ‌گاه از او شكايت نمىكند ، چون مىداند كه هرچه از جانب اوست\r\n\r\n\r\n","description":"","footnote":"\r\n( 1 ) - احزاب / آيه 62\r\n","page_name":" 281 ","page_number":303},
  {"content":"\r\n\r\nخالى از حكمت نيست . او مصلحت بندگانش را مىداند و بر اساس مصلحت خوشى يا بدى را بر بندگان خود مسلط مىكند .\r\nفرق مؤمن و كافر نيز در همين است كه مؤمن خدا را خالق و مدبر كائنات مىداند ، همه چيز را از جانب او مىداند و در برابر حوادث روزگار بىتابى نمىكند . اماّ كافر اين‌گونه نيست ! كافر دنيا را پوچ و بىهدف مىداند ، مىگويد : دنيا دار تصادف است ، مثل عصاى كور به هركه خواست اصابت مىكند . به عنوان مثال ، مؤمن هم مريض مىشود ، كافر هم مريض مىشود . از نظر فيزيكى بدن هردو درد دارد ؛ اما كافر علاوه بر درد فيزيكى ، از درد روانى نيز رنج مىكشد ، زندگى دنياى خود را بدون هدف مىداند . در حالىكه مؤمن اين چنين نيست ، مؤمن فقط رنج فيزيكى را متحمل مىشود ، از نظر روانى مؤمن هيچ ناراحتى ندارد . مؤمن مىداند كه درد از جانب خداست و هروقت او بخواهد شفا مىدهد .\r\nانسان مؤمن ممكن است از درد فيزيكى خود رنج ببرد . اماّ از اصل قضيه كه درد نيز مربوط به خدا مىشود راضى مىشود . ممكن است مؤمن از درد فيزيكى راضى نباشد ؛ ولى چون قلباً درد را از جانب خدا مىداند ، از نظر روانى برايش دردى وجود ندارد . كار خدا بدون مصلحت نيست و هركارش داراى حكمت است و از روى علم صورت مىگيرد . هركارى را كه خدا براى بندگانش مصلحت بداند ، حتماً خيرى نيز در آن وجود دارد . مثلًا كفاره گناهان او مىشود و يا سبب هدايت و يا توبه او و يا مزيد درجات نفسى يا اخروى او مىگردد .\r\n\r\n","description":"","footnote":"","page_name":" 282 ","page_number":304},
  {"content":"\r\n\r\n\r\nخطر بى اعتمادى به خدا\r\nمتأسفانه بسيارى از مردم ، در همين عصرىكه ما زندگى مىكنيم ، از خدا راضى نيستند ، حتى مسلمانان . بعضىها تا نيمه‌هاى شب از تشويش خواب نمىروند . بعضى اشخاص وقتى به اطراف خود فكر مىكند ، مىبيند كه همسايه‌هايش پول‌دارد . همسايه‌هايش قدرت‌مند است . رقبايش ماشين خوب دارند ، آپارتمان مجلل دارند ، فرزندان زياد دارند ، بدن سالم دارند ؛ شب تاصبح به همين فكر خود را مىسوزاند . از خدا شكايت مىكند . خدايا چه‌قدر مرا مظلوم خلق كرده‌اى ؟ چه قدر نسبت به من بىتوجه هستسى ؟ چرا براى من نيز پول ندادى ؟ چرا براى من نيز ماشين‌هاى مدل بالا ندادى ؟ چرا فرزندان تنومند به من ندادى ؟ چرا من مريض هستم ؟ چرا به همسايه‌هايم بدن سالم داده‌اى ؟ از اول شب تا آخرشب به خدا چرا و چرا مىگويد . از زندگى خود ناراضى است و از قدرت و دارايى ديگران رنج مىبرد . تمام شب ، فرش غم براى خود پهن مىكند . براى مال ديگران تأسف مىخورد ، براى علم ديگران تأسف مىخورد ، براى قدرت ديگران حسرت مىخورد ، براى شهرت ديگران غصه مىخورد و رشك مىبرد .\r\nچنين اشخاصى هيچ‌وقت از خدا راضى نمىشوند و ممكن است همين نا رضايتىها يك وقتى منجر به كفر شود . بعضىها با گفتن حرف‌هاى كفر آميز دين خود را به خطر مىاندازند . از حديث شريف معراج ، چنين دانسته مىشود ، همان‌گونه كه اعتماد و توكل بر خدا و همچنين راضى بودن به تقسيمات و اراده او از محبوب‌ترين اعمال در نزد خدا محسوب مىشود ، عدم توكل و اعتماد به ذات اقدس او نيز از مبغوض‌ترين اعمال محسوب شود .\r\n\r\n","description":"","footnote":"","page_name":" 283 ","page_number":305},
  {"content":"\r\n\r\nانسان بايد هميشه بر خدا توكل كند و به تقسيمات او سر تسليم فرو نهد ؛ زيرا تمام چيزها بر اساس عوامل و اسباب طبيعى براى انسان مىرسد ، به‌صورت فوق العاده براى هيچ‌كس چيزى داده نمىشود . بر همين اساس مىفرمايد : بهترين عمل در نزد من ، آنست كه كسى در اموراتش به من توكل كند و بر تقسيم و اراده من تسليم باشد . انسان بايد از خداى خود راضى باشند . خداوند جل جلاله همه چيز را بر اساس حكمت و مصلحت بر بندگانش و مقدار تلاش در كارها ارزانى مىدارد . ممكن است به‌كسى ثروت و دارايى بدهد ؛ ولى ممكن است ظرفيت آن را نداشته باشد . ممكن است ثروت براى او بلا و گرفتارى باشد . ممكن است توسط ثروت و دارايى خود ، انسان‌هاى بيگناه را بكشد ، بر مردم ظلم و تعدى كند . دراين‌صورت مسلماً كيفر عمل خود را نيز مىبيند . عكس العمل كشتن يك انسان بىگناه قصاص است . عكس العمل ظلم و تعدى زندان است . وقتى خود انسان علاوه بر عكس العمل اخروى ، در دنيا نيز قصاص شود ، آن پول به دردش نمىخورد . انسان پول نداشته باشد بهتر است تا در زندان بخوابد ، يا به جرم كشتن يك انسان قصاص شود .\r\nچه خوب است انسان با توجه به سعى و تلاشى كه دارد ، از زندگانى خود راضى باشد ، چه خوب است كه انسان به پروردگار خود اعتراض نكند ، چه خوب است كه انسان از خداى خود شكايت نداشته باشد . خداوند جل جلاله حكيم است . او مصلحت بندگانش را درك مىكند . اوست كه بنا بر مصلحت به بندگانش رزق و روزى مىدهد و هركس صبر داشته باشد ، خداوند جل جلاله وعده سپرده كه در قيامت به او پاداش مىدهد . پاداش قيامت بهتر از ثروت دنياست .\r\n\r\n","description":"","footnote":"","page_name":" 284 ","page_number":306},
  {"content":"\r\n\r\n\r\nمحبت در راه خدا\r\n« يا أحمد ! وَجَبَتْ مَحَبَّتِى لِلْمُتَحابِّينَ فِىَّ » اى محمد صلى الله عليه و آله و سلم محبت من واجب مىشود بر آنانىكه به‌خاطر من ميان خود محبت مىكنند .\r\nمحبت از خود مراحلى دارد . صله رحم واجب است ؛ انسان از خويشاوندان خود ديد و باز ديد مىكند و با آنان محبت دارد . شريك مال و شريك كار خود را انسان دوست دارد ، يك‌نفر به انسان احسان مىكند ، كمك مىكند ، همه‌ى آنان را انسان دوست دارد . اين محبت و دوستى در جاى خودش محفوظ است . اماّ مراد از آن محبت كه خداوند جل جلاله در حديث شريف معراج ذكر فرموده است ، فقط محبت براى خداست . مثلًا يك وقت انسان كسى را دوست كه او براى خدا كار مىكند ، براى دين خدا زحمت مىكشد . مردم را براى نيك هدايت مىكند . اگر انسان چنين كسانى را براى نيكو كارى شان دوست داشته باشد و با آنان محبت كند ، در واقع محبت و دوستى در راه خداست .\r\nطبق حديث شريف ، محبت خدا نيز بر چنين اشخاصى واجب مىشود . بسيارى از اوقات كسانى هستند ، كه هيچ‌گونه منفعت شخصى براى انسان ندارد ؛ چون‌كه مىداند او براى خدا گام برمىدارد ، به‌خاطر خدا او را در دل دوست مىدارد و با او محبت مىكند . از اين‌كه فلان شخص متدين است من او را دوست دارم . از اين‌كه فلانى در راه خدا خدمت مىكند ، من او را دوست دارم . دوستى من به‌خاطر خداست ، نه به‌خاطر منفعت شخصى ، نه به‌خاطر پيوند خويشاوندى . اگر دوستى و محبت انسان بر همين اساس صورت بگيرد ، مصداق حديث شريف معراج مىشود كه خداى\r\n\r\n","description":"","footnote":"","page_name":" 285 ","page_number":307},
  {"content":"\r\n\r\nتبارك و تعالى مىفرمايد : « وَجَبَتْ مَحَبَّتِى لِلْمُتَحابِّينَ فِى » محبت من براى كسانى واجب مىشود كه به‌خاطر من باهم‌ديگر محبت مىكنند . معلوم است كسىكه محبت خدا بر او واجب شود زندگانى دنيا و آخرتش بيمه مىشود .\r\n« وَجَبَتْ مَحَبَّتِى لِلْمُتَحابِّينَ فِى » در مورد محبت ، گاهى دو نفر نسبت به هم‌ديگر اظهار محبت و دوستى مىكنند . اگر از يكى از آنان پرسيده شود ، براى چه فلانى را دوست دارى ؟ مىگويد : به‌خاطر خدا او را دوست دارم ، او آدم متدين است و راست‌گوى است ، به حلال و حرام خدا پاىبند است ، سپس اگر از ديگرى پرسيده شود كه تو براى چه فلانى را دوست دارى ؟ او هم مىگويد : براى خدا او را دوست دارم . او مرد متدين ، نيكوكار و خدا شناس است . هيچ‌گونه منافع شخصى بين اين دو نفر وجود ندارد ؛ ولى دوستى آنان فقط براى خداست . در مورد اين محبت ، خداى سبحان مىفرمايد : « وَجَبَتْ مَحَبَّتِى لِلْمُتَحابِّينَ فِى » محبت من واجب شد بر آنانىكه درميان خود به‌خاطر من محبت مىكنند .\r\nگاهى اين محبت بين دو نفر است ؛ اماّ گاهى بين چند نفر مىباشد . مثلًا در بين يك تشكيلات ، در بين يك انجمن ، در بين يك حزب چنين محبتى وجود دارد . همه باهم تلاش مىكنند تا براى مردم خدمت كنند ، به‌صورت دست جمعى براى فقراى جامعه كمك كنند . همه دست به دست مىدهند ، براى مردم كم بضاعت پُل درست مىكنند ، شفاخانه درست مىكنند ، براى درس خواندن بچه‌ها مكتب درست مىكنند ، كتابخانه مىسازند . به صورت دست‌جمعى براى خدمت به \" خلق الله \" زحمت مىكشند . هم‌ديگر را به‌خاطر همين كارهاىشان دوست دارند و با هم محبت مىكنند . طبق اين حديث ، محبت خدا بر چنين جماعتى واجب مىشود ؛ يعنى خدا برخود واجب\r\n\r\n","description":"","footnote":"","page_name":" 286 ","page_number":308},
  {"content":"\r\n\r\nمىداند كه نسبت به آنان محبت كند ، محبت خدا مثل محبت بنده نيست كه فقط در دل كسى را دوست داشته باشد ؛ بلكه محبت خدا شامل رحمت او مىشود . كسىكه مورد محبت خدا واقع شود ، در رحمت خدا غرق مىشود . رحمت خدا شامل تمام نعمت‌هاى او مىشود . كسىكه در اين مقام برسد ، در بالاترين مقام انسانى رسيده است .\r\n\r\nمحبت با بندگان خدا\r\nدر يك حديث ديگر كه ظاهراً سند آن نيز معتبر است چنين نقل شده است كه يك نفر در كوچه آمده بود و درى خانه كسى را دق‌الباب مىكرد . يك نفر ديگر در همين وقت از ره عبور مىكرد ، از او پرسيد : چرا درب اين خانه را مىزنى ، چيزى از صاحب آن مىخواهى ؟ گفت نه ، پرسيد : طلب‌كار هستى ؟ گفت نه ، پرسيد : كدام توقع ديگرى دارى ؟ گفت نه ، به خواست‌گارى دخترش آمدى ؟ گفت نه ، . پرسيد : وقتى هيچ چيزى از او نمىخواهى ، چرا درب خانه او را مىكوبى ؟ گفت : فقط براى اين‌كه برادر دينى من است . مرد مؤمن است ، مىخواهم او را زيارت كنم . من دروازه او را براى خد مىكوبم ، نه براى خودم . مرد گفت : براى خدا مىكوبى ؟ ! گفت بلى . سپس مرد گفت : بشارت باد تو را ، من انسان نيستم ؛ بلكه فرشته هستم . من ازجانب خدا مأمور هستم كه به تو بشارتى خوش بدهم . مرد گفت چه بشارتى ؟ گفت : بشارت من براى تو اين است كه خداوند جل جلاله بهشت را براى شما واجب كرد .\r\nمىبينيد كار براى خدا چه قدر ارزش دارد ؟ اين مرد بدون اين‌كه كدام توقع از آن مؤمن داشته باشد ، خوست از او احوال جويى كند . نه موضوع كمك در كار\r\n\r\n","description":"","footnote":"","page_name":" 287 ","page_number":309},
  {"content":"\r\n\r\nبود و نه موضوع پول . با دست خالى آمده بود تا آن مؤمن را زيارت كند . چه خوب است كه انسان تلاش كند تا محبتش براى خدا باشد . كمك كردن به بندگان خدا بسيار ثواب دارد ، ارزش بسيار بالايى دارد ؛ ولى اگر محبت و دوستى انسان در راه خدا باشد ، انسان به مرحله‌اى مىرسد كه فرشته‌ها نرسيده باشند . آن بنده‌اى خدا آمده تا برادر مؤمن خود را زيارت كند ، ازين‌كه او متدين است به او اظهار محبت نمايد . بدون كدام توقع ؛ اماّ يك‌مرتبه مىبيندكه فرشته از جانب خدا مأمور گرديده تا به او بشارت بهشت را دهد . مىگويد : خداوند جل جلاله بهشت را بر تو واجب نمود .\r\n« وَجَبَتْ مَحَبَّتِى لِلْمُتَحابِّينَ فِى » اگر \" وجبت \" را به‌معناى \" ثَبتت \" بگيريم ، اين مىشود كه محبت من ثابت است براى كسانىكه براى رضاى من به هم‌ديگر محبت مىكنند ، كسىكه محبت خدا بر او ثابت باشد ، حتماً محبوب خداست و مجبوب خدا هيچ‌گاهى به دوزخ نمىرود و بهشت براى او جاويدان خواهد بود .\r\n\r\nكنار گذاشتن منيت‌ها\r\nچه قدر خوب است كه انسان تمام كارهايى را كه انجام مىدهد ، براى رضاى خدا باشد . مصرف مال انسان براى خدا باشد ، محبت انسان براى خدا باشد ، فكر انسان براى خدا باشد ، حركات انسان براى خدا باشد ، سكنات انسان براى خدا باشد ، خشم و غضب انسان براى خدا باشد .\r\nچنين چيزى براى انسان ممكن است ؛ اماّ قدرى دقت مىخواهد ، قدرى مواظبت مىخواهد تا انسان ربانى شود . زندگى اجتماعى هم خوبىهايى دارد و هم بدىها . اگر انسان در اجتماع ترازو و مثقال را بگذارد . مثلًا اگر كسى\r\n\r\n","description":"","footnote":"","page_name":" 288 ","page_number":310},
  {"content":"\r\n\r\nبر او سلام كند ، او نيز بر او سلام نمايد . اگر كسى او را يك شب دعوت كرد ، او نيز او را دعوت كند .\r\nدر چنين شرايطى تمام روابط اجتماعى بر اساس برخورد متقابل صورت گرفته و زندگى اجتماعى از هم پاشيده و خراب مىشود ؛ براى اين‌كه هيچ‌كارى بدون توقع و براى رضاى خدا انجام نمىشود . منّيت در اجتماع حاكم مىشود . در حالىكه منّيت انسان خيلى ضعيف و ناچيز است ؛ اگر روابط اجتماعى بر اساس منّيت استوار شود ، هيچ‌گاهى در بين مردم محبت پيدا نمىشود . بر عكس كينه ، عداوت ، دشمنى ، بدبينى و بد اخلاقى جاى محبت را در بين مردم مىگيرد و روابط اجتماعى از بين مىرود .\r\nدر خيلى از جاها تجربه شده است كه براى يك دعوت يا مهمانى ، چندين‌ماه برادر از برادر ناراحت و جدا مىشود ، به خانه هم‌ديگر نمىروند . باهم قهر شد و رفت و آمد را قطع مىكنند . اگر سؤال شود براى چه يك‌ديگر را تحريم كرده‌ايد ؟ مىگويند براى اين‌كه فلان روز برادرم چند نفر را دعوت كرده بود ، مرا دعوت نكرده بود . من يك روز از برادرم پول خواستم ، به من قرض نداد . تمام ناراحتىها و كشمكش‌هاى بىفايده براى منّيت است . اگر به‌جاى منّيت به خدا فكر شود ، نه كسى به فكر دعوت مىافتد و نه به فكر قرض خواستن و نه به فكر بعض كارهاى جزئى ديگر . انسان به خدا فكر مىكند ، به فضايل اخلاقى و فضايل انسانى فكر مىكند . حالا كسى اگر شما را دعوت كرده يا نكرده ، پول به شما قرض داده يا نداده خيلى مهم نيست . مهم اين است كه به هم‌ديگر به عنوان برادر دينى نگاه كنيد . مهم اينست كه برادر شما و فلان رفيق شما متدين است يا خير ، خدا\r\n\r\n","description":"","footnote":"","page_name":" 289 ","page_number":311},
  {"content":"\r\n\r\nشناس است يا خير ، دروغ مىگويد يا نه ؟ به حرام خود را آلوده مىكند يا نه . اگر فكر انسان متوجه اين چيزها شود ، عفو و گذشت در بين مىآيد ، اغماض در بين مىآيد . در نتيجه محبت ، صميميت ، عطوفت و مهربانى ، جاى بد بينىها ، عداوت‌ها ، كينه ورزىها و منّيت‌ها را مىگيرد . ترازو و مثقال گذاشتن ، انسان را حقير مىكند ، عفو و گذشت به انسان عظمت مىدهد .\r\nانسان بايد به‌سوى خدا حركت كند ، به‌سوى معنويت حركت كند ، محبت و دوستى خود را براى خدا مصرف كند . منّيت‌هارا كنار بگذارد ، منّيت ضعيف و ناتوان است ، زود شكست مىخورد ، زود انسان را به پرتگاه سقوط مىاندازد . اگر دوستى و محبت انسان براى خدا باشد ! آن‌گونه كه در حديث شريف ذكر شده است ، در جاىگاه بالايى قرار خواهد گرفت . « وَجَبَتْ مَحَبَّتِى لِلْمُتَحابِّينَ فِى » محبت من براى آنانى واجب است كه به‌خاطر من ، نسبت به هم‌ديگر محبت نشان مىدهد ، عطوفت و مهربانى نشان مىدهد . در اين صورت ، اگر از كسى سؤال شود براى چه با فلانى محبت مىكنى ؟ فورا مىگويد : براى اين‌كه او متدين است و خدا را دوست دارد . خداوند جل جلاله نيز چنين انسانى را دوست دارد و مىفرمايد : محبت شما برايم واجب شد ، دوستى شما برايم واجب گرديد ، من هم شما را دوست دارم .\r\n« وَجَبَتْ مَحَبَّتِى لِلْمُتَحابِّينَ فِى » براى آنانىكه به خاطر من ، در بين خود محبت مىكنند ، محبت من نيز بر آنان واجب مىشود . « وَوَجَبَتْ مَحَبَّتِى لِلْمُتَواصِلِينَ فِى » محبت من واجب است براى كسانىكه به‌خاطر من با هم‌ديگر وصل مىشوند ، براى\r\n\r\n","description":"","footnote":"","page_name":" 290 ","page_number":312},
  {"content":"\r\n\r\nرضاى من ، اتصال برقرار مىكنند ، به خانه يك‌ديگر رفت و آمد مىكنند . « وَوَجَبَتْ مَحَبَّتِى لِلْمُتَوَكِّلِينَ عَلَى » محبت من واجب است براى كسانىكه بر من توكل و اعتماد كنند . « وَلَيْسَ لِمحَبَّتِى عَلَمٌ وَ لَا غَايَةٌ وَلا نِهايَةٌ » از براى محبت من ، هيچ نشانه مخصوص و نقطه پايانى وجود ندارد . در اين‌جا خداوند متعال جل جلاله از سه گروه نام مىبرد و مىفرمايد : اين سه گروه كسانى هستند كه محبت من بر آنان واجب شده است .\r\n\r\nنام آسمانى پيغمبراكرم صلى الله عليه و آله و سلم\r\nپيغمبر بزرگوار اسلام صلى الله عليه و آله و سلم به دو نام خطاب مىشود ، يكى نام آسمانى است و ديگرى نام زمينى . همان‌گونه كه علماء در اول خطابه مىگويند : « الذى سمى فى السماء باحمد و فى الارضين بابى القاسم محمد » « 1 » نام زمينى پيغمبر اكرم صلى الله عليه و آله و سلم محمد مىباشد ؛ يعنى پسنديده . پيغمبراكرم صلى الله عليه و آله و سلم در ميان مردم به نام محمد ياد مىشود ؛ اماّ درآسمان نام ديگرى دارد . نام آن بزرگوار ، در آسمان احمد است . يعنى پسنديده تر . آن‌حضرت صلى الله عليه و آله و سلم در ميان فرشته‌گان به‌نام احمد ياد مىشود . خداوند جل جلاله در اين حديث كه منسوب به معراج است ، به پيغمبر اكرم صلى الله عليه و آله و سلم احمد خطاب مىكند .\r\n\r\n\r\n","description":"","footnote":"\r\n( 1 ) -  « وَ إِذْ قالَ عِيسَى ابْنُ مَرْيَمَ يا بَنِي إِسْرائِيلَ إِنِّي رَسُولُ اللَّهِ إِلَيْكُمْ مُصَدِّقاً لِما بَيْنَ يَدَيَّ مِنَ التَّوْراةِ وَ مُبَشِّراً بِرَسُولٍ يَأْتِي مِنْ بَعْدِي اسْمُهُ أَحْمَدُ فَلَمَّا جاءَهُمْ بِالْبَيِّناتِ قالُوا هذا سِحْرٌ مُبِينٌ »  صف / آيه 6\r\n « وَ الَّذِينَ آمَنُوا وَ عَمِلُوا الصَّالِحاتِ وَ آمَنُوا بِما نُزِّلَ عَلى مُحَمَّدٍ وَ هُوَ الْحَقُّ مِنْ رَبِّهِمْ كَفَّرَ عَنْهُمْ سَيِّئاتِهِمْ وَ أَصْلَحَ بالَهُمْ »  محمد / آيه 2\r\n","page_name":" 291 ","page_number":313},
  {"content":"\r\n\r\n\r\nپرهيز از زرق و برق دنيا\r\n« يا أحْمَدُ ! احْذَرْ أنْ تَكُونَ مِثْلَ الصَّبِىِّ إذا نَظَرَ إلَى الْاخْضَرِ وَالْاصْفَرِ أحَبَّهُ وَإذا أُعْطِىَ شَيْئاً مِنَ الْحُلْوِ وَالْحامِضِ اغْتَرَّ بِهِ »\r\nاى احمد ! مبادا مانند بچّه‌ها باشى كه هرگاه به رنگ‌هاى سبز و زرد نظر مىافكنند ، به آن‌ها دل مىبندند و يا وقتى طعم ترش و شيرين در اختيارشان قرار مىگيرد ، نسبت به آن فريفته مىشوند . بچه‌هاى كوچك معمولًا چنين است . وقتى يك چيز را ببينند كه رنگ قشنگ و زيبا دارد ، به اصطلاح زرق و برق در آن ديده مىشود به او بيشتر توجه نموده و بيشتر علاقه نشان مىدهند . خداوند جل جلاله خطاب به پيغمبرش مىفرمايد : مثل كودكان مباش ! كه رنگ‌هاى جذاب آنان را بسوى خود مىكشاند . يا وقتى خوراك‌هاى شرين و خوش‌مزه را بخورند ، همه چيز را به‌حال خودش گذاشته و مشغول خوردن مىشوند . رسول من ، تو نبايد آن‌گونه باشى ! به هر مقدارى كه احتياج دارى از امكانات دنيا استفاده كن . خلقت تو براى اين نيست كه به دنبال جذابيت‌ها به روى ، به‌دنبال لذت‌ها به روى . نعمت‌ها و لذت‌هاى براى شما نيست مگر اندكى . دنيا براى كسب تكامل و شفافيت نفس توست نه براى تجملاتىكه در آن مىبينى . وقتىكه آن‌حضرت اين جمله را از پروردگار خود شنيد . عرض كرد .\r\n\r\nتقرب جستن بسوى خدا\r\n« يارَبِّ ! دُلَّنِى عَلى عَمَل أتَقَرَّبُ بِهِ إِلَيْك » خدايا مرا به عملى رهنمايى كن كه موجب تقرب تو واقع شوم . « اجْعَلْ لَيْلَكَ نَهاراً وَنَهارَكَ لَيْلًا » خداوند جل جلاله خطاب به پيغمبرش فرمود : شب خود را روز ، و روز خود را شب قرار بده . پيغمبر عرض كرد .\r\n\r\n","description":"","footnote":"","page_name":" 292 ","page_number":314},
  {"content":"\r\n\r\n« يارَبّ ! كَيْفَ ذلِكَ ؟ » پروردگارا چه‌طور روزم را شب و شبم را روز قرار دهم ؟ « قَالَ : اجْعَلْ نَوْمَكَ صَلاةً وَطَعامَكَ الْجُوعَ » فرمود : خواب خود را نماز و غذاى خود را گرسنگى قرار بده . شب‌ها به جاى خواب ، نماز بخوان و مرا عبادت كن . روزهاى مثل شب ، شكم خود را گرسنه نگهدار . يعنى شب‌ها غذا كم بخور ، تا نفس تو شفافيت پيدا نموده و معنويت بر تو غلبه كند .\r\n\r\nمحبت و تقرب به فقراء\r\n« يا أحْمَدُ ! إنَّ الَمحَبَّةَ للهِ هِىَ الَمحَبَّةُ لِلْفُقَراءِ وَالْتَقَرُّبُ إلَيْهِمْ »\r\nاى احمد ! محبت براى خدا ، همان محبت با فقيران و تقرب به آنان است . اگر مىخواهى با من محبت كنى ، با فقراء و مساكين محبت كن و به آنان تقرب بجوى . بعضىها با مردم پول‌دار و ثروت‌مند بيشتر از ديگران محبت مىكنند ، درحالىكه محبت با آنان در واقع محبت براى خود انسان است . دوستى انسان با پول‌داران و ثروت‌مندان اكثراً از روى طمع مىباشد . انسان به آنان محبت مىكند كه چيزى به او بدهد ؛ اما محبت و دوستى فقراء فقط براى خدا انجام مىشود ؛ زيرا از فقراء و مساكين هيچ انتظارى نمىرود ، براى چه انسان طمع داشته باشد ؟ .\r\n« يا أحْمَدُ ! مَحَبَّتِى مَحَبَّةُ الْفُقَراءِ فَأَدْنِ الْفُقَراءَ وَقَرِّبْ مَجْلِسَهُمْ مِنْكَ وَأبْعِدِ الْاغْنِياءَ وَأبْعِدْ مَجْلِسَهُمْ عَنْكَ لِانَّ الْفُقَراءَ أحِبّائِى »\r\nاى احمد ! محبّت من در گرو محبّت فقراست ، پس به آن‌ها نزديك شو و هم‌نشينى با آنان را اختيار كن و از ثروت‌مندان و مجالس‌شان فاصله بگير ، چراكه فقرا دوستان من هستند .\r\n\r\n","description":"","footnote":"","page_name":" 293 ","page_number":315},
  {"content":"\r\n\r\n\r\nدنياپرستان ثروت‌مند\r\nدر اين‌جا لازم است اين نكته را نيز تذكر دهم كه اصل ثروت‌مندى اشكال ندارد ، ثروت چيزى خوب است ؛ ولى از ثروت‌مندان دنيا پرست انسان بايد دورى كند . ثروت‌مندان دنيا پرست ، غير از ماديات چيزى را نمىفهمند . اگر كسى هزار افغانى از آنان به‌صورت قرض الحسنه بخواهد نمى دهند . مىگويند : براى قرض الحسنه پول نيست . بايد سود بدهى تا به تو پول بدهم . پول به مردم مىدهند تا از آنان سود بگيرند . اين عده از ثروت‌مندان ، نه خمس مىدهند و نه زكات . نه صله رحم انجام مىدهند و نه به فقرا كمك مىكنند . هرچه جمع مىكنند ، براى خود ذخيره مىكنند . دنيا دارى جدا از دنيا پرستى است . دنيا دار خدا پرست ، خيلى خوب است ، هم خودش استفاده مىكند و هم به ديگران كمك مىكند . دنيا دار خداپرست هم خمس مىدهد و هم زكات ، هم صله رحم انجام مىدهد و هم به فقرا و نيازمندان كمك مىكند ؛ ولى ثروت‌مند دنيا پرست نه خودش مىخورد و نه به ديگران مىدهد . با خويشاوندان فقير خود ققع رابطه مىكند تا آنان از او چيزى نخواهند ، با فقرا و مساكين رابطه خود را مىبُرّد ، تا آنان از او وجوهات نخواهند . مىفرمايد : رسول من ، از چنين اشخاصى دنيا پرست دورى و قطع رابطه كن .\r\nثروت‌مندان دنيا پرست ، در طول تاريخ ، باعث مشكلات مردم بوده‌اند . استعمار توسط آنان صورت مىگيرد ، استثمار از نا حيه آنان صورت مىگيرد . از جهات مختلف بر مردم ظلم مىكنند و در صدت اذيت و آزار آنان مىباشند . سود مىخورند ، به منافع مردم ضرر مىرسانند ، ظلم و تعدى مىكنند و سرانجام خون مردم را نيز در شيشه مىكنند . نمونه دنيا پرستى در غرب بيشتر از جاهاى ديگر وجود دارد . در غرب كارخانه‌هاى توليدى اكثراً توسط همين دنيا پرستان اداره مىشود . بعض اوقات\r\n\r\n","description":"","footnote":"","page_name":" 294 ","page_number":316},
  {"content":"\r\n\r\nتوليدات شان زياد مىشود ، وقتى توليدات‌شان زياد شد ، معلوم است كه تقاضا كننده كم مىشود ، وقتى تقاضا كننده كم شد ، نرخ اموال هم به‌صورت طبيعى پايين مىآيد . آنان در چنين موقع چه‌كار مىكنند ؟ مىنشينند و براى اين كاهش قيمت تدابير ديگرى را مىسنجند . آنان نمىخواهند اجناسى را كه توليد كرده‌اند ، با قيمت پايين بفروشند . آنان براى اين‌كه جلو نزول قيمت را بگيرند تا در آينده به توليدات‌شان ضرر نرسد ؛ اموال اضافى را بر مىدارند و در معرض تلف قرار مىدهند . تمام اموال اضافى خود را نابود مىكنند ، مىسوزانند ، به دريا مىاندازند ، از راه‌هاى مختلف سعى مىكنند تا اموال اضافى را تلف كنند .\r\nچراى چنين كارى را انجام مىدهند ؟ براى اين‌كه اگر عرضه در بازار زياد شود قيمت‌ها پايين مىآيد . آنان نمىخواهند قيمت‌ها پايين بيايد . سعى مىكنند به همان اندازه جنس در بازار داشته باشند كه تقاضا كننده آن به‌قدر كافى وجود داشته باشد . مذمت قرآن از ثروت‌مندان دنيا پرست بىجهت نيست . آنان حاضراند تمام اموال اضافى خود را در آتش بسوزانند ؛ ولى حاضر نمى شوند تا با قيمت نازل‌تر براى مردم خود به فروش برسانند . مىبينيد چه‌قدر باطن آنان سياه است ، چه‌قدر روح آنان كثيف و آلوده است . به قول سعدى :\r\n به سرهنگ سلطان چنين گفت زن * كه خيز اى مبارك در رزق زن\r\nبرو تا زخوانت نصيبى دهند * كه فرزندگانت ز سختى رهند \r\n\r\n","description":"","footnote":"","page_name":" 295 ","page_number":317},
  {"content":"\r\n\r\n\r\nروزه بىبركت شاه\r\nافسرى كه در نزد پادشا خدمت مىكرد ، روزى به وظيفه خود نرفت . زن او به شوهرش گفت : بلند شو براى انجام وظيفه ، تا از سفره سلطان چيزى برايت بدهند . اگر سر كار نروى بچه‌هايت از گرسنگى چشم به راه مىمانند . سرهنگ در جواب خانمش خود گفت :\r\n بگفتا بود مطبخ امروز سرد * كه سلطان به شب نيت روزه كرد \r\nآشپزخانه امروز تعطيل است . شب كه من آن‌جا بودم كه سلطان نيت روزه كرد . وقتى شاه روزه داشته باشد ، معلوم است كه در آشپزخانه چيزى پخته نمىشود . براى چه من بروم ؟\r\n زن از نا اميدى سرانداخت پيش * همى گفت با خود دل از فاقه ريش\r\nكه سلطان از اين روزه گويى چه خواست ؟ * كه افطار او عيد طفلان ماست\r\nخورنده كه خيرش برآيد ز دست * به از صائم الدهر دنيا پرست\r\nمسلم كسى را بود روزه داشت * كه درمانده‌اى را دهد نان چاشت\r\nو گرنه چه لازم كه زحمت برى * ز خود بازگيرى و هم خود خورى ؟ \r\n\r\n","description":"","footnote":"","page_name":" 296 ","page_number":318},
  {"content":"\r\n\r\nزن از ناراحتى سر خود را به پايين انداخت و گفت : سلطان از اين روزه گرفتن چه مىخواهد ؟ كه افطار او براى طفلان ما عيد است . روزه بايد كسى بگيرد كه براى يك نفر درمانده قوتى دهد ، تا شكمش سير شود ؛ و گرنه اين روزه گرفتن چه فايده دارد كه در روز ، روزه بگيرد ؛ و در شب دوباره همان غذايى را كه در روز نخورده است ، با همان غذا شكمش را سير كند . روزه مستحبى بايد كسى بگيرد كه خيرش به ديگران برسد . اگر كسى روزه مستحبى نگيرد و خيرش به ديگران برسد ، بهتر است از آن روزه دار دنيا پرستى كه روزه مستحبى مىگيرد و خيرش به كسى نمىرسد . به راستى اگر انسان اگر همان روزه واجب خود را بگيرد و در بقيه ايام بدون اين‌كه روزه مستحبى بگيرد ، خيرش را براى مردم برساند ، بهتر است از كسىاست روزها روزه مستحبى مىگيرد . « يا أحْمَدُ ! مَحَبَّتِى مَحَبَّةُ الْفُقَراءِ فَأَدْنِ الْفُقَراءَ وَقَرِّبْ مَجْلِسَهُمْ مِنْكَ وَأبْعِدِ الْاغْنِياءَ وَأبْعِدْ مَجْلِسَهُمْ عَنْكَ لِانَّ الْفُقَراءَ أحِبّائِى » اى احمد ثروت‌مندان دنيا پرست را از خود دور كن و از نشستن در مجالس آنان برحذر باش ! زر و زيور دنيا پرستان را مبغوض بدار و از آن‌ها فاصله گير .\r\n\r\nاوصاف اهل دنيا\r\n« يا أحْمَدُ ! أبْغِضِ الدُّنْيا وَأهْلَها وَأحِبَّ الْاخِرَةَ وَأَهْلَها »\r\nاى احمد ! دنيا و اهل آن را مبغوض بدار ، آخرت و اهل آن را محبوب بدار . عرض كرد :\r\n« يا رَبِّ ! وَمَنْ أهْلُ الدُّنْيا وَمَنْ أهْلُ الْاخِرَة ؟ » پروردگارا ! اهل دنيا و اهل آخرت چه كسانى هستند ؟ فرمود : أهْلُ الدُّنْيا مَنْ كَثُرَ أكْلُهُ وَضِحْكُهُ وَنَوْمُهُ وَغَضَبُهُ ، قَلِيلُ\r\n\r\n","description":"","footnote":"","page_name":" 297 ","page_number":319},
  {"content":"\r\n\r\nالرِّضا ، لا يعْتَذِرُ إلى مَنْ أساءَ إلَيْهِ وَلا يقْبَلُ عُذْرَ مَنِ اعْتَذَرَ إلَيْهِ . كَسْلانُ عِنْدَ الطّاعَةِ وَشُجاعٌ عِنْدَ الْمَعْصِيَةِ . أَمَلُهُ بَعِيدٌ وَأجَلُهُ قَرِيبٌ لا يحاسِبُ نَفْسَهُ .\r\nاهل دنيا كسى است كه خوردن ، خنديدن ، خواب و غضبش زياد و رضايت او اندك باشد . اهل دنيا اگر به كسى بدى كند ، از او پوزش نمىطلبد و هم‌چنين اگر از كسى گناهى سر بزند ، هرگز او را نمىبخشد . يعنى عادت اهل دنيا بر اين است كه نه در مقابل خطاى خود از ديگران عذر مىخواهد و نه عذر كسى را كه مرتكب خطاء شده است مىپذيرد . اهل دنيا هنگام عبادت ، كسل و هنگام معصيت ، شجاع است . اهل دنيا آرزويش دور و دراز و مرگش نزديك است ، آنان در دنيا به حساب خود نمىپردازند .\r\nقَلِيلُ الْمَنْفَعَةِ ، كَثِيرُ الْكَلامِ ، قَلِيلُ الْخَوْفِ ، كَثِيرُ الْفَرَحِ عِنْدَ الطَّعامِ ، وَإنَّ أهْلَ الدُّنْيا لا يشْكُرُونَ عِنْدَ الرَّخاءِ وَلا يصْبِرُونَ عِنْدَ الْبَلاءِ . كَثِيرُ النّاسِ عِنْدَهُمْ قَلِيلٌ . يحْمِدُونَ أنْفُسَهُمْ بِما لا يفْعَلُونَ وَيَدَّعُونَ بِما لَيْسَ لَهُمْ وَيَتَكَلَّمُونَ بِما يتَمَنُّون وَيَذْكُرُونَ مَساوِئَ النّاسِ وَيُخْفُونَ حَسَناتِهِمْ .\r\nو [ اهل دنيا 
  ] نفعش به ديگران نيز اندك است . اهل دنيا حرف زياد مىزنند و ترس‌شان كم است . آنان هنگام رسيدن به غذا ، شادمان مى شوند . اهل دنيا هنگام نعمت شكر و هنگام بلا ، صبر نمىكنند . آنان به كارهايىكه هنوز انجام نداده‌اند خودستايى مىكنند ، چيزى را ادّعا مىكنند كه به آن نرسيده‌اند . آنان از روى آرزو و هوس سخن مىگويند ، عيوب ديگران را بازگو و خوبى هاى آنان را مخفى مىكنند .\r\n\r\n","description":"","footnote":"","page_name":" 298 ","page_number":320},
  {"content":"\r\n\r\n\r\nعيب‌هاى دنيا پرستان\r\n« يا رَبِّ ! كُلُّ هذَا الْعَيْبِ فِى أهْلِ الدُّنْيا ؟ »\r\nپروردگارا ! اهل دنيا اين همه عيب دارند ؟ فرمود :\r\n« يا أحْمَدُ ! إنَّ عَيْبَ أهْلِ الدُّنْيا كَثِيرٌ ، فِيهِمُ الْجَهْلُ وَالْحُمْقُ ، لا يتَواضَعُونَ لِمَنْ يتعَلَّمُونَ مِنْهُ وَهُمْ عِنْدَ أنْفُسِهِمْ عُقَلاءٌ وَعِنْدَ الْعارِفِينَ حُمَقاءٌ »\r\nاى احمد ! اهل دنيا عيب فراوان دارند . آنان جاهل‌اند و احمق ، در مقابل استاد خود تواضع نمىكنند ، خود را عاقل مىپندارند ؛ در حالىكه نزد اهل معرفت از احمقان هستند . اهل دنيا افرادى هستند كه فاقد احساس مسؤليت و علاقه مند به عيش و نوش دنيا هستند . اين از صفات اهل دنيا است . اماّ اهل آخرت اين‌گونه نيستند . آنان در برابر نعمت‌هاى خدا شكر مىكنند و نه در برابر مصيبت‌هاى او صبر مىكنند ؛ ولى اهل دنيا وقتى به نعمت برسند ، كفران مىكنند . وقتى به مصيبت گرفتار شوند ، شكايت و بىتابى مىكنند . خدمات فراوان ديگران در نظر آنان اندك و كارهاى كوچك خودشان را بزرگ مىشمارند آنان خود را براى كارهايىكه انجام نداده‌اند ستايش مىكنند . بدون انجام كارى بر ديگران منت مىگذارند ، چيزهاى را مطالبه مىكنند كه حق آنان نيست . پيوسته از آرزوهاى خود سخن مىگويند . عيوب مردم را آشكار و نيكىهاى آنان را پنهان مىكنند . آنان اهل دنيايند ، از همان طبقه پست هستند كه در أثر ناسپاسى ، در آخرت به عذاب خدا گرفتار مىشوند .\r\nدنيا پرستى و خود خواهى سرانجام انسان را به حماقت مىرساند . تمام آن‌چه را كه براى شما بيان داشتم ، مربوط به خود خواهى مىشود ، خود خواهى عقل انسان را ازبين مىبرد و انسان خودخواه هيچ‌وقت از راه‌هاى عقلايى فكر نمىكند .\r\n\r\n","description":"","footnote":"","page_name":" 299 ","page_number":321},
  {"content":"\r\n\r\nوقتى پيش استاد خود درس مىخواند و از او علم مىآموزد ، از خود تواضع نشان نمىدهد ، خود را از استادش بالاتر حساب مىكند . اهل دنيا خود را عاقل‌ترين مردم مىدانند ؛ ولى در نزد آگاهان و در نزد اهل معرفت ، همه نادان و احمق هستند ، حديث مبارك اوصاف دنيا پرستان را اين چنين بيان مىكند .\r\n\r\nاوصاف اهل آخرت\r\n« يا أَحْمَدُ ! إِنَّ أَهْلَ الآخِرَةِ رَقيقَةٌ وُجُوهُهُمْ ، كَثيرٌ حَياؤُهُمْ ، قَليلٌ حُمْقُهُمْ ، كَثيرٌ نَفْعُهُمْ ، قَليلٌ مَكْرُهُمْ ، أَلنّاسُ مِنْهُمْ فى راحَةٍ ، وَ أَنْفُسُهُمْ مِنْهُمْ فى تَعَبٍ »\r\nاى احمد ! اهل آخرت نرم دلانى هستند كه با حياى بسياراند ، نافهمىشان اندك و سودشان سرشار است ، حيله‌گرى و فريب‌كارى آنان بسيار ناچيز است ، مردم از ناحيه آنان آسوده خاطراند ، درحالىكه خود شان از جانب مردم در رنج و زحمت‌اند .\r\n« كَلامُهُمْ مَوْزُونٌ ، مُحاسِبينَ لِأَنْفُسِهِمْ مُتْعِبينَ لَها ، تَنامُ أَعْيُنُهُمْ وَ لا تَنامُ قُلُوبُهُمْ ، أَعْيُنُهُمْ باكِيَةٌ ، وَ قُلُوبُهُمْ ذاكِرَةٌ ؛ وَ إِذا كُتِبَ النّاسُ مِنَ الغافِلينَ ، كُتِبُوا مِنَ الذّاكِرينَ ، فى أَوَّلِ النِّعْمَةِ يحْمَدُونَ ، وَ فى آخِرِها يشْكُرُونَ »\r\nسخنان شان نيكو و سنجيده است ، نفس خويش را به محاسبه مىكشند و آن را در رنج و سختى مىافكنند ، چشمان‌شان را خواب فرا مىگيرد ، امّا دل هاىشان هرگز به خواب نمىرود . با چشمانى اشكبار ياد خدا را در دل زنده مىدارند ، آن گاه كه نام مردم در زمره بىخبران نوشته شود ، نام آنان در دفتر ذاكران\r\n\r\n","description":"","footnote":"","page_name":" 300 ","page_number":322},
  {"content":"\r\n\r\nو هوشياران ثبت مىشود . در آغاز نعمت ، خدا را مىستايند و در پايانش سپاس اورا به جا مىآورند .\r\n« دُعاؤُهُهْم عِنْدَ اللهِ مَرْفُوعٌ ، وَ كَلامُهُمْ عِنْدَهُ مَسْمُوعٌ ، تَفْرَحُ بِهِمُ المَلائِكَةُ ، يدُورُ دُعاؤُهُم تَحْتَ الحُجُبِ ، يحِبُّ الرَّبُّ أَنْ يسْمَعَ كَلامَهُمْ ، كَما تُحِبُّ الوالِدَةُ وَلَدَها ؛ لا يشْغَلُهُمْ عَنِ اللهِ شَىْءٌ طَرْفَةَ عَيْنٍ »\r\nدعا و درخواست‌هاى آنان در پيشگاه خدا بلند و مستجاب است و سخنان‌شان در نزد او پذيرفته شده است . فرشته‌ها از اهل آخرت خوشنودند ، دعا و زمزمه آنان حجاب‌ها را در نورديده و به استجابت مىرسد ، زيرا حجاب‌هاى نورى در حركت اند و خداوند شنيدن سخنان شان را دوست دارد ، آن‌گونه كه مادر فرزندش را دوست دارد . هيچ چيز ، آنان را از خدا باز نمىدارد ، حتى به قدر چشم برهم زدن ايشان را از ياد خدا غافل نكرده و نمىكند .\r\n« وَ لا يريدُونَ كَثْرَةَ الطَّعامِ وَ لا كَثْرَةَ الكَلامِ وَ لا كَثْرَةَ اللِّباسِ ؛ أَلنّاسُ عِنْدَهُمْ مَوْتى ، وَ اللهُ عِنْدَهُمْ حَىٌّ كَريمٌ لا يمُوتُ ؛ يدْعُونَ المُدْبِرينَ كَرَماً ، وَ يزيدُونَ المُقْبِلينَ تَلَطُّفاً ؛ قَدْ صارَتِ الدُّنْيا وَ الآخِرَةُ عِنْدَهُمْ واحِدَةً ؛ يمُوتُ النّاسُ مَرَّةً ، وَ يمُوتُ أَحَدُهُمْ فى كُلِّ يوْمٍ سَبْعينَ مَرَّةً مِنْ مُجاهَدَةِ أَنْفُسِهِمْ وَ هواهُمْ ، وَ الشَّيْطانِ الَّذى يجْرى فى عُرُوقِهِمْ »\r\nآنان هرگز قصد زياده خورى و زياده گويى و زياده خواهى در پوشش و لباس خود ندارند . مردم در نظرآنان هم‌چون مردگانند و خداوند در اعتقاد آنان زنده جاويدان و كريم بزرگ است . فراريان را به كرم و بزرگى ، دست‌گيرند و روى\r\n\r\n","description":"","footnote":"","page_name":" 301 ","page_number":323},
  {"content":"\r\n\r\nآورندگان به او را به لطف و خوش‌رويى پذيرا باشند . دنيا و آخرت از نظر آن‌ها يكى است . مردم در زندگى يك‌بار مىميرند اما اهل آخرت از شدت و كثرت مجاهدت ، با نفس و هواپرستى و وسوسه‌هاى شيطانى روزى هفتاد بار مىميرند .\r\n« وَ إِنْ قامَ بَيْنَ يدَىَّ فَكَأَنَّهُ بُنْيانٌ مَرْصُوصٌ » لا أَرَى فى قَلْبِهِ شُغْلًا بِمَخْلُوقٍ . فَوَعِزَّتى وَ جَلالى ، لَأُحْيِيَنَّهُ حَياةً طَيِّبَةً ، حَتَّى إِذا فارَقَ رُوحُهُ جَسَدَهُ ، لا اسَلِّطُ عَلَيْهِ مَلَكَ المَوْتِ ، وَ لا يلى قَبْضَ رُوحِهِ غَيْرى .\r\nامّا چون يكى از آنان در پيشگاه من به نماز و نياز مىايستد ، مانند بنيانى محكم و استوار است ، در قلبش هيچ وابستگى و تعلقى به مخلوق نمىيابم . به عزّت و جلالم سوگند او را به حيات طيبه زنده بدارم و آن گاه كه زمان جدايى روح از جسمش فرا رسد ، فرشته مرگ را بر او مسلط نكنم و جز خودم كسى عهده دار گرفتن جانش نباشد .\r\n« وَ لَأَفْتَحَنَّ لِرُوحِهِ أَبْوابَ السَّماءِ كُلَّها ، وَ لَأَرْفَعَنَّ الحُجُبَ كُلَّها دُونى ، وَ لَآمُرَنَّ الجِنانَ فَلْتَزَيَّنَنَّ ، وَ الحُورَ العينَ فَلْتُشْرِقَنَّ ، وَ المَلائِكَةَ فَلْتُصْلِبَنَّ ، وَ الأَشْجارَ فَلْتُثْمِرَنَّ ، وَ ثِمارَ الجَنَّةِ فَتَدَلَّيَنَّ ، وَ لَآمُرَنَّ ريحاً مِنَ الرِّياحِ الَّتى تَحْتَ العَرْشِ فَلْتَحْمِلَنَّ جبالًا مِنَ الكافُورِ وَ المِسْكِ الأَذْفَرِ فَلْتَضْرَمَنَّ وَقوداً مِنْ غَيْرِ نارٍ فَلْتَدْخُنَنَّ »\r\nتمام درهاى آسمان را به روى روحش بگشايم و همه حجاب‌هايى را كه بين او و من است ، از ميان بردارم و به بهشت‌ها دستور مى دهم خود را زينت دهند و آرايش كنند ، حورالعين از هر جانب بر او وارد شوند و فرشته‌گان به خدمت ايستند و درختان ميوه دهند و ميوه هاى بهشت براى عرضه به او نزديك گردند ، نسيمى از\r\n\r\n","description":"","footnote":"","page_name":" 302 ","page_number":324},
  {"content":"\r\n\r\nنسيم هاى تحت عرش را فرمان مىدهم كه كوه‌هايى از كافور و مشك خوشبو را بردارند تا سوختى از غير آتش دراندازند و اطرافش را از آن آكنده سازند ،\r\n« وَ لا يكُونُ بَيْنى وَ بَيْنَ رُوحِهِ سَتْرٌ ، وَ أَقُولُ لَهُ عِنْدَ قَبْضِ رُوحِهِ : مَرْحَباً وَ أَهْلًا بِقُدُومِكَ عَلَىَّ ! أَسْعِدْ بِالكَرامَةِ وَ البُشْرَى بِالرَّحْمَةِ وَ الرِّضْوانِ وَ جَنّاتٍ لَهُمْ فيها نَعيمٌ مُقيمٌ خالِدينَ فيها أَبَداً ، إِنَّ اللهَ عِنْدَهُ أَجْرٌ عَظيمٌ . فَلَوْ رَأَيْتَ المَلائِكَةَ كَيْفَ يأْخُذُها واحِدٌ وَ يعْطيهَا الآخَرَ ! »\r\nبين من و روح او پوشش و مانعى نباشد و هنگام گرفتن جانش او را مخاطب قرار داده و مىگويم : خوش آمدى و با آمدنت صفا آوردى ! با اين بزرگداشت چه سعادتى نصيب اوست و مژده به رحمت و رضوان و بهشت‌هايىكه در آن‌ها نعمت‌هاى جاويد و ابدى است و اجر بزرگ و بىپايان در نزد خداست . اى كاش مىديدى فرشته‌گان را ، كه چگونه او را مى گيرند و دست به دست مىگردانند .\r\n\r\nدنيا پرستان حيوان صفت\r\nبحث در مورد احاديث معراج است ، قبلًا تا حدودى به آن اشاره داشتم ؛ ولى مطالب معراج خيلى زياد است ، نمىشود همه‌ى آن‌ها را در اين‌جا صحبت كنيم . حديث شريف معراج جهات مختلفى دارد و مطالب زيادى علمى و فلسفى نيز در آن آمده است . من فقط همان مطالبى را بيان داشتم كه فرصت صحبت آن‌ها برايم ميسر گرديد ، مطالب معراج براى زندگىما مفيد باشد ، اوصاف اهل آخرت را شنيديد ، خدا قسمت كند كه ما و شما نيز در اين اوصاف شريك باشيم .\r\nواقعاً كسانىكه اهل آخرت هستند ، با كسانىكه كه اهل دنيا هستند ، تفاوت زياد دارند . دنيا پرستان مثل حيوانند ؛ بلكه بدتر از حيوان . حيوان فقط به فكر خوردن خود مىباشد ، به عنوان مثال ، اگر حيوانى را داخل باغچه ببرند ، همه چيز را\r\n\r\n","description":"","footnote":"","page_name":" 303 ","page_number":325},
  {"content":"\r\n\r\nمىخورد ، نه به فكر گل است و نه به فكر گياهان قيمتى ، هرچه به دهانش بيفتد مىخورد . حيوانات براى خوردن هيچ حدى ندارند ، اگر حيوانات درنده‌ى مانند حيوانت جنگل باشند ، هرچيزى را كه ببيند شكار مىكنند ، آن‌ها را مىدرند و خون‌شان را مىخورند . در جنگل قانون زور حكومت مىكند ، هركدام شان زور بيشتر داشت ، بدون ملاحظه ديگرى را مىدرد و پاره مىكند .\r\n\r\nحكومت جنگل\r\nيك وقتى در تلويزيون ديدم كه يك مار بسيار بزرگى آمد ، خيلى بزرگ بود ، انسان از ديدنش وحشت مىكرد . يك مرتبه ديدم مار ديگرى كه بزرگ‌تر از آن بود پيداشد ، بر او حمله كرد و اورا بلعيد . مار قبلى نيز خيلى بزرگ بود ؛ اماّ مار دومى قوىتر و بزرگ‌تر از او بود . همين‌كه آمد بر مار كوچك‌تر حمله كرد و آن را با استخوانش در شكم خود فرو برد . در جنگل حد و حدود وجود ندارد ، حيوان قوى حيوانات ضعيف‌تر از خود را مىخورد . حالا اين حيوانات ضعيف كوچك باشد يا بزرگ فرق نمىكند .\r\nبعضى اوقات شير و پلنگ جوجه‌هاى فيل را شكار مىكنند ، شتر را با آن بزرگى شكار كرده و مىخورند . هم‌چنين اگر به حيوانات ريز مانند موش و يا پرنده‌هاى كوچك هم رحم نمىكنند ، تا ببينند فوراً آن‌ها را شكار مىكنند . حيوانات مىخواهند شكم خود و بچه‌هايش را سير كنند ، وقتى شكم‌هاى شان سير شد به\r\n\r\n","description":"","footnote":"","page_name":" 304 ","page_number":326},
  {"content":"\r\n\r\nعقب كار خود مىروند تا مرتبه‌ى ديگر گرسنه شوند ، وقتى گرسنه شد دوباره به فكر شكار مىافتند . اهل دنيا يا دنيا پرستان ، خاصيت همين حيوانات درنده جنگل را دارند ؛ منتهى حيوانات بعد از آن‌كه شكار كرد و شكمش سير شد ، ديگر به دنبال شكار نمىروند . اماّ دنيا پرستان هرگز سير نمىشوند ، هرچند دنيا داشته باشند ، بازهم گرسنه هستند . هرچند خون مردم را بياشامند بازهم از خون‌خوارى دست بر نمىدارند ؛ بلكه تشنگىشان به دنيا زياتر مىشود .\r\n\r\nغرايز مهار شده مؤمنين\r\nاماّ اهل آخرت اين چنين نيستند . مؤمنين همه اهل آخرت‌اند ، مؤمن هيچ‌وقت لجام گسيخته نيست . مؤمن غرايز خود را مهار و هوس‌هاى خود را كنترل مىكند . مؤمن مانند اسب لجام دارد . هرجا كه صاحب اسپ هدايت دهد به همان‌طرف حركت مىكند . اگر اسب توسط صاحبش اداره نشود ، ممكن است يك‌وقتى در گودى بيفتد و كمرش بشكند . صاحب اسب هميشه متوجه اسب خود است تا به بيراهه نرود ؛ اگر به بيراهه روى آورد ، فورا جلو او را برمىگرداند و اورا از حطر احتمالى نجات مىدهد ، انسان مؤمن نيز چنين است ، مؤمن نيز صاحب دارد ، صاحب مؤمن دين اوست . مؤمن تابع قانون است ، هيچ‌گاه بر روى قانونىكه خدا وضع نموده است پاى نمىگزارد و از آن تخلف نمىكند .\r\nدر حديثى نقل شده است كه « الْمُؤْمِنُ مُلْجَمٌ بِلِجَامٍ » مؤمن مثل اسب لجام بردهان دارد ، نمىتواند هرجا دلش بخواهد برود ؛ ولى دنيا پرستان و اهل دنيا لجام گسيخته هستند ، هر چه دلش بخواهد انجام مىدهند . انسان لجام گسيخته نه پرواى حلال را\r\n\r\n","description":"","footnote":"","page_name":" 305 ","page_number":327},
  {"content":"\r\n\r\nدارد و نه پرواى حرام را ، نه پرواى خوب را دارد و نه پرواى بد را ، هميشه در فكر هوس‌رانى ، در فكر جمع كردن مال و در فكر استثمار و استعمار و در فكر دنيا پرستى است .\r\n چون سگ درنده گوشت يافت نپرسد * كين شتر صالح يا خر دجال \r\nبراى سگ درنده فرق نمىكند ، شتر حضرت صالح باشد يا خر دجال ، همه را به‌نام گوشت مىخورد . انسان دنيا پرست و ذليل نيز چنين است . هرچيزى كه به دستش بيافتد مىخورد ، هرچيزىكه از دهانش بيرون شود به مردم مىگويد . اماّ انسان خدا شناس و آخرت محور خود را كنترل مىكند . وقتى غيبت مردم گفته شود ، مىگويد : حرام است ، دهن خود را مىبندد . وقتىكه موضوع امر به معروف و نهى از منكر به ميان بيايد ، مثل بلبل سخن مىگويد و مردم را امر و نهى مىكند . اين كار در واقع مشكل است كه انسان هميشه خدا را بر خود حاضر و ناظر بداند و غرايز خود را كنترل نمايد . همان‌گونه كه در حديث شريف معراج ذكر شده است ، خيلى مشكل است كه انسان در روز هفتاد بار بميرد . يعنى درجايىكه غرايز بر انسان غلبه كند ، خشم و غضب تمام وجودش را فرا بگيرد ، خيلى مشكل است كه انسان خود را كنترل كندو نفس اماره خود را مهار كند .\r\n\r\nفرق صعود و سقوط\r\nراه رسيدن به مقام بالا و صعود كردن به سوى خدا خيلى سخت است ؛ ولى برعكس سقوط كردن و بيزارى جستن از خدا كار آسان است . شما دست خود را به\r\n\r\n","description":"","footnote":"","page_name":" 306 ","page_number":328},
  {"content":"\r\n\r\nريسمان محكم بگيريد و خود را به طرف پايين بيندازيد ، خيلى به سرعت روى زمين مىرسيد . در بعضى جاها است كه ارنفاعات و بلندى وجود دارد ، مردم از بالاى آن ارتفاعات توسط ريسمان به پايين مىآيند . خيلى راحت و آسان به پايين مىرسند . بدون اين‌كه برايش مشقت باشد ، تنزل مىكند ، تنزل كارى آسان است ؛ اماّ صعود نمودن كار بسيار مشكل است . شما وقتى بالاى يك كوه بلند مىخواهيد برويد ، تا سر كوه چه‌قدر نفس مىكشيد ؟ چه قدر خسته مىشويد ؟ چه قدر خستگى عايد شما مىشود ؟ لذا سقوط كردن هيچ مشكلى ندارد ، انسان اگر بخواهد سقوط كند ، زود مىتواند سقوط كند ؛ اما بالا رفتن كارى بسيار دشوار است . براى هر قدمىكه برمىدارد ، چند بار بايد نفس بزند . اماّ اهل آخرت بودن و راه غلبه بر نفس نيز مثل صعود كردن مشكلات و مشقت دارد ، زحمت مىخواهد ، مواظبت مىخواهد تا يك‌وقتى پاى انسان نلغزذ ؛ ولى هوسرانى و دنيا پرستى مثل پايين آمدن از كوه است ، هروقت بخواهد سقوط مىكند .\r\nرفتن به‌سوى گمراهى آسان است ، اگر انسان بخواهد گمراه شود ، زود گمراه مىشود . رفتن به‌سوى زنا كارى آسان است ، مال مردم خوردن كار سختى نيست . معصيت خدا بسيار آسان صورت مىگيرد ؛ اماّ حفظ دين ، كارى بس دشواريست ، ايستادن در مقابل اميال نفسانى كار بزرگى است . پرهيز از زنا در شرايط حساس ايمان مىخواهد . دادن اموال در راه خدا شجاعت و شهامت مىخواهد ؛ از خود گذشته‌گى و كشتن هواى نفس ايمان شفاف مىخواهد ، تا روح انسان شگوفا نشود ، كنترل هوس‌ها مشكل است . انسان در راه معصيت با اين همه مشكل مواجه نمىشود ، تا تصميم بگيرد سير نزولى داشته باشد ، زود در اسفل‌السافلين سقوط مىكند .\r\n\r\n","description":"","footnote":"","page_name":" 307 ","page_number":329},
  {"content":"\r\n\r\nبهشت رفتن كار مشكل است ؛ اما جهنم رفتن كارى چندان سختى نيست . رفتن به سراشيبى خيلى زحمت ندارد ، ولى رفتن به طرف بالا نيرو مىخواهد ، مقاومت مىخواهد ، تحمل مشكلات مىخواهد ، تنزل در ظاهر براى انسان خيلى آسان است ؛ منتهى عاقبت خيلى خطرناك دارد ، راه تنزل به جهنم منتهى مىشود ، همه مىدانند كه عذاب جهنم چه قدر سخت است ! .\r\n\r\nجهاد اكبر\r\nهرچند بالا رفتن به‌سوى كمالات ، به‌سوى اخلاقيات زحمت بسيار مىخواهد ، ولى اگر انسان تصميم درست بگيرد ، خيلى هم مشكل نمىباشد . انسان با اراده قوى مىتواند به بالاترين مقام انسانى برسد ، به عبارت ديگر ، به كمال لايق خود دست مىيابد . بالا رفتن به‌سوى كمالات انسانى سخت است ، رعايت اخلاق اسلامى و تطبيق عدالت اجتماعى بسيار سخت است ، همه مخالف غرايز است ، مخالفت با غرايز واقعا جهاد اكبراست . در يكى از جنگ‌ها اصحاب پيغمبراكرم صلى الله عليه و آله و سلم رفتند ، با كفار خوب جنگيدند ، تعداد زيادى را كشتند و آنان را شكست دادند . از مسلمانان نيز تعدادى شهيد و زخمى شدند . وقتى از جنگ برگشتند ، طبق روايتى حضرت به آنان فرمود : خوشا به‌حال شما كه از جهاد كوچك ( جهاد اصغر ) پيروز مندانه برگشتيد . عرض كردند يا رسول الله صلى الله عليه و آله و سلم اگر اين جنگ ، جهاد كوچك است ، پس جهاد بزرگ ( جهاد اكبر ) كدام است ؟ حضرت فرمود : جهاد اكبر شما ، جهاد با نفس است . هروقت در برابر خواست‌هاى نفسانى خود مبارزه كرديد و غرايز خود را كنترل كرديد ، آن‌موقع جهاد اكبر را نيز انجام داده‌ايد . جهاد با دشمن در جنگ با شمشير ممكن است چند روز يا چند ساعت طول بكشد ؛ وقتى جنگ تمام شود همه\r\n\r\n","description":"","footnote":"","page_name":" 308 ","page_number":330},
  {"content":"\r\n\r\nبه‌سوى خانه‌هاى خود برمىگرديد ، قضيه در كوتاه مدت تمام مىشود ؛ اما جنگ با نفس ، در طول عمر انسان ادامه دارد ، مبارزه با نفس بسيار مواظبت مىخواهد ، بسيار مراقبت و مقاومت مىخواهد ؛ اگر انسان متوجه نباشد ، زود مغلوب نفس خود مىشود .\r\nواقعاً جهاد با نفس سخت‌تر از جهاد با كفار است . طبق حديث شريف معراج كه براى شما بيان كردم ، در جنگ با دشمن يك مرتبه انسان كشته مىشود ؛ ولى در جنگ با نفس ، هر روز هفتاد مرتبه كشته مىشود . نفس امّاره سركش بايد هر لحظه كشته شود . در برابر خود خواهى ، در برابر غيبت ، در برابر شهوت‌هاى حيوانى ، در برابر خوردن حقوق مردم و حقوق يتيم ، در برابر ظلم و ستم ، در برابر اطاعت از ظالم و ستمگر ، در برابر دروغ ، در برابر فاش كردن اسرار مردم ، در برابر تمام معصيت‌ها بايد هواى نفس انسان كشته شود . كنترل نمودن نفس در واقع به منزله كشتن آن است . هربار كه انسان نفس خود را كنترل كند ، گويا او را كشته است . بسيار سخت است كه انسان در برابر هواهاى نفس خود مقاومت كند . همان‌گونه كه بيان داشتم ، بالا رفتن به‌سوى كمالات انسانى بسيار سخت است ، مثل اين‌كه انسان در هر مرحله نفس زنان به قله كوه بلند شود .\r\nاگر كسى بتواند اين قله را فتح كند ، سرانجامش بسيار شيرين و گوارا مىباشد . پايان كار انسان به خوش‌بختى و سعادت منتهى مىشود و جايش نيز در بهشت خواهد بود .  « جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ مَساكِنَ طَيِّبَةً فِي جَنَّاتِ \r\n\r\n","description":"","footnote":"","page_name":" 309 ","page_number":331},
  {"content":"\r\n\r\n عَدْنٍ وَ رِضْوانٌ مِنَ اللَّهِ أَكْبَرُ ذلِكَ هُوَ الْفَوْزُ الْعَظِيمُ »  « 1 » مؤمنين در بهشتىكه نهرها از زير آن جارى است باقى مىمانند ، بهشت جاى بسيار عالى است ، اما بالاتر از بهشت ، رضوان الله است ، خداوند متعال جل جلاله رضوان خود را براى مؤمنين وعده مىدهد .\r\n\r\nغلبه بر هواى نفس\r\nانسان‌ها اكثراً در جهاد اكبر شكست مىخورند ، در مقابله با هواهاى نفسانى ناكام مىشوند . عده‌اى خاصى كه نفس خود را پخته كرده‌اند و در برابر خواست‌هاى نفسانى مغلوب نمىشوند ، آنان هستند كه جهاد اكبر را انجام مىدهند ، بدون اين‌كه شكست را قبول كنند . مىفرمايد : « وَ إِنْ قامَ بَيْنَ يدَىَّ فَكَأَنَّهُ بُنْيانٌ مَرْصُوصٌ ، لا أَرَى فى قَلْبِهِ شُغْلًا بِمَخْلُوقٍ » چون يكى از آنان در پيشگاه من به نماز و نياز مىايستد ، گويا بنيان محكم و استواريست كه هرگز نمىلرزد . در آن‌حال هيچ‌گونه وابستگى و تعلقات قلبى نسبت به مخلوق به آنان نمىيابم . آنان درموقع عبادت جز خدا به‌كسى فكر نمىكنند ، مثل اين‌كه يك ديوار محكم دور آنان كشيده شده كه غير از خدا كسى را نمىبينند و غرق در محبت خدا هستند ، نه صداى كسى را مىشنوند ، نه آرزوهايى در دل دارند ، غرق در راز و نياز با خدا هستند . آنانند بنيان مرصوص .\r\nآيا ما و شما اين چنين هستيم ؟ نمازهايى را كه ما مىخوانيم ، در واقع همه مرده است . وقتىكه نيت مىكنيم و مىگوييم « الله اكبر » تمام فكر ما طرف كار و شغل‌هاى ما متمركز مىشود ، از اول نماز ، تا آخر آن ، فكر ما به ماديات مشغول است ، همين‌كه\r\n\r\n\r\n","description":"","footnote":"\r\n( 1 ) - توبه / آيه 72\r\n","page_name":" 310 ","page_number":332},
  {"content":"\r\n\r\nمىگوييم « السلام عليكم و رحمة الله » يك مرتبه از خوا ب بيدار مىشويم و متوجه مىشويم كه در حال نماز هستيم ! در طول خواندن نماز ، همه به كارهاى دنياى خود فكر مىكرديم .\r\n\r\nداستان شگفت انگيز دو برادر\r\nنقل مىكنند ، دو برادر بودند ، يكى بزرگ و ديگرى كوچك‌تر ، صحت آن را من نمىدانم ( والله العالم ) هردو عالم بودند ، منتهى برادر بزرگ از نظر علمى نسبت به برادر كوچك از مقام علمى بالاترى برخوردار بود . برادر كوچك‌تر با اين‌كه از نظر علمى نسبت به برادر بزرگ خود پايين‌تر بود ؛ ولى معنويت بيشترى داشت ، به‌اصطلاح از صاحبان حال بود نه از صاحبان قال . مىگويند : وقتى برادر بزرگ به امامت نماز مىايستاد ، برادر كوچك پشت سر او نماز نمىخواند . يك‌روز برادر بزرگ نزد مادرش شكايت كرد و گفت : مادر ! اين پسر كوچك شما پشت سر من نماز نمىخواند ، در مسجد نماز خود را فرادى انجام مىدهد . به نظر شما ، مردم نسبت به كار او چه فكرخواهند كرد ؟ آيا فكر نمىكنند كه برادر كوچك حتماً از اعمال او نسبت به ديگران بيشتر آگاهى دارد ، هردو در يك منزل زندگى مىكند ، حتماً عيبى در او وجود دارد كه از نماز خواندن در پشت او سر باز مىزند . به مادر گفت : برادر كوچكم را نصيحت كن كه بعد از اين پشت سر من نماز بخواند ، تا مردم نسبت به من گمان بد نكنند .\r\nمادر به برادر كوچك‌تر گفت : پسر چرا پشت سر برادر بزرگ خود نماز نمىخوانى ؟ بعد از اين در مسجد پشت سر برادر خود نماز بخوان ، تا نسبت به او اتهام نبندند و شك نكنند . به هرصورت به خاطر سفارشات مادرش قبول كرد .\r\n\r\n","description":"","footnote":"","page_name":" 311 ","page_number":333},
  {"content":"\r\n\r\nفردا يا در همان روز در نماز ظهر بود يا نماز مغرب ، وقتى در مسجد آمد پشت سر برادرش در نماز اقتداء كرد . در اثناى نماز يك مرتبه از صف نماز خارج شد و رفت در گوشه‌ى ايستاد ، شروع كرد به خواندن نماز انفرادى ، برادر بزرگ كه پيش نماز بود فهميد ، وقتى به خانه آمد ، دوباره به مادرش گفت : كار برادرش نسبت به روزهاى ديگر خيلى بدتر بود . قبل از اين اقلًا پشت سر من نماز نمىخواند ؛ ولى امروز در ابتداء پشت سر من ايستاد ، در وسط نماز يك مرتبه نماز را قطع نموده و در گوشه‌ى شروع به خواندن نماز فرادى كرد . او با اين‌كارش امروز آبروى مرا از از بين برد . مادر ناراحت شد ، رو به‌طرف پسر كوچكش نمود و گفت : پسر چرا اين‌كار را كردى ؟ پسر كوچك‌تر به مادرش گفت : مادر ! وقتى من در نماز ايستاده بودم ، يك مرتبه ديدم كه برادرم به دريايى از خون غرق است ؛ ديگر من نتوانستم به نمازم دامه دهم . انسان بايد پشت سر كسى در نماز اقتداء كند كه به‌سوى درياى رحمت بكشاند ، وقتى خود امام جماعت به درياى خون غرق باشد ، چگونه ممكن است مردم را به درياى رحمت برساند ؟ .\r\nبرادر بزرگ ، وقتى اين حرف را از برادر كوچك شنيد ، به مادرش گفت : برادرم راست مىگويد : قبل از نماز يك زن مسائل خون حيض را از من پرسيد ؛ من جواب او را گفتم ؛ منتهى وقتى در نماز ايستادم دوباره به همان فكر فرو رفتم كه آيا جواب آن زن را درست گفتم يا خير ؟ ! لحظه‌ى در احتمالات قضيه غرق بودم .\r\n\r\n","description":"","footnote":"","page_name":" 312 ","page_number":334},
  {"content":"\r\n\r\nمتأسفانه نمازهاى ما نيز اين چنين است ، در موقع نماز اكثراً در فكر فرو مىرويم ، نماز را فراموش مىكنيم ، زبان ما سبحان الله مىگويد ، قلب ما در بازار و در دكان‌ها است ، فكر ما در دفتر كار است ، از اول نماز تا آخر نماز هيچ نمىفهميم كه چه گفتيم ؟ ! در واقع نمازهاى ما مرده است ، نمازهاى بىجان و بىروح است . نماز زنده به آن نمازى گفته مىشود كه مىفرمايد :    « قَدْ أَفْلَحَ الْمُؤْمِنُونَ » « الَّذِينَ هُمْ فِي صَلاتِهِمْ خاشِعُونَ »    « 1 » نماز بايد خشوع و خضوع داشته باشد ، نماز بايد حضور قلب داشته باشد تا انسان بداند ، در برابر چه كسى ايستاده است و چه چيز مىگويد ؟ ! نمازهاى بدون خشوع در واقع مرده‌اند ، اصلًا به درد نمىخورد ، نماز انسان باطل نمىشود ؛ ولى ثواب زيادى هم ندارد ، به‌خاطر بىتوجهى و غفلت انسان آثار و بركات نماز كاملًا از بين مىرود .\r\nبرهمين اساس است كه در حديث شريف معراج مىفرمايد : « وَ إِنْ قامَ بَيْنَ يدَىَّ فَكَأَنَّهُ بُنْيانٌ مَرْصُوصٌ ، لا أَرَى فى قَلْبِهِ شُغْلًا بِمَخْلُوقٍ » اهل آخرت كسانى هستند كه وقتى يكى از آنان به نماز ايستاده مىشود ، مثل \" بنيان مرصوص \" سدّ آهنين مىايستد و هيچ توجهى به مخلوقات ندارد . « فَوَعِزَّتى وَ جَلالى ، لَأُحْيِيَنَّهُ حَياةً طَيِّبَةً ، حَتَّى إِذا فارَقَ رُوحُهُ جَسَدَهُ ، لا اسَلِّطُ عَلَيْهِ مَلَكَ المَوْتِ ، وَ لا يلى قَبْضَ رُوحِهِ غَيْرى » « وَ لَأَفْتَحَنَّ لِرُوحِهِ أَبْوابَ السَّماءِ كُلَّها » به عزّت و جلالم سوگند ، حيات طيبه را به او مىبخشم و آن‌گاه كه زمان جدايى روح از جسمش فرا رسد ، فرشته مرگ را بر او مسلط نكنم و جز خودم كسى عهده دار گرفتن جانش نباشد ، براى گرفتن روح او به\r\n\r\n\r\n","description":"","footnote":"\r\n( 1 ) - مؤمنون / آيه 1 ، 2\r\n","page_name":" 313 ","page_number":335},
  {"content":"\r\n\r\nملك الموت دستور نمىدهم . خودم او را قبض روح مىكنم ، مثل عاشق و معشوق كه يك‌ديگر را در بغل بگيرند .\r\n\r\nچگونگى قبض روح انسان‌ها\r\n « إِنَّ الَّذِينَ تَوَفَّاهُمُ الْمَلائِكَةُ ظالِمِي أَنْفُسِهِمْ »  « 1 » در اين‌جا اين سؤال مطرح مىشود كه عزرائيل در آن واحد چگونه مىتواند اين همه انسان‌ها را قبض روح كند ؟ هم‌زمان در افغانستان ، در پاكستان ، در اوروپا ، در آمريكا ، در استراليا و جاهاى ديگر چندين نفر مىميرند ، چگونه يك فرد به همه جا مىرسد و همه را در ظرف يك دقيقه قبض روح مىكند ؟ .\r\nجواب اين است كه عزرائيل به تنهايى قبض روح را انجام نمىدهد ؛ بلكه فرشته‌هاى زيادى تحت امر او قرار دارند . هر وقت خدا بخواهد كسى را قبض روح كند ، فوراً عزرائيل به يكى از فرشته‌هاى تحت امر خود مىگويد : فلانى را قبض روح كن . حتى جبرئيل كه وحى خدا را مىآورد نيز تنها نيست ، فرشته‌هاى ديگر نيز به‌همراى اوست . جبرئيل رئيس و سردسته فرشته‌هاى وحى مىباشد . عزرائيل نيز كه معروف به ملك الموت است ، سر دسته و رئيس فرشته‌هايى است كه مردم را قبض روح مىكنند .  « إِنَّ الَّذِينَ تَوَفَّاهُمُ الْمَلائِكَةُ »  در يك‌جا از ملائكه نام مىبرد . در جاى ديگر از خود عزرائيل نام مىبرد  . « قُلْ يَتَوَفَّاكُمْ مَلَكُ الْمَوْتِ الَّذِي وُكِّلَ بِكُمْ ثُمَّ إِلى رَبِّكُمْ تُرْجَعُونَ »  « 2 » بگو ملك الموت شما را قبض روح مىكند ، آن‌چنان‌كه او براى\r\n\r\n\r\n","description":"","footnote":"\r\n( 1 ) - نحل / آيه 28\r\n( 2 ) - سجده / آيه 11\r\n","page_name":" 314 ","page_number":336},
  {"content":"\r\n\r\nقبض روح شما گمارده شده است . سپس به‌سوى پرودگار تان باز گردانيده مىشويد . در آيه ديگر قبض روح را به خدا نسبت مىدهد . مىفرمايد :  « اللَّهُ يَتَوَفَّى الْأَنْفُسَ حِينَ مَوْتِها »  « 1 » خداست كه ( در حقيقت ) ارواح مردم را در هنگام مرگ‌شان مىگيرد . با توجه به آيات مباركه ، انسان‌ها در سه دسته تقسيم مىشوند و هركدام با توجه به اعمال خود به يك نحوى قبض روح مىشوند .\r\n1 - يك دسته از انسان‌ها ، توسط ملائكه قبض روح مىشوند .\r\n2 - دسته‌اى ديگر آنان را ، عزرائيل قبض روح مىكند .\r\n3 - دسته‌اى خواص را خداوند متعال جل جلاله قبض روح مىكند .\r\nدر مورد اين سه دسته يك معناى ديگر نيز وجود دارد كه ظاهراً همين معنى مقصود آيه است ، و آن اين‌كه ملائكه فاعل قريب است . عزرائيل فاعل متوسط و خداوند جل جلاله فاعل بعيد است . استناد فعل از نظر فلسفه ، هم به علت مباشر درست است ، هم به علت متوسط و هم به علت بعيد ، در هرسه مورد درست است . يك فعل را مىشود به سه نفر نسبت داد . اين توجيه ديگرى است براى اين سه آيه مباركه ، مثلًا من به شما مىگويم ، اين كاغذ را به آتش بسوزانيد ، بعد اگر كسى از سؤال كند كاغذ را چه كسى سوزانيد ؟ شما مىگوييد آتش ، جواب درستى است ، آتش علت مباشر سوزانيدن كاغذ است . مرتبه ديگر مىپرسد ، كاغذ را چه كسى سوزانيد ؟ شما مىگوييد ، من سوزانيدم ، اين‌هم جواب درستى است ، چون علت متوسط شما بوده‌ايد . شما كاغذ را داخل آتش انداختيد . مرتبه سوم مىپرسد ، كاغذ را چه كسى\r\n\r\n\r\n","description":"","footnote":"\r\n( 1 ) - زمر / آيه 42\r\n","page_name":" 315 ","page_number":337},
  {"content":"\r\n\r\nسوزانيد ؟ مىگوييد ، فلانى سوزانيد ، باز جواب صحيح است . به دستور من آن كاغذ را شما در آتش انداختيد . جواب‌هاى هرسه سوال در واقع درست است و هيچ تضادى هم بين آن‌ها وجود ندارد . آيات مباركه را نيز مىتوانيم هم به‌معناى اولىاش تفسير كنيم ، هم به معناى دومى و هم به‌معناى سومى ، فرق نمىكند . حديثى را كه براى شما خواندم سند معتبر ندارد ؛ اماّ مضامن آن بسيار خوب است . والله العالم . طبق اين حديث بنده گاهى به مقامى مىرسد كه خداوند متعال جل جلاله روحش را بدست قدرت خود قبض مىكند . مستقيما روحش به خداى خود وصل مىشود .\r\n درآن نفس كه بميرم به آرزوى تو باشم * بدان اميد كه دهم جان كه خاك كوى تو باشم\r\nعلى الصباح قيامت كه سر ز خاك برآرم * به جستجوى تو خيزم به گفت و گوى تو باشم\r\nمئى طهور ننوشم ز دست ساقى رضوان * مرا به باده چه حاجت كه مست تو باشم \r\n\r\nقبض روح رسول اكرم صلى الله عليه و آله و سلم\r\nخداوند تبارك و تعالى به ما و شما توفيق اين مراحل را عطا بفرمايد . بعضى از اشخاص وقتىكه مىميرند ، ملك الموت با او خوش‌رفتارى مىكند ، همان‌گونه كه راجع به پيغمبر مكرم اسلام صلى الله عليه و آله و سلم نقل شده است . وقتى عزرائيل آمد براى قبض روح آن‌حضرت صلى الله عليه و آله و سلم اجازه بگيرد ، گفت : يارسول الله در وازه‌هاى آسمان براى شما باز است و هزاران ملائك در آسمان‌ها به استقبال شما صف كشيده‌اند و منتظر آمدن\r\n\r\n","description":"","footnote":"","page_name":" 316 ","page_number":338},
  {"content":"\r\n\r\nشما هستند ، حضرت فرمود عزرائيل ممكن است صبر كنى تا جبرئيل بيايد ؟ گفت صبر مىكنم .\r\nوقتى جبرئيل آمد ، آن‌حضرت صلى الله عليه و آله و سلم فرمود : جبرئيل امتان من چه‌كار مىشوند ؟ من نمىخواهم اين داستان را در اين‌جا نقل كنم ؛ ولى به عنوان مثال به همين مقدار بسنده مىكنم و مىخواهم بگويم كه بعضى از بندگان خواص خدا در موقع مردن استقبال مىشوند .\r\nاشتباه نشود كسى ديگر به مقام پيغمبراكرم صلى الله عليه و آله و سلم نمىرسد ؛ اما ممكن است شبيه آن‌حضرت ، در يك مقام پايين‌ترى مورد استقبال و تشريفات ملائكه قرار بگيرد . در حديث شريف نيز مىگويد : من بندگان خاص خود را خودم قبض روح مىكنم و درهاى آسمان را به روى آنان مىگشايم ، « وَ لَأَرْفَعَنَّ الحُجُبَ كُلَّها دُونى » تمام حجاب‌ها را از پيش روى او برمىداريم .\r\nخوشا به‌حال كسانىكه در چنين مقامى قرار مىگيرد ، خيلى مقام بالايى است كه خداوند جل جلاله به بندگان خاص خود عنايت مىكند .\r\n\r\nتشريفات خاص\r\nدر همين دنيا نيز چنين است . بعضىها وقتى مىخواهد به خانه دوستش مهمان شود ، براى او تشريفات مىگيرند و از او استقبال مىكنند ؛ منتهى مراتب استقبال‌شان فرق دارد . براى بعضىها ده نفر ، براى بعضىها پنج نفر ، براى بعضىها دو نفر ، هركس در مرتبه خودش ، تشريفات دارد . بعضىها كه خيلى مهم است ، از طريق راديوها و تلويزيون‌ها نيز اعلان مىشوند . مىخواهند بيشتر براى مردم اطلاع رسانى كنند ، مثلًا ، فلانى امروز در فلان‌جا تشريف آورد .\r\n\r\n","description":"","footnote":"","page_name":" 317 ","page_number":339},
  {"content":"\r\n\r\nبعضىها هم هستند كه وقتى مىآيند يك نفر هم از آمدنش خبر نمىشود ، نه تشريفات دارد و نه استقبال . در آخرت نيز چنين است ، بعضىها مىميرند كسى خبر نمىشود ؛ مگر ارواح خويشاوندان و نزديكان او كه به استقبالش مىآيند ، ديگران هيچ متوجه نمىشوند .\r\nاما بعضىهاى ديگر كه مىميرند ، درهاى آسمان برايش گشاده مىشود ، ( موضوع درهاى آسمان نيز يك بحث بسيار پىچيده و طولانى است كه بحث جداگانه مىخواهد ) فرشته‌ها به استقبالش مىآيند . حجاب‌ها از پيش روى او برداشته مىشود . « وَ لَآمُرَنَّ الجِنانَ فَلْتَزَينَنَّ » به بهشت امر مىشود كه خود را زينت دهد ، آرايش كند تا بنده من در آن داخل شود .\r\nروح انسان چه‌قدر ظرفيت دارد ؟ چه‌قدر شفافيت پيدا مىكند ؟ چه‌قدر به حقيقت نزديك مىشود ؟ چه‌قدر محبوب خدا مىشود ، تا به اين مقام عالى دست مىيابد ؟ . و اين چنين مورد تفضل پروردگار خويش واقع مىشود .\r\n\r\nاجزاى عبادت\r\n« يا أَحْمَدُ ! إِنَّ العِبادَةَ عَشْرَةُ أَجْزآء ، تِسْعَةٌ مِنْها طَلَبُ الحَلالِ »\r\nاى محمد ! عبادت ده جزء مىباشد ، نُه جزء آن مربوط به طلب حلال مىشود و يك جزء ديگر آن ، به ساير عبادات مربوط مىشود . نُه حصه از ده حصه ، به عبادت مربوط است . براى بدست آوردن رزق حلال ، انسان بايد دنبال حلال راه برود ، حلال كار كند ، حلال بخورد ، حلال بپوشد و حلال بنشيند . دراين حديث دارد ، تا\r\n\r\n","description":"","footnote":"","page_name":" 318 ","page_number":340},
  {"content":"\r\n\r\nزمانىكه خوراك و پوشاك از حلال باشد خدا از تو نگهدارى مىكند . شعرىكه منسوب به مولوى است در مورد مولاى متقيان على عليه السلام مىگويد :\r\n آن شير دلاور كه ز بهر طمع نفس * در خان جهان پنجه نيالود على بود \r\nامير المؤمنين على بن ابيطالب عليه السلام نه تنها به رذالت‌ها و پستىهاى دنيا دست خود را آلوده نساخت ؛ كه از حلال دنيا نيز مثل ديگران استفاده نكرد . على عليه السلام بسيار احتياط مىكرد ، حتى المقدور لباس نو هم نپوشيد ، شكم پر هم نخوابيد ، خواب زياد هم نكرد ، از لذت‌هاى ظاهرى دنيا نيز استفاده بسيار اندك نمود .\r\n\r\nغفلت از خدا\r\n« يا أَحْمَدُ ! هَلْ تَدْرى أَىُّ عَيْش أَهْنا وَأَيَّةُ حَياة أَبْقى ؟ قالَ : أَللّهُمَّ ! لا . قالَ : أَمَّا العَيْشُ الهَنِىُّ ، فَهُوَ الَّذى لا يفْتُرُ صاحِبُهُ عَنْ ذِكْرى ، وَلا ينْسى نِعْمَتى ، وَلا يغْفُلُ عَنّى ، وَلا يجْهَلُ حَقِّى ، وَيَطْلُبُ رِضاىَ لَيْلَهُ وَنَهارَهُ . »\r\nاى احمد ! آيا مىدانى كدام زندگانى گواراتر است ؟ عرض كرد ، خدا يا ! من نمىدانم . فرمود : زندگانى گواراتر ، آن لحظه‌ى است كه از ياد من غافل نباشى . شعر حافظ مناسبت خوبى به اين موضوع‌دارد . او مىگويد :\r\n الا اى همنشين دل كه يارانت برفت از ياد * مرا روزى مباد آن دم كه بى ياد تو بنشينم \r\n\r\n","description":"","footnote":"","page_name":" 319 ","page_number":341},
  {"content":"\r\n\r\nدور باد آن روزىكه از ياد تو يك لحظه غفلت كنم ، يا يك دم آن را در ياد تو نباشم . من چنين روزى را نمىخواهم ، چنين روزى براى من هرگز گوا را نيست . واقعاً براى انسان‌هاى مؤمن جاى شرم‌سارى است كه حتى در نماز خواندن خود هم از ياد خدا غافل باشند .\r\nخداوند جل جلاله به حضرت موسى عليه السلام مىگويد :  « وَ أَقِمِ الصَّلاةَ لِذِكْرِي »  « 1 »  .  نماز را براى ياد كردن من برپا دار ، نماز براى اين است كه بندگانم در ياد من باشد . مستأسفانه وقتى ما در نماز مىرويم ، در ياد خدا نيستيم . از تكبيرة الاحرام ، تا سلام نماز ، همه در فكر كارهاى روزمره خود هستيم . وقتى سلام نماز را مىدهيم ، مىفهميم كه ما در حال انجام نماز بوديم . نفس انسان ملكوتى است ، تنها به كسب ماديات آرام نمىشود ، انسان اگر هزاران سكه طلا هم داشته باشد ، اگر هزاران قصر رنگارنگ هم براى خود بخرد ، اگر ده‌ها فرزندان هم سالم داشته باشد ، اگر رئيس جمهور هم باشد و صد سال هم به رياست خود باقى بماند ، باز هم نفسش آرام نمىشود . ماديات غذاى ظاهرى بدن است ، غذاى باطنى كه نفس انسان توسط آن آرام مىگيرد . فقط يك چيز است .  « أَلا بِذِكْرِ اللَّهِ تَطْمَئِنُّ الْقُلُوبُ »  « 2 » دل آرام گيرد زياد خدا . هروقت انسان به ياد خدا باشد ، قلب او آرامش پيدا مىكند .\r\nبعضى اوقات انسان نشسته ؛ ولى يك مرتبه به ياد قيامت مىيافتد ، به خداى خود فكر مىكند و او را خالق و رازق خود مىداند ، همه چيز خود را از خدا مىداند . غير\r\n\r\n\r\n","description":"","footnote":"\r\n( 1 ) - طه / آيه 14\r\n( 2 ) - رعد / آيه 28\r\n","page_name":" 320 ","page_number":342},
  {"content":"\r\n\r\nخدا كسى ديگر را داراى چنين قدرتى نمىداند . « لا حول ولا قوة الا بالله » هرچه قدرت است ، هرچه حول و تحرك است از خداست . در اين‌صورت يك مرتبه انسان ناخودآگاه متوجه مىشود كه آرامش درونى پيدا نموده ، يك مرتبه متوجه مىشود كه قلبش فارغ از هرگونه درد و رنج شده است . وقتى چنين حالت براى انسان پيدا مىشود بسيار لذت بخش است . تمام سختىها و مشكلات دنيا براى او گوارا مىشود .\r\nياد خدا براى سلامتى جسمى انسان نيز مفيد است . خصوصاً در موقع مصايب ، آيا انسانى در دنيا وجود دارد كه هرگز مصيبت نبيند ؟ كسى وجود ندارد ، هيچ‌كس از اين امر استثنا نمىباشد . در همان موقع كه غم و درد مصيبت بر انسان غلبه مىكند ، اگر انسان قرآن بخواند ، به ياد خدا بيفتد ، مىفهمد كه سنگينى مصيبت از دوشش كم مىشود ، آرامش پيدا مىكند ، فشار جسمى انسان كمتر مىشود . از نظر طبى نيز مىگويد : هر مقدارى كه فشار روانى براى انسان زياد وارد شود ، به همان اندازه سلول‌هاى بدنش آسيب ديده و زودتر از حد معمول پوسيده مىشود . يك ترشّحات قوى در بدن صورت مىگيرد ، تمام سلول‌هاى بدن را خراب مىكند ، وقتى سلول‌هاى بدن خراب شود ، عمر انسان كوتاه گرديده و در مرور زمان سلول‌ها از كار افتاده و انسان مىميرد .\r\n\r\nرضاى پروردگار جل جلاله\r\n« يا احمد ! أَمَّا العَيْشُ الهَنِىُّ ، فَهُوَ الَّذى لا يفْتُرُ صاحِبُهُ عَنْ ذِكْرى ، وَلا ينْسى نِعْمَتى ، وَلا يغْفُلُ عَنّى ، وَلا يجْهَلُ حَقِّى ، وَيَطْلُبُ رِضاىَ لَيْلَهُ وَنَهارَهُ . » زندگانى گواراتر آن\r\n\r\n","description":"","footnote":"","page_name":" 321 ","page_number":343},
  {"content":"\r\n\r\nاست كه صاحب آن لحظه‌ى از ياد من غافل نباشد ، نعمتى مرا فراموش نكند و از حق من بىخبر نباشد و شب و روز رضاى مرا بطلبد .\r\nبراى هر مسلمان متقى خط قرمز ( خط سرخ ) وجود دارد . مؤمن متقى تا هرجايىكه بداند رضاى خدا وجود دارد بايد پيش برود ، وقتى فهميد رضاى خدا وجود ندار ، بايد فوراً توقف كند . انسان بايد مثل ماشين باشد . ماشين تا وقتىكه بنزين دارد راه مىرود ، به مجرد اين‌كه بنزينش تمام شود فوراً از حركت مىايستد و توقف مىكند . قدرت و توان ماشين همان بنزين اوست ، اگر بنزين نداشته باشد يك قدم حركت نمىتواند . مؤمن نيز چنين است ، با اين فرق كه ماشين هيچ اراده و اختيارى از خود ندارد ، اگر راننده آن بنزين نيندازد ، در هرجايىكه توقف كرده در همان‌جا مىماند ؛ اماّ انسان برعكس ماشين ، مىتواند از اختيار و اراده خود استفاده كند و حتى در جايىكه رضاى خدا هم در آن نباشد ، مىتواند پيش برود ، مگر اين‌كه روح او شفاف شده باشد . قدرت و توان انسان مؤمن د واقع همان رضاى خدا است ، در جايىكه رضاى خدا وجود نداشته باشد ، مؤمن جرئت رفتن را ندارد ، در همان‌جا متوقف مىشود . اين است شيوه و رفتار مردان خدا ، اين است شيوه و رفتار كسانىكه جز به خدا ، به هيچ كسى اعتماد نمىكند . مؤمن هميشه و در همه‌جا ، رضاى پروردگار خود را جستجو مىكند .\r\n\r\nزندگى جاويدانه\r\n« وَأَمَّا الحَياةُ الباقِيَةُ ، فَهِىَ لِلَّذى يعْمَلُ لِنَفْسِهِ ، حَتّى تَهُونَ عَلَيْهِ الدُّنْيا وَتَصْغُرَ فى عَيْنِهِ ، وَتَعْظُمَ الآخِرَةُ عِنْدَهُ »\r\n\r\n","description":"","footnote":"","page_name":" 322 ","page_number":344},
  {"content":"\r\n\r\nو اماّ زندگى باقى آن است كه صاحب آن ، براى نجات خود تلاش كند ، تمام فكرش اين باشد كه در قيامت از عذاب خدا نجات يابد ، و دنيا در نظرش بسيار كوچك و آخرت در نظرش بزرگ جلوه كند . چرا دنيا به نظر انسان كوچك و آخرت به نظرش بزرگ جلوه كند ؟ براى اين‌كه انسان در دنيا چند روزى بيشتر نمىماند ، برنامه زندگانى دنيا بسيار كوچك است ، در دنيا به‌همان مقدارىكه مسئوليت‌هاى عبادى ، فرهنگى و اجتماعى انسان نسبت به خودش ، نسبت به فاميلش ، نسبت به اجتماع تقاضا مىكند ، بايد برنامه ريزى داشته باشد . زندگى دنيا طبق معمول ، شصت سال الى صد سال است ؛ اما زندگى آخرت ابدى و دائمى است ، انسان بايد براى قيامت خود برنامه ريزى وسيع داشته باشد ، عمر انسان به ابديت متصل است . اصلًا نابودى براى انسان وجود ندارد . « ويؤْثِرَ هَواىَ عَلى هَواهُ ، فَيبْتَغى مَرْضاتى » رضاى مرا بر رضاى خود مقدم بدارد و پيوسته خوشنودى مرا بخواهد ، « وَيعَظِّمَنى حَقَّ عَظَمَتى ، وَيذْكُرَ عِلْمى بِهِ » حق مرا بزرگ بدارد وتوجه به آگاهى من ، نسبت به خودش را داشته باشد . الحمد لله كما هو اهله عدد ما فى علمه .\r\n\r\nاقسام ياد خدا\r\nخداوند متعال جل جلاله هميشه ناظر ماست و او بهتراز خود ما ، نسبت به حال ما عالم است و ما را همواره تحت مراقبت دارد . « وَيُراقِبَنى بِاللَّيْلِ وَالنَّهارِ عِنْدَ كُلِّ سَيِّئَة وَمَعْصِيَة » شب و روز در برابر هرگناه و معصيت ، بايد به ياد من بيفتد . در يك حديث ديگر نقل شده است كه ذكر گفتن براى انسان ثواب زياد دارد ؛ ولى بايد دانست كه ذكر دو قسم است ، يكى ذكر اصغر و ديگرى ذكر اكبر ، ذكر اصغر همان ذكرى است كه بر زبان خوانده مىشود ، مثلٌا مىگويد : « سبحان الله والحمد لله ولا إله الّا الله\r\n\r\n","description":"","footnote":"","page_name":" 323 ","page_number":345},
  {"content":"\r\n\r\nوالله اكبر » ذكر اصغر را انسان به زبان خود مىخواند ؛ ولى ذكر اكبر مشكل‌تر است ، توسط قلب گفته مىشود . ذكر اصغر نيز خوب است و ثواب بسيار دارد ؛ اماّ به اندازه ذكر اكبر نمىرسد . ذكر اكبر ، توجه قلبى مىخواهد ، مراقبت زياد لازم دارد ، انسان در موقع ذكر اكبر به ياد خدا باشد و غفلت را از خود دور كند ، يعنى در موقع ذكر اكبر بايد بداند كه با خدا چه مىگويد ! قسمى نباشد كه متوجه خطورات قلبى خود نباشد ، بقول شاعر :\r\n سبحه بركف ، توبه بر لب ، دل پراز شوق گناه * معصيت را خنده مىگيرد ز استغفار ما \r\nبعض اوقات زبان انسان ذكر مىگويد ؛ ولى قلب انسان به طرف ديگر است ، به طرف گناه و معصيت ، به طرف دنيا پرستى ، به طرف رياست طلبى ، به طرف مال مردم خوردن ، به طرف ساير گناهان . اين ذكر هرچند خالى از ثواب نيست ؛ ولى به اندازه ذكر اكبر ثواب ندارد . ذكر اكبر اين است كه انسان در هر شرايط به ياد خدا باشد . يك موقع انسان قصد معصيت مىكند ، فوراً به ياد خدا مىافتد و به محض اين‌كه به ياد خدا افتاد بايد از معصيت منصرف شود ، از انجام گناه دست بردارد ، ذكر اكبر هم در حديث شريف معراج آمده و هم در احاديث ديگر وارد شده است . جايز نيست انسان بر كسى ظلم كند ، بر مؤمنى افتراء ببندد يا آبروى كسى را از بين ببرد ، مال مردم را به‌زور بخورد ، يا به ناموس مردم خيانت كند ؛ اگر انسان در چنين حالتى قرار بگيرد كه ياد خدا او را از عمل بد منصرف كند ، به اين حالت ذكر اكبر گفته مىشود . ذكر اكبر آن است كه در موقع گناه انسان از غضب و عذاب خدا بترسد و فوراً جلوى هواى نفس خود را بگيرد آن‌را مهار كند .\r\n\r\n","description":"","footnote":"","page_name":" 324 ","page_number":346},
  {"content":"\r\n\r\nكسىكه به ذكر اكبر عادت كند ، از ترس خدا دست به معصيت نمىزند . « وَينْقى قَلْبَهُ عَنْ كُلِّ ما أَكْرَهُ » مؤمن كسى است كه در برابر هرگناه و معصيت فوراً به ياد من بيفتد و قلبش را از آن‌چه كه من خوش ندارم پاك كند . معصيت تنها به شكم و چشم و زبان اعضاى بدن مربوط نمىشود ؛ بلكه به روح انسان نيز مربوط مىشود ، يعنى از آن‌چه كه خدا راضى نيست ، روح انسان هم به دور باشد ، وقتى معصيت در روح انسان تأثير بگذارد ، ترك آن برايش سخت و دشوار گرديده و حتى در بعضى از موارد ناممكن مىشود .\r\n\r\nگناهان قلبى\r\nخيلى از گناهانى است كه مربوط به قلب انسان مىشود . ( قلب يعنى همان روح انسان ) بعضى گناهانىكه مربوط به قلب مىشود ، به هيچ يكى از اعضاى بدن انسان مربوط نمىشود . مانند بدگمانى ، انسان نسبت به يك مؤمن گمان بد مىكند . در برابر عمل كسى برداشت ناروا مىكند . اين‌ها مربوط به قلب مىشود ، گمان بد نسبت به ديگران ، از نظر شرعى حرام است . مثلًا شما يك‌نفر را مىبينيد كه بعد از طلوع آفتاب از خواب برخواسته و چشمانش هم خواب آلود است . فوراً گمان مىكند كه او نماز صبح خود را نخوانده است ، اگر نماز صبح را مىخواند ، تا اين موقع روز به خواب نمىماند .\r\nاين گمان ، گمان بد است و فعل حرام . انسان علم غيب ندارد ، از كجا مىداند كه او نماز صبح را نخوانده است ؟ ! ممكن است او نماز صبحش را خوانده و دوباره خوابيده باشد . يا يك نفر را مىبيند چمانش قرمز ( سرخ ) است ، فوراً گمان مىكنيد كه او شراب خورده ، اگر شراب نمىخورد ، چشمانش اين چنين نمى بود . گمان بد در اسلام مطلقاً حرام است .\r\n\r\n","description":"","footnote":"","page_name":" 325 ","page_number":347},
  {"content":"\r\n\r\nاين عمل فقط مربوط به قلب است ، ساير اعضاى بدن در آن هيچ دخالتى ندارد . مىفرمايد : از مطلق گناهان قلب خود را پاك كن . چه گمان بد باشد ، چه تهمت باشد ، چه افتراء و غيبت ، از همه آن‌ها قلب خود را پاك كن . خداوند جل جلاله از آن قلبىكه به گناه آلوده است راضى نمىشود . در يك روايت دارد كه : « اذَا اتّهَمَ المُؤُمِنُ اخاهُ انماثَ الايمانُ مِن قَلبِهِ كَما ينماثُ المِلحُ فِى الماءِ » « 1 » اگر كسى برادر مؤمن خود را متهم مىكند ، ولو در قلبش خطور كند ، ايمان در روحش نابود مىشود ، همان‌گون كه نمك در آب محو و نابود مىشود .\r\n\r\nقلب مؤمن خانه خدا\r\n« وَيُبْغِضَ الشَّيْطانَ وَوَسْواسَهُ ، وَلا يجْعَلَ لِا بْليسَ عَلى قَلْبِهِ سُلْطاناً وَسَبيلًا »\r\n[ انسان مؤمن 
  ] شيطان و وسوسه‌هاى شيطانى او را مبغوض مىدارد . هم از شيطان بدش مىآيد و هم از وسوسه‌هاى او ، از هردو بدش مىآيد ، مؤمن ، كينه مومنين را در دل نمىگيرد و ابليس را بر قلب خودش مسلط نمىسازد و هرگز او را به قلب خود راه ندهد . در قلبى كه شيطان خانه كند ، در حقيقت جايى براى خداى رحمان وجود ندارد . به همين منظور مىفرمايد : اگر مىخواهى مرا در قلب خود بيابى ، ابليس را كه دشمن من است از قلبت بيرون كن . امكان ندارد كه خانه قلب يك انسان ، هم خانه شيطان باشد و هم خانه خدا ، چنين چيز ممكن نيست ، بايد يكى از آنان وجود داشته باشد ، يا خانه رحمان باشد ، يا خانه شيطان . به‌قول معروف : ديو چو بيرون رود فرشته درآيد . اول ديو را از خانه خود بيرون كنيد تا فرشته به خانه شما درآيد .\r\n\r\n\r\n","description":"","footnote":"\r\n( 1 ) - كافى / ج 2 ، ص 361\r\n","page_name":" 326 ","page_number":348},
  {"content":"\r\n\r\n« فَإِذا فَعَلَ ذلِكَ ، أَسْكَنْتُ قَلْبَهُ حُبّاً ، حَتّى أَجْعَلَ قَلْبَهُ لى ، وَفَراغَهُ وَاشْتِغالَهُ وَهَمَّه‌ُلى ، وَحَديثَهُ مِنَ النِّعْمَةِ الَّتى أَنْعَمْتُ بِها عَلى أَهْلِ مَحَبَّتى مِنْ خَلْقى وَأَفْتَحُ عَيْنَ قَلْبِهِ وَسَمْعِهِ ، حَتّى يسْمَعَ بِقَلْبِهِ مِنّى ، وَيَنْظُرَ بِقَلْبِهِ إِلى جَلالى وَعَظَمَتى »\r\nهنگامىكه چنين كند ، يعنى رضاى مرا بر رضاى خود مقدم بدارد ، محبت خاص من در قلبش جاى بگيرد ، هم‌چنان‌كه تمام قلبش در اختيار من باشد ، و فراغت اشتغال هم وغم و سخن را از قلبش مىگيرم و سخنش را بر بازگويى نعمت‌هايىكه بر اهل محبّت مخصوص گردانيدم باز كنم ، و ديده‌ى قلب و شنوايى آن را بر وى بگشايم تا با قلب خويش از جانب من ، بر همه چيز شنوا گردد و با ديده دل به جلال و عظمت من بنگرد .\r\nآن‌چه را كه در حديث شريف معراج براى شما بيان كردم ، غير از درس خواندن است . درس خواندن در هر رشته‌ى كه باشد ، به اصطلاح علمى ، يك علم حصولى است ؛ اماّ در اين حديث ، علم حضورى و علم شهودى است ، كشف و درك است . به انسان‌ها خطاب مىكند ، مىفرمايد : خداوند جل جلاله انوار خود را در قلب محبان و دوستانش مىاندازد .\r\n« يا أَحْمَدُ ! لَوْ صَلَّى العَبْدُ صَلاةَ أَهْلِ السَّمآءِ وَالأَرْضِ ، وَيَصُومُ صِيامَ أَهْلِ السَّمآءِ وَالأَرْضِ ، وَطَوى مِنَ الطَّعامِ مِثْلَ المَلائِكَةِ ، وَلَبِسَ لِباسَ العارى »\r\nاى احمد ! اگر بنده به اندازه اهل آسمان ها و زمين نماز بخواند و روزه بگيرد و هم‌چون فرشتگان دست از طعام بردارد و چون برهنه‌گان جامه بپوشد .\r\n\r\n","description":"","footnote":"","page_name":" 327 ","page_number":349},
  {"content":"\r\n\r\n« ثُمَّ أَرى فى قَلْبِهِ مِنْ حُبِّ الدُّنْيا ذَرَّةً أَوْ سُمْعَتِها أَوْ رِياسَتِها أَوْ صُبَّتِها أَوْ زينَتِها لا يجاوِرُنى فى دارى »\r\nامّا به قدر ذرّه‌اى از دوستى دنيا ، يا ميل به شهرت آن ، يا سرورى و رياستش ، يا چربى و شيرينى زر و زيورش ، در دل او بيابم از همسايه‌گى من محروم خواهد شد .\r\n« وَلَا نْزَعَنَّ مِنْ قَلْبِهِ مَحَبَّتى ، وَلَاظْلِمَنَّ قَلْبَهُ حَتّى ينْسانى ، وَلا اذيقُهُ حَلاوَةَ مَعْرِفَتى »\r\nو محبّتم را از دل او بر مىگيرم و دلش را تاريك مىسازم تا مرا فراموش كند ، و شيرينى معرفتم را به او نمىچشانم .\r\n« وَعَلَيْكَ سَلامى وَرَحْمَتى ، وَالحَمْدُلِلّهِ رَبِّ العالَمينَ » .\r\n[ اى احمد 
  ] درود و رحمت من برتو و ستايش خدايىرا كه پروردگار جهانيان است .\r\n\r\nگام هاى اوليه بشر در فضاء\r\nدر مورد حديث شريف معراج قدرى صحبت نمودم ، مطالب ديگرى نيز در آن وجود دارد ؛ ولى من به همين مقدار اكتفا مىكنم و بر مىگرديم به اصل موضوع كه معراج پيغمبراكرم صلى الله عليه و آله و سلم بود ، عرض كردم ، اولين كسىكه عصر فضا را افتتاح نمود ، پيغمبر بزرگوار اسلام صلى الله عليه و آله و سلم بود . اكنون بشريت نسبت به عصر و زمان آن‌حضرت صلى الله عليه و آله و سلم ترقى و پيشرفت قابل ملاحظه كرده است ؛ يعنى بشر از نظر علمى به مراحل بالاترى صعود كرده است . قمرهاى مصنوعى در فضا فرستاده شد ، بشر به كره ماه پياده شد . براى انسان‌ها اين موضوعات بسيار مهم است . مثل اين‌كه يك طفل شيرخوار براى\r\n\r\n","description":"","footnote":"","page_name":" 328 ","page_number":350},
  {"content":"\r\n\r\nاولين بار بتواند راه برود . طفل براى اول مرتبه و قتى سه قدم راه مىرود برايش بسيار مهم است . خودش خوش‌حال مىشود ، پدر و مادرش از راه رفتن بچه كوچك‌شان خوش‌حال مىشوند . سه قدم راه هرچند راهى نيست ؛ ولى براى بچه شيرخوار مهم است . با سه قدم راه رفتن ، از سلامتى خود براى پدر و مادر اطمينان مىدهد ، نسبت به خود اعتماد به نفس بيشتر پيدا نموده و قدرت بدنىاش را براى اولين بار آزمايش مىكند .\r\nهرچند اين‌كار براى طفل شيرخوار مهم است ؛ اماّ براى انسان‌هاى بزرگ ، رفتن سه قدم چيزى نيست ؛ براى اين‌كه آنان مىتوانند در هر روز چندين كيلومتر راه بروند . رفتن در فضاء و كره ماه ، آن‌هم با فاصله چهارصد هزار كيلومتر ، با آن شرايط سخت و دشوارىكه در آن‌جا حاكم است ، براى انسانىكه اولين‌بار مىخواهد در فضاء گام بردارد ، موضوع بسيار مهم است ، چون‌كه او اولين گام فضايى را بر داشته است ، كار او بسيار با ارزش است ، منتهى نسبت به كلى فضاء همان كارى را انجام داده است كه بچه شير خوار انجام مىدهد . رفتن به كره ماه مانند كار بچه شير خوار است كه براى اولين بار سه قدم در كره زمين برداشته است .\r\nبه هرصورت بشر قرن بيست و يكم توانست براى اولين بار ، سه قدم در فضاء بردارد ؛ اماّ آينده را ما نمىدانيم كه بشر تا چه حدودى مىتواند گام‌هاى بزرگ‌تر و مؤثر ترى را بردارد و تا چه مقدارى از مجهولات عالم را مىتواند براى خود كشف كند . علوم اكنون سير صعودى دارد و ممكن است بشر بتواند در آينده موفقيت‌هاى بيشترى را نصيب خود سازد . در عصرى كه ما زندگى مىكنيم . عصر عجيب و غريب است و تاكنون سه نام را از آن خود كرده است ، يعنى بشريت امروز ، سه نام را براى عصر خود در نظر گرفته است .\r\n\r\n","description":"","footnote":"","page_name":" 329 ","page_number":351},
  {"content":"\r\n\r\n\r\n1 - عصر فضاء\r\nعنوان عصر فضاء براى عصر حاضر نامربوط است ، زيرا عصر فضاء در واقع توسط پيامبراكرم صلى الله عليه و آله و سلم در اوايل بعثت افتتاح گرديد ، سپس بقيه افراد بشر با آماده نمودن امكاناتى مانند سفينه‌هاى فضايى توانستند ، گام‌هاى بسيار كوچكى را در اين خصوص بردارند . بشر تاكنون توانسته در كره ماه برود ، از مريخ عكس بردارى كند و ممكن است در آينده به پيشرفت‌هاى تازه‌ى نيز دست يابد . اكنون ما در خانه‌هاى خود نشسته و توسط تلويزيون‌ها زمين مريخ را مشاهده مىكنيم . ممكن است در آينده چيزهاى ديگرى را نيز ببينيم كه تا كنون براى ما ناشناخته و مجهول بوده است . كوه‌ها و سنگ‌هاى كره ماه و كره مريخ براى گذشته‌گان ما ، يك رويايى بيش نبود ؛ ولى براى ما اكنون عينى شده است .\r\nعصر فضاء از زمان پيغمبراكرم صلى الله عليه و آله و سلم شروع شد و فاتح آن نيز پيغمبر رحمت اللعالمين است . او بود كه براى اولين بار به‌سوى فضا عروج كرد ، او بود كه عصر فضاء را براى بشر افتتاح نمود ، فاتح عصر فضاء وجود نازنين پيغمبراسلام صلى الله عليه و آله و سلم است . آن‌حضرت صلى الله عليه و آله و سلم براى اولين مرتبه سير فضايى كرد و تا آخرين نقطه فضاء پاى نهاد ، درجايى رفت كه حتى جبرئيل امين ( قدرت الله ) هم از رفتن به آن‌جا عاجز ماند . تاكنون خيلى از مواردى ديده شده است كه توسط يك نفر افتتاح شده است ، بعد ديگران آمده‌اند و راه او را ادامه داده‌اند . شخص فاتح ، مقام و منزلتش محفوظ است ؛ ولى ديگران در حد و مرتبه او متوقف نمىمانند ، آنان به پيشرفت خود ادامه مىدهند تا چيزهاى بيشترى را براى زمينىها كشف كنند . اين امر معمول است كه فاتح اول گام اوليه را برمىدارد ؛ ولى نتواند آن را به انجام برساند ، بعد از او ديگران مىآيند و در همان راستا ، گام‌هاى بزرگ‌ترى را برمىدارند تا نتيجه بهترى بگيرند .\r\n\r\n","description":"","footnote":"","page_name":" 330 ","page_number":352},
  {"content":"\r\n\r\n\r\nسفر فضايى پيغمبر صلى الله عليه و آله و سلم\r\nپيغمبر اكرم صلى الله عليه و آله و سلم فضاء را فتح كرد ؛ ولى او مانند ديگران نبود ، بلكه او فاتح كامل بود ، آن‌حضرت صلى الله عليه و آله و سلم اولين و آخرين فاتح فضاء است ، فتح پيغمبر اسلام صلى الله عليه و آله و سلم يك فتح بسيار فوق العاده بود . فتح آن‌حضرت صلى الله عليه و آله و سلم فتح علمى نبود ؛ بلكه فتح معنوى بود . ساير افراد بشر توسط امكانات خود ساخته و با كشف علمى بعضى از گام‌هاى ابتدايى را برداشته‌اند ؛ اما پيغمبر اكرم صلى الله عليه و آله و سلم به دعوت پروردگارش به‌سوى فضا حركت كرد ، با يك فضا پيماى بسيار پيچيده ، به‌نام ( براق ) مسافرت خود را آغاز كرد . آن‌حضرت صلى الله عليه و آله و سلم تا جايى به سفر خود ادامه داد كه عالم ماده را كاملًا پشت سرگذاشت .\r\nدر مورد قضاياى معراج رسول‌اكرم صلى الله عليه و آله و سلم يك مرتبه من در اكادمى علوم صحبت كردم . در حدود ده روايت را آن‌جا نقل كردم و مفصل در آن زمينه معلومات دادم . قضيه براق به‌اين سادگى نبوده كه بعضىها آن را به صورت اسب نقاشى كرده است ! \" براق \" يك فضاپيماى بسيار مدرن و پيشرفته بوده است كه طبق بعضى از روايات داراى يك‌ميليون اجزاء بوده است . وسيله‌ىكه داراى يك ميليون اجزاء باشد و بيشتر از يك نفر هم جاى نداشته باشد ، معلوم است كه چه‌قدر پيچيده است . آيا سفرى به اين عظمت و بزرگى با اسب صورت مىگيرد ؟ ! واقعاً خنده دار است ، براق نام يك وسيله مدرن فضايى است كه مخصوص سفر معراج پيغمبراكرم صلى الله عليه و آله و سلم به وجود آمده بود ؛ ولى ممكن است در ميدان و كره قيامت بازهم برآن سوار شود .\r\nمعراج پيغمبر اكرم صلى الله عليه و آله و سلم مثل ساير فاتحان نبود كه يك گامى را برداشته باشد و بقيه راه‌ها توسط دانشمندان بعد از او فتح گردد . پيغمبراسلام صلى الله عليه و آله و سلم اولين گام و آخرين\r\n\r\n","description":"","footnote":"","page_name":" 331 ","page_number":353},
  {"content":"\r\n\r\nگام را برداشت . آن‌حضرت صلى الله عليه و آله و سلم در افتتاح عصر فضاء به آخرين قله‌ى فضاء گام گذاشت . او در نزد خدا داراى مقام بسيار بالايى بود كه غير از آن‌حضرت صلى الله عليه و آله و سلم هيچ كسى به آن مقام نرسيده و نخواهد رسيد . پيغمبر اكرم صلى الله عليه و آله و سلم اولين فرد بشريت است كه توانست به مقام‌هاى بالا و بلندى صعود كند . مقام او چنان بالاست كه به استثناء حديث غير معتبر السند ، حتى مقرب ترين فرشته‌ى خدا جبرئيل أمين هم نتوانست به آن مقام برسد .\r\nپيغمبر اكرم صلى الله عليه و آله و سلم در واقع با سفر معراج ذهن بشر را متوجه اين مطلب ساخت كه بشر مىتواند در عالم فضاء سير و صعود كند . اصل امكان سفر فضايى در سفر معراج براى انسان‌ها ثابت گرديد . بعد از معراج آن‌حضرت صلى الله عليه و آله و سلم بشر فهميد كه تسخير فضاء براى انسان يك امر قابل انكار نيست و بشر مىتواند به بعضى از موجودات فضايى تسلط پيدا كند . بر همين اساس بشر امروز ( أپولو ) را ساخت و گام‌هاى ابتدايى را براى سير فضايى خود برداشت و توانست تا اطراف كره مريخ پيش برود .\r\n\r\n2 - عصر ارتباطات\r\nيكى از نام‌هاى عصر حاضر ، عصر ارتباطات است . وقتى يك حادثه در يك گوشه‌اى از كره زمين اتفاق مىيافتد ، چه در شرق و چه در غرب ، چه در شمال و چه در جنوب . شايد بعد از يك‌ساعت تمام كره زمين از آن باخبر مىشود . وسايل ارتباطى اكنون زياد شده است . روزنامه ها راديوها ، تلويزيون‌ها ، تلفن‌ها ، تلگراف‌ها ، فضاهاى مجازى كه توسط انترنت به‌وجود آمده است . دستگاه‌هاى مخابراتى كه تاكنون در بالاترين مرحله ممكن ساخته شده‌اند ، همه در اطلاع رسانى فورى نقش دارند . هر حادثه‌اى كه در دنيا رخ دهد ، فوراً توسط آن‌ها در اقصى نقاط عالم\r\n\r\n","description":"","footnote":"","page_name":" 332 ","page_number":354},
  {"content":"\r\n\r\nگزارش مىشود . مردم همه چيز را بعد از يك مدت كوتاه مىدانند . اكنون در كره زمين چيزى وجود ندارد ، كه مردم روى زمين از آن بىخبر بماند .\r\n\r\nاولين فاتح عصر ارتباطات\r\nهمان‌گونه كه فاتح عصر فضاء پيغمبر بزرگوار اسلام صلى الله عليه و آله و سلم بود ، فاتح اول عصر ارتباطات نيز آن بزرگوار است . دليل آن نيز واضح است . ما تاكنون چه در آيات قرآن و چه در روايات نديده‌ايم كه از ميان صدها هزار يا ميليون‌ها پيغمبرىكه از جانب خدا براى بشر فرستاده شده‌اند ، جز پيغمبر بزرگوار اسلام صلى الله عليه و آله و سلم كسى ديگر هم براى كل بشريت روى زمين به پيغمبرى فرستاده شده باشد . هر پيغمبرىكه مبعوث گرديد ، براى يك محل خاص بود . يعنى نمىتوانستند ، جز در همان مناطق خود ، در جاهاى ديگر پيام خدا را برسانند . ارتباطات در قديم بسيار ضعيف بود . شما فكر كنيد ، اگر قبل از دو هزار سال در يكى از شهرهاى كشورما كسى به پيغمبرى مبعوث مىشد ، چه‌كار مىتوانست ؟ چگونه از شهر كابل تا شهر هرات يا از شهر هرات تا بدخشان ارتباط برقرار مىكرد ؟ چنين چيزى امكان نداشت .\r\nپيغمبران گذشته در هر شهرىكه مىرفتند ، شهرهاى ديگر اصلًا خبر نمىشدند . در سابق مسافرت‌ها توسط الاغ و اسب صورت مىگرفت ، ارتباطات بسيار كند بود . به همين دليل وقتى يك پيغمبر در جايى مبعوث مىشد ، وظيفه پيغمبرىاش نيز در همان‌جا محدود بود . ممكن نبود كه يك پيغمبر بيايد تمام مردم افغانستان را هدايت كند . چه رسد به اين‌كه تمام دنيا را هدايت كند ! در تمام دنيا راه‌هاى دور و صعب‌العبور بىآب و علف وجود دارد ، پيغمبران الهى نمىتوانستند با امكانات زمان خودشان ، تمام مردم را هدايت كنند ، به همين دليل براى هر قريه يا هر شهر پيغمبرى جداگانه مبعوث مىشد ، تا آنان بتوانند مردم را هدايت كنند . تنها پيغمبرى كه براى\r\n\r\n","description":"","footnote":"","page_name":" 333 ","page_number":355},
  {"content":"\r\n\r\nتمام بشريت مبعوث گرديد ، پيغمبرآخرالزمان بود .  « وَ ما أَرْسَلْناكَ إِلَّا رَحْمَةً لِلْعالَمِينَ »  « 1 »  « وَ لكِنْ رَسُولَ اللَّهِ وَ خاتَمَ النَّبِيِّينَ »  « 2 »\r\n\r\nپيغمبر بشريت\r\nبنابراين اولين و آخرين پيغمبرىكه براى تمام بشريت مبعوث گرديد ، پيغمبر مكرم اسلام صلى الله عليه و آله و سلم بود .  « وَ ما أَرْسَلْناكَ إِلَّا كَافَّةً لِلنَّاسِ »  « 3 » ما تو را نفرستاديم مگر براى تمام بشر روى زمين .  « نَذِيراً لِلْبَشَرِ »  « 4 » پيغمبر مكرم اسلام صلى الله عليه و آله و سلم براى تمام انسان‌ها مبعوث گرديده است . درحالىكه پيغمبران ديگر چنين نبوده‌اند .\r\nحتى پيغمبران الوالعزم نبوت ، مانند حضرت نوح ، حضرت ابراهيم ، حضرت موسى و حضرت عيسى سلام الله على نبينا و على آله عليهم السلام ، نيز محدود بوده است و هركدام براى مناطق خاصى مبعوث شده بودند . تنها پيغمبرىكه بر تمام بشريت مبعوث گرديد ، حضرت رسول اكرم صلى الله عليه و آله و سلم است كه تا روز قيامت دين او بر بشريت روى زمين حكومت مىكند .\r\nنفس همين موضوع كه حضرت خاتم المرسلين صلى الله عليه و آله و سلم براى تمام بشريت مبعوث گرديده است ، ثابت مىكند كه فاتح عصر ارتباطات براى تمام بشريت روى زمين نيز او بوده است . از روزىكه پيغمبر مبعوث گرديد ، تنها در محيط مكه صداى آن‌حضرت صلى الله عليه و آله و سلم را مردم مىشنيدند ؛ ولى بعداز هزارو چهارصد سال ما مىبينيم از تمام\r\n\r\n\r\n","description":"","footnote":"\r\n( 1 ) - انبياء / آيه 107\r\n( 2 ) - احزاب / آيه 40\r\n( 3 ) - سبأ / آيه 28\r\n( 4 ) - مدثر / آيه 36\r\n","page_name":" 334 ","page_number":356},
  {"content":"\r\n\r\nبشريت روى زمين ، به نداى ملكوتى آن پيغمبر رحمت صلى الله عليه و آله و سلم لبيك گفته و در همه‌جا اذان گفته مىشود .\r\nاز تمام مساجد كره زمين صداى : « اشهد ان لااله الا الله و اشهد ان محمدا رسول الله » شنيده مىشود . امروز صداى قرآن در شرق و غرب دنيا بلند است . در رسانه‌هاى شرق قرآن تلاوت مىشود ، در بعضى از رسانه‌هاى غرب نيز قرآن تلاوت مىشود . تلاوت آيات قرآن براى همه‌ى مردم جذابيت دارد و تمام روز از راديوها و تلويزيون‌ها به صداى تلاوت قرآن گوش مىدهند .\r\nمن فكر مىكنم هرمقدارىكه علم و معرفت بشر پيشرفت كند ، به همان اندازه جذابيت قرآن نيز بيشتر مىشود . وجود نازنين پيغمبراكرم صلى الله عليه و آله و سلم باعث چنين ارتباتاط در روى كره زمين گرديده و تا روز قيامت اين ارتباطات گسترش مىيابد .\r\nصداى اذان و صداى قرآن ، امروز در سراسر دنيا شنيده مىشود . ما به آنانىكه تاكنون به آن‌حضرت ايمان نياورده‌اند ، كارى نداريم ، چون خودشان مشكل دارند . پذيرفتن دين در دنيا براى كسى اجبارى نيست و بر هيچ كسى هم تحميل نشده است . بايد خود آنان تصميم بگيرند ، انسان در دنيا انتخاب‌گر است ، پيغمبران الهى فقط پيام رسان هستند .\r\nپيغمبراكرم صلى الله عليه و آله و سلم نيز در سلسله انبياى گذشته براى انسان‌ها مبعوث گرديده است ، با اين فرق كه آن‌حضرت مربوط به تمام بشريت است . وظيفه آن‌حضرت صلى الله عليه و آله و سلم نيز مانند ساير پيامبران تبليغ است و ارشاد است .  « وَ ما عَلَيْنا إِلَّا الْبَلاغُ الْمُبِينُ »  « 1 » برعهده‌ى ما فقط رسانيدن پيام آشكار است .\r\n\r\n\r\n","description":"","footnote":"\r\n( 1 ) - يس / آيه 17\r\n","page_name":" 335 ","page_number":357},
  {"content":"\r\n\r\n\r\n3 - عصر علم\r\nدر عصر كنونى علوم تجربى تا حدودى زيادى پيشرفته است . نسبت به‌گذشته اگر مقايسه كنيم علوم تجربى زياد ترقى نموده است . حالا سؤال اين است كه آغازگر عصر علم كيست ؟ جواب اين سؤال نيز واضح است . عصر علم نيز با بعثت پيغمبراكرم صلى الله عليه و آله و سلم آغاز گرديد . آيات علمى قرآن همه اعجاز است . جملات قرآن براى يك دانشمندىكه هشتادسال عمر كرده باشد و تمام عمر خود را در اكادمىهاى بزرگ علمى دنيا گذرانده باشد ، محيرالعقول است . پانزده قرن جلوتر چگونه اين الفاظ استعمال شده است كه بشر در قرن بيست و يكم ، توانسته فقط به سه موضوع مهم آن دست يابد . هركس مىخواهد آغازگر علم را در اروپا بداند ، كتاب تمدن اسلام وغرب دكتور گوستاولبون فرانسوى را بخواند .\r\nهمين سه موضوع در شرايط كنونى از افتخارات بشر حساب مىشود . آغازگر و فاتح اين موضوعات مهم چه كسى بوده است ؟ هيچ‌كس نمىتواند ادعا كند كه او آغازگر اين سه موضوع بوده است ، اگر ادعا هم كند هيچ دليل و برهانى براى ادعاى خود ندارد .\r\nتنها دليل محكم و استوار براى ثبوت اين سه موضوع آيات مباركه قرآن است . با توجه به آيات مباركه ، ما مىتوانيم با قاطعيت ادعا كنيم كه فاتح اين سه عرصه بزرگ ، فقط و فقط پيامبر بزرگوار اسلام است . با بعثت آن‌حضرت صلى الله عليه و آله و سلم اين سه موضوع براى بشر امكان پذير گرديد . با توجه به آيات مباركه قرآن ، قهرمان و آغازگر عصر فضاء ، عصر ارتباطات و عصر علوم وجود نازنين آخرين فرستاده الهى ، حضرت محمد مصطفى صلى الله عليه و آله و سلم بوده و وجود مقدس او مايه تمام بركات و فيوضات اين عالم پهناور بوده و در آيند نيز خواهد بود .\r\n\r\n","description":"","footnote":"","page_name":" 336 ","page_number":358},
  {"content":"\r\n\r\n\r\nدستاوردهاى دين اسلام\r\nبنابراين بشر امروزى بايد قبول كند كه اسلام دين كامل بشريت است و تمام كمالات انسانى در آن نهفته است . سه چيز مهم كه تاكنون بشر به آن دست يافته است از بركت اسلام بوده است . معراج پيغمبراكرم صلى الله عليه و آله و سلم عصر فضاء را بر روى بشر گشوده و زمينه سير فضايى را براى بشر مهيا ساخت . خاتميت پيغمبر بزرگوار اسلام ، عصر ارتباطات را براى بشر روى زمين افتتاح نمود كه نمونه آن همين ارتباطات معنوى است كه اكنون در ميان مسلمانان دنيا وجود دارد . اين ارتباطات معنوى نه تنها براى مسلمانان است ؛ بلكه براى تمام بشريت روى زمين مىباشد . صداهاى اذان و صداهاى قرآن را اكنون غير مسلمانان نيز مىشنوند و حتى آنان نيز از فيض معنوى آن محروم نيستند .\r\nآيات علمى قرآن و سفارش آن‌حضرت صلى الله عليه و آله و سلم به علم ، عصر علوم را براى بشر به وجود آورد كه اكنون از بركت علوم تجربى ، اعجاز آيات قرآن ، يكى پس از ديگرى از نظر علمى ثابت مىشود . اين از بزرگ‌ترين معجزه قرآن است . بشر مىخواهد به كدام سمت و سوى حركت كند ؟ بشر امروزى بايد قدرى به‌خود آيد و از نظر عقلى راه نجات خود را جستجو كند . امروز ثابت گرديده كه دين اسلام دين زمان است ، باتوجه به نيازهاى زمان ، بشريت را هدايت مىكند . در مورد معراج پيغمبراكرم صلى الله عليه و آله و سلم به قدرى كافى صحبت كردم و بيشتر از اين نمىخواهم اين موضوع را ادامه دهم ، بر مىگرديم به موضوعات مورد بحث كه همان دروس تفسير قرآن كريم است .\r\n\r\n","description":"","footnote":"","page_name":" 337 ","page_number":359},
  {"content":"\r\n\r\n\r\nبت‌هاى سه‌گانه\r\n« أَفَرَأَيْتُمُ اللاتَ وَالْعُزَّى » « وَمَنَاةَ الثَّالِثَةَ الأخْرَى »\r\nبه من خبر دهيد از بت‌هاى خود ، از لات و عزى ، اين هردو در ميان شما بت‌پرستان از مقام اول و دوم برخوردار بودند . سومين بت آنان \" منات \" نام داشت . لات و عزى از نظر رتبه نزد مشركين از احترام ويژه برخوردار بودند ؛ اماّ منات نيز در درجه سوم قرار داشت . مشركين به \" منات \" نيز احترام داشتند ؛ ولى به اندازه لات و عزى ، نزد آنان محترم نبود .\r\nمشركين گمان مىكردند كه اين سه بت آنان ، فرشته‌هاى بزرگ‌اند ، يا صورت‌هاى فرشته هستند ، آنان فرشته‌ها را دختران خدا مىگفتند . مشركين قريش به خرافات گرفتار بودند و إلّا اين سه عدد بت بزرگ آنان ، از چوب ، فلز ، سنگ و يا از چيزهاى ديگر ساخته شده بودند . آنان با اين‌كه از جنسيت آن‌ها مىدانستند ، بازهم ادعا مىكردند : كه اين سه بت ، فرشته‌هاى بزرگ خدا هستند . آنان خيال مىكردند كه فرشته‌ها دختران خدا هستند . ما اين سه فرشته بزرگ را پرستش مىكنيم كه آن‌ها نسبت به ساير بت‌ها ، مقام بالاترى در نزد خدا دارند و به همين دليل ما آن‌ها را واسطه قرار مىدهيم . مشركين مىگفتند : خداى آسمان و زمين ، همان خداى بزرگ است ؛ اما بت‌هاى ما خدايانى كوچك‌ترىاند كه در امورات روز مره ما مدخليت دارند . لذا ما حوايج روز مره خود را از همين بت‌ها مىخواهيم و آن‌ها از چنين قدرتى برخوردار هستند كه حوايج روز مره ما را برآورده سازند . ( شرك در خالقيت و به تبع آن شرك در عبادت داشتند )\r\n\r\n","description":"","footnote":"","page_name":" 338 ","page_number":360},
  {"content":"\r\n\r\n\r\nاولين بناى بت‌پرستى\r\nدر كتاب ( بلوغ الارب فى معرفة احوال العرب ) مىنويسد : كسىكه براى اولين‌بار ، بناى بت‌پرستى را در حجاز گذاشت و بعداً آهسته آهسته زياد گرديده و بين مردم رواج يافت ، ( عمرو بن لحى ) بود . او بت را از شام ( از سوريه امروزى ) به مكه آورد و مردم را به پرستش آن تشويق نمود . به مرور زمان بت پرستى در بين تمام قبايل عرب شروع گرديد . در آن زمان انبياء هم در بين مردم نبود كه آنان را از چنين كارى منع نمايند . ابتداء بت ( منات ) را كه در درجه سوم قرار داشت از سنگ به‌شكل مربع درست نموده و به طائف كنونى انتقال داد . بعد از آن ، بت‌هاى ديگر را بنام ( لات و عزى ) درست كردند و در جاهاى ديگر نيز گذاشتند . مشركين اسم‌هاى بىمسماى براى بت‌هاى شان انتخاب مىكردند . بت پرستى در شبه جزيرةالعرب از آن‌جا شروع شد تا اين‌كه به اوج خود رسيد .\r\n\r\nبرترى پسران از دختران\r\n« أَلَكُمُ الذَّكَرُ وَلَهُ الأنْثَى » « تِلْكَ إِذًا قِسْمَةٌ ضِيزَى »\r\nقرآن مجيد مىخواهد عرب‌هاى مشرك را توهين كند ، مىفرمايد : از يك‌طرف شما دختران را دوست نداريد و آنان را مىكشيد . در فرهنگ جاهليت در بين بعضى از قبايل رسم بر اين بود كه دخترها را زنده به‌گور مىكردند . البته تمام عرب‌ها چنين كارى را نمىكردند ، براى اين‌كه اگر همه عرب اين كار را مىكردند ، نسل آنان تاكنون منقرض مىشد . بعضى از طوايف عرب دختران را مىكشتند ، زنده به‌گور مىكردند . دختر داشتن را براى خود عيب مىدانستند . به علل مختلف عرب‌هاى دوران جاهليت دوست نداشتند دختر داشته باشند . برعكس پسرها را دوست داشتند . به پسران خود خيلى محبت مىكردند .\r\n\r\n","description":"","footnote":"","page_name":" 339 ","page_number":361},
  {"content":"\r\n\r\nدر عصر كنونى نيز اين فرهنگ تا حدودى باقى است . خيلى از مردها دوست ندارند دختر داشته باشند ، برعكس علاقه زياد دارند تا پسر داشته باشند . پسر و دختر هردو انسانند و در مقام انسانى هردو يك‌سانند . چرا مردها بيايند ، بين دختر و پسر تبعيض قايل شوند ؟ حالا فرض كنيم مردها مىخواهند از جنس خود فرزند داشته باشند ؛ ولى زن‌ها چه ؟ تعجب از زن‌هاست ، آنان نيز در موقع حمل اگر دختر به‌دنيا بياورند ناراحت مىشوند ، آرزو مىكنند كه اى كاش به‌جاى دختر ، پسر به دنيا مىآوردند ! اين فرهنگ متأسفانه از دوران جاهليت براى نسل امروز بشر باقى مانده است . دختر و پسر هردو پاره تن پدر و مادر خود هستند ، و از نظر مقام انسانى نيز هر دوى آنان بندگان خدا هستند . چرا ما از روى جهالت بين دختر و پسر فرق بگذاريم ؟ چرا پسر را نسبت به دختر بيشتر دوست داشته باشيم ؟ ما در برابر فرزندان خود مسئوليت يك‌سان داريم و بايد به همه‌ى آنان محبت برابر داشته باشيم .\r\nبه هرصورت قرآن خطاب به عرب‌هاى دوران جاهليت مىفرمايد : وقتىكه شما پسران را بيشتر از دختران خود دوست داريد ، چرا براى خدا دختر را مى پسنديد ؟ چرا به فرشته‌ها را مىگوييد دختران خدا ؟ آيا ( به پندار شما ) ناعادلانه نيست كه براى خود آن‌چه را دوست داريد مىپسنديد و براى خداى چيزى را مىپسنديد كه شما از آن نفرت داريد ؟ . « تِلْكَ إِذًا قِسْمَةٌ ضِيزَى » آن‌چه خوب است قسمت مخلوق باشد و آن‌چه بداست قسمت خالق باشد . اين تقسيم شما بسيار ناعادلانه است . مىخواهد عقل مشركين را تخطئه كند ، و گرنه خدا نه پسر مىخواهد ، نه دختر ، هر دوى آنان مخلوق خداست و خدا مخلوقات خود را دوست دارد و هميشه بر آنان مهربان است .\r\n\r\n","description":"","footnote":"","page_name":" 340 ","page_number":362},
  {"content":"\r\n\r\n« إِنْ هِىَ إِلا أَسْمَاءٌ سَمَّيْتُمُوهَا أَنْتُمْ وَآبَاؤُكُمْ مَا أَنْزَلَ اللَّهُ بِهَا مِنْ سُلْطَانٍ إِنْ يتَّبِعُونَ إِلا الظَّنَّ وَمَا تَهْوَى الأنْفُسُ وَلَقَدْ جَاءَهُمْ مِنْ رَبّهِمُ الْهُدَى »\r\nاين‌ها همان نام‌هاى است كه شما و پدران تان گذاشتيد ، در حالىكه هيچ حجتى از طرف خدا در آن‌ها وجود ندارد . خدا هرگز چنين حكمى را نمىكند كه شما بت‌هاى خود را بپرستيد . شما مقام انسانيت را پايين آورديد !\r\nاين شايسته مقام انسانى نيست كه چوب را با دست‌هاى خود تراشيده و سپس آن را به عنوان سرپرست خود پرستش كنيد ، شما فقط از روى گمان و هواهاى نفس خود بت‌ها را مىپرستيد .\r\n « وَ لَقَدْ جاءَهُمْ مِنْ رَبِّهِمُ الْهُدى »  تا وقتىكه پيغمبر بين شما نبود عذر و بهانه‌اى داشتيد ؛ اماّ اكنون چه مىخواهيد ؟ آيا اكنون از جانب خدا براى شما بينات فرستاده نشده است ؟ خدا آخرين پيغمبر خود براى هدايت شما فرستاده است . بالاترين مقام انبياء حضرت محمد مصطفى صلى الله عليه و آله و سلم را براى رهنمايى شما فرستاده است ، همه چيز را براى شما بيان نمود ، از طرق مختلف شما را ارشاد فرموده است ، مشركين و كافرين را از عقاب و عذاب آخرت ترسانيد و به آنان هشدار داد ، ولى شما هم‌چنان به لجبازى خود پافشارى مىكنيد .\r\n\r\nمشكل عمومى بت‌پرستى\r\nمسئله بت‌پرستى در طول تاريخ يك مشكله‌ى بسيار مهمى براى انبياء عليهم السلام بوده است . انبياء هميشه به اين مشكل گرفتار بودند . انبياء مردم را به يكتا پرستى دعوت مىكردند . مردم مىگفتند : كجاست آن خدايىكه يگانه است و\r\n\r\n","description":"","footnote":"","page_name":" 341 ","page_number":363},
  {"content":"\r\n\r\nشريكى با خود ندارد ؟ خداوند متعال جل جلاله محسوس نيست كه به چشم ديده شود . بت‌هاى كه از سنگ و فلزى و چوب ساخته شده بود ، همه محسوس بودند ، از دور مردم آن‌ها را مىديدند .\r\nصنعت \" بت سازى \" هر روز به تناسب زمان ترقى مىكرد . بت تراشان مشركين هر روز بت‌هايى جديد را مىساختند كه بهتر از بت‌هاى سابق‌شان بودند . سر و صورت بت‌ها را خوب‌تر مىتراشيدند تا جذاب‌تر ديده شوند .\r\nمردم فكر نمىكردند كه اين بت‌ها همان چوب‌هايى است كه تا ديروز در جلو دروازه خانه شان افتاده بود ، فكر نمىكردند كه اين سنگ‌ها همان سنگ‌هايى است كه تا ديروز در كوه‌ها بود و مردم روى آن‌ها راه مىرفتند . فكر نمىكردند كه اين بت‌ها همان دست تراشيده خود آنان است كه به اشكال مختلف آن‌ها را درآورده‌اند .\r\nاگر مشركين كمى فكر مىكردند در مقابل آن‌ها تعظيم نمىكردند . عقل‌شان حكم مىكرد كه بت‌پرستى نكنند . عقل‌شان اجازه نمىداد در مقابل بت‌هاى بىجان كرنش كنند و از آن‌ها حاجت بطلبند ؟ ! متأسفانه مشركين اصلًا به عقل خود مراجعه نكردند و اصلًا كرامت انسانى خود را درك نكردند .\r\n\r\nمشكلات مشترك انبياء\r\nوقتى پيغمبران الهى به مشركين مىگفتند : خدا را پرستش كنيد . آنان قبول نمىكردند ، داد و فرياد مىزدند كه اى واى ! چيزى عجيبى به ما مىگويند ! ما را به پرستش خداى واحد فرا مىخواند . مىخواهند تمام خدايان ما را باطل كنند . مشركين نه به عقل خود مراجعه مىكردند و نه منطق را قبول داشتند . انبياء با اين\r\n\r\n","description":"","footnote":"","page_name":" 342 ","page_number":364},
  {"content":"\r\n\r\nمردم جاهل چه‌كار مىتوانستند ؟ بشرىكه به حرف معلمين معنوى خود گوش فرا ندهد ، بشرىكه عقل خود را كنار گذاشته و تابع تمايلات حيوانى خود شده باشد ، جز خرافه پرستى ، جهل و نادانى ، چيزى را نداند ، انبياء با آنان چه‌كار مىتوانند ؟ ! انبياى بزرگوار مشكلات زيادى داشتند ؛ منتهى مشكلات عمده‌اى كه همواره با آن مواجه بودند چند چيز است .\r\n\r\n1 - بت پرستى\r\nيكى از مشكلات مشترك انبياء اين بود كه مردم مىگفتند : اين چه خدايى است كه به چشم ديده نمىشود و شما ما را به‌سوى او دعوت مىكنيد ؟ مگر ممكن است ، خدايى كه زمين و آسمان را خلق كرده باشد ، به چشم ديده نشود ؟ ! خدايىكه خود را رب العالمين مىنامد ، بايد ديده شود . ما كه بت‌ها را مىپرستيم ، مىبينيم كه آن‌ها وجود دارد ؛ اماّ به خدايىكه هرگز ديده نمىشود چگونه ايمان بياوريم ؟ ! حرف انبيا را قبول نمىكردند . يكى از مشكلات عمده همين بود كه خداى مشركين هميشه محسوس بوده ؛ ولى خدايى را كه انبياء معرفى مىكردند ، محسوس نبود ، خداى انبياء معقول بود ، به چشم ديده نمىشد . خدايى را كه انبياء براى مردم معرفى مىكردند ، فقط از نظر عقلى قابل قبول بود . از آثار و حكمت ، از اتقان و صنع آن دانسته مىشد كه يك خالق مدبر ، حكيم ، عالم و قدرتمند در ماوراى طبيعت وجود دارد كه اين نظام بديع را آفريده است . اماّ از اين‌كه محسوس نبود ، هيچ‌گاه مورد قبول مشركين و بت پرستان واقع نمىشد .\r\n\r\nبت‌پرستى مدرن\r\nاين موضوع تنها در دوره جاهليت نبود ؛ بلكه اكنون نيز چنين است . امروز بشر در قرن ارتباطات زندگى مىكند ؛ اماّ ادعايى را كه دارد ، همان ادعاى عصر جاهليت\r\n\r\n","description":"","footnote":"","page_name":" 343 ","page_number":365},
  {"content":"\r\n\r\nاست . بشر امروز نيز خدا را قبول نمىكند ، عده‌اى در همين دوره به‌اصطلاح قرن نور ، هستند كه مىگويند ما خدايى را كه به چشم ديده نشود و به حواس پنج‌گانه قابل درك نباشد نمىپرستيم . بشر قرن بيست و يكم ، به تصادف قايل هستند ، آنان با اين‌كه عاقل هستند ، تصادف كور را مىپذيرند ؛ به عقل و منطق انسانى تسليم نمىشوند . آنان بدنبال معلول بدون علت هستند ، اين در حالى است كه نسبت به چيزهاى جزئى و پيش پا افتاده تصادف را نمىپذيرند ، مىگويند : همه از خود علت دارند . يعنى قانون عليت را در اجزاى كوچك‌تر كائنات قبول دارند ؛ ولى در اصل وجود كائنات كه مىرسند ، مىگويند : كائنات از روى تصادف به وجود آمده است . اگر پرسيده شود كه شما در اشياى ديگر تصادف را محال مىدانستيد ، چطور شد كه يك مرتبه ، در مورد كائنات آن را مىپذيريد ؟ ! مىگويند : راست گفتيد ؛ ولى در مورد كائنات تصادف بهتر از اين است كه علت آن را قبول كنيم . لجبازى و شهوت‌رانى ، تن پرورى و حيوانيت ، در قرن بيست و يكم بيشتر از هرزمان ديگر وجود دارد . حرف‌ها ، همان حرف‌هاى عصر جاهليت است ، منتهى با شيوه متفاوت آن‌را مطرح مىكنند .\r\nما از رشد علمى ، پيشرفت صنعت و تكنالوژى در قرن بيست و يكم ، منكر نمىشويم ، علوم در اين قرن ترقى زياد نموده ، صنعت و تكنالوژى وسعت يافته است ، اماّ افكار جاهليت به همان اوج خود باقى است . اكنون با توجه به پيشرفت‌هاى علمى ، خصوصاً علوم تجربى ، بازهم در مورد كائنات تصادف قايل مىشوند ، هرگز حاضر نمىشوند كه به حقيقت تسليم شوند ، اين در حالى است كه قانون عليت را در مورد اجزاى كوچك كائنات قبول مىكنند ؛ اما در اصل كائنات قانون عليت را\r\n\r\n","description":"","footnote":"","page_name":" 344 ","page_number":366},
  {"content":"\r\n\r\nنمىپذيرند . عرض كردم كه انبياء در طول تاريخ ، با همين مشكلات و بهانه‌گيرىها همراه بوده‌اند ؛ اين يكى ازمشكلات مشترك بين تمام انبياء عليهم السلام بود .\r\n\r\n2 - انكار قيامت\r\nدومين مشكل مشترك انبياء عليهم السلام موضوع قيامت بود كه آنان به مردم مىگفتند : بعد از مردن قيامت است ، حساب است ، پاداش و عقاب عمل است ، مشركين چنين چيزى را قبول نداشتند ، گفته انبياء را به باد مسخره مىگرفتند . مىخنديدند و مىگفتند : مگر ممكن است كه بعد از اين‌كه خاك شويم ، دوباره زنده شويم ؟ معلوم است زنده نمىشويم ! ما بعد از مردن خاك مىشويم و تمام اجزاى بدن ما نابود مىشوند . قيامت در كجاست ، حساب و كتاب چيست ؟ با توجيهات ساده و بىمورد منكر قيامت مىشدند ، يا حدّ أقل نسبت به آن با ديده شك و ترديد نگاه مىكردند .\r\nبه‌هرصورت حرف انبياء را قبول نمىكردند . در زمان جاهليت مردم از نظر علمى ضعيف بودند و نمىتوانستند با اين گفته‌ها خود را قانع كنند . اما در قرن بيست و يكم ، علم پيشرفت نموده است و راه‌هاى قيامت را تا حدودى زيادى علمى و هموار نموده است ، اكنون شك و ترديد نسبت به قيامت برداشته شده است ؛ ولى عده‌اى از انسان‌ها تا هنوز هم با همان افكار جاهليت ، قيامت را انكار مىكنند . بىعقلى و لجبازى ماتريالست‌هاى قرن بيست و يكم ، به مراتب از بىعقلى و لجبازى مشركين قريش بيشتر است ، مشركين سيزده قرن قبل زندگى مىكردند ؛ اما ماترياليست‌ها بعد سيزده قرن ، رشد و ترقى ، همان حرف‌هاى مشركين را تكرار مىكنند . خيلى شرم آور است كه با اين‌همه رشد وسيع علمى ، خصوصاً رشد قابل\r\n\r\n","description":"","footnote":"","page_name":" 345 ","page_number":367},
  {"content":"\r\n\r\nتوجه علوم تجربى ، كه قيامت را تا حدود زيادى علمى ساخته و گويا اين‌كه در چند قدمى قيامت رسيده است ، بازهم بشر منكر قيامت شود . اين موضوع ثابت مىكند كه ماترياليست‌هاى امروزى ، به مراتب جاهل‌تر و بدتر از مشركين عصر جاهليت هستند .\r\n\r\n3 - مشكل اقتصادى انبياء\r\nسومين مشكل انبياء عليهم السلام ، مشكل اقتصادى بود ، انبياء غالباً فقير بودند ، از طرف ديگر نفوذ اجتماعى كمترى داشتند . وقتى مىآمدند ، مردم از آنان استقبال نمىكردند . مىگفتند : چرا خدا يك نفر سرمايه دار را براى پيغمبرى نفرستاد ؟ چرا كسى را كه در بين مردم نفوذ بيشتر دارد نفرستاد ؟ چرا تو را فرستاد كه نه پول دارى و نه نفوذ اجتماعى ! به هيچ‌وجه ما تو را قبول نداريم ، براى اين‌كه هم لباس ما از لباس تو بهتر است و هم وضع اقتصادى فرزندان ما از تو بهتر است . تو با لباس كهنه و شكم گرسنه آمدى مردم را به يكتاپرستى دعوت مىكنى ! نه با اين وضع كسى حرف تو را قبول نمىكند ! ! مردم به ماديات فكر مىكردند و از اين‌كه أغلب انبياء فقير بودند ، مورد تمسخر واقع مىشدند ، گاهى آنان را به ديوانه‌گى متهم مىكردند ! گاهى به‌جادوگرى متهم مىكردند ، در كل ، انبياء مورد اذيت قرار مىگرفتند و سرمايه داران قريه بر مردم حكومت مىكردند و مردم را عليه انبياء عليه السلام تحريك مىكردند .\r\nاين انبياء عليهم السلام ، چرا غالباً فقير بودند ، از روى حكمت خدا بود ، فلسفه اين را كه چرا انبياء غالباً از ميان طبقه فقير و مستضعف مبعوث شدند ما نمىدانيم . افرادثروتمند و داراى آبرو كه نفوذ اجتماعىشان نيز در ميان مردم خوب بودند زياد بودند ، ازاين‌كه چرا از ميان آنان انبياء بر گزيده نشدند ؟ يا اين‌كه چرا خداوند جل جلاله\r\n\r\n","description":"","footnote":"","page_name":" 346 ","page_number":368},
  {"content":"\r\n\r\nبراى انبياء قدرت سياسى ، اقتصادى و اجتماعى عطاء نكرد ، تا آنان از قدرت و ثروت خودشان براى ترويج يكتاپرستى استفاده مىكردند ، خد بهتر مىداند ؟ ! انبياء عليهم السلام ، غالباً از جانب طبقه اشراف ، فيودال و شكم گُنده‌ها ، مورد استهزاء قرار مىگرفتند . دليل برخورد نادرست اشراف نيز همين بود كه انبياء ، اولًا ، فقير بودند ، ثانياً ، كسى را به‌عنوان آغا و مولا قبول نمىكردند . حرف انبياء اين بود كه هيچ‌كس از كسى ديگر برتر و بهتر نيست ، ملاك برترى و بهترى انسان‌ها از يك‌ديگر ، فقط تقواى آنان است . انبياء همه‌ى مردم را بندگان خدا مىدانستند و مسئوليت پول‌داران و سرمايه‌داران نسبت به اجتماع بيشتر از مردم فقير مىدانستند . انبياء مىگفتند : سرمايه داران بايد به جاى ظلم ، به جاى استثمار و استعمار ، بايد به فقراء كمك نمايند ، زكات بدهند .\r\nانبياء هرچند از طبقه فقير و كم بىضاعت بودند ؛ ولى غالب طبقه فقير نيز از انبياء دفاع نكردند ، نه تنها دفاع نكردند ؛ بلكه همواره توسط اشراف و سرمايه‌داران بر عليه انبياء استفاده مىشدند . پول‌داران به فقراء پول مىدادند تا انبياء را توهين و مسخره كنند ، به فقراء پول مىدادند ، تا انبياء را مورد اذيت و آزار قرار دهند . اصل كار به دست طبقه مَلأ بود . اشراف و شكم پرستان جامعه بودند كه مردم را بر ضد انبياء تحريك مىكردند .\r\nتمام حرف مشركين قريش در برابر آخرين پيغمبر الهى اين بود كه اگر پيغمبر اسلام صلى الله عليه و آله و سلم در تصميم خود موفق شود و از مكه بت‌ها را بردارد ، سرمايه‌هاى ما از بين مىرود ، اگر بت‌ها را بردارد ، مردم ديگر از راه‌هاى دور به مكه نمىآيند ، مسير\r\n\r\n","description":"","footnote":"","page_name":" 347 ","page_number":369},
  {"content":"\r\n\r\nتجارت عوض مىشود و درآن‌صورت همه‌ى ما بايد بسوى گدايى روى آوريم . اشراف قريش به قداست بت‌ها علاقه كاملى نداشتند ، آنان از بت‌ها بيشتر براى ثروت اندوزى حمايت مىكردند ، سران مشركين در فكر جمع كردن پول بودند نه در فكر حفظ بت‌هايىكه در اطراف كعبه گذاشته بودند ؛ زيرا آنان در سايه بت‌ها زندگى بسيار مرفه داشتند .\r\n\r\nبت‌پرستى يا تجارت\r\nبت‌پرستى درواقع براى سران قريش يك دكان دارى بود ، مردم از راه‌هاى دور و نزديك مىآمدند ، خيرات و نذورات مىكردند ، بازار مكه نيز اكثراً به دست طبقه اشراف بود ، نفع تاجرانىكه در مكه مىآمدند نيز به جيب شكم گنده‌ها و اشراف قريش مىرسيد ، لذا آنان براى از دست دادن منافع بزرگ خودشان ناراحت بودند ، شب و روز دست و پا مىزدند كه از كدام طريق منافع خود را حفظ كنند ! موضوع اقتصادى يكى از مهم‌ترين مخالفت طبقه مَلأ و اشراف در طول تاريخ با پيامبران الهى بوده است و انبياى الهى هميشه از دست اشراف و سرمايه‌داران جامعه رنج برده‌اند ؛ زيرا آنان با آمدن انبياء نفوذ سياسى ، اقتصادى و اجتماعى خود را به خطر مىديدند . جنگ اشراف با انبياى الهى هميشه جنبه اقتصادى داشت ، جنگ آنان هيچ جنبه عقلى و منطقى نداشت ، به‌قول معروف ، جنگ سر لحاف مُلّا بود .\r\nمىگويد : ملا نصرالدين يك‌وقتى در خانه نشسته بود ، يك مرتبه متوجه شد كه صداى جنگ و دعوا از كوچه شنيده مىشود . ملا با همان لحافىكه كه از سردى برتن خود انداخته بود ، با عجله از خانه بيرون شد . بچه‌ها وقتى متوجه شدند كه مُلّا\r\n\r\n","description":"","footnote":"","page_name":" 348 ","page_number":370},
  {"content":"\r\n\r\nهمراه لحافش بيرون شده است . يك مرتبه لحاف را از سر او گرفتند و فرار كردند . جنگ در همان‌جا خاتمه يافت . مُلّا دست خالى به خانه برگشت ، زنش پرسيد دعوايىكه در كوچه صورت گرفته بود براى چه بود ؟ ملا گفت : چيزى نبود ، جنگ سر لحاف مُلا نصرالدين بود ، وقتى لحاف را بردند ، سر و صدا خوابيد و جنگ هم خاموش شد .\r\nجنگ مشركين نيز در واقع براى همين بود . انبياء مىخواستند ، بت پرستى و خرافات را از جامعه انسانى دور كنند ، دست خون‌خواران تاريخ را قطع كنند ، مستضعفين را از شرّ آنان نجات دهند ؛ ولى اين‌كار به ضرر اشراف و دنياپرستان بود . آنان هميشه كارشكنى مىكردند و نمىگذاشتند ، انبياء در كار خود موفق شوند . در مجموع ، ترس از فقر و از دست دادن منافع اقتصادى ، محسوس نبودن خداى واحد ، به خطر افتادن موقعيت سياسى و اجتماعى ، روى هم رفته ، اشراف شكم پرست قريش را در تقابل پيغمبراكرم صلى الله عليه و آله و سلم قرار مىدادند . موضوعات موصوف از جمله مشكلات مشتركى است كه انبياى الهى در طول تاريخ با آن روبرو بودند و از ناحيه آن‌ها رنج مىبردند . مشكلات مشترك انبياء زياد است ، ولى عمده ترين آن‌ها براى انبياء ظاهراً همين سه چيز بوده است .\r\n\r\nآرزوهاى باطل\r\n « أَمْ لِلْإِنْسانِ ما تَمَنَّى » \r\nآيا انسان به تمام آرزوهاى خود مىرسد ؟\r\n\r\n","description":"","footnote":"","page_name":" 349 ","page_number":371},
  {"content":"\r\n\r\n « فَلِلَّهِ الْآخِرَةُ وَ الْأُولى » \r\nاراده خدا برهر چيز نافذ است ؛ مگر اختيار دنيا به دست انسان است كه اين چنين آرزوهاى باطل را به سر مىپروراند ! شما فكر مىكنيد كه بت‌هاى بىجان شما را شفاعت مىكنند ؟ نه اشتباه است بتها نمىتواند كسى را شفاعت كند . اين آرزوهاى شما جز آرزوى باطل نمىباشد .  « مَنْ ذَا الَّذِي يَشْفَعُ عِنْدَهُ إِلَّا بِإِذْنِهِ »  « 1 » كيست كه بتواند نزد خدا شفاعت كند كسى را ، بدون اين‌كه به او اذن شفاعت دهد ؟ بدون اذن پروردگار جل جلاله حتى پيغمبران هم نمىتوانند كسىرا شفاعت كنند ، چه رسد به بت‌هاى بىجان كه خود تان آن‌ها را تراشيده‌ايد .  « أَمْ لِلْإِنْسانِ ما تَمَنَّى »  آيا انسان مىخواهد به اين آرزوهاى پوچ و باطل خود برسد ؟ ! محال است كه به اين آرزوهاى باطل خود دست يابد . انسان فكر مىكند ، همه چيز به كام او مىچرخد ، درحالىكه اشتباه مىكند ، دنيا و آخرت ، همه به اراده پروردگار مىچرخد ، همه‌ى موجودات توسط حكيمى مىچرخد كه آن‌ها را به‌وجود آورده است .\r\n « وَ كَمْ مِنْ مَلَكٍ فِي السَّماواتِ لا تُغْنِي شَفاعَتُهُمْ شَيْئاً إِلَّا مِنْ بَعْدِ أَنْ يَأْذَنَ اللَّهُ لِمَنْ يَشاءُ وَ يَرْضى » \r\nو چه بسيارى از ملائكه‌هايىكه در آسمان‌هاست و همه در حال عبادت خدا هستند . آنان نمىتوانند كسى را شفاعت كنند ؛ مگر پس از اين‌كه خدا به آنان اذن شفاعت دهد . اصلًا فرشته‌ها قبل از اذن خدا جرئت ندارند كسى ديگر نزد خدا طلب\r\n\r\n\r\n","description":"","footnote":"\r\n( 1 ) - بقره / آيه 255\r\n","page_name":" 350 ","page_number":372},
  {"content":"\r\n\r\nشفاعت كنند . هروقت خداوند جل جلاله بخواهد براى كسى اذن شفاعت دهد ، آنگاه او مىتواند شفاعت كند . خدا به هركه بخواهد اذن شفاعت مىدهد ، چه آن‌كس از جنس انسان باشد يا ملك ، چه از پيامبران باشد و چه از مؤمنين ، بدون اذن خدا كسى حق شفاعت را ندارد .\r\n\r\nاولين شفيع روز قيامت\r\nدر حديثى وارد شده است‌كه روز قيامت آن‌عده از امتان سابق كه به پيامبران خدا ايمان داشتند ، در نزد حضرت نوح عليه السلام مىآيند و تقاضا شفاعت مىكنند ، حضرت نوح عليه السلام مىگويد : برويد نزد ابراهيم خليل الله ، حضرت ابراهيم عليه السلام مىگويد : برويد نزد موسى كليم الله ، حضرت موسى عليه السلام مىگويد : برويد نزد عيسى روح الله ، حضرت عيسى عليه السلام مىگويد : برويد نزد پيغمبر آخرالزمان ، حضرت محمد مصطفى صلى الله عليه و آله و سلم كه او از همه‌ى انبياء بالاتر است . خداوند متعال جل جلاله در آيه ديگر به آن‌حضرت صلى الله عليه و آله و سلم مىفرمايد :  « وَ مِنَ اللَّيْلِ فَتَهَجَّدْ بِهِ نافِلَةً لَكَ عَسى أَنْ يَبْعَثَكَ رَبُّكَ مَقاماً مَحْمُوداً »  « 1 » رسول من ، نماز شب را بخوان ، زود است كه پروردگارت تو را مبعوث كند به يك مقام پسنديده . مقام پسنديده ، همان  « مَقاماً مَحْمُوداً »  است كه در روز قيامت مقام شفاعت را به او مىدهد . در روز قيامت براى اولين‌بار صداى شفاعت از جانب پيغمبر مكرم اسلام صلى الله عليه و آله و سلم بلند مىشود ، قبل از او هيچ يكى از انبياء جرئت نمىكنند كه از خدا طلب شفاعت كنند .\r\nوقتىكه پيغمبراكرم صلى الله عليه و آله و سلم شفاعت را آغاز مىكند ، بعد بقيه انبياء و اولياى خدا به تبعيت از رسول مكرم اسلام صلى الله عليه و آله و سلم كم كم شروع به شفاعت مىكنند . يعنى بعد از\r\n\r\n\r\n","description":"","footnote":"\r\n( 1 ) - اسراء / آيه 79\r\n","page_name":" 351 ","page_number":373},
  {"content":"\r\n\r\nپيغمبراكرم صلى الله عليه و آله و سلم براى بقيه انبياء و اولياء نيز اذن شفاعت داده مىشود . لواى حمد پروردگار جل جلاله در روز قيامت نزد پيغمبر اسلام صلى الله عليه و آله و سلم است و على بن ابىطالب عليه السلام حامل آن لوا است ، لواى حمد ، اولين لوايى است كه داخل بهشت مىشود . يعنى اولين كسانىكه داخل بهشت مىشوند ، پيغمبراكرم صلى الله عليه و آله و سلم و حضرت على عليه السلام مىباشند . آنان هستند كه در دنيا ما را هدايت كردند و آنان هستند كه در آخرت ما را شفاعت مىكنند .\r\nبعد از شفاعت پيغمبر ، فرشته‌ها نيز مىتواندند شفاعت كنند ، هم‌چنين اوليا و علماء نيز مىتوانند شفاعت كنند . اذن اولى از خدوند جل جلاله است و او براى پيغمبر اسلام صلى الله عليه و آله و سلم اذن شفاعت مىدهد ، بعد سلسله به سلسله انبياى خدا ، فرشته‌هاى خدا ، اولياى خدا و علماى بزرگوار نيز مىتوانند هركدام در حد صلاحيت خودشان مردم را شفاعت كنند . اميد وارم كه اين مطلب درست فهميده شده باشد تا در مورد شفاعت اشكالاتى باقى نماند ، شفاعت بدون اذن پروردگار جل جلاله حتى براى پيغمبر عظيم الشأن اسلام صلى الله عليه و آله و سلم نيز ناممكن است و آن‌حضرت نيز بدون اذن خدا نمىتواند كسىرا شفاعت كند .  « مَنْ ذَا الَّذِي يَشْفَعُ عِنْدَهُ إِلَّا بِإِذْنِهِ »  كسى نمىتواند شفاعت كند ، مگر اين‌كه خدا به او اذن شفاعت دهد .\r\n\r\nافراط و تفريط مسلمانان\r\nدر مورد شفاعت ، متأسفانه افراط و تفريط زيادى صورت گرفته است ، يك‌عده فكر مىكنند كه شفاعت مانند يك چيزى بىارزشى است كه هركس مىتوانداز آن برخوردار باشد ! . نزد هر پيغمبر و امامىكه انسان برود ، بدون معطلى او را شفاعت مىكند . درحالىكه اين چنين نيست . شفاعت از خود مقام و لياقت مىخواهد ،\r\n\r\n","description":"","footnote":"","page_name":" 352 ","page_number":374},
  {"content":"\r\n\r\nاستعداد و ظرفيت مىخواهد . از طرف ديگر ، شفاعت به هركس نمىرسد ، شفاعت به‌كسانى مىرسد كه خدا از او راضى باشد ، در دنيا به وظايف دينى خود درست عمل كرده باشد ؛ در عين حالىكه انسان به وظيفه خود عمل كرده باشد ، بازهم انسان كثير الخطاء است ، ممكن است خطاهاى از او سر زده باشد ، همين خطاهاى او در روز قيامت به واسطه شفاعت بخشيده مىشود .\r\nيك‌عده‌اى ديگر مطلق شفاعت را منكر مىشوند ، مىگويند : شفاعت خواستن شرك است ، بايد به صورت مستقيم از خدا بخواهيم كه ما را ببخشد . هردو جهت اشتباه فكر مىكنند ، شفاعت خواستن نه تنها شرك نيست كه به آن سفارش هم شده است ،  « وَ لَوْ أَنَّهُمْ إِذْ ظَلَمُوا أَنْفُسَهُمْ جاؤُكَ فَاسْتَغْفَرُوا اللَّهَ وَ اسْتَغْفَرَ لَهُمُ الرَّسُولُ لَوَجَدُوا اللَّهَ تَوَّاباً رَحِيماً »  « 1 » آيه مباركه به پيغمبراكرم صلى الله عليه و آله و سلم خطاب مىكند ، مىفرمايد : رسول من ! اگر آنانىكه نسبت به خودشان ظلم كرده‌اند نزد تو آيند ، از خداوند طلب بخشايش كنند و رسول خدا هم براى ايشان طلب بخشايش كند ، به تحقيق خداوند را توبه پذير وبخشنده خواهند يافت .\r\n\r\nبىعقلى كفار\r\n « إِنَّ الَّذِينَ لا يُؤْمِنُونَ بِالْآخِرَةِ لَيُسَمُّونَ الْمَلائِكَةَ تَسْمِيَةَ الْأُنْثى » \r\nكسانىكه به روز قيامت ايمان ندارند ، نام‌هاى زن‌ها را براى فرشته‌ها مىگذارند . عرض كردم كه مشركين بت‌هاى خود را نيز فرشته مىگفتند و به همين دليل نام\r\n\r\n\r\n","description":"","footnote":"\r\n( 1 ) - نساء / آيه 64\r\n","page_name":" 353 ","page_number":375},
  {"content":"\r\n\r\nزن‌ها را روى آن‌ها قرار داده بودند . لات ، عزى اسم مؤنث است و دليلش نيز همين است كه مشركين آن‌هارا فرشته مىپنداشتند و فرشته‌ها را دختران خدا مىگفتند . هرچند حقيقت ملائكه را كسى نمىداند ؛ ولى معلوم است كه حقيقت آن‌ها غير از حقيقت انسان‌ها است . در ميان ملائكه جنس نر و ماده وجود ندارد ، براى اين‌كه ملائكه مثل ديگر موجودات توليد مثل ندارند ، به همين دليل نياز به دو جنس مخالف هم ندارند . جنس مخالف در جاى ضرورى است كه زاد و ولد در آن‌جا صورت بگيرد . ملائكه زاد و ولد ندارند . همان‌گونه كه مخلوقات خدا زياداند ، نسبت به همديگر متفاوت نيز هستند ، مخلوقات رنگارنگ وجود دارند .\r\n\r\nگمان‌هاى بىاساس\r\n « وَ ما لَهُمْ بِهِ مِنْ عِلْمٍ إِنْ يَتَّبِعُونَ إِلَّا الظَّنَّ وَ إِنَّ الظَّنَّ لا يُغْنِي مِنَ الْحَقِّ شَيْئاً » \r\nمشركين در مورد ملائكه هيچ علم ندارند ، بلكه با خيالات باطل ، فرشته‌ها را دختران خدا مىخوانند . مشركين تنها از گمان‌هاى پيروى مىكردند كه هيچ پايه و اساسى نداشتند ، درحالىكه گمان به‌هيچ‌وجه انسان را از حق بىنياز نمىكند .\r\n\r\nوسعت فقه اسلامى\r\n « وَ إِنَّ الظَّنَّ لا يُغْنِي مِنَ الْحَقِّ شَيْئاً »  اين يك قانون كلى است كه در اصول فقه از آن صحبت مىشود . اصول فقه علمى است كه قوانين كلى را از قرآن ، از احاديث ، از عقل و اجماع به‌دست آورده و آن‌ها را براى استنباط احكام در فقه آماده مىكند ، اجتهاد بدون اصول فقه ، ممكن نيست . قواعدى وجود دارندكه از عقل ، از عرف ، از\r\n\r\n","description":"","footnote":"","page_name":" 354 ","page_number":376},
  {"content":"\r\n\r\nقرآن و از احاديث گرفته مىشوند . آن‌ها قواعد كلى را بيان مىكنند تا مجتهدين در امورات مختلف فقهى از آن قواعد استنباط نمايند . اگر ما بياييم اصول فقه را به حساب امروزى يعنى با فاكولته‌ها و دانشكده‌ها مقايسه كنيم ، به احتمال قوى تنها علم فقه ، حدود بيست فاكولته درست مىشود ، بدون اصول فقه ، بدون علم رجال ، بدون علم تفسير ، بدون علم حديث كه تمام آن‌ها به فقه مربوط مىشود . بدون فروعات ، تنها متن فقهى ، بيش از بيست فاكولته درست مىشود . فقه اسلامى بسيار وسيع است ، هرچند در آن تحقيق صورت بگيرد ، مطالب بيشتر بدست مىآيد .\r\nكتاب‌هايىكه تاكنون در مورد فقه نوشته شده است براى مسائل فقهى اكنون كافى نيست ، حدود يك‌صد و پنجا سال قبل وقتى علماء مطالب فقهى را نوشتند ، در مجموع تعدادشان تقريباً به چهل سه جلد رسيد ( جواهرالكلام ) اما اكنون اگر كسى بخواهد دوره فقه را با تمام مدارك و دلايل آن بنويسد ، شايد در حدود بيشتر از صد جلد كتاب شود . فقه اسلامى رو به توسعه است و هر روز ممكن است چيزى جديدى برآن افزوده شود . قبلًا در تمام كتاب‌هاى فقهى شيعه به تعداد انگشت شمار مسائل و موضوعات طبى وجود نداشت ؛ ولى اكنون صدها مسائل طبى در فقه وجود دارد و هر روز به تعداد شان افزوده مىشود . فقه اسلامى بايد وسعت داشته باشد ؛ زيرا هر روز مسائل جديد ترى پيدا مىشود كه در سابق به ذهن كسى هم خطور نكرده است ، آن‌ها جواب مىخواهد و بايد هم جواب داده شود !\r\nبه عنوان نمونه در سابق شبيه سازى را اصلا كسى نمىفهميد ؛ اما اكنون جزء مسائل روز شده است ، مسائل رحم‌هاى مصنوعى ، كاشت تخمك مرد در رحم زن ،\r\n\r\n","description":"","footnote":"","page_name":" 355 ","page_number":377},
  {"content":"\r\n\r\nانتقال حيوانات منوى مرد در رحم زن‌هاى بىگانه و دها مسائل ديگر ، ازجمله مسائلى است كه در كتاب‌هاى فقهى سابق وجود نداشت .\r\nاكنون تمام آن‌ها از مسائل ضرورى و مورد ابتلاى مردم است . هرمقدارىكه مسائل طبى و يا هر مسائل ديگر ، توسعه پيدا كند ، فقه بايد به همان اندازه دايره خود را بگستراند و براى مردم جواب تهيه كند .\r\nفقه اسلامى بايد از مطلقات و عمومات و قواعد كلى شريعت جواب‌هاى تفصيلى و درستى براى مردم ارائه كند . با توجه به پيشرفت علوم و فرضيات موجوده و زمينه سازىهايىرا كه علم طب براى مسائل جديد ايجاد كرده است ؛ اگر جماعتى بخواهند يك دوره كامل فقهى را بنويسند ، شايد از صد جلد هم بيشتر مىشود .\r\nهمچنين اگر تمام فروعات و موضوعات فقهى را يكى يكى در بخش‌هاى جداگانه قرار دهيم ، شايد بيشتر از بيست فاكولته مستقل فقهى به‌وجود آيد ، منبع اصلى فقه اسلامى قرآن و حديث است ، لذا همان‌گونه كه قرآن در مورد مسائل روز پاسخ ارائه مىكند ، فقه اسلامى نيز از پاسخ گفتن عاجز نمىشود .\r\n\r\nعمل نكردن به گمان\r\nبه‌هرصورت از موضوع بحث دور نشويم ، بحث ما در مورد سوءظن يا بدگمانى بود . اين يك قانون كلى است كه انسان نبايد به‌گمان خود عمل كند . گمان از خود مراحل دارد ، مثلًا اگر در يك مورد ( پنجاه درصد ) گمان برود كه واقعيت دارد و ( پنجا درصد ) ديگر احتمال برود كه واقعيت ندارد ، در اصطلاح منطق به آن شك گفته مىشود . شك اين است كه طرفين مساوى در آن وجود داشته باشد . يعنى در\r\n\r\n","description":"","footnote":"","page_name":" 356 ","page_number":378},
  {"content":"\r\n\r\nمورد اين‌كه احمد امروز به مسافرت رفته يا خير ، ( پنجاه درصد ) انسان احتمال مىدهد كه احمد به‌سفر رفته ، از طرف ديگر ( پنجاه درصد ) ديگر احتمال مىدهد كه شايد احمد به سفر نرفته باشد ، به‌اين گمان مساوى شك گفته مىشود . اگر انسان ( هفتاد درصد ) احتمال دهد كه احمد به مسافرت رفته ؛ ولى ( سىدرصد ) ديگر احتمال دهد كه شايد نرفته باشد ! به اين احتمال غير مساوى ، \" ظن \" گفته مىشود . يعنى احتمال ( يك‌درصد ) الى ( چهل و نه درصد ) وَهم گفته مىشود ، كه نتيجه آن صفر است . احتمال ( پنجا در پنجا ) شك گفته مىشود . احتمال ( پنجاه و يك درصد ) الى ( نود درصد ) ظن يا گمان گفته مىشود .\r\nاگر احتمال به ( صددرصد ) برسد ، يقين گفته مىشود . علم در واقع عقلانى است ؛ ولى از نظر عُرف ، علم به همان اطمينانىكه براى انسان به‌وجود مىآيد ، گفته مىشود . بعضى اوقات احتمالات به ( نود درصد ) مىرسد . به عنوان مثال ، ما اكنون در اين خانه نشسته‌ايم . هيچ‌گونه ترسى از زلزله در دل نداريم ، براى اين‌كه علم داريم ، اطمينان داريم كه زلزله نمىآيد . علم قطعى كسى ندارد ؛ ولى بر اساس تجربه‌ى كه داريم اطمينان داريم كه زلزله نمىآيد و عقلاى انسان به همين اعتماد عمل مىكنند ما عمل به يقين .\r\nعلم عُرفى غير از علوم عقلانى است . علم عقلانى اين است كه ( صددرصد ) قطعى باشد ، مثل اين‌كه اكنون ما مىدانيم كه ( صد در صد ) روز است ، چون علم داريم . اين علم عقلانى است كه در فلسفه ، منطق ، فقه و اصول در مورد آن بحث مىشود و علم ديگر ، علم عُرفى است . در علم عُرفى اگر احتمالات به ( نود الى نود و چهار درصد ) برسد ، در تمام موارد براى مردم اطمينان حاصل مىشود ، در هر\r\n\r\n","description":"","footnote":"","page_name":" 357 ","page_number":379},
  {"content":"\r\n\r\nموردىكه علم عُرفى ( نود و چهار درصد ) احتمال دهد ، ديگر هيچ تشويش و ناراحتى براى مردم باقى نمىماند ، يعنى اگر انسان مطمئن شود كه به احتمال \" نود الى نود چهار درصد ، زلزله به وقوع پيدا نمىكند ، ديگر جايى براى تشويش باقى نماند ، مردم اعتماد به‌نفس پيدا مىكنند . شريعت اسلامى ، هم علم عقلى را حجت ومعتبر مىداند و هم علم عُرفى را ، هردو از نظر شريعت داراى اعتباراند و بايد به آن‌ها عمل گردد .\r\nحكم كلى را آيه مباركه قرآن بيان مىكند .  « وَ إِنَّ الظَّنَّ لا يُغْنِي مِنَ الْحَقِّ شَيْئاً »  گمان انسان را از حقيقت بىنياز نمىسازد . يعنى از طريق گمان كسى به حقيقت نمىرسد . مثلًا يك‌وقت اذان ظهر گفته شده ؛ ولى شما ( هفتاد درصد ) احتمال مىدهيد كه وقت نماز ظهر داخل شده است . دراين‌صورت جايز نيست كه شما نماز ظهر را بخوانيد ، يا اين‌كه هشتاد درصد احتمال مىدهد كه هنوز شب است ؛ ولى بيست درصد ديگر احتمال مىدهد كه صبح شده است ، دراين‌صورت اگر كسى سحرى بخورد تا فردا روزه بگيرد ، بعد از خوردن غذا معلوم شود كه در وقت خوردن غذا صبح بوده‌است ، روزه‌اش باطل مىشود و بايد روزه آن روز را قضا نمايد . هم‌چنين اگر انسان \" هشتاد درصد \" احتمال دهد كه صبح شده است و \" بيست در صد \" ديگر احتمال دهد كه صبح نشده است ، جايز نيست كه نماز صبح را بخواند ، بايد صبر كند تا مطمئن شود و يا يقين پيدا كند كه صبح شده است . يك‌وقت انسان گمان مىكند كه به احتمال هفتاد درصد ، فلانى پول‌هاى مرا دزديده است . نفس همين گمان حرام است ، جايز نيست كه انسان نسبت به ديگران بدگمانى نمايد و او\r\n\r\n","description":"","footnote":"","page_name":" 358 ","page_number":380},
  {"content":"\r\n\r\nرا به چيزى كه يقين ندارد متهم نمايد . ( ظن ) يعنى گمان بد ، گمان در اسلام حجت نيست ، خصوصاً گمان بد نسبت به برادران و خواهران مؤمن و مؤمنه ، حرام مطلق است .\r\nدر علوم تجربى نيز چنين است ، اگر يك موضوع بطور \" صد درصد \" از نظر علم تجربى ثابت نشود ، علم گفته نمىشود . علم به چيزى گفته مىشود كه از راه تجربه \" صد درصد \" ثابت شود . در تمام موارد ، چه در امور دينى ، چه مسائل اعتقادى ، چه در موضوع اقتصاد و چه در امورات اجتماعى ، در هر موردىكه باشد ، نبايد انسان به گمان خود عمل كند . قرآن مجيد با عبارت‌هاى مختلف تأكيد نموده است كه نسبت به يك‌ديگر به‌گمان بد عمل نكنيد ، صبر كنيد تا علم حاصل نماييد ، حالا اين علم چه عقلى باشد و چه عُرفى ، هردو از نظر شريعت صحيح است ؛ ولى متأسفانه مسلمانان در اكثر موارد به‌گمان عمل مىكنند ، مردم ما مسلمانند ؛ ولى فرهنگ اسلامى را درست نفهميده‌اند ، فرهنگ غنى اسلام در ميان جامعه ما نهادينه نشده است ، صدها سال گذشت ؛ ولى فرهنگ اسلامى در اين كشور به صورت درست تبليغ نشد ، در اين مورد دو عامل و دو علت وجود داشت .\r\nعلت اول : اين بود كه اكثر ملاها و مبلغين ، كم سواد يا بىسواد بودند ، نتوانستند مردم را تبليغ درست نمايند ، در خطابه‌هاى خودشان به جايى مطالب مفيد ، بيهوده‌گوى مىكردند ، در واقع آنان بيسواد بودند ، چيزى را بلد نبودند ، حتى خودشان هم فرهنگ اصيل اسلامى را نمىدانستند .\r\nعلت دوم : مشكل دولت‌ها و حكومت‌ها بود ، حكومت‌ها نمىخواستند فرهنگ اسلامى به صورت درست تبليغ شود ، آنان نمىخواستند مردم متوجه عيش و نوش ،\r\n\r\n","description":"","footnote":"","page_name":" 359 ","page_number":381},
  {"content":"\r\n\r\nخوش‌گذرانى و هوس‌بازىهاى دولت مردان فاسد بشوند . حكومت‌ها به عياشى گرفتار بودند ، به همين دليل در تمام موارد ، استبدادى عمل مىكردند ، يعنى عامل عمده در برابر فرهنگ اسلامى ، بىسوادى مبلغين و استبداد حكومت‌ها بوده است ، اين هردو سبب گرديد كه فرهنگ اسلامى درست تبليغ نشود و مردم از فرهنگ اسلامى خود دور بمانند .\r\n\r\nندانم كارىهاى ملاها\r\nما بايد اعتراف كنيم كه در جوامع اسلامى ، خصوصاً در كشور افغانستان ، افراط كارىها و ندانم كارىهاى ملا صاحبان ضررهاى زيادى را براى مسلمين بجاى گذاشته است . ملاهاى بىسواد مراكز علمى فرهنگى را در اختيار خود گرفته بودند و مجال تبليغ براى علماى بزرگ وجود نداشت . ما در هر دوره و زمان علماى بزرگ داشتيم ؛ ولى متأسفانه زمينه تبليغات براى آنان فراهم نشد ، مراكز فرهنگى به‌دست ملاهايى بود كه نه چيزى را بلد بودند و نه غرور و تكبرشان اجازه مىداد كه زمينه تبليغ را براى علماى بزرگ فراهم نمايند . حكومت‌هاى وقت اصلًا راضى نبودند كه علماى جيد كشور در منابر و مساجد حضور پيدا كنند و براى مردم فرهنگ اسلامى را تبيين نمايند ، لذا زمينه سوء استفاده براى ملاهاى كم علم و بىسواد فراهم مىشد ، استبداد و عياشى حكومت‌ها ، بىسوادى و غرور ملاها ، دو عاملى است كه نگذاشت فرهنگ اصيل اسلامى در افغانسان تبليغ شود .\r\n\r\nشيطنت عليه دين\r\nدر شرايط كنونى يك مقدار آزادى بيان وجود دارد ، علماء مىتوانند مطالب مهم و ضرورى را براى مردم بيان نمايند ؛ ولى متأسفانه در مقابل ، شيطنت‌ها و\r\n\r\n","description":"","footnote":"","page_name":" 360 ","page_number":382},
  {"content":"\r\n\r\nنيرنگ‌هاى بيگانه نيز بيشتر شده است . راديوها ، تلويزيون‌ها ، روزنامه‌ها و مجله‌هاى زياد اكنون عليه دين دست به كار هستند . وجود اين رسانه‌ها در كشورىكه \" نود و نه درصد \" از مردم آن مسلمانند ، خيلى عجيب است ، آن‌ها بجاى اين‌كه فرهنگ اسلامى را تبليغ كنند ، دين را به باد مسخره مىگيرند ، عليه آن‌شايعه پراگنى مىكنند . يكى از روزنامه‌ها يك وقتى نوشته بود كه تمام اديان بزرگ كه اكنون در دنيا ادعاى دينى دارند ، يك افسانه‌ى بيش نيستند . آنان آزادانه و بىشرمانه به مقدسات دينى مردم توهين مىكنند ؛ ولى كسى جرئت ندارد كه عليه آن‌ها صداى خود را بلند كند . هيچ‌كسى هم احساس مسئوليت نمىكند كه به آن‌ها بگويد ، چرا اين چنين عليه دين دهن كجى مىكنيد ؟ اين در حالى است كه قانون اساسى كشور \" صد درصد \" اسلامى و نام نظام ما نيز جمهورى اسلامى است . نه وزارت اطلاعات و كلتور آن را پيگيرى كرد و نه كدام مرجع ديگر ، دليلش نيز اين بود كه حكومت مىداند خارجىها از دهن‌كجى عليه دين لذت مىبرند ، نه تنها لذت مىبرند ؛ بلكه از آنان حمايت مالى هم مىكنند .\r\nدرگذشته‌هاآزادى بيان اصلًا وجود نداشت ، زور و استبداد حكومت مىكرد ، اكنون آزادى بيان تا حدودى بهتر شده است ؛ ولى به‌خاطر بىتوجهى حكومت ، مزدوران حلقه به‌گوش خارجىها علناً در اين كشور اسلامى ، عليه دين تبليغ و قلم فرسايى مىكنند ، واقعاً دين در اين كشور اسلامى ، بيش از حد انتظار مظلوم واقع شده است . مردمىكه همه مسلمانند ، كشورىكه نام آن جمهورى اسلامى است ؛ نه تنها به فرهنگ دينى در آن عمل نمىشود ؛ بلكه از طرق مختلف عليه آن كار شكنى مىشود ، حتى در همين شرايط هم كسى حاضر نيست كه به حرف علماى جيد كشور گوش دهند و از اعلام موضع آنان حمايت كنند . اين يك درد بزرگ سياسى\r\n\r\n","description":"","footnote":"","page_name":" 361 ","page_number":383},
  {"content":"\r\n\r\nاجتماعى است كه در افغانستان رشد كرده است ، علماى دينى فرهنگ اسلامى را بيان مىكنند ؛ ولى مردم براى انجام عملى آن آمادگى ندارند ، فرهنگ بىگانه در روح و روان آنان تأثير گذاشته و به تبليغات دينى گوش نمىدهند .\r\nبه هرصورت ، قانون عمومى دين همين است كه كسى به‌گمان عمل نكند . اين قانون يكى از افتخارات مسلمانان است . منظورم مسلمانان متدين و آگاه مىباشد نه مسلمانان غافل و از همه چيز بىخبر ! اين قانون اكنون نه تنها در بين مسلمانان ، بلكه در بين تمام بشريت مشهور است ، كسى به گمان متهم نمىشود ، بر هيچ كسى جرم ثابت نمىشود . مگر با دليل و برهان ، حتى در فرض شك ، يعنى در حد گمان و شك ، كسى را نمىتوان متهم كرد ، حتى اگر مجرم هم باشد . بايد براى اثبات جرم اقامه دليل شود ، اگر اقامه دليل نشود ، به‌گمان و شك ، جرم بركسى ثابت نمىشود ؛ زيرا جرم بايد به صورت قطعى ثابت شود نه به گمان . دين مقدس اسلام ، در تمام موارد از خود حدود دارد ؛ ولى حدود اسلام بر فرض گمان ( ظن ) و شك بركسى جارى نمىشود .\r\n\r\nضررهاى بدگمانى\r\nدر حديثى نقل شده است : « الحدود تدرأ الحدود بالشبهات » مجازات حدود شرعى در فرض شبهه و عدم علم بجرم ثابت نمىشود ، فقها به همين قاعده عمل كرده‌اند كه تا شبهه دفع نشود و قضيه به‌طورى قطعى ثابت نشود ، كسى نمىتواند حدود را جارى كند . يا علم وجدانى براى انسان پيداشود يا علم تعبدى ، مثل بينه و اقرار يا امثال آن‌ها . قرآن به ما امر مىكند كه به گمان خود عمل نكنيد . بسيارى از\r\n\r\n","description":"","footnote":"","page_name":" 362 ","page_number":384},
  {"content":"\r\n\r\nاوقات توسط گمان خانه‌ها خراب مىشود ؛ مثلًا كسى نسبت به زن خود گمان‌بد پيدا مىكند ، سرانجام بدگمانى به طلاق منجر مىشود ، به خشونت منجر مىگردد . در أثر بدگمانى زندگى براى مرد و زن تلخ مىشود ، كانون گرم خانوادگى از هم مىپاشد و بچه‌هاى كوچك بىمادر يا بىپدر مىشوند . غم و ناراحتى جاى خوش‌بختى خانواده‌ها را مىگيرد . خيلى اوقات مىشود كه اگر انسان نسبت به خانم خود ، يا نسبت به ساير مردم بدگمان مىشود ، كار به قتل و كشتار مىانجامد ، لذا قرآن مىفرمايد : نبايد به‌گمان خود عمل كنيد . ممكن است يك‌وقت زن با يكى از خويشاوندان خود لبخند بزند ، شوهر با ديدن آن ناراحت مىشود ، گمان مىكند كه زنش به او علاقه دارد ، گمان بد در قلب مرد جاى مىگيرد ، آهسته آهسته خانه براى هردو جهنم درست مىشود ، خوش‌بختى آهسته آهسته از خانه رخت برمىبندد و جاى خود را به رنج و ناراحتى مىدهد . سرانجام روزى فرا مىرسد كه زن و مرد با بدبينى كامل از هم جدا مىشوند و فرزندان آنان از نعمت كانون گرم خانوادگى محروم مىشوند .\r\nچرا ما به فرهنگ اسلامى خود عمل نكنيم ؟ چرا نسبت به همسر خود گمان بد پيدا كنيم ؟ چرا همسايه نسبت به همسايه گمان بد نمايد ؟ بسيار جاى تأسف است . گمان بد در هر صورتىكه باشد براى انسان حرام است . چه در مورد زن و بچه خود انسان ، چه در مورد زن و بچه ديگران ، چه در مورد همسايه و يا كسى ديگر ، در تمام موارد گمان بد حرام شمرده شده است ، عواقب گمان بد خيلى خطرناك است . گمان بد هم به دنياى انسان ضرر مىرساند و هم به دين انسان ، لذا چه بهتر است كه\r\n\r\n","description":"","footnote":"","page_name":" 363 ","page_number":385},
  {"content":"\r\n\r\nانسان قدرى به آيات قرآن توجه كند و به دستورات آسمانىآن عمل نمايد . مسلماً عمل كردن به دستورات قرآن دين و دنياى انسان را بيمه مىكند و از هرگونه بدگمانى انسان را دور مىنمايد . قرآن قانون زندگانى بشريت است و عمل كردن به آن ، انسان را از بدىها دور مىسازد .\r\n\r\nدورى از دنيا پرستان\r\n « فَأَعْرِضْ عَنْ مَنْ تَوَلَّى عَنْ ذِكْرِنا وَ لَمْ يُرِدْ إِلَّا الْحَياةَ الدُّنْيا » \r\nرسول من ! روگردان و منصرف شو ، از كسىكه از ياد من رو گردان شده است . رسول من ! ازكسانىكه فقط در فكر دنيا هستند و جز دنيا به چيزى نمىانديشند ، دور شو و از آنان فاصله بگير ، يعنى من تو را براى ارشاد و هدايت آنان فرستادم و تو آنان را نصيحت و ارشاد كردى ؛ ولى آنان به ارشادات شما توجه نكردند ، بلكه مرا نيز كاملا از ياد بردند . با آنان قطع رابطه كن ؛ زيرا آنان تمام فكرشان به‌طرف زندگى حاضراست . تمام وجود آنان را غرايز حيوانى احاطه كرده است و به چيزى ديگر فكر نمىكنند .\r\nخطاب به پيغمبر اكرم صلى الله عليه و آله و سلم مىفرمايد : از كفار و مشركين دور شو ، آنان قابل هدايت نيستند ، باطن شان سياه و پليد شده است ، نصيحت براى آنان فايده ندارد ، ديگر خود را به زحمت نينداز ، رابطه خود را با آنان قطع كن .  « فَأَعْرِضْ عَنْ مَنْ تَوَلَّى عَنْ ذِكْرِنا وَ لَمْ يُرِدْ إِلَّا الْحَياةَ الدُّنْيا »  سبحان الله ، مىفرمايد : رابطه خود را با كفار قطع كن ، بگذار آنان به همان زندگى كه خودشان پسنديده‌اند مشغول باشند . با وجود اين‌كه پيغمبراكرم صلى الله عليه و آله و سلم براى نجات كفار تلاش زيادى نمود ، بازهم آنان هدايت نشدند\r\n\r\n","description":"","footnote":"","page_name":" 364 ","page_number":386},
  {"content":"\r\n\r\nو دست از لجاجت نكشيدند ، به همين مناسبت قرآن مجيد مىفرمايد : آنان را رها كن ، بگذار تا به دنيا پرستى و آرزوهاى باطل خود هم‌چنان غرق باشند ، تا روزى فرا برسد كه عذاب جهنم به آنان چشانيده شود و كيفر عمل خويش را ببينند .\r\n\r\nحيات پست و حيات پاكيزه\r\nزندگى دنيا بر دو قسم است . يكى حيات دنيا ، همان حيات پست‌تر ، حيات غير طيبه ، زندگانى با غرايز مهار نشده و حيوانى كه همواره انسان را به‌سوى بدبختى و شقاوت مىكشاند . ديگر حيات طيبه ، زندگى روح پسند ، حياتىكه غرايز در آن مهار گرديده و هميشه تحت كنترل است . غرايز چيزى است كه در وجود تمام انسان‌ها نهفته است و بدون غرايز ادامه حيات ممكن نيست ؛ منتهى غرايز بايد تعديل و مهار شود ؛ اگر غرايز تعديل و مهار نشود ، انسان مانند حيوان درنده مىشود ، بلكه بدتر از حيوان درند .\r\nحيات دنيا به اين معنى نيست كه ما در روى كره زمين زندگى مىكنيم . معناى حيات دنيا ، حياتى است كه غرايز حيوانى بر آن حكومت مىكند . قرآن مجيد حيات پست‌تر را مذمت مىكند . مىفرمايد : زندگى شما در روى كره زمين بايد بگونه‌ى باشد كه بر غرايز خود مسلط باشيد و به آن اجازه ندهيد تا سركشى و طغيان‌گرى نمايد ، اگر انسان بتواند در زندگى غرايز خود را مهار كند ، به تعبير قرآن ، زندگى انسان حيات طيبه مىشود .  « فَلَنُحْيِيَنَّهُ حَياةً طَيِّبَةً »  « 1 » حيات طيبه ، حيات پاكيزه ، اگر غرايز تحت كنترل قرار بگيرد ، خداوند انسان را بسوى خود هدايت و ارشاد مىكند ؛\r\n\r\n\r\n","description":"","footnote":"\r\n( 1 ) - نحل / آيه 97\r\n","page_name":" 365 ","page_number":387},
  {"content":"\r\n\r\nولى اگر غرايز اصلاح نشود ، انسان از لطف و مرحمت خدا دور مىشود و خدا نيز انسان را به حال خودش وا مىگذارد .\r\n لطف حق با تو مداراها كند * چون‌كه از حد بگذرى رسوا كند \r\n\r\nضعف علمى كفار\r\n « ذلِكَ مَبْلَغُهُمْ مِنَ الْعِلْمِ إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِيلِهِ وَ هُوَ أَعْلَمُ بِمَنِ اهْتَدى » \r\nاين آيه مبارك خيلى عمق دارد ، مثل اين‌كه مىخواهد پيغمبراكرم صلى الله عليه و آله و سلم را تسلى و دل‌دارى دهد . مىفرمايد : رسول من ! چه كار دارى ؟ بگذار ، تمام دارايى و علم آنان همين است كه نتوانستند ، به ارشادات تو هدايت شوند ، يا علم آنان به حدى است كه فقط ماديات را ببينند . سطح آگاهى كفار بسيار پايين است و آنان خود را مثل حيوانات فكر مىكنند . كفار زندگى دنيا را از اين جهت دوست دارند كه از زندگى آخرت مأيوس‌اند . كسانىكه مرگ را پايان زندگى خود مىدانند ، بيشتر از اين استعداد و ظرفيت ندارند .\r\n « ذلِكَ مَبْلَغُهُمْ مِنَ الْعِلْمِ »  بلوغ علمى آنان همين است . بيشتر از اين علم آنان رشد نكرده‌است ، كفار فاقد جهان‌بينى هستند ، اگر آنان هدف خلقت را مىدانستند ، اصلاح مىشدند و مىفهميدند كه دنيا هدفمندانه به وجود آمده است . تمام اجزاى اين عالم پهناور ، حتى اتم‌ها ، پروتون‌ها ، الكترون‌ها و نترون‌ها ، همه داراى نظم بسيار دقيقى هستند كه يك ذره بىنظمى در آن‌ها وجود ندارد ، اگر مشركين و كفار اين‌ها را درك مىتوانستند ، حتماً به دنبال هدف‌مندى حركت مىكردند ؛ اگر آنان بين انسان و حيوان تفكيك مىدادند و مىدانستند كه انسان به عنوان نماينده خدا در\r\n\r\n","description":"","footnote":"","page_name":" 366 ","page_number":388},
  {"content":"\r\n\r\nروى زمين است ! اين چنين به جهل خود پافشارى نمىكردند ؛ اگر آنان مىدانستند و درك مىكردند كه زندگى پس از مرگ يك زندگى جاويدانى و ابدى است ، هرگز از خدا غافل و روىگردان نمىشدند ، هرگز منكر قيامت نمىشدند ، همه چيز را قبول مىكردند ؛ ولى سطح آگاهى آنان پايين است ، نمىتوانند چيزى بيشتر از آن‌چه كه به چشمان خود مىبينند درك نمايند ، رسول من ! آخرين طرز تفكر و نبوغ علمى آنان همين است . بگذار به حال خود باشند ؛ زيرا آنان قابل هدايت نيستند .\r\nكفار مىتوانستند سطح آگاهى خود را بالا ببرند ، مىتوانستند از استعداد خود استفاده كنند ؛ ولى آنان با لجاجتى كه داشتند ، نخواستند چنين كارى را انجام دهند .  « إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِيلِهِ وَ هُوَ أَعْلَمُ بِمَنِ اهْتَدى »  مردم در واقع دو دسته‌اند ، دسته اول همين است كه :  « ذلِكَ مَبْلَغُهُمْ مِنَ الْعِلْمِ »  اين دسته بقدرى پست شده كه پستى را براى خود افتخار مىدانند ، سنگ را از كوه مىآورند ، با دست‌هاى خود مىتراشند و سپس آن را به عنوان پروردگار تعظيم مىكنند . حماقت شاخ و دم ندارد ، اگر قرار باشد انسان سنگ را پرستش و يا تعظيم كند ، چرا خود كوه را تعظيم نكند ؟ سنگ نيز از همان كوه است ، اگر سنگ‌ها تقدس داشته باشد ، كوه به مراتب اولى تقدس دارد . عبادت غير خدا چه كوه باشد و چه سنگ و چه خاك ، چه درخت يا چوب ، چه فلز باشد يا كدام چيزى ديگر ، فرق نمىكند ، پرستش همه‌ى آن‌ها براى انسان‌ها حرام است و اين از بىعقلى انسان است كه أشياى بىشعور را پرستش كند .\r\nمشركين كوه را تعظيم نمىكردند ، سنگ‌هاى آن را نيز تعظيم نمىكردند ؛ ولى وقتى سنگ‌هاى كوه را مىآوردند و با دستان‌شان مىتراشيدند ، فكر مىكردند كه\r\n\r\n","description":"","footnote":"","page_name":" 367 ","page_number":389},
  {"content":"\r\n\r\nاكنون تقدس پيدا كرده‌اند ! در واقع دست تراشيده‌هاى خود را دوست داشتند ، بت‌ها را با دست خود درست مىكردند و سپس آن‌ها را تعظيم مىنمودند و حاجت‌هاى روز مره خود را از آن‌ها مطالبه مىكردند .  « ذلِكَ مَبْلَغُهُمْ مِنَ الْعِلْمِ »  آنان از روى عمد خود را بىشعور درست مىكردند . مشركين اصلًا فكر نمىكردند كه چرا ساخته دست خود را پرستش مىكنند ؟ فكر نمىكردند خودشان نيز همانند اين سنگ‌ها و فلزها مخلوق هستند و حتماً كسى است كه آن‌ها را خلق نموده است ! اگر ما مىتوانستيم خود به خود به وجود بياييم ، بايد اين بت‌ها نيز خود به خود ، به وجود مىآمدند ! چرا ما چيزى را پرستش كنيم كه خود ما آن‌ها را ساخته‌ايم ؟ ! چرا ما آن‌كسى را نپرستيم ، ؟ كه خالق ما و خالق همه‌ى موجودات است ؟ آنان درواقع ، خود را در جهل خود غرق كرده بودند ، هرچه پيغمبراكرم صلى الله عليه و آله و سلم آنان را ارشاد و نصيحت مىكرد ، قبول نمىكردند .\r\n\r\nضعف علمى مسلمانان حاضر\r\nمتأسفانه اكنون نيز انسان‌هايى هستند كه در جهل خود كمتر از مشركين قريش نيستند ، در همين عصرىكه ما زندگى مىكنيم ، در قرن بيست و يكم ، قرن علم و ارتباطات ، انسان‌هايى پيدا مىشوند كه به پستى خود افتخار مىكنند ، كارشان دروغ ، نيرنگ ، حقه‌بازى و فريب است ، وقتى دزدى و راهزنى مىكنند ، به خود مىبالند ، وقتى اختلاس ، ورشوه خوارى مىكنند ، خود را زيرك و زرنگ فكر مىكنند ، نمىدانم آنان از چه رو ، كلاه گذارى ، نيرنگ ، دروغ ، دزدى ، رشوت و اختلاس را براى خود افتخار مىدانند ؟ ! آيا اين‌ها براى انسان افتخار است ؟ آيا اين صفات ضد\r\n\r\n","description":"","footnote":"","page_name":" 368 ","page_number":390},
  {"content":"\r\n\r\nانسانى از نبوغ فكرى و زكاوت باطنى آن‌ها است يا از پستى و خبث باطنى آنان نشأت مىگيرد ؟ اين عده در واقع بدتر از حيوانات‌اند ، آنان روباه صفت ، با مكارى و نيرنگ بر سر مردم كلاه مىگذارند ، مال مردم را به دروغ و قسم ناحق مىگيرند ، بيت المال ملت را دزدى مىكنند ، علاوه بر معاش خود كه از دولت مىگيرند ، از مردم فقير رشوت نيز مىگيرند ! اين صفت ضد انسانى نه تنها افتخار نيست كه بدترين جنايت و بدترين خيانت و رذالت است .\r\nاز هر طريقىكه انسان مال حرام را جمع كند يا به ناحق بگيرد ، پستى و بىلياقتى او را نشان مىدهد . رشوت گرفتن ، كلاه بردارى ، دزدى از خزانه ملت ، اختلاس و ده‌ها مورد ديگرى كه امروز وجود دارد ، همه‌ى اين‌ها كار حرام است ، اين‌ها جز سرافگندگى هيچ افتخارى ندارد ، مشركين قريش كه درعصر جاهليت زندگى مىكردند ، بيشتر از اين‌عده خود را به پستى وذلت گرفتار نكرده بودند ، عمل‌كرد اين‌عده با عمل‌كرد مشركين و كفار عصر جاهليت هيچ فرقى ندارد ، بايد انسان امروزى خجالت بكشد كه كار عصر جاهليت را در عصر علم و عصر فضاء انجام مىدهد ، مشركين جاهل بودند ، انسان‌هاى امروزى كه ادعاى عصر ارتباطات و عصر علم را دارند چرا عمل عصر جاهليت را انجام مىدهند ؟ .\r\n\r\nعبرت از رهبر هندوها\r\nبنا براين ، انسان امروزى بايد به حال خود گريه كند . ما كه ادعاى مسلمانى هم داريم و دين اسلام نيز بهترين و جامع ترين دين آسمانى براى بشريت است . چرا عمل‌هاى ما پست‌ترين ، زشت‌ترين و شرم آور ترين عمل‌ها باشد ؟ . گاندى رهبر\r\n\r\n","description":"","footnote":"","page_name":" 369 ","page_number":391},
  {"content":"\r\n\r\nهندوستان وقتىكه هند را از دست انگليس‌ها آزاد نموده و دولت مستقل تشكيل داد ، يكى از سفراى آن‌كشور در اروپا ، به مناسبت روز استقلال و آزادى هندوستان براى گاندى تلگرام فرستاد و آن روز را براى او تبريك گفته بود . تلگرام تبريكى يك امر معمولى است ؛ ولى گاندى بعد از خواندن آن پيام ، خطاب به سفير خود نوشت و براى او پُست نمود . گاندى در آن نامه نوشته بود ، تو براى تبريكى روز ملى هند براى من تلگرام فرستادى ، هيچ مىدانى ! تو نماينده ملت فقير و شكم گرسنه هند ، در يكى از كشورهاى اروپايى هستى ، تو نماينده سرمايه‌داران و پول‌داران هندوستان نيستى كه اين‌همه اضافه خرجى مىكنى ! تو نبايد پول ملت را در تلگراف مصرف مىكردى ! .\r\nاو خطاب به آن كاردار خود مىگويد : آيا خوب نبود پيام تبريكيه خود را توسط پُست برايم ارسال مىكردى ؟ ! مىبينيد گاندى چه قدر دقت به خرج داده است ؟ هر حكومتىكه نسبت به ملت اين چنين دل‌سوزى داشته باشد ، وضع آن ملت حتماً خوب مىشود . حكومت اگر نسبت به بيت المال ، صرفه جوى نكند ، وضع اقتصادى مردم نه تنها بهبود نمىيابد ، بلكه خراب‌تر خواهد شد ! حكومت بايد نسبت به ملت دل‌سوز باشد ؛ اگر حكومت در مصارف جزئى بىتوجه باشد ، معلوم است كه به مصارف كلى نيز كم توجه است . گاندى يك هندو است ، ما كه مسلمانيم ! چرا به دستور دين خود عمل نمىكنيم ؟ ! .\r\n\r\nبىتوجهى به فرهنگ اسلامى\r\nآيا مىدانيد عيب ما مسلمان‌ها در كجاست ؟ ملت افغانستان همه مسلمانند ؛ عيب ما در اين است كه فرهنگ اسلامى در ميان ما وجود ندارد . قانون اساسى كشور ما\r\n\r\n","description":"","footnote":"","page_name":" 370 ","page_number":392},
  {"content":"\r\n\r\nاسلامى و مصرف شراب در اين كشور ممنوع است . اماّ وقتى بعضى از وزراى كابينه دولت ، شراب را بدون ترس و هراس زهر مار كنند ، حال بقيه مردم نيز معلوم است . ما نتوانستيم به فرهنگ دينى خود عمل كنيم . در واقع ظلم مضاعفى در اين كشور اسلامى ، بر اسلام صورت گرفته است .\r\nيك ظلم همين است كه ما فرهنگ اسلامى را درست ياد نگرفتيم و فرهنگ غنى اسلام را در حال انزوا گذاشتيم .\r\nدومين ظلمىكه صورت گرفته است ، اين است كه ما هميشه شكست خودر ا به گردن دين مىاندازيم ، وقتى با شكست مواجه شديم ، اسلام و فرهنگ اسلامى را متهم مىكنيم ، اسلام را ( نعوذ بالله ) به بىكفايتى متهم مىكنيم .\r\nظلم اولى از جهالت و ندانم كارى ما مسلمانان نسبت به فرهنگ اسلامى است . ظلم دومى ، از بىمسئوليتى و بىتوجهى ما نسبت به دين است . خرافه پرستى ، شكست و بىكفايتى خود را ، به گردن دين مىاندازيم ، ظلم و تعدى بر يك‌ديگر را ما انجام مىدهيم ؛ ولى گناه آن به گردن اسلام مىاندازيم ، ما به عنوان مسلمان ، در مرحله عمل اصلًا به دين خود توجه نمىكنيم ؛ اما در مرحله افتراء و اتهام ، داد و فرياد مان بلند مىشود كه اسلام و فرهنگ اسلامى توانايى اداره بشر روى زمين را ندارد . حقيقت اين است كه خود مسلمانان بر دين آسمانى خود ، ظلم مضاعف روا مىدارند و مقصر اصلى خود آنان است .\r\n\r\nوزارت تحصيلات عالى\r\nوزارت تحصيلات عالى كشور ، تا همين لحظه‌اى كه با شما صحبت مىكنم ، نتوانسته فرهنگ و ثقافت اسلامى را حتى براى دانشگاه‌ها تدوين نمايد ، چه رسد به\r\n\r\n","description":"","footnote":"","page_name":" 371 ","page_number":393},
  {"content":"\r\n\r\nليسه‌ها و مكاتب متوسطه و ابتدايى ، اكنون چيزهايى به نام ثقافت اسلامى در دانشگاه‌ها تدريس مىشود كه قسمتى از آن‌ها جهان‌بينى نيست و به درد نمىخورد ، مواد تدريسى ثقافت اسلامى ، موضوعات دست چهارم و دست پنجم است ، بدتر از همه ، چيزهايى به آن افزوده شده كه مايه تفرقه و نفاق در بين مسلمانان است . آيا معناى ثقافت اسلامى تكفير مسلمين است ؟ آيا ثقافت اسلامى چنين حكمى را جايز مىداند ؟ آيا جايز است كه انسان ، مسلمانان بهتر از خود را تكفير كند و آنان را به شرك متهم نمايد ؟ ! ثقافت اسلامى اكنون در اختيار كسانى است كه هيچ چيزى را نمىفهمند ، خود آنان نياز به درس خواندن دارند ، چند سال ديگر بايد درس بخوانند تا با ثقافت اسلامى آشنايى پيدا كنند ، ثقافت اسلامى اين نيست كه هرچه دل انسان بخواهد بنويسد و بگويد ! ! .\r\nثقافت اسلامى ( جهان‌بينى و ايدئولوژى ) بايد درست ، مدوّن شود ، بعد از تدوين درست چاپ شود ، جلو افراط و تفريط در آن بايد گرفته شود ، نبايد نسبت به ثقافت اسلامى سليقه‌ى برخورد شود . نبايد يك نفر براى اين‌كه استاد دانشگاه است ، هرگونه مزخرفات را در روى كاغذ بنويسد و نام آن را ثقافت اسلامى بگذارد ! . اساتيد دانشگاه‌ها در ابتداء بايد معناى ثقافت اسلامى را درست بفهمند و بعد تدريس كنند ، اگر ثقافت اسلامى در دانشگاه‌هاى كشور تاكنون به دست انسان‌هاى نااهل نمىافتاد و توسط اساتيد باسواد و لايق تدريس مىشد ، فرهنگ اسلامى دانشگاه‌ها تا حدودى زيادى بالا مىرفت . هرچند اين مشكل تنها مربوط به ثقافت اسلامى نمىشود ؛ بلكه در ساير رشته‌ها نيز اين مشكل وجود دارد . دانشگاه‌هاى كشورما در تمامى رشته‌ها كمبود اساتيد دارد ، ما اساتيد لايق و فهميده بسيار كم داريم و يكى از بزرگ‌ترين عيب دانشگاه‌هاى ما نيز همين است .\r\n\r\n","description":"","footnote":"","page_name":" 372 ","page_number":394},
  {"content":"\r\n\r\nيك‌عده از اساتيد كه قبلا وجود داشتند ، در خارج از كشور رفتند و در آن‌جا اقامت گزيدند ، علت اصلى آن نيز اين است كه پول بيشترى در آن‌جا بدست‌شان مىافتد . آنان در چنين شرايط بحرانى ، هيچ‌گونه احساس مسئوليت در قبال ملت و مردم خود نمىكنند . يك‌عده كمىكه در داخل كشور هستند ، يا توان تدريس را ندارند ، يا مجالى براى آنان نيست ، بسيارى از اساتيد دانشگاه‌هاى ما كه اكنون مشغول تدريس هستند ، در وضعيتى قرار دارند كه بايد چندين سال ديگر درس بخوانند تا بتوانند براى محصلين درست تدريس كنند ، و گرنه دانشگاه‌هاى ما در ترقى همه جانبه علمى و صنعتى كشور ، مفيد واقع نمىشوند .\r\n\r\nتوجه درست به دانشگاه‌ها\r\nبايد افراد لايق‌تر به جاى آنان بيايند ، در مورد اساتيد دانشگاه‌ها بايد توجه جدى شود خصوصاً آن‌عده از اساتيدكه ثقافت اسلامى دانشگاه‌ها را تدريس مىكنند ، اكنون بزرگ‌ترين حاصل آنان براى مردم ايجاد تفرقه است ، مسلمانان متدين را كه به مراتب از خودشان بهتراند ، به كفر و شرك متهم مىكنند ، همين بىسوادها و امثال آنان در بعضى از كشورها عربى بودند كه اسلام را در دنيا بدنام ساختند .  « ذلِكَ مَبْلَغُهُمْ مِنَ الْعِلْمِ »  تمام دارايى آنان از علم همين است كه مخيلات خود را از خدا شناسى بهتر مىدانند . نفاق افگنى را براى خود افتخار مىدانند . خيانت و رشوت خوارى را خدمت خالصانه براى مسلمانان مىدانند . مشكل اساسى مسلمانان در كل ، و مشكل مسلمانان افغانى بالخصوص ، همين است كه فرهنگ اسلامى را تاكنون درست نمىدانند ، يعنى فرهنگ اسلامى تاكنون براى مردم به صورت درست تبليغ\r\n\r\n","description":"","footnote":"","page_name":" 373 ","page_number":395},
  {"content":"\r\n\r\nنشده است .  « إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِيلِهِ وَ هُوَ أَعْلَمُ بِمَنِ اهْتَدى »  رسول من ! پروردگار تو كسانى را كه گمراه شده‌اند بهتر مىشناسد ، او داناتر است به‌كسانىكه هدايت را پذيرفته‌اند . خداوند متعال جل جلاله از تمام حركات ظاهرى و باطنى انسان آگاه است و همه‌ى حركات بندگان خود را زير نظر دارد . او مىداند كه چه كسانى قابل هدايت‌اند و چه كسانى قابل هدايت نيستند .\r\n\r\nتوجه به معنويات\r\nدر يكى از دعاهاى معروف نيز ذكر شده است كه : « وَلَا تَجْعَلِ الدُّنْيَا أَكْبَرَ هَمِّنَا ، وَلَا مَبْلَغَ عِلْمِنَا » خدايا رسيدن دنيا را بزرگ‌ترين همت و غم ما قرار مده ، هركس در زندگى خود خانه مىخواهد ، جاه و مسكن مىخواهد ، غذا مىخواهد ، پوشاك مىخواهد . تمام مشكلات مادى انسان همه در همين دنياست . در اين دعا مىفرمايد : دنيا را شغل ( هم و غم ) بزرگ‌تر براى ما قرار مده ، يعنى طورى نباشيم كه دنيا ما را به‌خود مشغول كند . انسان براى زندگى خود به دو چيز ضرورت دارد ، يكى ضرورت مادى كه مربوط به همين عمرى شصت و هفتاد ساله ما مىباشد . ديگرى ضرورت معنوى كه مربوط به آخرت و به عمر جاويدانى و ابدى ما مىشود . در اين دعا آمده است كه خدايا به ما توفيق عنايت كن كه به اندازه لازم و به آن مقدارىكه ضرورت داريم از ماديات دنيا استفاده ببريم . خدايا ! ما را به‌گونه‌ى قرار مده كه هميشه به دنياى خود مشغول باشيم ، بدون اين‌كه براى آخرت خود كارى انجام دهيم و توشه‌ى را ذخيره نماييم ، اگر توجه ما بسوى دنيا باشد ، خدايا ! از آن حالت ما را نجات بده .\r\n\r\n","description":"","footnote":"","page_name":" 374 ","page_number":396},
  {"content":"\r\n\r\nاگر انسان بتواند به‌قدر كفايت خود از ماديات دنيا استفاده كند و بقيه عمر خود را متوجه آخرت كند ، خيلى خوشبخت است . زندگى دنياى انسان موقتى است ، مهم زندگى آخرت است كه دائمى و ابدى است ، زندگى دنيا چند سال است ، بعد از چند سال انسان مىميرد ؛ اما زندگى آخرت نا محدود است ، لذا در دنيا بايد انسان به‌قدر همان ضرورت ظاهرى خود تلاش كند ، در بقيه عمر خود براى ابديت ( عبادت خدا و خدمت به مردم ) تلاش كند و توشه‌ى براى آن جمع نمايد . انسان نبايد زندگى هميشه‌گى خود را به‌خاطر زندگى زودگذر دنيا خراب كند . به عنوان مثال ، اگر يك ظرف غذا خورى انسان در جايى بيفتد ، كه بيرون آوردن آن ، چند برابر قيمتش هزينه بردارد ، معقول نيست كه آن هزينه گزاف را براى چيزىكه ارزش ندارد متحمل شود .\r\nسراى دنيا نيز چنين است ، خيلى زود مىگذرد ، نبايد وقت گران‌بهاى انسان بيشتر از حد ضرورت براى آن مصرف شود ، عمر انسان بايد براى آخرت بيشتر مصرف شود ، براى اين‌كه آخرت سراى جاويدانى است ؛ انسان براى ماديات دنيا همان مقدار تلاش كند كه او را كفابت مىكند ؛ زيرا عمر آخرت هميشه‌گى و پايان ناپذير است ، معلوم است كه عمر ابدى نياز به ذخيره بيشتر دارد ، انسان براى يك‌شب اگر يك قرص نان داشته باشد ، كافى است ؛ ولى براى يك‌سال يك قرص نان كفايت نمىكند ، بايد به همان اندازه نان و آذوقه ذخيره كند كه مطمئن شود براى يك‌سال او كفايت مىكند .\r\n\r\n","description":"","footnote":"","page_name":" 375 ","page_number":397},
  {"content":"\r\n\r\nزندگى آخرت ابدى است ، بايد به حد كافى براى آن ذخيره وجود داشته باشد ، « وَلَا تَجْعَلِ الدُّنْيَا أَكْبَرَ هَمِّنَا » خدا يا اين دنيا را همه چيز ما قرار مده « وَلَا مَبْلَغَ عِلْمِنَا » اين دنيا را محل بلوغ علمىما قرار نده ، يعنى طورى نباشيم كه تمام علم خود را براى به دست آوردن ماديات دنيا خرج كنيم . خدا يا ما را طورى قرار بده كه نسبت به آخرت نيز علم و آگاهى داشته باشيم ، همان‌گونه كه براى دنيا زحمت مىكشيم ، براى آخرت نيز زحمت بكشيم . خدايا همان‌گونه كه براى بهبود وضعيت دنياى خود در صدد آگاهى هستيم ، براى ما توفيق عنايت فرما كه به قدرى كافى در مورد آخرت نيز آگاهى و بينايى داشته باشيم .\r\n\r\nپاداش به تناسب اعمال\r\n « وَ لِلَّهِ ما فِي السَّماواتِ وَ ما فِي الْأَرْضِ لِيَجْزِيَ الَّذِينَ أَساؤُا بِما عَمِلُوا وَ يَجْزِيَ الَّذِينَ أَحْسَنُوا بِالْحُسْنَى » \r\nهرچيزىكه در آسمان‌ها ، در كرات ، در كهكشان‌ها وجود دارد ، مملوك و آفريده خداست ، تمام موجوداتىكه در كهكشان‌ها وجود دارند و آن حقايق مختلفى كه در جهان پهناور بالا وجود دارند ، همه از خدا است . هم‌چنين تمام چيزهاىكه در زمين است . زمين از نظر كميت كوچك است ؛ ولى از نظر كيفيت خيلى ارزش بالايى دارد . دليل اين‌كه از زمين به‌خصوص نام مىبرد نيز همين است كه از نظر كيفيت ، زمين خيلى عالى است . زمين از نظر كميت در مقابل ساير كرات بسيار ناچيز است ؛ اما از نظر كيفيت فوق العاده قوى است ، هزاران شرايط براى ادامه حيات در زمين فراهم شده است ، شايد در هيچ منظومه شمسى چنين كره‌اى پيدا نشود كه اين\r\n\r\n","description":"","footnote":"","page_name":" 376 ","page_number":398},
  {"content":"\r\n\r\nچنين شرايط حيات در آن وجود داشته باشد ، لذا قرآن مجيد ، از زمين بخصوص ياد مىكند .  « لِيَجْزِيَ الَّذِينَ أَساؤُا بِما عَمِلُوا وَ يَجْزِيَ الَّذِينَ أَحْسَنُوا بِالْحُسْنَى »  [ بايد بدانيد 
  ] كه ما به آنانىكه عمل خوب انجام مىدهند ، نيز به اندازه عمل‌شان جزا و پاداش مىدهيم و هم‌چنين بدكاران را نيز به اندازه كارهاى ناشايسته‌شان جزا مىدهيم . ( اين از مقتضاى عدالت ماست . )\r\n\r\nدورى از گناهان كبيره\r\n « الَّذِينَ يَجْتَنِبُونَ كَبائِرَ الْإِثْمِ وَ الْفَواحِشَ إِلَّا اللَّمَمَ إِنَّ رَبَّكَ واسِعُ الْمَغْفِرَةِ هُوَ أَعْلَمُ بِكُمْ إِذْ أَنْشَأَكُمْ مِنَ الْأَرْضِ وَ إِذْ أَنْتُمْ أَجِنَّةٌ فِي بُطُونِ أُمَّهاتِكُمْ فَلا تُزَكُّوا أَنْفُسَكُمْ هُوَ أَعْلَمُ بِمَنِ اتَّقى » \r\nكسانىكه از گناهان كبيره و فاحشه‌ها اجتناب مىكنند ، ولى گاهى به گناهان صغيره آلوده مىشوند ، آمرزش پروردگار تو گسترده است و گناهان اندك آنان را مىبخشد . خداوند نسبت به شما آگاه‌تر از همه است . گناهان انسان بردو قسم است . يكى گناهان كبيره و ديگرى گناهان صغيره مىباشد . اگر انسان نسبت به معصيت پروردگار فكر كند ، گناهان همه كبيره است ، گناه صغيره اصلًا وجود ندارد ، براى اين‌كه خداوند جل جلاله رب العالمين است و خالق همه‌ى مخلوقات است . معلوم است اگر كسى خالق آسمان‌ها و زمين را نافرمانى كند ، گناه بزرگى انجام داده است . ما همه مخلوق او هستيم ، همه چيز ما از اوست ، لذا مخالفت و نافرمانى از او بسيار زشت و ناپسند است .\r\n\r\n","description":"","footnote":"","page_name":" 377 ","page_number":399},
  {"content":"\r\n\r\nاگر به تناسب گناهان خود بسنجيم ، بعضى از آن‌ها كبيره و بعض ديگر صغيره مىباشد ، مثلًا چشم چرانى و نگاه كردن به ناموس مردم ، نسبت به اعمال زشت زنا صغيره گفته مىشود ، سيلى زدن به صورت يك نفر ، نسبت به قتل او گناه صغيره مىباشد . در آيه مباركه فوق ، خداوند جل جلاله مىفرمايد : اگر كسى گناهان كبيره را ترك كند ، گناهان صغيره آنان را ما مىآمرزيم . اين يك نوع تخفيف از جانب خداوند جل جلاله نسبت به بندگانش مىباشد و مىخواهد انسان نا اميد نشود . مىفرمايد : اگر شما گناهان بزرگ را ترك كنيد ، گناهان كوچك شما را مىبخشيم . اگر خداوند جل جلاله گناهان صغيره انسان را ببخشد ، به اين معنى است كه در روز قيامت از گناهان صغيره انسان حساب گرفته نمىشود .\r\nالبته اين مطلب نيز فراموش نشود كه اصرار بر گناه صغيره نيز منجر به گناه كبيره مىشود . مثلًا اگر انسان يك گناه صغيره را سه بار تكرار كند ، گناه كبيره شمرده مىشود . اين‌گونه نيست كه انسان هرچه گناه صغيره را انجام دهد ، باز به همان حالت صغيره باقى مىماند . نه چنين نيست يكى از مواردىكه گناه صغيره تبديل به گناه كبيره مىشود ، اصرار بر گناه است .\r\n\r\nتكبر و خود پسندى\r\nمثلًا بعض اشخاص هستند كه اگر كسى بر او سلام كند ، جواب سلام را نمىدهد ، به‌جاى جواب سرخود را تكان مىدهند . از روى تكبر به‌قول معروف چند « گِرام » زبان را تكان نمىدهند ، يك « مَن » سر را تكان مىدهند . جواب سلام واجب است ، جواب سلام به تكان دادن سر و بالا كردن دست ، ادا نمىشود ، بايد بگويد : عليك السلام . بعضىها عادت كرده‌اند وقتى كسى بر او سلام كند ، مىگويد : سلام\r\n\r\n","description":"","footnote":"","page_name":" 378 ","page_number":400},
  {"content":"\r\n\r\nازما ، جانم فداى سلامت ! اين كار صحيح نيست ، بايد درست جواب سلام را بدهد . اگر كسى بگويد ، سلام عليكم ، بايد در جوابش بگويد ، عليك السلام ، تا جواب سلام را درست ادا كرده باشد .\r\nهمين تكبر و بزرگ نمايى در جواب سلام ، خودش گناه است . سلام دادن كارى بسيار خوب است و بايد كوچك‌ها به بزرگ‌ترها سلام بدهند ، بزرگ‌ها به كوچك‌ها سلام بدهند . لازم نيست هميشه كوچك‌ترها به بزرگ‌ترها سلام بدهند ؛ بلكه بزرگ‌ترها هم مىتوانند به كوچك‌ترها سلام بدهند . اين فرهنگ بايد در بين مردم رايج شود . خيلى خوب است كه همه در سلام كردن بر هم‌ديگر سبقت بگيرند . مىگويد : كسىكه سلام مىدهد ، هفتاد ثواب را كسب مىكند ؛ اما كسىكه جواب سلام را مىدهد يك ثواب را كسب مىنمايد . گاهى دونفر بر يك‌ديگر سلام مىكنند . هردو مىگويند : سلام عليكم ، دراين‌صورت بر هردو واجب است كه جواب سلام يك‌ديگر را بدهند .\r\nبحث ما مربوط به سلام نبود ؛ ولى اتفاق افتاد كه مقدارى در مورد آن نيز صحبت كنيم . بحث در اين‌جا بود كه گناهان بردو قسم است ، خود همين موضوع كه جواب سلام را توسط تكان دادن سر و يا حركت دست بدهيم . ترك واجب مىشود ، ترك واجب را همه‌ى ما مىدانيم كه حرام است . كسانى هستند كه گناه كبيره انجام نمىدهند ؛ اماّ عادت كرده‌اند ، جواب سلام را درست ادا نمىكنند ، با تكان دادن سر اكتفا مىكنند . در اين‌صورت ، كار حرام انجام داده است و گناه صغيره گفته مىشود . خداوند جل جلاله آن را مىبخشد . ؛ ولى اگر تكرار شود سه مرتبه ، همين گناه صغيره ، خود به‌خود به گناه كبيره مبدل مىشود . يعنى اصرار نمودن بر گناهان صغيره خود به‌خود به گناه كبيره تبديل مىشود و در قيامت عقاب دارد .\r\n\r\n","description":"","footnote":"","page_name":" 379 ","page_number":401},
  {"content":"\r\n\r\n\r\nگناهى انجام نشده\r\n « الَّذِينَ يَجْتَنِبُونَ كَبائِرَ الْإِثْمِ وَ الْفَواحِشَ إِلَّا اللَّمَمَ » \r\nماآن‌انىرا كه از گناهان كبيره و فواحش دورى مىكنند مىبخشيم ،  « إِلَّا اللَّمَمَ »  يك معناى  « إِلَّا اللَّمَمَ »  اين است كه اگر كسى بر انجام گناه كبيره تصميم مىگيرد ؛ ولى انجام نمىدهد ، از تصميم خود بر مىگردند ، از همان‌جا منصرف گرديده و برمىگردد . اگر انسان گناهان كبيره را ترك كند ،  « إِنَّ رَبَّكَ واسِعُ الْمَغْفِرَةِ »  مغفرت و رحمت خدا بسيار وسيع است . يعنى گناهانىرا كه شما بر انجام آن‌ها تصميم گرفته‌ايد ؛ ولى بعد از انجام آن منصرف گرديده و از خدا طلب استغفار مىكنيد ، خداوندبه لطف و كرم خود از اين قصد شما مىگذرد و شامل رحمت خود مىكند . در ضمن اگر بعض گناهان صغيره را نيز انجام داده باشيد ، مورد عفو خدا قرار مىگيريد و مجازات نمىشويد .  « هُوَ أَعْلَمُ بِكُمْ »  خداوند جل جلاله از وقتىكه شما را آفريد و به عنوان نماينده خود در روى زمين فرستاد ، برگفتار و كردار شما عالم ست .\r\n\r\nتبرئه نفس و خود ستايى\r\n « وَ إِذْ أَنْتُمْ أَجِنَّةٌ فِي بُطُونِ أُمَّهاتِكُمْ »  از ابتداى خلقت كه به صورت جنين در شكم‌هاى مادران خود پنهان بوديد ، خدا از حال شما آگاه بود .  « فَلا تُزَكُّوا أَنْفُسَكُمْ »  پس خود را تعريف و تمجيد ننماييد ، در ميان مردم خودستايى نكنيد ،  « هُوَ أَعْلَمُ بِمَنِ اتَّقى »  خدا نسبت به‌كسىكه تقوى را پيشه‌اى خود ساخته ، داناتر از خود اوست . نياز نيست شما خود را معرفى كنيد . بعضىها مىآمدند ، در مجالس خود را تعريف مىكردند . ما چنين و چنان هستيم ! فلانى در حق ما چنين كرد و چنان كرد ، ما تحمل كرديم ، چيزى در جوابش نگفتيم ، مىخواستند خود را تذكيه كنند . قرآن مجيد\r\n\r\n","description":"","footnote":"","page_name":" 380 ","page_number":402},
  {"content":"\r\n\r\nمىفرمايد :  « فَلا تُزَكُّوا أَنْفُسَكُمْ »  خود را نذكيه نكنيد ! تذكيه داراى دو معنى است ، يكى اين است كه انسان باطن خود را تذكيه مىكند تا اصلاح شود . مىخواهد صفات بد اخلاقى خود را اصلاح كند ، صفات رذيله خود را به صفات نيك تبديل كند . اين كار بسيار كارى خوبى است ؛ اماّ يك معنى تذكيه ، خود ستايى است ، در اين آيه مباركه ، منظور از تذكيه همين معناى دومى است ، مىفرمايد :  « فَلا تُزَكُّوا أَنْفُسَكُمْ »  خود ستايى نكنيد ، خود را از بدىها تبرئه نكنيد ؛ زيرا خدا بر همه چيز علم دارد ، او مىداند چه كسى تقوايش بيشتر است .\r\nبعضىها به‌خاطر اين‌كه خود را تبرئه نمايند ، در مجالس ازخود تعريف و خود ستايى مىكنند ، ما در جوانى چنين و چنان بوديم ، اكنون كه پير شديم چنين هستيم ، صفت‌هاى من قابل قدر است ، عفو و گذشت من زياد است ، به مردم كمك زياد مىكنم ، هيچ‌كس به اندازه من صبر و حوصله ندارد ، بعضىها هميشه از اين قبيل حرف‌ها را براى ديگران مىگويند تا آنان او را تحسين كنند . قرآن مجيد ، شديداً از خودستايى منع مىكند ، در چند جاى قرآن اين عمل زشت و ناپسند معرفى مىكند . « فَلا تُزَكُّوا أَنْفُسَكُمْ » هيچگاه خود را تذكيه نكنيد ، خوبىهاى خود را به رخ ديگران نكشيد ! . طبيعت انسان‌ها چنين است ، هركس خود را دوست دارد ، از اين‌كه خود را دوست دارد ، حتى بدىهايش نيز به نظرش خوب جلوه مىكند ، بدىهاى خود را هرچند بزرگ باشد ، ناچيز و اندك مىشمارد ، در ضمن كارهاى خوب خود را هرچند ناچيز و كوچك باشد ، بزرگ مىشمارد و براى اين‌كه كار خود را به رخ ديگران بكشد ، خود را تعريف و تمجيد مىكند ، خود را از ديگران بهتر مىداند و دلش همه‌ى مردم او را خوب بگويند .\r\n\r\n","description":"","footnote":"","page_name":" 381 ","page_number":403},
  {"content":"\r\n\r\nقرآن مجيد در عين حال كه انسان را از خودستايى منع مىكند ، به‌كارهاى خوب نيز سفارش مىكند . خودستايى در احاديث نيز مذمت زياد شده است . انسان نبايد به كثرت عمل خود افتخار كند ، بايد عمل خود را به خدا بگذارد و از او اجر خود را بخواهد . بعضىها هستند كه به نماز خود ، به روزه خود ، به زيادى اعمال خود فخر و مباهات مىكنند . مثلًا ، من بسيار نماز خوانده‌ام ، خيلى روزه گرفته‌ام ، به فقرا خيلى كمك كرده‌ام ، خدمات من براى مردم بيش از حد توانم بوده است ، خدا قبول كند چندين مرتبه به مكه رفته‌ام ، مىخواهد عبادت‌هاى خود را به رخ مردم بكشد . به فرض اين‌كه انسان تمام آن‌ها را انجام داده باشد ، چه نيازى است كه آن را براى ديگران تعريف كند ؟ عبادت انسان براى مردم نيست كه يكى يكى به آنان توضيح دهد ؛ عبادت مخصوص خدا است و در آن بايد خلوص نيت داشته باشد ، عبادت خدا بايد خالصاً لوجه اللّه باشد ، كسىكه خدا را عبادت مىكند ، عمل خود را به خدا واگذارد ، خداوند جل جلاله نسبت به او از خودش داناتر است . انسان به جاى اين‌كه نسبت به عبادت خود فخر كند ، بايد از خدا تشكر كند ، خدا توفيق عبادت را براى او داده است ؛ اگر او توفيق عبادت را به بندگانش عنايت نكند ، كسى موفق به عبادت نمىشود ، اوست كه به حركات بندگانش آگاه است و اوست كه عبادت انسان را به فضل و كرمش قبول مىكند .\r\n\r\nروى گردانيدن از بذل و بخشش\r\n « أَ فَرَأَيْتَ الَّذِي تَوَلَّى » \r\nآيا مىبينى او كسىرا كه روى گردانيد ؟ از چه روى گردانيد ؟ ! يا از اسلام روى گردانيد و به آن ايمان نياورد ، يا اين‌كه از انفاق و بخشش روى گردان شد .\r\n\r\n","description":"","footnote":"","page_name":" 382 ","page_number":404},
  {"content":"\r\n\r\n « وَ أَعْطى قَلِيلًا وَ أَكْدى » \r\nبسيار اندكى را در راه خدا عطا كرد و سپس آن را متوقف ساخت . بعضىها واقعاً اين چنين هستند . در همين كشور فقير ما كه انسان‌هاى فقير زياد مىباشند و خيلى مشكلات هم دارند ، كسى كمك نمىكند ! اكنون در قريه‌هاى دور افتاده زندگى مردم به خاطر نبود يك ( پُل ) مختل مىشود . مردم توان آن را ندارند كه در روى رودخانه‌ها ( پُلى ) را بسازند ، به‌جاى پنج دقيقه راه ، يك ساعت يا دو ساعت راه مىروند ، تا به آن‌طرف رودخانه برسند ، اگر پُل وجود داشته باشد ، ممكن است به پنج دقيقه و ده دقيقه برسند ، لذا زندگى براى مردم سخت مىگذرد ، تردد و رفت آمد مردم از دو طرف رودخانه با مشكل مواجه مىشود . كسى پيدا نمىشود كه به رضاى خدا يك پُل براى آنان بسازد ، اين درحالى است كه پول‌داران زيادى در آن مناطق وجود دارند ، هركدام آنان توان ساختن چندين پُل را دارند ؛ ولى نمىسازند ، نسبت به مسئوليت خود غفلت مىنمايند .\r\nهم‌چنين در خيلى از قريه‌هاى ولايات و ولسوالىها حمام وجود ندارد . بعضى اوقات مردم مجبور مىشوند روزها در جنابت باقى بمانند . خصوصاً زن‌ها كه زمينه غسل براىشان اصلًا وجود ندارد . از سردى هوا ، از نبود غسل خانه ، در هواى سرد زمستان زور مردم نمىكشد كه غسل كنند ، اين درحالى است پول‌داران زيادى در آن مناطق وجود دارند ، اگر كسى حمام بسازد ، علاوه بر اين‌كه براى نظافت مردم مفيد است ، براى كسىكه حمام مىسازد نيز فايده مادى زياد دارد . مردم وقتى در حمام بيايند و بدن خود را از كثافات پاك كنند ، معلوم است كه پول و مصارف حمام را نيز مىدهند . متأسفانه با وجود آن‌هم كسى حاضر نمىشود چنين كارى را انجام دهد ، همه‌ى اين مشكلات‌ها از بدبختىهاى ما حكايت دارد ، از دورى ما به فرهنگ اسلامى ريشه مىگيرد .\r\n\r\n","description":"","footnote":"","page_name":" 383 ","page_number":405},
  {"content":"\r\n\r\nبعضى از اوقات با ساخت يك پُل ، وضع اقتصادى مردم ديگرگون مىشود ، مردم ما زراعت پيشه و مال داراند ، مواد ارتزاقى دارند ، ميوه دارند ، سبزيجات خوردنى دارند ، اگر راه موتر وجود داشته باشد ! توسط موتر آن‌ها را به شهر انتقال مىدهند ، ميوه‌هاى خود را به موقع در بازار عرضه مىكنند و با قيمت بهتر مىفروشند . اگر راه براى انتقال حاصلات وجود نداشته باشد ، مردم نمىتوانند از حاصلات خود سود ببرند . در بعض قريه‌ها ممكن است مسجد وجود نداشته باشد ، با ساختن يك مسجد سطح آگاهى و معلومات دينى مردم بالا مىرود ، وقتى مردم به مسجد بيايند ، نماز جماعت بخوانند ، زمينه تبليغ براى علماى دينى نيز آماده مىشود و آنان براى مردم احكام و مسائل روز را بيان مىكنند ، در اين‌صورت مردم از مسائل دينى خود آگاهى بيشتر پيدا مىكنند ، احكام شرعى خود را بهتر ياد مىگيرند ، سطح آگاهى مردم بالا مىرود ، وقتىكه سطح آگاهى مردم بالا برود ، جهل و خرافات از بين مىرود و زندگى مردم نيز رونق بيشتر پيدا مىكند .\r\nمتأسفانه اين فرهنگ شايسته در ميان پول‌داران ما وجود ندارد ، « وَأَعْطَى قَلِيلا وَأَكْدَى » اولا كسى كمك نمىكند ؛ اگر كسى هم كمك كند ، به اندك كمك بسنده مىكند . براى عياشى و لذت بردن خود پول‌هاى زيادى را خرج مىكنند ؛ ولى وقتى به فقرا و مستمندان كه برسند ، پنج افغانى به آنان مىدهند . اگر براى خواسته‌هاى خود شان باشد ، ده‌هزار و بيست هزار افغانى كمتر نمىدهند ؛ ولى در اوقاف اسلامى ، در راه‌هاى خيريه ، به فقرا و مساكين كه مىرسند ، جرئت پنجا افغانى را هم ندارند . « أَفَرَأَيتَ الَّذِى تَوَلَّى » « وَأَعْطَى قَلِيلا وَأَكْدَى » آيا ديدى بنده‌ى مرا كه از اسلام ، يا از انفاق روى گردانيده و چيزى اندكى را انفاق نموده و بعد فوراً توقف\r\n\r\n","description":"","footnote":"","page_name":" 384 ","page_number":406},
  {"content":"\r\n\r\nمىكنند . يك‌مقدارى كم‌كه انفاق كرد ، بعد بخل ورزيده و از انفاق نمودن امساك نمود ، يعنى به انفاق خود تداوم نمىبخشيد .\r\n\r\nتشويق به نيكوكارى\r\n « أَ عِنْدَهُ عِلْمُ الْغَيْبِ فَهُوَ يَرى » \r\nآيا او علم غيب دارد و مىبيند كه گناهان اورا كسى ديگر بدوش مىگيرد ؟ يا اين‌كه خدا گناهان او را در قيامت مىبخشد ؟ ! چرا نمىخواهد انفاق كند ؟ چرا براى آخرت خود ذخيره‌ى را نمىاندوزد ؟ ! انفاق و بخشش براى انسان بسيار مفيد است ، حتى اگر انسان پول‌دار هم نباشد ، مىتواند به اندازه توان خود در راه خدا انفاق كند .  « وَ مَنْ قُدِرَ عَلَيْهِ رِزْقُهُ فَلْيُنْفِقْ مِمَّا آتاهُ اللَّهُ »  « 1 » هركس به اندازه آن‌چه كه خدا به او رزق داده است چيزى را انفاق كند . يعنى در هر شرايطىكه انسان قرار داشته باشد ، نبايد از انفاق دورى كند .\r\nانسان بايد به اندازه توان خود به فقرا ، به مساكين و رحم و خويشاوندان خود انفاق نمايد ، در امور خيريه و كارهاى عام المنفعة نيز بايد سهم بگيرد ، انسان مىتواند به حد توان خود با انجمن‌هاى قابل اعتماد ، براى كمك به يتيمان ، بيوه‌زنان ، فقرا ، نابينايان ، مريضان و معلولين ، همكارى و كمك نمايد ، نبايد انسان از انفاق كوتاهى و غفلت كند . كسانىكه پول‌دار هستند ، بايد زياد انفاق كنند ؛ اما كسانىكه پول ندارند ، يا فقير هستند ، به اندازه يك افغانى را هم اگر توان دارند ، بايد كمك و انفاق نمايند . هركس به اندازه استعداد و توانايى خود در راه خدا انفاق كند و او از همه چيز\r\n\r\n\r\n","description":"","footnote":"\r\n( 1 ) - طلاق / آيه 7\r\n","page_name":" 385 ","page_number":407},
  {"content":"\r\n\r\nمىداند . جمعى از خيرين فعلا براى تزويج جوانان دختر و پسر فقير كمك مادى مىكنند كه بسيار كار نيكو و مفيد است .\r\nانفاق در راه خدا ، غضب پروردگار را خاموش مىكند ، بلاها را دور مىسازد و مال انسان بركت مىيابد ، در مورد كمك و انفاق سفارش زيادى شده است . انفاق در راه خدا جهات مختلف دارد . انسان مىتواند به فقراء يارى نمايد ، مىتواند در كارهاى خيريه سهم بگيرد . در هرجهتىكه انسان بتواند براى رضاى خدا كار كند انفاق شمرده مىشود . من به جوانان مسلمان و متدين كشور توصيه مىكنم كه در صورت امكان ، در هر شهر ، در هر محلّه و قريه ، چند نفر از جوانان متدين و أمين دور هم جمع شوند و يك انجمن خيريه تشكيل دهند . كارهاى فردى هم خوب است ؛ ولى خيلى مؤثر واقع نمىشود ؛ زيرا فوايد كارهاى فردى كم است . كارهاى دست جمعى هم فوايد زياد دارد و هم در بين مردم بيشتر تأثير گزار است . حتى در يك كوچه چند نفر جوان متدين جمع شوند ، در يكى از مساجد يا در يكى از خانه‌ها ، براى مردم كوچه و محل كتابخانه بسازند و جوانان را دعوت به مطالعه كتاب كنند .\r\n\r\nترويج فرهنگ مطالعه\r\nچه خوب است كه جوانان اوقات فراغت خود را به خواندن كتاب سپرى كنند . بىكارى براى جوانان ضررهاى زيادى دارد . رفقاى بد پيدا مىكنند ، به عمل‌هاى بدى مانند اعتياد به مواد مخدر و شراب گرفتار مىشوند ، وقتى نام شراب را مىگيرم تعجب نكنيد ؛ اكنون از بركت حضور بيگانه‌ها ، در افغانستان مراكز شراب فروشى و شرابخوارى زياد شده است . اگر جوانان به خواندن كتاب تشويق شوند ، از بدىها\r\n\r\n","description":"","footnote":"","page_name":" 386 ","page_number":408},
  {"content":"\r\n\r\nدور مىشوند ، يكى از فوايد آن همين است كه از بىكارى رنج نمىبرند ، به مواد مخدر و خوردن شراب مبتلا نمىشوند . مطالعه كتاب براى جوان بسيار مفيد است ، كسىكه كتاب مطالعه مىكند سطح آگاهىاش بالا مىرود و معلومات بيشترى را كسب مىكند . مطالعه كتاب‌هاى مفيد ، روح انسان را شفاف و به معنويات انسان مىافزايد ، در أثر مطالعه كتاب ، تقرب انسان به خدا نيز زياد مىشود و نسبت به او معرفت بيشتر پيدا مىكند ، بايد اين‌كارها توسط جوانان عملى شود ، ممكن است اين كار در ابتداء با مشكل اقتصادى مواجه شود ؛ ولى به مرور زمان متدينين كمك مىكنند . مردم ما ، همه فقير نيستند ، بلكه سرمايه داران زيادى وجود دارند ، بعضى از سرمايه‌داران متدين وقتى ببينند كار شما صادقانه و مفيد پيش مىرود ، حتماً به انجمن خيريه شما كمك مىكنند و در راستاى بهبودى آن سهم مىگيرند .\r\n\r\nترويج فرهنگ همكارى\r\nاگر جوانان كمر همت ببندند و براى كمك به فقراء و مريضان از مردم پول جمع كنند ، كارى خيلى مفيدى خواهد بود . خيلى از مريض‌ها وقتى نسخه داكتر را مىگيرند ، پول خريد دوا را ندارند ، نمىتوانند براى خود دوا بخرند . خيلى خوب است كه از طريق دست جمعى براى مريضان ، براى فقراء ، براى يتيمان و بيوه زنان منطقه ، كمك صورت بگيرد .\r\nاگر چنين كارى در كشور نهادينه شود ، بركات زيادى را به همراه خواهد داشت . جوانان مناطق ، مردم خود را مىشناسند ، آنان مىتوانند از سرمايه‌داران پول جمع كنند و به محتاجين توزيع كنند . اگر فرهنگ صدقه در كشور رايج شود ، سالانه\r\n\r\n","description":"","footnote":"","page_name":" 387 ","page_number":409},
  {"content":"\r\n\r\nدر هرمنطقه بزرگ ميليون‌ها پول جمع مىشود . واقعاً براى ما كه خود را مسلمان مىناميم خجالت آور است كه براى فقراى خود هيچ‌گونه بازدهى نداشته باشيم .\r\nشما در بازار رفته‌ايد و لباس‌هاى ليلامى را در بازار زياد ديده‌ايد . اين لباس‌ها از كجا مىآيد ؟ مردم غرب ، وقتى براى خود لباس نو درست مىكنند ، لباس‌هاى كهنه و مستعمل‌شان را به كليساها مىدهند . آن‌ها براى مردم فقير توضيع مىكنند . هر مقدار آن‌ها كه زياد شود ، مىفروشند و پول آن‌ها را براى فقراى خود مصرف مىكنند .\r\nممكن است كسى بگويد : در غرب وضعيت مردم خوب است كه به چنين كارى مبادرت مىورزند ؛ اما بايد گفت كه فقر سبب نمىشود تا جلو كمك به فقرا گرفته شود . درست است كه مردم ما فقيراند ، ممكن لباس‌هاى نيمه كهنه نداشته باشند تا به فقرا توزيع شود ؛ ولى مىتوانند به قدر توان چنين كارى را انجام دهند ، شايدكسانى باشند كه لباس‌هاى كهنه داشته باشند ، منتهى رواج نشده است ، به عنوان مثال ، مردم وقتى غذا مىخورند ، خجالت مىكشند كه باقى مانده غذاى خود را به فقرا بدهند . اگر فرهنگ سازى شود كه غذاهاى باقى مانده به فقراء داده شود ، يقيناً بركاتى زيادى در پىدارد .\r\nيك‌دست لباس مستعمل براى يك خانواده خيلى اهميت ندارد ؛ ولى اگر اهالى يك منطقه هركدام يك‌دست لباس كمك كند ، مىدانيد چه قدر زياد مىشود ؟ هم‌چنين اگر هرخانه در روز ده افغانى صدقه بدهد ، مىدانيد كه در يك‌سال چند مبلغ مىشود ؟ بايد هرخانواده به بچه‌ها عادت دهد تا پول‌هاى ريز خود را در صندوق\r\n\r\n","description":"","footnote":"","page_name":" 388 ","page_number":410},
  {"content":"\r\n\r\nخيريه بريزند ؛ اگر اين‌كار بشود ، شما در آخر سال خواهيد ديد كه در همين صندوق كوچك مبلغ زيادى جمع شده است ؟ !\r\nفرهنگ صدقه دادن اگر بين مردم رواج پيدا كند ، سالانه ميليون‌ها يا ملياردها پول براى فقراء جمع مىشود . اگر چنين كارى صورت عملى به خود بگيرد ، فقر در بين مردم به حد اقل مىرسد و فقراى هر منطقه ، توسط همان مردم سير مىشوند .\r\n\r\nعدم مسئوليت پذيرى\r\nمتأسفانه مردم ما در مورد انفاق تنبلى مىكنند ، يعنى نمىخواهند دركارهاى خير سبقت بگيرند . خصوصاً در مسائل اجتماعى كسى پيش قدم نمىشود . هركس به فكر زن و بچه خود است ، درحالىكه پاره‌اى از مسائل اجتماعى خيلى هم وقت انسان را نمىگيرد ، با اندك زمان انجام مىشود ، هم‌چنين هزينه زياد هم نمىخواهد ، چند نفر دور هم جمع مىشوند هركس به‌قدر توان خود كمك مىكند ، مىشود هفته يك‌بار يا دوبار در اوقات فراغت خود جلسه بگيرند و براى كارهاى خود برنامه ريزى مىكنند . بركات اين كار خيلى زياد است ، موسفيدان و بزرگان نيز مىتوانند در اين‌كار كمك نمايند ، جوانان‌شان را ار همان اوايل نوجوانى به كارهاى خير عادت دهند . توجه انسان به زن و فرزند كارى خوبى است ؛ ولى اين‌كار يك بخشى از مسئوليت انسان است ، در اين كار حيوانات نيز با انسان شريك‌اند ، حيوانات نيز به فرزندان خود توجه دارند . حيوانات از اول صبح در اين فكراند كه چيزى را شكار يا پيدا كنند تا شكم خود و و بچه‌هاىشان را سير كنند ، ما انسان هستيم ، مسئوليت اجتماعى داريم ، بايد به آن توجه كنيم .\r\n\r\n","description":"","footnote":"","page_name":" 389 ","page_number":411},
  {"content":"\r\n\r\nاگر كسى بدون مسئوليت اجتماعى ، تنها به فكر زن و بچه‌اش باشد ، او انسان گفته نمىشود . حيوانات نيز اين صفت را دارند . انسان بايد كارهاى انسانى بكند ، كارهاى انسانى چيست ؟ كار انسانى اين است كه هم به فكر زن و بچه خود باشد و هم به فكر مسئوليت‌هاى اجتماعى . اجتماع انسانى مشكلات زياد دارد ، بايد به مشكلات آن رسيدگى شود . اگر مردم هركدام به قدر توان خود در امورات اجتماعى توجه كنند ، مشكلات اجتماعى از بين مىرود ، اگر از بين هم نرود حد اقل كاهش زياد پيدا مىكند . قرآن مجيد در مورد اين‌كه انسان‌ها در مشكلات همديگر سهم بگيرد ، سفارش زيادى نموده است . خداوند متعال جل جلاله به همه‌ى ما اين روحيه عالى را عطا بفرمايد كه بتوانيم در امورات اجتماعى فعالانه سهم بگيريم و مسئوليت‌هاى اجتماعى خود را انجام دهيم .\r\n\r\nياد آورى از كتاب‌هاى سابق\r\n  « أَمْ لَمْ يُنَبَّأْ بِما فِي صُحُفِ مُوسى » « وَ إِبْراهِيمَ الَّذِي وَفَّى »  \r\nآيا از آن‌چه كه در تورات موسى عليه السلام نازل شده است با خبر نشده‌ايد ؟ و از آن‌چه كه در صحف ابراهيم عليه السلام كه وظايف خود را به‌طور كامل انجام داد ! .\r\n\r\nبار هرگناه بدوش گنهكار\r\n « أَلَّا تَزِرُ وازِرَةٌ وِزْرَ أُخْرى » \r\nدر اين دو كتاب نوشته است كه در قيامت كسى بار ديگرى را بر دوش نمىگيرد ؟ بعضىها مىآمدند ، به مردم مىگفتند : شما فلان كار را انجام دهيد ، گناهش به گردن ما ! با اين حرف‌ها مردم را گمراه مىكردند . مثلًا جوانان متدين\r\n\r\n","description":"","footnote":"","page_name":" 390 ","page_number":412},
  {"content":"\r\n\r\nنمىخواهند به طرف معصيت بروند ، كسى مىآيد به آنان مىگويد : برويد در سينما يا در سايت‌ها فلم‌هاى مبتذل و نيمه عريان را تماشا كنيد ، هيچ گناهى هم ندارد ! اگر گناهى داشت من به گردن مىگيرم ، نگاه كردن به فلم نيمه عريان گناهى ندارد ، خدا انسان را از عمل قمار ، از خوردن شراب نجات دهد . با سخنان بيهوده و دروغ ، جوانان را به فحشا و منكرات تشويق مىكنند . در حالىكه هيچ‌كسى نمىتواند گناه كسى ديگر را بر دوش بگيرد ، هركس گناه خود را متحمل مىشود . در قيامت كسى نمىتواند گناه ديگرى را بر دوش بگيرد ؛ زيرا اولًا ، در قيامت تمام مردم به فكر خود هستند ، حتى از فرزندان خود نيز بيزاراند ، ثانياً ، قانون قيامت چنين چيزى را قبول نمىكند ، خدا نمىخواهد بار كسى بدوش ديگران باشد ، در قيامت هركس بار گناهش را به دوش مىكشد . هرانسان در قبال عمل خود مسئوليت دارد ، در قيامت هيچ‌كس به جرم كسى ديگر مجازات نمىشود .\r\n\r\nقانون روز قيامت\r\nسنت خدا براين جارى شده است كه هركس در برابر عمل خودش مسئول باشد . در قيامت اعمال كسانى ديگر از انسان سؤال نمىشود ، حتى اگر پدرش يا فرزندش هم باشد !  « كُلُّ نَفْسٍ بِما كَسَبَتْ رَهِينَةٌ »  « 1 » هركس در گرو اعمال خود است . هوش كنيد فريب شياطين را نخوريد ، چه شياطين انسى باشند و چه شياطين جنى ، مگر ممكن است گناه كسى ديگر را انسان به‌گردن بگيرد . در روز قيامت پدر از پسر فرار مىكند و پسر از پدر ، برادر از خواهر و خواهر از برادر ، دختر از مادر و مادر از\r\n\r\n\r\n","description":"","footnote":"\r\n( 1 ) - مدثر / آيه 38\r\n","page_name":" 391 ","page_number":413},
  {"content":"\r\n\r\nدختر ، همه از هم‌ديگر فرار مىكنند . مگر در آن شرايط وحشتناك كسى پيدا مىشود كه گناه شما را متقبل شود ؟ ! هيچ‌كس در قيامت نمىتواند به كسى ديگر كمك كند ، شايد تنها كسانىكه بتوانند به پدر و مادر خود كمك كنند ، فرزندان صغير آن‌هاست كه در كوچكى از دنيا رفته‌اند . در بعضى از روايات آمده كه اطفال صغير در روز قيامت براى پدر و مادر خود آب مىآورند . « إذا كان يوم القيامة خرج ولدان المسلمين من الجنة بأيديهم الشراب . فيقول الناس لهم : اسقونا ، اسقونا . فيقولون : أبوينا . أبوينا » « 1 »\r\n\r\nروايت يك روياء\r\nيك نفر مىگويد : پسر برادر من فوت كرده بود . بعد از فوت او يك‌شب خواب ديدم كه ميدان قيامت است و با برادر خود يك‌جا ايستاده‌ايم ، هر دوى ما تشنه هستيم ، يك مرتبه متوجه شدم كه همان پسر كوچك برادرم كه قبلًا فوت كرده بود ، ظرف آبى در دست دارد و به پدر خود گفت : پدر اين آب را بنوش ! وقتى پدرش آب را نوشيد و سيرآب شد ، من به او گفتم : آه پسر ! من عموى شما هستم ، من هم تشنه‌ام ، كمى آب براى من نيز بياور ! گفت : عموجان معذرت مىخواهم ، من فقط همين‌قدر صلاحيت دارم كه به پدر و مادر خود آب بدهم . براى اين‌كه در دنيا بعد از فوت من ، آنان دل‌شكسته و ناراحت شده بودند ، براى من گريه نموده‌اند ، لذا ما اكنون وظيفه داريم كه براى پدر و مادر دل‌سوخته خود آب بدهيم تا دل‌هاىشان سرد و خنك شود .\r\n\r\n\r\n","description":"","footnote":"\r\n( 1 ) - مسكن الفؤاد / ص 33\r\n","page_name":" 392 ","page_number":414},
  {"content":"\r\n\r\nاين شخص مىگويد : وقتى من از خواب بيدار شدم ، خيلى آرزو كردم كه اىكاش ! من هم يك پسر كوچك مىداشتم كه در كوچكى فوت مىكرد تا در روز قيامت برايم آب مىآورد . به جز طفل صغير ، هيچ كسى ديگر در آن روز به درد انسان نمىخوررد ، يعنى نمىتوانند كارى را انجام دهند . در روز قيامت تنها كسانىكه خدا به آنان اذن شفاعت مىدهد ، مىتوانند به انسان كمك كنند و به اذن خدا كسى را شفاعت كنند . اولين شفيع روز قيامت پيغمبر بزرگوار اسلام است ، بعد اوليا و أئمه عليهم السلام ، شفاعت يك موضوع جداگانه است كه از خود شرايط خاصى دارد . از موضوع شفاعت كه بگذريم ، جز طفل صغير ، هيچ‌كس نمىتواند به كسى ديگر كمك كند . خوابى را كه بيان كردم ، حجت نمىشود ؛ ولى مردن اطفال صغير قدر متيقن براى پدر و مادرش آثارى خوبى را در پى دارند .\r\n\r\nاعتراض بستگان انسان\r\nدر روز قيامت زن و فرزند به جاى اين‌كه از انسان حرام خود تشكر كند ، فرياد مىكند ، كه براى چه مال حرام را آوردى و شكم ما را از حرام پُركردى ؟ ! براى چه رشوت خوردى و اختلاس كردى ؟ براى چه كلاه گذارى نمودى ؟ عمل انسان را سرزنش و تقبيح مىكنند . كسى در روز قيامت به ديگرى كمك نمىكند ، اين قانون قيامت است . قرآن مجيد مىفرمايد : در قيامت هركس مسئول عمل خود است ، در آن روز ، گناه ديگران از انسان پرسيده نمىشود ، هركس كيفر عمل خود را مىبيند ، عمل خوب انجام داده بود پاداش خوب دارد ، عمل بد انجام داده بود كيفر بد دارد . درآن روز ، حق هيچ‌كسى ضايع نمىشود .  « أَلَّا تَزِرُ وازِرَةٌ وِزْرَ أُخْرى »  آيا از چيزى كه در صحف موسى و ابراهيم نازل شده بود ، نمىدانستيد ؟ . ما در آن‌ها به شما خبر\r\n\r\n","description":"","footnote":"","page_name":" 393 ","page_number":415},
  {"content":"\r\n\r\nداده بوديم كه روز قيامت هركس بار گناه خود را بر دوش مىگيرد ، هيچ‌كس به جرم كسى ديگر عذاب نمىشود .\r\n\r\nفوايد سعى و تلاش\r\n « وَ أَنْ لَيْسَ لِلْإِنْسانِ إِلَّا ما سَعى » \r\nبراى انسان چيزى بهتر از تلاش و كوشش نيست . بعضىها در دنيا هيچ‌گونه تلاش نمىكنند ، هميشه منتظر معجزه و امور اتفاق هستند ، نگاه مىكنند چه وقت از آسمان معجزه نازل مىشود ، منتظر مىماند تاكاسه به كوزه بخورد و او را به جايى برساند . معجزه براى هركس واقع نمىشود و هيچ چيزى هم از باب تصادف به وجود نمىآيد ! آيا ممكن است بگوييم كه فلان شخص از روى تصادف يك مرتبه خود به خود پول‌دار شد ؟ يا از باب اتفاق فلان كس يك مرتبه ، به رياست جمهورى رسيد ؟ ! از باب اتفاق كسى به‌كمال نمىرسد ! . هركار از خود كانال دارد و تمام آن‌ها بايد از راه‌هاى عقلايى بدست بيايد ! نظام طبيعت ، قمار نيست كه بگوييم در يك قمار پول زيادى بدست مىآوريم . طبيعت بر اساس قانون عليت استوار است ، طبيعت فعل خدا است ، در سنت خدا هركس بايد توسط سعى و تلاش خودش به جايى برسد ؛ اگر انسان در جوانى درس نخواند ، معلوم است كه در پيرى به علم نمىرسد . بايد در جوانى درس بخواند تا در پيرى ادعاى ملايى كند ، همه چيز براى انسان ممكن است ، منتهى از راه كوشش و تلاش ، در ممكنات هيچ معجزه‌اى صورت نمىگيرد ، اگر كسى مىخواهد يك مجتهد جامع الشرايط شود ، يا مىخواهد ، يك دوكتور متخصص و لايق شود ، بايد آن‌قدر تلاش انجام دهد كه به قول معروف جان به لبش\r\n\r\n","description":"","footnote":"","page_name":" 394 ","page_number":416},
  {"content":"\r\n\r\nبرسد ! انسان نبايد خود را فريب دهد و منتظر معجزه و يا اتفاق باشد ، تنها راه رسيدن به كمالات انسانى سعى است و تلاش ، بدون آن‌ها كسى به كمال نمىرسد .\r\n\r\nدنيا مزرعه آخرت\r\nالبته همه چيز در همين دنيا كسب مىشود ؛ اگر ثروت و دارايى است ، اگر علم و كمال است ، اگر درجات عالى و نعمت‌هاى بهشتى است ، اگر خوش‌بختى و سعادت است ، اگر جهل و نادانى است ، اگر ذلت و خوارى و عذاب جهنم است ! ! همه و همه در همين دنيا قابل كسب است ؛ منتهى بستگى به اين دارد كه انسان چه‌كار مىكند ؟ تلاش مىكند يا تنبلى ؟ زحمت مىكشد يا مىخوابد ؟ زير بار هواهاى نفسانى خود مىرود يا با آن‌ها مبارزه مىكند ؟ به هر اندازه كه همت انسان عالى باشد ، به همان اندازه مىتواند كسب كمال كند ؛ اگر همت انسان عالى باشد ، در زندگى خود سعى و تلاش داشته باشد ، هم به سعادت دنيا مىرسد و هم به سعادت آخرت .\r\nتنبلى ، تن پرورى ، بىعرضه‌گى و شهوت پرستى ، جز خفت و خوارى ، شقاوت و بدبختى و عذاب ابدى چيزى را براى انسان كمايى نمىكند . در دنياى مادى همه چيز با علل و اسباب ممكن است ، بدون علل و اسباب چيزى عايد انسان نمىشود . تاكنون كسى نديده كه به انسان‌هاى بىعرضه و تنبل كسى مدال افتخار داده باشد ؟ در همين دنيا نيز مدال افتخار به‌كسانى داده مىشود كه پُركار و پرتلاش باشد . تلاش‌ها نيز فرق دارد ، بعضى از تلاش‌ها خيلى بركت دارد . در قيامت نيز چنين است ،\r\n\r\n","description":"","footnote":"","page_name":" 395 ","page_number":417},
  {"content":"\r\n\r\nبهشت به‌كسانى داده مىشود كه در دنيا خدا را خالصانه عبادت كرده باشد ، مسئوليت اجتماعى خود را طبق دستور او انجام داده باشد ، عمر خود را در راه خدمت به خلق خدا سپرى كرده باشد ، بهشت به انسان‌هاى فاسد ، شكم‌پرست و معصيت‌كار نمىرسد ، بهشت به بندگان خالص خدا مىرسد ، به آنانىكه جز در پيش‌گاه او پيشانى ذلت به زمين نسائيده باشد .\r\n\r\nضررهاى تنبلى جوانان\r\nاگر نسل جوان ما به همين اكتفا كنند كه چهار ساعت در دانشگاه درس بخوانند و شب‌ها نيز تا ساعت دوازده پاى تلويزيون بنشينند و فلم‌هاى سرگرم كننده و مبتذل را ببينند ؛ اگر نسل جوان ما وقت خود را به مطالعه كتاب‌هاى مزخرف و خيالى بگذراند ، يا شب‌هاى خود را در مجالس بيهوده و قصه‌گويىهاى مزخرف بگذرانند و هر لحظه بگويند و بخندند ، به هيچ جايى نمىرسند . آنان نبايد انتظار داشته باشند كه بدون مطالعه به مرحله تخصص و يا فوق تخصص برسند .\r\nهرچند در شرايط كنونى تمام مدارك كاغذى شده است و هيچ ربطى به لياقت و شايسته‌گى افراد ندارد ؛ ولى منظور من از تخصص و فوق تخصص ، به معناى واقعى آن است ؛ اگر بنا باشد محصلين عزيز ، چهار ساعت درس بخواند و بقيه را به دنبال كارهاى ديگر بروند ، صدها سال ديگر هم اين كشور به ترقى نمىرسد . علوم اكنون به سرعت جلو مىرود ؛ اما با اين وضعيت‌كه ما داريم ، هر روز به عقب برمىگرديم . اگر جوانان ما از روى تنبلى و بىعرضه‌گى به همان مدارك كاغذى و جعلى قناعت كنند ، فاصله‌ى ما با دنياى علم هر روز بيشتر مىشود و مردم ما نيز هر\r\n\r\n","description":"","footnote":"","page_name":" 396 ","page_number":418},
  {"content":"\r\n\r\nروز ذليل‌تر و خوارتر مىشوند ، سرانجام كار ما به جايى خواهد رسيد كه نه توان حفظ استقلال سياسى خود را داشته باشيم و نه توان حاكميت ملى را ، يك جامعه ذليل و از هم پاشيده خواهيم شد كه براى هميشه زير بار خارجىها باشيم و بدون هيچ‌گونه اختيارى از آنان اطاعت كنيم ، براى اين‌كه مرم تنبل و بىعرضه ، لياقت آزادى و آزادگى را ندارند .\r\nنسل جوان ما اگر مىخواهند ، به سرنوشت كشور و مردم خود تأثير گذار باشند ، بايد علاوه بر چهار ساعتىكه درس مىخوانند ، ده ساعت ديگر مطالعه و تحقيق كنند . به اين درس‌هايىكه اكنون در دانشگاه‌هاى كشور تدريس مىشود ، كسى متخصص نمىشود ، به فرض اين‌كه درس‌ها هم خوب باشد باز هم ، چهار ساعت درس ، مُشت نمونه خروار است . بايد روزانه ده ساعت ديگر مطالعه كنند ، نه فقط كتاب‌هاى درسى خود را ؛ بلكه كتاب‌هايى راكه در علوم مختلف نوشته شده است و مناسب رشته درسى آنان است ، نيز مطالعه كنند . كتاب‌هاى درسى در واقع ، مانند همان كاغذى است كه نقشه جغرافيايى دنيا روى آن كشيده شده ، آيا كسى مىتواند ادعا كند كه با نگاه كردن به نقشه جغرافيايى تمام دنيا را بلد شده است ؟ ! نقشه كاغذى كه در روى يك كاغد رسم شده است ، ممكن است به اطلاعات انسان بيفزايد ؛ ولى با ديدن آن كسى دنيا را بلد نمىشود ، عرض كردم كه كتاب‌هاى درسى و درس‌هايىكه استاد براى محصلين القاء مىكند ، مانند همان نقشه‌ى است كه در روى كاغذ رسم شده است . براى شناخت دنيا بايد گام‌هاى عملىتر برداشته شود ، لذا هر محصل‌كه مىخواهد ، در زندگانى فردى و اجتماعى خود موفق باشد ، بايد علاوه بر درس‌هايىكه كه در كلاس‌هاى درسى مىخوانند ، ده ساعت ديگر به\r\n\r\n","description":"","footnote":"","page_name":" 397 ","page_number":419},
  {"content":"\r\n\r\nمطالعه كتاب‌هاى متعدد ( مناسب به آن رشته‌ه‌اى كه تحصيل مىكند ) كه در ابعاد مختلف علمى نوشته شده است مشغول باشند .\r\n\r\nشعارهاى بىارزش\r\nمتأسفانه در شرايط كنونى همه چيز به شعار خلاصه شده است و در مرحله عمل چيزى وجود ندارد . شعار آزادى زن‌ها ، حقوق بشر ، گوش مردم دنيا را كر نموده‌است ؛ ولى همه دروغ و بىاساس است ، فقط براى تامين شهوات حيوانى خود مىخواهند شعار حمايت از زن را سر دهند . من به دخترهاى عزيز خود توصيه مىكنم كه فريب شعارهاى دروغين يك عده از شهوت پرستات دروغگو را نخورند . لباس‌هاى نازك ، لباس‌هاى كوتاه كه به نام مُد و فيشن اكنون ظاهر مىشود ، جز رسيدن شهوت‌پرستان به اميال شيطانى شان چيزى در پى ندارد . آرايش غير معمولى در موقع رفتن به دانشگاه شما را به‌كمال نمىرساند ، تمام اين‌ها طوطئه قدرت‌هاى شيطانىاند و مىخواهند مسلمانان را به سوى فحشا و منكرات بكشانند . اميد وارم كه دختران عزيزم ، در اين مورد دقت بيشتر نمايند ، آنانىكه شما را به پوشيدن لباس‌هاى رنگارنگ ، به لباس‌هاى نازك و كوتاه تشويق مىكنند ، نقشه‌هاى شيطانى را در سر مىپرورانند ، آنان مىخواهند شهوت‌رانى را ترويج كنند و شما را به‌سوى فحشاء سوق دهند ، آنان مىخواهند از زن به عنوان لعبت و بازىچه استفاده كنند و زن‌ها را بازيچه جوانان شهوت‌ران و بىبندو بار درست كنند .\r\nمگر آزادى زنان در اين است كه آنان با بدن برهنه در سرك‌ها بيايند ؟ مگر آزادى زن‌ها اين است كه لباس نيمه عريان بپوشند ؟ آيا چنين كارها توهين به\r\n\r\n","description":"","footnote":"","page_name":" 398 ","page_number":420},
  {"content":"\r\n\r\nشخصيت زن نيست ؟ آيا پوشيدن لباس‌هاى كوتاه و نازك جز تحريك جوانان شهوت پرست چيزى را در پى دارد ؟ آيا زن از نگاه شخصيتى كمتر از مردان است ؟ آيا زن و مرد در انسايت خود يكسان نيستند ؟ اگر هستند ! چرا به شخصيت آنان توهين مىشود ؟ آيا يك انسان هيچ‌گاه حاضر مىشود كه ملعبه ديگران باشد ؟ چرا زنان مسلمان به خود نمىآيند ؟ در اسلام زن و مرد ، از نگاه انسانى و شخصيتى هيچ فرقى باهم ندارند ، زنان مىتوانند مثل مردان به تحصيل علوم بپردازند ، مثل مردان متخصص و دانشمند شوند ، منتهى با حفظ حجاب اسلامى ، آيا كسىكه بازيچه دست شهوت پرستان باشد ، مىتواند به كمالات انسانى دست يابد ؟ دين مقدس اسلام حجاب را به عنوان سپر محكم براى حفظ شخصيت زن قرار داده است . به اميد روزىكه زنان عفيفه كشورما بيشتر از مردها تخصص علمى پيدا كنند .\r\n\r\nتجربه تلخ غربىها\r\nبىحجابى براى زنان بلا و مصيبت را به‌وجود مىآورد ، غربىها اين موضوع را خوب تجربه كرده‌اند و مىدانند كه چه بلاهايى را براى غربىها به وجود آورده است ؛ ولى مغروراند ، سرشان به سنگ خورده است ، از مصيبت‌هايىكه اكنون جامعه غرب را احاطه كرده است ، خوب مىدانند ؛ اما لجبازى مىكنند ، حاضر نمىشوند كه به عقل خود برگردند ، لذا مىخواهند جوامع اسلامى را نيز به اين بلاها گرفتار كنند ، سران غرب اكنون از كارى كه كرده‌اند سخت پشيمان‌اند ؛ ولى نمىتوانند به اعتدال برگردند ؛ اگر حكومت‌هاى غربى بخواهند به اعتدال برگردند ، مردم آن‌جا قابل برگشت نيستند ، نسل جوان در كشورهاى غربى اكنون چنان فاسد شده‌اند كه حتى به\r\n\r\n","description":"","footnote":"","page_name":" 399 ","page_number":421},
  {"content":"\r\n\r\nقيمت جان‌شان حاضر به برگشت نيستند ، ارزش‌هاى اخلاقى در غرب پاىمال شده است ، زور حكومت‌ها نمىكشد كه مردم را دوباره بسوى ارزش‌هاى اخلاقى بكشانند .\r\nآمارهايىكه اكنون از غرب بدست مىرسد ، خيلى وحشت‌ناك است ، در هر 90 ثانيه ، يك تجاوز به عنف صورت مىگيرد ، در غربىكه آميزش جنسى بين مرد و زن آزاد است ، در هر يك و نيم دقيقه ، يك تجاوز به عُنف صورت مىگيرد . مىبينيد كه بىحجابى و مباشرت آزاد زن‌ها با مردان نا محرم چه مصيبتى را به بار آورده است ! غربىها ادعا مىكنند كه مرض ايدز ، از آفريقا آمده است ، مىخواهند با اين دروغ جنايت‌هاىشان را بپوشانند ، مرض ايدز ، از آفريقا نيامده ، بلكه در قرن نوزدهم و بيستم ، از غرب متمدن به‌وجود آمد ، غربىها بود كه مسائل جنسى را به حد ابتذال كشانيدند و ضررهاى زيادى را متوجه مردم خود كردند ، يكى از ضررهاى عمده آن ، همين مرض كشنده ايدز است .\r\nمرض ايدز ، ناشى از خود جامعه غرب است ، از آمارها و احصائيه‌هايىكه توسط راديوها و نشريات معتبر خودشان بدست آمده است ، مىگويند : در هر 90 ثانيه ، يك تجاوز به عُنف صورت مىگيرد . تمام اين مصيبت‌ها در غرب از بركت تمدن غرب و بىحجابى زنان است . حجاب هيچ‌گاه مانع درس خواندن دخترها نمىشود ، دختران مسلمان مىتوانند درس بخوانند ، مىتوانند حجاب اسلامى را بپوشند ، بدون اين‌كه خود را آرايش كنند مىتوانند به دانشگاه‌ها بروند و تحصيل علم كنند ، در حجاب اسلامى ، اگر تنها صورت زن ديده شود مانعى ندارد . هم‌چنين اگر دست‌هاى آنان تا مچ باز باشد نيز اشكالى ندارد ؛ منتهى باقى اعضاى بدن خود را بپوشانند . زنان مسلمان با رعايت حجاب اسلامى مىتوانند هم در ليسه‌ها ، هم در\r\n\r\n","description":"","footnote":"","page_name":" 400 ","page_number":422},
  {"content":"\r\n\r\nدانشگاه‌ها و هم در مكاتب دينى درس بخوانند ، زن مىتواند داكتر شود ، زن مىتواند متخصص شود و هم‌چنين زن مىتوان به اجتهاد برسد . هيچ مانعى براى زن وجود ندارد ، مشروط به اين‌كه حجاب اسلامى خود را رعايت كند .\r\n\r\nوقار و شخصيت زن\r\nشخصيت زن در اين نسيت كه زن لباس‌هاى رنگارنگ بپوشد و يا از خانه با بدن نيمه برهنه بيرون شود . شخصيت زن در اين نيست كه در بازار براى مردان نامحرم خود را آرايش كند . آرايش براى نامحرم ، پوشيدن لباس محرك و مهيج ، براى زن شخصيت نيست ؛ بلكه از دست دادن ارزش‌هاى اخلاقى است ، ترويج مرض ايدز است ، ترويج فحشا در روى زمين است ، غربىها مىخواهند چه كار كنند ؟ آيا مىخواهند براى زنان مسلمان خدمت كنند ؟ آيا واقعاً آنان مىخواهند براى زن‌هاى ما آزادى به وجود بياورند ؟ نه خير ! اين روش غربىها براى زنان ذلت است ، مرگ براى زن بهتر از اين است كه ملعبه‌ى شهوت پرستان قرار بگيرد .\r\nزن مسلمان بايد شخصيت پيدا كند ، زن بايد افتخار آفرين باشد ، مىگويند : در يكى از جنگ‌ها وقتى هواپيما جنگى را سرنگون كردند ، ديدند خلبان آن توسط چتر نجات سالم بر روى زمين قرار گرفت ، نزديك رفتند ديدند كه يك زن است ، در مورد او تحقيق كردند ، متوجه شدندكه آن زن خلبان ، حامله است ، بچه در شكم دارد ، مىبينيد ! يك زن حامله براى پركردن شكم خود ، در نظام خدمت مىكند ، براى اين‌كه از دولت معاش بگيرد ، با بچه‌اى كه در شكم دارد كشور ديگر را بمباران مىكند . آن زن براى دين خلبانى نمىكرد ؛ بلكه مجبور بود ، اگر خلبانى\r\n\r\n","description":"","footnote":"","page_name":" 401 ","page_number":423},
  {"content":"\r\n\r\nنمىكرد گرسنه مىماند ، ولى حرف اين‌جاست ، اگر زن شخصيت خود را حفظ كند ، مىتواند همه كاره شود ، شخصيت زن در بىحجابى و بد حجابى نيست ، شخصيت زن به درس خواند و تحصيل كردن است ! يك زن خلبان شود بهتر است ؛ اگر خلبان شود ، براى كشور خود افتخار كسب مىكند ، اگر بىعفت و بىحجاب شود ، ذلت و پستى كسب مىكند ؟ كدام يك بهتر است ؟ .\r\nزن اگر شخصيت خود را حفظ كند ، به مقامات بالاى لشكرى و كشورى دست مىيابد ، افتخار كسب مىكند ، ملعبه مردان شهوت‌پرست نمىشود ؟ چرا زنان مسلمان كشور ، خصوصاً دختران جوان فريب شعار دروغين غربىها را مىخورند ؟ چرا جايگاه شخصيتى خود را گم كرده‌اند ؟ چرا زن‌هاى مسلمان به دين خود عمل نمىكنند ؟ . دين مقدس اسلام ، براى زنان مثل مردان شخصيت داده است و به شخصيت زن احترام قايل است ، زن و مرد از نظر شخصيتى با يك‌ديگر هيچ فرقى ندارند ، چرا شخصيت زنان بازيچه مردان حيوان صفت باشد ؟ زنان مسلمان مىتوانند مانند مردان به كشور خود خدمت كنند و براى مردم خود افتخار بيافرينند .\r\n\r\nافراط و تفريط مردم ما\r\nمردم افغانستان متأسفانه هميشه به افراط و تفريط گرفتاراند . كمونيست‌ها آمدند ، ازاين طرف بام افتادند ، مجاهدين آمدند ، از آن طرف بام افتادند . طالبان وقتى آمدند ، از طرف ديگر بام افتادند . در افغانستان يك حكومتى به وجود نيامد كه يك محيطى را فراهم كند كه من حيث مجموع در اعتدال قرار داشته باشد . چرا ما از بازار آشفته غربىها يا از بازار شكست خورده شرقىها تقليد كنيم ؟ چرا ما خود در مورد آزادى و حفظ شخصيت خود نمىانديشيم ؟ .\r\n\r\n","description":"","footnote":"","page_name":" 402 ","page_number":424},
  {"content":"\r\n\r\nغربىها به‌نام حقوق زن ، بنام دموكراسى ، بنام آزادى ، فرهنگ ابتذال را در كشورهاى اسلامى ما وارد مىكنند . آيا معناى آزادى همين است كه زنان با سينه‌ها برجسته و بدن نيمه عريان در كوچه و بازار ظاهر شوند ؟ بىحجابى هيچ‌وقت به‌كس شخصيت نمىدهد ، بىحجابى براى انسان عاقل نه تنها آزادى نيست ؛ بلكه يك نوع ذلت است . مگر اين ذلت نيست كه دختران در بيرون از خانه حجاب نپوشند و پسران شهوت ران مثل گربه در هرگوشه و كنار براى شكار آنان دام بيندازند ؟ .\r\nافغانستان در شرايط كنونى بيشتر به زن‌هاى با حجاب ضرورت دارد تا به بىحجاب و بدحجاب ، به دختران چادر پوش بيشتر نياز دارد تا به پا برهنه و سر برهنه ، اين كشور اكنون به زنان و مردان دانشمند و متخصص نياز دارد . اقتصاد كشورما زير صفر است ، مردم ما همه گدا هستند ، حتى دست دولت ما براى گدايى بسوى بيگانه‌ها دراز است . ما هيچ‌وقت به اين موضوع فكر كرده‌ايم ؟ هرچه رسوايى ما زياد شود ، به رخ خود نمىآوريم ، به همين دليل است‌كه سال‌ها كشور ما در فقر و بيچارگى باقى مانده است و بعد از اين نيز به همان‌حال باقى خواهد ماند .\r\n\r\nانقلاب علمى ، فرهنگى و سياسى\r\nدر شرايط كنونى تنها راهى كه براى مردم جرقه اميد مىبخشد ، اين است كه از طريق دانشگاه‌ها و حوزه‌هاى علميه ، يك اصلاحات عمومى در كشور به وجود بيايد . اگر حوزه‌هاى علميه و مراكز دينى و هم‌چنين دانشگاه‌هاى كشور ، هركدام با يك نظم و برنامه درست ، حركت كنند ، ممكن است وضعيت بهبود يابد ، اگر بدون نظم و برنامه مانند گذشته حركت كنند ، نه تنها وضع كشور بهبود نمىيابد ، كه با گذشت هر روز بدتر هم مىشود ؛ اگر حوزات علميه و مراكز دينى از مسير اصلى\r\n\r\n","description":"","footnote":"","page_name":" 403 ","page_number":425},
  {"content":"\r\n\r\nخود انحراف پيدا كند و به مسائل اختلاف انگيز روى آورند ، به جاى فرهنگ اعتدال فرهنگ افراط و تفريط به وجود آورند ، وضعيت مردم مسلمانان كشور رو به خرابى مىرود .\r\nعلماى دينى بايد مستقل باشند ، علماى دينى نبايد بدون تحقيق به دولت‌ها و حكومت‌ها وابسته شوند . از طرف ديگر علماى دينى نبايد بدون دليل و منطق عليه دولت‌هاى داخلى عَلم مخالفت بدست گيرند ، علماى دينى اگر افراط و تفريط كنند براى كشور يك فاجعه مىباشد . مدارس دينى بايد كنترل شود ، برنامه تحصيلى مدارس دينى بايد تعديل شود ، مضامين درسى بايد عوض شود .\r\nدر اسلام دين و سياست باهم آميخته است ، روابط علماى دينى با دولت‌ها بايد بر اساس منطق استوار باشد ، نه براساس خصومت و دشمنى ، اين‌كه رابطه علماء با دولت‌ها بر اساس دليل و منطق باشد ، به اين معنى است كه نه نوكرى و سر سپرده كسى را قبول كنند و نه بدون جهت باكسى مخالفت داشته باشند . شاعرى مىگويد : اگر شاه گفت : اكنون شب است ! بايد زود صدازد كه راست گفتى ! اين ماه و پروين . يعنى اگر شاه در روز هم بگويد ، اكنون شب است ، تو فوراً در جوابش بگو : راست است ، ببنيد ، هم ماه ديده مىشود و هم ستاره‌هاى پروين . علماى دينى نبايد اين‌گونه باشندكه حرف زمامداران را بدون چون وچرا قبول كنند . بايد هر چيزى را كه حكومت‌ها بگويند ، درست تحقيق و بررسى نمايند ؛ اگر مخالف شريعت نبود قبول كنند ، اگر مغاير شريعت بود ، بدون كدام ترس و اكراه آن را رد نمايند تا در آينده عبرتى باشد براى دولت‌ها .\r\nعلماى دينى بايد رهنما و مرشد دولت‌ها باشند ؛ اگر دولت با مشكلى گرفتار شود ، علماى دينى براى رفع مشكلات ، دولت را رهنمايى كنند و راه حل معقول\r\n\r\n","description":"","footnote":"","page_name":" 404 ","page_number":426},
  {"content":"\r\n\r\nبراى دولت ارائه كنند . علماء بايد استقلال فكرى داشته باشند ، وابستگى بدون چون و چرا به حكومت‌ها علماء را ذليل مىسازد . هم‌چنين دانشگاه‌ها ، محصلين دانشگاه‌ها نيز مانند علماى دينى بايد استقلال فكرى داشته باشند . نه بدون دليل با دولت‌ها مخالفت كنند و نه بدون كدام دليل نوكر و سرسپرده آنان شوند . كتاب‌هاى درسى دانشگاه‌ها بايد بر اساس نياز جامعه تنظيم شود . قرآن كريم بهترين كتابى است كه در هر شرايط به نيازمندىهاى بشر پاسخ مىگويد . اكنون علوم تجربى همگام با علوم قرآنى پيش مىرود .\r\nمن تا كنون يك آيه هم در قرآن كريم نديده‌ام كه با علوم تجربى در تضاد باشد ؛ اگر كسى دراين مورد شك دارد ، يك دليل بياورد كه فلان آيه قرآن ، با علوم تجربى مخالفت دارد . علوم تجربى در واقع مؤيد علوم قرآنى مىباشد ، هرگامىكه علوم تجربى برمىدارد ، در راستاى حقيقت‌هايى است كه قبل از هزار و چهارصدسال قرآن به آن‌ها اشاره نموده است و اين در واقع از افتخارات قرآن است . در دانشگاه‌ها بايد علوم قرآنى و تفسير گفته شود ، محصلين دانشگاه‌ها بايد با تفاسير قرآن آشنا شوند و علوم قرآنى را بايد بفهمند ، نه بعنوان تخصص كه ممكن نيست ، بلكه بنحو مختصر در ضمن جهان‌بينى اسلامى .\r\n\r\nاحساس مسئوليت جوانان\r\nنسل جوان ما بايد در شرايط كنونى احساس مسئوليت كنند . اقتصاد كشور زير صفر است . فقر در كشور بىداد مىكند ، فساد ادارى در ادارات دولتى غوغا مىكند . بىسوادى اكنون به بزرگ‌ترين مرض اجتماعى تبديل شده است . ده‌ها مشكل ديگر\r\n\r\n","description":"","footnote":"","page_name":" 405 ","page_number":427},
  {"content":"\r\n\r\nاكنون در كشور وجود دارد . اين مشكلات را چه كسانى بايد حل كنند ؟ طلاب جوان حوزه‌هاى علميه ، محصلين جوان دانشگاه‌ها ، آنان بايد راه حل پيدا كنند ، آينده كشور به جوانان تعلق دارد . جوانان كشور بايد به جاى تقليد از فرهنگ بىحجابى و بد حجابى ، به دين خود توجه داشته باشند ، در فكر آينده كشورشان باشند ، زن و مرد در قبال كشور اسلامى بايد احساس مسئوليت كنند . شخصيت انسانى زن و مرد در تحصيل علم است ، در كسب كمال است . محصلين بايد درست درس بخوانند ، متخصص شوند ، كشور به متخصصين لايق ضرورت دارد ، به فوق تخصص ضرورت دارد ، در شرايط موجود زمينه متخصص شدن در كشور بطور دلخواه و مناسب وجود ندارد و بايد در اين زمينه يك فكر درست و اساسى صورت بگيرد تا كشور از اين معضله نجات يابد .\r\nبه نظر من ، در شرايط كنونى مقطع ليسانس براى محصلين كافى نيست ؛ بلكه حد اقل بايد فوق لسانس و يا دوكتورا باشند . كشور ما اكنون به هزارن دوكتور و دانشمند نياز دارد ، به صدها عالم جيد دينى كه در فقه و عقايد مجتهد باشند ضرورت دارد . علماى جيد دينى بايد طبق نظر فقه جعفرى مجتهد مطلق باشند و طبق نظريه فقه برادران اهل سنت مجتهد مشروط باشند ، ما به مجتهد ضرورت داريم . متأسفانه اكنون در ميان علماى شيعه و سنى ، از پنجا عالم يك نفرشان هم فقه اسلامى را كاملًا بلد نيستند . هم‌چنين داكتران و متخصصين طبى و دانشمندان ساير علوم ، ما به دانشمندان و متخصصين نياز داريم ، اكنون وضعيت كشور خوب نيست ، مىگويد : داكتر زرنگ و لايق كسى است كه اگر مريض شود به نسخه خود عمل نكند . با اين وضع چه‌كار مىشود ؟ بايد وضعيت مدارس دينى و وضعيت دانشگاه‌هاى كشور عوض شود .\r\n\r\n","description":"","footnote":"","page_name":" 406 ","page_number":428},
  {"content":"\r\n\r\nاين‌كار نياز به يك انقلاب دارد ، بايد انقلاب فرهنگى به وجود آيد ! بايد درس‌ها و رشته‌ها كنونى معيارى شود ، افغانستان يك كشور اسلامى است ، ما بايد از تجربيات جامع الأزهر مصر و حوزه علميه قم استفاده كنيم و از طريق دانشگاه‌ها و حوزه‌هاى علميه ، يك تحول اساسى در اين كشور جنگ ديده و فقير به وجود بياوريم .\r\nبرگرديم به اصل موضوع ، آياتىكه قبلا خوانديم ، چند مطلب و يا چند اصل كلى را بيان مىكند كه بايد يكى يكى به آن‌ها پرداخته شود .\r\n\r\nاصول كلى آيات مباركه\r\nاصل اول :  « وَ أَنْ لَيْسَ لِلْإِنْسانِ إِلَّا ما سَعى » \r\nآن‌چه كه به درد انسان مىخورد ، سعى و تلاش اوست . حالا اين سعى و تلاش در راه خير باشد ، يا در راه شر ، در هردو صورت ، حاصل تلاشش به او مىرسد .\r\nاصل دوم :  « وَ أَنَّ سَعْيَهُ سَوْفَ يُرى » \r\nسعى در لغت به معناى تند رفتن ، دويدن آهسته ، حد وسط ، نه خيلى تند و نه خيلى آرام و آهسته است . مراد از سعى دراين‌جا تلاش كردن است . مىگويد : انسان هر مقدارىكه در دنيا تلاش كند ، به همان مقدار برايش پاداش مىرسد . اگر تلاش انسان در جهت منفى باشد ، بدى و عذاب به او مىرسد . اگر در جهت مثبت باشد ، اجر و پاداش به او مىرسد .  « وَ أَنَّ سَعْيَهُ سَوْفَ يُرى »  هركس در قيامت نتيجه تلاش خود را مىبيند . عمل انسان تجسم پيدا مىكند و ديده مىشود .  « يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً »  « 1 » در روز قيامت عمل خوب و بدى را كه انسان انجام داده\r\n\r\n\r\n","description":"","footnote":"\r\n( 1 ) - آلعمران / آيه 30\r\n","page_name":" 407 ","page_number":429},
  {"content":"\r\n\r\nاست ، برايش احضار مىشود و انسان اعمال خود را مىبيند ، حالا چگونه مىبيند ، ممكن قوه باصره انسان در قيامت آن قدر تيز بشود كه عمل خود را توسط چشمان خود ببيند .\r\nدر دنيا انسان نمىتواند عمل‌هاى گذشته خود را ببيند ؛ اما در قيامت عمل گذشته خود را مىبيند . مثلًا در دنيا موقعىكه انسان دست خود را حركت مىدهد مىبيند كه دستش حركت كرد ؛ اماّ بعد از آن كسى نمىتواند آن را ببيند . انسان در موقع انجام عمل تمام حركات خود را مىبيند ؛ اماّ بعد از انجام ، هيچ عملى را نمىتواند مشاهده كند . يك احتمال اين است كه در قيامت چشم انسان قوى مىشود و انسان عمل خود را به همان شكلى كه انجام مىدهد مشاهده مىكند . احتمال ديگر اين است كه عمل انسان در قيامت مجسم مىشود .  « وَ أَنَّ سَعْيَهُ سَوْفَ يُرى »  در روز قيامت هرنوع تلاشى كه از انسان سر زده باشد مشاهده مىكند . خداوند متعال جل جلاله چند اصل مهم را در صحف موسى و ابراهيم ( عليهم السلام ) نازل نموده است و توسط قرآن مجيد آن‌ها را براى ما حكايت مىكند ، آن اصول مربوط به همه‌ى بشريت است و به همين دليل در قرآن نيز ذكر شده است ، تا ما نيز بتوانيم از آن استفاده نماييم .\r\nاصل سوم :  « ثُمَّ يُجْزاهُ الْجَزاءَ الْأَوْفى » \r\nسپس جزاى مناسب به اندازه عملش به او مىرسد ؛ جزايىكه با عمل او مطابقت داشته باشد . جزاى مطابق عمل ، استحقاق هرانسان است و حتماً به او مىرسد . در مقابل عمل بد انسان همين جزاى \" أوفى \" داده مىشود ؛ اما در مقابل عمل خوب جزاى خوب داده مىشود ؛ زيرا عمل خوب مستحق جزاى خوب است . در علم كلام يك بحث علمى و دقيق ديگرى نيز وجود دارد ، آن بحث اين است كه آيا كسىكه عمل خوب انجام مىدهد مستحق جزاى خوب است يا خير ؟ مىگويد : نه خير\r\n\r\n","description":"","footnote":"","page_name":" 408 ","page_number":430},
  {"content":"\r\n\r\nمستحق پاداش خوب نيست ! ؛ زيرا همه چيز از خداست ، توان به انجام عمل از خداست ، توفيق انجام آن نيز از خداست ؛ بلى مؤمنين مطيع اهليت ثواب را دارند و به تعبير ديگر ثواب مطيعان تفضل است نه استحقاق .\r\nمشهور علماء مىگويند : كسىكه عمل خوب انجام مىدهند مستحق است تا پاداش عمل خود را بگيرد ، در قيامت براى عمل بد انسان به همان اندازه عملش غذاب داده مىشود ، بيشتر از عملش به او عذاب داده نمىشود ؛ زيرا جزاى بيشتر از عمل ظلم است ؛ اماّ در عمل خوب اگر جزاى بيشترى از طرف خدا به انسان داده شود ، از تفضل اوست . خداوند جل جلاله در عمل‌هاى خوب به انسان ده برابر ثواب مىدهد ، اين زيادتى از تفضّل خداوند جل جلاله است ، يعنى يك‌حصه استحقاق عمل اوست و نُه حصّه ديگر را خداوند جل جلاله به انسان تفضّل مىكند . مكرراً خدمت شما بيان داشته‌ام كه اگر كسى پول خودرا در راه خدا براى فقراء مصرف كند ، خداوند به‌لطف و كرم خود ، هفت‌صد برابر به او جزا مىدهد ؛ يعنى اگر هزار افغانى در راه خدا داده شود ، ثواب هفت‌صدهزار افغانى به دهنده آن داده مىشود و گاهى بيشتر هم مىگردد .\r\nاصل چهارم :  « وَ أَنَّ إِلى رَبِّكَ الْمُنْتَهى » \r\nانتهاى هرچيز به‌سوى پروردگار است . تمام كائنات مخلوق خداست . به اعتبار اين‌كه همه‌چيز را خدا خلق نموده است ، مبداء تمام كائنات نيز خدا است ؛ يعنى تنها خداوند است كه آغازگر كائنات است ، به همين اعتبار كه مبداء هرچيز ، خدا است ، پايان هرچيز نيز به‌سوى خداست .  « أَلا إِلَى اللَّهِ تَصِيرُ الْأُمُورُ »  « 1 » همه چيز به‌سوى خدا\r\n\r\n\r\n","description":"","footnote":"\r\n( 1 ) - شورى / آيه 53\r\n","page_name":" 409 ","page_number":431},
  {"content":"\r\n\r\nبرمىگردد و پايان آن‌ها به اراده خداست ؛ چون‌كه تمام مخلوقات حدوثاً و بقاءاً به خداوند جل جلاله محتاج‌اند ، هر وقت او اراده فيض خود را از چيزى بگيرد ، فوراً محو و نابود مىشود .\r\nاصل پنجم :  « وَ أَنَّهُ هُوَ أَضْحَكَ وَ أَبْكى » \r\nخداست كه انسان را هم به خنده در مىآورد و هم به گريه ، يعنى اسباب تمام خوش‌حالىها و ناراحتىها از جانب پروردگار است . همه طبق تقدير و اراده او صورت مىگيرد . هرچند در افعال اختيارى اراده و اختيار بدست خود انسان است ، شما مىدانيد كه بعضى از چيزهايى است كه انسان را به خنده وا مىدارد و برعكس چيزهاى ديگر نيز موجود است كه انسان را به گريه وا مىدارد . هردو تا مخلوق خداست ، چيزهاى خنده دار هم مخلوق خداست ، چيزهاى گريه دار هم مخلوق اوست ، منتهى تصميم و اراده انسان ، در هردو جهت نقش دارد . مثلًا يك‌وقت چيزى است كه براى انسان خنده به وجود مىآورد ؛ ولى انسان تصميم مىگيرد كه نخندد ، بعضى اوقات هرچند زمينه خنده براى انسان فراهم باشد ، انسان با توجه به ملاحظاتىكه دارد از خنديدن خوددارى مىكند ، يعنى انسان تصميم مىگيرد كه نخندد ، چون‌كه اراده كرده است ، نمىخندد . پس معلوم است كه خنده و گريه هردو مخلوق خدا است ؛ ولى با اراده و تصميم خود انسان انجام مىشود ، نقش اساسى را اراده انسان ايفا مىكند و گاهى هم حوادث غير اختيارى خنده دار و گريه آور غير اختيارى است .\r\nاصل ششم :  « وَ أَنَّهُ هُوَ أَماتَ وَ أَحْيا » \r\nحيات و ممات هردو به‌دست خدا است . اوست كه مىميراند و اوست كه زنده مىدارد . موت يعنى بريدن حلقه‌ى وصل ميان روح و بدن ، وقتى انسان بميرد ، هر\r\n\r\n","description":"","footnote":"","page_name":" 410 ","page_number":432},
  {"content":"\r\n\r\nحقله وصل ميان روح و بدن قطع مىشود . حلقه وصل اگر ميان روح و بدن وجود داشته باشد ، حيات پيدا مىشود ، وصل نمودن يا بريدن اين حلقه مربوط به خدا است ، جز او كسى اين توانايى را ندارد ، منتهى سبب آن يا خواسته و يا ناخواسته ، توسط انسان‌ها به وجود مىآيد ؛ آميزش ميان زن و شوهر سبب است ، زمينه انعقاد نطفه را در رحم مادر فراهم مىكند ؛ ولى حيات را براى جنين خدا به‌وجود مىآورد ، رشد و نموى جنين در رحم مادر كار خداست ، جنين به صورت محير العقوال ، در رحم مادر رشد مىكند ، آهسته آهسته به‌جايى مىرسد كه استعداد پذيرش روح در وجود او فراهم گردد . ارتباط روح به بدن جنين ، كار خالق است ، خدا به او اين استعداد را مىدهد تا آهسته آهسته خود را در زمين برساند . تمام كارها به اراده خدا است ؛ ولى مقدمه آن‌ها توسط انسان‌ها فراهم مىشود . مثلًا كشتن يك نفر توسط چاقو يا تفنگ كار انسان است ، وقتى با چاقو رگ گردن يك انسان قطع شود ، يا با تفنگ قلب او را نشانه بگيرد ، زمينه حيات از بين مىرود و خداوند جل جلاله حيات او را قطع مىكند ، در عُرف ، كشتن شخص مضروب به ضارب نسبت داده مىشود ، مىگويند : فلانى ، فلان كس را كشت ، در واقع قاتل فقط سبب كشتن مقتول فراهم كرده است ؛ ولى موت و حيات از جانب خداست ، وقتى زمينه فراهم شد ، به دستور خدا انسان قبض روح مىشود .\r\nبنابراين مرگ و زندگى به اراده پروردگار جل جلاله مربوط مىشود و اوست كه انسان را زنده مىكند و مىميراند . مرگ يعنى قطع ارتباط روح به بدن . حقيقت روح را ما نمىدانيم ؛ يعنى دانشمندان نتوانسته‌اند تاكنون به حقيقت روح پى ببرند ؛ ولى اين را مىدانيم كه روح در داخل بدن انسان نيست ، روح در واقع مدبر بدن است و به اذن خداوند جل جلاله با بدن انسان ارتباط برقرار مىكند ، هروقت خدا بخواهد ، ارتباط خود را\r\n\r\n","description":"","footnote":"","page_name":" 411 ","page_number":433},
  {"content":"\r\n\r\nاز بدن انسان قطع مىكند .  « وَ أَنَّهُ هُوَ أَماتَ وَ أَحْيا »  اوست كه انسان را زنده مىدارد و اوست كه انسان را مىميراند ، مرگ و حيات هردو به اراده خدا است تا او نخواهد هيچ كسى هم نمىتواند ارتباط روح را از بدن قطع كند ، منتهى بطور كلى ، اسباب و علل مرگ ، گاهى به اراده انسان‌ها است و گاهى خارج از اراده آنان ، مثلا ، اگر كسى خود را از پشت بام به زمين بيندازد ، سبب مرگ خود را فراهم كرده است و ازاين‌كه زمينه حيات در بدن او از بين مىرود ، خدا اراده مىكند كه روح ارتباط خود را از او قطع مىكند .\r\nاصل هفتم :  « وَ أَنَّهُ خَلَقَ الزَّوْجَيْنِ الذَّكَرَ وَ الْأُنْثى » \r\nخداوند هر فرد را به صورت جفت آفريده است ؛ يعنى در هرچيز از جنس زن و مرد قرار داده است ، اگر چنين نمىبود نسل موجودات تاكنون قطع مىگرديد . به عنوان مثال اگر حضرت آدم عليه السلام تنها مىبود ، تاكنون زنده نمىماند و معلوم بود كه بعد از او نسل انسان قطع مىگرديد ، از اين‌كه خداوند جل جلاله حضرت و حوا را در كنار آدم خلق كرد ، زمينه تجديد نسل براى آدم فراهم شد ، تا روز قيامت نسل او تداوم پيدا كرد . در غير انسان مانند حيوان و غيره نر و ماده قرار دارد .\r\nاصل هشتم :  « مِنْ نُطْفَةٍ إِذا تُمْنى » \r\nخلقت زوجين از همان نطفه‌ى است كه از صلب مرد خارج و در رحم زن مىريزد ، تمام موجودات زنده با آميزش جنسى ، زمينه تداوم نسل شان را فراهم مىكند ؛ اگر جنس‌نر ، با جنس ماده ، ارتباط جنسى برقرار نكند ، نطفه‌اى به وجود نمىآيد ، همين ارتباط جنسى زن و مرد است كه از آن نطفه منعقد مىشود و نسل تداوم پيدا مىكند .\r\n\r\n","description":"","footnote":"","page_name":" 412 ","page_number":434},
  {"content":"\r\n\r\nاصل نهم :  « وَ أَنَّ عَلَيْهِ النَّشْأَةَ الْأُخْرى » \r\nو به خداست كه زندگى بعد از مرگ را به‌وجود بياورد . تمام اين اصول در كتاب حضرت موسى و حضرت ابراهيم ( عليهم السلام ) نازل شده بود . اصل نهم كه موضوع قيامت و زنده شدن دوباره را خبر مىدهد ، در تمام كتاب‌هاى آسمانى ياد آورى شده است .  « وَ أَنَّ عَلَيْهِ النَّشْأَةَ الْأُخْرى »  در روز قيامت همه زنده مىشوند ، نيكوكاران به پاداش نيك و بدكاران به پاداش بد گرفتار مىشوند .\r\nاصل دهم :  « وَ أَنَّهُ هُوَ أَغْنى وَ أَقْنى » \r\nو خداست كه مردم را غنى مىسازد ، به آنان ثروت و سرمايه مىبخشد تا بىنيازىشان دوام يابد ؛ اگر انسان قبول داشته باشد كه بىنيازى و نيازمندى از جانب خداست ، چرا خود را براى جمع كردن مال ، به گناه و معصيت آلوده سازد ؟ چرا مال حرام بخورد ؟ چرا بركسى ظلم كند ؟ چرا صبر نكند كه مال را از راه حلال را به دست آورد ؟ مشكل اساسى اين است كه اكثر انسان‌ها در غفلت بسر مىبرند و هرگز فكر نمىكنند كه همه چيز به دست خداست و ما بايد صبر كنيم تا خدا آن ثروت و دارايى را از راه حلال به ما بدهد . بلى خداوند است كه ما را غنى و خوش‌حال مىسازد ( ترجمة المنجد )\r\nاصل يازدهم :  « وَ أَنَّهُ هُوَ رَبُّ الشِّعْرى » \r\nو خداوند جل جلاله پروردگار ستاره شعرى است . ستاره \" شعرا \" يك ستاره عجيب و غريب است كه اكنون بعضى از خصوصيات آن براى شما بيان خواهد شد . به ستاره \" شعرى \" ستاره يمانى هم مىگويند ؛ زيرا يمن به جنوب شبه جزيره واقع شده است و\r\n\r\n","description":"","footnote":"","page_name":" 413 ","page_number":435},
  {"content":"\r\n\r\nستاره \" شعرى \" نيز در همان طرف قابل رويت است ، به همين مناسبت كه آن ستاره به طرف يمن ديده مىشود ، نام آن را ستاره يمانى گذاشته‌اند . يك ستاره ديگر نيز به نام \" شعرى \" وجود دارد كه به طرف شام ديده مىشود ، شام به طرف شمال شبه جزيزه واقع گرديده است ، لذا به آن ستاره‌اىكه به طرف شام ديده مىشود ، \" شعرى \" ثانى مىگويند ؛ ولى ستاره معروف \" شعرى \" همان ستاره معروف يمانى است .\r\nاحتمالًا اين آيه مباركه ، در كتب سابق ذكر نشده باشد ؛ زيرا به دليل اين‌كه يك قومى از عرب ، بنام \" خزعه \" ، ستاره \" شعرى \" را مىپرستيدند ، چون خيلى ستاره درخشان بود ، آنان اعتقاد پيدا كردند كه همين ستاره \" شعرى \" كه در سحرگاه ديده مىشود ، در حوادث روز مره آنان مدخليت دارد . قوم خزعه ، از روى خرافات و جاهليت ستاره \" شعرى را پرستش مىكردند . آيه مباركه ، احتمالًا ، بر رد اعتقادات قوم \" خزعه \" نازل گرديده است و مىخواهد براى آنان بفهماند كه ستاره \" شعرى \" مانند ساير ستارها يك كره‌اى است كه نه شعور دارد و نه ادراك ، آن ستاره در مسائل روز مره شما هيچ نقشى ايفا نمىتواند و نه توان چنين كارى را دارد . ستاره شعرى ، مثل ساير ستارگان مخلوق خداست . پروردگار ستاره \" شعرى \" همان پروردگار يگانه است كه همه‌ى مخلوقات مربوب اوست . ستاره \" شعرى \" نه براى شما فايده مىرساند و نه ضرر ، بىجهت وقت خود را ضايع نكنيد كه او قابل پرستش نيست .\r\n\r\nخصوصيات ستاره شعرى\r\nدر مورد اين ستاره عجيب ، كه قرآن از ميان ستاره‌ها نام آن را بخصوص ياد مىكند ، خصوصيات زيادى نقل شده است .\r\n\r\n","description":"","footnote":"","page_name":" 414 ","page_number":436},
  {"content":"\r\n\r\nالف : يكى از خصوصيت \" شعرى \" اين است كه حرارت آن به ( يك‌صدو بيست هزار ) سانتىگراد مىرسد ، اگر حرارت به صد درجه سانتىگراد برسد ، آب بخار مىشود . آن‌گونه كه دانشمندان علم نجوم بيان مىكنند در ستاره \" شعرى \" درجه حرارت به ( 120000 ) ( يك‌صدو بيست هزار ) درجه سانتىگراد مىرسد ، خيلى حرارت زياد است ! شبيه جهنم مىباشد . يعنى اگر انسان در ستاره شعرى برود ، فوراً بخار گرديده و از بين برود ؛ ولى در جهنم انسان بخار نمىشود . جهنم جايى نيست كه انسان از بين برود ، يعنى خدا وجود انسان را براى چشيدن عذاب بيشتر در آن‌جا حفظ مىكند . كره خورشيد نيز داراى حرارت زياد است ، حرارت سطح كره خورشيد به ( 6500 ) شش هزار و پنجصد درجه سانتىگراد مىرسد . فاصله خورشيد از زمين زياد است و شايد از چند ميليون حصه ، حرارت خورشيد ، فقط يك حصه‌اش به زمين برسد كه با آن‌هم در تابستان‌ها بعضى نقاط كره زمين ، از شدت گرما براى انسان‌ها قابل تحمل نمىباشد . حرارت داخلى خورشيد را ( دوازده هزار ) درجه سانتىگراد مىگويند ؛ ولى حرات ستاره شعرى ، به ( يك‌صد و بيست هزار ) درجه مىرسد ، ستاره \" شعرى \" اصلًا با خورشيد قابل مقايسه نيست ، اين‌كه قرآن مجيد از ميان تمام ستاره‌ها نام ستاره \" شعرى \" را مىبرد ، حتماً خصوصياتى دارد كه يكى از خصوصيات آن ، همان شدت حرارت است كه بيان كردم .\r\nب : خصوصيت ديگر ستاره \" شعرى \" اين است كه جرم مخصوص ستاره شعرى ( پنجاهزار ) مرتبه از جرم آب سنگين‌تر است . در تمام ستاره‌هاى منظومه شمسىما تنها ( ستاره عطارد ) است كه از همه فشرده تر است ، جرم مخصوص ( عطارد ) شش برابر جرم آب مىباشد ؛ اما جرم ستاره شعرى ، ( پنجاه هزار ) برابر جرم آب است . پناه\r\n\r\n","description":"","footnote":"","page_name":" 415 ","page_number":437},
  {"content":"\r\n\r\nبرخدا چه‌قدر زياد است ! ! پنجاه هزار مرتبه ، سنگين‌تر از جرم آب ، يعنى وزن يك لتر آب در ستاره شعرى ، معادل وزن \" پنجاه تُن \" آب در كره زمين است ، خيلى زياد است ، سبحان الله ، عقل انسان كار نمىكند .\r\nج : خصوصيت ديگر ستاره شعرى ، آن‌گونه كه بعضى از ستاره شناسان گفته‌اند اين است كه يك كره بسيار بزرگ است كه حجم آن ، بيست برابر حجم كره خورشيد مىباشد ، بيست برابر كره آفتاب ! كره خورشيد شايد ، صدها مرتبه يا هزاران مرتبه بزرگ‌تر از كره زمين است . خورشيد به‌خاطر نور و حرارت خود ، تمام منظومه شمسى ما را مىچرخاند . حيات انسان‌ها ، حيوانات و نباتات را خدا در گرو نور خورشيد قرار داده است ؛ در حالىكه اگر خورشيد را در داخل ستاره شعرى بيندازيم ، در شكمش فرو مىرود و چيزى كوچكى به حساب مىآيد .\r\nد : يكى ديگر از خصوصيات ستاره شعرى اين است كه فاصله‌ى آن ، با زمين خيلى زياد است ، به عنوان نمونه ، از كره خورشيد تا كره زمين ، حدود ( 147 ميليون و 900 هزار ) كيلومتر فاصله وجود دارد . سرعت نور ، در هرثانيه ( 300 هزار كلومتر ) است ؛ وقتىكه خورشيد طلوع مىكند ، نور آن در ( هشت دقيقه و سيزده ثانيه ) به زمين مىرسد ؛ يعنى بعد از طلوع خورشيد ، ( هشت دقيقه و سيزده ثانيه ) طول مىكشد تا نور آن ، به سرعت ( 300 هزار كيلومتر در ثانيه ) خود را به ما انسان‌ها برساند ؛ يعنى ما انسان‌ها نور خورشيد را بعد از ( هشت دقيقه و سيزده ثانيه ) بعد از طلوعش درك مىكنيم . حالا فكر كنيد كه فاصله ستاره \" شعرى \" تا زمين چه‌قدر زياد است ؟ يعنى اگر نور ستاره شعرى ، همين لحظه به‌سوى زمين حركت كند ، \" ده سال \" طول\r\n\r\n","description":"","footnote":"","page_name":" 416 ","page_number":438},
  {"content":"\r\n\r\nمىكشد تا به كره زمين برسد . اگر در همين لحظه و در همين دقيقه ، هر تغييرى در ستاره \" شعرى \" واقع شود و هر اتفاقىكه در آن بيفتد ، ده‌سال بعد ، منجمين كره زمين از آن اطلاع پيدا مىكنند . خورشيد در حدود ( 147 ميليون و 900 هزار ) كيلومتر از زمين دور است . نور آن در هشت دقيقه و سيزده ثانيه به زمين مىرسد ؛ ولى نور ستاره شعرى ، با همان سرعت سه‌صد هزار كيلومتر در ثانيه ، ده سال طول مىكشد تا به زمين برسد . شما فكر مىكنيد كه فاصله ستاره شعرى با زمين چه‌قدر است ؟ ! خيلى زياد است ، عقل انسان مبهوت مىماند ، چه قدرتى است و چه عظمتى است كه كائنات را اين چنين پيچيده و محيرالعقول خلق كرده است ؟ ! تمام موجودات ، بلكه تمام اجزاى آن‌ها داراى حكمت است ، چيز پيدا نمىشود كه بدون فلسفه و حكمت خلق شده باشد .\r\nاصل دوازدهم :  « وَ أَنَّهُ أَهْلَكَ عاداً الْأُولى  »\r\nو اوست كه عاد اول ( قوم هود ) را هلاك نمود ، يعنى ما به انبياى پيشين گفتيم كه اين قوام طغيان كردند و سرانجام توسط عذاب پروردگارشان به هلاكت رسيدند ، شما از آنان عبرت بگيريد و از طغيان‌گرى بپرهيزيد . « وَأَنَّهُ أَهْلَكَ عَادًا الأولَى » خدا بود كه عاد اول را هلاك كرد ، در مورد عاد اولى ، دو احتمال وجود دارد .\r\nاحتمال اول اين است كه بعضى از مفسرين مىگويند : قوم عاد دو دسته بودند ، يكى پيشينيان بود و ديگرى بعد تر از آن‌ها بوده است .\r\nاحتمال دوم اين است كه بعضىها گفته‌اند ، عاد يك قوم بوده است ؛ ولى خيلى قديمى بوده است ، به همين دليل از آنان به عاد اولى ياد مىكند .\r\n\r\n","description":"","footnote":"","page_name":" 417 ","page_number":439},
  {"content":"\r\n\r\n\r\nهلاكت قوم ثمود\r\n«  وَ ثَمُودَ فَما أَبْقى  »\r\nبعد از آن‌كه حضرت صالح عليه السلام آمد ، با قوم ثمود صحبت كرد و آنان را به‌سوى يكتا پرستى ارشاد نمود ، آنان قبول نكردند ، بعد از اين‌كه حجت بر آنان تمام شد ، خداوند جل جلاله آن قوم را نيز هلاك نمود .\r\n\r\nهلاكت قوم نوح\r\n«  وَ قَوْمَ نُوحٍ مِنْ قَبْلُ إِنَّهُمْ كانُوا هُمْ أَظْلَمَ وَ أَطْغى  »\r\nقوم نوح را نيز خدا هلاك نمود . آنان ظالم‌تر و طغيان شان بيشتر از دوم قوم عاد و ثمود . با توجه به عمر زياد حضرت نوح عليه السلام كه \" نهصد و پنجاه \" سال فقط در بين قوم خود تبليغ كرد ، آنان خيلى ظالم و طغيان‌گر بوده‌اند ، و دراين نهصد و پنجاه سال ، جز هشتاد نفر ، كسى به آن‌حضرت عليه السلام ايمان نياورد . قوم نوح به حرف پيغمبر خود گوش ندادند و هميشه آن‌حضرت عليه السلام را مسخره مىكردند ، قرآن مىفرمايد : ما آنان را نيز هلاك كرديم .\r\nاصل سيزدهم :  « وَ الْمُؤْتَفِكَةَ أَهْوى  »\r\nو نيز شهرها را زير و رو كرديم . مراد از شهرهاى زير و رو شده ، ظاهراً اشاره به شهرهايى است كه قوم لوط در آن‌جا حضور داشتند ، قوم لوط عمل زشت و ناپسند همجنس‌گرايى را بين خود ترويج كردند ، حضرت لوط عليه السلام هرچه آنان را از آن كار نهى نمود ، قبول نكردند . بعد از اتمام حجت ، به حسب ظاهر ، يك زلزله‌ى بسيار شديد آمد و تمام شهر را زير و رو كرد . مثل اين‌كه شهر را با خاك‌هايش يك‌مرتبه ،\r\n\r\n","description":"","footnote":"","page_name":" 418 ","page_number":440},
  {"content":"\r\n\r\nاز جاى برداشت و دوباره به زمين كوبيد ، بعد توسط سنگ‌ها بمباران شدند . قوم لوط ظاهراً در شام بوده است ، مىگويند : تا اكنون نيز آثار آن سنگ‌باران‌ها در آن‌جا باقى است . اين چيزى است كه به حسب امروزى ظاهر قضيه بود ؛ اماّ آن‌چه كه قرآن بيان مىكند ، جبرئيل آمد و زمين را ازجاى برداشت و واژه‌گون كرد .\r\nهمجنس‌گرايان قوم لوط را هلاك كرد ؛ ولى بشر تاكنون نيز از آن عبرت نگرفته است ، حتى در قرن بيست و يكم ، اين عمل زشت متأسفانه رواج دارد ، در غرب همجنس‌گرايى يك عمل قانونى شده است . من نمىدانم كه غربىها چه موقع به سرنوشت قوم لوط گرفتار مىشوند ؟ ! عذاب خدا حتمى است ، منتهى معلوم نيست كه چه وقت و با چه كيفيت عذاب خدا بر آن‌ها نازل مىشود !\r\n«  فَغَشَّاها ما غَشَّى  »\r\nپس آنان را به عذاب سنگين پوشانيديم و همه نابود شدند ؛ بعضىها توسط صاعقه سوختند ، بعضىها زيرخاك و گِل پنهان شدند ، هركدام آنان به نحوى توسط عذاب دردناك خدا دفن شدند و براى ابد از خاطرات انسان‌ها محو گرديدند . مىفرمايد : آنان مردم بدى بودند ، معصيت خدا را انجام دادند ، به ارشاد پيامبران خود گوش ندادند ، سركشى و طغيان‌گرى كردند ، سرانجام توسط پروردگارشان به سخت ترين عذاب نابود شدند .\r\nخداوند متعال سيزده اصلى را كه در كتاب پيشينيان نازل كرده بود ، براى مسلمانان نيز ذكر نمود . مىفرمايد : اگر شما از آن‌ها خبر نداريد ، اكنون به شما خبر مىدهم ؛ اگر از اين اصول سرپيچى كنيد ، نافرمانى سخت و نا بخشودنى است ، ما بايد به آيات قرآن توجه كنيم و به چيزهايىكه براى تمام انبياء سفارش شده است\r\n\r\n","description":"","footnote":"","page_name":" 419 ","page_number":441},
  {"content":"\r\n\r\nگوش دهيم و از گذشته‌ها بايد عبرت بگيريم ، همان‌گونه كه ديگران رفتند ، ما هم مىرويم . چه بهتر كه از نعمت‌هاى خدا تشكر كنيم و از عذاب او بترسيم ، به حلال و حرام او پابند باشيم تا به فضل و كرم خود ما را مورد عفو قرار دهد .\r\n\r\nشك نكردن به نعمت‌هاى خدا\r\n«  فَبِأَيِّ آلاءِ رَبِّكَ تَتَمارى  »\r\nپس به كدامين نعمت‌هاى پروردگار خود شك داريد ؟ بعضى اوقات انسان بدون توجه به نعمت‌هاى خدا نسبت به رازق خود شك مىكند ، فكر مىكند كه اگر پول و سرمايه خود را در راه خدا مصرف كند ، تمام مىشود و او با زن و بچه خود گرسنه مىماند . ما بايد به خداى خود اعتماد داشته باشيم ، هيچ وقت به نعمت‌هاى او شك نكنيم ، هر لحظه شما از نعمت‌هاى او استفاده مىكنيد ، براى چه شك و ترديد را در دل‌هاى تان جاى مىدهيد ؟\r\n«  هذا نَذِيرٌ مِنَ النُّذُرِ الْأُولى » \r\nخطاب به مردم مىفرمايد : پيغمبر شما نيز مانند پيغمبران پيشين يك بيم دهنده است . پيغمبراكرم صلى الله عليه و آله و سلم نيز به همان سلسله وصل است و او نيز ادامه دهنده همان خط عبوديت و وحدانيت است . انبياء همه براى هدايت بشر آمده بودند ، براى اين آمده بودند كه احكام دين را براى مردم بياموزند ، آنان را به‌سوى يكتا پرستى سوق دهند . انبياء براى اين آمده بودند ، تا عدالت اجتماعى را در روى زمين برقرار نمايند ، ظلم و تعدى را از ميان مردم بردارند . انبياء اخلاق نيكوكارى را براى مردم مىآموختند . آنان جز سعادت و خوش‌بختى مردم چيزى نمىخواستند . وظيفه انبياء بيم دادن به\r\n\r\n","description":"","footnote":"","page_name":" 420 ","page_number":442},
  {"content":"\r\n\r\nبدكاران و بشارت دادن به نيكوكاران است ، انبياء بشارت دهندگان و بيم دهندگان‌اند . انبياى قديم نيز به امتان خود بيم و بشارت مىدادند ، پيغمبر شما نيز همين‌كار را انجام مىدهد ؛ منتهى شرايط زمان قديم با زمان شما فرق كرده است ، اكنون خيلى از چيزهايىكه براى بشر وعده داده شده بود نزديك به انجام است ، خيلى از وعده‌هاى خدا تا كنون تحقق پيدا كرده است ، شرايط زمان شما غير از شرايط زمان قديم است .\r\n\r\nنزديكى روز قيامت\r\n«  أَزِفَتِ الْآزِفَةُ  »\r\nآن‌چيزىكه نزديك بود نزديك‌تر شده است . مراد روز قيامت است . مىفرمايد : قيامت نزديك بود ؛ ولى اكنون نزديك‌تر شده است ، اسلام آخرين دين بشريت است ، پيغمبر اسلام نيزآخرين پيامبر خدا است ، بعد از او هيچ پيغمبرى به دنيا نمىآيد و تا روز قيامت دين او بر مردم حكومت مىكند .\r\n«  لَيْسَ لَها مِنْ دُونِ اللَّهِ كاشِفَةٌ  »\r\nهيچ كسى جز خدا نمىتواند سختىهاى روز قيامت را از شما بر طرف سازد . يعنى بايد به خدا پناه ببريد ، در قيامت نه راه فرار وجود دارد ، نه واسطه ، نه‌كسى رشوت مىخورد و نه كسى به حرف‌هاى دروغين شما گوش مىدهد . در آن روز جز عمل نيك ، چيزى به درد شما نمىخورد . انسان هميشه به خدا پناه ببرد ؛ زيرا جز او پناه دهنده‌اى برايش وجود ندارد ، در قيامت نه مال به درد انسان مىخورد ، نه فرزند ، نه قدرت و نه واسطه ، در قيامت جز خدا هيچ نجات دهنده و پناه دهنده براى\r\n\r\n","description":"","footnote":"","page_name":" 421 ","page_number":443},
  {"content":"\r\n\r\nانسان وجود ندارد و تنها اوست كه مىتواند به فضل و كرمش انسان را از عذاب نجات دهد .\r\n\r\nسرزنش انسان‌ها\r\n«  أَ فَمِنْ هذَا الْحَدِيثِ تَعْجَبُونَ  »\r\nآيا از اين سخن تعجب مىكنيد ؟ نه تعجب نكنيد ! اين‌ها حقيقت‌هايى است كه براى شما بيان مىشود .\r\n«  وَ تَضْحَكُونَ وَ لا تَبْكُونَ  »\r\nشما به‌جاى اين‌كه گريه كنيد مىخنديد ؟ واقعاً اين چنين است ، مردم جاهل و نادان به پيغمبران مىخنديدند و آنان را مسخره مىكردند . وقتى پيغمبران از قيامت صحبت مىكردند ، همه مىخنديدند ، استخوان‌هاى پوسيده را مىآوردند ، پيش انبياء مىانداختند و مىگفتند : آيا اين‌ها زنده مىشوند ؟ ! مردم جاهل بودند ، فكر مىكردند كه وقتى انسان بميرد ، ديگر در خاك محو و نابود مىشوند ، لذا فكر مىكردند كه انبياء دروغ مىگويند : حساب چيست ؟ قيامت چيست ؟ با اين سخنان‌شان پيغمبران الهى را به باد مسخره مىگرفتند .\r\nاكنون از بركت علوم تجربى مسئله‌ى قيامت تاحدود زيادى علمى شده است و تمام چيزهاىكه پيامبران مىگفتند ، يكى پس از ديگرى ثابت مىشوند . « وَلا تَبْكُونَ » آيا شما برخود گريه نمىكنيد ؟ ! مسئله‌ى قيامت خيلى دقيق است ، حتى در همين دنيا اگر كسى بفهمد كه شب دزدها مىآيند ، مال او را مىبرند و خود او را مىكشند ، حتماً به‌حال خودش گريه مىكند ؟ مسلماً انسان عاقل بر بدبختى خود هيچ‌گاه\r\n\r\n","description":"","footnote":"","page_name":" 422 ","page_number":444},
  {"content":"\r\n\r\nنمىخندد . كفار در فكر قيامت نبودند ، همه چيز را دروغ مىپنداشتند و مسخره مىكردند ، لذا به حرف پيغمبران مىخنديدند و آنان را به دروغ متهم مىكردند .\r\n«  وَ أَنْتُمْ سامِدُونَ  »\r\nشما در غفلت بسر مىبريد . در هوس‌هاى دور و دراز خود غرق هستيد ، هيچ نمىدانيد كه سرنوشت تان به كجا منتهى مىشود .\r\n\r\nاز ياد نبردن قيامت\r\nقرآن مجيد در اكثر آيات مكرر در مكرر ، راجع به قيامت صحبت نموده است . طبيعت انسان همين است كه هميشه خود را به كارهاى جزئى و پيش پا افتاده سرگرم نگه مىدارد . قرآن مجيد بر اساس عقلانيت مىخواهد بشر را از خواب غفلت بيدار كند . معناى  « وَ أَنْتُمْ سامِدُونَ »  نيز همين است . ما بايد از غفلت خود بيرون شويم . ما چه غافل باشيم و چه نباشيم ، به حال خود نمىمانيم ، حتماً از ما سؤال مىشود ، ما چه بخواهيم يا نخواهيم ، قيامت آمدنى است ، چه بهتر كه هميشه در فكر قيامت باشيم . معناى فكر كردن براى قيامت اين نيست كه از دنيا كاملًا دست برداريم و آن را ترك كنيم ؛ بلكه در فكر هردو باشيم ، ما انسان هستيم و در همين دنيا خلق شده‌ايم ، بايد در همين‌جا خود را پخته نماييم ، مگر ممكن است بدون فعاليت و تلاش كسى در دنيا زندگى بتواند ؟ !\r\nما تا آخر در اين دنيا نمىمانيم ؛ ولى نفس خود را بايد در همين‌جا پخته نماييم . توشه آخرت خود را بايد از همين دنيا برداريم . انسان طورى در تلاش باشد كه هم دنياى خود را آباد كند و هم آخرت خود را ، هردو در همين دنيا بايد آباد شود . ما\r\n\r\n","description":"","footnote":"","page_name":" 423 ","page_number":445},
  {"content":"\r\n\r\nدر اين دنيا علاوه بر عبادت‌هايىكه بر دوش داريم وظايف اجتماعى را نيز بر عهده داريم ، ما هم نسبت به افراد و هم نسبت به اجتماع مسئوليت داريم ؛ منتهى از آخرت خود نيز غافل نباشيم ، حلال و حرام را بايد بشناسيم ، از دستورات خدا بايد درست استفاده كنيم و از حرام او بايد اجتناب كنيم ، ما براى دنيا و آخرت خلق شده‌ايم .\r\nمشكلات و مسئوليت دنيا را كسى نمىتواند ناديده بگيرد ، مثلًا يك وقت پسر انسان مريض مىشود ، مىخواهد او را به داكتر ببرد ، مشكلات در زندگى انسان زياد است ، نبايد نسبت به مشكلات زندگى كسى بىتفاوت باشد ، گاهى در خانه چيزى وجود ندارد ، خانم در فكر غذاى شب بچه‌ها است ، مىگويد : مرد ، براى شب چيزى نداريم كه بخوريم . مرد بىعرضه جلو تلويزيون نشسته راحت فلم نگاه مىكند . يا يك كتاب سرگرم كننده را كه هيچ فايده برايش ندارد مطالعه مىكند . يك‌وقت بچه از شدت مريضى مىخواهد بميرد ، مرد خانه از تنبلى دراز كشيده و اصلًا به فكر بچه نمىباشد ، نه انسان بايد در قبال خانواده احساس مسئوليت كند و هم در برابر اجتماع ، در ضمن آخرت را نيز از ياد نبرد .\r\nيك انسان با احساس و مسئوليت پذيرى هيچ‌وقت از زير بار مسئوليت شانه خالى نمىكند . ممكن است گاهى انسان غفلت كند ؛ ولى زود بايد متوجه شود ، زود از غفلت بيرون رود ، تداوم غفلت انسان را در دنيا خوار و ذليل مىسازد و آخرت انسان را تباه مىكند ، مسئوليت انسان در دنيا بسيار سنگين است ، هم مسئوليت مادى دارد و هم مسئوليت معنوى ، از نظر اسلام دين و دنيا هردو مثل شير و شكر است ، بايد باهم آميخته باشد . دين با دنيا ارتباط تنگاتنگ دارد و هيچ فاصله‌ى بين آن‌ها وجود ندارد ، مشروط به\r\n\r\n","description":"","footnote":"","page_name":" 424 ","page_number":446},
  {"content":"\r\n\r\nاين‌كه انسان در خواب غفلت فرو نرود ، خداوند متعال به ما و شما چشم بصيرت و ضميرآگاه مرحمت بفرمايد و به لطف كرم خود ، ما را از جمله سامدون قرار ندهد .\r\n«  فَاسْجُدُوا لِلَّهِ وَ اعْبُدُوا  »\r\nحال كه چنين است ، پروردگار خود را بپرستيد و سجده نماييد .\r\nالحمد لله رب العالمين .\r\n\r\n\r\n","description":"","footnote":"","page_name":" 425 ","page_number":447}
  ]