[
  {"content":"\r\n\r\nامام صادق ع\r\nو\r\nمذاهب چهارگانه\r\nجلد اول\r\nتأليف :\r\nاستاد اسد حيدر\r\nترجمه :\r\nحسن يوسفى اشكورى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nامام صادق\r\nو\r\nمذاهب چهارگانه\r\nنويسنده : اسد حيدر\r\nمترجم : حسن يوسفى اشكورى\r\nناشر : شركت سهامى انتشار\r\nتيراژ : 3000 نسخه\r\nچاپخانه : حيدرى\r\nبه سرمايه موقوفه اخلاق\r\nبا همكارى شركت سهامي انتشار\r\nچاپ اول : 1369\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nتقديم\r\nبه « صادق » خاندان وحى ، شير خورده از پستان نبوّت ، پروش‌يافتهء دامان امامت ، امام به حق امّت ، نمونه امامان به صداقت ، سرچشمهء كتاب و سنّت ، امام ابو عبد اللّه جعفر بن محمّد الصّادق ( ع ) كتاب ناقابلم را به اميد قبول ، به تو هديه مىكنم ، اين نهايت آرزو و كاميابى من است كه كتاب اين ارادت كيش مقبول درگاهت قرار گيرد .\r\nاسد حيدر\r\n\r\n","description":"","footnote":"","page_name":" 3 ","page_number":3},
  {"content":"\r\n\r\n.\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nفهرست مطالب\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n.\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n.\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n.\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n.\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n.\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n.\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n.\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\n[ مقدمهء مترجم 
  ]\r\nبه نام خداوند جان و خرد\r\nهر چند به نظر مىرسد كه روزگار مخاصمات فرقه‌اى و جدالهاى كلامى ، آن گونه كه در سده‌هاى پيشين متداول بود ، بين طوايف مسلمان به سر آمده يا دست كم كاهش يافته باشد ، اما مىدانيم كه نسل جديد مسلمان با توفانى از مسائل فكرى و اعتقادى نوينى مواجه است كه به جد هويت تاريخى و ملى و اعتقادى او را تهديد مىكند . اين توفان ، كه از اواخر سدهء سيزدهم هجرى به هنگام مواجههء مسلمانان با تمدن نوين غربى آغاز شده و هنوز هم با سرعت رو به افزايش است ، هر چند آهنگ نفى و حد اقل مسخ هويت تاريخى امت اسلام را دارد ، ليكن ناديده گرفتن آن نيز ناممكن است و ترديدى نيست كه بىاعتنايى به اين موج نيرومند و جهان‌گستر پيامدهاى دهشتناكى دارد كه پيش‌بينى آن كاملا ممكن است .\r\nبا توجه به اين واقعيت بود كه از همان آغاز اين مواجهه و رويارويى ، كسانى كه خطر را احساس كرده و عظمت و نيرومندى حريف را شناخته بودند ، سر از خواب ديرين برداشته به چاره‌جويى دست زدند و كوشيدند راه درست و عاقلانه و عملى را در چهارچوب حفظ مصالح امت اسلام و بر جايى هويت تاريخى و اعتقادى مسلمانان برگزينند .\r\n( البته روشن است كه عكس العملها در برابر تمدن و تجدد غربى در جهان\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nاسلام يكنواخت و منحصر به انديشه و جريان مورد اشاره نبوده و نيست .\r\nكسانى به نفى مطلق تمدن روى آوردند و كسانى نيز به تسليم مطلق آن كه اكنون جاى بحث و حتى اشاره به آنها نيست ) .\r\nيكى از راههاى مهمى كه اين مصلحان براى ايجاد مقاومت در امت اسلام و به منظور مبارزه با خودباختگى فرهنگى در برابر درخشندگى مدرنيسم انتخاب كردند ، طرح انديشه « بازگشت به خويش » و « بازيابى هويت ملى - اسلامى » بود . بر اساس اين انديشه ، مسلمانان از وراى قرون و اعصار متوالى و غبار گرفته ، دوران پرافتخار صدر اسلام و تمدن درخشان اسلامى را بازشناخته و از آن روزگار با عظمت ، تكيه‌گاهى معنوى و فرهنگى براى احراز هويت تاريخى و ملى در مقابل تندبادهاى مهاجم نوين غربى پديد مىآورند ، چرا كه مهمترين عامل از خود بيگانگى فرهنگى نداشتن فرهنگ غنى ديرين و يا ناآشنايى با فرهنگ پربار گذشته‌هاى دور و نزديك است . درست به همين دليل استعمار كوشش داشته است تاريخ و فرهنگ ملل شرقى و يا به طور كلى اقوام بازمانده از كاروان تمدن و تجدد را انكار كند و در واقع تمدن را در انحصار مطلق خود و نژاد برتر اروپايى درآورد ، و اگر چنين چيزى ممكن نبود ، كوشش كرده است تا تاريخ و فرهنگ شرقيان را مسخ و دگرگونه جلوه دهد ، به گونه‌اى كه نسل جديد و روشنفكر ، از گذشته منحط و ارتجاعى خود متنفر و گريزان شود و در نهايت چشم بسته و يكسره در دام « خر دجال » تجدد فريبكارانه و استعمارى سقوط كند . البته در جهت ناديده گرفتن مطلق تاريخ ملل مسلمان كمتر كوشش شده ، و بيشترين تلاش براى مسخ و وارونه جلوه دادن فرهنگ تاريخى امت اسلام بوده است .\r\nاين بود كه مصلحان اسلامى پس از طرح انديشه « بازگشت به خويش » ، براى مقابله با ترفندهاى استعمارى ، و نيز از سر واقع‌نگرى و مطلق نكردن پديده‌ها و سنتهاى تاريخى و فرهنگى اسلامى و يا منسوب به اسلام ، انديشهء « استخراج و تصفيه منابع فرهنگى » را ضرورى ديده و آن را مطرح كردند . چنان كه اشاره شد ، اين كار از يك سو با نقادى علمى و واقع‌بينانه از تاريخ و فرهنگ و معارف و مواريث تاريخى مسلمانان سره و ناسره را از هم جدا مىساخت ، و به نسل جديد مسلمان مىآموخت كه به\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nكجا تكيه كند و از سوى ديگر طرح استعمارى مسخ فرهنگى را خنثى يا دست كم كم‌اثر مىكرد .\r\nبا اينكه در طول سدهء اخير و اصلاحگرانى چون سيد جمال الدين اسدآبادى ( 1254 - 1314 ه ) ، محمد عبده ( 1266 - 1323 ه ) ، اقبال لاهورى ( 1289 - 1357 ه ) و بسيارى ديگر در عرصهء جهان اسلام در زمينهء تبيين مفهوم « بازگشت به خويش » و نيز « تصفيهء منابع فرهنگى » و تحقق آن بسيار كوشيده‌اند و توفيق قابل توجهى نيز به دست آمده است ، اما در عين حال بايد اذعان كرد كه هنوز هم گامهاى مهم و تعيين كننده‌اى در جهت « تجديد بناى تفكر اسلامى » برداشته نشده است . حتى انديشه بازگشت به خويش تا آنجا غريب مىنمايد كه برخى از روشنفكران آن را به معناى بازگشت به ارتجاع و به تعبير يكى از آنان « بازگشت به خيش » مىدانند . ! ! و اخيرا نيز رسانه‌هاى گروهى غربى و تحليلگران استعمارى تمامى خيزشهاى اسلامى را در جهان اسلام ، و حتى در خود غرب ، بدون تمايز بين گرايشهاى مختلف درونى آن تحت عنوان « بنيادگرايى اسلامى » مورد انتقاد و تهاجم و تمسخر قرار مىدهند .\r\nما را با روشنفكران مغرض و معاند با اسلام و نيز با بوقهاى تبليغاتى امپرياليستى كارى نيست ، اما اگر منصفانه به قضاوت بنشينيم بايد اعتراف كنيم كه عدم تلاش كافى و وافى در جهت بازسازى و احياى فكر دينى و مرزبندى اسلام تجديد حيات يافته با اسلام سنتى و تاريخى از يكسو و از سوى ديگر افكار و اعمال برخى از گروهها و جريانهاى سياسى شده اسلامى ، ولى به شدت ارتجاعى و منحط ، كه مىپندارند تمامى مواريث كهن لزوما اسلامى است ، سبب شده است كه عده‌اى در شرق و غرب بازيابى هويت ملى - اسلامى را با واپسگرايى و ارتجاع و ضديت با تمدن و پيشرفت و تكنولوژى تفسير كنند و نهضت نوگرايى و نوسازى اسلامى را ، كه شرقى و انقلابى است ، مخدوش سازند . وقتى گروههايى هنوز در انديشهء تجديد خلافت هستند و حتى با شركت زنان در انتخابات ( براى رأى دادن نه انتخاب شدن ) شديدا مخالفت مىكنند و حتى بالاتر به بهانه اينكه پيامبر امى و بىسواد بوده ، پس علم و دانشگاه غير شرعى است ، نبايد جاهلان و مغرضان اين افكار را بازگشت به خيش تفسير\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nكنند ؟ از حق نگذريم ، مگر اين انديشه‌ها معناى ديگرى جز ارتجاع دارد ؟\r\nنسل جديد مسلمان و معتقد به حركت نوگرايى دينى مسئوليتى بسيار بزرگ به عهده گرفته و راه دراز و پرخطرى را در پيش دارد . اين نسل ، از يكسو بايد در جبههء امپرياليسم سلطه‌جوى جهانى در تمامى وجوه فرهنگى و سياسى و اقتصادى آن بجنگد و با كارگزاران داخلى آن مبارزه كند ، و از سوى ديگر ناچار است با پايگاههاى فرهنگى و سياسى و اقتصادى امپرياليسم و ارتجاع و عقب‌ماندگيهاى تاريخى مردم و آداب و سنن خرافه‌آلود قومى و تاريخى خود ( كه متأسفانه غالبا به اسلام نسبت داده مىشود ) ستيزه نمايد و موانع داخلى را براى جلوگيرى از نفوذ اجانب و همچنين گشودن راه آزادى و آگاهى از ميان بردارد .\r\nبراى تحقق اين آرمان بزرگ ، بىگمان نسل آگاه مسلمان بايد در عرصه‌هاى مختلف كارهاى گوناگون بكند ، اما يكى از مهمترين كارهاى تعيين‌كننده در راستاى تجديد بناى فكر اسلامى ، و مالا تجديد حيات سياسى و اجتماعى و فرهنگى ، استخراج و تصفيه و پالايش فرهنگى است . اين مهم انجام نمىشود مگر اينكه نسل ما با تاريخ و حوادث تاريخى در عرصه‌هاى متنوع سياسى ، اجتماعى ، علمى ، فرقه‌اى ، فكرى و اعتقادى آشنايى كامل و علمى پيدا كند .\r\nمتأسفانه تاريخ اسلام ( مانند تواريخ ديگر اقوام و طوايف ) ، آكنده از تحريفها ، تعصبها ، يكسويه‌نگريها و انباشته از پيشداوريها و اغراض نژادى و فرقه‌اى است ، و هر فرقه و جمعيت بر اساس معتقدات مذهبى و وابستگيهاى فرقه‌اى و با انگيزه‌هاى نژادپرستانه تاريخ را با خرافه و حق و باطل آكنده و در نهايت تاريخ دلبخواه و قالبى خود را نوشته است . قطعا اين نقص تاريخ است ، اما چه مىتوان كرد ؟ آيا غير از اين است كه ، به هر حال ، براى رهيافت به حق و باطل و تميز آن دو از هم ، راهى جز استفاده از تاريخ مدون خود نداريم ؟ بىترديد تاريخ يكى از منابع مهم معرفت ماست . اگر تاريخ نبود ، امروز ما بىريشه بوديم و از شناسنامه و احوال گذشته و گذشتگانمان اطلاعى نداشتيم ، همين‌طور از درگيريهاى حق و باطل و چهره‌هاى هابيلى و قابيلى آن . در اين صورت نه شناخت\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n« حال » براى ما ممكن بود و نه « انتخاب آينده » شدنى .\r\nبه هر حال در ارتباط با شناخت و فهم گذشته و گذشته‌ها ، ماييم و تاريخ ، ماييم و روايات دروغ و راست تاريخ‌نگاران و ماييم و سينهء فراخ اخبار موجود و اسناد دست يافتنى و بجا مانده از تطاول روزگار . بىگمان هيچ تاريخى را نه مىتوان راست كامل و حق مطلق پنداشت ، و نه دروغ و باطل مطلق دانست . اگر پژوهشگرى در حد امكان خود را از غبار پيشداوريها و تعصبهاى نژادى و فرقه‌اى و اعتقادى پير است و با ضوابط متقن ايدئولوژيك و با معيارهاى علمى نقد مجهز شد ، قادر خواهد بود تا حدود زيادى به حقيقت راه پيدا كند و به ميزان توان خود گوهرهاى شب‌چراغ از اعماق درياى مواج و پرخزف تاريخ به دست آورد . در پرتو محكمات ، مىتوان متشابهات و دگرديسيها و ابهامات تاريخ را فهم و درك كرد و به حقيقت نزديك شد . اما اينكه اين محكمات كدام‌اند و چگونه مىتوان به نقد و درك و ابهام‌زدايى تاريخ اسلام پرداخت ، از حوصله اين مقال خارج است و بايد در جاى ديگر به آن پرداخت .\r\nآنچه تاكنون گفتيم اين بود كه براى ايستادگى و مقاومت در برابر تهاجم استعمارى غرب و به طور كلى در برابر درخشش و جاذبه تجدد و در مواجهه با تمدن نوين ، بايد به هويت تاريخى و ملى و فرهنگى خود بازگشت كنيم ، و براى اينكه در اين بازگشت به دامن ارتجاع و انحطاط و سنتگرايى جاهلى سقوط نكنيم ، استخراج و نقد و پالايش منابع فرهنگى لازم است ، و در اين استخراج و بازنگرى ، تاريخ مهمترين منبع و بستر تحقيق و نقد و تحليل و حق‌طلبى است . ( البته بايد توجه كرد كه منظور از تاريخ ، فقط شرح وقايع و اخبار و حكايات و حتى بيان حوادث سياسى و زندگينامهء رجال و فرمانروايان نيست ، بلكه منظور از تاريخ ، اسناد و نوشته‌ها و اقوال و آراء محققان و پژوهندگان در تمامى عرصه‌هاى سياست و اجتماع و ملل و نحل است . اصولا ما تاريخ محض نداريم ، آنچه هست تاريخ در عرصه‌هاى مختلف علوم و فنون و عقايد و سياست و ادب و هنر و . . . است . )\r\nيكى از منابع مهم و قابل استفاده‌اى كه براى تمامى محققان\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nتاريخ در زمينه‌هاى تاريخ و فقه و حديث و سياست اسلامى ، و به ويژه براى نسل جوان و روشنفكرى كه مىخواهد به شناخت و نقد و تحليل و در نهايت تصفيه منابع فرهنگى خود همت كند ، كتاب « امام صادق و مذاهب چهارگانه اسلام » است ، كه اكنون ترجمه جلد نخست آن در اختيار شماست . اين كتاب كه در شش جلد تأليف يافته و در سه مجله در بيروت منتشر شده و سپس افست‌شدهء آن در ايران به چاپ رسيده است ، در واقع دائرة المعارف كوچكى است در تاريخ و فقه و حديث و سياست اسلامى و به طور خاص شيعى . نويسنده محقق و تتبع آن ، مرحوم اسد حيدر ، كوشيده است به مثابهء يك پژوهشگر شيعى ، به نقد و بررسى و تحليل تاريخى موضوع مورد نظر خود بنشيند و از عقايد و آراء شيعى در برابر خرده‌گيريها و انتقادهاى وارده بر اين طايفه عالمانه دفاع كند . با اينكه عنوان كتاب « امام صادق و مذاهب چهارگانه » است و به اقتضاى اين عنوان نويسنده مىبايست در محدوده فقه جعفرى و ارتباط آن با مذاهب چهارگانه اهل سنت ( حنفى ، مالكى ، شافعى و حنبلى ) سخن بگويد و يا مذهب جعفرى را با ديگر مذاهب مقايسه كند ، اما چنين نيست ؛ نويسنده عملا از حوزه عنوان تحقيق خود بسيار فراتر رفته و در عرصه‌هايى گام برداشته كه گاه هيچ ارتباط مستقيمى با موضوع كتاب ندارد . گويا موضوع اصلى براى نويسنده « شيعه » بوده و لذا در هر مناسبتى عرصه سخن را چنان فراخ گرفته كه بتواند از مواضع شيعه در زمينه‌هاى مختلف اعتقادى ، كلامى ، سياسى ، اخلاقى ، علمى و فقهى دفاع كند و هر ابهامى را بزدايد ؛ هر چند كه ارتباطى با امام صادق و مذاهب چهارگانه نداشته باشد . البته اين شيوه كتاب را از انسجام لازم و اختصار مفيد تهى ساخته ، اما در عين حال اطلاعات بسيار ارزشمندى را در حوزه‌هاى مختلف معارف اسلامى و تاريخ اسلام در اختيار خوانندگانى كه آگاهيهاى وسيع و عميق و تخصصى با معارف دينى و تاريخ سياسى اسلام و اختلاف و جنگ عقايد ندارند ، مىگذارد و اگر از اين منظر نگاه كنيم ، اين تنوع و گسترش موضوعات و مطالب مختلف در كتاب حسن آن است و بر اهميت كتاب براى فارسىزبانان ناآشنا با منابع و متون كهن و اصيل اسلامى مىافزايد .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nافزون بر آنچه كه گفته شد ، كتاب داراى امتيازات متعددى است كه بر اهميت و اعتبار آن مىافزايد . مهمترين امتيازى كه پيش از هر چيز در خور توجه است ، تحقيق و تتبع وسيع نويسنده در گذشته‌هاى دور است ، در روزگارى كه علوم و معارف دينى رواج وافر داشت و فرهنگ اسلامى گسترده و متنوع بود ، عالمان و محققان معمولا بدون تحقيق و تفحص كافى دست به قلم نمىبردند و بدون سند و دليل سخن نمىگفتند . در واقع قاعده « جرح و تعديل » ، كه امروز قاعده‌اى است در علم رجال و براى شناخت و نقد راويان حديث به كار مىرود ، در ديگر عرصه‌هاى تحقيق نيز به كار گرفته مىشد . اين بود كه آثار مهم و جاودانه‌اى در حوزه‌هاى مختلف علمى مانند حديث ، فقه ، رجال ، تفسير ، تاريخ ، عقايد ، سياست و . . . پديد آمد . اما از روزگارى كه انحطاط آغاز شد ( مشخصا از سدهء دهم هجرى ) ، از عمق و وسعت تحقيق كاسته شد و بر حجم و كميت نوشته‌هاى سست بنياد و يا شبه علمى افزوده گشت .\r\nاين است كه از سدهء دهم تاكنون به ندرت پژوهشگرانى جدى و همتاى محققان قرون ميانه اسلامى ( سده دوم تا نهم ) به عرصه آمده‌اند . در زمينه تحقيق و تتبع در ميان عالمان و نويسندگان شيعى و به ويژه در ميان فارسىزبانان ، نزول چشمگيرى ديده مىشود . نگاهى نقادانه به مجموعه كتب و آثارى كه نويسندگان مذهبى شيعى در ايران در چند دهه اخير عرضه كرده‌اند ، وضع اسفبارى را نشان مىدهد . منابع اين نوشته‌ها معمولا از « منتهى الامال » و حد اكثر نوشته‌هاى مجلسى فراتر نمىرود .\r\nالبته تك ستاره‌هايى نيز هستند كه كارشان در خور تقدير و شايسته تحسين و پيروى است .\r\nبىگمان است حيدر يكى از معدود عالمانى است كه در نيم‌قرن اخير در حوزهء معارف شيعى كارى محققانه و در خور استناد و قابل مقايسه با آثار محققان گذشته ارائه داده است . وسعت تحقيق و بهره‌جويى از منابع مختلف و كهن ، به خصوص از منابع اهل سنت ، براى مدلل كردن نظريات شيعى و مدعاهاى نويسنده در كتاب حاضر ، چندان است كه مىتوان آن را با « الغدير » اثر جاودانه و بىنظير علامه امينى در موضوع خود ، مقايسه كرد . تقريبا هيچ مطلبى نيست كه نويسنده بدون ارائه\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nحد اقل يك سند نگاشته باشد ، هر چند كه گاه متأسفانه مآخذ را ذكر نكرده است .\r\nامتياز ديگر كتاب بررسى و تحقيق عالمانه و منصفانه نويسنده است كه در حد قابل قبولى صورت گرفته است . مىدانيم كه در جدالهاى فكرى و اعتقادى و فرقه‌اى ، رعايت عدل و انصاف و بىطرفى محض كارى است محال و دست كم بسيار مشكل و ديرياب . تعصبها و پيشداوريها و جزميت‌گراييها سبب مىشود كه هر مذهب و فرقه‌اى خود را حق مطلق بداند و تمامى عقايد و آراء و شعائر خود را صددرصد درست و منطبق با حق بشمرد و ديگران را باطل محض معرفى كند ، و در تاريخ اسلام اين نوع تفكر جزمى مصائب بزرگ و اختلافات عظيم و حتى خونريزيهاى هولناك پديد آورده است ، چنان كه نويسنده در اين كتاب به خوبى اين واقعيت تلخ را نشان داده است . با اينكه نويسنده يك عالم شيعى است و در تشيع نيز كاملا راسخ و استوار است ، در عين حال كوشيده است كه در دفاع از تشيع و يا در نقد و رد عقايد و آراى ديگر مذاهب فقهى و يا كلامى اسلامى جانب اعتدال و انصاف علمى را نگه دارد و تلاش كرده است كه سخنى بىدليل نگويد و ادعايى سست و بىسند مطرح نكند . احتمالا همين انگيزه و دغدغه نويسنده سبب شده است كه در هركجا ، و لو به عنوان يك جمله معترضه و كاملا حاشيه‌اى ، نكته‌اى و مطلبى طرح مىكند ، توضيح و استدلالى نيز براى آن نكته در پى مىآورد ، و اين در حالى است كه نويسنده در نظر دارد كه در جاى خود به تفصيل به آن مطلب بپردازد ؛ هر چند كه اين شيوه خود بر اطناب و بىنظمى كتاب افزوده است .\r\nويژگى ممتاز ديگر نويسنده در اين كتاب ، ديد سياسى و تحليلى اوست و اين خصوصيت كتاب را خواندنىتر و روشنگرتر كرده است . اين سخن به اين معناست كه نويسنده صرفا به ادعاها و يا نقل خشك حوادث تاريخى بسنده نكرده ، بلكه كوشيده است در وراى رويدادهاى اجتماعى و سياسى و حتى حوادث علمى و فقهى و اعتقادى محض ، انگيزه‌هاى سياسى قدرتمندان و خداوندان زمين و زمان را نيز كشف كند و به نمايش بگذارد . وى در اين هدف به خوبى از عهده بر آمده و به استناد واقعيتهاى\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nتاريخى نشان داده است كه چگونه پس از پيامبر ، اسلام بر اساس خلافت ساخته و پرداخته شد ، نه خلافت بر اساس اسلام ؛ و چگونه فرقه‌هاى كلامى و فقهى و سياسى به دست سياست‌بازان حرفه‌اى و دنيا طلب پديد آمدند و يا دست كم پرورده و تثبيت شدند و يا چگونه برخى از اين فرقه‌هاى ضد حكومتى مورد بىمهرى قرار گرفته و از صحنه تاريخ محو شدند .\r\nنويسنده بسيار روشن نشان داده است كه « وقتى زور جامهء سبز تقوا به تن كند » و دين ابزار دست قدرت و جاه‌طلبى قرار گيرد ، چه فاجعهء عظيمى روى مىدهد ، شرايطى پديد مىآيد كه دين به جاى اينكه عامل « آگاهى » و « آزادى » آدميان باشد و كرامت انسان را به او بازگرداند و عدالت اجتماعى را تأمين كند ، خود زنجيرى مىشود بر دست و پاى آدمى .\r\nمحقق آگاه زندگى امام صادق ( ع ) را به نمايش مىگذارد و با تبيين همه جانبه شخصيت او نشان مىدهد كه امام ، صرف‌نظر از اعتقاد خاص شيعى نسبت به آن بزرگ ، در زمان خود آگاهترين و عاليترين عالمان امت ، و از نظر صلاحيتهاى فكرى ، اخلاقى ، علمى و سياسى براى رهبرى امت ، مناسبترين و لا يقترين فرد بوده است ، اما به دلايلى وى از پذيرفتن رهبرى سياسى و زعامت جامعه تن مىزند و به رهبرى فكرى و معنوى بسنده مىكند ؛ در عين حال منصور دوانيقى صرفا به خاطر اينكه خطر بالقوه امام تبديل به خطر بالفعل نگردد و شخصيت عظيم او روزى پرچمدار رهايى و محور مخالفان نشود ، آن همه سختيها را بر امام روا مىدارد و سرانجام وى را به شهادت مىرساند . بر اساس اين تحليل مستند تاريخى ، انگيزهء مخالفت خلفاى اموى ، به ويژه منصور با امام صادق ( ع ) ، چيزى جز جاه‌طلبى و قدرت‌پرستى نبوده و تمامى كوشش اين بوده است كه قدرت غاصبانه و ظالمانه آنان پايدار بماند و لذا براى تحقق اين هدف از هيچ جنايتى فروگذار نكردند . به راستى وقتى آدمى مىبيند كه در طول تاريخ چه فجايعى در زير پوشش ديانت و خلافت دينى صورت گرفته و متأسفانه تمامى آنها به وسيله برخى از عالمان دين و محدثان و قاضيان و فقيهان وابسته به قدرتمندان توجيه شده ، بر خود\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nمىلرزد و به عنوان يك مسلمان احساس شرم مىكند .\r\nافزون بر زندگى و سرنوشت امام صادق ، كه در آن بازى سياست به روشنى نشان داده شده است ، سرنوشت مذاهب فقهى نيز به خوبى باز و تشريح ، و نشان داده شده كه چرا و چگونه اين مذاهب به وجود آمده ، رشد كرده و به پيروزى رسيده‌اند ، و سرانجام چرا و به چه دليل برخى از اين مذاهب استمرار يافته و طرفدارانى وسيع پيدا كردند و برخى نيز به طور كلى محو شده و امروز نامى از آنان در ميان نيست . در اين مورد ، نقشى كه دست سياست بازى كرد به طور مستند نشان داده شده است .\r\nبه هر حال نگرش سياسى و تحليلى نويسنده بسيار روشنگر و براى روشنفكران و جوانان مسلمان بسيار آموزنده و سودمند خواهد بود .\r\nاز اين ويژگيهاى كلى كه بگذريم ، مهمترين برجستگى كتاب براى خوانندگان ايرانى كه غالبا شيعه‌اند ، محورى بودن آن حول مذهب و تاريخ شيعى است . چنان كه پيش از اين اشاره رفت ، نويسنده به بهانه بررسى زندگى امام صادق ، به بسيارى از عقايد و شعائر شيعى و به ويژه تاريخ تلخ و دردناك شيعيان پرداخته و كوشيده است گوشه‌هايى از حقايق را بازگويد و ابهامات را روشن سازد و پاسخ خرده‌گيران و منتقدان گذشته و حال شيعه را بدهد . در عين حال گفتنى است كه نويسنده بدون اينكه به عقايد و مذاهب ديگر توهينى روا دارد ، با كمال ادب كوشيده است از مذهب ويژه و آيين سياسى و تاريخى خود دفاع كند . و اين مىتواند سرمشقى باشد براى ديگر نويسندگان جوان شيعه و حتى سنى كه بدون اهانت به ديگران نيز مىتوان از عقايد و مواضع اعتقادى و اجتماعى خود دفاع كرد .\r\nاز خصوصيات ديگر كتاب ، بررسى تفصيلى زندگى امام صادق ( ع ) و تبيين ابعاد متنوع شخصيت و زندگى پرفراز و نشيب آن بزرگ و بخصوص انجام يك مقايسه تقريبا دقيق و علمى بين « مذهب جعفرى » و ديگر مذاهب بزرگ و متداول اسلامى است . درباره زندگى امام صادق و مذهب فقهى شيعى ، كه منسوب به جعفر بن محمد ( ع ) است ، كتابها و مقالات بسيارى به وسيله عالمان و پژوهشگران اسلام ، اعم از شيعه و غير شيعه ، نوشته شده و بسيارى از آنها نيز از اعتبار علمى و\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nتحقيقى والايى برخوردارند ، اما ارائهء تحقيقاتى وسيع و عرضهء موضوعاتى متنوع در ارتباط با مذهب جعفرى و تدوين فقه مقايسه‌اى بين پنج مذهب مهم اسلام در حدود هزار و هشتصد صفحه ، كارى است كم‌نظير و در موضوع خود كم‌سابقه . قطعا كار ارزشمند و گرانسنگ عالم و مجتهد فقيد مرحوم شيخ محمد جواد مغنيه ، متفكر شيعى لبنانى ، در كتاب « الفقه على مذاهب الخمسه » بسيار پرارج و در خور توجه و در موضوع فقه مبسوطتر و تخصصيتر است ، اما به دليل فنى بودن كامل آن فقط به كار اهل تخصص در فقه مىخورد . اما كتاب اسد حيدر به دليل تنوع و تاريخى و تحليلى بودن آن براى تمامى كسانى كه به اين نوع مسائل علاقه‌مندند و در فرهنگ و معارف دينى تحقيق مىكنند قابل استفاده است . يا كتاب « الامام الصادق » تأليف محمد ابو زهره ، متفكر و پژوهشگر مصرى ، بسيار عميق و از جهاتى مبسوطتر است ، اما در مجموع محدودتر و از نظر تحليل تاريخى و سياسى در زمينه چگونگى پيدايش و رشد و كمال مذاهب ضعيف و از نظر مقايسه و تطبيق بين مذهب جعفرى و ديگر مذاهب كم‌دامنه است . گفتنى است كه بيان نكات فوق ، نقص و اشكال بر دو كتاب ياد شده و يا كتب مشابه نيست ، چرا كه پديدآورندگان آن آثار يا بيش از آن تخصص نداشتند و يا هدفى جز آنچه نگاشته‌اند در نظر نداشتند . قصد كم بها دادن به آثار ديگران نيست ، بلكه هدف يادآورى و معرفى جامعيت و تا حدود زيادى عمومى بودن كتاب اسد حيدر است .\r\nكتاب حاضر از شمول و عموميت و تنوعى برخوردار است كه آن را به صورت يك دائرة المعارف كوچك فقه و حديث و رجال و تاريخ سه قرن اول اسلام و به ويژه دائرة المعارف جعفرى درآورده است . به همين دليل ، اين كتاب براى عموم مسلمانان مفيد و خواندنى و حاوى مطالب تازه و هدايتگر است . پيروان مذاهب چهارگانه اهل سنت نيز در اين كتاب نكات نو و قابل استفاده بسيار خواهند يافت كه بر عمق آگاهيهايشان از مذهب خويش خواهد افزود . در عين حال بديهى است كه اين كتاب بيش از همه براى شيعيان ، كه احتمالا بيشترين خوانندهء آن خواهند بود ، جالب و جاذب است . چرا كه به هر حال نويسندهء آن شيعى\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nاست و اطلاعات عميق و وسيعى در مورد مذهب شيعى عرضه مىكند و نويسنده كوشيده است با استدلال عقلى و نقلى و با استحكام حقانيت عقايد و فقه شيعى را اثبات كند و در مقايسه با ديگر مذاهب ، برترى و استوارى علمى فقه جعفرى را نشان دهد .\r\nآنچه گفته شد ، در فضايل و ويژگيهاى مثبت كتاب بود . بيان اين امتيازات به هيچ وجه به معناى آن نيست كه اين كتاب به كمال مطلق دست يافته و از تمامى جهات ممتاز است . بديهى است كه چنين ادعايى گزافه‌اى بيش نيست . هر تأليفى ، هر چند جامع و مفيد ، باز از جهاتى مىتواند داراى نقص و كمبود و يا حتى اشكال و ايراد باشد . در مورد كتاب حاضر نيز ادعا اين نيست كه كتاب از نظر شكل و محتوا بىنقص است و يا لزوما تمامى مطالب و نوع استدلالها و يا مواد استدلالها درست و يا همه‌جانبه است . قطعا حقايق ديگرى نيز وجود دارد كه مؤلف به هر دليل به آنها توجه نكرده است . بىترديد تمامى واقعيتهاى تاريخى و يا مسائل و مفاهيم علمى و فقهى در باب مذاهب مورد بحث در كتاب ، در اين تحقيق انعكاس نيافته و يا انعكاسى در خور پيدا نكرده است . بديهى است كه نويسنده پس از اين تحقيق مسلمان و يا شيعه نشده ، بلكه پيش از آنكه دست به اين كار علمى بزند مسلمانان و شيعه بوده است . بنابراين تمامى استدلالها و مواد تحقيق و تفحص ايشان بر اساس پيش فرض حقانيت اسلام و شيعه و درستى مكتب اهل بيت و كلام و فقه جعفرى فراهم آمده و تدوين گشته و سرانجام نتيجه داده است . اما بايد توجه داشت كه در چهارچوب اين تحقيق و كارهاى مشابه آن ، حقيقت ياد شده ، مخل به حقانيت كتاب و يا صحت و استوارى مطالب نيست .\r\nمهم اين است كه بر اساس باورهاى اعتقادى پيشين ، مطالب و استدلالهاى علمى مطروحه در كتاب ، ارزش علمى و استدلالى دارد و كم و بيش سعى شده است كه سخن بىدليل و سند گفته نشود . و اين امتياز براى يك اثر علمى كافى است . به همين دليل است كه كتابى نظير اين كتاب ، عمدتا براى مسلمانان و كسانى كه پس از پذيرش اسلام به مسائل اختلافى مىانديشند مفيد خواهد بود . به هر حال ، در مورد محتوا و مطالب كتاب و\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nبرخى از ديدگاههاى تحليلى نويسنده دانشمند اين كتاب ، قطعا جاى چون و چرا هست و طبيعى است كه عالمان و نقادان پيرو چهار مذهب مورد بحث در اين كتاب و حتى در باب برخى از نكات در مورد شيعه و تاريخ شيعه نيز ، حرفهايى براى گفتن دارند و بدين ترتيب بايد گفت كه اين تحقيق نيز ، مانند هر تحقيق و تأليف ديگر ، « فصل الخطاب » موضوع خود نيست و نخواهد بود . از نظر مترجم نيز مطالب قابل بحث و نقد در كتاب وجود دارد كه ممكن است پس از پايان يافتن ترجمه دورهء كامل كتاب ، به صورت جداگانه و يا ضميمه جلد آخر ، آن مباحث را به خوانندگان عرضه بدارد .\r\nصرف‌نظر از محتواى كتاب ، مهمترين اشكالى كه از نظر شكل تدوين كتاب به چشم مىخورد ، عدم انسجام آن است . البته كتاب نظم و قالب خاص خود را دارد و نويسنده بر اساس قالب انتخابى خود تحقيق خود را به پيش مىبرد ، اما اين قالب و سازمان به گونه‌اى است كه نويسنده به طور اجتناب‌ناپذيرى به تكرار و بازگويى برخى از مطالب و موضوعات دچار مىشود . نويسنده روشى را انتخاب نكرده كه تمامى مطالب و گفتنيهايش را در يك موضوع و در يك جا عرضه كند ، بلكه وى موضوعى واحد را در جاهاى مختلف و به مناسبتهاى گوناگون مطرح كرده و در هركجا كم و زياد به آن پرداخته و سرانجام وعده داده كه بعدا به تفصيل به آنها خواهد پرداخت . مثلا ايشان مىتوانست زندگى و شخصيت فردى و اجتماعى و علمى و سياسى امام صادق ( ع ) را در طى يك تقسيم‌بندى مطرح كند و حول محور آن تقسيم‌بندى و عناوين مناسب ، مطالب لازم را بياورد و از تكرار جلوگيرى كند . و حال آنكه ايشان در هر جلد ، و حتى در يك جلد چند بار ، به زندگى امام پرداخته و لاجرم برخى مطالب را عينا تكرار كرده است . و يا در مورد مذاهب ديگر ، همين بىنظمى وجود دارد . فى المثل برخى از مطالب مربوط به زندگى امامان مذاهب نيز ، چند بار ( گاه كوتاه و گاه مفصل ) بازگو شده است .\r\nاسامى ، و گاه زندگى راويان حديث نيز تكرار شده است . گاه عين عبارت منقول از منابع آورده شده است . اگر چنين روشى به كار گرفته نمىشد ، قطعا تا حدودى از حجم كتاب كاسته مىشد و ذهن خواننده نيز\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nدچار آشفتگى نمىگشت و مطالب ارزشمند كتاب هماهنگ‌تر و طبقه‌بندىشده‌تر به اذهان مخاطبان انتقال مىيافت .\r\nبا اين همه ، مترجم با رعايت امانت كامل و بدون اينكه دست به تركيب كتاب بزند ، ترجمه جلد اول را به پايان برد و به يارى خداوند ترجمه مجلدات ديگر نيز به همين ترتيب صورت خواهد گرفت . فقط در اين ميان برخى از تغييرات جزئى ، كه بنا به سليقه مترجم براى فارسى زبان ضرورى به نظر مىرسيد ، اعمال شد . مثلا منابع به آخر هر فصل منتقل گرديد و به شيوه مطلوب مترجم نوشته شد . در هركجا توضيح كوتاهى اجتناب‌ناپذير مىنمود ، يا در متن در داخل [ 
  ] آورده شد ، و يا با علامت * در پانوشت يادداشت شده است . در هر مورد كه عين مطالب نقل شده از منابع آمده ، ( كه البته مجموعا چند مورد بيش نيست ) ، مطلب نقل شده حذف گرديده ، كه البته در تمامى موارد توضيح داده شده است .\r\nذكر اين نكته نيز مفيد است كه اگر اين كتاب عظيم و جليل با تحقيق و ويرايش ترجمه مىشد ، بسيار بجا و به حق بود ، اما متأسفانه مترجم وقت كافى براى چنين كارى در اختيار نداشت . اين ضرورت را از آنجا احساس كردم كه هنگام ترجمه متوجه شدم كه از يكسو نويسنده از يك روش ثابت و استوار در نقل از منابع پيروى نكرده و از سوى ديگر گاه ، به دليل عدم دقت كافى و يا هر دليل ديگر ، به هنگام نقل جملاتى از متن اصلى حذف شده و اين حذف به طور كلى مطلب را بىمعنى و يا مقلوب و وارونه كرده است .\r\nدر ارجاع به منابع نيز شيوه واحدى اعمال نشده است . مثلا گاه اسم نويسنده ، نام كتاب ، صفحه ، سال چاپ و محل چاپ آمده است ، ولى در موارد بسيارى به نام كتاب اكتفا ، و يا به نام نويسنده بسنده شده ، و يا اساسا شماره جلد و صفحه نيامده است . اشتباهات فراوان چاپى نيز بر آشفتگى كتاب افزوده است . تا آنجا كه امكان داشت و متوجه اشتباهات چاپى و يا تقطيع مطالب شده‌ام ، جبران كرده‌ام و در عين حال به احتمال زياد مواردى وجود دارد كه از نگاه من پنهان مانده است . اگر فرصت كافى بود و يا كليه منابع در اختيار بود ، تمامى ارجاعات را تطبيق\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nمىكردم ، ولى چنين امكانى ( كه مشكلات آن بر اهل تحقيق روشن است ) وجود نداشت .\r\nدر همين جا لازم مىدانم كه از برادر دانشمند و خوبم جناب كاظم برگ‌نيسى ، كه مرا در ابهام‌زدايى از برخى از عبارات و مطالب كتاب ، يارى دادند ، تشكر و سپاسگزارى كنم .\r\nسخن آخر اينكه ، انگيزه ناشر و مترجم از ترجمه و نشر اين كتاب ، چيزى جز روشنگرى و بازيابى هويت اسلامى و تاريخى مسلمانان ، به خصوص نسل جوان ( اعم از شيعى و سنى ) نبوده و نيست .\r\nدوران نزاعهاى فرقه‌اى و تفرقه‌افكنانه گذشته است ، و اگر هم نگذشته بايد با كمال قاطعيت و سريع به دورش افكند . آنچه كه امروز مهم است اتحاد تمامى مسلمانان حول محور اصول متقن و مورد اتفاق تمامى امت اسلام است ، چنان كه نويسنده آگاه نيز به آن اذعان كرده است . اما نمىتوان منكر شد كه بازيابى هويت اسلامى و پالايش فرهنگى و نقد گذشته‌هاى تاريخى ، لاجرم به مباحث كلامى و اعتقادى و علمى ديرين كشيده مىشود ولى بايد با عدل و انصاف علمى و شهامت اخلاقى و با شكيبايى به بحث و نقد و استخراج نشست و تاريخ اسلام را از پردهء ابهام درآورد . و اين كارى است كه تمامى فرق اسلامى بايد بكنند ، شيعه و سنى بايد به گذشته‌هاى دور و نزديك بنگرند و منصفانه به نقد خود بنشينند و ببينند كه چگونه قدرت‌طلبان آنان را به نام اسلام و مذهب و سنت نبوى قطعه‌قطعه كرده و به جان هم انداخته و خود در اين ميان سود برده‌اند . اگر چنين آگاهى تاريخى در ميان مسلمانان پديد آيد و به خصوص نسل روشنفكر مسلمان به آن دست يابد ، مانع بزرگى از سر راه بيدارى و تجديد حيات معنوى و مادى امت اسلام برداشته مىشود .\r\nچنين باد .\r\nحسن يوسفى اشكورى مردادماه 69 تهران\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n.\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\n[ مقدمهء مؤلف 
  ]\r\n\r\nمقدمه چاپ اول\r\nدر يكى از لحظات فراغت به كتابخانه‌ام پناه بردم ، تا جانم را از گرانى درسهاى طاقت‌فرسايى كه از مطالعهء متون تاريخى و شرح زندگى افراد پديد آمده بود ، برهانم . هر كتابى را كه برمىداشتم مطلوب خاطر نبود و بدون آنكه دليل اصلى را بدانم ميلى به مطالعه آن در خود نمىيافتم ؛ سرانجام بىمقدمه كتاب « مقدمه ابن خلدون » را برداشتم ، و گويى مطلوب و منظور من همان كتاب بوده است نه كتاب ديگرى .\r\nبه مطالعه كتاب پرداختم ، مطالب آن ، چنان تازه بود كه گويى تاكنون از آنها اطلاع نداشتم . روش و تعابير كتاب مرا به خواندن تشويق و جذب مىكرد :\r\nهنوز هدف من از مطالعه برآورده نشده بود كه به اين جمله آزاردهنده و دردناك برخوردم : « اهل بيت با مذاهبى كه پديد آوردند در اقليت قرار گرفتند و با فقهى كه بنياد نهادند جدا افتادند » .\r\nاز اينكه چنين جسارتى به اهل بيت صورت گرفته يكه خوردم و هراسناك گشتم . در آن حال مانند كسى بودم كه از گرماى شديد شنزار به شعله‌هاى آتش پناه برد .\r\nدر آن احوال ، آسايش و فراغت را از ياد بردم و خود را از انگيزه‌هايى كه وادارم كرده بود تا با نويسندهء كتاب همراه شوم رها ساختم . چنين پنداشتم كه نويسنده بر اثر پيروى از عواطف كور جرأت يافته است كه به اهل بيت چنين نسبتى\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nبدهد ، اما به اين اميد كه پس از اين در باب مذاهب اسلامى و چگونگى تكوين آنها ، و نيز در مورد مذاهب اهل بيت و جايگاه آن در شريعت و قانون‌گذارى اسلام ، بحث و تحقيق خواهم كرد ، آرامش يافتم . اين انديشه همواره در ذهنم بود كه چگونه مىتوان اين فكر را عملى كرد ، در حالى كه گرفتار كارهايى بودم كه نه رحمى مىشناسند و نه انتظار انصافى از آنها مىتوان داشت ؛ و ليكن وقتى كه خداوند بخواهد اسباب كار را فراهم مىكند . در همين ايام دوست فاضل ، استاد هاشم زين العابدين صراف موصلى ، كه من او را در خارج از نجف اشرف ديده بودم و بين من و او پيوند و رابطه استوارى وجود داشت و با هم بحثهايى طولانى نيز داشتيم ، از موصل رسيد . او از من خواسته بود كه مطالبى در باب زندگى امام صادق برايش بنويسم ؛ چرا كه از امام چيزى بيش از آنكه وى پسر امام باقر و استاد ابو حنيفه است ، نمىداند . اين تقاضا مرا وادار كرد كه با بحث و تحقيق در زندگى امام صادق ، و بيان مذهب اهل بيت ، و فقه آنان كه در روزگار امام صادق گسترش يافت ، به انتشار حقايقى دست زنم . اين كار جز با پرداختن به مذاهب فقهى اسلام و چگونگى پيدايش آنها و آشنايى با پيشوايان اين مذاهب به قصد روشن شدن حقايق زندگى حق‌طلبانه آنان ممكن نمىگرديد . از اين رو اين كتاب را فراهم آوردم و على رغم مشكلات و موانع جدى و خرد كننده‌اى كه در سر راه چنين كارى وجود داشت و با گرفتاريهاى متعددى نيز مواجه شدم ، بخشى از اوقاتم را صرف آن كردم ، تا اينكه اين تأليف در چند مجلد به صورت دائرة المعارف بزرگى درآمد . در اين دائرة المعارف به روشنى زياد مجموعه عواملى كه در ايجاد تفرقه و جدايى بين مسلمانان نقش داشت ، و به دشمنان مجال داد تا به انگيزه انتقام و جبران خسارات و دميدن روح دشمنى خود را در صفوف مسلمانان داخل كنند تصوير شده است .\r\nدر اين تأليف براى زيبانويسى و آفريدن نثرى استوار چندان تلاش نكردم ، اما اگر انشاء عالى و گسترش تخيل و استادى در خلاقيت ادبى را از دست داده‌ام ، اخلاص و زلالى نيت از من سلب نشده ، و صداقت در گفتار و امانت در نقل مطالب و ادب در برخورد از دست نرفته است . به هر حال اين كتاب را به همين صورت ، به قصد خدمت به اهل بيت ( ع ) در حد توانم تقديم مىكنم . و ما توفيقى الا بالله عليه توكلت و اليه انيب .\r\nنجف اشرف 1375 ه / 1956 م . اسد حيدر\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\nمقدمه چاپ دوم\r\nهنگامى كه اين كتاب ، كه جلد نخست از كتاب « امام صادق و مذاهب فقهى چهارگانه اسلام » است ، انتشار يافت با اقبال مواجه شد و اين امر سبب تشويق نگارنده و عامل ادامهء بحث ، و نيز انگيزهء تعميق هر چه بيشتر اين بحث كه مطالعات و آموزشهاى عميق و تحمل رنجهايى را طلب مىكند ، گرديد و لذا نگارنده در پيگيرى كار از سختى تحقيق نهراسيد و سستى و ملال به خود راه نداد .\r\nبايد گفت كه بحث پيرامون مذاهب اسلامى با ابهامات و پيچيدگيهايى همراه است ، و اين امر عامل پيدايى مشكلاتى در مجتمع اسلامى گرديده است ، و به كوشش و حل جدّى ، و انديشه‌اى صحيح ، محتاج است تا رسوباتى كه در طول قرنها پديد آمده زدوده شود ؛ آنچه در انديشه‌هاى امت اسلامى راه يافته ، محصول تعصب است ، كه حوادث دردناكى پديد آورد و بلاى تفرقه را نازل كرد . زمانى كه در ميان مسلمانان اختلاف دامن گسترد ، و دشمنان اسلام ميدان وسيعى براى عمل يافتند ، روح كينه و عداوت بين طوايف مسلمانان دميده شد ، دركها و مفاهيم دگرگونه گشت ، و در نتيجهء تعصبات فرقه‌اى ، حقيقت در پس ابرهاى دشمنى پنهان شد .\r\nدر جلد اول اين كتاب بسيارى از مطالب مورد اشاره ، با آزادانديشى ، و بيان مبسوط ، پيرامون خطرات برآمده از اختلافات و كشمكشها در جوامع اسلامى ، مورد بحث و گفت‌وگو قرار گرفته است .\r\nدر حد توان و امكانات ، با درك حساسيت و اهميت موضوع ، كوشش شده\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nاست كه تحقيق همه جانبه باشد ، ابهامات را بزدايد و پيچيدگيها را بر طرف كند .\r\nبسيارى از آثارى كه در اين زمينه پديد آمده با ابهامات و پيچيدگيها توأم بوده است ، چرا كه از تعصب به دور نبوده ، و اين پديده خود عامل ويرانى و تفرقه در ميان مسلمانان است .\r\nاقبال از كتاب امام صادق و توجهى كه نويسندگان و خوانندگان به آن نشان دادند ، اين حقيقت را آشكار كرد كه نويسنده به آرزوى خود رسيده است .\r\nاز توفيقات خداوندى بود كه اين كتاب ، كه عهده‌دار بحث پيرامون مذاهب اسلامى است و از عوامل گسترش آنها ، و برخى از پيشوايانشان سخن مىگويد و على رغم اختلافات مذهبى چهرهء واقعى آن پيشوايان را به تصوير مىكشد ، و آراء فقهى و حوادث تاريخى آنان را بازگو مىكند ، و از ديگر مسائلى كه با اين موضوع مرتبط است حرف مىزند ، در سه جلد با فاصله كمى منتشر شد .\r\nپيش از آنكه مجلدات اين مجموعه كامل شود ، جلد اول و دوم آن ، تا آخرين نسخه به فروش رفت ، و لذا با تقاضاهاى فراوانى كه از هر سو مىرسيد ، ناگزير به تجديد چاپ شديم .\r\nاين جلد اول كتاب است كه با پيرايش و اضافاتى براى بار دوم چاپ و تقديم خوانندگان مىشود . اميد آن دارم كه خوانندگان ما را از اشتباهات آگاه كنند ، چرا كه هيچ نويسنده‌اى از خطا و لغزش مصون نيست ، و من نيز عدم لغزش خويش را تضمين نمىكنم . خداوند توفيق دهنده است و از او مىخواهم كه اين اثر را به نيكى قبول كند و بر او توكل مىكنم و او مرا بس است و او بهترين تكيه‌گاه است .\r\nنجف اشرف اسد حيدر\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\n[ مقدمهء دكتر حامد حنفى داود 
  ]\r\n\r\nكتاب امام صادق ( ع ) و مذاهب فقهى چهارگانه\r\nبه قلم دكتر حامد حفنى داود استاد ادبيات عربى در دانشكده زبانهاى خارجى قاهره بيش از بيست سال قبل ، روزگارى كه به بحث و تحقيق در علوم دينى و تاريخ قانون‌گذارى اسلامى پرداختم ، امام جعفر صادق كه از سلالهء خاندان نبوت است ، و جايگاه بلندى در فقه اسلامى دارد ، و از منزلت بىنظيرى در جهان فكر عربى برخوردار است ، و شخصيت ويژه اخلاقى وى ، مرا متوجه خود كرد . در آن زمان تحقيقى پيرامون زندگى و دانش و روش فكرى و فقهى امام انجام دادم و آن را به صورت نوشته‌اى ، كه حدود هشتاد صفحه مىشود ، درآوردم . آنگاه كار خود را به استادم مرحوم عبد الوهاب عزام ، كه به نظر من از معدود كسانى بود كه اخلاق عالمان قديم را با روش علمى جديد در خود جمع كرده بود ، عرضه كردم . اما استاد با وقار لبخندى بر لبانش نشست ، و من همه چيز را از آن لبخند دريافتم . . . دريافتم كه اين شخصيت ، داراى چنان عظمتى است كه نزد عالمان شيعه بيش از عالمان سنى اهميت دارد ، و لو آنكه بحث پيرامون امام صادق در سطح دانشگاهى صورت گيرد كه با شرح صدر و تخصصى به بحث فرقه‌اى و مذهبى پرداخته شود و شخص خود را از تنگ‌نظرى و محدوديت فكرى برهاند .\r\nانديشهء تحقيق پيرامون امام صادق روزگاران دراز با من بود ، تا اينكه تصميم گرفتم كتابى با عنوان : « جعفر صادق : پيشواى عالمان ربانى و نخستين بنيادگذار تجديد حيات دينى » بنويسم و به مردم عرضه كنم .\r\nبا وجود اينكه از سال 1943 م . يادداشتهاى بسيارى از منابع مختلف پيرامون\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nاين شخصيت بزرگ گردآوردم ، اما بيشتر محركهاى محيطى و ناآگاهى و عواطف اطرافيان مرا نااميد و به عقب مىراند تا نوشتن و فراغت و اميد . عامل ديگرى كه مرا مأيوس كرد ، مطالعه آثار سست و بىمايه‌اى بود كه گاه پيرامون شخصيت اين امام انتشار مىيافت . اين بود كه دفترم را بستم و كار نگارش را رها و از حاشيه‌نويسى خوددارى كردم .\r\nاما خداوند نمىگذارد كه حق جز در سايهء حق ادامه يابد ، و قدرت الهى برترين قدرتها و حاكم بر زمان و مكان است . اين بود كه پس از بيست سال از روزگارى كه نگارش كتاب پيرامون اين شخصيت ممتاز را رها كرده بودم ، و در اين سالها نوشته‌هاى رنگارنگ شبه علمى و آثارى كه هيچ اساس علمى نداشتند پديد آمدند ، روزگار كه جز به روشن شدن حق و قرار گرفتن آن در جاى خود قانع نمىشود ، و آسمان كه همواره از پس ابرهاى تيره و ديرپا چهرهء حق را نمايان مىسازد ، كار خود را كرد . اين پيروزى جديد در عرصهء تحقيق پيرامون امام صادق ، ده سال پيش ، هنگامى كه متفكر و دانشمند خردمند عراقى استاد اسد حيدر جلد اول كتاب خود را با عنوان « امام صادق و مذاهب چهارگانه » عرضه كرد به دست آمد .\r\nچنان كه از مقدمه اين كتاب برمىآيد ، چاپ اول كتاب در سال 1375 ه . /\r\n1956 م . به انجام رسيده است . انتشار اين كتاب جامع نشانهء آن است كه روزگار جهل و بىخبرى پيرامون زندگى امام صادق به سر آمده است . همان‌گونه كه اين اثر نقطه آغازى است كه از وراى تاريخ « مذهب جعفرى » و تاريخ آن ، و پيوندها و روابطى كه بين اين مذهب و مذاهب فقهى ديگر وجود دارد و عالمان امت اسلامى على رغم دانشهاى تاريخى و فقهى و فلسفى از آن بىخبرند ، پرده برمىدارد و ما را به آن حقايق آگاه مىكند .\r\nنخستين چيزى كه در اين كتاب ارزشمند توجه ما را جلب مىكند ، گستره و آفاق پردامنهء آن و توجه به اكثر جوانب اين شخصيت بزرگ است ، و شايد اين امر ناشى از اطلاعات وسيع مؤلف باشد كه پيرامون شخصيت امام هر نظرى از صاحب نظرى را كه ديده نقل كرده است ، و هيچ مطلبى نيست كه ارتباط دور يا نزديكى با موضوع داشته باشد مگر اينكه نويسنده به دور از تعصبات كور و جانبداريهاى عاميانه ، و با استفاده از شيوه‌هاى ادبى و فنى ، به آنها پرداخته و آنها را به بحث و نقد و نظر گذاشته است .\r\nاز نوشته‌هاى نويسنده و تحليلهاى وى پيرامون زندگى امام صادق ، بايد به اين\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nنكته توجه كرد كه وى عالم خردمندى است كه در جستجوى حق است و از هر چيزى كه حق را مخدوش سازد مىگريزد . اگر كسى نخستين جلد اين كتاب را بخواند به طور دقيق از مسئلهء خلافت اسلامى ، كه نويسنده آن را با وضوح و استوارى مطرح كرده است ، آگاه خواهد شد ، و حالتى در او پديد خواهد آمد كه گويى خود در آن دوره از تاريخ زندگى مىكند . اين شيوه علمى در بررسى و فهم تاريخ اسلام توان و صلاحيت آن را دارد كه مورد توجه نقادان و نكته‌سنجان قرار گيرد و در آينده نيز پايه و اساس تأليفات و نوشته‌ها واقع شود .\r\nما به تحقيق و بررسى علمى تاريخ نيازمنديم ، و بيش از آن نياز هست كه مذاهب سياسى و فقهى به گونه‌اى عميقتر از آنچه تاكنون عرضه شده ارائه گردد ، تا بتوانيم صاحب حق را تأييد كنيم و خطاكار را به خطايش آگاه سازيم . زمانى اين نياز بيشتر احساس مىشود كه بدانيم سياست بازيهاى امويان و عباسيان تا چه اندازه در شكل‌دهى و صورت‌پردازى مذاهب فقهى نقش داشته ، و متوجه باشيم تا چه حد شيعه در طول هشت قرن تمام « 1 »  از فرمانروايى دو خاندان اموى و عباسى ستم و شكنجه ديده است .\r\nبه نظر من بازنگرى و احياى صادقانه‌اى كه در پهنهء فرهنگ اسلامى به وسيلهء عالمان شيعى صورت مىگيرد ، بازتابى است از آن انقلاب روحى و اخلاقى كه سياستهاى اموى و عباسى شعله‌هاى آن را در جان شيعيان امام على ( ع ) و امامان بعدى برافروختند . رنجها و شكنجه‌هايى كه شيعيان ديدند در حدى بود كه با جان آنان آميخته شد ، به گونه‌اى كه شيعيان آن را در سير تكاملى تاريخ كاملا به ارث بردند ، و اين رنجها چنان با گوشت و خون آنان عجين شد كه ايمان صادقانه در عمق جان مؤمنان خانه مىكند .\r\nاين است كه شيعيان از اين نظر ذاتا مؤمنان معتقد و استوارى هستند كه ايمانشان فراتر از محدوده تقليد و گفتار است . اين ايمان عميق و آيين اعتقادى است كه شيعيان را به تنهايى در طول سده‌ها زنده نگه داشته ، و همين امر راز نشاط و شكوفايى مستمر آنان در دعوتهاست ، و نيز همين ويژگى سرّ شكوفايى و پويش تأليفات و آثارشان به شمار مىآيد و لذا همواره آثار آنان را چنين مىيابيم .\r\nاگر در مورد كتاب « امام صادق و مذاهب فقهى چهارگانه » منصفانه سخن\r\n\r\n","description":"","footnote":" ( 1 ) به نظر مىرسد كه شش قرن درست باشد ، چرا كه عباسيان و امويان مجموعا 615 سال خلافت كرده‌اند نه هشت قرن . ","page_name":" 35 ","page_number":35},
  {"content":"\r\n\r\nبگوييم ، بايد اذعان كنيم كه مطالب مطرح شده در آن از عهده يك جلد خارج بوده است ؛ از اين رو نويسنده كتابش را در شش جلد فراهم آورده و به كمال رسانده است . كتاب با مقدمه‌اى در باب تاريخ اسلام و ادوار آن كه در پيدايى و دگرديسيهاى مذاهب فقهى اثر گذاشته است ، آغاز مىشود ، و نقشى كه زندگى امام صادق در اين دگرديسى داشته ، و نيز جايگاه مذهب جعفرى ، و تأثير آن در مذاهب چهارگانه ديگر ، همچنين نقاط اختلاف مذهب جعفرى با ديگر مذاهب ، كه غالبا در فروع و كمتر در اصول است ، در جلد نخست آمده است .\r\nآرى اگر بخواهيم در باب آنچه كه نويسنده به كتابخانه تاريخ ، و نيز كتابخانه فقه ، افزوده جانب انصاف را نگه داريم و حق مطلب را ادا كنيم ، خود يك جلد كامل خواهد شد . اما تنها به اشارتى گذرا كه گوشه‌اى از ويژگيهاى اين اثر علمى پيرامون امام صادق را نشان دهد بسنده كرده و احترام خود را نسبت به روش كار و شيوه استوار نويسنده در اين اثر گرانقدر ابراز مىكنيم .\r\nشايد جالبترين چيزى كه نظرها را متوجه خود مىكند و نقادان را آرامش و اطمينان مىبخشد ، توفيق و كاميابى نويسنده در پىافكندن قواعد و پايه‌هاى استوار در حل مشكل خلافت و مسأله حكومت است كه پيش از اين بدان اشاره شد . در اين مورد من با نويسنده موافقم كه مشكل اساسى از خلافت عثمان آغاز شد ، كه در آن اوان بستگان پدرى او فرصت را غنيمت شمرده و با به دست آوردن قدرت مطلقه ، خودكامانه جهان اسلام را به بازى گرفتند . اما دوست داشتم كه نويسنده مسئلهء خلافت را به گونه‌اى بنيادى ، كه با درگذشت پيامبر اسلام پديد آمد ، مورد توجه قرار دهد .\r\nنويسنده پيرامون تاريخ زندگى امام على ( ع ) ، آنجا كه مشكلات وارد بر حكومت وى را به تصوير مىكشد و از خروج ام المؤمنين « عايشه » و جنگهاى « معاويه » و اينكه دو شخصيت بزرگ چون « طلحه » و « زبير » با پيشنهاد بيعتى كه معاويه به آن دو كرد بازيچه قرار گرفتند و هدف از اين پيشنهاد نيز به خاطر سوابق طلحه و زبير در اسلام نبود بلكه به اين دليل بود كه آنها پل پيروزى واقع شوند ، سخن مىگويد و از مسائل ديگر مانند خونخواهى قتل عثمان از على كه دستى در اين كار نداشت حرف مىزند ، جانب حق و عدالت را حفظ كرده است .\r\nاين مسائل و مشكلات چنان انبوه است كه فيلسوفان تاريخ از عرب و شرق‌شناسان را به لغزش و خطا كشانده است ، و لذا آنان در درك شخصيت امام\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nعلى ( ع ) دچار اشتباه شده و تنها او را بمثابه يك شخصيت اخلاقى و زاهد و پاك ستوده و هويت سياسى و مقام سياستمداريش را ناديده گرفته‌اند . اما اجتهاد و كوشش امام در هماهنگى و تلفيق بين پارسايى در دين و صراحت سياسى وراى درك و فهم اين مورخان بوده است . بسيار دوست مىداشتم كه نويسنده چيره‌دست ما به كج‌فهميهاى شرق‌شناسان و سطحىنگريشان در باب « تكامل روحى » امام على ( ع ) ، آن گونه كه خود از اين واژه مىفهمم ، اشاره كند ؛ همان اشتباهى كه كسانى چون « گلدزيهر » و ديگران مرتكب شدند . چنين مىبينم كه پيروزى معاويه بر امام در واقع چيزى جز ستيزه و انتقامجويى شرك مغلوب اسلام نبود ، و اين به تعبير ما انتقام گرفتن مسلمان نمايان از مؤمنان حقيقى ، كه پدران و نياكانشان به خاطر حق و اعلاى كلمه اسلام جان باختند ، به شمار مىآيد .\r\nدوست ندارم به اين كتاب ارزشمند ، كه دائرة المعارف پرارجى در تاريخ مذهب جعفرى و مذاهب فقهى به شمار مىآيد و هيچ پژوهشگرى از آن بىنياز نيست ، حاشيه‌اى طولانى بنويسم .\r\nدر پايان اين نوشته بهتر مىدانم كه به محمد بن اسماعيل بخارى و كتاب حديثش ، كه نويسنده به آن پرداخته است ، اشارتى بكنم .\r\nدر باب مطالبى كه مؤلف پيرامون بخارى نوشته دو مطلب توجهم را جلب كرد : يكى ، كه جنبهء موضوعى و تحقيقى دارد ، مسأله احاديث موجود در بخارى و بررسى سندها و رجال آن است ؛ و ديگر ، كه جنبهء اجتهادى دارد و مؤلف در آن زمينه اظهار نظر كرده ، مسأله نيامدن احاديثى پيرامون فضائل اهل بيت در بخارى است .\r\nاما در مورد نكته اول كاملا موافقم ، چرا كه سخنان پيامبر ، جز صحيفه‌اى كه عبد الله بن عمر و عاص روايت كرده است ، در حيات او تدوين نشد و از اين رو لازم است كه احاديث منقول از نظر متن و سند مورد نقد و بررسى و پيرايش قرار گيرد ، تا در نهايت آنچه با قرآن كريم و روح سنت نبوى موافق است قبول كنيم ، و آنچه كه با آن دو ناسازگار است به بحث و تأمل و نقد گذاشته شود ، فقط باقى مىماند اختلاف نظر نقادان حديث .\r\nو اما در مورد دوم ، به طور خلاصه ، مسأله ظاهرا اعراض بخارى است از نقل احاديث روايت شده از امامان خاندان نبوت . در اين مورد نظرى دارم كه برادر نويسنده‌ام را به پذيرفتن آن ملزم نمىكنم . علت خوددارى بخارى از آوردن احاديث\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nامامان در كتاب خود از امور درونى و قلبى است و نمىتوان بدون پىجويى كامل در اين مورد داورى كرد . همان‌گونه كه مىتوان گفت ، دليل خوددارى بخارى از نقل احاديث امامان عدم اعتماد به راويان آن بوده است ، نيز بىگمان مىتوان گفت ، علت اين خوددارى هراس و ترس از خلفاى عباسى بوده است ، كه دشمنى با اهل بيت را رواج دادند . بخارى خوب مىدانست كه اگر روايتى از امامان نقل مىكرد ، يا كتابش با وجود احاديث پيامبر ، مهمل و بيهوده شمرده مىشد ، و يا در همان آغاز از بين مىرفت .\r\nپس اگر امام بخارى از شجاعت ادبى تهى شده و جرأت نكرده احاديثى كه در فضايل آل محمد بوده است نقل كند ، تلاش و كار او را نمىتوان ناديده گرفت ، و دست‌كم بايد گفت كه وى در اجتهاد راه خطا پيمود . و با وجود كوتاهى وى در نقل روايات مورد اشاره از ترس قدرت قدرتمندان ، احتمال دارد كه وى به ضعيفترين مرحلهء ايمان يعنى ايمان قلبى بسنده كرده و از بروز زبانى و قلمى امتناع كرده باشد . « 1 » \r\nالبته اين قضاوت وقتى درست است كه ثابت شود بخارى از خوف فرمانروايان روزگارش از نقل احاديث مورد نظر سرباز زده است ، و گرنه دور نيست كه وى تلاش كرده باشد تا احاديثى از امامان نقل كند اما با دشوارى مواجه شده باشد ، چرا كه فرمانروايان همواره كوشش داشتند تا بين امامان اهل بيت با دانش‌پژوهان فاصله بيندازند و مانع تماس آنان گردند ، و ما مىدانيم كه حاكمان آن روزگار تا چه حد بر اين خاندان فشار و آزار وارد مىكردند و نسبت به آنان عداوت و كينه مىورزيدند .\r\nخلاصه كلام اينكه غفلت بخارى از نقل اين روايات از شأن و مقام آن روايات نمىكاهد و لذا مؤلفان سنن ، آن احاديث را آورده‌اند ، همان‌گونه كه اين غفلت و يا خويشتن‌دارى بخارى دليل روشنى بر موضع وى نسبت به امامان ( رضوان الله عليهم ) نيست .\r\nاز خداوند مىخواهم كه توفيقم دهد تا بخشهايى از اين كتاب ارزشمند را كه مطالعه نكرده‌ام بخوانم . توفيق و كاميابى استاد اسد حيدر را در كارى كه آغاز كرده است آرزومندم ، و ما در انتظار ادامه كارشان هستيم .\r\nدكتر حامد حفنى داود\r\n\r\n","description":"","footnote":" ( 1 ) اشاره به حديثى است كه مىگويد ضعيفترين مرحلهء ايمان ، انكار منكر به قلب است . ","page_name":" 38 ","page_number":38},
  {"content":"\r\n\r\n\r\nامام صادق در فاصله دو دوره امويان و عباسيان\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n.\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\nروزگار امويان\r\n\r\nامويان در عهد عثمان\r\nپس از عمر بن خطاب ، هنگامى كه عثمان 1 به خلافت برگزيده شد ، فرصت كم مانندى به دست امويان افتاد . چرا كه عثمان فرمانرواى امت و واجب الاطاعه و اميرى چيره بر امور و جانشين پيامبر شد ؛ و بدين ترتيب در متن تاريكى و نوميدى ، برق آرزوهاى ديرين بنى اميه درخشيدن گرفت و پس از شبى تاريك ، كه در آن به جستجوى آرزوهاى گم شده خويش برآمده بودند و بر حزب درهم شكسته خود افسوس مىخوردند ، روشنايى پديد آمد .\r\nچنين فرصتى زمانى به دست آمد كه تمامى اميدها براى دستيابى به مقصود در بازسازى حزب فروپاشيده و از ميدان مصاف با حق گريخته به يأس گراييده بود .\r\nوقتى كه امويان به اداره امت دست زدند و حكومت و خلافت را بازيچه خود قرار دادند ، در فاصله كوتاهى سير حوادث به گونه‌اى شد كه بندگان خدا مورد آزمايش قرار گيرند و توده غربال و پالايش شوند .\r\nبر آن نيستيم كه دربارهء حوادث دوران خلافت عثمان و مصائب و رنجهايى كه در آن روزگار از دست خاندان او بر مسلمانان وارد آمد بحث كنيم .\r\nهنگامى كه مروان بن حكم 2 به عنوان مقام امنيتى تام الاختيار و وزير مخصوص خليفه تازه برگزيده شد ، خمس غنائم به او اختصاص يافت و صاحب دارايى شد و پس از دورانى تنگدستى با اموال امت به رفاه و تنعم دست يافت ، و پس\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nاز روزگارى سختى و رنج به راحتى و آسايش رسيد .\r\nغلامانى كه امت به دست آنها نابود شدند ، زمام امور را به دست گرفته و مانند كودكى كه با گوى بازى مىكند با حكومت بازى كردند و چون بوزينگان بر منبر رسول خدا برنشستند 3 .\r\nما اين دوران و حوادث آن را رها مىكنيم ، و پيرامون انتخاباتى كه عثمان در آن به پيروزى دست يافت مناقشه نمىكنيم . انتخاب عثمان نه به دليل حسن سابقه‌اش در اسلام صورت گرفت و نه به دليل خويشاونديش با پيامبر ، و اگر انتخابات به گونه‌اى آزاد و مطابق موازين صحيح انجام مىشد ، هرگز عثمان از على ( ع ) برتر نبود .\r\nآرى قصد نداريم به پيامدهاى دردناك انتخاب عثمان بپردازيم : اوضاع غير طبيعى كه به دنبال انحصار كارها و پستهاى كليدى در دست امويان پيش آمد و سبب شد كه اصحاب رسول خدا رابطه خود را با خليفه قطع كنند ، و امواج نارضايتى در سراسر جهان اسلام به هم رسد ، و انقلاب و شورش پديد آيد و خليفه در خانه‌اش كشته شود ، و به دنبال آن با على ( ع ) بيعت كنند و پيروزى معاويه پس از قتل عثمان ، در حالى كه او در حيات عثمان وى را خوار كرده و تنهايش گذاشت .\r\n\r\nعلى . . . و بيعت معاويه با طلحه و زبير\r\nپس از آنكه عثمان كشته شد و مردم با على ( ع ) به خلافت بيعت كردند ، معاويه 4 خود را در تنگنا ديد . آيا مخالفتش را با على ( ع ) آشكار كند ؟ در حالى كه مردم در بهترين شكل على ( ع ) را انتخاب كرده و اصحاب پيامبر نيز وى را همراهى كرده بودند ، و دلها نيز از امويان شديدا تنفر داشت ؛ يا اينكه به اكراه همرنگ جماعت شود ، همان‌گونه كه پيش از اين او و پدرش رياكارانه مسلمان شده بودند . او با مقام على ( ع ) و منزلتش در اسلام ناآشنا نبود و مىدانست كه نخستين كسى است كه اسلام آورده و در ايمان برترين است و پس از پيامبر والاترين مردمان و از همه به رسول نزديكتر است .\r\nعلى ( ع ) سرشتش با عدالت آميخته است و ملامت ملامتگران در روش و عمل الهيش اثرى ندارد ، و قطعا در حكومت على ( ع ) معاويه نخواهد توانست به خواسته‌هايش برسد . و او هرگز قادر نخواهد بود خود را تسليم عدالت و مطيع حقيقت كند . او على ( ع ) را مىشناسد و روش سختگيرانه مملكت‌داريش را مىداند .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nعلى ( ع ) نيز معاويه را مىشناخت ، و سرشتش را مىدانست كه به كدام سو ميل دارد ، و از هر كسى به اهداف مرد زيركى كه پيش از اين نظر عمر را جلب كرده و عثمان را فريب داده بود ، آگاهتر بود .\r\nبنابراين معاويه ، زمانى كه قدرت على ( ع ) استوار مىشد ، چه مىتوانست بكند ؟ در اين شرايط معاويه دچار حيرت و پريشانى بود و نمىدانست روزگار آبستن چه حوادثى است و فردا چه خواهد شد . معاويه به اين نتيجه رسيده بود كه مبارزه با على ( ع ) را رها كند ، زيرا در صورت اعلان جنگ با على ( ع ) نه سلاحى در خور در اختيار داشت ، و نه دليلى كه بتواند دلهاى مردم را به خود جلب كند در دست . وى با كدام ادعا و با چه اميدى مىتوانست در انديشه خلافت بر مسلمانان باشد ؟ او خود را مىشناخت و هرگز از ياد نبرده بود كه پسر هند 5 و ابو سفيان 6 پيشواى مشركان و بسيج كنندهء جنگاوران عليه پيامبر اسلام است .\r\nآرى مىرفت كه معاويه عقب‌نشينى كند و هر چند با اكراه خلافت على ( ع ) را گردن نهد ، اما قيام و غائله‌ام المؤمنين عايشه 7 و بيعت‌شكنى و طلحه 8 و زبير 9 روزنهء اميدى كه پيش از اين بسته مىنمود به روى او گشود . لذا شتابزده اين نامه را به زبير نوشت : « من با تو به خلافت بيعت مىكنم و پس از تو با طلحه بيعت خواهم كرد ، عراق از دست نرود » .\r\nاو با اين بيعت هدفى جز گريز از على ( ع ) و شورش بر حكومتش نداشت ، چرا كه وى در خود توان پيروى از على ( ع ) را نمىديد ( على مع الحق و الحق مع العلى ) .\r\nبيعت معاويه با زبير و طلحه او را از مشكلات پيچيده رها مىكرد ، و اگر حزب مخالفان بر على پيروز مىگرديد ، گشايشى در كار پيدا مىشد و راه تحقق آرمان ديرينش گشوده مىگشت .\r\nآيا ممكن است كه مسئلهء خونخواهى عثمان ، بمثابه سلاحى براى مقابله با على ( ع ) و ابزارى كه پيروزى وى را محقق سازد ، از ذهن معاويه دور مانده باشد . در چنين احوالى ، و با توجه به زيركى و حيله‌گرى وى ، بهانهء خونخواهى نمىتوانست مورد غفلت معاويه بوده باشد . اما واقعيت اين است كه اين انديشه بىدليل و خطا بوده است ؛ عثمان به دست مسلمانان كشته شد ، و معاويه نه ولى خون بود و نه ربطى به او داشت ، و قطعا فرزندان عثمان در طلب خون سزاوارتر بودند . آدمى چون معاويه اين را مىدانست ، ولى او به بهانه‌اى احتياج داشت كه ادعايش را تقويت و شعار دروغينش را\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nتأييد كند . با اين همه وى اين انديشه را پنهان نگاه داشت و توانست آن را ابراز نكند مگر زمانى كه دانست مىتواند به دست فرد ديگرى با تكيه بر همان انديشه به كاميابى دست يابد ، چنان كه گفته‌اند : « تجربه بزرگترين دليل است » . شخصى كه آرزوى معاويه را برآورده ساخت عايشه دختر ابو بكر بود كه على رغم تيمى بودنش به خونخواهى عثمان اموى برخاست . در حالى كه عايشه خود باب انتقاد بر عثمان را گشود ، و گروهى كه به يارى عايشه برخاستند و خون عثمان را ريختند ، امروز اشك تمساح مىريزند و با حالتى دردناك فرياد مىزنند : « واى كه عثمان مظلوم كشته شد » ، و از اين فريادها شام بىقرار و آشفته گرديد . مردم فقط با تحريك عواطف قيام كردند ، در حالى كه كوركورانه عمل مىكردند و از حقيقت امر اطلاعى نداشتند .\r\nآنان در گريه و زارى با قاتلان عثمان و با كسانى كه ديروز عثمان را تنها گذاشته و ديگران را به كشتن وى تشويق مىكردند ، همداستان شدند .\r\n\r\nدعوت معاويه به خونخواهى عثمان\r\nمعاويه چنين وانمود كرد كه نزديكترين كس به عثمان و شايسته‌ترين فرد براى خونخواهى وى است ، چرا كه عثمان مظلوم كشته شده و شارع ، ولى مقتول را تقاص خواه دانسته است .\r\nمعاويه از چه كسى خون مقتول را مطالبه مىكند ، در حالى كه تمامى مردم در شورش عليه عثمان شركت داشتند ؟ آن كسانى كه امروز بر عثمان مىگريند ، ديروز باب مؤاخذه از او را باز كرده و به دليل همراهى با امويان به مردم گفتند كه او از جاده صواب خارج شده است . اين مسأله بيش از اين نياز به تأمل و تفكر دارد . معاويه غرضى جز اين نداشت كه راه ستيزه با على ( ع ) را در پيش گيرد و او را تنها قاتل عثمان معرفى كند . او مخالفتهاى صحابهء پيامبر با عثمان را ناديده مىگرفت ، صحابه‌اى كه ديده بودند عثمان به امويان گرايش دارد و فرمانروايى و غنايم را به آنان اختصاص داده ، مروان بن حكم را به خود نزديك كرده و او را از خاصان دولت قرار داده و برخى را تبعيد كرده است . سرانجام اين امور سبب شد كه صحابه خشمناك شوند و رابطه خود را آشكارا با او قطع كنند . مثلا عبد الرحمن بن عوف 10 كه از ياران عثمان بود و براى انتخاب شدنش تلاش بسيار كرد ، او را ترك كرد و وصيت نمود عثمان حق ندارد بر جنازه او نماز بگذارد 11 ، و گفت : تا بيش از اين زياده‌روى نكرده درمانش كنيد . وى به على ( ع ) گفت : تو شمشيرت را بردار و من\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nنيز شمشيرم را برخواهم گرفت ، چرا كه عثمان به تعهداتش عمل نكرد .\r\nطلحه از سرسخت‌ترين مخالفان عثمان بود ، تا آنجا كه عثمان در دعايش گفت : خدايا ، شر طلحه را از سرم كوتاه كن ، زيرا كه او مردم را عليه من شوراند و سوگند به خدا اميدوارم كه دستش كوتاه و خونش ريخته شود 12 .\r\n\r\nموضع عايشه و عمرو بن عاص\r\nام المؤمنين عايشه نيز با عثمان آشكارا مخالفت كرد . وى مويى و جامه‌اى و نيز كفشى از پيامبر را نشان داد و گفت : با اينكه اين موى و جامه و كفش پيامبر هنوز باقى است ولى شما خيلى زود سنت پيامبرتان را فراموش كرديد 13 . عثمان به شدت غضبناك شد و ندانست كه چه گفت ، و عايشه گفت : عثمان حدود الهى را تعطيل كرده ، و شهود را تهديد مىكند ؛ و بدين گونه سخت به عثمان خشم گرفت .\r\nعثمان نيز با خشونت گفت : تو را چه شده است كه در اين كارها دخالت مىكنى ، تو زنى و بايد در خانه‌ات بنشينى . گروهى با عثمان همراهى كردند ، ولى دسته‌اى ديگر گفتند : چه كسى شايسته‌تر از عايشه است . نزاع در گرفت و دو طرف درگير با كفش يكديگر را مضروب ساختند و اين نخستين نزاعى بود كه پس از پيامبر در ميان مسلمانان روى داد 14 . عمرو بن عاص وزير معاويه و شريك حكومتش ، از شمار كسانى بود كه مردم را عليه عثمان تحريك مىكرد . او در حضور مردم به عثمان گفت : تو بر شتر ماده سوار شدى و ما هم سوار شديم ، پس توبه كن تا ما هم توبه كنيم 15 . و نيز گفت اى عثمان از خداى بترس . عثمان گفت : اى پسر نابغه تو هم اينجايى ؟ از وقتى كه ترا راندم جامه‌ات به شپش آغشته شده است . و از گوشه‌اى از مجلس اين صدا برخاست كه : براى خدا توبه كن 16 . عمرو عازم فلسطين شد و در آنجا ساكن گشت و مردم را عليه عثمان مىشوراند ، تا آنجا كه چوپانان را نيز به شورش كشاند . وقتى كه خبر كشته شدن عثمان را شنيد گفت : من پدر عبد الله هستم ، وقتى كه دملى را بخارانم مىتركانم 17 .\r\nاكثر صحابه ، به دليل استيلاى امويان بر سرنوشت مردم به دست عثمان ، آشكارا با وى مخالفت كردند . عبد الرحمن بن عديس بلوى ، فرمانده لشكر مصر كه خانهء عثمان را محاصره كرده و خواهان كشتن وى بود ، از بنامترين اصحاب بود . او در صلح حديبيه و جريان بيعت شجره حضور داشت ، و نيز در محاصرهء خانه عثمان گروهى از مجاهدان مانند رفاعة بن رافع انصارى حضور و شركت داشتند . نيار بن\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nعياض ، كه در محاصره خانه عثمان شركت داشت و كشته شد ، از صحابه بود .\r\nمدارك و منابع تاريخى جملگى اتفاق دارند كه صحابه مدينه با ديگر صحابه در جهان اسلام مكاتبه داشته و به آنان پيام داده بودند كه : خليفه ، آئين محمد ( ص ) را تباه كرد ، اگر آرزوى جهاد داريد به سويش بشتابيد 18 .\r\nبه هر حال معاويه خونخواهى عثمان را آشكار كرد و از اين كار هدفى جز اعلان جنگ با على ( ع ) نداشت ، چرا كه كينه‌اى كه او از على ( ع ) در دل داشت در دل هيچ انسانى در گسترهء زمين نبود . عداوت او با على ( ع ) به خاطر ايمان و عدالت على ( ع ) بود ، و دشمنى على ( ع ) با معاويه به خاطر نفاق و ستمگرى او .\r\nاين بود كه معاويه راه نيرنگ و دغل در پيش گرفت و با يارى همفكران و همگنانش مردم را به بهانهء خونخواهى عثمان عليه على ( ع ) تحريك كرد و به جنگ كشاند . اين گونه وسوسه‌ها در دل افراد كم خرد و كم ايمان اثر گذاشت ، پيراهن عثمان را در ميان گرفته و بر او گريستند ، و تمايل آتشين خود را براى انتقام از قاتل عثمان ابراز كردند .\r\nقبيصه عبسى فرستاده معاويه وارد مدينه شد ، على ( ع ) از او پرسيد : پشت سرت را چگونه مىبينى ؟ گفت : مردمى را پشت سر گذاشتم كه جز گروگان گرفتن به چيزى راضى نمىشوند . على ( ع ) گفت : چه كسى را ؟ گفت : تورا ، و من در حالى از شام بيرون آمدم كه شش هزار پيرمرد زير پيراهن عثمان گريه مىكردند ، و منبر مسجد با پيراهن عثمان پوشيده شده است . على ( ع ) پرسيد ، خون عثمان را از من طلب مىكنند ؟ 19 .\r\n\r\nموضع معاويه نسبت به عثمان\r\nابراز مهر و عاطفه ناگهانى معاويه نسبت به عثمان از كجا سرچشمه گرفته بود ؟ و چرا آن روزى كه خبر رسد پسر عمويش عثمان در محاصره قرار گرفته و از وى كمك و يارى خواسته ، به او پاسخ نگفت ؟ مگر گوش معاويه كر بود ؟ ! طبرى مىگويد : عثمان اين نامه را به معاويه در شام نوشت : « بسم الله الرحمن الرحيم : اما بعد ، مردم مدينه كافر شده و سر از اطاعت برتافته ، و بيعت را شكسته‌اند ، پس سپاهيانى از شام ، سوار بر مركب رام يا بدلگام ، گسيل دار . . . 20 » .\r\nچون نامه عثمان رسيد ، معاويه درنگ كرد . چرا كه مىدانست بين صحابه اتفاق نظر وجود دارد ، و او ميل نداشت كه با رأى آنان مخالفت كند .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nمعاويه قادر نبود عثمان را يارى كند ، اما مىخواست مسلمانان بر او پيروز شوند و او را بكشند تا بهانه‌اى براى اجراى نقشه‌هاى ضد على ( ع ) و بنى هاشم به دست آيد . زيرا كه امويان در صدد انتقامجويى به هر وسيلهء ممكن بودند ؛ آنان بيم داشتند كه عثمان از خلافت كناره‌گيرى كند و تمامى نقشه‌هايشان بر باد رود ، و تمامى آرزوهايشان در كسب قدرت نقش بر آب شود . لذا مروان و ديگر بستگان حزب اموى مانع تحقق تلاشهاى اصلاح گرانى بودند كه كوشش مىكردند تا دست مفسدان اموى را از حكومت كوتاه سازند و خليفه را از همكارى با آنان بازدارند .\r\nبراى اصلاح حال امت مهم اين بود كه عثمان از حكومت كناره‌گيرى كند ، و امام على ( ع ) به بهبود و اصلاح اوضاع برخاست و هر بار كه از طريق تفاهم و كاستن از شدت اختلاف توافقهايى بين عثمان و شورشيان صورت مىگرفت ، امويان سر ناسازگارى پيش گرفته و به تخريب و فتنه‌گرى مىپرداختند و در نتيجه تمامى وعده‌هاى عثمان سست و بىثمر مىگردد . عملكرد امويان و بيش از همه مروان بر بحران مىافزود و مشكلات را پيچيده‌تر مىكرد .\r\nخليفه در حالى كشته شد كه انتظار داشت معاويه در مشكلات ياريش كند ، اما بىگمان ، وى عثمان را تنها گذاشت و به كمكش برنخاست .\r\nچون كار شورشيان در دشمنى با عثمان بالا گرفت ، عثمان بار ديگر با اميدوارى از معاويه تقاضاى كمك كرد . معاويه سپاهيانى به سركردگى يزيد قسرى گسيل داشت ، ولى به يزيد فرمان داد از « ذى خشب » تجاوز نكند . معاويه به يزيد چنين گفت : « نگو كه حاضر چيزى را مىبيند كه غايب نمىبيند ، من هستم كه حاضرم و تو غايبى » . سپاهيان ماندند تا عثمان كشته شد ، و آنگاه معاويه آنان را به شام برگرداند . ابو ايوب انصارى صحابى به همين نكته اشاره مىكند ، آنجا كه به معاويه مىگويد : « كسى كه نسبت به عثمان فرصت‌طلبى كرد و يزيد بن اسد را از يارى رساندن به وى بازداشت تو بودى » .\r\nاينكه معاويه عثمان را در حياتش در برابر مشكلات تنها گذاشت و پس از مرگش به خونخواهى برخاست ، از نيت و هدف سوء او پرده برمىدارد . نيت ناپسند وى ، همان هدف و نقشه امويان در كسب قدرت و مبارزهء همه جانبه عليه على ( ع ) بود . معاويه براى كشته شدن عثمان نه بهايى قايل بود و نه اهميتى به آن مىداد ، اما آن را دستاويزى كرد تا با سوء استفاده از دلهايى كه تسخير كرده بود به هر قيمتى به خواست ديرين خود برسد ، و گرنه برخى از كسانى كه در كشتن عثمان دخالت\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nداشتند از ياران معاويه و از بستگان حزب او بودند ، و معاويه اين را به خوبى مىدانست .\r\nمعاويه به اين بهانه تمسك جست تا شرايط و توانايى مقابله با على ( ع ) و هاشميان را فراهم كند ، چرا كه وى ناچار بود شخصيتى از خود نشان دهد تا براى تحقق اهدافش مناسب و سازگار باشد .\r\nاو در اين فريبكارى و نيرنگ بازى خود كامياب شد ، زيرا با دشمنى با على ( ع ) به صورت همتاى وى درآمد . كم‌خردانى پيرامون معاويه گرد آمدند كه براى رسيدن به اهداف خود به هر قيمتى آمادگى داشتند ؛ آنان به محافل و اجتماعات مىرفتند و چنين تبليغ مىكردند كه خليفهء مسلمانان به دست على ( ع ) كشته شده ، و ابراز ناراحتى مىكردند و مىگريستند . در نهايت به تدريج كسانى را كه به صلاح و خيرخواهى شناخته شده بودند فريفتند تا بدين ترتيب تبليغات در مردم مؤثرتر گردد . اين تبليغات و ادعاها در سطح وسيعى گسترش يافت ، و دلهاى ضعيف را تحت تأثير قرار داد و كاملا مورد قبول مردم واقع گشت ، تا آنجا كه به دشنام قاتل عثمان پرداختند ؛ آنان در آتش انتقام و خونخواهى مىسوختند ، معاويه و حزب او نيز با افراشتن پيراهن عثمان و گريه‌هاى طولانى به تحريك عواطف مردم دست زدند . آنان سوگند خوردند كه ، جز براى غسل جنابت ، دست به آب نزنند و بر بستر نخوابند تا اينكه كشندگان عثمان را بكشند و از كسانى كه زمينهء قتل خليفه را فراهم آوردند انتقام بگيرند .\r\nعمرو بن عاص با دو فرزندش پياده به دمشق آمد ، و در حالى كه چون زنان مىگريست و مىگفت : واى بر عثمان ، واى بر خاموش شدن حيا و دين ، با چنين حالى به شهر وارد شد و بر ضدّ على ( ع ) در كنار معاويه قرار گرفت . اين در حالى بود كه او مىدانست مردم با على ( ع ) بيعت كرده‌اند ، ولى او با بيعت با على ( ع ) مخالف بود . [ 21 
  ] وى با معاويه شرط كرد كه به ازاى تظلم دروغينش در مورد قتل عثمان ، فرمانروايى مصر را مادام العمر به او واگذار كند . معاويه نيز پذيرفت و هيچ اهميت نداد كه عمرو بن عاص خود از كسانى بود كه مردم را عليه عثمان تحريك مىكرد و در قتل او شركت داشت ، هيچ يك از اينها مادام كه عمرو بن عاص با على ( ع ) دشمنى مىورزيد براى معاويه مهم نبود . اصولا تكيهء اصلى معاويه بر همان عناصر متمرد و ياغى بر على ( ع ) بود .\r\nمخالفان و دشمنان على ( ع ) در انديشهء خود نيرومندتر شدند ، و قدرت معاويه\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nافزون گشت و پايه‌هاى اقتدارش استحكام يافت ، و او همه را از شركت در قتل عثمان مبرا كرد جز على ( ع ) ، و در اين ميان بعضى از مخالفان عثمان و شورشگران عليه او نيز به سوى شفقت و رحمت به او تغيير جهت دادند .\r\n\r\nعايشه و عثمان\r\nام المؤمنين عايشه در مكه بود كه اخبار مدينه را شنيد ، وى هنگامى كه مدينه را ترك مىگفت عثمان در محاصره بود . مردى اخضر نام بر عايشه وارد شد و عايشه از او پرسيد : مردم چه كردند ؟ گفت : عثمان مصريان را كشت ، عايشه گفت : انا لله و انا اليه راجعون ، آيا رواست كه مردم حق طلب و مخالف منكر كشته شوند ؟ به خدا سوگند چنين امرى را رضا نخواهيم داد . در اين لحظه او عثمان را محكوم كرد و نظرش اين بود كه مردم در اعتراض به عثمان بر حق بودند . پس از آن مرد ديگرى را ديدار كرد و از او نيز پرسيد : مردم چه كردند ؟ گفت : مصريان عثمان را كشتند ، گفت : عجب ! اخضر گمان كرد مقتول خود قاتل است . تا اينجا هيچ‌گونه تغييرى در عايشه ديده نشده بود . اما زمانى كه مكه را به قصد مدينه ترك مىگفت ، شنيد كه پس از كشته شدن عثمان مردم با على ( ع ) بيعت كرده‌اند فرياد زد : مرا برگردانيد عثمان مظلوم كشته شد ، به خونخواهى عثمان برخيزيد [ 22 
  ] اى كاش زمين و آسمان به هم دوخته شود ، اگر كار در دست على ( ع ) بيفتد ! برگردانيد مرا ، برگردانيد مرا ، به خدا سوگند عثمان مظلوم كشته شد و به خدا قطعا خون او را طلب خواهم كرد .\r\nآن مرد به او گفت : چرا ؟ ! به خدا نخستين كسى كه سخنش را تغيير داد تو بودى ، بىترديد اين تو بودى كه گفتى اين احمق را بكشيد كه كافر شده است ، عايشه گفت : گفتم و گفتند ، اما گفته دوم من از گفته اول من بهتر است ، آن مرد اين شعر را برخواند :\r\nآغاز و دگرگونى از توست باد از تو و باران از توست تو بودى كه به كشتن خليفه فرمان دادى و گفتى كه او كافر شده است ، امويان كه به مكه گريخته بودند برگرد عايشه جمع شدند ، طلحه و زبير نيز اين نظر را پسنديده به مكه آمدند و به عايشه پيوستند لشكر بصره اين گونه پديد آمد ؛ گريه بر عثمان اوج گرفت و با على ( ع ) اعلان جنگ شد .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nنبرد جمل اتفاق افتاد [ 23 
  ] و بعد از آن جنگ صفين روى داد . صفين مهم بود و به درازا كشيد ، و سرانجام معاويه به نيرنگ و خدعه متوسل شد و كار به حكميت كشيد و بر خلاف موازين الهى عمل شد ؛ سپس جنگ نهروان به وقوع پيوست كه مارقين [ تهىشدگان از ديانت 
  ] و خروج كنندگان بر امام مسلمانان آن را پديد آوردند و امام پيروز شد و آنان را پراكنده ساخت .\r\nپس از آن امام شهيد شد ، و به سراى جاويدان شتافت ، در حالى كه رسالت خويش را به بهترين شكل به پايان برد و عدالت را برقرار ساخت و بر سيرت پيامبر وفادار ماند و تعاليمش را به كار بست ، درود و رحمت و مغفرت خداوند بر او باد .\r\nپس از امام على ( ع ) فرزندش حسن ( ع ) با وصايت پدر و نيز بيعت مردم به خلافت رسيد . او « ريحانه » رسول خدا و فرزند او و جانشين او در ميان امت بود .\r\nمعاويه با وى به مقابله برخاست و عليه او اعلان جنگ كرد ؛ مقابله‌اى كه مورد نفرت آن حضرت بود . معاويه شيوه‌هاى حيله‌گرانه‌اى در پيش گرفت كه مردم را از گرد امام حسن ( ع ) پراكنده سازد و ضربت نهايى را وارد آورد ، تا در نهايت پايه‌هاى قدرتش استوار و حكومتش با موفقيت قرين گردد .\r\nاز تدبير و خردمندى حسن ( ع ) اين بود كه به منظور جلوگيرى از پيروزى نهايى معاويه و متوقف كردن او ، صلح را پذيرفت . اگر معاويه توانسته بود با خشونت و غلبه بر او پيروز شود قطعا دست به اعمال انتقامى مىزد و چنان كه شيوه فاتحان است ، هيچ مانعى قادر نبود جلو خشونتهايش را نسبت به مخالفان بگيرد . اما حسن ( ع ) با شرايطى كه گذاشت معاويه را در موقعيتى قرار داد كه هرگز احساس قدرت مطلق نكند تا هر چه خواست انجام دهد . وجود حسن ( ع ) بر معاويه گران مىآمد و لذا به وسيله زهر راه نجاتى براى خود جست ، انا لله و انا اليه راجعون ، معاويه به خواسته‌اش رسيد و : « ان ربك لبالمرصاد » ( قطعا خدايت در كمين است ) .\r\n\r\nمعاويه و خلافت\r\nمعاويه ، فردى فرومايه و حقير بود كه در پناه اسلام عزت يافته بود و هرگز به خواب هم نمىتوانست ببيند كه روزى بر مسند فرمانروايى و خلافت اسلامى بنشيند .\r\nاو و پدرش و حزب ورشكسته‌شان به « طلقاء » [ آزادشدگان 
  ] شهرت يافته بودند .\r\nروزى كه خداوند پيروزى عزيزى را نصيب پيامبرش كرد « آنان اسلام آوردند ، ولى دلهايشان انباشته از كينه نسبت به اسلام بود و دنبال فرصت بودند تا به نابودى اسلام\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nو محو بنيادهاى آن دست زنند . پس از اسلام آوردن ابو سفيان هيچ تغييرى در درون وى پديد نيامد » .\r\nاز معاويه بعيد نبود كه چنين بىپروا به مقابله با على ( ع ) برخيزد ، زيرا وى وارث دشمنى ديرين بين هاشميان و امويان بود ، و اين عداوت « عداوتى ذاتى و عميق و غير قابل تغيير و زوال بود » . بزرگترين گرفتارى و مصيبت براى امت اسلامى از ناحيه كسانى بود كه وقتى به قدرت رسيدند رحم و شفقتى نمىشناختند ، و هيچ سابقه‌اى در گسترش عدالت نداشتند ، و دلهايشان انباشته از كينه بود ، و جانهايشان در آتش انتقام مىسوخت ؛ و اكنون فرصت آن را يافتند كه كينه ديرين و خفته را بيدار كنند و دشمنى پنهان را آشكار سازند .\r\nبر معاويه گران بود كه از على ( ع ) به نيكى ياد شود ، و نمىتوانست قبول كند كه براى على ( ع ) در جهان پيروانى پيدا شود كه حرمت وصاياى پيامبر را نگه دارند و حق على ( ع ) را رعايت كنند . لذا به صورت يكسانى به تمامى كارگزارانش نوشت : « تفحص كنيد و ببينيد اگر كسى دلايلى مبنى بر لزوم دوستى با على ( ع ) و اهل بيت او اقامه مىكند ، نامش را از ديوان حذف و سهميه‌اش را قطع كنيد » .\r\nاز بزرگترين بلايا براى مسلمانان اين بود كه معاويه باب انتقامجويى را گشود ، و بسيار كسان بودند كه به اين جرم بازداشت شدند . معاويه بدين وسيله مىخواست بين صفوف مسلمانان عداوتى ايجاد كند كه نسلى از نسل ديگر به ارث ببرد . وى عصبيتهاى قبيله‌اى را برانگيخت تا راهى براى تحقق اهدافش بازشود .\r\nمدائنى در كتاب « احداث » آورده است كه معاويه دستور العملى يكسان به كارگزارانش صادر كرد كه : هر كس مطلبى در فضايل على ( ع ) و آل على نقل كند خونش حلال است .\r\nخطيبان در همه جا به بدگويى از على ( ع ) پرداختند و هر چه خواستند عليه وى و خاندانش گفتند ، در اين ميان مردم كوفه كه غالبا شيعه بودند ، بيش از ديگران گرفتار بلا و رنج شدند ؛ زمانى كه مغيرة بن شعبه [ 24 
  ] فرمانرواى كوفه شد و پس از آن زياد بن سميه آمد و بصره را نيز ضميمه كوفه كرد . در اين دوره هر كس به دوستى على ( ع ) متهم مىشد كشته مىشد ، خانه‌اش ويران و دستها و پاهايش بريده مىگرديد ، اين دوران خطرناكترين دوران براى مسلمانان بود .\r\nاما كسانى كه همشأن معاويه بودند و نسبت به او اخلاص مىورزيدند و طبق ميل او عمل مىكردند ، بدگويى و دشنام از على ( ع ) و بيزارى جستن از وى را تبليغ\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nو ترويج مىنمودند . مزدوران بدين وسيله به معاويه تقرب مىجستند ، و عالمان فاسد در انتشار داستانهاى دروغين او را يارى مىكردند ؛ سرانجام كار به جايى رسيد كه در شام مجالس وعظ با دشنام على ( ع ) به پايان مىرسيد . [ 25 
  ] با اين همه معاويه مىانديشيد كه چنين اعمالى زياد مفيد فايده نخواهد بود ، زيرا كه اين اعمال از روى ترس و وحشت‌آفرينى صورت مىگيرد و طولى نخواهد كشيد كه همه چيز دگرگون مىشود . بنابراين معاويه دست به كار ديگرى نيز زد و آن مقرب ساختن دشمنان على ( ع ) و نزديك شدن به كسانى بود كه به عنوان پيروان عثمان شناخته شده بودند . معاويه به آنان هداياى زياد بخشيد و مهربانى بسيار كرد ؛ نام آنان و قبيله‌شان را ثبت كرد تا به آنان اعتبار بخشيده باشد ؛ و اين اسامى به مقامات بلند پايه اموى گزارش مىشد تا از محبتها و بخششهايشان بهره‌مند گردند . در چنين جوى بسيار كسان بودند كه از ترس تيغهء شمشير و هراس از زندان ، تنگى گور و سياهچال و تبعيد به معاويه تقرب مىجستند . در اين ميان شيعيان على ( ع ) تمامى اين فشارها را مىديدند ولى استوار بودند ، ستمهاى معاويه را تحمل مىكردند ، اما هرگز از ترس سر به نيست شدن و يا هراس گامهايشان نلرزيد و از عقيده خود دست نكشيدند .\r\nپس از آن معاويه به قصد پيروزى بيشتر نقشه تازه‌اى طرح كرد ، و آن اين بود كه عده‌اى فريبكار و دونمايه را استخدام كرد تا طبق سفارش و ميل او از زبان پيامبر حديث جعل كنند ، بدون اينكه از بازخواست شدن و يا مجازات دروغ بستن به خدا و رسول پروا نمايند . همان‌گونه كه بر سر راه ارتكاب جناياتى چون كشتار مسلمانان با كوچكترين سوء ظن و يا تهمت ، مصادره اموال ، بىحرمتى به نواميس مردم ، اسارت زنان ، ويرانى خانه‌ها ، افكندن اجساد در كوچه‌ها و خيابانها ، كشتن افراد در مساجد ، دستگيرى افراد بىگناه به اتهامات دروغين و موارد بسيارى از اين نوع اعمال كه دل هر مسلمانى از يادآورى آنها شرحه شرحه مىشود و جان از رنج بىتاب مىگردد ، به وسيله معاويه هيچ مانعى نبود .\r\nو ما در اينجا از روزگار معاويه درمىگذريم ، چرا كه برشمردن و پىجويى كامل عملكرد معاويه در حوزه كار ما نيست ، آنچه كه محققان و عالمان مسلمان و تواريخ درست و مستند در اين باب گفته‌اند كفايت مىكند و در اينجا مجال آن نيست كه صفحات كتاب را با بيان گسترده كردارهاى زشت و دردناك معاويه سياه كنيم .\r\nتاريخ ، اعمال به دور از اسلام و عدالت معاويه را عليه او ثبت كرده است ،\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nمصونيت يافتن تحت عنوان صحابى چيزى جز بدعت در دين نيست .\r\n\r\nبيعت با يزيد و عملكرد او\r\nمعاويه درگذشت ، در حالى كه بار گناهى بر دوش مىكشيد و وليعهدى تحميلى را بر جاى مىنهاد كه مردم مىبايست قطعا از او اطاعت مىكردند ، همان‌گونه كه حلم و بردبارى دروغين خود را نيز بر مردم تحميل كرده بود تا آنان را به تسليم و اطاعت وادارد . از اقبال بد امت اسلامى كسى سررشته كار را در دست گرفت كه از بدترين بندگان خدا و حقيرترين مردمان بود و در او جز پستى نشانى نبود ، معاويه مىدانست كه چه كسى را بر مردم مسلط كرده و راه سلطه‌گرى وى را هموار كرده است ؛ چنين كارى از شخصى چون معاويه و مكر و ستيزه‌گرى دائمى او بعيد نبود . او كه يزيد را برگزيد از دون طبعى و فسق و بىمبالاتى عملى وى آگاه بود . معاويه براى اين يزيد را وليعهد خويش كرد كه طرح مبارزه با اسلام و اهل بيت را ، كه خود در زندگى آغاز كرده بود ، به پايان برد و بدين ترتيب به هدفش برسد .\r\nيزيد نيز طبق خواست و نقشه پدر عمل كرد و دست به كارهايى بزرگ زد كه قلم از توصيف آنها ناتوان است .\r\nاو در آغاز كار حسين ( ع ) فرزند دختر پيامبر را به شهادت رساند و بانوان حرمش را به اسارت برد ، به گونه‌اى كه دل هر انسانى را به درد مىآورد چه رسد به مسلمانى كه حسين ( ع ) را مىشناسد و منزلت او را در نزد رسول خدا و اسلام مىداند . چه عظيم و دردناك است اين جنايت كه تنها را مىلرزاند و جانها را از حسرت و درد ذوب مىكند . حادثه كربلا حلقه‌اى از يك سلسله جناياتى بود كه پىآمدهاى نكبت‌بارى پديد آورد . « انا لله و انا اليه راجعون » .\r\nدر سال دوم ، يزيد شهر پيامبر ( مدينه ) را براى سپاهيانش حلال كرد ، سربازان پاى در سرزمين وحى گذاشتند و در آن فساد كردند و « حرث » و « نسل » [ اشاره به آيه 205 سورهء بقره 
  ] را نابود كردند و چون سيلابى به خيابانهاى آن شهر پاك سرازير شدند ، به خانه‌ها حمله كردند ، از نواميس مردم هتك حرمت نمودند ، اموال مردم را به غارت بردند و زارى و فرياد زنان شوهردار بر همسران و فرزندانشان دلهاى آنان را نرم نمىكرد ، و ناله‌هاى هراسناك كودكان وحشتزده قلوبشان را نمىلرزاند .\r\nبانوان مدينه مانند پرندگانى بودند كه شاهينهاى درنده به شكارشان پرداخته\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nو يا چون گله‌هاى گوسفندى كه مورد حمله گرگهاى خونخوار واقع شده‌اند ؛ آنان سه روز در بند اين وحشيان بودند و با آنان هر چه خواستند كردند . مروان بن حكم اين جنايات را نظاره مىكرد و به وجد و طرب آمده بود ، و از اينكه مىديد بزرگان صحابه و نخبگان عرب و قهرمانان اسلام به نزد فرمانده سپاهيان كشانده مىشوند تا با يزيد به بندگى بيعت كنند ، احساس غرور مىكرد . آنچه امت ديد در برابر چشم بيدار خداوند روى داد ، و هيچ چيز در آسمان و زمين بر خداوند پوشيده نيست .\r\nيزيد در سال سوم ، كعبه را نابود كرد و شايد از اينكه انتقام لات و هبل و عزّى از كعبه گرفته مىشد سبب آرامش خاطر امويان بود ؛ اين همان وليعهد معاويه بود كه وى او را شايسته زمامدارى و ولايت امرى مسلمانان دانسته بود . ما در اينجا از ذكر اعمال زشت يزيد كه مشهورتر از آن است تا گفته شود ، درمىگذريم . « ان ربك لبالمرصاد » . روزگار وى به درازا نكشيد و خداوند امت اسلامى را از شر او آسوده كرد . خداوند « شديد الانتقام » است .\r\n\r\nانتقال حكومت از سفيانيان به مروانيان\r\nپس از يزيد بن معاويه ، كه از خاندان ابو سفيان بود ، خلافت به دست بنى مروان افتاد ، چرا كه دورهء معاويهء دوم پسر يزيد [ 26 
  ] چندان طول نكشيد . وى از حكومتى كه به ناحق ارث برده بود كناره‌گيرى كرد . او صاحب حق را مىشناخت ؛ پدر و جدش غاصب بودند ، او خود در سخنرانيش اين حقيقت را صريحا گفت :\r\n« همانا خلافت ريسمان الهى است ، جدم معاويه با صاحبان خلافت درگير شد ، چه كسى براى خلافت شايسته‌تر از على بن ابى طالب ( ع ) است . معاويه شما را به راهى كه مىدانيد برد ، و سرانجام با بار گناه به سوى گور رفت . پس از آن فرمانروايى را به پدرم كه شايستگى آن را نداشت سپرد ، و او با پسر دختر رسول خدا به نزاع و جدال برخاست ، پس عمر او كوتاه شد و دنباله‌اش بريده گشت ، و با بار گناه به گور رفت » .\r\nآنگاه گريست و گفت :\r\n« به يقين گرانترين اعمالى كه پدرم عليه ما به كار بست ، و مىدانيم كه از بديهاى او بود ، اينكه فرزندان رسول خدا ( ص ) را كشت ، شراب را حلال كرد و كعبه را ويران ساخت . شيرينى خلافت را نچشيدم ، پس تن به تلخى آن نيز نخواهم داد ؛ شما خود دانيد با خلافت . به خدا سوگند اگر در دنيا خيرى است از آن بهره‌اى\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nبرديم و اگر شر است تبار ابو سفيان از آن نيز برخوردار شدند . » [ 27 
  ]\r\nسپس از مسندى كه از جمجمه بىگناهان و نيكان مسلمان تهيه شده بود فرود آمد ، و جامه‌اى كه از مكر و نيرنگ و فريب بافته شده بود به درآورد ، و از آلوده شدن به چنان جرايمى گريخت ، خدايش رحمت كند .\r\nبعد از آنكه فتنه‌ها در شام و ديگر بلاد درگرفت ، و تعصبات قبيله‌اى چهره نمود ، و جنگها در سرتاسر جهان اسلام پديد آمد ، و صداى مخالفتهاى بسيار عليه امويان برخاست ، مروان بن حكم زمام امور را به دست گرفت .\r\nمروان خليفهء مسلمانان شد ، اما خلافتش كوتاه بود و در سال 65 هجرى به دست زنش ام خالد بن يزيد كشته شد ، و او از شمار اندك كسانى است كه به دست زنان كشته شده‌اند .\r\nپس از مروان فرزندش عبد الملك به خلافت رسيد ، كه پس از پدرش با وى بيعت شد ، در شرايطى او خليفه شد كه امور آشفته بود و جهان اسلام از بىنظمى امويان و سوء تدبير آنان در تلاطم بود . عبد الله بن زبير در آستانه پيروزى بود ؛ مختار بن ابى عبيده ثقفى به خونخواهى حسين ( ع ) برخاست و كشندگان حسين را به سختى مجازات و تار و مار كرد و دلهاى مؤمنان را آرامش بخشيد ، و شرك‌زدگان فرومايه را از دم تيغ گذراند ؛ خداى رحمتش كند و به او جزاى خير دهد . به قدرت رسيدن عبد الملك ، آغاز يك خونريزى بىپايان بود ، وى كينه‌توزى بود كه قلبش رحمت نمىشناخت ، و ستمگرى بود كه سابقه‌اى در دادگرى نداشت ؛ روزگار او روزگار ستم و وحشت بود .\r\n\r\nولادت امام صادق ( ع )\r\nدر روزگار عبد الملك بن مروان ، در شب جمعه هفدهم ماه ربيع الاول سال 82 هجرى « 1 »  امام ابو عبد الله جعفر صادق ( ع ) زاده شد ؛ روزگارى كه امت اسلامى طعم تلخ حكومت ستمگرانه عبد الملك را مىچشيد ، مبلغان فاسد انديشه‌هاى فاسد مىپراكندند و فرمانروايان ستمگر چيره بودند . در جهان اسلام افراد خون‌آشام با قربانى كردن بىگناهان نزد پيشوايان تقرب مىجستند ، و افراد نيك نفس امت كه با چنين اعمال وحشيانه‌اى مخالفت مىكردند در معرض خطر و خشم و آسيب\r\n\r\n","description":"","footnote":" ( 1 ) و برخى نيز گفته‌اند در اول ماه رجب ","page_name":" 55 ","page_number":55},
  {"content":"\r\n\r\nقرار مىگرفتند .\r\nامام در دامن رسالت تولد يافت ، و در بيت نبوت رشد يافت ، و در حريم وحى روييد ، و از نيايش زين العابدين و پدرش باقر عليهما السلام تربيت آموخت .\r\nوى دوازده سال ، و به گفته‌اى پانزده سال ، و بر اساس روايت مدائنى شانزده سال را با جدش زين العابدين گذرانده و از مكتبش دانش و تربيت آموخت .\r\nبىگمان زين العابدين برترين شخصيت هاشمى ، و سرور اهل بيت در روزگارش بود . و نيز وى داناترين فرد امت در آن روزگار و پارساترين كس و صادقترين شخص در نقل حديث به شمار بود . جعفر پس از درگذشت نيايش تحت سرپرستى پدرش باقر ( ع ) [ 28 
  ] قرار گرفت ؛ پدرى كه در پارسايى و عمل بىنياز از معرفى است . امام در چنين محيط شايسته‌اى رشد يافت و تربيت شد ، و جانشين پدر گشت ، و پس از او بار امامت و رهبرى را بر دوش گرفت . وى پس از وفات جدش نوزده سال با پدر زيست .\r\n\r\nرشد و پرورش امام صادق\r\nبدون ترديد امام صادق در جامعه‌اى به سر مىبرد كه به دليل مراقبتهاى شديدى كه از طرف امويان اعمال مىشد ، كسى جز با مخفى كارى و تقيه نمىتوانست با اهل بيت رابطه برقرار كند . وى شاهد بود كه دانش‌پژوهان با مراقبت شديد با حوزهء علمى جدش و پدرش تماس مىگرفتند ، چرا كه زمانى كسى قادر نبود آشكارا با اهل بيت ارتباط داشته باشد ، و اگر كسى رابطه‌اش آشكار مىشد ، سرانجامى جز گور و يا زندان ابد نداشت .\r\nامام صادق در روزگارى مىزيست كه هواهاى نفسانى با هم درگير بودند ، آشفتگى فكرى پديد آمده بود ، امواج كينه و ستم سر برآورده بودند ، و ستم و وحشت در همه جا موج مىزد .\r\nمردمان با سخن‌چينى و لو دادن يكديگر و متهم كردن اين و آن ، به زمامداران نزديك مىشدند ؛ نه جان افراد حرمتى داشت و نه ديانت ارزشى ، نه تنها نظمى جامعه را زير پوشش نداشت ، بلكه بىنظمى بر همه جا حاكم بود و زمامداران ، خودكامانه فرمان مىراندند و مردم در راه اغراض و اهدافشان بازيچه‌اى بيش نبودند .\r\nدر اين ميان بيشترين سختى نصيب شيعيان و ياوران آل محمد بود ، دشمنان آنان دشنام‌گويى به على ( ع ) را سنتى قرار داده بودند كه نمازهايشان را با آن به پايان\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nمىبردند . هيچ كس به مسجد يا معبد و يا محفل و يا حوزه علمى وارد نمىشد مگر اينكه كلماتى مىشنيد كه از تباهى و پليدى درونى گويندگان آنها خبر مىداد ؛ سخنوران واعظان و قصه‌پردازان سخنشان را جز با دشنام به على ( ع ) آغاز نمىكردند .\r\nآل محمد اين مشقتها و مشكلات را با دلهاى آرامش يافته‌اى كه خداوند به صابران وعده داده است ، تحمل كرده و پذيرا شدند . امام صادق تمامى اين حوادث را در مراحل رشد و تربيت خويش ديد ، و يا آنها را بىپيرايه و مستند از پدرش شنيد .\r\nآنچه در اين روزگار بر امت اسلام و آل محمد ، كه حاملان علم و پيام‌آوران رسالت اسلام بودند گذشت ، جملگى در برابر چشمان بيدار خداوند واقع شد .\r\nامام صادق ( ع ) سه سال از خلافت عبد الملك ، نه سال و هشت ماه از خلافت وليد بن عبد الملك ، سه سال و سه ماه و پنج روز از خلافت سليمان بن عبد الملك ، دو سال و پنج ماه از خلافت عمر بن عبد العزيز ، چهار سال و يك ماه از خلافت يزيد بن عبد الملك ، بيست سال از خلافت هشام بن عبد الملك ، يك سال از خلافت وليد بن يزيد ، شش ماه از خلافت يزيد بن وليد را درك كرد . پس از آن به دليل آشفتگى و هرج و مرج فراوان عملا خليفه‌اى از امويان وجود نداشت ، و سرانجام در سال 132 هجرى خلافت اموى پايان يافت .\r\nامام صادق همه اين ادوار را در شرايطى گذراند ، كه خود و خاندانش تحت كنترل جاسوسان و در فضايى از مراقبت قرار داشتند ، و اين مراقبت ناشى از تهمتهايى بود كه دشمنان اهل بيت به قصد تقرب به دشمنان آن خاندان ساخته و پرداخته بودند . او مىديد كه عده‌اى از پيشوايان شيعى به قتلگاه فرستاده مىشدند و عده‌اى زندانى مىشدند ، و بقيه نيز تبعيد مىگشتند . طى نوزده سال بدگويى از جدش على ( ع ) را به گوش مىشنيد و انتقام‌گيرى از خاندانش را به چشم مىديد .\r\nمىديد كه برخى از فرمانداران مدينه روزهاى جمعه علويان را در نزديك منبر جمع مىكردند تا دشنام و ناسزاگويى به على ( ع ) و آل على را بشنوند . تا اينكه به سال 99 هجرى عمر بن عبد العزيز به خلافت رسيد و چنان كه پس از اين خواهد آمد ، دشنام‌گويى به على ( ع ) را پايان داد .\r\n\r\nعصر امام صادق\r\nرشد و تربيت امام صادق با خشونت و سختيها و بلايا همزمان و همراه بود ، گرفتاريهايى كه از طرف زمامداران تباه كنندهء حق و ستمگر بر مردم و بندگان\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nشهوت و دشمنان آشكار آل محمد پديد آمده بود . با اين همه ، مصائب و مشكلات مانع از آن نشد كه امام حق را اظهار نكند و مردم را ارشاد ننمايد و آنان را از آميختن با آن ستمگران بر حذر ندارد . وى مردم را از ارجاع اختلافاتشان به محاكم قضائى ستمگران بازمىداشت و از آميزش و يارى رساندن به آنان و پذيرفتن هر نوع مسئوليتى از طرف آنان نهى مىكرد .\r\nدر روزگار امام صادق بود كه زيد بن على در كوفه قيام كرد ، و هنگامى كه وى به شهادت رسيد ، امام با سخنان بليغى براى وى طلب رحمت كرد ، و به كشنده او نفرين فرستاد . اين حادثه در زمان هشام بن عبد الملك روى داد ؛ هشام ستمگرى كه پس از شهادت زيد دشمنى با آل على را آشكارتر كرد و بر وحشت آفرينيش افزود .\r\nوى به كارگزارانش دستور داد تا بر علويان سخت بگيرند ، و نام آنان را از ديوان حذف كنند و زندانها را از آنان انباشته سازند . به نماينده‌اش يوسف بن عمر ثقفى در مدينه نوشت كه زبان و دست كميت را به جرم مرثيه‌گويى بر زيد ، قطع كند ، همان‌گونه كه دستور داد سهم مردم مدينه را از بيت المال ، به اتهام گرايش به زيد ، قطع كند . او آل ابى طالب را مجبور كرد كه از زيد بيزارى بجويند . اين وقايع و ديگر مصائب و فجايعى كه امام را در برگرفته بود او را تلخكام كرده بود . اما با آن همه تلاشهايى كه امويان كردند ، توجه و عنايت خداوندى سبب شد كه احساس و آگاهى مردم نسبت به آل محمد افزون شود ؛ جلسات و اجتماعات مخفى ، به قصد قيام عمومى و بر انداختن امويان و انتقال خلافت به آل على ، تشكيل گرديد . پراكنده شدن مبلغان انديشه انقلاب و پيدايى اختلافات درونى دولت اموى را آشفته كرد ، ناتوانى به پيكر آن دولت راه يافت و عوامل ويرانى و نابودى بر آن چيره شد . با اينكه اين دوران عصر مباركى براى امام بود ، در عين حال روزگار دردناكى نيز بر او گذشت ، زيرا وى سرنوشت دين اسلام و بىحرمتى نسبت به آن و بىاعتبارى ارزشهاى دينى را مشاهده مىكرد . از اين رو امام دانشگاه و مكتب خود را بنياد نهاد تا به وظيفه ارشاد خويش عمل كرده و احكام دين را تبليغ و بيان كند .\r\nامام صادق در هنگام فروپاشى دولت اموى و شكل‌گيرى دولت عباسى ، دوره‌اى كه شكوفايى علمى پديد آمده بود ، مكتب خويش را پديد آورد ؛ مكتبى كه تعداد پرورش يافتگان و شاگردانش را چهار هزار تن گفته‌اند .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nدوران مبارك\r\nدر دوران ياد شده خانه امام صادق دانشگاهى بود ، كه به حضور عالمان بزرگ در حديث ، تفسير ، حكمت و كلام زينت يافته بود و در حوزه درس وى غالبا دو هزار تن و گاه چهار هزار نفر شركت مىكردند . [ 29 
  ]\r\nكسانى كه در جلسات درس امام حضور مىيافتند دانش طلبان و راويان حديث بودند كه از جاهاى دور مىآمدند و هرگاه مراقبت و كنترل بر طرف مىگرديد كوفه ، بصره ، واسط و حجاز نخبگان خود را به مدينه و دانشگاه امام صادق گسيل مىداشت . و نيز كسانى از قبايلى چون بنى اسد ، مخارق ، طى ، سليم ، غطفان ، غفار ، خزاعه ، خثعم ، مخزوم ، بنى ضبه ، قريش و به ويژه بنى حارث بن عبد المطلب و بنى حسن بن حسن بن على به مدينه فرستاده مىشدند . [ 30 
  ]\r\nجمعى از بزرگان از امام صادق علم و حديث آموخته‌اند كه برجسته‌ترين آنان عبارتند از : يحيى بن سعيد انصارى ، ابن جريح ، مالك بن انس ، ثورى ، ابن عيينه ، ابو حنيفه ، شعبه ، ابو ايوب سجستانى و . . . ، اينان علم‌آموزى از امام را براى خويش شرف و افتخار و فضيلتى مىدانستند كه نصيبشان شده است . [ 31 
  ]\r\nدر اين دوران مبارك و فرخنده حوزهء درس امام صادق شهرتى عظيم به دست آورد . وى رهبر فكرى نهضت فرهنگى آن روزگار بود . در واقع نخستين كسى كه مكتب فلسفى جهان اسلام را پديد آورد ، او بود . نه تنها كسانى كه بعدها مذاهب فقهى را تأسيس كردند در حوزهء امام شركت مىكردند ، بلكه دانش‌پژوهان فلسفه و فيلسوفان نيز از راههاى دور به مكتب علمى او روى مىآوردند . [ 32 
  ]\r\nآنچه گفته شد مربوط است به بخش اول زندگى امام صادق ، كه همان دوران امويان است ، و به كوتاهى اشاره شد ، تفصيل آن را در بحث پادشاهان عصر و فرمانداران شهرش ( مدينه ) خواهيم گفت .\r\nاكنون به اختصار به دوران دوم زندگى حضرت ، يعنى روزگار عباسيان ، خواهيم پرداخت .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n\r\nروزگار عباسيان\r\nزمانى كه مسلمانان انحراف امويان را از دين و بىحرمتى آنان را نسبت به پيشوايان دينى مشاهده كردند ، و ديدند كه با اهل بيت ستيزه مىكنند ، با شيوه‌هاى فريبكارانه و نظام ستمكارانه آنان ، كه با عدالت بيگانه بود و نيز چنان اعمالى در اسلام سابقه نداشت ، شديدا به مخالفت برخاستند .\r\nقيام امام حسين ( ع ) ، فرياد رسايى بود كه عليه امويان برخاست ؛ اين نهضت ، ضربه مرگبارى بود بر پيكر سردمداران ستم ، و شعله‌اى فروزان فرا راه حق‌طلبان و روشن‌كننده راه اصلاح‌گران . پس از حادثه كربلا قيامهاى خونين ديگرى روى داد ، كه راه را براى تغيير رژيم و سقوط كسانى كه بر مسند قدرت جا خوش كرده بودند ، باز كرد ؛ چرا كه دوران آنان به درازا كشيده شده بود و سايه‌شان بر سر مردم سنگينى مىكرد . اين بود كه اجتماعات مخفى ، به قصد اصلاحات انقلابى ، تشكيل شد تا حكومت را از امويان ، كه در واقع از آغاز تا فرجام با اسلام دشمن بودند ، به آل محمد ، كه پرچمداران حق و پيشوايان عدل بودند ، منتقل كنند .\r\nعباسيان در زمرهء پيشگامان يارى علويان به شمار مىرفتند ، و شور و حماسه بسيار در راه تحقق آرمان براندازى امويان و دادن قدرت به علويان از خود نشان مىدادند . در آن روزگار محمد بن عبد الله بن حسن از نظر سياسى فعال بود ، و طى يك نشست ، هاشميان و عباسيان و علويان با وى به خلافت بيعت كردند ، و نخستين كسى كه با او بيعت كرد سفاح و برادرش منصور بود .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nشعله انقلاب زبانه كشيد ، شعارهاى انقلاب حول محور شخصيتى با عنوان « رضا آل محمد » مىگشت . روزگار امويان به پايان رسيد و فرمانروايى آنها فرو پاشيد و خداوند بندگان خود و جهان اسلام را از شر آنان آسوده كرد . مسلمانان به عصر تازه‌اى دل بستند ؛ عصرى كه اميدوار بودند زمين از فساد پاك شود و عدالت گسترده گردد . اين اميدوارى زمانى افزون شد كه ديده شد در رأس دولت جديد پيشوايى از علويان قرار گرفته كه ترديدى در مشروعيت و حقانيت خلافتش وجود ندارد . عباسيان ، با توجه به خويشاونديشان با پيامبر ، به دروغ خود را شايسته‌تر براى خلافت معرفى كرده بودند .\r\n\r\nسفاح\r\nحوادث پى هم روى داد ، چرخ روزگار گشت ، و خلافت به دست عباسيان افتاد . عباسيانى كه مدعى بودند جز آنان كسى در خور عنوان « آل محمد » نيست . با ابو العباس سفاح [ 33 
  ] بيعت شد . روزگار او روزگار انقلاب و شورش بود و مردم به سركوب و تعقيب بازمانده‌هاى اموى سرگرم بودند . وى با مهارت چنين تظاهر كرد كه نسبت به پسر عموهاى خود مهربان است ، و در صدد آزار آنان نيست و بدين ترتيب مىخواست دلها را به سوى خود جلب كند ، و بدين وسيله مردم را متقاعد كند كه حق با آل على است ، و خودش نيز از كسانى است كه به بيعت با آنان گردن نهاده است . سياست دولت جوان و جديد چنين اقتضا داشت كه سفاح با پسر عموهايش نرم و مهربان باشد ، و به خونخواهى از قاتلان امام حسين ( ع ) تظاهر كند . تمامى اين امور به قصد بازى دادن مردمى بود كه اندك اندك متوجه مىشدند عباسيان به نام اهل بيت آهنگ خلافت خود را دارند ، و اصولا منظورشان از اهل بيت خودشان هستند نه علويان . اعمال چنين انديشه و سياستى براى انحراف افكار عمومى بود .\r\n\r\nمنصور\r\nخلافت سفاح چندان ادامه نيافت ، و به راهى كه بايستى مىرفت رفت . پس از وى خلافت به برادرش منصور [ 34 
  ] رسيد . منصور سياستمدار هوشمندى بود كه از تجربه‌ها ، درس بيدارى آموخته بود و حوادث به او ياد داده بود كه با همه ، حتى با نزديكانش ، محتاط باشد .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nمنصور در شرايطى زمام امور را به دست گرفت كه دولت عباسى هنوز كاملا استوار نشده بود ، و از جهات مختلف مورد تهديد بود . علويان ، در حالى كه دلهاى مردم را متوجه خود مىديدند ، عباسيان را از ياران و دعوت كنندگان به خود مىدانستند ، و خلافت را حق خويش مىشمردند . رهبران انقلاب نيز گمان مىكردند فرمانروايى عباسيان موقت و در مرحلهء انتقال است و هرگاه بخواهند قادر خواهند بود آنان را بر كنار كنند ، و بازماندگان اموى نيز كه جان به در برده بودند نمىتوانستند خطرآفرين باشند .\r\nعالمان مدينه آشكارا به نادرستى بيعت با عباسيان فتوا دادند .\r\nاين مشكلات و مسائلى مشابه آنها بود كه در مقابل منصور قرار گرفته و او را آشفته خاطر و تلخكام كرده بود . در ميان اين مشكلات به نظر منصور مهمترين مشكل همان مسئلهء علويان و در پيشاپيش آنان امام صادق بود . وى به شدت از درگير شدن با امام احتراز مىجست و تلاش مىكرد تا با توسل به ترفندهاى مختلف ، اين مانع و پىآمدهاى آن را از سر راه بردارد .\r\nزمانى كه منصور خلافت را به دست گرفت ، نگاهى به گذشته‌اش انداخت و روزگار اندوهناك خويش را به ياد آورد ؛ روزى كه بىپناه بود ، امواج ترس و بيم به هر سويش مىكشاند ، نيازمندى و ضرورت زندگى به حرفه نقل روايت سوقش مىداد . وى هنوز تازيانه خوردن و تاريكى زندان در عهد امويان را فراموش نكرده ، و از ياد نبرده است كه با مدح و ستايش آل محمد شفقت مردم را طلب مىكرد ، و خود او از راويان حديث غدير بوده است . [ 35 
  ] اين حوادث و خاطرات هرگز از ياد منصور نرفته و همواره با او و در برابر اوست .\r\n\r\nعملكرد منصور\r\nاكنون كه منصور امير المؤمنين لقب گرفته ، اموال به عنوان ماليات ، از شرق و غرب به سوى او سرازير است . كسى كه روزى حتى يك درهم نداشت ، اكنون خزانه‌اش چنان انباشته است كه نياز ده سال حكومتش را كفايت مىكند . فردى كه درگذشته هراسان و ترسناك راه درازى را پياده طى مىكرد ، حالا هزاران سرباز و محافظ در ميانش گرفته‌اند . اين بود كه به اقتضاى غريزه و طبيعت به آنچه در اختيار داشت بخل مىورزيد ، حتى بر خودش . جامه‌اش را خود وصله مىزد ، و از يك درهم ( دانق ) نيز نمىگذشت . و لذا به همين نام ( دوانيقى ) شهرت يافت . او براى پرهيز از\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nزوال قدرتش از كوچكترين چيزى مىترسيد . بنابراين كوشيد به زور شمشير ، قدرتش را حفظ كند . پس بين او و خطر ، از اجساد بىگناهان و نيكان ديوارى پديد آمد و دريايى از خون كه خداوند ريختنش را حرام كرده است .\r\nمنصور طبيبى مسيحى به نام « خصيب » را به خدمت گرفت تا به دست او ، به وسيله زهرى كه اين طبيب با دارو مىآميخت كسانى را كه نمىخواست آشكارا نابودشان كند به قتل برساند . براى اين طبيب مسيحى بىايمان ، فرق نمىكرد كه چه كسى كشته مىشود . منصور به او مأموريت داد كه محمد بن ابى العباس را بكشد .\r\nوى زهرى كشنده تهيه كرد و به انتظار ماند تا براى محمد كسالتى پيدا شود . و زمانى كه محمد گرمايى در خود احساس كرد ، طبيب شربتى به عنوان دارو برايش تجويز نمود . بيمار به او گفت شربت را برايش تهيه كند ، و او نيز تهيه كرد و زهر را همراه آن به محمد خواند . مادر محمد نامه‌اى به منصور نوشت و جريان را به اطلاع وى رساند ، منصور فرمان داد تا طبيب را به نرمى سى تازيانه بزنند و آنگاه زندانيش كنند ، اما پس از زندان آزادش ساخت و سيصد درهم به او بخشيد [ 36 
  ] ، اين پول در شرع منصور ، ديه مقتول به شمار مىآمد .\r\nيكى ديگر از انواع مجازات و شكنجه بازداشت‌شدگان و اسيران ، زنده به گور كردن افراد در ميان ديوار بناها بود . ويرانه‌هاى هاشميه و بغداد اگر مىتوانستند زبان باز كنند و سخن بگويند ، نخستين خبرى كه مىدادند ، وجود اجساد پاكانى بود كه بىگناه در درون ديوارها مدفون شده‌اند . تمامى طرفهاى درگير نزد خداوند حاضر خواهند شد .\r\nقلب منصور از مهر تهى بود و رحمت و شفقت در آن جايى نداشت . وى در برابر مناظر غم‌انگيز ، مانند كسى بود كه هرگز ديدن صحنه‌هاى دردناك و درماندگى بيچارگان ناراحتش نمىكند .\r\nدر سفر حج دختر عبد الله بن حسن ( ع ) به ديدار او رفت تا از او بخواهد نسبت به پدرش ، كه اسير و همراه ديگر علويان دربند بود ، عطوفت و گذشت پيشه كند . دختر شعرى سرود و خواند :\r\nرحم كن بر مردى كهنسال كه در زندان در غل و زنجير گرفتار است رحمت آور بر كودكان بنى يزيد كه آنان از فقدان مهر تو يتيم گشته‌اند نه فقدان او\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nاگر ترحم كردى ، خويشاوندى بين ماست نياى ما از نياى شما دور نيست منصور گفت او را به يادم آوردى . پس دستور داد او را به زندان « مطبق » روانه كنند ، اين مكان آخرين مسكن او در اين جهان بود .\r\nاين ماجرا تصويرى است از ستمگرى و سنگدلى منصور ، كه نه عاطفه‌اى داشت ، و نه انسانيتى كه در مورد اين دختر بينوا او را به شفقت وادارد ، و نه پيوند خويشاوندى و حرمت نسب را رعايت كرد ، و نه حالت رقت‌بار دختر در او مؤثر واقع شد . چگونه مىتوان از كسى كه نسبت به اهل بيت به چشم دشمن مىنگريست و قلبش انباشته از كينه به آنان بود و رگهاى گردنش از خشم برآمده بود ، توقع مهر و عطوفت داشت ؟\r\n\r\nمنصور و فرزندان امام حسن ( ع )\r\nبا وجود فرزندان امام حسن ( ع ) ، منصور حكومتش را بر فنا مىديد ، لذا مهمترين مشغلهء ذهنى او نابود كردن آنان بود ، و در راه تحقق اين تصميم هيچ چيز جلودارش نبود . روزى كه در سفر حج وارد مدينه شد ، به اعمال هراسناك و وحشت‌انگيزى دست زد . البته قصد او در اين سفر انجام اعمال حج نبود ، بلكه مىخواست به هنگام درهم شكستن آل محمد از حقيقت آنچه روى مىدهد آگاه گردد .\r\nدر شرايطى كه فرزندان حسن ( ع ) در زندان « رباح » محبوس بودند ، منصور وارد مدينه شد و دستور داد بقيه را نيز بازداشت كنند . خشم و غضب بر چهرهء مأموران و فرماندهانشان آشكار بود . آنان خشونت بسيار به خرج دادند :\r\nفرزندان على ( ع ) را يكى پس از ديگرى دستگير مىكردند و با خشونت و قساوت غير قابل تصور به زندان مىبردند .\r\nعباس بن حسن بن حسن [ 37 
  ] بر در ايستاده بود ، مادرش نيز مراقب وى بود و قلبش از ترس چون پرنده مىزد . مأموران عباس را وحشيانه دستگير كردند در حالى كه مادرش كوچكترين توانى در دفاع و حمايت از فرزندش نداشت . تنها كارى كه مىتوانست بكند اين بود كه از مأموران خواست تا فرزندش را ببويد و از وى خداحافظى كند ؛ اما آنان با خشونت پاسخ دادند : ممكن نيست ! منصور دستور داد محمد بن عبد الله بن عمرو بن عثمان بن عفان برادر مادرى فرزندان حسن را دستگير كنند و وقتى او را در برابر خود ديد سخنانى به او گفت كه در خور ذكر نيست .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nآنگاه دستور داد جامه بر تنش بدرند تا عورتش آشكار شد ، سپس فرمان داد بر وى تازيانه زدند به گونه‌اى كه خون از وى سرازير شد . وقتى كه او را نزد برادرانش آوردند و در كنار برادرش عبد الله بن حسن نشاندند ، به دليل عطش فراوان آب خواست ، اما كسى جرأت نكرد به او آبى دهد ، جز آنكه مردى خراسانى به وى پاسخ داد .\r\nمنصور فرمان داد پس از آنكه اسيران را تازيانه زدند و به غل و زنجير كشيدند ، از مدينه به عراق آورند . در حالى كه منصور از اين اعمال طربناك و از شكنجه اسيران شادمان بود ، كاروان اسيران را در خيابانهاى مدينه به حركت درآوردند و در محاصره سربازان به نمايش گذاشتند . پس از آن با عجله آنان را به كوفه آوردند و در سياهچالهاى هراسناك ، كه شب از روز معلوم نبود ، زندانى كردند .\r\nمنصور اسيران را در دل زمين جاى داد ، و رفتارى با آنان كرد كه با حيوانات درنده نمىكنند ؛ با دلخراش‌ترين روش كه در تصور مىگنجد با زندانيان برخورد كرد . زندانيان شب و روز را نمىفهميدند ؛ وقتى يكى از زندانيان مىمرد جسدش در ميان ديگر اسيران مىماند ، و آنان جز صبر و توكل نمىتوانستند كارى بكنند ؛ قرآن تلاوت مىكردند و نماز برپا مىداشتند و وقت را با خواندن جزوه‌هاى قرآن تشخيص مىدادند . پايان كارشان اين بود كه زندان را بر سرشان خراب كردند و جملگى در زير آوار كشته شدند .\r\n\r\nمشكلات امام صادق ( ع ) در دوران امويان و عباسيان\r\nبه هر حال امام صادق در دو دوره اموى و عباسى با مشكلات بسيار مواجه بود .\r\nدر روزگار امويان امام در معرض خطرات طوايفى قرار داشت كه همواره عليه آل محمد توطئه مىكردند و در انتظار فرصتى براى نابودى آنان بودند . در اين دوره امام استوانهء خاندان نبوت و بزرگ بنى هاشم و شخصيتى برجسته از خاندان محمد بود ، و يكى از رجال امت به شمار مىآمد كه چشم مردم به او دوخته شده بود و حكومت روى او حساب مىكرد . از امويان بعيد نبود كه با انواع آزارها وى را معذب كنند ، اما خداى سبحان او را حفظ كرد و توطئه‌هايشان را به خودشان بازگرداند . زمانى كه ناتوانى در پيكر خلافت اموى راه يافت ، فرصت مناسبى پديد آمد كه مدتى امام در آرامش و اطمينان قرار گيرد و در اين مقطع ، چنان كه پيش از اين اشارتى رفت ، دانش طلبانى از بزرگان امت به حوزهء درس و تعليم وى روى آورند .\r\nاما در روزگار عباسيان امام خارى در چشم آنان بود ، چرا كه وى پيشواى\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nخاندانى بود كه مردم به خاطرشان انقلاب كرده بودند ، دولت اموى با فراخوانى مردم به نام آن خاندان فرو پاشيد ، و شعارهاى بيعت به نام آنان داده مىشد .\r\nدر عهد سفاح ، با توجه به مقتضيات زمان و سياست حكومت ، زندگى امام با وضعيتى خوب و مساعد گذشت ، اما در زمان منصور مشكلات نسبت به گذشته افزونتر و پيچيده‌تر شد . با ذكاوتى كه منصور داشت ، منزلت و جايگاه جعفر بن محمد ( ع ) در ميان امت بر او پوشيده نبود و از اينكه مردم به امام توجه نشان مىدادند بر منصور گران مىآمد . منصور پيش از اين با امام معاشرت داشت و از مقام و دانش او آگاه بود ، لذا با وى بسيار با احتياط برخورد مىكرد . احساس خطر و توهمات و سوء ظنها خاطر منصور را پر كرده بود . سخن‌چينان نيز گوش منصور را از اين گونه دروغ‌پردازيها كه جعفر بن محمد ( ع ) قصد نابوديش را دارد پر كرده بودند .\r\nبا اينكه سياست انزواگرايانه و نظريات واقع‌بينانه امام نسبت به امور مدعاى دروغگويان را تكذيب مىكرد و اندكى از سوء ظن منصور مىكاست ، در عين حال توهم اصلى او را بر طرف نمىكرد . وى در هراس مستمر به سر مىبرد ، زيرا كه از مقام علمى و موقعيت اجتماعى امام آگاه بود .\r\n\r\nاتهامات منصور عليه امام صادق ( ع )\r\nبا گذشت زمان خبررسانى سخن‌چينان عليه امام صادق افزون شد ، و زمينه را براى آشكار ساختن كينه‌هاى پنهان در منصور و ايجاد خشم عليه امام آماده ساخت .\r\nمنصور در سال 147 هجرى به حج رفت ، و به محض ورود به مدينه به ربيع فرمان داد تا جعفر صادق را به حضورش بياورد ؛ وى به ربيع گفت : كسى را بفرست تا جعفر را با خفت و خوارى نزد من بياورد ، خدا مرا بكشد اگر او را نكشم . ربيع خود را به فراموشى زد شايد منصور نيز فراموش كند ؛ اما او بار ديگر يادآورى كرد و گفت : كسى را گسيل دار تا او را با درماندگى نزد من بياورد . امام را آوردند و حضورش را به منصور اطلاع دادند . چون امام بر منصور وارد شد وحشيانه با حضرتش برخورد كرد و سخنانى گفت كه مجال ذكرش نيست .\r\nمنصور گفت : عراقيان تو را امام خود مىدانند و زكات اموالشان را به تو مىدهند ، در حكومت من كفر مىورزى و آشوبگرى مىكنى ، خدا مرا بكشد اگر ترا نكشم .\r\nامام گفت : اى امير ، سليمان را نعمت داده شد و او سپاس گفت ؛ ايوب مورد\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nرنج و آزمايش قرار گرفت ، صبر پيشه كرد ؛ يوسف مظلوم واقع شد ، گذشت كرد .\r\nمنصور گفت : نزديك من بيا ، تو اى ابو عبد الله در نظرم بىگناهى و پاك ، و كمترين آشوبگرى ؛ خداوند به تو بيشترين پاداشى كه نسبت به ارحام و خويشاوندان مىبخشد ، بدهد . آنگاه دستش را گرفت و در كنارش نشاند و گفت : برايم عطرى گرانبها بياوريد . برايش روغنى معطر آوردند ، وى با دستهاى خود امام را عطرآگين كرد ، پس از آن گفت : در امان خدا ؛ بعد گفت : اى ربيع ابو عبد الله را هديه و جامه‌اى همراه كن .\r\nربيع مىگويد من به دنبال جعفر روان شدم و به او گفتم : من چيزى قبل از اين ديدم كه تو نديدى و بعدا چيزى ديدم كه تو نيز ديدى ؛ هنگام ورود به او چه گفتى ؟ امام فرمود : گفتم خدايا ! به چشمان هميشه بيدارت حفظم كن ، با قدرت استوار و بىرقيبت حمايتم نما ، با قدرتى كه بر من دارى از گناهم درگذر ، مبادا هلاك شوم كه اميدم به تو بسته است ؛ خدايا ! تو بزرگتر و بالاتر از كسى هستى كه از او در هراسم ؛ پروردگارا ! به دست تو او را از خود مىرانم و از شرش به تو پناه مىآورم . [ 38 
  ]\r\nفكر از ميان برداشتن جعفر بن محمد ( ع ) در ذهن منصور ريشه دوانده بود ، زيرا مىدانست هزاران كس به امامت او اعتقاد دارند و زكات مالشان را به وى مىدهند ، و به او به ديدهء احترام مىنگرند ؛ چنان كه اكثر ياران و اطرافيان آگاه منصور نيز قايل به امامت جعفر صادق بودند .\r\nمنصور يك بار خواست امام را امتحان كند تا بهانه‌اى براى گرفتار ساختن وى به دست آيد . ابن مهاجر را فراخواند و به او گفت : اين مال را بردار و به مدينه برو و عبد الله بن حسن و جعفر بن محمد و اهل بيتش را ديدار كن و بگو : من از شيعيان شما و مردى غريب از خراسانم و مردم مالى براى شما فرستاده‌اند . سپس با شرايطى به هر كدام مقدارى بده و چون آنان اموال را گرفتند بگو من امانتدارم و دوست دارم نوشته‌اى به عنوان رسيد اين اموال به من بدهيد . او رفت ، وقتى بازگشت ، منصور به او گفت : پشت سرت را چگونه مىبينى ؟ گفت : افراد مورد نظر را ديدم و اين هم نوشته آنان ، به استثناء جعفر بن محمد ( ع ) ؛ او را در مسجد النبى ديدم كه نماز مىخواند ، پشت سرش نشستم و با خود گفتم هنگام رفتن مطلبم را به او خواهم گفت . ولى او با شتاب نماز را به پايان برد و رويش را به من كرد و گفت : اى مرد ، از خدا پروا كن و اهل بيت را فريب مده ، به آن دوستت نيز بگو از خدا بهراسد و خاندان محمد را اغفال نكند ؛ اينان اندك زمانى است كه از امويان خلاص شده‌اند و جملگى نيازمندند .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nگفتم : خدايت اصلاح كند ، موضوع چيست ؟ گفت : نزد من بيا ؛ نزدش رفتم . از تمامى آنچه كه بين من و تو اتفاق افتاده بود خبر داد ؛ چندان دقيق كه گويى او سومين نفر بين ما بود . منصور گفت : اى پسر مهاجر ، همواره در خاندان نبوت محدث وجود دارد و امروز محدث در ميان ما جعفر بن محمد است . [ 39 
  ]\r\nاز اينكه امام شيوه‌هاى محتاطانه‌اى براى حفظ خويش و احتراز از نقشه‌هاى منصور در پيش گرفته و منصور را در به دست آوردن بهانه براى دستگيرى و قتل خود ناكام گذاشته بود ، به منصور گران آمده بود . براى تحقق هدف هيچ راهى نبود كه منصور طى نكرده باشد ، از ارسال نامه‌هاى جعلى از زبان شيعيان جعفر بن محمد ، كه او را دعوت به قيام مىكردند گرفته تا ارسال اموال بسيار براى امام ، همراه با كسانى كه منصور آنان را براى همين كار استخدام كرده بود ، بدين اميد كه امام اموال را بگيرد و يا پاسخ نامه‌ها را بدهد ، و بدين وسيله بهانه براى از ميان برداشتن امام به دست آيد ؛ تمامى اين ترفندها بىنتيجه ماند و جز ناكامى چيزى نصيب منصور نشد .\r\nمسأله امام صادق براى منصور بيشترين اهميت را داشت . بين منصور و امام صادق ارتباطات و ماجراهايى بود كه اكثر مورخان از ذكر آنها خوددارى كرده‌اند .\r\nبين آن دو در دوران امويان رابطه بود و امام بيش از ده سال در زمان خلافت منصور زيست ، در اين سالها مشقات بسيار نصيب امام شد و بارها مورد امتحان قرار گرفت و خطرات از هر سو احاطه‌اش كرده بود . منصور از موقعيت امام اطلاع داشت و از توجه مردم در آغاز نهضت علمى و فرهنگى اسلام با خبر بود ؛ هنگامى كه حوزهء درس امام گسترده و از نظر علمى فعال و پرنشاط بود ، دانش‌پژوهان در آن حوزه گرد آمدند ، شهرتش بالا گرفت . منصور آگاه بود كه وى ، چنان كه پس از اين خواهيم گفت ، در درگيرى اهل رأى و اهل حديث پيشواى اهل حديث به شمار مىرود . منصور از شهرت و آوازهء امام بيم داشت ، و از اين مىترسيد كه با پيشوايى علويان ناگهان انقلابى پديد آيد و عالمان امت كه با جعفر بن محمد ( ع ) پيوند دارند و منزلت اهل بيت را مىشناسند به انقلاب بپيوندند ؛ و آشكارا با اين بيعت مخالفت كرده و آن را نابهنگام دانسته بود . بنابراين منصور بيم داشت كه امام صادق در رأس قيام علويان قرار گيرد و براى دولت جديد مشكل بيافريند .\r\nامام جعفر بن محمد ( ع ) با درك درست و نظر دقيقى كه داشت ، حجابها را\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nمىدريد و حوادث آينده را مىديد و از بسيارى از وقايع ، پيش از آنكه اتفاق بيفتند ، خبر مىداد . امام نظرش پشت كردن به قدرت بود ؛ پيروانش را از بيعت با محمد بن عبد الله نهى كرد و آنان را پند داد كه خود را از امور حكومت موجود بر كنار نگه دارند . در آغاز نهضت ، قبل از آنكه سپاهيان برسند ، ياور آل محمد ابو سلمه خلال خلافت را به امام پيشنهاد كرد ، اما وى قبول نكرد . ابو سلمه قانع نشد و كوشيد بهر قيمتى امام را به پذيرفتن خلافت وادارد . هنگامى كه پرچم جنگجويان پيدا شد ، ابو سلمه به امام نوشت : هفتاد هزار رزمنده به ما پيوسته‌اند ، صلاح كار را بنگر [ 40 
  ] ، و او پاسخ رد داد و گفت حكومت به دست سفاح خواهد افتاد و آنگاه به دست منصور .\r\nابو مسلم خراسانى ، رهبر انقلاب در ايران و فرد قدرتمند آن مقطع تاريخى ، نيز از جعفر خواست حكومت را قبول كند ، اما او نپذيرفت . ابو مسلم مردم را به « الرضا من آل محمد ( ص ) » مىخواند ، و بدين وسيله خشمش را عليه امويان آشكار كرده بود ؛ زيرا امويان نسبت به اهل بيت ظلم روا داشته ، و خونشان را ريخته بودند . او بر سر آن بود كه حكومت را به آل على ( ع ) برگرداند ، چرا كه آنان شايسته‌ترين خاندان براى امر حكومت بودند . اين بود كه نامه‌اى به امام صادق ، پيشواى اهل بيت و بزرگ عصر خويش ، و كسى كه چشمها به او دوخته شده و دلها را مجذوب خود كرده بود ، نوشت و در آن چنين آورد :\r\n« من دعوت به مبارزه را آشكار كردم ، و مردم را از اطاعت امويان به پيروى از اهل بيت فراخواندم ، اگر رغبتى به حكومت داريد كسى برتر از شما نيست » .\r\nامام صادق در جواب نوشت : « نه تو از مردان ما هستى ، و نه زمان زمان ماست » . [ 41 
  ]\r\nحضرت صادق ، با نظر درست و مشى شايسته‌اش ، و آگاهىاى كه به پشت پرده حوادث داشت ، نمىتوانست به تحقق ارزشهاى اسلامى و آرمانهاى امت مسلمان و اصلاح مفاسد اميدى داشته باشد . دعوت ابو مسلم را نپذيرفت ، زيرا همان كسانى كه به ولايت اهل بيت تظاهر مىكردند ، از اخلاص برخوردار نبودند و امام كه به عمق حقايق آگاه بود ، نمىتوانست با اهدافى كه آنان دنبال مىكردند موافق باشد . او با توجه به شرايط و احوال روز و بر اساس برنامه و انديشه‌هاى حكيمانه‌اش عمل مىكرد .\r\nامام صادق از پيش اطلاع داد كه در ميان هاشميان قدرت به دست عباسيان\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nخواهد افتاد . ( به همين دليل بود كه وى در مورد مخالفتش با بيعت با نفس زكيه واقع‌بينانه‌ترين نظر را ابراز كرد . در واقع امامان اهل بيت پيش از امام صادق از ظهور دولت هاشمى كه اشارتى به عباسيان بود خبر داده و گفته بودند كه : عباسيان بر گردن مردم سوار خواهند شد ، شرق و غرب عالم را تسخير خواهند كرد ، چندان ثروت خواهند اندوخت كه پيش از آن كسى نيندوخته باشد ، مدت حكومتشان طولانى و از امويان بيشتر خواهد شد ؛ به اين حوادث قبل از وقوع آنها اشارتى شده بود ) . [ 42 
  ]\r\nهمين‌گونه بود كه علويان داراى تجارب سياسى بودند ، و آگاهيهاى اجتماعى آنان سبب بيدارى و نوعى فراست و با اطلاع از حوادث آينده شده بود ، كه البته اين بيدارى اجتماعى طى انقلابهاى تشكيلاتى و شورشهاى به هم پيوسته آنان در طول و عرض دولت اسلامى پديد آمده بود .\r\n\r\nمنابع و پيوست\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nچيزى را كه بخواهد بر مردم مىبخشد و يا منع مىكند .\r\nمروان به اين علت به عنكبوت معروف بود كه داراى قدى بلند و آشفته و عنكبوت‌گونه بود . [ لسان العرب ، ذيل خيط 
  ] امام على ( ع ) يك بار نگاهى به حكم كرد و گفت : واى بر تو و واى بر امت محمد از دست تو و فرزندت . پس از معاويه بن يزيد در سال 64 هجرى مردم با مروان به خلافت بيعت كردند . او در سال 65 به دست زنش ام خالد بن يزيد كشته شد . او از معدود كسانى است كه به دست زن كشته شده است . ( ابن عبد البر ، 3 / 428 ، حاشيه الاصابه ، چاپ اول ، سال 1328 ه . )\r\nحكم بن عاص را پيامبر به طائف تبعيد كرد ، ولى او در خلافت عثمان به مدينه بازگشت . زهرى و عطاء روايت كرده‌اند كه رسول خدا ( ص ) در حضور اصحاب حكم را لعن كرد و آنان گفتند : اى پيامبر چرا حكم را لعن كردى ؟ ، گفت : وى از شكاف ديوار داخل شد در حالى كه من با يكى از زنانم بودم و او بر من روترش كرد . پيامبر به حكم برخورد كرد و او پيامبر را با دستهايش مورد استهزاء قرار داد و رسول متوجه او شد و گفت : خدايا حكم را قورباغه قرار داده تا بر دست و پا راه رود ، و او در جا تغيير حالت داد و به صورت نامتعادل درآمد .\r\nروزى پيامبر حكم را ديد و به او گفت : واى بر امت من از كسى كه در نطفه توست . در حديث آمده است عايشه مروان را ديد و گفت : اى مروان من گواه بودم كه پيامبر پدرت را هنگامى كه تو در صلب او بودى نفرين كرد و او را به طائف تبعيد كرد و از خود راند . حكم در خلافت عثمان در سال 32 هجرى درگذشت و خيمه‌اى بر گورش برافراشتند و مردم به خشم گرد آمدند ( الإصابة ، 1 / 346 )\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nاسلام آورد و در سال 60 هجرى درگذشت . ابو عمر گفته است كه معاويه و پدرش از گروه « مؤلفه القلوب » بوده‌اند . ابن ابى الحديد معتقد است كه دين‌دارى معاويه مورد طعن و ترديد واقع شده است ( 1 / 111 ) . در مورد نسب معاويه ، به زمخشرى در « ربيع الابرار » نگاه كنيد .\r\nدوران امارت و استاندارى معاويه بيست سال بوده كه عمر بن خطاب وى را به امارت شامات فرستاد . عمر در مدت خلافتش از تمامى نمايندگانش حساب مىكشيد جز از معاويه . پس از آنكه قرارداد صلح بين معاويه و على ( ع ) بسته شد ، معاويه به مدت بيست سال نيز مستقل به فرمانروايى پرداخت .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nاز پيشوايان شورش عليه عثمان بود و در جنگ جمل شركت كرد و به دست مروان بن حكم كشته شد . بغوى با سند درست روايتى آورده است كه : در جنگ جمل مروان نگاهى به طلحه انداخت و گفت پس از اين ديگر خونبهاى [ ثار 
  ] ى خويش را از كسى طلب نخواهم كرد و تيرى به سوى طلحه انداخت و او را كشت . اين حادثه در جمادى الاول سال 36 هجرى روى داد . طلحه هنگام مرگ 64 سال داشت و در بصره به خاك سپرده شد و پس از آن به جاى ديگر منتقل گرديد . ( الاصابه ، 2 / 230 و ابن كثير ، 7 / 246 )\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nاسب داشت و وصيت كرد پنجاه هزار دينار به عنوان صدقه بدهند . هنگامى كه در حال بيمارى يكى از همسرانش را طلاق داد بعنوان يك چهارم حق او هشتاد و سه هزار دينار به وى بخشيد ( الرياض النضره ، ص 389 ) ، و طلاهايى كه بر جاى نهاد با تبر قطعه‌قطعه شد . او در سال 32 و به گفته‌اى 31 هجرى درگذشت و در بقيع مدفون شد .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nمىگفتند ، در ربيع الاول سال 64 هجرى به جاى پدر به خلافت نشست . وى جوان صالحى بود و مدت خلافتش چهل روز طول كشيد . پس از كناره‌گيرى از خلافت به ميان مردم نيامد و كارى انجام نداد و با مردم نيز نماز نگذارد تا اينكه درگذشت ، در حالى كه 21 و يا به گفته‌اى 23 سال داشت و در گورستان « باب الصغير » در دمشق مدفون شد . وقتى مرگش فرا رسيد كسى به او گفت : آيا وصيتى ندارى ؟ گفت :\r\nخير ، با رنجها خداحافظى مىكنم و شيرينيها را براى بنى اميه مىگذارم . هنگام دفن او مروان حاضر شد و گفت آيا مىدانيد چه كسى را به خاك مىسپاريد ؟ گفتند آرى ، معاوية بن يزيد را . گفت آرى ، او ابو ليلى است كه غزارى درباره او گفته است :\r\nمىبينم كه فتنه از پاهاى او برمىخيزد و پس از ابو ليلى حكومت از آن كسى است كه به زور چيره شود\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n.\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\nشخصيت امام صادق امام صادق در فاصله دو دوره امويان و عباسيان\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n.\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\nشخصيت امام صادق\r\nتاريخ مانند آيينه‌اى است كه تصاوير را ضبط مىكند و براى آيندگان نگاه مىدارد . اين ويژگى تاريخ مربوط به تمامى امتهاست ، و تاريخ خود را به يك نظر محدود نمىكند . تاريخ امين است ، و بر امين نارواست كه در امانت خيانت كند .\r\nاگر شرايطى پيش آيد كه تاريخ ناگزير شود حقايق را توأم با تحريفها يك جا نقل كند ، جاودانه نخواهد بود ، و آنگاه حقيقت محض در كنار گمراهيها به تنهايى آشكار خواهد شد .\r\nتاريخ حوادث را چنان كه واقع شده‌اند ، در تمامى اشكالشان ، بدون دگرگونى ، و بدون اينكه يكى را نقل كند و ديگرى را رها سازد ، منعكس مىكند ، و اين وظيفه تاريخ راستين است در تمامى ادوار .\r\nاما توجه به اين حقيقت كه بازيهاى سياسى نقش مهمى در سيطره بر نظام تاريخ و تصرف در سنت آن داشته ، و تاريخ را از اداى امانتش بازداشته ، ناچارمان مىسازد اعتراف كنيم كه تاريخ در انجام وظايف خود به صورت كامل و درست موفق نبوده است . در لابه‌لاى تاريخ مطالبى گنجانده شده كه بسيار دردآور است ، و در مقابل مطالبى حذف شده كه مىتوانست براى آيندگان مايه مباهات باشد . به راستى موجب تأسف بسيار است كه تاريخ آزاديش را از دست بدهد ، و سبب گمراهى گردد ، تا آنجا كه در آئينه ديگران نگريسته شود و ديگران در آن ننگرند .\r\nالبته چنين پديده‌اى ناشى از چيرگان بر تاريخ است نه برآمده از ذات و جوهر تاريخ .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nبا اين همه تاريخ از حقايق قابل اعتماد تهى نيست ، و ما نيز اكنون از لابه‌لاى تعصبات و هواهاى نفسانى موجود در تاريخ ، جوهر زندگى امام صادق را بيرون خواهيم كشيد . اكثر مورخان در نقل شخصيت و زندگى امام صادق كوتاهى كرده و جز اندكى از آن را نياورده‌اند . كسى كه تاريخ ابن كثير را ملاحظه كند و ببيند كه پيرامون شخصيتهاى بىاهميتى سخن رفته ولى از امام صادق مطالب قابل ذكرى نياورده است ، متوجه انحراف و ظلم عظيم ابن كثير خواهد شد . وى در تاريخ خود وقتى به حوادث سال 148 هجرى مىرسد فقط مىنويسد : در اين سال امام جعفر صادق وفات يافت . ابن كثير دوست ندارد كه بيش از اين چيزى بگويد . امثال ابن كثير ، پيش از وى و پس از او ، فراوان‌اند .\r\nاز شگفت‌انگيزترين چيزهايى كه ديديم اين بود كه كسى چون محمد محى الدين ، كه به تحقيق و ضبط الفاظ در تصحيحات و تعليقاتش شهرت دارد ، درباره جعفر بن محمد ( ع ) سستى نشان داده و به كوتاهى گفته است : درگذشت محمد بن جعفر علوى [ 1 
  ] . ممكن است كه اين مسأله ناشى از اشتباه چاپى و يا اشتباه استنساخ از اصل كتاب باشد ، ولى به هر حال لازم است به اين لغزش توجه شود . بر تاريخ واجب است كه شخصيتى چون جعفر بن محمد ( ع ) را به بحث بگذارد و حقش را ادا كند ، چرا كه او برجسته‌ترين شخصيت روزگار خود و عالمترين فرد امت به طور مطلق بود .\r\nدور از حقيقت نخواهد بود اگر بگوييم كه امام صادق داناترين فرد عصر و شايسته‌ترين مردمان براى پاسدارى از ديانت بود ؛ و نيز غير واقع‌بينانه نيست اگر بگوييم آن گامهايى كه امام در روزگار شكوفايى علم برداشت ، تجربه‌اى به مسلمانان بخشيد ، و به آنان آموخت مصلحى كه بزرگان امت و پيشوايان جامعه از او پيروى مىكنند بايد چگونه آدمى باشد ؛ و نيز روشن ساخت اگر علم ، استقلال جوهرى خود را حفظ كند و دانش با حقيقت وجوديش بر جان جامعه انسانى سيطره پيدا كند ، بدون آنكه به زور نياز باشد ، چگونه علمى خواهد بود . اساسا حق اين است كه علم به خاطر حقيقت آن مطلوب باشد ، نه اينكه از طريق زور و نيرنگ خود را تحميل كند .\r\nبسيارى از كسانى كه زندگى امام صادق را مورد بررسى قرار داده‌اند ، راه محافظه‌كارى و پنهانكارى را برگزيده‌اند ؛ از اين رو بررسيها و مطالعات سطحى از محدودهء احتياط و تعصب فراتر نرفته است . با اينكه تصويرى كه از امام صادق در قاب تاريخ با دستى لرزان كشيده شده كاملا مطابق با واقع نيست ، در عين حال روشن و\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nدر تازگى و طراوت بىمانند است .\r\nهدف ما از بحث پيرامون زندگى امام صادق ، بيان جايگاه علمى او در مقام مقايسه با ديگر كسانى است كه شهرت يافته اما در خور آن نبودند ؛ دلايل اين امر روشن و خالى از ابهام است .\r\nدر اينجا ، به عنوان مقدمهء مباحث آينده ، به پاره‌اى از سخنان و آراء عالمان امت ، و پيشوايان مذاهب فقهى اسلام ، و حافظان حديث ، و مورخان بزرگ ، و نويسندگان قديم و برخى از نويسندگان معاصر پيرامون شخصيت امام صادق گوش مىسپاريم .\r\n\r\nآراء عالمان دربارهء امام صادق\r\n« در هر زمان مردى از خاندان ما وجود دارد كه حجت خدا بر خلق خداست ، و حجت زمان پسر برادرم جعفر است ، و هر كس از او پيروى كند گمراه نمىشود و آنكه با وى مخالفت كند هدايت نمىگردد » [ 2 
  ] .\r\nزيد بن على « جعفر از كسانى است كه خداوند دربارهء آنها فرموده است : « پس كتاب را براى برگزيدگان خود در ميان خلق به ميراث نهاديم » . وى از برگزيدگان خداوند است ، و نيز از زمرهء نيكان با سابقه است . [ 3 
  ] در ميان اهل بيت همواره محدثى وجود دارد و محدث اين روزگار جعفر بن محمد است » [ 4 
  ] .\r\nمنصور دوانيقى « هر بار كه جعفر بن محمد را ديدم ، او را در يكى از سه حال ملاحظه كردم : يا در حال نماز بود ، يا روزه‌دار بود ، و يا قرآن تلاوت مىكرد [ 5 
  ] ؛ در علم و عبادت و پارسايى ، كسى را از جعفر بن محمد بالاتر نديدم و نشنيدم و از قلبم نيز نگذشت » . [ 6 
  ]\r\nمالك بن انس « چون به جعفر بن محمد نگريستم ، دريافتم كه او از سلاله پيامبران است » . [ 7 
  ]\r\nعمرو بن مقدام « فقيه‌تر از جعفر بن محمد نديدم . زمانى منصور كسى را نزد من فرستاد و گفت : ابو حنيفه ، مردم فريفته جعفر بن محمد شده‌اند ، پس تو براى آزمايش وى مسائل مشكلى را آماده كن ، من نيز چهل مسأله آماده كردم . پس از آن منصور ، كه در آن ايام در حيره بود ، مرا فرا خواند ؛ وقتى بر وى وارد شدم جعفر بن محمد در\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nسمت راست او نشسته بود ، هيبتى در او ديدم كه هرگز در ديدار منصور نديده بودم ؛ سلام گفتم ، خليفه اجازه داد نشستم . آنگاه منصور رو به جعفر كرد و گفت :\r\nابو عبد الله ايشان ابو حنيفه هستند .\r\nجعفر گفت : آرى و به دنبال آن افزود : پيش از اين نزد ما آمده است . گويا از اينكه مردم درباره او مىگفتند وقتى كسى را ببيند مىشناسد ، اكراه داشت . منصور رو كرد به من و گفت : ابو حنيفه پرسشهايت را با ابو عبد الله در ميان بگذار . من نيز مسائل مورد نظر را مطرح كردم و او پاسخ گفت . وى در پاسخ سؤالات مىگفت شما چنين مىگوييد ، اهل مدينه چنان مىگويند ، و ما نيز چنين مىگوييم ، آراء امام گاه با ديگران كاملا مخالف بود و گاه نيز موافق ، و بدين ترتيب سؤالات چهل‌گانه‌ام پايان يافت . پس از آن ابو حنيفه گفت : مگر نياورديم كه داناترين مردم كسى است كه به اختلاف مردم آگاهتر باشد » . [ 8 
  ]\r\nابو حنيفه « اين شخص از جنس بشر نيست ، اگر در جهان روحانىاى وجود داشته باشد كه هرگاه اراده كند جهانى باشد و يا روحانى ، اوست . اشاره كرد به امام صادق » .\r\nابن ابى العوجاء « جعفر بن محمد صادق داراى علم بسيار و آگاهى كامل بر حكمت و زاهد در دنيا و عارى از تمامى شهوات بود . وى در مدينه زيست و براى پيروانش مفيد و سودمند بود ، و دوستانش را از اسرار علوم آگاه ساخت . پس از آن وارد عراق شد و مدتى در آن ديار توقف كرد . وى هرگز در هواى قدرت نبود ، و بر سر خلافت با كسى ستيزه نكرد . كسى كه در درياى معرفت غرق شود هوس رودخانه نمىكند ، و كسى كه به ستيغ حقيقت صعود كرده است ، هرگز از كوچك شمرده شدن هراسى ندارد » . [ 9 
  ]\r\nابو الفتح محمد بن عبد الكريم شهرستانى « امام صادق از ميان برادرانش ، به جانشينى پدر انتخاب شد . دانشهايى كه از او نقل شده از كس ديگرى نقل نشده است . وى پيشواى حديث بود ؛ يحيى بن سعيد ، ابن جريح ، مالك بن انس ، ابن عيينه ، ابو ايوب سجستانى و ديگران از او حديث نقل كرده‌اند » .\r\nقرمانى در تاريخ خود « جعفر بن محمد در علم و فقه و فضيلت از بزرگان اهل بيت بود » .\r\nابن حيان\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n« جعفر بن محمد موثق است و در وثاقت بىمانند است » . [ 10 
  ]\r\nحافظ ابو حاتم « جعفر بن محمد از عالمان اهل بيت و از بزرگان آن خاندان است .\r\nدانشهايش عميق ، و عباداتش فراوان ، ذكرهايش پيوسته ، پارساييش آشكار ، تلاوت قرآنش بسيار است . وى در قرآن تعمق و تأمل مىكند و از درياى آن گوهرها به دست مىآورد و شگفتيهايش را كشف مىكند . اوقات خود را ، به گونه‌اى كه خويشتن را به محاسبه آورد ، براى عبادتهاى مختلف تقسيم كرده است . ديدار او آدمى را به ياد آخرت مىاندازد ، و شنيدن سخنانش اعراض از دنيا را بر دلها مىنشاند . بهره‌جويى از هدايت او بهشت را نصيب مىكند . نور چهره او حكايت از آن دارد كه از سلالهء نبوت است ، و پاكى كردار او نشانهء آن است كه از فرزندان رسول خداست . از او حديث نقل شده و جمعى از بزرگان امت مانند يحيى بن سعيد انصارى ، ابن جريح ، مالك بن انس ، ثورى ، ابن عيينه ، ايوب سجستانى و ديگران از او بهره علمى برده‌اند ؛ علم‌آموزى آنان از امام صادق شرافت و فضيلت را نصيبشان كرده است » . [ 11 
  ]\r\nكمال الدين محمد بن طلحه شافعى « جعفر بن محمد امام ناطق ، پيشواى با سابقه ابو عبد الله جعفر بن محمد الصادق به عبادت و فروتنى گرايش يافت ، انزوا را برگزيد و به نرمى گراييد و ديگران را از جاه‌طلبى و مردم‌زدگى برحذر داشت » . [ 12 
  ]\r\nابو نعيم اصفهانى « جعفر بن محمد بن على بن حسين به جاى رياست به عبادت پرداخت » . [ 13 
  ]\r\nعبد الرحمن بن جوزى « جعفر بن محمد بن على بن حسين بن ابى طالب ، كنيه‌اش ابو اسماعيل ، ملقب به صادق و طاهر و فاضل ، و مشهورترين لقبش صادق بود » . [ 14 
  ]\r\nابو المظفر يوسف شمس الدين « در اين مسجد ( يعنى مسجد كوفه ) ديدم كه نهصد شيخ هر كدام مىگفتند :\r\nاين حديث را از جعفر بن محمد شنيدم » . [ 15 
  ]\r\nحسن بن على الوشاء « عالمان در حضور جعفر بن محمد اجتماع مىكردند ، و نخبگان امت از فروغ دانش او بهره مىگرفتند ، و او از اسرار و دانشهاى حقيقى سخن مىگفت ، در\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nحالى كه در آن زمان هفت‌ساله بود » . [ 16 
  ]\r\nعبد الرحمن بن محمد حنفى بسطامى « جهان از علم و فقاهت جعفر بن محمد بهره‌مند است ، گفته مىشود ابو حنيفه و سفيان ثورى از شاگردانش بوده‌اند ، و اين براى اثبات مقام علمى او كفايت مىكند » . [ 17 
  ]\r\nابو بحر جاحظ « جعفر بن محمد بن على بن حسين بن ابى طالب فقيهى است بسيار راست گفتار » . [ 18 
  ]\r\nابن حجر عسقلانى « نيكيهاى صادق بسيار ، و خصايل شريف او كامل است . وى از سخن و شيوه‌هاى پدران ارجمند خويش پيروى مىكرد ، و خود را وقف عبادت و اطاعت و زهد كرده بود . چنان به اوراد و شب‌زنده‌دارى و نماز و عبادتش دلبسته و مشغول بود كه فلك نيز نمىتوانست با وى به رقابت برخيزد » .\r\nوزير ابو الفتح اربلى « ابو عبد الله امام بزرگ جعفر صادق ، صاحب اعمال خارق العاده آشكار ، و داراى نشانه‌هاى معنوى شگفت ، خبردهنده از جهان غيب . مادر او و برادرش عبد الله‌ام فروه دختر قاسم بن محمد بن ابى بكر است و مادر ام فروه نيز اسماء دختر عبد الرحمن بن ابى بكر است ، و لذا جعفر بن محمد رضوان الله عليه مىگويد : من دو بار فرزند ابو بكرم . وى در سال 83 متولد شد و در سال 148 درگذشت و در بقيع مدفون گرديد » . [ 19 
  ]\r\nنقيب حلب محمد بن حمزة بن زهره « مردم از جعفر صادق دانشهاى بسيارى فرا گرفتند و اين علوم به وسيله مسافران به همه جا راه يافت و سرانجام آوازهء جعفر در همه جا پيچيد . پيشوايان بزرگى چون يحيى بن سعيد ، ابن جريح ، مالك ، سفيان ثورى ، سفيان بن عيينه ، ابو حنيفه ، شعبه و ايوب سجستانى از وى حديث نقل كرده‌اند » . [ 20 
  ]\r\nاحمد بن حجر هيثمى « صادق صبح روز جمعه‌اى در سال 83 در مدينه زاده شد و 65 سال زندگى كرد . مدت امامت وى 34 سال بود . مردم در عين گونه‌گونى آيين و مذهب فقهى\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nخود از او دانش آموختند و اين دانش به وسيلهء مسافران در همه جا انتشار يافت ، تا آنجا كه راويان او را تا چهار هزار تن گفته‌اند . در شوال سال 148 هجرى درگذشت و در بقيع كنار پدر و جدش به خاك سپرده شد . برخى گفته‌اند كه منصور دوانيقى او را با زهر كشت » . [ 21 
  ]\r\nمحمد سراج الدين رفاعى « جعفر صادق بن محمد باقر بن زين العابدين على بن حسين بن على بن ابى طالب رضى الله عنهم ، به دليل راستگوييش به صادق شهرت يافت ، و مطالبى در كيميا و طلسم و فال به او نسبت داده‌اند » . [ 22 
  ]\r\nعمرو بن وردى ( ابن وردى ) « جعفر صادق بن محمد باقر امام ابو عبد الله هاشمى علوى حسينى مدنى ، ملقب به صابر و فاضل و طاهر ، و مشهورترين لقبش صادق بود . ابو حنيفه و ابن جريح و شعبه و سفيان ثورى و سفيان بن عيينه و مالك و ديگران از وى حديث نقل كرده‌اند » . [ 23 
  ]\r\nجمال الدين ابو المحاسن « جعفر صادق بن . . . ، ششمين امام از امامان دوازده‌گانه ، مادرش ام فروه دختر قاسم بن محمد بن ابى بكر ( رضى الله عنه ) . به سال 82 در مدينه متولد شد ، و بزرگترين فرزند امام محمد باقر بود . وى نزد پدرش باقر ، كه يگانهء عصرش بود ، علم آموخت و حوزهء درسش را ادامه داد . از كسانى كه از حوزهء درس امام صادق بهره برده و در علوم ظاهر و باطن از وى مستفيض شده‌اند ، امام اعظم ابو حنيفه است . امام صادق در علومى چون جفر و كيميا و ديگر علوم مهارتى تام داشت . از جمله كسانى كه در علم كيميا [ شيمى 
  ] از امام مطلب آموخته جابر است . او در زهد و تقوى و قناعت و حسن اخلاق بىمانند بود و به دليل صداقتش به صادق شهره شد . ابو جعفر منصور دومين خليفهء عباسى همواره به ديدهء احترام به امام مىنگريست و از ارشادات و نظرياتش استفاده مىكرد . ابو مسلم خراسانى در آغاز خلافت را به امام صادق پيشنهاد كرد ولى او نپذيرفت . وى داراى هفت پسر و سه دختر بود . در سال 148 ، در حالى كه 65 سال داشت ، در مدينه درگذشت و در كنار پدر و نيايش مدفون گرديد . او امام مذهب شيعى است كه به مذهب جعفرى شهرت دارد » . [ 24 
  ]\r\n« جعفر بن محمد . . . معروف به صادق ، مادرش ام فروه . . . پيشوايى و عظمت مقام او مورد اتفاق همه است » . [ 25 
  ]\r\nعلى قارى\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n« جعفر بن محمد . . . وى از بزرگان اهل بيت بود ، از پدرش و محمد بن مكندر ( منكدر ؟ ) و عطاء بن ابى رباح حديث شنيده است . عبد الوهاب ثقفى ، حاتم بن اسماعيل ، وهيب بن خالد ، حسن بن عياش ، سليمان بن بلال ، حفص بن غياث و . . .\r\nاز وى حديث نقل كرده‌اند » . [ 26 
  ]\r\nمحمد بن طاهر بن على مقدسى « جعفر صادق . . . وى از بزرگان تابعين به شمار مىرود . از نظر علمى او داراى منزلت بلندى است . بسيارى از او علم آموخته و حديث نقل كرده‌اند ، مانند :\r\nابو حنيفه ، مالك و جابر بن حيان . چون هرگز دروغ نگفت به صادق شهرت يافت .\r\nوى با برخى از خلفاى عباسى درگير بود و در گفتن حق در برابرشان شجاعت داشت . شاگردش جابر بن حيان كتابى در هزار صفحه تأليف كرد كه در برگيرندهء « رسائل امام جعفر صادق » و شامل پانصد رساله است . در مدينه متولد شد و در همانجا درگذشت » . [ 27 
  ]\r\nخير الدين زركلى آلوسى گويد : « اين ابو حنيفه سنى است كه با افتخار و با رساترين بيان مىگويد : « اگر آن دو سال نبود نعمان نيز نبود » . يعنى اگر آن دو سالى كه وى از امام صادق استفاده مىكرد نبود ابو حنيفه نيز نبود » . [ 28 
  ]\r\n« جعفر صادق در ميان همگنانش در اهل بيت از همه برتر بود . او از دانشى عميق برخوردار بود ، زهد فوق العاده‌اى داشت ، در برابر شهوات كاملا خويشتن‌دار بود ، و در حكمت مهارت تام داشت » .\r\nشيخ عبد الرحمن سلمى « در ميان فرزندان امام باقر ، جعفر صادق وصى پدر و جانشينش گرديد ، علومى كه از او انتشار يافته از كسى ديگر منتشر نشده است . او در حديث سمت پيشوايى داشت . فضايل وى بسيار است » . [ 29 
  ]\r\nسويدى « جعفر صادق استوانهء شرافت بود ، فضايلش در ميان مردم شناخته شده است و خاص و عام با آن آشنايند . منصور دوانيقى بارها قصد كشتنش را داشت ، ولى خداوند حفظش كرد » .\r\nجمال الدين داوردى « در اين ترديدى نيست كه گسترش علم در اين زمان كمك كرد تا انديشه و\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nفكر از اسارت آزاد گردد . اين بود كه مباحث فلسفى در سطح وسيع و فراگير در تمامى مراكز جهان اسلام رواج يافت . نمىتوان ناديده گرفت كه اين حركت و نهضت به وسيله نوادهء على بن ابى طالب مشهور به امام صادق رهبرى شد . وى مردى بود با افق فكرى وسيع ، انديشه‌اى عميق و ژرف ، محيط بر تمامى علوم عصر . در واقع او بنيادگذار نخستين حوزهء فلسفى در اسلام به شمار مىرود ، و نه تنها كسانى كه بعدها بنيانگذار مذاهب فقهى شمرده شدند در حوزهء درس او شركت مىكردند ، بلكه دانش‌طلبان فلسفه و فيلسوفان نيز از حوزهء درسى وى بهره مىگرفتند » . [ 30 
  ]\r\nسيد مير على هندى « جعفر صادق بن . . . كنيه‌اش ابو عبد الله و . . . مردم از وى حديث نقل كردند و اين منقولات به وسيله كاروانهاى مسافران به همه‌جا رسوخ يافت ، و آوازه‌اش در همه‌جا پيچيد ، و پيشوايان بزرگ مانند يحيى ، مالك و ابو حنيفه از وى روايت كرده‌اند » . [ 31 
  ]\r\nمحمود بن وهيب بغدادى « امام ابو عبد الله جعفر بن محمد بن . . . مادرش ام فروه . . . از پدرش و قاسم بن محمد و نافع و عطاء و محمد بن منكدر و زهرى و ديگران حديث نقل كرده است .\r\nكسانى چون محمد بن اسحاق ، يحيى ، مالك ، ثورى ، ابن عيينه ، ابن جريح ، شعبه ، قطان و ديگران از او حديث نقل كرده‌اند و به امامت و جلالت قدر او اتفاق دارند .\r\nعمر بن ابى مقدام گويد : هرگاه به جعفر بن محمد نظر مىكنم درمىيابم كه او از سلالهء پيامبران است » . [ 32 
  ]\r\nابو زكريا محى الدين بن شرف « جعفر صادق ابو عبد الله بن . . . بسيارى از او روايت كرده‌اند . . . كسانى چون شافعى ، ابن معين ، ابو حاتم ، ذهبى وى را موثق دانسته‌اند . وى از عالمان اهل بيت بود » .\r\nاحمد شهاب الدين خفاجى « جعفر صادق مستجاب الدعوه بود ، و هرگاه از خداوند چيزى مىخواست ، دعايش به پايان نرسيده ، به مقصود رسيده بود » . [ 33 
  ]\r\nشبلنجى « ابو عبد الله علوى جعفر بن محمد بزرگ بنى هاشم بود » .\r\nذهبى\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n« جعفر بن محمد ابو عبد الله فقيهى بود بسيار راستگو » . [ 34 
  ]\r\nزرقانى « ابو عبد الله جعفر بن محمد . . . بر اساس مذهب اماميه وى يكى از امامان دوازده‌گانه است . او از بزرگان اهل بيت بود و به دليل صداقتش به صادق شهره شد ، و برتريش مشهورتر از آن است كه نياز به ذكر داشته باشد » . [ 35 
  ]\r\nابن خلكان « سلالهء نبوت ، و كانون فتوت ، ابو عبد الله جعفر صادق بن . . . مادرش ام فروه . . . وى از طريق پدر علوى و از طريق مادر بكرى است . در سال 80 در مدينه متولد شد و در همان شهر درگذشت و در بقيع كنار پدرش و جدش و عموى جدش حسن ( ع ) مدفون گرديد . او به وسيله اين نياكان صاحب فضيلت از كرامت و بزرگى برخوردار شد . . . از او سخنانى پرارج در توحيد نقل شده است . . . » [ 36 
  ] .\r\nيافعى شيخ مناوى در مورد امام صادق گويد : « و داراى كرامات بسيار و مكاشفات مشهور است ، از جمله :\r\n« كسى نزد منصور از امام سعايت كرد . هنگامى كه منصور به حج رفت شخص سخن‌چين را احضار كرد و به او گفت : آيا سوگند مىخورى ؟ ، گفت :\r\nآرى ، و قسم خورد . جعفر بن محمد به منصور گفت : آن‌گونه كه من مىگويم ، قسمش بده ، منصور گفت : تو خود او را قسم بده . جعفر گفت : بگو از قدرت و حوزهء نفوذ خداوند خارج شدم و به قدرت خود تكيه كردم كه جعفر چنين و چنان كرده است . مرد خوددارى كرد ، اما سرانجام سوگند خورد ، هنوز قسمش پايان نيافته بود كه مرد .\r\nيكى از ياغيان خادم او را كشت ، و او شبى را به دعا و نيايش گذراند و به هنگام سحر نفرينش كرد ، پس از آن ناله‌اى كه از مرگ قاتل بلند شده بود به گوش رسيد .\r\nنمونه ديگر : وقتى شنيد كه حكم بن عباس كلبى در مورد عمويش زيد سروده است :\r\nزيد را براى شما بر شاخه درخت خرما به صليب كشيديم و هرگز نديديم كه هدايتگرى بر شاخه درخت خرما آويخته شود جعفر گفت : خدايا سگى از سگانت را بر او مسلط ساز . شيرى او را دريد .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nنمونه ديگر : طبرى از طريق ابن وهب حديثى نقل كرده است مبنى بر اينكه :\r\nاز ليث بن سعد شنيدم كه در سال 113 هجرى به حج رفتم ، [ روزى 
  ] وقتى كه نماز عصر را گزاردم بالاى كوه ابو قبيس رفتم ، مردى را ديدم نشسته و مرتبا مىگويد : يا رب ، تا اينكه نفسش گرفت ؛ آنگاه گفت : يا حى يا حى ، بار ديگر نفسش قطع شد ؛ پس از آن گفت : خدايا اشتهاى انگور دارم ، پس مرا روزى كن ، جامه‌ام فرسوده است ، مرا بپوشان . ليث گويد : هنوز سخنش پايان نگرفته بود كه ديدم سبدى پر از انگور آماده است . . . » . [ 37 
  ]\r\n« ششمين امام جعفر صادق است كه داراى مناقب بسيار و فضايل مشهور است . بسيارى از عالمان و محدثان از وى حديث نقل كرده‌اند . . . فضايل نورانيش بر چهره روزگار به كمال نمايان است ، و جايگاههاى مجد و عزت سرشار از فخر و آثار جاويدان اوست . . . » . [ 38 
  ]\r\nعبد الله شبراوى « جعفر بن محمد بن . . . يكى از مشاهير است . از پدرش و جدش و پدر مادرش قاسم بن محمد و عروه روايت كرده است . كسان بىشمارى از وى روايت كرده‌اند . . .\r\nشافعى و ابن معين و ابو حاتم او را توثيق كرده‌اند . . . » . [ 39 
  ]\r\nجزرى « ابو عبد الله جعفر صادق ، از بزرگان اهل بيت ، . . . بسيارى از عالمان مدينه از وى روايت كرده‌اند » . [ 40 
  ]\r\nمحمد خضرى « بزرگترين شخصيت آن عصر در حقوق شيعى و چه بسا ، بزرگترين شخصيت همه اعصار امام جعفر صادق است ، و بالاخره امام جعفر از بزرگترين شخصيتهاى روزگار خود و روزگاران بعد است . وى در دهمين سال حكومت منصور درگذشت » .\r\nدكتر احمد امين « جعفر بن محمد امامى است كه افتخار مسلمانان و جاودانه است ، براى فردا تا روز رستخيز چون فريادى طنين‌افكن خواهد بود . زاهدان از وى زهد و عالمان از او علم مىآموزند ؛ بىقراران را آرامش و بىپروايان را شجاعت مىآموزد ؛ ستم را درهم مىشكند و عدالت را برقرار مىسازد و مسلمانان را به وحدت و همبستگى فرا مىخواند ؛ چرا كه مؤمنان در اعتقاد به خدا و پيامبر اختلافى ندارند ، هر چند كه در\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nگذشته‌هاى نزديك اختلاف داشته‌اند » . [ 41 
  ]\r\nعبد العزيز الأهل « خانه جعفر صادق چون دانشگاهى بود كه همواره به حضور عالمان بزرگ در حديث و تفسير و حكمت و كلام مزين بود . در حوزهء درس او غالبا دو هزار تن و گاه چهار هزار تن از عالمان بنام شركت مىكردند . شاگردانش ، از مجموعه مطالبى كه استاد در حديث و ديگر علوم ايراد كرده بود ، مجموعه‌اى مكتوب پديد آوردند ، كه به مثابهء دائرة المعارف مذهب شيعى و جعفرى است » .\r\nسيد محمد نشأت استاد دانشكده ادبيات در دانشگاه قاهره « ابو عبد الله جعفر صادق بن . . . يكى از امامان دوازده‌گانه در مذهب شيعى است . وى از بزرگان اهل بيت نبوت بود و به دليل صداقتش به صادق شهرت يافت » .\r\nفريد وجدى « جعفر صادق ، پسر . . . ، از پيشوايان اهل بيت . . . ، برترى او عظيم است . . . ،\r\nكتاب جفر به او منسوب است . وى اديب بود ؛ در ديانت متقى ، و در عملكرد حكيم بود » . [ 42 
  ]\r\nپطرس بستانى « اگر پژوهشگرى بخواهد با ضمير پاك ، و واقع‌بينى معقول ، و خلوص علمى ، و به پيروى از مبانى جديد ، و به دور از احساسات ، و تهى از كينه قلبى و تعصب ، و عارى از نژادگرايى ، به گونه‌اى درست پيرامون شخصيت امام جعفر صادق ، تحقيق كند و نظر بدهد ، چاره‌اى ندارد جز اينكه اقرار كند كه وى مجموعه‌اى بود فلسفى و مستقل ، كه از زندگى و پويايى سرشار و روح مجسم بود ، و او عقلگراى مبتكرى بود كه علوم از وى مىجوشيد ، و انديشه‌هاى نو مىآفريد ، و روشهاى جديد خلق مىكرد ، و نظم و قواعد پديد مىآورد » . [ 43 
  ]\r\nمركز بحثهاى شرقى عارف ثامر ، و بدرا . عبده خليفه يسوعى دنباله اقوال و آراء عالمان را رها مىكنيم ، و در جاى ديگر نظريات علماى عصر ، از مسلمان و غير مسلمان ، را خواهيم آورد .\r\nاما در اينجا لازم است يك نكته را روشن سازيم ، و آن نسبت دادن جادو و فال به امام صادق است ، كه در گفته‌هاى برخى از افراد آمده است . اين نسبت\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nنادرست است . امام از وراى حجاب ، حوادث سياسى را ارزيابى و پىجويى مىكرد ، و آينده را با آگاهى و طهارت درونش مىديد و از اين رو حوادث را پيش از وقوع خبر مىداد . او از خلافت سفاح و بعد از او منصور و ادامهء خلافت در خاندانش خبر داد ؛ از محل كشتن محمد و ابراهيم به دست منصور سخن گفت ؛ در جلسه‌اى كه هاشميان از علوى و عباسى گرد آمده بودند تا با محمد بن عبد الله بيعت كنند با اين بيعت مخالفت كرد و به عبد الله بن حسن گفت : اين كار را نكنيد كه هنوز هنگامش در نرسيده است . و عبد الله گفت : آنچه من مىدانم خلاف نظر شماست ؛ صادق گفت :\r\nخير ، او و فرزندانش قدرت را در دست خواهند گرفت ، آنگاه دست بر شانه ابو العباس زد و از جابر خاست ؛ عبد الصمد بن على و ابو جعفر منصور به دنبالش آمدند و پرسيدند : آيا راست مىگويى ؟ گفت : آرى ، به خدا سوگند من اطلاع دارم .\r\nدر اين مقام مجال بحث گسترده پيرامون علم امامان و كشف حقايق اشياء براى آنان نيست . آنان بسيارى از حوادث را پيش از وقوع خبر داده‌اند . اين گونه پيشگوييها بسيار در زندگى امام صادق ديده شده كه اكنون امكان ذكرشان نيست ، و اما نسبت دادن جادو و فال به امام صادق اشتباهى است كه به دليل همزمانى و مشابهت اسمى بين دو كس رخ داده است . در آن روزگار شخصى به نام جعفر بن محمد بلخى معروف به ابو معشر فلكى بود كه استاد نجوم عصر خود بود و به طلسم و جادو و فال شهرت داشت ، مردم اخبار و اعمال و خاطره او را شايع كردند .\r\nابن كثير گويد : ظاهرا اينكه علم فال و حركت بدون دخالت اعضاء بدن را به جعفر بن محمد الصادق نسبت داده‌اند ، مربوط است به جعفر بن ابى معشر ، و او صادق نبود ، اشتباهى روى داده است . [ 44 
  ]\r\nاين بود آنچه كه مربوط مىشد به ديدگاههايى پيرامون شخصيت امام صادق ، و در جلد چهارم باز در اين زمينه سخن خواهيم گفت .\r\n\r\nمنابع و پيوست\r\n1 - مروج الذهب ، 3 / 212 .\r\n2 - ابن شهر آشوب ، مناقب ، 2 / 147 .\r\n3 - يعقوبى ، 3 / 177 .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n4 - ابن شهر آشوب ، مناقب ، 2 / 302 .\r\n5 - تا اينجا عبارت » التهذيب « بود ، اما جملات بعد در كتاب \" المجالس \" جلد پنجم آمده است . ابن تيميه در كتاب \" التوسل والوسيله \" صفحه 52 چاپ دوم عبارت فوق را ضمن جمله‌اى طولانى آورده است .\r\n6 - تهذيب ، 2 / 104 .\r\n7 - تهذيب التهذيب 2 / 104 .\r\n8 - موفق ، مناقب ابو حنيفه ، 1 / 173 ، جامع اساتيد ابو حنيفه ، 1 / 222 ، ذهبى ، ذكره الحافظ ، 1 / 157 .\r\n9 - ملل و نحل ، 1 / 272 ، چاپ دوم .\r\n10 - تهذيب ، 2 / 104\r\n11 - مطالب السوؤل ، 2 / 55 .\r\n12 - حلية الأولياء ، 3 / 192 .\r\n13 - صفوة الصفوه ، 2 / 94 .\r\n14 - تذكرة الخواص ، ص 351 .\r\n15 - سيد امين ، المجالس ، 5 / 209 .\r\n16 - مناهج التوسل ، ص 106 .\r\n17 - سنىوبى ، رسائل جاحظ ، ص 106 .\r\n18 - تقريب التهذيب ، ص 68 .\r\n19 - غاية الاختصار ، ص 62 .\r\n20 - الصواعق المحرقه ، ص 120 .\r\n21 - صحاح الاخبار ، ص 44 .\r\n22 - تاريخ ابن وردى .\r\n23 - ابن تعرى بردى ، النجوم الزاهره ، 2 / 8 .\r\n24 - ش سامى ، قاموس الاعلام ، 3 / 1821 ، چاپ استانبول . اين مطلب از متن تركى آن ترجمه و نقل شد .\r\n25 - على قارى ، شرح الشفاء ، 2 / 35 .\r\n26 - الجمع بين رجال الصحيحين ، 1 / 70 .\r\n27 - الأعلام ، 1 / 186 .\r\n28 - التحفة الأثنى عشريه ، ص 8 .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n29 - سويدى ، سباةك الذهب .\r\n30 - امير على ، تاريخ العرب ، ص 179 .\r\n31 - جواهر الكلام ، ص 13 .\r\n32 - تهذيب الاسماء ، 1 / 155 .\r\n33 - شلنجى ، نور الأبصار .\r\n34 - شرح المواهب ، 1 / 51 .\r\n35 - ابن خلكان ، وفقات الاعيان ، 1 / 327 .\r\n36 - يافعى ، مرآة الجنان ، 1 / 304 .\r\n37 - مناوى ، الكواكب الدريه ، 1 / 94 .\r\n38 - اتحاف الاشراف ، ص 54 .\r\n39 - الخلاصة ، ص 76 .\r\n40 - التشريع الاسلامى ، ص 263 .\r\n41 - جعفر بن محمد ، ص 6 .\r\n42 - دائرة المعارف ، 6 / 468 .\r\n43 - مقدمه كتاب الهفت و الأظله ، ص 15 - 16 .\r\n44 - البداية والنهاية ، 11 / 51 .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n.\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\nدانشگاه امام صادق و شاگردان و راويان حديث او\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n.\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n\r\nدانشگاه امام صادق\r\nاگر حوزه درس امام صادق را دانشگاه بناميم ، سخنى گزاف و دور از واقع نگفته‌ايم . اين دانشگاه ميراث علمى عظيمى بر جاى نهاد و عالمان بسيارى تربيت كرد ، و برجسته‌ترين متفكران و نخبه‌ترين فيلسوفان و زبده‌ترين عالمان را عرضه كرد .\r\nتعداد شاگردان و پرورش يافتگان مكتب جعفرى را تا چهار هزار تن گفته‌اند . حافظ ابو العباس بن عقده كتابى در موضوع رجال صادق و راويان حديث او نگاشته كه تعداد آنان را تا چهار هزار تن ذكر كرده است .\r\nشيخ مفيد در « ارشاد » گويد : « محدثانى از مذاهب مختلف و با آراء گونه‌گون كه موثق شمرده شده‌اند و احاديث امام صادق را روايت كرده‌اند ، چهار هزار تن بوده‌اند » .\r\nشيخ محمد بن فتال گويد : « محدثان موثقى از مذاهب مختلف كه از امام صادق روايت كرده‌اند ، چهار هزار تن شمرده شده‌اند » .\r\nطبرسى در « اعلام الورى » گويد : « علومى كه از امام صادق نقل شده از كسى نقل نشده است . محدثان موثقى كه از امام صادق روايت كرده‌اند چهار هزار نفرند » .\r\nوى در جلد سوم همان كتاب گويد : « عالمانى كه از امام روايت كرده‌اند چهار هزار انسان هستند » .\r\nسيد على بن عبد الحميد نيلى در كتاب « الأنوار » گويد : « چنان كه بين خاص و عام شهرت دارد ، اسامى راويان موثقى كه از امام صادق روايت كرده و\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nاصحاب حديث آنها را گردآورى كرده‌اند ، به چهار هزار كس رسيده است » .\r\nابن شهر آشوب در « مناقب » گويد : « دانشهايى كه از صادق نقل شده از كسى ديگر نقل نشده است ، و حديث‌شناسان محدّثان توثيق‌شده‌اى از مذاهب مختلف كه از وى حديث نقل كرده‌اند گردآورى كرده و تعدادشان را چهار هزار تن دانسته‌اند » .\r\nمحقق در كتاب « المعتبر » از جمله سخنانى كه دربارهء امام صادق دارد اين است : « ميزان علومى كه به وسيلهء وى تعليم داده شده است ، عقل را دچار شگفتى مىكند ، كسانى كه از امام روايت كرده‌اند حدود چهار هزار نفرند » .\r\nشهيد اول در كتاب « الذكرى » گويد : « چهار صد نويسنده چهار صد كتاب دربارهء پاسخهايى كه امام صادق به سؤالها داده است پديد آورده‌اند . چهار هزار تن از راويان و شاگردان امام صادق ، كه از عراق و شام و حجاز بوده‌اند ، شمارش شده‌اند . »\r\nشيخ حسين پدر علامه بهبهانى گويد : « شيعه و سنى نوشته‌اند كه تربيت يافتگان نام‌آور حوزهء علمى صادق از عالمان و فقيهان چهار هزار نفرند » .\r\nبه هر حال دانشگاه امام صادق ، كانون علم بود و چشمه‌جوشانى كه با علوم و معارف اسلاميش امت مسلمان را سيراب كرد ، و منشأ خدمات عظيمى در جهان اسلام گرديد . در روزگارى كه شكوفايى و نهضت علمى در جهان اسلام پديد آمده بود ، گسترش آموزشهاى پرارج امام صادق سبب اقبال و تشويق مسلمانان به فراگيرى علوم شد .\r\nاگر مكتب و دانشگاه امام صادق مجال بروز مىيافت ، مىتوانست رسالتش را به اقتضاى نيازهاى مسلمانان به بهترين وجه به پايان برد ، روح برادرى اسلامى را گسترش دهد ، عدالت اجتماعى را پديد آورد ، و عقايد فاسد و نظريات نادرست را محو كند .\r\nاما متأسفانه حكومت سلطه‌گر تمامى تدابير را به كار گرفت تا با آن دانشگاه ستيزه كند ، چرا كه شهرت و آوازهء امام صادق در عرصهء جهان اسلام خواب از چشم حاكمان مىربود ، و از اينكه تلاشهاى علمى به فعاليتهاى سياسى جانبدارانه براى اهل بيت منجر شود در دلهايشان هراس مىافكند . اين بود كه به منظور خروج امام صادق از صحنه و خاموش ساختن دانشگاه وى ، دست به طرح و نقشه زدند . در آن احوال چشمها به امام دوخته شده بود ، و نمايندگان رجال امت و دانش‌طلبان براى حضور در محضر وى گوى سبقت را از هم مىربودند . نقل حديث از او تا آنجا عموميت يافت\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nكه كاروانيان نيز احاديثش را نقل مىكردند و در تمامى مراكز علمى جهان اسلام از آراء وى گفت‌وگو بود ، و صاحب‌نظران در استدلالهايشان از نظر وى اتخاذ سند مىكردند .\r\nدر حقيقت مكتب فكرى امام صادق برجسته‌ترين انديشمندان ، و زبده‌ترين فيلسوفان ، و نخبه‌ترين عالمان را عرضه مىكرد . حقيقتى كه در خور ذكر است اينكه :\r\nتمدن اسلامى و انديشهء عربى ، از نظر پيشرفت و جاودانگى و تكيه‌گاه راستين و ميراث ارزشمند و با عظمتش مديون مكتب علمى و فكرى امام صادق است .\r\nو نيز اين دانشگاه ، امت را به كشف قواعد استنباط ، و نقد حديث ، و كوشش در جهت تأليف و تصنيف ، و تقسيم‌بندى احكام متوجه كرد ، و اين مكتب ، على رغم كوششى كه براى جلوگيرى از گسترش و شهرت آن به عمل مىآمد ، محل برخورد فكرى عالمان و دانشجويان شمرده مىشد .\r\nدر اينجا دوست دارم به نكته‌اى اشاره كنم ، و آن اين است كه : حوزهء درسى امام صادق از ويژگيهاى منحصر به خود برخوردار بود مانند : استقلال معنوى ، عدم سازش با دستگاه حكومت ، جلوگيرى از دخالت فرمانروايان در امور آن ، و به طور كلى كوتاه كردن دست زمامداران از رهبرى و برنامه‌ريزى داخلى اين دانشگاه . اين بود كه حاكمان وقت هرگز نتوانستند آن را در جهت مصالح خاص خود به كار گيرند ، و يا آن را در امور حكومتى به همكارى وادارند . با اينكه حاكمان كوشش فراوان كردند كه آن را به استخدام خود درآورند ، اما از آغاز تا انجام هرگز بين آن دانشگاه و حكومت ارتباطى برقرار نشد ، و پيوندى پديد نيامد ، و نه تنها هيچ‌گاه ستيزه‌اش با ستمگران قطع نشد ، بلكه همواره درگيرى و دشمنى افزون شد ، و اين خصوصيت براى آن دانشگاه خطرآفرين بود .\r\nبا اين همه ، على رغم تمامى كوششهايى كه ستمكاران در جهت محو آن مكتب كردند و خشمها و آزارهاى غير قابل توصيفى كه اعمال نمودند ، مكتب جعفرى همچنان استوار و پابرجا باقى ماند .\r\nبه هر حال دانشگاه امام صادق همواره از نفوذ حاكمان بر كنار ماند و تحت تأثير سلطه‌گرانى كه مىكوشيدند افزون بر قدرت دنيوى قدرت دينى را نيز از آن خود كنند ، و عالمان دينى و علم را تحت نفوذ خود بگيرند ، قرار نگرفت .\r\nمنصور با تمامى توانش كوشيد تا رضايت و همكارى امام را جلب كند ، اما توفيق نيافت ، و امام رابطه‌اش را با وى قطع كرد و به يارانش نيز توصيه كرد چنين\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nكنند . با توجه به اين ويژگيها بود كه مكتب جعفرى توانست استقلال معنوى خود را حفظ كند و به آن شهرت عظيم دست يابد ، و آن شوكت علمى و ميراث گرانبها را به يادگار بگذارد ، و بدين ترتيب ، جاودانگى و تحول تمدن اسلامى مرهون آن است .\r\nدر آينده بيش از اين در اين باب سخن خواهيم گفت .\r\n\r\nشاگردان و راويان حديث امام صادق ( ع )\r\nچنان كه عالمان به اتفاق مىگويند ، شاگردان امام چهار هزار نفر بودند با عقايد مختلف و مذاهب متفاوت ، كه از سرتاسر جهان اسلام تشكيل شده بود . برخى بر اين عقيده‌اند كه راويان موثق احاديث امام صادق نيز همين تعداد بوده است .\r\nما در اينجا به كوتاهى به برخى از آن راويان اشاره كرده و به ذكر نامشان بسنده مىكنيم ؛ و در جلد دوم به كسان ديگر نيز اشارت خواهد رفت . همچنين در اين فصل به كسانى خواهيم پرداخت كه به علم شهرت دارند و احاديث آنها را صاحبان صحاح مانند بخارى ، مسلم ، ترمذى و نيز صاحبان سنن استخراج كرده‌اند .\r\nدر ميان آن راويان كسانى قرار دارند كه بعدها از پيشوايان طوايف و امامان مذاهب شده‌اند ، مانند :\r\nابو حنيفه ، نعمان بن ثابت ( د 150 ه ) ، پيشواى مذهبى كه به او منسوب است . اين سخن از وى مشهور است كه : كسى را داناتر از جعفر بن محمد نديدم . . . و نيز اين گفته اوست كه : اگر آن دو سالى كه از جعفر استفاده علمى كردم نبود هلاك شده بودم ( لو لا السنتان لهلك النعمان ) . [ 1 
  ] وى در مدينه و كوفه با امام صادق ديدارهاى پراكنده‌اى داشت ، اما دو سال متوالى در مدينه بود و از امام بهره‌مند شد .\r\nهمين دو سال است كه وى را از هلاكت رهايى بخشيد .\r\nمالك بن انس ( د 179 ه ) ، پيشواى مذهب مالكى كه منصوب به اوست . او رابطهء كاملى با امام داشت و از او حديث نقل كرده است . اين گفته اوست : « كسى را از جعفر بن محمد برتر نديدم » .\r\nسفيان ثورى ( د 161 ه ) ، وى بنيانگذار مذهبى است كه تا حدود پس از قرن چهارم ادامه يافت . ثورى از محدثان و از بنامترين پيشوايان دينى به شمار مىرود ، و نزد امام صادق از موقعيت ويژه‌اى برخوردار بود . او از امام حديث نقل كرده ، چنان كه بسيارى از آداب و اخلاق و مواعظ وى را نيز روايت كرده است .\r\nسفيان بن عيينه ( د 198 ه ) كه در « حجون » [ كوهى در پيرامون مكه ،\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nياقوت ، معجم البلدان ، 2 / 215 
  ] مدفون است و پيشواى مذهبى منسوخ شده و از ميان رفته است .\r\nافزون بر اينان ، محدثان بسيارى هستند كه از امام صادق حديث نقل كرده‌اند ، و چون امكان بحث مفصل پيرامون آنان نيست ، به اختصار اساميشان را مىآوريم :\r\nشعبه بن حجاج بن ورد عتكى ( د 160 ه ) . صاحبان صحاح و سنن احاديثش را استخراج كرده‌اند . بسيارى از او حديث نقل كرده‌اند . شافعى گفته است :\r\n« اگر شعبه نبود ، هرگز حديث در عراق رواج نمىيافت » . احمد درباره او گفته است :\r\n« شعبه خود به تنهايى يك امت است » .\r\nفضيل بن عياض بن بشر تميمى يربوعى ( د 187 ه ) . ابن جزرى درباره او گويد : « او يكى از پيشوايان هدايت و سنت ( نبوى ) است ، اعمش و سليمان تميمى و ابن مبارك و ابن قطان و احمد بن مقدام و بسيارى ديگر از او روايت كرده‌اند . نسائى و ديگران او را توثيق كرده‌اند . احاديث او را بخارى و ترمذى و مسلم و نسائى استخراج كرده‌اند » .\r\nحاتم بن اسماعيل ( د 180 ه ) . وى كوفى الاصل بود . احاديثش را بخارى و مسلم و ترمذى و جماعتى ديگر استخراج كرده‌اند ، در نقل حديث موثق شمرده شده است . او از امام صادق حديث نقل كرده و كسان بسيارى ، از جمله اسحاق و ابن معين ، از او حديث نقل كرده‌اند » . [ 2 
  ]\r\nحفص بن غياث بن طلق بن معاويه بن مالك ، ابو عمر و كوفى ( د 194 ه ) .\r\nاو از امام صادق روايت كرده ، و احمد ، اسحاق ، ابو نعيم ، يحيى بن معين ، على بن مدينى ، عفان بن مسلم ، و عموم محدثان كوفه از او حديث نقل كرده‌اند . حفص ابتدا در بغداد به قضاوت گمارده شد ، ولى معزول گشت ، و پس از آن در كوفه به قضاوت منصوب شد . وى احاديث فراوان نقل كرده ، و از حافظان حديث و مورد اعتماد مشايخ حديث است ، سه هزار يا چهار هزار حديث از او نوشته شده و تدوين گشته است .\r\nجماعت بسيارى احاديثش را استخراج كرده‌اند » . [ 3 
  ]\r\nزهير بن محمد تميمى ، ابو منذر خراسانى ( د 162 ه ) . وى از امام صادق حديث نقل كرده و راويانى چون : ابو داوود طيالسى ، روح بن عباده ، ابو عامر عقدى ، عبد الرحمن بن مهدى ، وليد بن مسلم ، يحيى بن مسلم ، يحيى بكير ، ابو عاصم ، و ديگران ، از وى روايت كرده‌اند . احمد و يحيى و عثمان دارمى او را توثيق كرده‌اند .\r\nوى از رجال صحاح است .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nيحيى بن سعيد بن فروخ القطّان بصرىّ ( د 198 ه ) . رجال صحاح احاديث او را نقل كرده‌اند ، ابن مهدى ، عفان ، مسدد ، احمد ، اسحاق و ابن معين از او روايت كرده‌اند .\r\nاسماعيل بن جعفر بن ابى كثير انصارى ( د 180 ه در بغداد ) . محمد بن جهضم ، يحيى بن يحيى نيشابورى ، ابو ربيع زهرانى ، ابو معمر هذلى ، و ديگران ، از او روايت كرده‌اند . ابن سعد او را موثق دانسته است . او اهل مدينه بود و به بغداد آمد و تا هنگام مرگ در بغداد ماند . بخارى ، مسلم و جماعتى ديگر احاديث او را استخراج كرده‌اند . [ 4 
  ]\r\nابراهيم بن محمد بن ابى يحيى اسلمى ، ابو اسحاق مدنى ( د . 191 ه ) . او از امام صادق روايت كرده است ، و كتابى مدون و باب‌بندى شده در حلال و حرام نگاشته است ؛ شيخ طوسى در الفهرست خود از او ياد كرده است . ابراهيم بن طهمان ، سفيان ثورى كه از او بزرگتر بود و به كنايه از او ياد مىكرد . ابن جريح ، شافعى ، سعيد بن ابى مريم ، ابو نعيم ، و ديگران ، از او حديث نقل كرده‌اند . ابو اسحاق از مشايخ روايى شافعى است ، و شافعى در آثارش از او بسيار ياد مىكند . [ 5 
  ] وى متهم شده است كه حرمت گذشتگان را نگه نمىداشته ، و لذا او را دروغگو دانسته و ضعيف شمرده‌اند .\r\nاحتمال دارد اين نوع برخورد با وى ، به اين دليل بوده است كه وى به احاديث اهل بيت بيشتر از ديگران بها مىداده است .\r\nضحاك بن مخلد ، ابو عاصم نبيل بصرى ( 122 - 214 ه ) . او از امام صادق روايت كرده ، و بخارى ، احمد بن حنبل ، ابن مدينى ، اسحاق بن راهويه از او روايت كرده‌اند . ابن شيبه گويد : « به خدا سوگند مثل او نديدم » .\r\nمحمد بن فليح بن سليمان مدنى ( د . 177 ه ) ، بخارى ، نسائى و ابن ماجه رواياتش را آورده‌اند .\r\nعبد الوهاب بن عبد المجيد بن صلت ( د . 194 ه ) ، محمد بن ادريس شافعى ، احمد بن حنبل ، يحيى بن معين ، ابن مدينى ، و ديگران ، از او روايت كرده‌اند . در روزگار خلافت منصور به بغداد آمد و در همانجا به نقل حديث مشغول بود . ابن معين او را توثيق كرده است . گفته‌اند محصولات كشاورزى ( غله ) عبد الوهاب در سال دويست و چهل هزار [ ؟ 
  ] بود كه تمامى آن را وقف اهل حديث مىكرد ، و سال به پايان نرسيده غله به پايان مىرسيد . مسلم و بخارى احاديث او را آورده‌اند .\r\nعثمان بن فرقد عطار ، ابو معاذ بصرى . بخارى در صحيح خود و نيز ترمذى\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nاحاديث او را آورده‌اند . ابن مدينى ، ابن مثنى و زيد بن احزم از او روايت كرده‌اند . ابن حيان او را مستقيم الحديث دانسته است .\r\nعبد العزيز بن عمران بن عبد العزيز زهرى بن ابى ثابت اعرج مدنى ( د 197 ه ) .\r\nترمذى در صحيح خود رواياتش را آورده است .\r\nعبد الله بن دكين كوفى . بخارى در « ادب المفرد » احاديثش را آورده است .\r\nاحمد او را موثق دانسته است . يحيى و ضاحى و موسى بن اسماعيل از او روايت كرده‌اند .\r\nزيد بن عطاء بن سائب . اسرائيل و جرير بن عبد الحميد از وى روايت كرده‌اند .\r\nابو حاتم وى را موثق دانسته است . نسائى و ترمذى احاديث او را استخراج كرده‌اند .\r\nمصعب بن سلام تميمى كوفى . احمد و ابو سعيد اشج از او حديث نقل كرده‌اند ، ترمذى احاديث او را استخراج كرده است . ابن معين درباره او مىگويد : « بد نيست » . ابو حاتم مىگويد : شيخ در مقام صادقان است .\r\nبشير بن ميمون خراسانى ( د . 184 ه ) . احمد بن عاصم خراسانى از او روايت كرده است . وى به بغداد آمد . وى از امام صادق روايت كرده است . ابن ماجه احاديث او را استخراج كرده است .\r\nابراهيم بن سعد زهرى ( د . 183 ه ) . وى يكى از مشاهير و از رجال صحاح است و از مشايخ حديث احمد بن حنبل شمرده مىشود .\r\nسعيد بن مسلمه اموى ( د . 201 ه ) . او يكى از رجال صحاح و از مشايخ حديث شافعى است .\r\nحارث بن عمير بصرى . در مكه اقامت گزيد . از امام صادق روايت كرده ، و ابن عيينه و ابن مهدى و ابو سامه از وى روايت كرده‌اند .\r\nمفضل بن صالح اسدى ، ابو جميله كوفى . ترمذى احاديث او را استخراج كرده است . محمد بن عبيد الله محاربى از وى روايت كرده است .\r\nابو ايوب بن ابى تميمه سختيانى ، ابو بكر بصرى ( 66 - 121 ه ) . وى از موالى قبيله « عنزه » و يا به گفته ديگر قبيلهء « جهينه » بود . اعمش ، قتاده [ ابو ايوب از استادان قتاده نيز بوده است 
  ] ، حمادان ، سفيان ثورى ، سفيان بن عيينه ، شعبه ، و بسيارى ديگر ، از او روايت كرده‌اند . ابن سعد و ابن معين او را توثيق كرده‌اند .\r\nعبد الملك بن جريح قرشى ( 80 - 149 ه ) . وى از عالمان بنام است ، و گفته شده است وى نخستين كسى است كه در اسلام كتاب تصنيف كرد .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nافزون بر راويان ذكر شده ، كسان ديگرى نيز هستند كه با دانشگاه امام صادق مرتبط بوده و از وى حديث آموخته و نقل كرده‌اند . ابن حجر در تهذيب التهذيب ، لسان الميزان ، تقريب التهذيب ، و ذهبى در ميزان الاعتدال ، تذكرة الحفاظ ، و جزرى در الخلاصه ، و خطيب بغدادى در تاريخ خود ، و ابن ابى حاتم در كتاب الجرح و التعديل ، و ديگران ، از اين راويان ياد كرده‌اند . بر اهل تحقيق شمارش و گردآورى آنان سخت نخواهد بود . برخى از عالمان ما نوشته‌هاى مستقلى در ذكر اسامى و تعداد اينان پديد آورده‌اند ، كه در جلد دوم اين كتاب به برخى از آنها اشارتى خواهيم كرد .\r\nو اما درباره گسترش‌دهندگان فقه امام صادق و ياران خاص آن حضرت ، كسانى كه در عرصه‌هاى زندگى اجتماعى و سياسى فرو رفته ، و با ملحدان و زنديقان مبارزه كرده ، و با صاحبان عقايد فاسد و آراء انحرافى به بحث و گفت‌وگو نشسته ، و با ستمگران ستيزه كرده و بر آنان خرده گرفته‌اند ، در جلد سوم به تفصيل پيرامون زندگى آنان كه بنام‌ترينشان عبارتند از : ابان بن تغلب ، مؤمن طاق ، هشام بن حكم و . . . ،\r\nسخن خواهيم گفت . در عين حال ، در اينجا ، گذرا به برخى از آنان اشارتى مىكنيم :\r\nابان بن تغلب ، ابو سعد كوفى . وى از امام سجاد ، امام باقر و امام صادق روايت كرده است . او در حيات امام صادق وفات يافت . شيخ طوسى در الفهرست مىگويد : ابان بن تغلب بن رباح ابو سعيد بكرى حريرى ، مولى جرير بن عباد ، موثق ، داراى مقام ارجمند ، و از اصحاب ماست . وى ابو محمد على بن حسين و ابو جعفر باقر را ديده و از آن دو حديث نقل كرده ، و نزد آن دو محترم و عزيز بود . ابو جعفر باقر به او گفت : در مسجد مدينه بنشين و فتوى بده ، چرا كه دوست دارم در ميان شيعيانم مانند تو ديده و شناخته شوند . وى دانش بسيار داشت ، در علوم مختلف مهارت داشت ، و صاحب تأليفاتى بود كه ابن نديم در فهرست خود از آنها ياد كرده است ، مانند : معانى القرآن ، كتاب القراءات ، و كتابى در اصول روايت بر مذهب شيعه . [ 6 
  ]\r\nابن سعد در طبقات خود گويد : ابان ربعى در خلافت ابو جعفر و در روزگارى كه عيسى بن موسى فرماندار كوفه بود وفات يافت . او موثق بود ، و شعبه از وى روايت كرده است .\r\nدر تهذيب گفته شده است كه موسى بن عقبه ، شعبه ، حماد بن زيد ، ابن عيينه ، و جماعتى ديگر ، از ابان روايت كرده‌اند . احمد ، يحيى ، ابو حاتم و نسائى او را توثيق كرده‌اند .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nذهبى در ميزان الاعتدال آورده است كه ابان بن تغلب كوفى شيعى ، تازيانه خورد ، اما راستگو بود ، صداقتش قبول است ، ولى بدعتگرايى [ 7 
  ] او را به خودش وامىگذاريم . احمد بن حنبل ، ابن معين ، ابو داود وى را توثيق كرده‌اند . مسلم ، ابو داود ، ترمذى و ابن ماجه احاديث وى را استخراج كرده‌اند .\r\nجوزجانى گويد : ابان بن تغلب گمراه و مذهبش مورد نكوهش است . ابن حجر در مورد گفته جوزجانى چنين مىگويد : و اما اظهار نظر جوزجانى در مورد كوفيان معتبر نيست ، چرا كه تشيع در نظر متقدمين عبارت بود از برتر دانستن على از عثمان ، و اينكه على در جنگهايش بر حق بود و مخالفانش در اشتباه بودند . نيز مخالفانش در تقدم ابو بكر و عمر بر على ، اشتباه مىكردند . چه بسا كسانى بودند كه اعتقاد داشتند على پس از رسول الله برترين فرد بود ، و اگر چنين شخصى داراى پارسايى و تدين و صداقت و اجتهاد باشد ، نمىتوان رواياتش را مردود شمرد . [ 8 
  ]\r\nابان بن عثمان بن احمر بجلى ، ابو عبد الله كوفى ( د . 200 ه ) . وى كوفى الاصل بود ، اما گاه در كوفه مىزيست و گاه در بصره ساكن بود . محدثان آن ديار مانند ابو عبيده معمر بن مثنى و ابو عبد الله محمد بن سلام از وى حديث نقل كرده‌اند .\r\nغالب مطالبى كه از او نقل شده در اخبار شاعران و انساب و تاريخ عرب است . از امام صادق و موسى بن جعفر روايت كرده است . تأليفاتى به او منسوب است كه از آن جمله است : المبتدى ، البعث ، المغازى و الوفاة . ابن حيان او را از ثقات دانسته است .\r\nمحمد بن ابى عمير گويد : ابان داراى حافظه‌اى نيرومند بود ، به گونه‌اى كه كلمه‌اى افزون بر آنچه شنيده در كتابش ديده نمىشود . [ 9 
  ]\r\nوى يكى از اصحاب ششگانه امام صادق است كه بزرگان اتفاق دارند بر اينكه هر چه را آنان صحيح بدانند ، و اقرار به فقاهت هر كس بكنند ، مورد قبول است . اين شش تن عبارتند از : جميل بن دراج ، عبد الله بن مسكان ، عبد الله بن بكير ، حماد بن عيسى ، حماد بن عثمان ، و ابان بن عثمان .\r\nبكير بن اعين شيبانى . وى برادر زراره است و از امام باقر و امام صادق روايت كرده است . او در حيات امام صادق وفات يافت . هنگامى كه خبر مرگ او به امام رسيد ، گفت : « سوگند به خدا كه خداوند او را بين پيامبر و امير المؤمنين فرود آورد » . روزى امام صادق يادى از او كرد و فرمود : « خداى رحمت كند بكير را » .\r\nوى از راويان موثق است ، و گروهى از وى روايت كرده‌اند .\r\nجميل بن دراج بن عبد الله نخعى . او از امام صادق و كاظم روايت كرده است\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nو در روزگار على بن موسى الرضا وفات يافته است . او يكى از شش نفرى است كه صحيح‌هايش مورد تأييد است .\r\nحماد بن عثمان بن زياد رواسى كوفى ( د . 190 ه ) . او از امام صادق ، امام كاظم و امام رضا روايت كرده ، و يكى از شش نفرى است كه ذكرش گذشت .\r\nحارث بن مغيره نصرى . از امام باقر و امام كاظم حديث نقل كرده است . وى جليل القدر است و رواياتش مقبول شمرده مىشود و داراى منزلت عظيمى است .\r\nهشام بن حكم بغدادى كندى ، كنيه‌اش ابو محمد و به گفته‌اى ابو الحكم ، مولى قبيله بنى شيبان . او كوفى بود اما به بغداد كوچ كرد . ابن نديم گويد : هشام از بزرگان اصحاب ابو عبد الله جعفر بن محمد الصادق است . وى از متكلمان شيعى است ، و از كسانى است كه كلام را در باب امامت شكافت و مذهب را پيراست و انديشه را تهذيب كرد . او در سخنورى مهارت داشت و در پاسخگويى همواره آماده بود . از وى سؤال شد ، معاويه در جنگ بدر شركت داشت ؟ ، گفت : آرى ، منتها در آن طرف جبهه [ منظور جبهه مشركان است 
  ] . وى در محله « كرخ » بغداد زندگى مىكرد ، و در دوران سقوط برمكيان ، در حالى كه پنهان بود ، درگذشت . برخى گفته‌اند كه در روزگار خلافت مأمون وفات يافت . هشام داراى تأليفاتى است كه از آن جمله‌اند : كتاب الإمامة و كتاب الدلالات . آنگاه ابن نديم بيش از بيست اثر از هشام را ذكر مىكند .\r\nامام صادق در حق وى چنين دعا كرد : « مادام كه ما را با زبانت يارى مىكنى ، در پناه روح القدس باشى » . وى در آغاز از پيروان جهنم بن صفوان بود ، ولى پس از آن ، با دليل و نظر ، به امامت شيعى گرويد . امام صادق درباره او فرمود : « اين با قلب و زبان و دستش ياور ماست » ؛ و باز درباره او گفت : « هشام بن حكم از پيشتازان احقاق حق ما ، و پيشگام نشر گفته‌هاى ما ، و تأييدكننده راستى ما ، و در هم شكننده دشمنان ماست » .\r\nهشام مىگفت : « كسى مثل مخالفان ما نيست ، چرا كه آنان كسى را كه خداوند در آسمان به ولايت برگزيده ، بر كنار كرده ، و كسى را كه از آسمان بركنارش كرده به ولايت بركشيده‌اند » .\r\nهشام داراى اخبار فراوان ، و مباحثات بسيار ، و جدالهاى فكرى متعدد با دشمنان آل محمد است ، و او در بحث و گفت‌وگو غرق مىشد ، اما با سرافرازى و پيروزى بيرون مىآمد .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nكلينى در حديثى صحيح آورده است كه مردى از شام نزد امام صادق آمد و گفت : « من صاحب كلام و فقه و آشنا با احكامم و آمده‌ام با يارانت بحث و گفت‌وگو كنم » .\r\nامام فرمود : « آيا كلامت از رسول خداست و يا از شماست ؟ » مرد گفت : « بعضى از رسول خداست و برخى از من » . امام گفت : « پس در اين صورت تو شريك رسول خدا هستى ! » مرد گفت : « خير » .\r\nامام گفت : « آيا بر شما وحى رسيده است ؟ » مرد گفت : « خير » .\r\nامام گفت : « آيا اطاعت از تو مانند اطاعت از پيامبر واجب است ؟ » مرد گفت : « نه » امام گفت : « اين مرد پيش از آنكه سخنى بگويد ، خويش را محكوم كرده است » .\r\nپيش از سفر حج بود و امام در خيمه خويش نشسته بود ، سرش را از خيمه بيرون آورد و شترى را ديد كه مىآيد ، فرمود : « به خداى كعبه سوگند ، هشام است كه مىآيد » . هشام ، كه جوانترين اصحاب امام صادق و تازه موى بر صورتش روئيده بود ، از گرد راه رسيد و امام راه را برايش گشود و فرمود : « ياور ماست با قلب و زبان و دستش » . آنگاه به مرد شامى گفت : با اين نوجوان ( يعنى هشام بن حكم ) حرف بزن .\r\nشامى به هشام گفت : درباره امامت اين شخص ( اشاره به امام صادق ) سؤالى دارم . هشام از خشم لرزيد ، و گفت : اى مرد خدايت به آفريدگانش بيشتر نظر دارد يا خودشان نسبت به خودشان ؟ ، گفت : خدايم به آفريدگانش بيشتر نظر دارد . هشام گفت : خداوند در امور دين آنان چگونه عمل كرد ؟ ، مرد گفت : خداوند مردمان را به پذيرفتن دين مكلفشان ساخت و اين تكليف را با دليل و برهان و بيان علل آن توأم ساخت .\r\nهشام گفت : اين دليل و حجت كدام است ؟\r\nشامى گفت : رسول الله است .\r\nهشام گفت : پس از رسول الله ؟\r\nمرد گفت : كتاب خدا و سنت رسول .\r\nهشام گفت : آيا كتاب و سنت مىتواند اختلاف امروزمان را حل كند ؟\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nشامى گفت : آرى .\r\nهشام گفت : پس چرا در ميان ما اختلاف است ، تو از شام به اينجا آمده‌اى و گمان مىكنى كه نظرت موافق دين است ، و حال آنكه اعتراف دارى كه در موضوعى واحد دو نظر پيدا نمىشود ؟\r\nشامى ساكت شد و گويى به فكر فرو رفته باشد .\r\nامام صادق گفت : چرا سخن نمىگويى ؟\r\nشامى گفت : اگر بگويم اختلاف در ميان نيست ، دروغ گفته‌ام ، و اگر بگويم كتاب و سنت رفع‌كننده اختلاف‌اند ، نادرست است ، زيرا هر دو داراى ابعاد و وجوه مختلف‌اند . اما من نيز عليه ايشان چنين استدلالى دارم . امام گفت : از او سؤال كن ، وى را دانا خواهى يافت .\r\nاز هشام پرسيد : چه كسى به بندگان بيشتر توجه دارد ، خدايشان به آنها ، يا خودشان به خودشان ؟\r\nهشام گفت : قطعا خدايشان مرد گفت : آيا خداوند كسى را قرار داده است كه محور وحدتشان و رفع‌كننده اختلافاتشان باشد و حق و باطل را برايشان روشن كند ؟\r\nهشام گفت : آرى مرد گفت : او كيست ؟\r\nهشام گفت : در آغاز شريعت رسول الله بود ، پس از وى ديگرى است .\r\nمرد گفت : او كيست ؟\r\nهشام گفت : در حال حاضر مردى كه اينجا نشسته و كاروانيان به ديدارش مىشتابند ، همان است ( منظور هشام امام صادق بود ) . . . [ 10 
  ]\r\nمعلى بن خنيس . وى از اصحاب امام صادق و از دوستانش بود ، در راه خدا شكنجه و به دليل دوستى آل محمد كشته شد . امير داود بن على ، به دلايلى كه روشن است ، او را كشت و اموالش را مصادره كرد چرا كه معلى از ياران ويژه امام صادق بود و اين امر خشم فرماندار را برانگيخت . هنگامى كه داود بن على فرماندار مدينه و يا تمامى جزيره ( عربستان ) شد ، فشارها و ستمگريها و سختگيريهاى فراوان بر طالبيان روا داشت و به تعقيب آنان و يارانشان پرداخت . در اين احوال طبعا كسى چون معلى كه با امام ارتباط داشت نمىتوانست از دست امير جان سالم به در برد . مرگ معلى سخت بر امام صادق گران آمد و اندوهناكش ساخت ، بر خلاف عادت هميشگى\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nخود ، خشمگين به ديدار امير رفت و به او گفت : دوستم را كشتى و اموالم را گرفتى ، آيا نمىدانى كه آدمى در عزا مىتواند بخوابد اما در جنگ خواب ندارد ؟ امام با خشونت و درشتى با فرماندار سخن گفت .\r\nامير تلاش كرد كه جنايت را به عهده فرمانده پليس بگذارد و خود را تبرئه كند . وى براى پنهان ماندن حقيقت دستور قتل فرمانده پليس را صادر كرد ، اما آن شخص رسوايش ساخت و هنگام اعدام گفت : مرا به كشتن مردم فرمان مىدهى ، و من آنان را مىكشم ، آنگاه حكم اعدام مرا صادر مىكنى ؟\r\nدر مورد زمان حادثه مرگ معلى بين مورخان اتفاق نظر وجود ندارد ، گاه مىگويند كه زمان سفاح بوده و گاه مىگويند در زمان منصور بوده است .\r\nدر حال حاضر امكان ندارد كه تمامى اصحاب امام و راويان حديثش را از شيعه و غير شيعه شماره كنيم و در اينجا بياوريم ، و لذا به همين اندازه بسنده مىكنيم ، اميد آن است كه برخى از بنام‌ترينشان مانند : عبد الملك بن اعين ، زرارة بن اعين ، فرزند زراره ، على بن يقطين ، عمار دهنى ، عمرو بن حنظله ، فضيل بن يسار ، ابو بصير ، مؤمن طاق ، محمد بن مسلم ، معاوية بن عمار ، مفضل بن عمر ، هشام بن سالم و . . . را در جلد سوم بياوريم .\r\n\r\nسخنى با بخارى\r\n\r\nشهرت بخارى\r\nكتاب صحيح بخارى [ 11 
  ] شهرتى عظيم كسب كرد ، و آن در ميان كتب حديث به درجه‌اى از مقبوليت رسيد كه يگانه شد ، و به منزلتى دست يافت كه هماوردى نيافت . خرده گرفتن بر بخارى مشكل است ، چرا كه انتقادكننده متهم به بدعت‌گرايى و خروج از سنت مؤمنان خواهد شد . [ 12 
  ] به همين دليل است كه اكثر حافظان حديث از نقد آن بيم دارند ، و در برابر آن خضوع و تسليم نشان مىدهند .\r\nذهبى گاه در برابر برخى از احاديث بخارى توقف مىكند و مىگويد : اگر عظمت و هراس از « صحيح » نبود مىگفتم اين حديث جعلى و ساختگى است .\r\nابن حزم بعضى از احاديث بخارى را ضعيف شمرد ، [ 13 
  ] و لذا مورد حمله قرار گرفت ، چرا كه تسليم و اطاعت محض در برابر بخارى و صحيح او سنتى معمول است ، و جرأت آزادانديشى و ابراز نظر آزاد را از همگان گرفته است .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nبا اين همه ، برخى از حافظان حديث و بعضى از محدثان بزرگ ، با آزادى و شجاعت و آشكار از جهات مختلف دست به نقد بخارى زده‌اند ، كه مهمترين آن جهات از اين قرارند : 1 - ترتيب كتاب ، و ارتباط بين آنها و شرح احوال رجال مطرح شده در كتاب و مسائلى كه پيرامون اين موضوع است .\r\n2 - قطعه‌قطعه كردن احاديث ، به گونه‌اى كه جزئى در جايى و جزئى ديگر در جاى ديگر آمده است ، و اين امر سبب شده تا احاديث در جاهاى مختلف معانى و مفاهيم مختلف پيدا كنند . و نيز اسناد برخى از اين احاديث مرتب ذكر شده و برخى حذف گرديده است . در اين زمينه انتقادهايى بر بخارى وارد آمده كه مدافعانش از پاسخگويى درمانده‌اند . [ 14 
  ]\r\n3 - حافظان حديث به پاره‌اى از احاديث بخارى ، كه متجاوز از صد و ده حديث مىشود ، ايرادهايى وارد كرده‌اند ، سى و دو حديث از آن احاديث را بخارى و مسلم متفقا استخراج كرده‌اند و هفتاد و هشت حديث ديگر را بخارى به تنهايى استخراج كرده است .\r\n4 - دسته‌اى از راويان احاديث بخارى غير موثق شمرده مىشوند ، حافظان حديث حدود هشتاد تن از رجال بخارى را ضعيف دانسته‌اند .\r\nبه هر حال صحيح بخارى مورد وثوق و اعتماد اكثر محدثان قرار گرفته و آنان ، به دليل منزلت و هيبت آن و هراس از فشارها و تهاجمات مستمر ، بدون بحث و گفت‌وگو ، رواياتش را تأييد مىكنند ، چرا كه اكثر مردم گمان مىكنند كه اين كتاب بزرگترين و مهمترين كتاب در روى زمين است ، و يا اينكه مىپندارند : « آن كتاب همتاى قرآن است ، و هر كس در ايام رواج بيمارى طاعون در خانه‌اش آن را بخواند ، ساكنان خانه از بيمارى در امان خواهند ماند ، و اگر به قصد برآورده شدن حاجاتش آن را بخواند ، هر حاجتى كه داشته باشد برآورده خواهد شد ، و يا اگر در گرفتاريها آن را بخوانند ، رفع بلا خواهد گرديد ؛ و نيز اگر در كشتى خوانده شود ، كشتى از غرق شدن در امان خواهد بود » . [ 15 
  ]\r\nبسيارى از عالمان بزرگ ، و پيشگامان دانش و اجتماع ، به اعتقاد ياد شده پايبند و عامل بوده ، و به هنگام نزول بلاها صفحاتى از صحيح بخارى را در ميان عالمان و طلاب تقسيم كرده و از آن استمداد جسته‌اند . در نظر آنان ، بخارى به منزله عاملى براى كشف بيمارى و رفع گرفتارى ، و بمثابه سلاحى براى دفاع در جنگ ،\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nو تلمبه آبى براى جلوگيرى از آتش‌سوزى ، و واكسنى مؤثر و نيرومند براى پيشگيرى از بيمارى ، و پاسبانى در خانه براى حراست ؛ و به هر حال نازل‌كننده بركات و نعمات بوده است . [ 16 
  ]\r\nبه هر تقدير صحيح بخارى در هاله‌اى از قداست قرار گرفته و همسنگ قرآن شمرده مىشود و چنان كه اشاره شد ، آن را درست‌ترين كتاب در زمين مىشمارند ؛ و به همين دليل اكثر حافظان حديث بيم دارند كه به نقد آن بپردازند ، و هر كس نيز به نقد آن دست زد مورد اعتراض و خشم قرار گرفت .\r\nداستان ظريفى در اين باب نقل شده است . گويند در روزگار خلافت عثمانى مجلس ملى عراق پول زيادى به وزارت جنگ اختصاص داد تا آن را صرف خواندن صحيح بخارى در كشتى كنند . زهاوى ، يكى از اعضاء مجلس ، گفت : روشن است كه اين پول از طرف اوقاف است ، اما اين نيز روشن است كه در جنگ كشتى با « بخار » راه مىرود نه با « بخارى » . مجلس عليه وى شوريد و عوام نيز بر او خشم گرفتند . [ 17 
  ]\r\nما عظمت احاديث نبوى و آثار بركاتش را انكار نمىكنيم ، لكن خوب است بپرسيم كه چرا و به چه دليل صحيح بخارى از اين ويژگى برخوردار است و كتب حديث ديگر از چنين خصوصيتى برخوردار نيست ؟ چگونه فقط بخارى به چنين مقامى دست يافته است ؟ مىپرسيم چرا قرآن ، كه در آن شفاء براى مردمان است و دفع‌كننده رنجهاست ، چنين نباشد ؟ چرا صحيح بخارى همتاى قرآن دانسته شده و توسل به آن از عقايد مسلم و استوار فرض شده است ، كه اجزاء آن را در مساجد و خانه‌ها توزيع مىكنند و براى درمان قحطى تلاوت مىكنند ؟ كارى كه در سال 798 ه . در پيدايى قحطى در مصر انجام شد . اگر صحيح بخارى به دليل صحت احاديثش به چنين مقامى دست يافته ، چرا موطأ مالك ، كه برخى آن را پس از قرآن درست‌ترين كتاب دانسته‌اند ، چنين مقامى نداشته باشد ؟ و چرا صحيح مسلم ، كه درباره آن گفته‌اند كه در زير آسمان كتابى صحيحتر از كتاب مسلم نيست [ 18 
  ] ، چنين نباشد ؟\r\nابن حجر درباره صحيح مسلم مىگويد : مسلم در كتابش به امتيازاتى دست يافته كه هيچ كس به آنها نرسيده است ، تا آنجا كه برخى آن را بر صحيح بخارى ترجيح داده‌اند . از امتيازات صحيح مسلم اين است كه طرق مختلف روايات را ذكر كرده ، ترتيب تقدم و تأخر روايات را رعايت كرده ، الفاظ روايات را ، بدون اينكه قطعه‌قطعه كند و بدون اينكه نقل به معنا كند ، نقل كرده است . حاكم مىگويد : از ابو الوليد\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nشنيدم كه گفت ، پدرم به من گفت : كتابت را چگونه تدوين مىكنى ؟ ، گفتم : به شيوه كتاب بخارى ، گفت : از شيوه كتاب مسلم پيروى كن كه بهتر است .\r\nآيا صحيح ترمذى ، با آن حسن تدوين و زيبايى و تحقيق ممتاز ، همتاى بخارى نيست ؟ گفته‌اند كه كتاب ترمذى درخشانتر از صحيح بخارى است .\r\nاگر عظمتى كه صحيح بخارى به آن رسيد ، به دليل محتويات آن است ، پس قرآن از اين نظر باعظمت‌تر است و استفاده از قرآن در حل مشكلات اولى است .\r\nاگر عظمت بخارى به خاطر شخص اوست ، مالك بن انس صاحب كتاب موطأ از نظر منزلت والاتر ، در حديث بالاتر ، در نسب خالص‌تر و در دانش عميقتر بوده است .\r\nبنا نداريم در مورد بخارى سختگيرانه قضاوت كنيم ، يا حقش را ضايع كنيم ، ولى همان سخنى را مىگوييم كه جمال الدين حنفى گفته است : « كسى كه به كتاب بخارى نظر كند در معرض زندقه واقع مىشود » . [ 19 
  ]\r\nاز واقعيت دور نشده و مىگوييم : هر حديثى كه در صحيح آمده لزوما مقبول است و بايد تصديق كرد ، و عدم تصديق بدعت است ، تكذيب احاديث رسول كفر به خداوند شمرده مىشود ، همچنان كه بسيارى از مقلدين بىانديشه مىگويند .\r\nصحيح بخارى از احاديث ناصحيح خالى نيست ، چنان كه از احاديثى كه نشانه ساختگى بودنشان پيداست نيز خالى نيست ، مانند حديث : « پيامبر جادو شده بود . . . » و احاديث ديگرى كه امكان ندارد صحيح باشند ، چرا كه با احاديث ديگر در تناقص و تعارض قرار مىگيرند و امكان جمع آنها دشوار به نظر مىرسد .\r\nنقادانى كه صحت برخى از احاديث بخارى را انكار كرده‌اند ، بدون دليل سخنى نگفته‌اند ، و اين انكار و نقد طعن به دين اسلام و ناديده گرفتن سنت نيست ، چنان كه برخى چنين پنداشته‌اند .\r\nعالمان منتقد بيش از صد حديث صحيح بخارى را رد كرده‌اند ، همان‌طور كه بسيارى از راويان ، حديثش را نيز مورد انتقاد قرار داده‌اند ، زيرا آنان كسانى هستند كه از نظر صداقت و عدالت اعتبارى ندارند ، و گروهى از آنان ضعيفانى هستند كه حديثشان صحيح شمرده نمىشود .\r\nبخارى روايات بسيارى از عالمان امت و پيشوايان حديث را كه بيش از همه با احاديث نبوى آشنا بودند و توجه بيشترى به حديث و نيز احاطه بر حديث داشته‌اند ، نياورده است ، مانند پيشگام همه امام صادق ؛ و البته روشن است كه اين بىاعتنايى عيبى براى آنان نيست و از مقام و اعتبارشان نمىكاهد .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nبخارى احاديث كسانى را استخراج كرده و آورده است كه از نظر عقيده و يا عدالت و يا وثاقت خالى از اشكال نيستند و برخى از آنان متهم به دروغگويى و جعل حديث هستند . به عنوان مثال تنى چند از آنان را مىآوريم : اسماعيل بن عبد الله بن اويس بن مالك ( د 226 ه . ) . يحيى بن معين گويد :\r\n« اسماعيل آدمى آشفته در نقل حديث و دروغگو بود » . نسائى نيز سخنى دارد كه نشان مىدهد وى در ميان اهل مدينه به جعل حديث شهرت داشت .\r\nزياد بن عبد الله عامرى ( د 282 ه . ) كه متهم به دروغگويى بود . ترمذى از وكيع نقل مىكند كه زياد بن عبد الله ، با وجود شرافت و مقامى كه داشت ، در نقل حديث دروغ مىگفت .\r\nحسن بن مدرك سدوسى طحّان . ابو داود وى را دروغگو دانسته . او مطالبى نادرست به مشايخ حديث نيز القاء مىكرده است .\r\nافزون بر افراد ياد شده ، كسان ديگرى از رجال صحيح بخارى نيز هستند كه متهم به عدم وثاقت مىباشند ، و ما در اينجا نمىخواهيم بيش از اين در اين مورد سخن بگوئيم .\r\nو اما ضعفاء رجال صحيح بخارى را كمتر از هشتاد تن نگفته‌اند . برخى از اينان از اين قرارند :\r\nحسن بن ذكوان بصرى . وى را قدرى و اهل فريب و اشتباهكار دانسته‌اند .\r\nاحمد ، ابن معين ، نسائى ، ترمذى و ابن مدينى او را ضعيف شمرده‌اند .\r\nاحمد بن ابى طيب بغدادى ، سلمه بن رجاء تميمى ، بسر بن آدم ضرير و . . . كه حافظان حديث آنان را ضعيف دانسته‌اند .\r\nو اما قدرى مذهبان رجال بخارى نيز بسيارند ، كه مىتوان به تنى چند از آنان اشاره كرد : عبد الله بن ابى لبيد مدنى ، عبد الله بن ابى نجيح مكى ، كهمس بن منهال سدوسى ، هارون بن موسى ازدى ، سفيان بن سليمان ، عبد الوارث بن سعيد و . . .\r\nاينكه گفته شده است نقل و استخراج احاديث به وسيله بخارى ، خود دليلى است بر وثاقت و عدالت راويان آن احاديث ، و ديگر بر آنان نمىتوان ايراد گرفت ، فقط يك فرض است و دليلى براى اثبات اين مدعا وجود ندارد ، و شواهد و قرائن خلاف آن را اثبات مىكند ؛ گويا گويندگان چنين سخنى توجه به ملزومات ادعاى خود نداشته‌اند . نظر بخارى در مورد اشخاص نمىتواند لزوما عدالت آنان را تضمين كند و سخن آخر تلقى شود ، چرا كه اختلاف در جرح و تعديل بىپايان است و\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nهرگز با نظر هيچ كس به پايان نمىرسد .\r\nاشكال ديگرى كه در مورد صحيح بخارى وجود دارد ، اين است كه وى در ضبط و يا شناخت نامهاى رجال دچار اشتباه شده است ، مثلا گاه يك تن را با دو نام و يا سه نام معرفى كرده ، مانند : وليد بن ابى الوليد خادم عبد الله بن عمر ، هارون بن سعد [ از موالى قريش 
  ] ، كثير بن خنيس و . . . بخارى براى هر كدام از آنان دو اسم قرار داده است . و همچنين محمد بن ايوب يمامى را تحت سه نام و عنوان آورده است . نيز عبد الملك پسر برادر قعقاع را هم به قعقاع نسبت داده و هم در باب « نون » به نام ناسح حضرمى آورده است ، و حال آنكه او عبد الله بن ناسح هست كه شرحبيل بن شفيعه از او روايت كرده است .\r\nايرادهايى ديگر نيز به صحيح بخارى وارد است ، كه يكى از پراهميت‌ترين آنها اين است كه وى احاديث كسانى كه به دشمنى و كينه نسبت به على ( ع ) و آل محمد شهرت داشته‌اند ، مانند خوارج و ديگران ، استخراج كرده است .\r\nيكى از اينان عمران بن حطان سدوسى بصرى ( د 84 ه . ) است ، كه يكى از پيشوايان خوارج و از آشكارترين دشمنان على ( ع ) بود ، و او بود كه در مدح عبد الرحمن بن ملجم مرادى سرود :\r\nضربتى از دست انسانى باتقوا فرود آمد كه جز خوشنودى خداوند عرش منظورى نداشت .\r\nعمران نسبت به مقام نبوّت اهانت كرده و كسى را كه پيامبر او را شقىترين آدم اولين و آخرين دانسته ، باتقوا ياد كرده است . به سند صحيح از پيامبر روايت شده است كه وى فرمود : « اى على ، آيا مىدانى شقىترين فرد اوّلين كيست ؟ » ، على گفت : « خدا و رسول او داناترند » ، پيامبر فرمود : « كسى كه شتر را پى كرد » ؛ پيامبر فرمود : « يا على ، آيا مىدانى كه شقىترين فرد آخرين كيست ؟ » ؛ على گفت : « خدا و رسولش آگاهترند » ، فرمود : « يا على قاتل تو » . اين حديث را احمد بن حنبل و ابن ضحاك استخراج كرده و طبرى نيز آن را روايت كرده است . [ 20 
  ]\r\nصهيب نيز از پيامبر حديثى همانند اين حديث روايت كرده است . على ( ع ) به خانواده‌اش مىگفت : « به خدا سوگند دوست داشتم شقىترين كس برانگيخته مىشد » . اين حديث را ابو حاتم استخراج كرده است .\r\nاين چه وثاقت و يا عدالتى است كه شخصى در مخالفت با نظر پيامبر سخن بگويد و به ساحت آن بزرگوار اهانت كند ، و كسى را كه او شقى دانسته متقى بداند و\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nآشكارا او را مدح و ثنا گويد . بسيارى از عالمان اسلام به نظم و به نثر سخنان وى را مردود اعلام كرده‌اند ، كه اكنون مجال ذكرشان نيست .\r\nيكى ديگر از اين گروه راويان ، ابو الاحمر سائب بن فروخ ( د 136 ه . )\r\nاست ، كه شاعرى هجوگو و خبيث و فاسق بوده و با آل محمد عداوت داشته است .\r\nوى كسى است كه درباره ابو عامر بن وائله صحابى ، معروف به ابو طفيل [ 21 
  ] ، چنين سروده است :\r\nسوگند ياد مىكنم كه من و ابو طفيل دو تفكر داشته ، و خداوند گواه است وى به واسطه دوستى ابو تراب گمراه شد چنان كه يهود از حق دور افتاده و گمراه شدند [ 22 
  ] اين شخص نيز مانند مرد پيشين باز به مخالفت با اين سخن پيامبر كه : « حق با على است و على با حق است » و نيز : « على با قرآن است و قرآن با على است » سخن گفته است . از اين نوع سخنان بسيار از پيامبر نقل شده است و نشان مىدهد كه هدايت در پيروى از على ( ع ) و گمراهى در مخالفت با على ( ع ) است . اما اين شاعر اموى سخنان پيامبر را رد مىكند و مقام نبوت را هتك مىكند . پس چه جايى براى عدالت وى مىماند و چه اطمينانى به گفته‌هاى اوست ؟ ! نمونه ديگر ، حريز بن عثمان ( حمصى 23 ) ( د 163 ه . ) است . وى ناصبى مشهورى است و از كسانى است كه عداوتش با على ( ع ) روشن است . او آشكارا مىگفت : من على را دوست نمىدارم ، چرا كه پدرانم را كشته است . نيز مىگفت :\r\nبراى ما امامى است ( يعنى معاويه ) و براى شما هم امامى است ( يعنى على ) .\r\nكسان ديگرى نيز در صحيح بخارى از رجال حديث شمرده شده‌اند كه به ناصبى بودن و ناسزاگويى به على ( ع ) شهره‌اند مانند : اسحاق بن سويد تميمى ( د 131 ه . ) ، عبد الله بن سالم اشعرى ( د 179 ه . ) ، زياد بن علاقه ابو مالك كوفى ( د 129 ه . ) و ديگر كسانى كه از نواصب و خوارج بوده و آشكارا با على ( ع ) به دشمنى پرداخته و تظاهر به بدگويى وى كرده‌اند ، و حال آنكه پيامبر فرمود : « يا على ، جز مؤمن تو را دوست ندارد ، و جز منافق دشمنت نيست » . منافقان در پايين‌ترين جايگاه دوزخ در آتش قرار دارند .\r\nبنابراين چگونه اخبار و احاديث چنين كسانى را تصديق كنيم ؟ ( و خداوند شهادت مىدهد كه منافقان دروغگويانند ) .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nپس حق و ضرورت نقد علمى اقتضا مىكند ، احاديثى را كه بخارى از راويانى كه با احاديث پيامبر مبنى بر دوستى با اهل بيتش مخالفت كرده و با على ( ع ) دشمنى ورزيده و به ناصبى بودن شهرت دارند ، نقل و استخراج كرده ، ناديده انگاريم و از اين نظر بر وى خرده بگيريم . شايد علل ناشناخته‌اى وجود داشته كه بخارى را واداشته تا از آنان حديث نقل كند ، اما نمىدانم آيا اين سخن پيامبر به على كه : « جز مؤمن تو را دوست ندارد ، و جز منافق با تو دشمن نيست » نيز بر بخارى پوشيده بوده است ؟ اين سخن پيغمبر حتى در عصر صحابه كاملا شهرت داشت و منافقان از طريق بغض و عداوت با على ( ع ) شناخته مىشدند . آيا بغض على ( ع ) بغض رسول الله ( ص ) نيست ؟ آيا بر بخارى اين گفته پيامبر پوشيده بود كه وى فرمود : يا على ، جنگ با تو جنگ با من ، و صلح با تو صلح با من است ؟ آيا نسبت على به پيامبر مانند نسبت هارون به موسى نيست ؟ كه شخص بخارى نيز اين حديث را در جلد دوم ص 199 صحيح خود آورده است .\r\nاحاديث مربوط به فضيلت على ( ع ) و آل على هزاران است كه حافظان حديث از طرق گوناگون نقل كرده‌اند ، اما بخارى جز سه يا چهار حديث در اين باب نياورده است ، و اين امر معقولى نيست كه گفته شود اين عدم نقل به دليل عدم اعتقاد به صحت آن احاديث بوده است . در اينجا بايد مسألهء ديگرى در ميان باشد . شايد وى داراى شجاعت و جسارت معنوى لازم نبوده است ؛ چنان كه برخى از نويسندگان سخنى به اين مضمون گفته‌اند كه بخارى ، بر خلاف احمد بن حنبل كه شجاعانه احاديث بسيارى را در فضايل على و شيعيانش در كتاب مسند خود آورد ، از ترس عباسيان جرأت نكرد احاديث مربوط به اهل بيت را نقل كند .\r\nتذكر اين نكته لازم است آنچه حافظان حديث و عالمان امت از طرق صحيح درباره اهل بيت استخراج كرده و آورده‌اند ، ميزان محافظه‌كارى بخارى را در مورد خودداريش از ذكر فضايل آل محمد آشكار مىكند .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\nآيه تطهير\r\n\r\nتخريج احاديث مربوط به آيه تطهير\r\n« انما يريد الله ليذهب عنكم الرجس اهل البيت و يطهركم تطهيرا [ 24 
  ] » ( خداوند چنين اراده كرده است كه از شما هر آلايش را ببرد و شما را از هر عيب پاك گرداند ) .\r\nمسلم در صحيح خويش از طريق عايشه چنين آورده است كه عايشه گفت :\r\nپيامبر در حالى كه جامه‌اى نقش‌دار بافته از موى سياه همراه داشتند از اطاق خارج شدند . حسن بن على ( ع ) بر او وارد شد و پيامبر او را به زير جامه وارد كردند ؛ پس از آن حسين ( ع ) آمد ، پيامبر او را نيز به زير جامه درآوردند ؛ آنگاه فاطمه ( ع ) وارد شد ، رسول خدا او را نيز وارد كردند ، سپس على ( ع ) درآمد و پيامبر وى را هم به زير پوشش جامه درآورد ؛ در اين هنگام پيامبر اين آيه را خواند : « انما يريد الله . . . » [ 25 
  ]\r\nترمذى از طريق عمرو بن ابى سلمه « 1 »  ، پسر همسر پيامبر ، چنين آورده است كه وى گفت : اين آيه در خانه‌ام سلمه بر پيامبر نازل شد . رسول خدا فاطمه و حسن و\r\n\r\n","description":"","footnote":" ( 1 ) در مورد عمر بن ابى سلمه ، و اينكه وى عمر است يا عمرو و اينكه او از اصحاب پيامبر ( پسر ام سلمه ) است يا از اصحاب امام على ( ع ) ، اختلاف نظر وجود دارد . مؤلف محترم در اينجا عمرو آورده ولى در موارد بعدى عمر نوشته است . من به استناد مامقانى ( تنقيح المقال ، 2 / 340 ) عمر را ترجيح داده و « واو » را در اينجا حذف كردم . م . ","page_name":" 117 ","page_number":117},
  {"content":"\r\n\r\nحسين و على را فرا خواند و آنان را با عبا ( كساء ) پوشاند و آنگاه گفت :\r\n« پروردگارا اين اهل بيت من است ، پس پليدى را از آنان دور كن و آنان را پاك و طاهر گردان » ام سلمه گفت : اى رسول خدا آيا من نيز از شمار آنانم ؟ پيامبر گفت :\r\nتو در جايگاه خويش هستى و بر صراط نيكى . [ 26 
  ]\r\nحافظ ابو عبد الرحمن احمد بن شعيب نسائى ( د 303 ه . ) از طريق سعد بن ابى وقاص اين روايت را استخراج كرده است . سعد گفت : هنگامى كه آيه « انما يريد الله . . . » نازل شد ، پيامبر على و فاطمه و حسن و حسين را خواند و آنگاه گفت :\r\nخداوندا اينان اهل بيت من هستند . [ 27 
  ]\r\nخطيب از طريق ابو سعيد و وى از ام سلمه روايت كرده است كه او گفت :\r\nاين آيه در خانهء على و فاطمه و حسن و حسين نازل شد ، و من در درگاه ايستاده بودم ، گفتم : اى رسول خدا جايگاه من كجا است ؟ فرمود : تو در مسير خيرى . [ 28 
  ]\r\nو نيز خطيب از طريق ابو سعيد و او نيز از پيامبر در مورد نزول آيه تطهير روايت كرده است كه : پيامبر على و فاطمه و حسن و حسين را گرد آورد و آنگاه عبا را بر آنان پوشاند و سپس گفت : خدايا اينان اهل بيت من مىباشند . . .\r\nابن عبد البر اين حديث را چنين استخراج كرده است : وقتى كه آيه  إِنَّما يُرِيدُ اللَّه . . .  نازل شد ، پيامبر على و فاطمه و حسن و حسين را به خانه‌ام سلمه دعوت كرد و گفت « خدايا اينان اهل بيت من هستند و آنان را از هر آلايش پاك گردان » . [ 29 
  ]\r\nهمين حديث را ابن اثير از طريق ام سلمه نقل كرده است . [ 30 
  ]\r\nابن جرير طبرى در تفسيرش از ابو سعيد خدرى روايت كرده است كه رسول خدا فرمود : آيه  إِنَّما يُرِيدُ اللَّه . . .  درباره پنج تن نازل شده است . من ، على ، فاطمه ، حسن و حسين .\r\nاز ام سلمه روايت شده است كه اين آيه در خانهء او و رسول خدا و على و فاطمه و حسن و حسين نازل شده است .\r\nابو سعيد خدرى روايت كرده كه‌ام سلمه گفت پيامبر فرمود : خدايا اينان اهل بيت من هستند . پروردگارا آنان را از هر پليدى مبرا كن و آنها را پاكيزه گردان .\r\nاز طريق ابو هريره از ام سلمه ، و نيز از طريق شهر بن حوشب از ام سلمه روايتى چون روايت خدرى نقل شده است .\r\nواثلة بن اسقف از على روايت كرده است كه او گفت : اين آيه درباره رسول\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nالله ، على ، فاطمه ، حسن و حسين نازل شده است .\r\nانس بن مالك نقل كرده است كه پيامبر شش ماه هنگام نماز از كنار خانه فاطمه عبور مىكرد ، و هر بار ندا مىداد كه اى اهل بيت وقت نماز است  إِنَّما يُرِيدُ اللَّه . . .  . از ابو الحمراء نيز روايتى مانند روايت ياد شده نقل شده است . [ 31 
  ]\r\nسيوطى از طريق ام سلمه ، و نيز ابن جرير و ابن منذر و ابن ابى حاتم و ابن مردويه از ام سلمه چنين روايت كرده‌اند كه رسول خدا در خانهء او بود و در زير عباى خيبرى در خوابگاه خويش آرميده بود . فاطمه وارد شد ، پيامبر گفت : برو همسر و فرزندانت حسن و حسين را همراه خودت به اينجا بياور ؛ و آنان آمدند . در حال خوردن غذا بودند كه آيه « انما يريد الله . . . » نازل شد . رسول خدا كناره‌هاى عبايش را بر روى خاندانش كشيد و آنگاه دستهايش را از زير عبا بيرون آورد و گفت :\r\nپروردگارا اينان اهل بيت من و از خاصان من هستند . . . [ 32 
  ]\r\nمحمد بن احمد مالكى مىگويد كه واحدى در كتابش : « اسباب النزول » حديثى كه سندش به‌ام سلمه مىرسد آورده كه‌ام سلمه گويد : رسول خدا در خانه من بود ، فاطمه در حالى كه در دستش ديگى سنگى كه در آن عصيده « 1 »  بود وارد شد ، پيامبر به او گفت : برو همسر و دو فرزندت را بياور . على و حسن و حسين آمدند و به خوردن غذا مشغول شدند . پيامبر بر بلندى نشسته و عبايى خيبرى در زير وى پهن بود . ام سلمه مىگويد من در اطاقى بودم كه به آنان نزديك بود . رسول خدا عبا را بر حاضران پوشاند و گفت : خدايا اينان اهل بيت من و از خاصان من هستند ، آنان را از پليدى مبرا كن . . . من سرم را از اطاق بيرون آورده گفتم : آيا من نيز با شمايم ؟ ، فرمود : تو بر خيرى ، آنگاه آيه  إِنَّما يُرِيدُ اللَّه . . .  نازل شد . [ 33 
  ]\r\nمحب الدين طبرى ، ضمن استخراج حديث ياد شده ، در مورد فاطمه و على و حسين و حسين ، و اينكه آنان اهل بيت پيامبرند ، به آيه مورد بحث استشهاد مىكند . . .\r\nحديث مربوط به شأن نزول آيه تطهير از طريق ام سلمه ، عمر بن ابى سلمه ( پسر همسر پيامبر ) ، زينب دختر ام سلمه ، واثلة بن اسقف و نيز از طريق عايشه روايت شده است . [ 34 
  ]\r\nاز ابو سعيد خدرى روايت شده است كه آيه منحصرا در مورد پنج تن : پيامبر ، على ، فاطمه ، حسن و حسين نازل شده است . اين حديث را احمد در « مناقب » و\r\n\r\n","description":"","footnote":" ( 1 ) عصيده نوعى حلوا كه از آرد و روغن تهيه كنند ( فرهنگ معين ) . ","page_name":" 119 ","page_number":119},
  {"content":"\r\n\r\nطبرانى آورده‌اند .\r\nهمين حديث را خطيب بغدادى از سعد بن ابى عوف و او از ابو سعيد و او از ام سلمه روايت كرده است . حديث ديگرى است از ابو سعيد خدرى كه آيه در مورد على و همسر و دو فرزندش نازل شده است [ 35 
  ] نيز اين حديث آيه تطهير بغوى از طريق عايشه [ 36 
  ] و حاكم در « مستدرك » از عطاء بن يسار و او از ام سلمه نقل كرده است . [ 37 
  ]\r\nعبد الملك ثعالبى نيشابورى مىگويد : پيامبر على و فاطمه و حسن و حسين را گرد آورد ، آنگاه گفت :  إِنَّما يُرِيدُ اللَّه . . .  . وى مىگويد : روايت شده كه جبرئيل به آنان پيوست و به قصد تقرب به خداوند خود را در ميان آنان جاى داد و گفت : آل محمد در خور كساء هستند و لذا به آنان گفته مىشود « آل كساء » ، چنان كه ديك الحن شاعر درباره آنان گفته است :\r\nو آن پنج ستاره درخشان جملگى اصحاب كساء هستند و اينان در ميان آدميان از عرب و عجم بهترين شمرده مىشوند [ 38 
  ] ابن تيميه در پاسخ اين سؤال كه چرا على از اهل بيت شمرده مىشود ، گويد :\r\nدر اين مورد اختلافى در ميان مسلمانان نيست ، و اين مسأله روشنتر از آن است كه به ارائهء دليل محتاج باشد . او نه تنها از اهل بيت است بلكه افضل اهل بيت و پس از پيامبر افضل بنى هاشم شمرده مىشود . به طور موثق از پيامبر روايت شده كه وى عبايش را بر على و فاطمه و حسن و حسين كشيده و گفت : « پروردگارا اينان اهل بيت من هستند و . . . » . [ 39 
  ]\r\nابن حجر هيثمى در شرح « همزيه » بوصيرى صفحه 319 وقتى به اين شعر مىرسد كه :\r\nمادر دو فرزندش و همسر على و فرزندانش و كسانى كه در زير عبا بودند مىگويد : اينان عبارتند از : پيامبر ، فاطمه ، حسن و حسين . وى مىگويد : به طور صحيح روايت شده كه پيامبر عبا را بر على و فاطمه و دو فرزندنش كشيد و گفت : « خدايا اينان . . . » . . . در روايت ديگرى آمده است كه پيامبر فرمود : « خدايا اينان آل محمدند ، پس درود و بركات خود را نصيبشان قرار ده ، و تو پرعظمت و مورد ستايش هستى » .\r\nشيخ عبد القادر رافعى نيز به هنگام شرح شعر ياد شده از بوصيرى همان\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nسخن ابن حجر را مىگويد . [ 40 
  ]\r\nابن كثير در تفسيرش ، در پانزده مورد ، طرق نزول آيه تطهير را منحصرا مربوط به پنج كس ، يعنى پيامبر و فاطمه و على و حسن و حسين ، دانسته است كه اينك براى روشنتر شدن بيشتر مسأله و تأكيد افزونتر تمامى آنها را نقل مىكنيم : 1 - ابو الحمراء روايت كرده است كه پيامبر هنگام نماز صبح بر در خانه على ( ع ) و فاطمه ( ع ) مىآمد و مىگفت : اى اهل بيت نماز ، نماز ،  إِنَّما يُرِيدُ اللَّه . . .  .\r\n2 - شداد بن عمار گويد من نزد واثلة بن اسقف نشسته بودم كه على را دشنام مىدادند . خواستم برخيزم ، گفت : بنشين تا از اين كسى كه دشنامش مىدهند برايت سخنى بگويم . من نزد پيامبر بودم كه على و فاطمه و حسن و حسين آمدند و رسول الله عبايش را بر آنان كشيد و فرمود : « خدايا اينان . . . » .\r\n3 - ابو رباح از كسى و او از ام سلمه نقل مىكند كه آيه در مورد پنج نفر ياد شده است .\r\n4 - حديث با همين مضمون از ام سلمه از طريق ابو هريره نقل شده است .\r\n5 - حكيم بن سعد گويد : در نزد ام سلمه از على سخن در ميان بود ، وى گفت در خانهء من بود كه آيه  إِنَّما يُرِيدُ اللَّه . . .  نازل شد .\r\n6 - حديثى از عطيه و او از پدرش و پدرش از ام سلمه نقل شده است .\r\n7 - حديثى از ابو سعيد و او از ام سلمه .\r\n8 - حديثى از شهر بن حوشب و او از ام سلمه .\r\n9 - حديثى از عمر بن ابى سلمه و او از ام سلمه .\r\n10 - حديث صفيه دختر شيبه كه از عايشه نقل كرده است « 1 »  .\r\n11 - عوّام بن حوشب از پسر عمويش نقل مىكند كه گفت : بر ام المؤمنين عايشه وارد شدم و از او پرسيدم نظرت دربارهء على چيست ؟ ، گفت : از كسى مىپرسى كه محبوبترين شخص نزد رسول خدا بود و دختر پيامبر همسر او بود ؛ ديدم كه پيامبر على و فاطمه و حسن و حسين را فرا خواند و جامه‌اى بر آنان كشيد ، آنگاه گفت :\r\n« خدايا اينان . . . » عايشه گفت : من به آنان نزديك شدم و گفتم اى رسول خدا آيا من نيز از اهل بيت تو هستم ؟ ، فرمود : كنار برو كه تو بر خيرى . [ 41 
  ]\r\n\r\n","description":"","footnote":" ( 1 ) چون متن حديث در آغاز بحث نقل شده بود ، از ذكر مجدد آن خوددارى مىشد . ","page_name":" 121 ","page_number":121},
  {"content":"\r\n\r\n12 - ابو سعيد از پيامبر روايت كرده است كه منظور از آيه همان پنج نفرند .\r\n13 - حديثى از عامر بن سعد كه او از سعد روايت كرده است كه پيامبر هنگام نزول آيه چهار نفر را در زير عبا گرفته و مىگفت : « خدايا اينان . . . »\r\n14 - حديثى از ابو جميله و او از حسين بن على ( ع )\r\n15 - حديثى از سدى و او از ابو ديلم و او از على بن حسين ( ع ) .\r\nاينها رواياتى است كه ابن كثير در تفسيرش آورده و ما آنها را به كوتاهى آورديم . بر اين عقيده‌ايم كه اين روايات براى هر فرد منصفى كفايت مىكند . و در مورد اين مطلب كه آيه تطهير منحصرا به اهل بيت اختصاص دارد ، بيش از اين نياز به تفصيل و استدلال ندارد ، چرا كه حقيقت روشنتر از آفتاب است .\r\nپيامبر بارها در برابر اصحابش عملا به منزلت اهل بيت تأكيد كرده است ، و به همين دليل بود كه پيامبر به هنگام عبور از مقابل خانه فاطمه با صداى بلند بر اهل خانه درود مىفرستاد و آيه تطهير را مىخواند .\r\nترمذى در صحيح خود از انس بن مالك روايت كرده است كه : رسول خدا شش ماه بود كه از كنار خانه فاطمه مىگذشت و هر بار كه براى نماز صبح مىرفت مىگفت : اى اهل بيت ، نماز و آيه  إِنَّما يُرِيدُ اللَّه . . .  را مىخواند . [ 42 
  ]\r\nدر روايت ابو الحمراء ( كه پيش از اين نيز ذكر شد ) همين مضمون آمده است . سيوطى همين روايت را با اضافه « هشت ماه » و « السلام عليكم اهل البيت » آورده [ 43 
  ] و ابن اثير نيز در كتاب « اسد الغابه » در شرح حال ابو الحمراء اين روايت را نقل كرده است . [ 44 
  ]\r\nابن عباس مىگويد : ما شاهد بوديم كه پيامبر طى نه ماه هر روز هنگام نماز از كنار خانه على مىگذشت و بر در خانه مىايستاد و مىگفت : سلام بر شما اى اهل بيت و آنگاه آيه تطهير را پنج بار مىخواند .\r\nاين عمل پيامبر توضيح بيشتر و تأكيد مجددى بود بر نشان دادن جايگاه اهل بيت و معرفى مقام و منزلت عظيم آنان ، بديهى است منظور پيامبر بيدار كردن اهل خانه براى نماز نبود ، چرا كه آنان هيچ‌گاه هنگام عبادت بر بستر نبوده‌اند . اين كار رسول خدا صرفا به خاطر بيان فضيلت اهل بيت براى مردم و تطبيق آيه با مصداق عينى آن بود .\r\nعبد المجيد شرنوبى ازهرى مىگويد :\r\nدر مورد تفسير آيه تطهير اختلاف است و بايد به اختلاف مقام مصاديقى براى\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nآن تعيين كرد . در مقام زكات بايد گفت كه منظور كسانى هستند كه صدقه بر آنان حرام شده است مانند بنى هاشم ، در مقام مدح بايد گفت كه منظور اهل بيت مكرم پيامبر است ، كسانى كه با زيارت و دوستى آنان حاجات برآورده مىشود . چه خوش گفته است شاعر :\r\nدوستى اهل بيت بر من واجب است .\r\nاين دوستى ، على رغم دورافتادگان از اين خاندان ، موجب قرب الهى است برگزيده‌ترين فرد آدميان از ما پاداشى جز دوستى با اهل بيتش طلب نكرده است .\r\nاهل بيت پيامبر همان كسانى هستند كه در زير عبا گرد آمدند و پيامبر گفت : « خدايا اينان . . . » و آيه تطهير نازل شد . اينان همان افرادى هستند كه برخى به شعر گفته‌اند :\r\nمحمد رسول خدا و وصى او فاطمه دختر رسول و دو فرزند فاطمه اهل عبا شمرده مىشود و ما بر ولايت آنانيم به اين اميد كه رستگارى و نجات در آخرت نصيبمان گردد [ 45 
  ] افزون بر منابع ياد شده ، محدثان و مورخان ديگرى نيز به شأن نزول آيه تطهير ، به گونه‌اى كه آورديم ، اشاره كرده و احاديث مربوط به آن را استخراج كرده‌اند . با اشارتى به چند مورد از اينان سخن را كوتاه مىكنيم : شيخ عبد الله شبراوى [ 46 
  ] ، ابن عساكر [ 47 
  ] ، محمد بن يوسف شافعى [ 48 
  ] ، شيخ ابو بكر بن ملا حنفى [ 49 
  ] ، ابن عبد عبد ربه [ 50 
  ] ، شيخ نعمان آلوسى [ 51 
  ] و واحدى [ 52 
  ] .\r\nبحث پيرامون شأن نزول آيه ، و ذكر راويان آن ، و بيان اين حقيقت كه آيه اختصاص به آل محمد دارد ، به درازا كشيد ، و سخن كوتاه خود را در اين باب ، در مقام مقايسه با اهميت و وسعت مطلب كه چند جلد كتاب را طلب مىكند ، به پايان مىبريم .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n\r\nحديث غدير\r\n\r\nراويان حديث غدير از صحابه\r\nكسانى از صحابه پيامبر كه حادثه غدير را روايت كرده‌اند ، از صد تن تجاوز مىكند ، ولى ما در اينجا به برخى از آنان اشاره مىكنيم :\r\nابو ذر ، جندب بن جناده ( د 21 ه . ) ، كه سر سلسله راويان حديث غدير قرار دارد . ابو ذر كسى است كه پيامبر درباره‌اش فرمود : « زمين بر پشت خود ، و آسمان در زير خود ، كسى را راستگوتر از ابو ذر نديده است » . گروهى از عالمان بنام اين مطلب را روايت كرده‌اند ؛ حذيفهء يمانى ( د 29 ه . ) ، براء بن عازب ، جابر بن عبد الله انصارى ، ابو ايوب خالد بن زيد انصارى ( د 50 ه . ) ، سعد بن ابى وقاص ، سلمان فارسى ( د 36 ه . ) ، طلحة بن عبيد تميمى ، عايشه ( كه حديث او را ابن عقده [ 53 
  ] در كتاب « حديث الولايه » تخريج كرده است ) ، عبد الله بن عباس ( د 68 ه . ) ، عباس بن عبد المطلب ( عموى پيامبر ) ، عثمان بن عفان ، ابو اليقظان عمار بن ياسر شهيد صفين ( د 27 ه . ) ، صديقه فاطمه دختر پيامبر و . . .\r\nحديث غدير را بيش از هشتاد تن از تابعين نيز نقل كرده‌اند و آن را مورد توجه آشكار قرار داده‌اند ، و در اينجا مجال بر شمردن آنان نيست . بسيارى از عالمان و محدثان مانند مسلم در صحيح خود و ترمذى و حاكم ، احاديث آنان را استخراج و در آثار خود آورده‌اند . در اين باب گروهى از عالمان آثارى نگاشته‌اند كه تعدادشان به سى تن مىرسد .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nاين محدثان صحابى شهادت داده‌اند ، كه حديث غدير در ارتباط با روزى بوده است كه پيامبر آنان را براى بيان مسأله‌اى مربوط به امير المؤمنين دعوت كرده بود .\r\nاين شهادت در موارد مختلفى چون : روز شورى ، روزگار خلافت عثمان ، « يوم الرحبة » صورت گرفته ، و در روز تعداد اينان نيز كم نبوده است ، كه در آن روز برخاسته و به صحت حديث غدير شهادت داده و برجسته‌ترين آنان عبارتند از : ابو الهيثم بن تيهان ، ابو هريره دوسى ، ابو سعيد خدرى و . . . و تعدادشان را كمتر از بيست تن نگفته‌اند .\r\nهمچنين بر اساس روايات متواتر بارها امير المؤمنين از اصحاب پيامبر خواست تا در حضور مردم حديث غدير را براى مردم بازگو كنند ، كه بر اساس اسناد تاريخى على در جنگ جمل ، و « يوم الركبان » در كوفه چنين دعوتى به عمل آورد ، و جمعى از صحابه مانند عمار بن ياسر ، ابن تيهان ، خزيمة بن ثابت ذو الشهادتين ، قيس بن سعد بن عباده ، كه در جنگ بدر نيز شركت داشتند ، به صحت حديث غدير شهادت دادند ؛ و البته كسانى نيز بر اثر احساسات و تعصبات از اداى شهادت خوددارى كردند .\r\nعلى نيز درباره آنان گفت : « خدايا كسى را كه آگاه هست ولى كتمان حقيقت مىكند ، از دنيايش مبر ، مگر آنكه نشانه‌اى پيدا كند تا به آن شناخته شود » .\r\nانس به بيمارى برص گرفتار شد ، براء بن عازب نابينا گشت ، و جرير پس از مهاجرت به بدويت برگشت . اينان كسانى بودند كه شهادت خود را پنهان كرده و از اداى امانت و حق خوددارى كردند . و نيز بايد از اين گروه زيد بن ارقم و يزيد بن وديعه را نام برد .\r\nحضرت فاطمه ( ع ) نيز به حديث غدير استناد كرد . امام على ( ع ) در جنگ صفين از اصحاب پيامبر خواست تا ماجراى غدير را بازگويند . حسين بن على ( ع ) و عبد الله بن جعفر و گروهى ديگر نيز به حديث غدير استناد كرده‌اند . براى روشنتر شدن حديث غدير بخشى از خطبه پيامبر را در روز غدير مىآوريم .\r\n\r\nخطبه پيامبر در روز غدير\r\nابن جرير طبرى ( د 310 ه . ) در كتاب « الولايه » از زيد بن ارقم چنين آورده است : هنگامى كه پيامبر از حجة الوداع بازمىگشت ، به محل غدير خم فرود آمد ، هنگام ظهر بود و هوا به شدت گرم . پيامبر فرمان داد تا بار از شتران برگيرند و روى هم قرار دهند ؛ آنگاه مردم را به نماز جماعت فرا خواند ، همگى گرد آمديم ، پس از آن پيامبر با بلاغت تمام چنين گفت :\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n« خداوند به من فرمان داد « آنچه از جانب پروردگارت به تو نازل شده ابلاغ كن ، و اگر چنين نكنى گويى رسالتت را به پايان نبرده‌اى ، و خداوند تو را از مردم حفظ خواهد كرد » . جبرئيل از سوى خداوند به من گفت كه در اينجا توقف كنم و به تمامى مردم از سياه تا سفيد اعلام كنم كه على بن ابى طالب برادر من ، وصى من ، جانشين من و امام پس از من است . از جبرئيل خواستم مرا از اين كار معاف بدارد ، چرا كه مىدانم با تقوايان اندك ، آزاركنندگان و ملامتگران بسيارند ، و اين آزارها و ملامتها به خاطر نزديكى من به على و دوستى فراوان من با اوست . كار ملامت تا به آنجا رسيد كه مرا « زودباور » ناميدند ، و خداوند فرمود : « بعضى از اينان پيامبر را اذيت مىكنند و گويند او ساده و خوش باور است ؛ بگو اين خوش‌باورى به نفع شما است » . اگر بخواهم مىتوانم اين كسان را به نام معرفى كنم ، ولى كريمانه پرده‌پوشى مىكنم . مردم ، خداوند امام و سرپرستى را براى شما تعيين كرده است ، كه پيروى از وى بر همگى واجب و فرمانش مطاع و گفته‌اش نافذ است ؛ كسى كه با وى مخالفت كند مردود خداوند است . و كسى كه راه راستى پيش گيرد رحمت شده خواهد بود . بشنويد و اطاعت كنيد ، كه خداوند مولاى شما و على امام شما است ، پس از وى امامت در خاندان او تا قيامت خواهد ماند . »\r\nدر بخش ديگر گفت :\r\n« كتاب خدا را فهم كنيد و از متشابهات پيروى نكنيد ، تفسير كتاب خدا را فقط از كسى بياموزيد كه من اكنون دستش را گرفته و بازويش را بلند كرده‌ام ، او معلم شماست : هر كه را من مولايش هستم ، على مولاى اوست ؛ خداوند بر من وحى فرمود كه دوستى با على دوستى با اوست ؛ آگاه باشيد ، من پيام را به گوش شما رساندم . . . » اين سخنان را رجال موثق امت روايت كرده‌اند .\r\nكسانى كه در اين مورد طالب اطلاعات گسترده‌ترى هستند به كتاب « الغدير » تأليف صاحب نظر در تاريخ ، علامه شيخ عبد الحسين امينى مراجعه كنند .\r\nاين بود اشارتى گذرا به حديث غدير ، كه بخارى از آوردن آن خوددارى كرد و آن را ، مانند ديگر فضايل اهل بيت ، مورد انكار و چشم‌پوشى قرار داد . حادثه غدير از مهمترين حوادث اسلام است ، كه تاريخ آن را ثبت كرده و كسى را ياراى انكار آن نيست . مهمتر از هر چيز اين است كه برخى از مسلمانان ، على رغم وجود دلايل قاطع و روشن ، حادثه مهم غدير را صرفا به دليل حق گريزى ناديده گرفته و منكر آن شدند . دلايل روشن در همان روزى پديد آمد كه رسول خدا در غدير ، در آن\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nاجتماع عظيم ، كه تعداد آن را كمتر از صد هزار نگفته‌اند ، در زمانى كه حجاج مدنى و مصرى و عراقى از هم جدا شده و راه خود را در پيش مىگرفتند ، ايستاد و پس از دريافت پيام الهى على را آشكارا معرفى كرد و او را پيشواى پس از خود بر مردم قرار داد . اين در حالتى بود كه پيامبر آگاه بود ولايت على بر مردم گران خواهد بود ، و چه بسا آن را معلول خويشاوندى على با پيامبر و ناشى از شدت دلبستگى رسول خدا به على بدانند . روشن است كه مردم از آن روزگار تا كنون ، هميشه بر صراط ايمان و يقين و اعتقاد به پاكى پيامبر و دور بودنش از غرض و هوس ، نبوده و در يك درجه نيز نبوده‌اند ؛ در عين حال خداوند بدون توجه به اين مشكلات به پيامبرش وحى فرستاد :\r\n يا أَيُّهَا الرَّسُول بَلِّغ ما أُنْزِل إِلَيْك مِن رَبِّك وَ إِن لَم تَفْعَل فَما بَلَّغْت رِسالَتَه  . پس از اين هشدار شديد بود كه پيامبر ناگزير شد در بازگشت از سفر حجة الوداع در محل غدير خم با مردم صحبت كند و به آنان بگويد : « آيا من از خود مؤمنان به خودشان اولى نيستم ؟ » ، جملگى گفتند : چرا ؛ پيامبر گفت : « من كنت مولاه فهذا على مولاه » . . . رسول خدا همين مضمون را ، به قصد انجام فرمان خداوند ، به اشاره يا تصريح در موارد ديگر نيز بيان كرده است ، اما بزرگان امت ، پس از پيامبر ، تحت عنوان مصلحت‌انديشى براى اسلام ، به استناد اجتهاد خود سخنان رسول را تأويل كردند و حقايق را پس و پيش كردند و گفتند مسأله‌اى مسئلهء ديگر را به دنبال آورد . [ 54 
  ]\r\n\r\nتوجه شيعه به عيد غدير\r\nعيد غدير همواره مورد توجه اهل بيت و شيعيانشان بوده ، و در گذر زمان ، به تناسب شرايط ، اين عيد را بمثابه يكى از شعائر خود برگزار كرده است . در دوران آل بويه ، به دليل آزادى عملى كه شيعه يافت ، در بغداد سالهاى طولانى عيد غدير علنى و آشكارا برگزار شد . اما سرانجام اين امر بر دشمنان شيعه گران آمد ، از اين رو عليه شيعيان دست به شورش زدند و با اين عيد به مخالفت برخاستند و حوادث خونينى بين شيعه و سنى پديد آمد . با اين همه شيعيان سنت و شعائر خود را رها نكرده و عيد غدير را همچنان برگزار كردند . هنگامى كه دشمنان شيعه در تلاشهايشان عليه شيعيان ناكام شدند ، به يك سلسله مغلطه‌گريهاى علمى دست زدند ، و از جمله در برابر عيد غدير عيد ديگرى را اختراع كردند . عيدى كه آنان كشف كردند ، « عيد غار » بود ، كه به گمان آنان در آن روز پيامبر و ابو بكر در غار پنهان\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nشدند . آن روز روز بيست و ششم ذى حجه بود ، در آن روز به چراغانى و آذين‌بندى و جشن پرداختند . در اينجا اشتباه آشكارى صورت گرفت ، كه ناشى از جهلشان بود ، و آن اينكه حادثه غار در آخر ماه صفر و يا اول ربيع الأول [ 55 
  ] روى داده بود . مدتى اين عيد برگزار مىشد ، ولى سرانجام به فراموشى سپرده شد .\r\nشيعيان همچنان به برگزارى عيد در غدير و عزادارى در ايام عاشورا ادامه دادند ، و اين گسترش و تداوم عرصه را بر مخالفان تنگ كرد ، تا سرانجام در سال 363 ه . به مقابله با شيعيان دست زدند . كسانى از مخالفان زنى را ، كه او را « عايشه » ناميدند ، سوار مركبى كرده ، و مردانى را نيز به نام « طلحه » و « زبير » به همراه گرفته به جنگ شيعيان شتافتند ، و مىگفتند : ما آمده‌ايم تا با ياران على بجنگيم . در اين حادثه افراد زيادى از دو طرف كشته شدند . [ 56 
  ]\r\nبه دليل اقامه عيد غدير ، فتنه‌ها و درگيريهاى زيادى بين طرفين روى داد ، و دشمنان كوششهاى بسيار كردند ، و سرانجام در سال 350 ه . از نظاميان يارى گرفتند و با كمك آنان به دشمنى پرداختند . در اين سال عده‌اى نظامى مسلح در راهها و جاده‌ها به هر كس كه برخورد مىكردند ، مىپرسيدند : دايىات كيست ؟ ، اگر نمىگفت « معاويه » ، گردنش را مىزدند .\r\nيكى از مهاجمان جاده‌ها فرياد زده بود : « معاويه دايى على است » ، مردم نيز از او پيروى كرده بودند . چنين حادثه‌اى در مصر نيز ، وقتى كه آهنگ كشتار شيعيان كرده بودند ، به وقوع پيوست . [ 57 
  ]\r\nاز يكى از شيعيان نقل شده است كه در آن روزهاى مصيبت ، كسى از او پرسيد : معاويه دايى توست ؟ ، گفت : نمىدانم كه مادرم مسيحى بوده است يا نه .\r\nتمامى اين حوادث و مصائب براى اين بود كه شيعيان سنت عيد غدير را رها كنند ، اما آنان به اين رنجهاى مداوم بىاعتنا ماندند و به برگزارى عيد خويش ادامه دادند .\r\nاز كارهايى كه براى مقابله با شيعيان كردند ، يكى اين بود كه براى نفى مراسم عاشورا ، روز كشته شدن مصعب بن زبير را روز ماتم و عزادارى اعلام كردند و در آن روز ضمن عزادارى قبر مصعب را در « مسكن » زيارت مىكردند . مصعب را براى اين برگزيده بودند كه او نيز دلاورى و پايدارى كرد تا كشته شد ، پدرش پسر عمه پيامبر و از اصحاب او بود ، چنان كه پدر امام حسين ( ع ) نيز پسر عموى پيامبر و سردار اسلام به شمار مىرفت . از هواهاى نفسانى و فتنه‌ها به خدا پناه مىبريم . [ 58 
  ]\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nاز جنگهاى خونينى كه در بغداد روى داد ، و منشأ آنها نادانى و تعصب بود ، و قلم از توصيف آنها ناتوان است ، درمىگذريم ، و فقط به مهمترين حادثه‌اى كه در « كرخ » بغداد ، با تحريك كسانى كه دلهايشان انباشته از بغض و عداوت نسبت به آل محمد بود ، به وقوع پيوست اشارتى مىكنيم . واقعه به دست طوايفى پديد آمد كه به وسيله فرمانروايان گزافه‌گو و دلبستهء درگيريها برانگيخته شده بودند . در اين تهاجم محله‌هاى شيعىنشين به آتش كشيده شد ، مردان و كودكان كشته شدند ، و سرانجام اين فاجعه و كشتار فروپاشى دولت و حكومت بود كه پس از زمانى اندك اتفاق افتاد .\r\nدر اينجا نه مجال پرداختن به اين جنايات و فجايع سياه است ، و نه در صدد نبش قبر حوادث تاريكى هستيم كه در روزگار پيشين روى داده است . ما در شرايطى زندگى مىكنيم كه براى مقابله با ترفندهاى دشمنان اسلام و كسانى كه آهنگ نابودى تعاليم آن را دارند ، بيش از هر چيزى به وحدت و يگانگى نيازمنديم . دشمنان وحدت مسلمانان را دوست ندارند ، چرا كه در صورت تحقق چنين وحدتى ديكتاتورها و متجاوزين به حقوق و امور امت محو و نابود مىشوند ، و اين وحدت لاجرم آگاهى كامل و ضرورت اجراى نظام اسلامى را ايجاب مىكند . از خداوند تحقق چنين آرمانى را مسئلت مىكنيم .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n\r\nحديث ثقلين\r\n\r\nتخريج احاديث ثقلين\r\nمسلم در صحيح خود از طريق زيد بن ارقم روايت كرده است كه پيامبر در ضمن خطبه‌اش در غدير فرمود : « من در ميان شما دو چيز گرانبها بر جاى مىگذارم ، كتاب خدا ، كه در آن نور و هدايت است ؛ پس به اين كتاب تمسك جوييد و به آن ترغيب و تشويق كنيد ، و ديگر اهل بيت من ، و خداى را در مورد اهل بيتم سفارش مىكنم » . [ 59 
  ]\r\nترمذى نيز از زيد بن ارقم روايت مىكند كه پيامبر فرمود : « دو چيز گرانبها در ميان شما بر جاى مىگذارم ، كه اگر به آن دو تمسك جوئيد پس از من گمراه نخواهيد شد . آن دو يكى از ديگرى بزرگتر است : نخست كتاب خداست كه از آسمان به زمين دامن كشيده ؛ و دوم ، عترت و اهل بيت من است . اين دو هرگز از هم جدا نخواهند شد تا بر حوض بر من وارد شوند ، پس بنگريد كه در مورد آن دو چه مىكنيد » . [ 60 
  ]\r\nاحمد بن حنبل از ابو سعيد خدرى روايت كرده است كه پيامبر فرمود : « دو چيز گرانبها در ميان شما مىگذارم ، كتاب خدا و عترتم ، اهل بيتم . آن دو ، تا هنگامى بر حوض بر من وارد شوند از هم جداشدنى نيستند » . [ 61 
  ] روايت ديگرى نيز از ابو سعيد خدرى با مضمونى شبيه احاديث شده نقل شده است . [ 62 
  ]\r\nحديث ثقلين را بغوى در « مصابيح السنة » [ 63 
  ] و قاضى عياض در شفاء\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nآورده‌اند .\r\nخطيب بغدادى از طريق حذيفة بن اسيد آورده است كه رسول خدا فرمود :\r\n« مرا از دست خواهيد داد ، ولى شما بر حوض وارد خواهيد شد » در آن هنگام كه بر من وارد مىشويد از شما خواهم پرسيد كه چگونه با ثقلين برخورد كرديد ؛ ثقل اكبر كتاب خداست كه يك سر آن در دست خدا و سر ديگرش در دست شماست ، پس به آن تمسك جوييد » . [ 64 
  ]\r\nحاكم در مستدرك [ 65 
  ] از طريق زيد بن ارقم ، و سيوطى از طريق زيد بن ارقم ، زيد بن ثابت و ابو سعيد خدرى حديث ثقلين را روايت كرده‌اند .\r\nابن حجر عسقلانى در كتاب « الصواعق المحرقه » ، ضمن آوردن حديث ، به طرق نقل آن اشاره مىكند و مىگويد ، حديث از طريق بيش از بيست صحابى روايت شده است . [ 66 
  ]\r\nنيز اين حديث را شيخ عبد الله شبراوى در كتاب « الاتحاف بحب الاشراف » ، سيوطى در كتاب « احياء الميت بفضائل اهل البيت » چاپ شده در حاشيه اتحاف ، شيخ عدوى در كتاب « مشارق الأنوار » [ 67 
  ] علامه سيد خير الدين ابو البركات نعمان افندى آلوسى در كتاب « غالية المواعظ » [ 68 
  ] ذكر كرده‌اند .\r\nابن حجر در كتاب « شرح الهمزيه » « 1 »  ، هنگام بحث در فضايل اهل بيت ، مىگويد : در حديث آمده است كه پيامبر فرمود : سوگند به آن كسى كه جانم در دست اوست ، ايمان بنده‌اى مقبول نيست مگر اينكه مرا دوست بدارد ، و كسى مرا دوست نمىدارد مگر اينكه نزديكانم را دوست بدارد ؛ من با دوستانشان دوست و با دشمنانشان دشمنم ؛ آگاه باشيد هر كه نزديكانم را بيازارد ، مرا آزرده ، و هر كس مرا آزار كند ، خدا را آزرده است . آنگاه ابن حجر حديث ثقلين را در ارتباط با آل محمد ذكر مىكند .\r\nابن كثير در تفسيرش از زيد بن ارقم روايت مىكند كه پيامبر در محل غدير خم ، مكانى بين مكه و مدينه ، خطبه‌اى ايراد كرد و در آن ، پس از حمد و ستايش و ياد خداوند و موعظه ، گفت : مردم ، من بشرى هستم و هر لحظه امكان دارد به مرگ لبيك بگويم ، دو چيز گرانبها در ميان شما بر جاى مىگذارم ، كتاب خدا ، كه در آن\r\n\r\n","description":"","footnote":" ( 1 ) در متن كتاب « شرع الهمزيه » آمده است ، كتاب براى مترجم ناشناخته بود ، ولى به نظر مىرسد كه « شرح الهمزيه » درست باشد . ","page_name":" 131 ","page_number":131},
  {"content":"\r\n\r\nهدايت و نور است ؛ پس به آن تمسك جوئيد و به آن ترغيب و تشويق كنيد ، و ديگر اهل بيت من ، خداى را شما را به اهل بيتم سفارش مىكنم . . . ( سه بار اين جمله را تكرار كرد ) . [ 69 
  ]\r\nشيخ عبد الرحمن نقشبندى در كتاب « العقد الوحيد » ، پس از ياد اهل بيت ، مىگويد : اينان ستارگان آسمان ديانت ما ، و كانون شريعت ما ، و مهمترين ياران ما هستند . اسلام در ميان آنان آشكار شد و بالنده گشت ، به دست آنان ديانت تقويت شد و تكامل يافت ، به همين دليل بود كه رسول خدا فرمود : دو چيز در ميان شما مىگذارم كه به آن متمسك شويد تا هرگز گمراه نگرديد : كتاب خدا و عترتم ، اهل بيتم ، پس بنگريد كه با آن دو چگونه مخالفت مىكنيد . حديث صحيحى از پيامبر درست است كه فرمود : آن كس كه دوست دارد به ما پيوند بخورد و شادمان شود ، به هنگام نماز بگويد : اللهم صل على محمد و آل محمد .\r\nاز شافعى روايت شده است كه وى صلوات بر آل محمد را در تشهد دوم نماز واجب مىشمرد . و نيز نقل است كه وى سرود :\r\nاى اهل بيت رسول ، دوستى شما از جانب خداوند واجب شده ، چنان كه قرآن گويد .\r\nدر عظمت شما همين بس كه بدون صلوات بر شما نماز باطل است . [ 70 
  ]\r\nدر مجله « مسلم » آمده است : اهل بيت پاسداران اسلام ، و وارثان مجد و عظمت آن هستند . . . اهل بيت همواره مورد طعن و آزار مختلف قرار گرفته‌اند ، بلكه در تمامى روزگاران از عهد امام على ( رضى الله عنه ) ، در معرض نابودى و فنا بوده‌اند ، دشمنانشان ستيزه با آنان را از واجبات دينى خود شمرده‌اند ، و حتى ظالمانه نسبت آنان را به جدشان نپذيرفته‌اند . گردش روزگار پىآمدهاى تلخى را بر ايشان پديد آورد ، تا آنجا كه آنان را از انساب و اوقاف و املاكشان راندند . به نام دين مظلوم چنان آزارهاى رنگارنگى عليه آنان اعمال كردند ، كه فقط خداوند از آنها آگاه است . دشمنان به اين اندازه هم قانع نشده ، از سر بدطينتى و بىادبى و بددينى و كينه‌هاى ديرين ، به تأليف كتابهايى براى افزايش آزار آل رسول دست زدند ، و به نام احياى سنت نبوى و اجتهاد رسول به دشنام‌گويى آنان پرداختند . پناه بر خدا . [ 71 
  ]\r\nدر قاموس ذيل ماده « ثقل » آمده است : ثقل به معناى وزن و ضد سبكى است ؛ ثقل به معناى حمل‌كننده اثاث مسافر و گوياى حشمت اوست ، و به طور كلى هر\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nچيز نفيس را گويند ، معناى ثقل در حديث « انى تارك فيكم الثقلين . . . » همان است محب الدين در « التاج » ذيل ماده « ثقل » به هنگام ذكر حديث مىگويد :\r\nاينكه كتاب و عترت ثقلين ناميده شده‌اند ، به دليل عظمت مقام و تكريم شأن آن مىباشد . ثعلب گويد : به اين دليل آن دو را ثقل گفته‌اند كه درك آنها و عمل به آنها سنگين است .\r\nابن منظور در « لسان العرب » مىگويد : از پيامبر در اواخر عمرش روايت شده است كه فرمود « انى تارك فيكم الثقلين . . . » ، آنگاه گفته ثعلب را نقل مىكند ، و خود مىگويد : عرب به هر چيز نفيس و گرانقدر و داراى مضمون مهم ثقل مىگويد . اينكه آن دو را ثقل گفته‌اند به دليل عظمت مقام و فخامت منزلتشان است . به شخص عزيز و بزرگ نيز ثقل گويند . . .\r\nابن اثير در « النهايه » پس از ذكر حديث ثقلين مىگويد : اينكه كتاب خدا و عترت رسول را ثقلين ناميده‌اند ، به اين دليل است كه فهم آن دو و عمل به آنها ثقيل و سنگين است ؛ وى مىگويد هر چيز مهم را ثقل گويند . هم او در كتاب « المصباح » مىگويد : عترت نسل آدمى است . نظر ازهرى و روايت ثعلب از ابو الأعرابي حكايت از آن دارد كه : عترت فرزند آدمى و نسل و دنبالهء وى از صلب اوست ، عرف غير از اين نمىفهمد .\r\nسيد محمد صديق حسن بخارى در كتاب « الدين الخالص » ، پس از ذكر حديث از طريق زيد بن ارقم ، مىگويد : اين حديث در فضيلت اهل بيت و در مقام بيان حق آنان در اسلام است ، آنان همتاى قرآن در عظمت و احترامند ، سخنى فراتر از سخن رسول خدا نيست . ضرب المثلى است كه : پس از آبادان آباديى نيست . هم اوست كه مىگويد : به نظر من « اهل بيت » خالص و نخستين همان كسانى هستند كه در عصر نبوت بودند ، اما پس از آن پيشوايان علم و عبادت نيز در شمار اهل بيت داخل شده‌اند ، مانند امامان دوازده‌گانه از عترت . سپس مىافزايد : مراد از اهل بيت ، در اين حديث ، همان عترت پاك و فرزندان پاكدامن پيامبر ، به استثناى زنان وى ، مىباشند . [ 72 
  ]\r\nاگر بخواهيم در مورد طرق مختلف استخراج حديث ثقلين تتبع و تحقيق بيشتر كنيم و كلام را بسط دهيم ، سخن به درازا مىكشد . در اينجا فقط اشارتى مىكنيم به كتاب حافظ محمد بن طاهر بن على معروف به قيصرانى ، كه اختصاص به اين حديث دارد ، و در آن تمامى طرق استخراج حديث را گرد آورده ، كه از طريق\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nبيست و هفت صحابى است .\r\nدر اينجا نكته‌اى وجود دارد كه لازم است به آن توجه شود ، و آن اين است كه دستهاى تحريفگر با ايجاد عوامل تفرقه بين مسلمانان جنايت عظيمى آفريدند ، آنان با تحريفى كه صورت دادند به مخالفت با خدا و رسول خدا دست زدند . در حديث آمده است : « كتاب الله و عترتى » ، اما اين تحريفگران مىگويند : « كتاب الله و سنتى » . اينان با اين تحريف در نظر دارند كه مضمون حديث را تغيير داده و از مضمون حقيقيش تهى سازند ، و حال آنكه اين حديث شريف قرآن و عترت را همتاى هم دانسته ، و آن دو را با هم قابل تمسك شمرده ، و فرمان به اداى حق آن دو داده است ، و عترت تا روز قيامت باقى است .\r\nشريف سمهودى مىگويد : معناى حديث اين است كه بايد افراد قابل تمسك و توسل از عترت در تمامى روزگاران تا روز قيامت وجود داشته باشند تا توصيه‌اى كه در حديث در مورد تمسك به عترت وجود دارد موجه باشد ، همان گونه كه كتاب خدا نيز چنين است . از اين رو ، آن دو امانت ساكنان زمين شمرده مىشوند و اگر محو شوند ساكنان زمين نيز محو خواهند شد . [ 73 
  ]\r\nشيخ زرقانى ، پس از شرح حديث ، مىگويد : كتاب خدا كانون علوم دينى ، بيانگر اسرار و حكمت شريعت ، گنجينه حقايق و عرصه دقايق است . اما عترت ، اگر نيك و پاك باشد ، عنصرى است كه به فهم دين يارى مىرساند ، و اين عنصر پاك پديد پديدآورنده اخلاق پاك مىگردد ؛ و اخلاق پاك ، به زلالى قلب و طهارت و خلوص دل منجر مىگردد . اين است كه پيامبر با تأكيد مىگويد : « بنگريد كه با اين دو چه مىكنيد ، آيا مخالفت مىكنيد ؟ » . آيا پيروى مىكنيم تا كامياب شويم ، يا نافرمانى مىكنيم و آلوده مىشويم ؟ [ 74 
  ] پيامبر داناترين كس به مصالح امت بود ، و او مصلحت در اين ديد كه امت مسلمان به اين « ثقل » تمسك جويند ، و به سعادت برسند . به اين دليل بود كه رسول خدا در موارد عديده‌اى به لزوم اطاعت اهل بيتش اصرار ورزيده است ، چرا كه آنان شايسته‌ترين مردمان به اداره امور مردم بوده‌اند . اينكه به اهل بيت « كشتى نوح » لقب داده شده به همان صلاحيت و شايستگى آنان در رهبرى امت بوده است .\r\nابو ذر غفارى روايت كرده است كه پيامبر ، در حالى كه دستش بر در كعبه بود ، فرمود : « مثل اهل بيت من مثل كشتى نوح هست ، كه هر كس سوار آن شد نجات يافت و آنكه نافرمانى كرد غرق گشت » . اين حديث را احمد بن حنبل و حاكم در\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nمستدرك ، و ديگر محدثان نقل كرده‌اند .\r\nطبرانى حديثى از ابو سعيد خدرى نقل كرده است كه پيامبر فرمود : « اهل بيت من در ميان شما مانند در توبه در بنى اسرائيل است [ اشاره به آيه 58 سوره بقره 
  ] ، كه هر كس داخل آن شد ، آمرزيده گشت » .\r\nاحاديث صحيح از اين دست چنان فراوانند ، كه گويى دنيا از آنها پر است . اين احاديث ، كه عالمان و بزرگان آنها را نقل كرده‌اند ، بيانگر اين حقيقت است كه اهل بيت داعيان به حق ، هاديان خلق ، پيشوايان كمال و امامان امت شمرده مىشوند ، و به اين دليل واجب است به آنان تمسك شود ، و از آنها اطاعت گردد ، و دوستشان داشت و ياريشان كرد .\r\nما يقين داريم ، اگر مسلمانان داراى آزادى رأى و نظر بودند و در اظهار نظر از كسانى كه به نام خليفه بر آنان گمارده شده بود بيم به خود راه نمىدادند ، و امكان آن را مىيافتند كه خود ، با توجه به مصالح عام مسلمانان و عنايت به سعادتمندى همه جانبه مجتمع اسلامى ، نظام حكومتى خويش را برگزينند ، قطعا به اهل بيت رجوع و به توصيه‌هاى پيامبر عمل مىكردند ، و اگر نامزدهاى خلافت داراى شرايط كامل براى احراز زمامدارى بودند كسى نمىتوانست ايرادى بر آنان بگيرد ، هر چند كه دشمن باشد و سر ستيز داشته باشد .\r\nاما حكومت در يك خاندان معين موروثى شد ، فرمانروايى از طريق وصايت و ولايتعهدى از يكى به ديگرى انتقال يافت ، چنان كه ديديم معاويه به زور شمشير و خشونت پسرش يزيد را به خلافت برگزيد ، و پس از وى نيز به همين شيوه عمل شد ، بدون اينكه امت مسلمان در اين به قدرت رسيدنها نقشى و رأيى داشته باشند .\r\nبا اين همه اهل بيت همواره هاديان امت بودند ، و در تمامى ادوار چشمها به آنان دوخته شده بود . اينكه مردم به امام صادق توجه داشتند و او را نامزد شايسته خلافت مىديدند ، مدعاى فوق را ثابت مىكند ، چرا كه وى پيشواى اهل بيت و بزرگ اين خاندان در روزگارش بود .\r\nبه سخن اصلى ، يعنى « سخنى با بخارى » ، برمىگرديم . اينكه وى احاديث امام صادق را استخراج نكرده و در صحيح خود نياورده به خود او مربوط است ، و از شخصيت و عظمت امام نمىكاهد . او كسى است كه تمامى امت به صداقتش گواهى داده و به همين دليل او را « صادق » لقب داده‌اند . شگفت است كه بخارى احاديث شاگردان امام صادق را استخراج كرده ولى از آوردن روايات خود او خوددارى كرده\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nاست .\r\nاينكه احاديث امام صادق مستقيما نقل نشده ، چندان غريب نمىنمايد ؛ زيرا مردم ، به دليل رعايت حال اهل بيت و يا دلايل ديگرى ، به اقتضاى شرايط نامساعد روزگار ، از اهل بيت فاصله مىگرفتند .\r\nگفتنى است كه بخارى تمامى احاديث صحيح را جمع‌آورى نكرده است ، چرا كه احاديث صحيح بسيارى هست كه وى آنها را نديده گرفته است .\r\nاسماعيلى از وى نقل كرده است كه او گفت : من در كتابم جز احاديث صحيح چيزى نياوردم ، اما احاديث صحيح بيش از اينهاست . [ 75 
  ]\r\nاز بخارى نقل شده كه او صد هزار حديث صحيح از حفظ مىدانست [ 76 
  ] ، ولى در كتابش جز اندكى نيامده است . از آن تعداد چهار هزار حديث در صحيح آمد . كه اگر دو هزار حديث تكرارى را بر آن بيفزاييم به شش هزار مىرسد .\r\nدر عين حال نمىتوان تمامى اين احاديث را صددرصد صحيح دانست ، و يا گفت آنها صحيحترين‌اند .\r\nمحقق بن همّام در كتاب « شرح الهداية » مىگويد : اين گفته كه صحيحترين احاديث در « صحيحين » ( صحيح بخارى و صحيح مسلم ) وجود دارند ، و شرايط صحت نيز همانهاست كه آن دو يا يكى از آن دو گفته‌اند ، سخن ناصواب و غير قابل قبولى است ، چرا كه احاديث صحيح احاديثى است كه راويان آنها واجد شرايط لازم باشند . اگر اين شرايط در راويانى غير از آن كسانى كه در دو صحيح ياد شده وجود داشته باشد ، باز مىتوان گفت كه صحيحترين احاديث همانهاست كه در آن دو كتاب آمده‌اند ؟ آيا اين سخن زورگويى نيست ؟\r\nاين نكته را نيز خوب است روشن كنيم ، اينكه بخارى احاديث صحيح در فضايل اهل بيت را نياورده ، به دليل عدم اعتقاد او به صحت آنها ، و يا به دليل ترديد در موثق بودن آنها ، نبوده است ، بلكه وى يا براى رعايت اختصار از آوردن آنها خوددارى كرده ، و يا از ترس اتهام از اين كار امتناع كرده است .\r\nو همچنين بايد گفت كه ، به هر حال ، عدم تخريج احاديث امام صادق در صحيح بخارى ، ربطى به امام ندارد . اين فقط مشكل بخارى است و هر چه هست مربوط به اوست ؛ چرا كه نه بخارى و نه كس ديگر نمىتواند امام صادق را در حديث ضعيف و مجروح بداند .\r\nامت اسلامى از آراء امام صادق بهره گرفته و رواياتش را پذيرفته و او را\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n« صادق » لقب داده است . وى در روشنگرى و حل مشكلات امت يگانه مرجع شمرده مىشد . راويان حديث او در تمامى اقطار جهان اسلام پراكنده بودند ، فقط در كوفه هزار محدث بودند كه مىگفتند : « از جعفر بن محمد حديث مىكنيم » .\r\nسخن را در اينجا كوتاه مىكنيم ، و در آينده به همين موضوع بازخواهيم‌گشت .\r\n\r\nمنابع و پيوست\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n.\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n.\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n.\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n\r\nامام صادق و خلفاى جهان اسلام و اميران مدينه در عصر او\r\n\r\n","description":"","footnote":"","page_name":" 141 ","page_number":141},
  {"content":"\r\n\r\n.\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n\r\nمقدمه\r\nامويان نه تنها نقش آزادى رأى و نيز نقش اجماع درست حل و عقد را در تأسيس نظام اسلام ، ناديده گرفتند و آن را به كار نبستند ، بلكه با آن به ستيزه برخاسته و روابط جاهليت را بار ديگر احياء كردند ، و نظامى را كه مصلح بزرگ با دعوتش فرو پاشيده بود ، دوباره بنياد نهادند .\r\nاسلام مردم را به وحدت فرا خواند و آنان به تفرقه ؛ اسلام از خونريزى نهى كرد و آنان دست به خونريزى بىحد و حساب زدند ؛ اسلام مردم را به عدالت و نيكى دعوت كرد و آنان به زورگويى روى آورده و شيوه‌هاى ناپسند را در امت رواج دادند . اگر به دوران جاهليت برگرديم و وحشيگريهاى اعراب جاهلى را ، كه تاريخ ثبت كرده ، مرور كنيم ، تمامى آن آداب و سنن را در آشكارترين شكلش در دوران حكومت اموى خواهيم ديد . آنان مردم را به سرپيچى از مقررات اسلامى وادار ساختند ، مقرراتى كه جانهاى ناپاك ، آنها را زندان خود تلقى مىكنند و آرزوى رهايى از آن را دارند . امويان مردم را به نافرمانى از شريعت مقدس ، كه حافظ نظام و ضامن سعادت بشر است ، سوق دادند . اسلام براى ترك نماز و شراب‌خوارى و آدمكشى و حرامخوارى مجازات قائل شده ، و مقرراتى وضع كرده كه بر اساس آن گناهكاران به نسبت جرايمشان كيفر مىبينند . كوچك و بزرگ ، برده و آزاد ، مرد و زن ، در برابر قانون مساوى هستند ؛ قانون همه را در برمىگيرد و هيچ طبقه و يا فردى از آن مستثنى نيست ، همگى بايد در برابر قانون تسليم باشند و هيچ گروهى بالاتر از\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nقانون شرع نيست . تمامى اين مقررات و ضوابط براى برانداختن بديها و كاشتن درخت سعادت و رعايت مصالح عموم مردم تشريع شده است . نتيجه اين مقررات اين است كه مردم از ميوهء درختى كه پيامبر كاشته و با تعاليمش آن را به برگ و بار نشانده استفاده كنند ، و از ثمر تلاشهاى بسيار وى در جهت آگاه كردن مردم به منافع و مصالح خودشان بهره گيرند .\r\nبىگمان تعاليمى كه به مردم تكليف شده و سعادت در پيروى از آنهاست ، به تحقق و اجرا نياز دارد ؛ و كسى قادر به اجراى آن خواهد بود كه انسان كاملى باشد و مصالح جامعه را بر مصالح فردى خويش مقدم بدارد ؛ او كسى است كه امت از دانش او تغذيه مىشود تا در پرتو تعاليمش به سعادت نايل آيد ، و حيات ايده‌آل را در پناه ارشادها و رهبريش به دست آورد .\r\nاسلام جز مجموعه‌اى از قوانين آسمانى نيست ، كه به وسيله پيامبر بزرگوار از آسمان بر زمين فرود آمده ، و شخص پيامبر در زندگيش مأمور به اجراى آن بود ، و پس از وى كسى كه مأموريت اجراى آن احكام را مىيابد از جانب قانونگذار اعلى ( خداوند ) برگزيده مىشود . « پروردگارت هر چه بخواهد خلق و انتخاب مىكند ، و براى آنان اختيارى نيست » [ 1 
  ] كاشف الغطاء ( ره ) مىگويد : « امامت مانند نبوت منصب الهى است ، همان گونه كه خداوند از ميان بندگانش هر كس را بخواهد به نبوت انتخاب مىكند ، هر كس را نيز بخواهد براى امامت برمىگزيند ، و به پيامبرش صريحا فرمان مىدهد كه امامى را انتخاب كند تا به وظايفى كه خود مسئول اجراى آن بود پس از او عمل كند . تنها تفاوت اين است كه بر پيامبر وحى نازل مىشود و به امام وحى نمىرسد ؛ ولى امام به كمك و يارى خداوند احكام را از پيامبر مىآموزد . پس پيامبر از جانب خداوند تبليغ مىكند و امام از طرف پيامبر . اما امامت منحصر است به دوازده تن ، كه هر امامى امام پس از خود را تعيين مىكند . امام ، مانند پيامبر ، از گناه و خطا مبراست ، و اگر چنين نباشد اعتمادى بر آنان نخواهد بود . چنان كه قرآن مىگويد :\r\n« من تو را براى مردم امام قرار دادم ، گفت : پس فرزندانم ؟ ، فرمود : عهد من هرگز به ستمكاران نخواهد رسيد » . [ 2 
  ] دليل اين امر اين است كه خداوند مىخواهد انسان كمال يابد و جانها با علم و عمل صالح تزكيه گردد . قرآن به همين نكته اشاره مىكند : « اوست خدايى كه از ميان مردمى امى پيامبرى از خودشان برگزيد تا بر آنان آيات الهى را تلاوت كند و آنها را از آلودگيها پاك گرداند و كتاب و حكمت را به\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nآنان بياموزد » . [ 3 
  ] بديهى است كه ناقص نمىتواند كمال‌بخش ديگران باشد و « ذات نايافته از هستىبخش - كى تواند كه شود هستىبخش » . [ 4 
  ]\r\nامام صادق ، ششمين امام از دوازده امام ، كسى است كه داراى مقام ولايت و منصب ولايت امر مسلمانان بود ؛ او همان انسان كاملى است كه خداوند وى را براى اجراى نظام مقدس اسلام در روزگارش برگزيد . براى اثبات پاكى و عظمت امام همين بس كه دشمنانش ، با همهء فراوانى و گونه‌گونى عقايدشان ، تا آخرين لحظات زندگيش نتوانستند هيچ ايراد و نقص اجتماعى و يا علمى از او بگيرند .\r\nامام صادق در آن روزگار ، بزرگ اهل بيت بود و چشمها را متوجه خود كرده بود ، و به دليل شايستگى براى خلافت و اعتمادى كه مردم به او داشتند ، رهبران انقلاب به او پيشنهاد خلافت مىكردند ، اما او پاسخ منفى مىداد ، چرا كه از حوادث پشت پرده و حقيقت ماجرا آگاه بود .\r\nدر اينجا مجالى براى بحث پيرامون امامت و ولايت عامه نيست و بايد در جاى ديگر به آن پرداخت . اما گذرا ، به عملكرد زمامداران عصر امام صادق خواهيم پرداخت تا روشن شود كسانى كه از اصلاح خود ناتوان بودند ، چگونه مىتوانستند جامعه را اصلاح كنند ؟ امام صادق خود شاهد كردار گناه‌آلود و شيوه‌هاى دغل‌كارانه آنان در رفتار سياسى ، كه ناامنى را دامن مىزدند ، بود . براى آنان هيچ چيز مهم نبود جز رياست و سلطه بر مردم و ارضاى هوسهايشان . جناياتى كه آنان كردند ، بمثابه شعله‌هاى عذاب و مصيبتى بود كه بر مردم افكنده شد ، چرا كه آنان با عمل كردن بر خلاف تعاليم قرآن و سنتشان ، بين مردم و سعادتى كه خداوند با پيروى از آيين و تسليم در برابر مقررات شريعت برايشان منظور كرده بود ، فاصله مىانداختند .\r\nما به اين دليل برخى از حوادث روزگار امام صادق را نقل مىكنيم ، تا ميزان تحمل و شكيبايى آن حضرت را در برابر انحرافات و چنان اعمال هراسناكى دريابيم .\r\nاو اصلاحگرى بود كه قبل از مصلحت شخصى خويش ، به مصالح امت مىانديشيد ، و خواهان آن بود كه مردم در سايه آيين حنيف سعادتمند زندگى كنند .\r\n\r\nموضع امام در برابر ستمگران\r\nموضع امام صادق در برابر خلفاى اموى و عباسى ، موضع اصلاح‌طلبى بود كه بدون توجه به ياران اندكش ، با دست خالى به پا خاسته بود ، و حوادث و اوضاع جارى را دنبال مىكرد ، و از پديد آمدن آن همه فضاحتها غمناك بود ، و با مسلمانان\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nدر آنچه بر آنان مىگذشت همدردى نشان مىداد .\r\nبا تمامى محدوديتها و كنترلهايى كه عليه امام اعمال مىشد و دامهايى كه بر سر راهش مىگستراندند ، تا وى را نيز به شهيدان آل محمد ملحق سازند ، وى هرگز امر به معروف و نهى از منكر و ارشاد خلق را رها نكرد ، و خداوند نيز او را از شر اشرار در امان نگه داشت .\r\nامام انديشه‌ها و آموزشهاى ستم ستيزانه‌اش را گسترش مىداد ، و مردم را از آميختن با ستمگران برحذر مىداشت . مشهور است كه وى همواره مىفرمود : « هرگز در اختلافات بين خود به اهل ستم مراجعه نكنيد » . باز از سخنان اوست : « مؤمن در شكاياتش اگر گامى به سوى قاضى يا سلطان ستمگر بردارد ، و در اين دادخواهى حكمى غير از حكم الله صادر شود ، در گناه شريك شده است » . و نيز فرمود :\r\n« هر كسى كه با برادرش اختلاف حقوقى پيدا كند ، و از برادرى ديگر بخواهد كه بين آن دو داورى كند و او نپذيرد ، و اين امر موجب شود كه آن دو به ستمگران رجوع كنند ، مشمول اين سخن خداوند است كه : آيا ننگرى و عجب ندارى از كسانى كه به گمان خود به قرآن و ديگر كتبى كه پيش از تو فرستاده شد ايمان آورده‌اند ، چگونه باز مىخواهند كه طاغوت را حاكم خود گردانند ، در صورتى كه مأمور بودند به طاغوت كافر گردند » . [ 5 
  ] اين سخن نيز از اوست : « از قضاوت دورى كنيد ، چرا كه قضاوت حق پيشواى عالم به امر قضاوت ، و امام عادل نسبت به مسلمانان است ، مانند : پيامبر و يا وصى او » .\r\nاز وى سؤال شد كه تكليف پولى كه قاضى از زمامدار مىگيرد چيست ؟ ، فرمود : حرام است . و نيز فرمود : « كسى كه ستم مىكند ، و كسى كه به ستمگر يارى مىرساند ، و كسى كه به ستم راضى است ، هر سه در ستم شريك هستند » . از اين گونه سخنان از او بسيار است ، و ما پس از اين به نقل آنها خواهيم پرداخت .\r\nوى مردم را به گسستن از حكومت‌گران و عدم اتكاء به آنان تشويق مىكرد ، و امت را به همبستگى عليه ستمگران دعوت مىكرد ، تا به اين سخن خدا عمل كرده باشد : « با ستمگران همدست نشويد ، و گرنه آتش در شما خواهد گرفت » . [ 6 
  ] او به عنوان امام زمان خود آموزشهايش را در ميان طبقات مختلف گسترش و رواج مىداد ، و جهاد اصلاحگرانه‌اش را ، به منظور نجات مسلمانان از هر دستى كه امت صالح را به فساد مىكشاند ، پى مىگرفت .\r\nامام صادق در زندگى خويش ، كه با فرمانروايان بسيارى معاصر بود ، اما\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nهرگز به زمامدارى نزديك نشد ، و آنان هيچ‌گاه موفق نشدند ميل امام را به خود جلب كنند . منصور كه علاقه‌مند بود نظر امام را به خود جلب كند تا مردم گمان كنند حكومت او حق است ، به امام پيغام فرستاد كه چرا مانند ديگران نزد ما نمىآيى ؟ او مىپنداشت با پاسخى كه امام خواهد داد ، خواسته‌اش برآورده مىشود ، چرا كه منصور فرمانرواى عصر و صاحب اقتدار و هيبت بود .\r\nاما امام پاسخ داد : « نه از دنيا چيزى داريم كه از تو در هراس باشيم ، و نه از آخرت نزد تو بهره‌اى است كه ما به تو اميد بنديم ، و نه تو در نعمتى قرار گرفته‌اى كه به تبريك گفتن نياز باشد ، و نه تو آن را مصيبتى مىشمارى كه به تو تسليت گوييم ، پس چرا رفت و آمد كنيم ؟ » اين پاسخ بر منصور سخت گران آمد ، اما به مقام امام آگاه بود و صداقتش را در گفتار مىدانست . اين بود كه راهى ديگر را برگزيد تا او را به خود نزديك كند ؛ كارى كه با ديگران مىكرد . براى او سخت بود امام در گوشه‌اى بنشيند و از موضع برتر به معاشرت با او تن ندهد : براى امام پيغام فرستاد : « مصاحبتمان را قبول كن تا ارشادمان كنى » . امام كه منظور منصور را مىدانست پاسخ داد : « كسى كه طالب دنيا است ، حاضر به نصيحت شما نمىشود ، و كسى كه طالب آخرت است ، تن به مصاحبت شما نمىدهد » .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n\r\nخلفاى معاصر امام صادق\r\nامام صادق با ده تن از خلفاى اموى « 1 »  معاصر بود ، كه از اين قرارند :\r\nعبد الملك بن مروان ، وليد بن عبد الملك ، سليمان بن عبد الملك ، عمر بن عبد العزيز ، يزيد بن عبد الملك ، هشام بن عبد الملك ، وليد بن يزيد بن عبد الملك ، يزيد ناقص ، ابراهيم بن وليد بن عبد الملك و مروان بن محمد بن مروان بن حكم ، معروف به مروان حمار ، كه آخرين آنهاست .\r\nو اما امام با دو تن از عباسيان نيز هم روزگار بود : عبد الله بن على بن عبد الله بن عباس معروف به سفاح ، و برادرش ابو جعفر منصور دوانيقى .\r\nدر اين فصل به احوال اين خلفا و ذكر برخى از حوادث در روزگار خلافت آنان اشارتى مىكنيم .\r\n\r\nعبد الملك بن مروان\r\nعبد الملك بن مروان بن حكم بن ابى العاص بن اميه ، مادرش عايشه دختر معاوية بن مغيرة بن ابى العاص بود و بدين ترتيب وى از دو طريق ( پدر و مادر ) اموى\r\n\r\n","description":"","footnote":" ( 1 ) مؤلف اصطلاح « پادشاهان » را در مورد خلفا به كار برده كه با توجه به ماهيت فرمانروايى آنان ، اين اصطلاح مناسبتر است ، اما چون اصطلاح « خليفه » عنوان رسمى آنان بوده و با اذهان مسلمانان و ايرانيان نيز مأنوستر و آشناتر است ، از همين اصطلاح در ترجمه استفاده شد . ","page_name":" 148 ","page_number":148},
  {"content":"\r\n\r\nاست .\r\nمغيرة ، نياى مادرى عبد الملك ، از دشمنان سرسخت پيامبر بود . هنگامى كه پيامبر به غزوه « حمراء الأسد » مىرفت ، مغيره را ديد و فرمان داد گردنش را بزنند . [ 7 
  ]\r\nابن كثير مىگويد : مغيره كسى بود كه در جنگ احد قسمتى از بينى حضرت حمزه را بريد . [ 8 
  ]\r\nعبد الملك ، از طريق ولايتعهدى پدرش مروان ، به سال 65 ه . به خلافت رسيد ، و تا هنگام مرگ ، يعنى سال 86 ه . فرمانروا بود .\r\nاو پيش از احراز مقام خلافت با عالمان همنشين بود ، حديث حفظ مىكرد ، در مساجد به عبادت مىپرداخت ، تهيدست و زاهد بود . وى يزيد بن معاويه را به دليل جنگيدن با عبد الله بن زبير نكوهش كرد ، و به كسى كه در سپاه يزيد شركت كرده بود گفت : مادرت به عزايت بنشيند ، آيا مىدانى به جنگ چه كسى مىروى ؟ به جنگ شخصيتى مىروى كه نخستين نوزاد پس از اسلام است ، و پيامبر كام او را باز كرد ، و او فرزند صحابى پيامبر و فرزند « ذات النطاقين » است .\r\nبه خدا سوگند ، اگر در روز مىديدمش ، روزه‌دار بود ، و اگر در شب ملاقاتش مىكردم ، شب‌زنده‌دار بود . اگر تمامى مردم زمين به كشتنش برخيزند ، جملگى را خداوند در آتش خواهد افكند .\r\nآن شخص مىگويد : زمانى كه خلافت به عبد الملك رسيد ، ما را همراه حجاج فرستاد تا ابن زبير را به قتل برسانيم . [ 9 
  ]\r\nجريان اين بود كه عبد الملك حجاج بن يوسف ثقفى را به عنوان فرمانده سپاه شام به جنگ با ابن زبير به مكه فرستاد ؛ ابن زبير شش ماه و هفده شب در محاصره بود ، و سرانجام حجاج از فراز كوه ابو قبيس كعبه را با منجنيق درهم كوبيد . [ 10 
  ]\r\nابن عساكر آورده است : زمانى كه حجاج فرمان داد تا با منجنيق به كعبه حمله كنند ، يارانش در حالى كه تيراندازى مىكردند ، چنين رجز مىخواندند :\r\nچون اسبهاى اصيل خشمگين نيزه پرتاب مىكنيم و چوبهاى اين مسجد را تيرباران مىكنيم صاعقه آمد و آنان را فرو گرفت و به آتش كشيد و تيراندازان از تيراندازى دست كشيدند . حجاج به مردم گفت : مگر نمىدانيد وقتى كه بنى اسرائيل مىخواستند بدانند قربانيشان مقبول خداوند واقع شده است يا نه ، آتش مىآمد و\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nآنها را مىبلعيد ، و اگر آتش نمىآمد متوجه مىشدند كه قربانى قبول نشده است ، و با اين حيله و نيرنگ سربازان را بار ديگر به تيراندازى وادار كرد . [ 11 
  ]\r\nمحاصره و تيراندازى كعبه چندان ادامه يافت ، تا در جمادى الآخر سال 83 ه .\r\nعبد الله بن زبير كشته شد ، حجاج جنازهء او را وارونه به صليب كشيد ، آنگاه سرش را براى عبد الملك فرستاد ، و او نيز آن سر را در شهرها گرداند . [ 12 
  ]\r\nهنگامى كه به عبد الملك خبر رسيد به خلافت برگزيده شده است ، قرآنى كه در دستش بود بست و گفت : اين آخرين ديدار بود ، بين من و تو جدايى افتاد . [ 13 
  ]\r\nابن كثير مىگويد : در سال 75 ه . عبد الملك به حج رفت ، و در آنجا با مردم چنين سخن گفت : پيش از من خليفه‌هايى بودند كه خود مىخوردند و به ديگران نيز مىخوراندند ، اما من درد اين امت را جز به شمشير چاره نخواهم كرد . من مانند آن خليفه ناتوان ( عثمان ) ، يا مانند آن خليفه سياستمدار ( معاويه ) ، و يا مانند آن خليفه هرزه و عياش ( يزيد ) نيستم . اى مردم ، تا زمانى كه حرمت پرچم و منبر ( كنايه از قدرت و سلطه ) را نگه داشتيد ، شما را تحمل خواهم كرد . اين عمرو بن سعيد است ، شما حق خويشاوندى او را مىدانيد ، او چنان كرد و ما نيز چنين كرديم . به خدا سوگند غل و زنجيرى كه از گردن او كنده شده نزد من است ؛ با خدا پيمان بسته‌ام كه آن را بر گردن كسى نگذارم ، مگر آنكه نفسش برآيد .\r\nحاضران به غايبان خبر دهند . [ 14 
  ]\r\nعمرو بن سعيد ، كه به « اشدق » شهرت داشت ، در سال 69 ه . به دست عبد الملك كشته شد . وى پس از كشتن عمرو گفت : ابو اميه از غنچه‌اى چشم‌نواز دوست‌داشتنىتر بود ، اما به خدا سوگند كه هرگز دو نرينه در يك جا جمع نمىشوند ، مگر اينكه يكى ديگرى را بيرون كند . [ 15 
  ] قتل عمرو بن سعيد با نيرنگ صورت گرفت ، زيرا وى او را امان داد و سوگند خورد ، و نيز او را جانشين خود قرار داد .\r\nعبد الملك دست به خونريزيهاى بسيارى زد . هنگامى كه‌ام درداء به او گفت :\r\nخبر يافتم كه پس از آن هم عبادت و خويشتن‌دارى ، اكنون شراب مىنوشى ؟ ، گفت :\r\nآرى به خدا ، خون را نيز مىنوشم . [ 16 
  ]\r\nاو براى نخستين بار در جهان اسلام صريحا از امر به معروف و نهى از منكر نهى كرد و گفت : كسى مرا به تقواى الهى دعوت نكند ، و گرنه گردنش را خواهم زد .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n\r\nانتصاب حجاج از طرف عبد الملك به امارت\r\nعبد الملك با انتصاب حجاج به امارت حجاز و عراق ، او را بر مسلمانان تحميل كرد و بر سرنوشت مردم چيره ساخت .\r\nحجاج همان گردنكشى بود كه انواع عذاب را بر امت مسلمان روا مىداشت و شمشيرش بر گردن بىگناهان مىنشست . زندانى بىسقف بنا كرد كه بيش از صد و بيست هزار زندانى از زن و مرد در بين ديوارهاى آن افكنده شده و آفتاب سوزان و رنج گرسنگى را پذيرا بودند ؛ از ريزش خاكستر داغ بر سرشان در عذاب و از شدت حرارت بىتاب بودند ؛ چون ديگى جوشان مىجوشيدند و گرماى آفتاب و ضربه‌هاى تازيانه و نيزه و فريادهاى زندانبانان دگرگونشان مىكرد . حجاج به روزگار امارتش قساوت غير قابل تصورى به خرج داد ، با شمشير گردن هر كسى را به هر نحو كه مىخواست مىزد و براى مجازات و كيفر مردم راههاى گوناگونى برگزيده بود .\r\nيكى از شيوه‌هاى شكنجه‌اش اين بود كه دور بدن زندانى را با نيهاى شقه شقه شده مىبست ، آنگاه او را بر زمين مىكشيد و وقتى بدن زندانى مجروح مىشد ، به روى آن سركه مىريخت . يك بار اسيرى را ديد كه تيرى بر پايش نشسته و نوك تيز از لاى زخم پيداست ، دانست كه بهترين راه براى شكنجه آن اسير اين است كه نوك تير را تكان دهند ؛ چنين كرد تا از شنيدن استغاثه و ناله آن شخص ، به دليل خودخواهى و طغيانگريش ، طربناك و شادمان شود .\r\nعمر بن عبد العزيز گفت : اگر هر ملتى خبيث‌ترين فرد خود را عرضه كند ، ما با عرضه حجاج بر همه سبقت خواهيم گرفت . [ 17 
  ]\r\nعاصم مىگويد : حرامى باقى نماند كه حجاج مرتكب آن نشده باشد . [ 18 
  ]\r\nاز حسن بصرى درباره عبد الملك سؤال شد ، گفت : درباره كسى كه يكى از سيئات اعمالش حجاج است ، چه بگويم . [ 19 
  ]\r\nعبد الملك همواره مشوق حجاج بود و جانب او را نگه مىداشت ، و هيچ گله و دادخواهى عليه او را نمىشنيد . به هنگام مرگ ، به جانشين خود وليد سفارش كرد كه جانب حجاج را نگه دارد و به او اكرام كند . [ 20 
  ] چگونه عبد الملك سفارش مردى را نكند ، كه در نظر او عبد الملك از رسول خدا برتر است . ارتكاب چنان اعمالى از حجاج شگفت نيست ، شگفت از كسانى است كه با توسل به هر بهانه‌اى كوشش مىكنند بين اعمال زشت او و ديانت سازگارى ايجاد و على رغم آن همه\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nپليديها ، كوشش دارند او را اهل بهشت قلمداد كنند . البته از تعصب‌گراييها و گرايشهاى عاطفى چنين كوششى غريب نمىنمايد .\r\nاز اينكه عبد الملك حجاج را مىشناخت و از خشونتها و ستمگريهايش آگاه بود ، و اخبار بيدادگريها و شكايات و دادخواهى مردم به او مىرسيد اما جز تشويق او اثرى نداشت و در عين حال او را به امارت و قدرت رسانده و بر مردم چيره ساخته بود ، مىتوان به ميزان گستاخى عبد الملك بر خونريزى و شخصيت فردى او پى برد .\r\nهنگامى كه مرگ عبد الملك در رسيد ، به فرزندش وليد وصيت كرد از مردم به زور شمشير بيعت بگيرد . وى در آخرين لحظه گفت : وليد ، لحظهء خداحافظى در رسيده ، پرده‌هاى فريب كنار رفته و هنگام اجل فرا رسيده است ؛ وليد گريست . او گفت : مانند كنيزكان گريه نكن . وقتى مردم ، غسلم بده ، كفنم كن ، نمازم بگزار و مرا به دست عمر بن عبد العزيز بسپار تا به گورم سپارد و تو به طرف مردم برو و براى آنان پوست پلنگ بر تن كن ، بر منبر بنشين ، مردم را به بيعت خودت فراخوان ؛ هر كس صورتش را برگرداند با شمشير پاسخش ده ، اعتنايى به نزديكان و آشنايان نكن ، سخن بيگانگان را بشنو ، و ترا به نيكى نسبت به حجاج سفارش مىكنم . [ 21 
  ]\r\nخليفه جديد اين گونه از مردم بيعت گرفت و زمام امور امت را عهده‌دار شد .\r\nدر چنين بيعت گرفتنى ، آيا براى مردم حق انتخابى باقى مىماند ، يا اينكه جايى براى انتخاب و رأى و نظرى بازمىماند ؟ در شرايطى كه هيچ كسى حق اعتراض ندارد ، و پاسخ مخالفين مرگ است ، آيا چنين بيعتى كه امويان باب كردند درست است ؟ و آيا درست است كه كسى از اين طريق صاحب عنوان « امير المؤمنين » شود و با حروف برجسته بنويسد : « امير المؤمنين » ! من نمىدانم ، شايد خودشان بدانند ، قضاوت با خواننده آگاه و هوشمند خواهد بود . اگر عبد الملك از ريختن خون بنى هاشم دورى ميكرد ، به دليل دين‌داريش نبود ، بلكه عاقبت كار سفيانيان را پيش چشم داشت . به همين دليل به حجاج نوشت كه متعرض هاشميان نگردد . با اين همه ، آن‌گونه كه حافظ ابو نعيم اصفهانى نوشته ، امام زين العابدين ( ع ) را در غل و زنجير از مدينه به شام آورد . [ 22 
  ]\r\nدر اينجا بيش از اين درباره عبد الملك و عملكردهاى ناپسندش ، و نيز اعمال كارگزارانش با مردم ، سخن نمىگوييم و در آينده بازهم در اين مورد بحث خواهيم كرد .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n\r\nوليد بن عبد الملك\r\nوليد پس از مرگ پدر ، در روز پنجشنبه نيمهء شوال سال 86 ه . ( روز مرگ عبد الملك ) به خلافت رسيد . و تا لحظه مرگ ، يعنى شنبه نيمهء جمادى الاول سال 95 ه . به خلافت ادامه داد . مدت حكومتش نه سال و هفت ماه بود ، و به هنگام مرگ چهل و شش سال داشت .\r\nمادر وليد « ولادة » دختر عباس بن جزء بن حارث بن زهير بن جذيمة عبسى بود . وليد شديدا تندخو بود و بىلگام ، خشم او بىحساب بود و بسيار زن مىگرفت و طلاق مىداد . گفته‌اند ، غير از كنيزكانى كه در اختيارش بود ، شصت و سه زن گرفت . [ 23 
  ] آدمى لجوج و شكمباره و نيز الكن بود .\r\nاو مسجد جامع دمشق را كه به جامع اموى شهرت يافت ، بنا كرد ، و چهار صد صندوق طلا خرج آن نمود . آورده‌اند كه در هر صندوق چهارده هزار دينار ، و يا به گفته‌اى ديگر بيست و هشت هزار دينار ، قرار داشت . مردم وى را از اين اسراف نكوهش كردند ، و او كه از بيت المال مسلمانان مىبخشيد ، گفت : تمامى اينها از دارايى شخصى من است . چرا كه امويان اموالى كه به حساب دستگاه خلافت دريافت مىكردند ، جزو ملك شخصى خود مىدانستند و لذا هرگونه كه صلاح مىديدند مصرف مىكردند .\r\nوى مسجد النبى را توسعه داد ، آن را آراست و با طلاى خالص مزين ساخت ؛ و نيز آرامگاه زنان پيامبر و ديگر خانه‌هاى اطراف را ضميمه مسجد كرد . [ 24 
  ] خبيب بن عبد الله بن زبير به او گفت كه مبادا آيه‌اى از قرآن  إِن الَّذِين يُنادُونَك مِن وَراءِ الْحُجُرات  را نابود كنى ؛ او فرمان داد او را چندان زدند تا مرد . دليل توسعه مسجد النبى را پس از اين خواهيم گفت .\r\nدر روزگار وليد ، در بيست و پنجم محرم الحرام سال 95 ه . ، امام زين العابدين ( ع ) به وسيله سم به شهادت رسيد . گويند هشام بن عبد الملك ، به فرمان وليد ، امام را مسموم كرد . [ 25 
  ] تفصيل آن را پس از اين خواهيم آورد .\r\n\r\nشهادت سعيد بن جبير\r\nدر روزگار خلافت وليد ، سعيد بن جبير به شهادت رسيد . او در شعبان 95 ه . به فرمان حجاج كشته شد . سعيد از دست حجاج به آذربايجان گريخت ، و از آنجا ، به\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nقصد پناه آوردن به حرم امن الهى ، عازم مكه شد .\r\nحجاج به وليد نوشت كه گروهى از تابعين به مكه پناهنده شده‌اند . وليد به خالد قسرى ، امير مكه ، نوشت كه آنان را تحويل حجاج بدهد . آن پنج نفر عبارت بودند از : سعيد بن جبير ، عطاء ، مجاهد ، طلق بن حبيب و عمر بن دينار .\r\nچون سعيد بر حجاج وارد شد ، بين آن دو گفت و گويى پيش آمد . حجاج سخن توهين‌آميزى به سعيد گفت ، آنگاه نظرش را درباره عبد الملك پرسيد . سعيد در پاسخ گفت : نظرم را درباره كسى مىپرسى ، كه تو يكى از سيئات اعمال او هستى ؟\r\nحجاج به كشتن سعيد فرمان داد ، سعيد گفت : « اشهد ان لا إله الله وحده لا شريك له » ، اى حجاج اين شهادت را نزد تو به امانت مىگذارم تا روز قيامت ترا ملاقات كنم . وقتى سعيد كشته شد ، سرش سه بار « لا إله الا الله » گفت ، كه يك بار آن شنيده شد . حجاج پريشان گشت ، و فرياد مىزد : زنجيرهايمان ، زنجيرهايمان .\r\nاطرافيان گمان كردند كه منظور او زنجيرهايى است كه بر پاى سعيد است . پاى سعيد را از ساق بريدند و زنجير را درآوردند . از آن پس هر بار كه حجاج به بستر مىرفت ، هراسان از خواب برمىخاست و مىگفت : مرا با سعيد بن جبير چه كار بود . [ 26 
  ]\r\nپس از شهادت سعيد ، حجاج چندان زنده نماند . سعيد در ماه شعبان كشته شد و حجاج در ماه رمضان همان سال درگذشت . وليد نيز سال بعد ( 96 ه . ) ، در نيمه جمادى الاول يا جمادى الثانى مرد .\r\nيكى از كسانى كه از ستم حجاج متوارى شده بود ، مىگويد : از دهى گذشتم سگى را ديديم كه در سايه خوابيده بود ، با خود گفتم كاش سگى بودم و از هراس حجاج رها . پس از ساعتى بازگشتم و سگ را كشته يافتم ؛ علت را پرسيدم ، گفتند حجاج فرمان داده است تا همه سگها را بكشند . [ 27 
  ]\r\nحجاج مدّعى بود كه بر او وحى مىشود و او هر كارى كه مىكند از طريق الهى است . [ 28 
  ] به اين دليل بود كه او مصداق اين حديث قرار مىگرفت كه : « در ميان قبيله ثقيف ويرانگر و دروغگو وجود دارد » .\r\nما در جاى ديگر اين مسأله را روشن ساختيم .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n\r\nسليمان بن عبد الملك\r\nپس از وليد ، برادرش سليمان ، در روز شنبه نيمهء جمادى الآخر سال 96 ه . ، از طريق وليعهديش از عبد الملك ، به خلافت دست يافت ، و تا هنگام مرگ يعنى روز جمعه دهم ماه صفر سال 99 ه . به خلافت ادامه داد . مدت خلافتش دو سال و نه ماه و چند روز بود .\r\nسليمان برادر تنى وليد بود . وليد تصميم گرفت كه سليمان را از وليعهدى عزل كند و براى فرزندش عبد العزيز بيعت بگيرد ، اما سليمان راضى نشد . وليد به كارگزارانش نوشت كه آنان و مردم با وليعهدى عبد العزيز موافقت كنند ؛ اما ، جز حجاج و قتيبة بن مسلم ، كسى پاسخ مثبت نداد . [ 29 
  ]\r\nاز اين رو سليمان ( پس از به دست آوردن قدرت ) بر خاندان حجاج خشم گرفت و دستشان را كوتاه كرد . قتيبة بن مسلم را در سال 96 ه . كشت و كارگزارانى كه از سوى حجاج گمارده شده بودند بر كنار ساخت ؛ پيروان و وابستگان حجاج را مجازات كرد و در يك روز هشتاد و يك هزار تن از زندانيان حجاج را آزاد نمود و فرمان داد تا به خانواده‌هايشان بازگردند . در زندان حجاج سى هزار زندانى مرد و نيز سى هزار زندانى زن بىگناه به سر مىبرند . [ 30 
  ]\r\nسليمان ، يزيد بن مسلم كاتب حجاج را به زندان انداخت . وى در حالى كه در زنجير بود بر سليمان وارد شد ، سليمان به دو گفت : چنين روزى هرگز نديدم ، خدا لعنت كند آن كه تو را در زنجير خود اسير كرد و كارهايش را به تو سپرد . يزيد گفت : اى امير چنين مكن ، چرا كه روزگار از من روى برگردانده ، ولى به تو روى آورده است . آنگاه سليمان گفت : مرا از احوال حجاج آگاه كن ، آيا او با سر به جهنم فرود مىآيد يا در آرامش است ؟ گفت : درباره حجاج چنين داورى مكن ، او خود را فداى شما كرد ، خون خود را آماده ريختن كرد تا خون شما ريخته نشود ، دوستانتان را در امنيت و دشمنانتان را در هراس قرار داد ؛ او در عرصهء قيامت در طرف راست پدرت عبد الملك و طرف چپ برادرت وليد جاى دارد ، حال هرجا كه خواهى او را قرار ده . سليمان گفت : دور شو ، لعنت خدا بر تو باد . [ 31 
  ]\r\nسليمان در برخى از امور با عمر بن عبد العزيز مشورت مىكرد و نظرش را به كار مىبست . روزى به او گفت : مىبينى كه حال ما چگونه است ، ما نمىدانيم كه چه بايد بكنيم ؟ پس هر چه كه به سود مردم مىدانى بگو تا عمل شود . از پيشنهادهاى\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nعمر بن عبد العزيز اقامه نماز در مواقع خود بود ، كه پيش از اين با تأخير خوانده مىشد . [ 32 
  ]\r\nسليمان شبى از لشكرگاه آوازى شنيد . به فرمان او جست و جو كردند و صاحبان صدا را يافته و نزد او آوردند . سليمان گفت : اسب كه صدا مىكند ماده‌اش را مىخواند ، شتر نر كه صدا مىكند ماده‌اش را طلب مىكند ، بز نر كه در اوج شهوت فرياد مىزند بز ماده را مىخواهد ، مرد هم كه آواز مىخواند مشتاق زن است ؛ آنگاه فرمان داد كه آلت تناسلى آنان را قطع كنند . اما عمر بن عبد العزيز گفت : اى امير المؤمنين ، اين كار مثله است ، بهتر است آنها را تبعيد كنيد . سليمان دستور داد تبعيدشان كنند . [ 33 
  ]\r\nمورخان اتفاق دارند كه سليمان بسيار شكمباره بود و در خوردن غذا افراط مىكرد . برخى گفته‌اند وى صد رطل غذا مىخورد . از اين گونه مطالب بسيار نقل كرده‌اند .\r\nاو خود لباس ظريف و رنگين مىپوشيد ، و از مردم هم خواسته بود تا لباسهاى رنگين بر تن كنند و حتى كلاهها و عمامه‌هاى خود را نيز رنگين كنند . به اطرافيان و خانواده خود نيز دستور داده بود جامه‌هاى رنگارنگ بر تن نمايند ، حتى به كاركنان آشپزخانه‌اش امر كرده بود چنين كنند ، و جالبتر از همه اين گفته كه او را در كفن رنگارنگ دفن كنند . [ 34 
  ]\r\nدر گرفتن ماليات اجحاف مىكرد ؛ به اسامة بن زيد تنوخى ، مأمور جمع‌آورى ماليات در مصر نوشت : شير را چندان بدوش تا قطع شود ، و خون را چندان بدوش تا پايان گيرد .\r\nكندى گويد : اين نخستين فشار مالياتى بود كه بر مردم مصر اعمال شد .\r\nسليمان از كار اسامه خوشنود بود و مىگفت : اسامه كسى است كه درهم يا دينارى رشوه نمىگيرد . عمر بن عبد العزيز به او گفت : من به شما كسى را نشان مىدهم كه از اسامه شرورتر و در عين حال درهم و دينارى هم رشوه نمىگيرد .\r\nسليمان گفت : او كيست ؟ ، گفت : او دشمن خدا شيطان است . سليمان خشمگين شد و از جاى برخاست . [ 35 
  ]\r\nيك بار اسامه با مالياتهاى اخذ شده نزد سليمان آمد و گفت : اى امير المؤمنين ، مالياتى كه ستاندم سبب فرسودگى مردم شده است ، پس اگر صلاح بدانى اندكى ارفاق كن تا رفاهى حاصل شود ، در ماليات تخفيف بده تا عمران و\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nآبادانى بيشتر گردد ؛ وانگهى اين ارفاق نيز در سال آينده جبران خواهد شد . سليمان گفت : مادرت به عزايت بنشيند ، شير را بدوش ، اگر پايان يافت خون را . [ 36 
  ]\r\nاو بر موسى بن نصير ، سردار بزرگ در فتوحات مغرب و يكى از مؤمنان زاهد و از فرماندهان نظامى كوفه ، خشم گرفت . موسى بر دوستى اهل بيت و پايدارى در اين راه شهرت داشت . اينكه سليمان ، پس از آن همه خدمات بزرگ و فتوحات مهم ، موسى بن نصير را مغضوب قرار داد ، احتمالا به دليل همين دوستى وى با اهل بيت بوده است .\r\nبسيارى از مورخان رنجهاى موسى بن نصير و جهادش را در راه گسترش اسلام ناديده گرفته و آنها را به طارق بن زياد ، كه تحت فرماندهى نظامى او عمل مىكرد ، نسبت داده‌اند .\r\nموسى داراى كارنامهء مشهورى است . او سرزمين مغرب را فتح كرد ، و غنائم بسيار به دست آورد . وى فرزندش عبد العزيز و دوستش طارق بن زياد را به تصرف سرزمينها گسيل مىداشت . اما سليمان نسبت به او كينه داشت و فرزندش عبد العزيز را به سال 98 ه . كشت . با اينكه عبد العزيز در گشودن بسيارى از شهرها نقش داشت و به صلاح و زهد و پارسايى متصف بود ، مورخان نسبتهاى ناروايى به او داده‌اند كه با پايدارى و شيوه پسنديده‌اش سازگار نيست .\r\nابن اثير در مورد قتل عبد العزيز گويد : اين ، از اشتباهات سليمان بود .\r\nموسى بن نصير نيز مورد خشم سليمان قرار گرفت و انواع شكنجه‌ها بر او اعمال شد و او را به پرداخت چهار هزار دينار و سى هزار درهم مجبور كردند .\r\nعبد العزيز را كشتند و سرش را براى پدرش فرستادند ، اما موسى شكيبايى پيشه كرد و گفت : شهادت بر تو گوارا باد ، به خدا سوگند ، كسى را كشتند كه اهل روزه و عبادت شبانه بود .\r\nموسى و پدرش نصير ، به دوستى اهل بيت شهره بودند . معاويه بر او خشم گرفت ، چرا كه او در جنگ صفين به نفع وى شركت نكرد .\r\n\r\nعمر بن عبد العزيز\r\nابو حفص عمر بن عبد العزيز بن مروان بن حكم ، مادرش ام عاصم ليلى دختر عاصم بن عمر بن خطاب بود .\r\nاو وليعهد سليمان بن عبد الملك بود و در روز جمعه دهم ماه صفر سال 99 ه .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nبه خلافت رسيد ، و تا هنگام مرگ يعنى روز جمعه پنج روز مانده به پايان ماه رجب سال 101 ه . در مقام خود باقى ماند . مدت خلافت عمر بن عبد العزيز دو سال و پنج ماه و پنج روز بود .\r\nپدرش عبد العزيز وليعهد پدرش مروان پس از برادرش عبد الملك بود ، ولى در سال 86 ه . قبل از مرگ عبد الملك درگذشت .\r\nدر روزگار عمر بن عبد العزيز ، پس از سالها ، مردم از عدالت برخوردار شده و پس از زمانى دراز كه ستم و زورگويى و استبداد ديده بودند ، زمانى كوتاه روى آسايش و راحتى ديدند . خلفاى پيش از او نه مقيد به قوانين آسمانى بودند و نه اعتنايى به مقررات موضوعه بشرى داشتند ، و جز به خود و يارانشان نمىانديشيدند ؛ به پيروان خود هر چه مىخواستند مىبخشيدند و از بيت المال عمومى به نفع مصالح شخصى آنان استفاده مىكردند .\r\nماليات در روزگار امويان از عظيمترين مشكلاتى بود كه ، به دليل آزمندى و سوء استفاده كارگزاران حكومت ، دامنگير امت اسلامى بود . ماليات در اين دوران نه ضابطه‌اى داشت و نه تابع مقرراتى بود ، بلكه صرفا تابع تشخيص گيرندگان ماليات بود ، از اين رو نسبت به مردم ستم مىشد و لا جرم خرابى و فروپاشى اقتصادى نيز در پى داشت .\r\nزمانى كه عمر بن عبد العزيز به خلافت رسيد ، به مداواى اين بيمارى پرداخت .\r\nنامه‌اى كه او به والى عراق نوشت ، به روشنى اوضاع نابسامان و آشفته مالياتى آن روزگار را نشان مىدهد .\r\n\r\nروش عمر بن عبد العزيز در اخذ ماليات\r\nعمر بن عبد العزيز به كار گزارش در كوفه نوشت : « . . . مردم كوفه در احكام و ضوابط دينى گرفتار بلا و مصائب بسيار شدند . آنان با سنتهاى ناپسندى كه كارگزاران فاسد اعمال كردند در تنگنا قرار گرفتند . استوارى ديانت به عدل و احسان است ، پس مهمترين چيزى كه بايد به آن توجه كنى اصلاح خودت است .\r\nكمترين گناهى را به مردم تحميل مكن ، ويرانى را بر آبادگران تحميل نكن ، به ميزان توان از مردم ماليات بستان و در عمران و آبادانى ياريشان كن ، به منظور تأمين آسايش و آرامش مردمان تهيدست از توانگران بيش از حد معين شده ماليات نگير ، از مزد كارگران ضرب سكه ماليات نستان ، و نيز از هداياى عيد نوروز ، جشنها ،\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nقيمت كتاب ، مزد و درآمد ناشى از فتوحات نظامى ، اجاره خانه‌ها ، حق ازدواج ، ماليات نگير ؛ همچنين بر كسانى كه اسلام آورده‌اند خراج روا نيست . از دستوراتم پيروى كن ، بدان كه من تو را ولايت داده‌ام و خداوند مرا ولايت داده است . هرگز پيش از مشورت با من در تصميم‌گيريها شتاب مكن . كسانى از اهل بيت كه آهنگ حج دارند ، صد سكه هديه كن تا به كمك آن حج گزارند . و السلام » . [ 37 
  ]\r\nوى با علويان به نيكى رفتار كرد و به آنان پولهايى بخشيد . او به كارگزارش در مدينه نوشت : ده هزار دينار ميان فرزندان على تقسيم كن . والى مدينه پاسخ داد :\r\nعلى ( ع ) در ميان قبايل مختلف قريش فرزندانى دارد ، مقصودتان كدام است ؟ عمر نوشت : به محض اينكه نامه‌ام به شما رسيد ، ده هزار دينار بين فرزندان على ( ع ) از طريق فاطمه ( ع ) تقسيم كن ، چه بسا در گذشته حقوق آنان ناديده گرفته شده است . [ 38 
  ]\r\nفاطمه دختر على ( ع ) بر او وارد شد ، عمر به او گفت : اى دختر على به خدا سوگند ، بر روى زمين ، نزد من ، هيچ خاندانى محبوبتر از خاندان شما نيست . در نظر من خاندان شما از خاندان خودم نيز دوست‌داشتنىترند . [ 39 
  ]\r\nابن اثير مىگويد : علت اينكه عمر بن عبد العزيز ، على ( ع ) را دوست مىداشت ، اين بود كه او خود گفت : در مدينه علم مىآموختم و در محضر دانش عبيد الله بن عبد الله بن عتبة بن مسعود شركت مىكردم . گويا به او گفته بودند كه من نسبت به على ( ع ) بىمهرى كرده‌ام . روزى هنگام نماز بر او وارد شدم ، به من گفت : از كجا و چه وقت دانستى كه خداوند بر اهل بدر ، پس از آنكه از آنان راضى شد ، خشم گرفت ؟ ، گفتم : چنين سخنى شنيده نشده است . گفت : پس اين چه سخنانى است از تو درباره على ( ع ) كه شنيده‌ام ؟ ، گفتم : از خداوند و شما پوزش مىطلبم ؛ پس از آن كردارم را رها كردم .\r\nپدرم هنگامى كه در سخنرانى به نام على ( ع ) مىرسيد ، دچار لكنت زبان مىشد ، به او گفتم : پدر در سخن گفتن هرگاه كه به نام على ( ع ) مىرسى اشكالى در كارت مىبينم ؟ ! ، گفت : تو هم به اين نكته آگاه شدى ؟ ، گفتم : آرى ، گفت :\r\nفرزندم ، اگر آنچه ما درباره على مىدانيم ، مردم پيرامون ما مىدانستند ، ما را رها كرده به آل على ( ع ) مىپيوستند .\r\nاين بود كه وقتى او به خلافت رسيد ، مهمترين اهتمام دنيايى او پرداختن به اين مسأله بود . او شيوه گذشتگان را در بدگويى از على ترك گفت ، و با توجه و\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nعنايت به اين آيه قرآنى  إِن اللَّه يَأْمُرُ بِالْعَدْل وَ الْإِحْسان  فرمان داد كه ديگران نيز آن سنت را ترك كنند . اين عمل او با استقبال مردم مواجه شد و بسيارى او را تحسين كردند . [ 40 
  ]\r\nاما اين اقدام عمر بن عبد العزيز بر امويان گران آمد ، و از اين رو پس از وى بار ديگر در جهت احياى بدعت ديرين كوشش كردند .\r\nهشام بن عبد الملك در سال 106 ه . به حج رفت . سعيد بن وليد بن عثمان به او گفت : اى امير المؤمنين ، خداوند بر خاندان شما نعمت بسيار بخشيده ، و خليفه مظلوم ( عثمان ) را يارى كرده است . رسم اين خاندان چنين بوده كه در مكانهاى شايسته ابو تراب را لعن كنند ، پس شايسته است كه امير المؤمنين نيز در چنين مكانى او را لعن كند . اين سخن بر هشام ناگوار آمد ، كلام سعيد را قطع كرد و گفت : ما در اينجا نيامده‌ايم تا به كسى ناسزا گوييم . [ 41 
  ]\r\nبه هر حال عمر بن عبد العزيز به كارهاى قابل ستايشى دست زد ، و به طور كلى مردم در عهد او از امتيازاتى بهره‌مند شدند كه در روزگار ديگر امويان برخوردار نبودند .\r\nكارهايى كه عمر بن عبد العزيز در جهت حل مشكلات اجتماعى صورت داد ، براى امويان سنگين و ناگوار بود . گفته‌اند كه امويان او را با سم كشتند ؛ چرا كه آنان مىدانستند اگر خلافت وى به درازا بكشد ، سر رشتهء امور و حكومت از دست امويان بيرون خواهد رفت و در نهايت حق به صاحب حق خواهد رسيد . [ 42 
  ]\r\n\r\nاشتباه تاريخى\r\nبرخى از تاريخ‌نگاران آورده‌اند : عمر بن عبد العزيز روزى در مكه بر منبر گفت :\r\n« مردم ، هر كس از شما كه ستمى به او رسيده پيش آيد . على بن حسين بن على ( ع ) جلو آمد و گفت : من از تو ستم ديده‌ام . عمر گفت : كدام ستم از من به تو رسيده است ؟\r\nعلى بن حسين گفت : اين جايگاهى كه در آن نشسته‌اى . عمر گفت : من چنين تصورى ندارم ، ولى اگر مردم چنين چيزى را قبول دارند ، به خدا سوگند حكومت را رها مىكنم . » [ 43 
  ]\r\nانكار نمىكنيم كه عمر بن عبد العزيز به حقانيت اهل بيت براى تصدى\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nحكومت معترف بود ، و نيز انكار نمىكنيم كه اهل بيت از هر فرصت مناسبى براى احقاق حقشان استفاده مىكردند ، چرا كه آنان مظلوم بوده و همواره از حق خود محروم بوده‌اند .\r\nاما اين مطلب را انكار مىكنيم كه كسى چون امام زين العابدين ، از چنان شيوه‌اى براى احقاق حق خود استفاده كند ؛ زيرا او ، امام عصر خويش و سيد و سرور اهل بيت بود و بيش از هر كس به اوضاع و احوال زمان و شرايط و زمينه‌هاى جارى عصر آگاه بود .\r\nافزون بر اين ، از نظر تاريخى نيز ، چنين برخوردى غير قابل قبول است ، چرا كه وفات امام زين العابدين در 95 ه . است . و حال آنكه عمر بن عبد العزيز در سال 99 ه . به خلافت رسيده است .\r\nبرخى ديگر اشتباهى نظير همين اشتباه را مرتكب شده‌اند . آورده‌اند كه على بن حسين ( ع ) از مروان بن حكم چهار هزار دينار قرض گرفت . كسى از مروانيان آن پول را طلب نكرد تا اينكه هشام به خلافت رسيد . او به على بن حسين ( ع ) گفت : پولى كه از ما پيش تو بود چه سرنوشتى دارد ؟ ، گفت : فراوان و توأم با سپاس ؛ هشام گفت : آن را به تو بخشيدم .\r\nاين مطلب نيز از جهاتى نمىتواند درست باشد ، كه مهمترين آن شهادت تاريخ است . مىدانيم كه هشام در سال 105 ه . خليفه شد و حال آنكه على بن حسين ( ع ) در سال 95 ه . ، يعنى ده سال پيش از خلافت هشام ، درگذشته است . [ 44 
  ]\r\n\r\nيزيد بن عبد الملك\r\nيزيد بن عبد الملك بن مروان ، مادرش عاتكه دختر يزيد بن معاويه ، به سال 101 ه . پس از عمر بن عبد العزيز به خلافت رسيد و تا هنگام مرگ ، يعنى شب جمعه چهار روز مانده به پايان شعبان 105 ه . به خلافت ادامه داد . بنابراين خلافت او چهار سال و يك ماه و دو روز طول كشيد .\r\nوى تصميم گرفت به شيوه عمر بن عبد العزيز عمل كند ، اما اين كار بر ناصالحان و همكاران ستمگران و تبليغ كنندگان باطل ناگوار آمد . از اين رو چهل محدث را نزدش فرستادند كه شهادت بدهند بر خلفا نه حسابى است و نه عذابى . [ 45 
  ]\r\nبدين ترتيب با سخنانى كه برخاسته از هواهاى نفسانى بود ، او را فريب دادند ؛ در\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nلذت‌طلبى و هواپرستى غرق شد ، از خدا پروا نكرد و نظارتش را از ياد برد . [ 46 
  ]\r\nاين بود كه امور به حالت پيش از عمر بن عبد العزيز بازگشت و مسأله دريافت ماليات مانند گذشته شد ، و تمامى كارگزاران عمر بر كنار شدند . يزيد به واليان خود نوشت : . . . عمر بن عبد العزيز دچار خودخواهى بود ، شيوه‌هاى او را دگرگون سازيد ، مردم را به همان وضع سابق بازگردانيد ، نتيجه آن آبادانى باشد يا ويرانى ، مردم بپسندند يا نه ، زنده باشند ، يا مرده . [ 47 
  ]\r\nابن اثير مىگويد : يزيد با تمامى سياستهاى عمر بن عبد العزيز كه با خواسته‌هايش ناسازگار بود ، از در مخالفت درآمد ، بدون آنكه از عواقب سوء و پىآمدهاى گناه‌آلود و آنى اعمال خويش بيمى به خود راه دهد . يك نمونهء آن فرمانى است كه وى به محمد بن يوسف برادر حجاج والى يمن صادر و مقرر كرد تا از مردم يمن ماليات بيشترى بستاند ، حال آنكه عمر بن عبد العزيز به كارگزار خود دستور داده بود ماليات را به يك دهم كاهش دهد و آن مقدار را كه بعدا محمد بن يوسف ستاند ناديده بگيرد . عمر گفته بود اگر اندكى ماليات از يمن وصول شود بهتر است از مالياتى چنين سنگين . اما يزيد بن عبد الملك دستور داد وضع به صورت پيشين برگردد ، و به نماينده‌اش نوشت از مردم چندان ماليات بستان كه به حال مرگ بيفتند . [ 48 
  ]\r\nيزيد مردى لذت‌پرست و خوش‌گذران بود . وى دو كنيز به نام « سلامه » و « حبابه » داشت كه همدمش بودند و تمامى اوقاتش با آنان مىگذشت . وقتى حبابه مرد ، او نيز بر اثر شدت ناراحتى و غم پس از مدت كوتاهى درگذشت . يزيد كه نمىتوانست فراق كنيزك را تحمل كند ، تا چند روزى نگذاشت او را به خاك سپارند . و چون مورد نكوهش قرار گرفت اجازه دفن داد ؛ همچنين گفته شده است كه يزيد پس از دفن فرمان داد كنيز را از گور بيرون آورند تا او را نظاره كند . [ 49 
  ]\r\n\r\nهشام بن عبد الملك\r\nهشام بن عبد الملك بن مروان بن حكم پنج روز مانده به پايان ماه شعبان سال 105 ه . پس از برادرش يزيد بن عبد الملك زمام حكومت را به دست گرفت و تا سال 125 ه . ، كه درگذشت ، به خلافت ادامه داد . مدت خلافت او نوزده سال و چند روزى كم از هفت ماه بود . مادرش دختر هشام بن اسماعيل مخزومى بود .\r\nهشام چهارمين فرزند عبد الملك بود كه به خلافت رسيد . وى از هوشمندان بنى اميه است ، و او را از اين نظر به معاويه و عبد الملك همانند دانسته‌اند . به خشونت\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nطبع ، تندخويى ، بخل‌ورزى شديد و بدرفتارى شهرت داشت . او احول بود .\r\nاو نسبت به علويان كينه فراوان داشت ، و همواره در انديشه انتقام از آنان بود و از هر فرصتى بهره مىگرفت تا آنان را خوار كند و از منزلت آنان بكاهد .\r\nوى پس از به دست آوردن مقام خلافت به حج رفت . پس از طواف هنگام استلام حجر به دليل كثرت جمعيت نتوانست استلام كند ، جايگاهى آماده شد و او در حالى كه شاميان پيرامونش بودند ، در جايگاه نشست تا فرصت استلام به دست آيد . در اين هنگام على بن حسين زين العابدين ( ع ) به استلام حجر آمد ؛ مردم به احترامش راه باز كرده ، و در دو سوى او صف كشيدند . مشاهده اين منظره بر هشام گران آمد در خشم شد و با حالت تحقير پرسيد اين كيست ؟ فرزدق شاعر كه در آنجا حضور داشت گفت : من او را مىشناسم .\r\nهشام گفت او كيست ؟ فرزدق در همانجا قصيده مشهورش را در مقام معرفى زين العابدين سرود كه دو بيت آغازين آن اين است :\r\nاين شخص كسى است كه سرزمين « بطحاء » مىشناسدش و نيز كعبه حريم و حرم او را مىشناسند او فرزند كسى است كه بهترين بندگان خدا بود او پاك و پارسا و بزرگ و آشناى همگان است . . .\r\nهشام در خشم شد و فرمان داد تا فرزدق را به زندان افكنند .\r\nدر سال 106 ه . نيز هشام به حج رفت . امام باقر ( ع ) را ديد كه در مسجد الحرام نشسته و گروهى از طالبان علم برگرد او حلقه زده و از دانش و معارف دينى و فقهى او بهره مىبرند . اين حالت بر هشام ناگوار آمد ؛ به مردى از يارانش گفت نزد باقر برو و بگو كه امير المؤمنين مىپرسد : در روز قيامت قبل از آنكه به طور نهايى به حساب افراد رسيدگى شود ، مردم چه مىخورند و چه مىآشامند ؟ هنگامى كه آن شخص سؤال را نزد امام مطرح كرد ، امام در پاسخ گفت : به ايشان بگو مردم در قيامت بر گستره‌اى سفيد مانند طبق جامه‌شويان [ 50 
  ] برانگيخته مىشوند و در آن زمين درختان و نهرهايى وجود دارد و مردمان از ميوه‌ها و آب نهرها مىخورند و مىآشامند تا رسيدگى به احوال مردم پايان گيرد .\r\nهشام ، كه نسبت به امام كينه مىورزيد و قصدش آن بود كه با طرح اين سؤال بهانه‌اى به دست آورد تا و لو از باب مغالطه با امام جدل كند و با پيروزى در بحث از منزلت امام در نظر ديگران بكاهد ، وقتى كه پاسخ را از امام شنيد اميد به پيروزى در\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nدلش راه يافت و لذا بار ديگر به وسيله قاصد پرسيد : در اين حال چه چيز مردم را از خوردن و آشاميدن بازمىدارد ؟ ابو جعفر در پاسخ گفت : بيم آتش مردم را از خوردن و آشاميدن مانع مىشود ، اما در عين حال اين امر مانع از آن نيست كه آنان بگويند : آبى به ما دهيد و يا از آن غذايى كه خداوند روزيتان كرده است به ما بخورانيد . هشام زبان در كام كشيد و به دانش امام اعتراف كرد .\r\nهشام همان كسى است كه امام باقر و امام صادق را در سفر حج از مدينه به شام احضار كرد . هدف او هتك حرمت آن دو و كاهش حقد و كينه‌اش بود ، چرا كه حوادثى كه در آن سفر پيش آمد و كارهايى كه صورت گرفت سبب خشم و رنج هشام گرديد . جريان از اين قرار بود كه در اين سفر امام صادق در حضور مردم ضمن سخنانى گفت : سپاس خداى را كه محمد را به حق به نبوت برانگيخت و ما را به او بزرگ كرد ، پس ما از ميان مردمان برگزيده شده‌ايم . ما را از ميان بهترين بندگانش برگزيد و جانشين پيامبر قرار داد ؛ بنابراين سعادتمند كسى است كه از ما پيروى كند ، و تيره‌بخت كسى است كه راه دشمنى با ما را پيش گيرد .\r\nاين سخن به گوش هشام رسيد ، و بر او سخت گران آمد ، اما معترض آن دو نشد . وقتى كه به دمشق بازگشت ، دستور داد امام باقر و فرزندش را به شام فرا خوانند . امام صادق روايت كرده است كه پس از ورود به دمشق تا سه روز ما را پنهان كردند ، و در روز چهارم به ما اجازه ديدار دادند . . . اين داستان بسيار معروف است .\r\n\r\nهشام و زيد بن على\r\nروزى زيد بن على بر هشام وارد شد و با عنوان امير المؤمنين بر او سلام گفت ، اما هشام به قصد تحقير و توهين پاسخ سلام را نداد ، و با خشونت با زيد سخن گفت و حتى جايى براى نشستن زيد باز نكرد .\r\nزيد گفت : سلام بر تو اى مرد احول ، تو در خور چنين عنوانى . هشام در خشم شد و بين آن دو بحثى درگرفت كه جز ناتوانى و شكست بهره‌اى نصيب هشام نشد .\r\nزيد در حالى كه خارج مىشد گفت : مردمى كه از گدازندگى شمشير بگريزند ذليل خواهند شد .\r\nهشام فرمان داد زيد را بازگردانند و به او گفت : خواسته‌ات چيست ؟ آيا تو ناظر و مسئول امور مسلمانان هستى ؟ نه . اين بگفت و خارج شد و در آن هنگام گفت :\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nآن كس كه دل به زندگى بست خوار شد . [ 51 
  ]\r\nزيد به كوفه آمد و پس از آنكه قيام همه‌جانبهء مردمى را پديد آورد و رهبرى كرد ، در صفر سال 121 ه . به شهادت رسيد . در اينجا مجال ذكر حوادث مربوط به اين قيام نيست .\r\nپس از شهادت زيد ، به فرمان هشام جسد برهنهء او را وارونه به صليب كشيدند و او چهار سال بر فراز دار ماند و عنكبوت بر عورتش تار تنيد . [ 52 
  ] پس از آن يوسف بن عمر امير كوفه سر زيد را به شام فرستاد . مدتى آن سر بر دروازهء شام به صليب آويخته شد ، سپس آن را به مدينه فرستادند و يك شبانه‌روز آن را در كنار قبر پيامبر قرار دادند . آنگاه آن را بر نيزه كرده در آخر مسجد النبى قرار دادند . امير مدينه فرمان داد مردم را گرد آوردند و خطيبان اموى به توهين و بدگويى از اهل بيت پرداختند و سر همچنان تا هفت روز باقى ماند . [ 53 
  ]\r\nدر سال 122 ه . هشام دستور داد سر زيد را براى حنظلة بن صفوان والى مصر بفرستند . حنظلة دستور داد سر را بياويزند و مردم برگرد او بگردند . [ 54 
  ]\r\nجسد شريف زيد تا روزگار وليد بن يزيد همچنان مصلوب بر دار ماند . يوسف بن عمر پاسدارانى گماشت تا كسى اقدام به پايين آوردن جسد و غسل و كفن و دفن آن نكند . مسئول حراست از جسد نيز زهير بن معاويه يكى از رجال صحاح و يكى از محدثان بود .\r\nزهير روايت كرده است كه : رسول خدا را در خواب ديدم ، در حالى كه بر چوبه دار ايستاده بود گفت : آيا پس از من با فرزندم چنين مىكنيد ؟ ! فرزندم زيد ، خدا بكشد كسانى كه تو را كشتند و به صليب كشيدند ؛ خدايشان به صليب كشد . [ 55 
  ]\r\n\r\nشهادت زيد و مسائل پيرامون آن\r\nدر اينجا ميل دارم به اختصار نكته مهمى را كه در جاى خود از اهميت ويژه‌اى برخوردار است توضيح دهم ، و آن اين است :\r\nمشهور است گروهى از شيعيان نزد زيد گرد آمدند و از او در مورد ابو بكر و عمر سؤال كردند ، و يا از او خواستند كه از آن دو تبرى جويد ، اما زيد در پاسخ بر خلاف ميل سؤال كنندگان با حرمت از ابو بكر و عمر ياد كرد . شيعيان پراكنده شدند و از آن پس به آنان « رافضى » گفتند . و به اين مناسبت به تمامى شيعيان رافضى لقب داده شد . رفض آنان نيز به دليل انكار شيخين و يا انكار و طرد زيد و يا دلايل ديگر\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nمطرح شده است .\r\nزمانى كه به واقعيتها نظر مىكنيم و حوادث را به قدر امكان عالمانه به محك تحقيق و نقد مىسنجيم ، بىگمان به اين نتيجه مىرسيم كه اين قول مشهور در مورد زيد نادرست است . و چه بسا اين واقعه بىاساس و ساخته و پرداخته باشد .\r\nحقيقت اين است كه اين شيعيان نبودند كه در آن شرايط سخت از زيد در باب ابو بكر و عمر سؤال كردند ، بلكه اين پرسش به وسيله عناصر نفوذى دشمن در جمع سربازان او صورت گرفت . طرح اين سؤال كه به اشاره يوسف بن عمر ، امير كوفه ، انجام شد نقشه‌اى بود تا در ميان سپاهيان زيد جدايى و تفرقه پديد آيد و كدورت و جنددستگى به وجود آيد ، چرا كه در ميان سربازان زيد عناصرى با عقايد و آراء گوناگون وجود داشتند ، مانند : خوارج ، مخالفان امويان ، جاسوسان و . . .\r\nابن عساكر گويد : چهار هزار تن با زيد قيام كردند . هشام كسانى را با حيله و تزوير وارد سپاهيان زيد كرد و آنان طبق دستور از زيد در مورد ابو بكر و عمر سؤال كردند .\r\nزيد در پاسخ گفت : خداى رحمت كند ابو بكر و عمر دو صحابى رسول خدا را .\r\nآنگاه گفت : شما تا امروز كجا بوديد ؟ ! [ 56 
  ] طرح اين سؤال در آن لحظات حساس ، كه هنگامهء وحدت و جنگ و پيكار بود ، نيرنگى بود كه زده شد ؛ چرا كه زيد هر پاسخى به اين پرسش مىداد به نفع دشمن تمام مىشد . اگر وى از شيخين تبرى مىجست و از آنان به بدى ياد مىكرد ، در اين صورت حكومت بهترين دليل را براى كشتن زيد به دست مىآورد ، زيرا كه اتهام بدگويى از ابو بكر و عمر ابزار نيرومندى بود كه امويان همواره از آن براى سركوب مخالفان سود مىجستند . و اگر زيد از آن دو تبرى نمىجست ، چگونه مىتوانست از غصب كنندگان حق خودشان بيزارى نجويد . اين بود كه دشمنان در اين نقشه پيروز شدند و با پاسخى كه زيد داد ، پيمان‌شكنان و آزمندان از گرد زيد پراكنده گشتند .\r\nاين حيله بهترين وسيله پيروزى براى يوسف بن عمر بود .\r\nاستاد خربوطلى مىگويد : يوسف بن عمر با نقشه طرح سؤال از زيد درباره شيخين به هدف دغل‌كارانه‌اش رسيد . [ 57 
  ] همان‌گونه كه يوسف به عده‌اى پول داد و جاسوسانى گمارد تا از اصحاب و ياران زيد اطلاعات كسب كنند . [ 58 
  ]\r\nبيش از اين نياز به اقامهء دليل و آوردن شاهد نيست كه امويان با توسل به شيوه‌هاى مختلف تلاش فراوان كردند تا قيام زيد را به ناتوانى و شكست بكشانند .\r\nهمچنين غالب كسانى كه به زيد پيوسته بودند افراد دون‌همتى بودند كه با فريبكارى\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nو خيانت و نقض پيمان خود زمينهء شكست زيد را فراهم آوردند .\r\nاينكه زيد به سؤال كنندگان مىگويد شما تا امروز كجا بوديد و چه مىكرديد ، آشكارا از نقشه و غرض خاص طراح سؤال خبر مىدهد .\r\nشيعيان كه محور اصلى اين شورش بودند ، نظر اهل بيت را در مورد شيخين مىدانستند و احتياج به پرسيدن چنين مطلبى نبود ؛ پس طرح چنين سؤالى در آن شرايط مهم و سخت چه معنا دارد ؟ شيعيان از اين واقعيت آگاه بودند كه سپاهيان زيد آميزه‌اى است از عناصر گوناگون و با گرايشهاى فكرى مختلف ، پس چگونه پذيرفتنى است كه سطح فكر آنان آن قدر پايين باشد كه در آن هنگامه سؤالى را مطرح كنند كه نه با عقايد آنان هماهنگ باشد و نه با طرح و نقشه‌شان ؟ حقيقت اين است كه شيعيان هرگز چنين سؤالى نكردند ، زيرا از خطرات و پيامدهاى طرح چنين موضوعى در آن احوال سخت و حساس بىخبر نبودند ؛ اين عمل از نقشه‌ها و نيرنگهاى امويان بوده است .\r\nبه هر حال نيرنگ امويان كارگر افتاد و تفرقه و جنددستگى ميان ياران زيد پديد آمد . كسانى كه با انديشه‌ها و عقايد ثابت و استوار به قيام نپيوسته بودند پراكنده شدند و فقط شيعيان خالص با وى ماندند و قهرمانانه از وى حمايت كردند و تا پاى جان استوار ايستادند . كسانى با وى كشته شدند ، گروهى ديگر زنده ماندند و از ياران فرزندش يحيى به شمار آمدند و در كنار او به مبارزه ادامه دادند . شيعيان هرگز از زيد روى نگردانند ، بلكه همكاران ستمگران و همدستان امويان را مورد انكار و « رفض » قرار دادند .\r\nدر اينجا نمىتوان بيش از اين به ماجراى زيد پرداخت ، و ابعاد مختلف آن را به تفصيل روشن ساخت . به يارى خداوند در آينده پيرامون اين حادثه و عواملى كه سبب شكست آن شد ، سخن خواهيم گفت .\r\n\r\nوليد بن عبد الملك\r\nوليد بن يزيد بن عبد الملك بن مروان ، مادرش ام حجاج دختر محمد بن يوسف برادر حجاج ثقفى بود .\r\nوى پس از هشام ، به استناد ولايتعهدى يزيد بن عبد الملك ، در روز چهارشنبه ، شش روز ( و به گفته‌اى ده روز ) از ماه ربيع گذشته در سال 125 ه . زمام امور خلافت را به دست گرفت . او تا روز پنجشنبه دو شب مانده به پايان جمادى الأخر\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nسال 126 ه . كه كشته شد در اين مقام ماند . مدت زمامدارى او يك سال و دو ماه بود .\r\nابن حزم مىگويد : وليد فردى فاسق ، عياش و هرزه بود . [ 59 
  ]\r\nابن فضل الله در كتاب « المسالك » گويد : وليد بن يزيد فرعون زمانى بود كه گذشت . او در روز قيامت همراه پيروانش به آتش دوزخ وارد خواهد شد و ننگ را نصيب قوم خود خواهد كرد ، چه عاقبت بدى ! . او قرآن را به تير بست و پروايى از گناهانش نداشت .\r\nقلقشندى آورده است : او تمامى همتش را صرف عياشى ، شكم‌بارگى ، شراب‌خوارى و شنيدن غنا مىكرد . [ 60 
  ]\r\nابن كثير مىگويد : اين مرد آشكارا مرتكب گناه مىشد ، اصرار بر ارتكاب محرمات داشت ، حريم حرمت احكام الهى را مىشكست و ابايى از معصيت نداشت ؛ به همين دليل كسانى او را به زندقه و بىدينى متهم كرده‌اند .\r\nهنگامى كه هشام به خلافت رسيد ، برادرزاده‌اش وليد را مورد تكريم و احترام قرار داد ، تا اينكه شراب‌خوارى ، همنشينى با افراد ناباب و جلسات عياشى وليد علنى و آشكار شد .\r\nهشام به او گفت : واى بر تو ، به خدا سوگند نمىدانم آيا تو بر دين اسلام هستى يا نيستى ؟ هيچ منكرى نيست كه تو در پنهان و آشكار مرتكب نشده باشى . وليد پاسخش را به شعر نوشت :\r\nاى كسى كه از دين ما مىپرسى دين من همان دين ابو شاكر است . [ 61 
  ]\r\nابو شاكر همان مسلمة بن هشام بن عبد الملك است .\r\nبه هر حال وليد مرتكب منكرات بسيارى شد ؛ جناياتى انجام داد كه به وصف نمىآيد ، به پليديهايى دست زد كه آدمى را مشمئز مىكند و قلم از بيان زشتيهاى اعمال او شرمنده است .\r\nاو گستاخى بزرگى به خرج داد و حرمت اسلام را شكست ، در حالى كه قرآن را به تير بسته بود اين شعر را مىخواند :\r\nتو تمامى دشمنان ستمگر را تهديد مىكنى پس بدان كه من همان دشمن ستمگرم هنگامى كه در روز دادخواهى حاضر شدى به خداوند بگو وليد مرا پاره كرده است . [ 62 
  ]\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nوليد به والى خود در كوفه يوسف بن عمر نوشت : اين قوچ عراق را ( منظور زيد بود ) از دار پايين بياور و او را آتش بزن و خاكسترش را به دريا بريز . يوسف نيز فرمان داد تا جسد زيد را بسوزانند و خاكسترش را با كشتى حمل كرده به فرات بريزند . [ 63 
  ]\r\nاحاديثى در دست است كه وليد را « فرعون امت » ناميده‌اند . از آن جمله حديثى است كه امام احمد نقل كرده است . او آورده است كه عمر بن خطاب گفت برادرم سلمه داراى فرزندى شد كه نام او را « وليد » گذاشت . پيامبر فرمود : « او را همنام فراعنهء خود كرده‌ايد ، چرا كه در اين امت مردى خواهد آمد كه نامش وليد است . او در اين امت بيش از فرعون در امت خود فساد مىكند » . و در تعبير ديگر آمده است كه زيان او بر امتم از فرعون افزونتر است .\r\nبيهقى از زينب دختر ام سلمه روايت كرده است كه او گفت مادرم گويد : پيامبر بر من وارد شد ، و نوجوانى از آل مغيره نزد من بود . رسول خدا پرسيد اسم اين نوجوان چيست ؟ گفتم اسم او وليد است . پيامبر فرمود : « با وليد مهربان باشيد ، ولى اسم او را عوض كنيد ، چرا كه پس از اين فرعونى در امت اسلام پيدا خواهد شد كه اسم او وليد است » . [ 64 
  ]\r\nوليد پس از آنكه قدرت را به دست گرفت به مردم چنين نوشت :\r\nاگر مرگ من فرا نرسد ضامن شما خواهم بود تا اينكه ابرهاى تيره و سياه از آسمان شما بگريزد [ 65 
  ] وقتى كه ستم و فساد و تباهى وليد همه جاگير و گسترده شد ، « حمزة بن بيض » شاعر عرب در اين مورد سرود :\r\nآسمان تيره و ظلمانى با سياهى ديگر به هم پيوست پس از آنكه گمان كرديم ابرهاى تيره از ما خواهد گذشت اى كاش هشام زنده مىماند و حكومت مىكرد و ما در همان اميدها و آرزوها باقى مىمانديم وى در شعرى ديگر چنين گفت :\r\nاى وليد ناخلف ، راه راست و روشن را ترك گفتى و دست به ايجاد شكاف و اختلاف عميقى زدى اسراف پيشه كردى و دست به تجاوز زدى به نيرنگ و فريب پرداختى و راه فسق و فساد برگزيدى\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nتو كه همواره مستى و هرگز از مستى بيرون نمىآيى چگونه زخمها را مرهم مىنهى در حالى كه خود زخم بسيار زدى [ 66 
  ] كارگزار و والى خراسان به او نوشت كه اوضاع نابسامان و شورشها در راه است .\r\nوليد پاسخ داد : من با عريض ، معبد و ابن ابى عايشه به عيش مشغول مىباشم . آن سه تن نوازندگانى بودند كه وى در اختيار داشت . [ 67 
  ]\r\nهنگامى كه مخالفت با وليد فزونى گرفت ، و مردم با رهبرى پسر عمويش يزيد بن وليد بر او شوريدند ، يزيد بن عنبسه به وليد گفت : ما خود با تو شخصا مخالف نيستيم ، اما به اين دليل از تو ناخشنوديم كه حريم حرمت الهى را شكستى ، شراب خوردى ، مادران فرزندان پدرت را به ازدواج خود درآوردى و احكام الهى را خوار كردى . [ 68 
  ]\r\nوليد در پنجشنبه ، دو شب از جمادى الآخر سال 126 ه . گذشته ، كشته شد و سر او را براى يزيد بن وليد فرستادند ، و او فرمان داد آن سر را در شهرها بگردانند .\r\n\r\nشهادت يحيى بن زيد\r\nدر روزگار وليد ، يحيى بن زيد بن على بن حسين ( ع ) به شهادت رسيد . يحيى در روزگار هشام ، پس از شهادت پدرش ، در كوفه شورش كرد و به خراسان رفت ، سپس به رى و از آنجا به سرخس رفت ، از آن ديار نيز كوچ كرد و به بلخ سفر كرد و بر حريش بن عبد الرحمن شيبانى وارد شد . او در آنجا ماند تا هشام درگذشت و وليد به جاى او نشست . [ 69 
  ]\r\nيوسف بن عمرو جريان يحيى را به نصر بن سيار خبر داد و گفت كه او در منزل حريش مخفى است . نصر ، يحيى را از حريش طلب كرد ، اما او اظهار بىاطلاعى نمود ؛ نصر فرمان داد تا حريش را ششصد تازيانه زدند . با اين همه حريش گفت : به خدا سوگند اگر يحيى در زير گامهاى من باشد پاهايم را بر نخواهم داشت . [ 70 
  ]\r\nپس از آن حوادثى پديد آمد كه ذكر آنها طولانى خواهد شد . نبردى بين يحيى و نصر روى داد . نصر سپاهى با ده هزار رزمنده براى سركوب يحيى گسيل داشت ، در حالى كه ياران يحيى هفتاد نفر بودند ، در عين حال عمر بن زراره ، فرمانده سپاه نصر ، كشته شد ، و سپاه وى گريخت .\r\nبار ديگر نصر لشكرى براى نبرد با يحيى فرستاد . در جوزجان دو سپاه به هم رسيدند ، و بين دو طرف جنگ درگرفت . در اين جنگ تيرى به پيشانى يحيى فرو نشست و شهيد شد ، و سپاهيان تا آخرين نفر كشته شدند . جامه‌هاى يحيى را به\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nغارت بردند و سرش را از تن جدا ساختند . [ 71 
  ]\r\nيحيى در روز جمعه هنگام عصر در سال 125 ه . به شهادت رسيد . سر يحيى را براى وليد بن يزيد فرستادند ، و او آن را به مدينه فرستاد . وقتى كه سر را براى مادرش ريطه دختر ابو هاشم بن محمد بن حنفيه بردند ، گفت : روزگارى طولانى او را از من دور ساختيد ، و اكنون كشته او را به من برمىگردانيد ، درود خدا بر او و بر پدران او در هر صبح و شام . [ 72 
  ]\r\nجسد پاك يحيى را در جوزجان به صليب كشيدند ، و تا قيام ابو مسلم خراسانى در همان حال ماند ، وقتى كه ابو مسلم بر خراسان چيره شد ، جسد يحيى را از چوبه دار پايين آورد و آن را دفن كرد ، و فرمان داد تا بر او سوگوارى كنند . [ 73 
  ]\r\n\r\nيزيد ناقص\r\nيزيد بن وليد بن عبد الملك بن مروان ، مادر او « شاه فريد » دختر فيروز بن يزدگرد پادشاه ايران بود .\r\nوى پس از كشته شدن وليد در سال 126 ه . به خلافت رسيد ، و تا هنگام مرگ در روز يكشنبه در ماه ذى الحجّه همان سال خلافت كرد . مدت خلافتش پنج ماه و دو شب بود .\r\nبه اين دليل او را « ناقص » گفته‌اند كه سطح بذل و بخششهاى دوران وليد را ، كه ده ده بود ، كاهش داد و به سطح دوران هشام رساند .\r\nدر روزگار خلافت او آشفتگى و نابسامانى گذشته در حكومت افزون شد ، بين اميران و فرمانروايان محلى اختلاف افتاد ، مردم حمص شورش كردند ، مردم فلسطين دست به قيام زدند ، در يمامه بين مردم و فرمانرواى آن جنگى پديد آمد . يزيد در گذشت و كسى را به عنوان جانشين خود تعيين نكرد .\r\n« قطن » ، كه مهردار خلافت بود ، به دروغ از زبان يزيد بن وليد ، وليعهدى ابراهيم بن وليد را اعلام كرد ، و عده‌اى را نيز به عنوان شاهد گفته خود نشان داد . [ 74 
  ]\r\n\r\nابراهيم بن وليد\r\nابراهيم بن وليد بن عبد الملك بن مروان ، مادرش ام ولد نعمه بود .\r\nچنان كه پيش از اين گفته شد ، او به استناد شهادت دروغ قطن مهردار خلافت يزيد بن وليد ، در ذى الحجّه سال 126 ه . به جاى برادر به خلافت نشست . اما خلافتش چندان به درازا نكشيد ، چرا كه اختلافهاى بسيار در ميان مردم پديد آمد و\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nشورشها اوج گرفت و سيطره و هيبت خلافت و قدرت كاهش يافت . مردم گاه خليفه را به خلافت مىشناختند و گاه امير . مدت خلافت ابراهيم سه ماه ، و به گفته‌اى دو ماه و چند روز ، بود . او در ماه صفر سال 127 ه . از خلافت كناره‌گيرى كرد و خلافت را به مروان واگذاشت .\r\nبرخى گفته‌اند كه مروان پس از آنكه ابراهيم را اسير كرد او را كشت و به صليب كشيد . و تمامى يارانش را به قتل رساند . بعضى گفته‌اند كه او در نهر « زاب » غرق شد و يا به آن وسيله وى را كشتند . [ 75 
  ]\r\n\r\nمروان بن محمد\r\nمروان بن محمد بن مروان بن حكم ، مادرش ام ولد لبابه ، از نژاد كرد بود . او در ماه صفر سال 127 ه . به خلافت رسيد و تا سيزدهم ماه ربيع سال 132 ه . كه در « بوصير » از سرزمين مصر كشته شد ، در اين مقام ماند . با كشته شدن مروان فرمانروايى امويان نيز پايان يافت و خلافت به عباسيان منتقل شد .\r\nحكومت اموى پس از نود و يك سال و نه ماه منقرض شد ، و امويان در شهرها و آباديها پراكنده گشتند و بسيارى طعمه شمشير شدند . پس از جنگهاى طولانى ، بر ويرانهء خلافت اموى ، خلافت عباسى بنياد پذيرفت . دعوت عباسيان به نام اهل بيت صورت گرفت .\r\nنخستين كسى از عباسيان كه به خلافت رسيد ، ابو العباس سفاح عبد الله بن محمد بن على بن عبد الله بن عباس بود ، كه در ربيع الآخر سال 132 ه . با وى به خلافت بيعت شد و تا هنگام مرگ ، ذى الحجّه سال 136 ه . خلافتش ادامه يافت .\r\nپس از سفاح ، برادرش ابو جعفر منصور عبد الله بن محمد بن على بن عبد الله بن عباس به خلافت نشست . تا ذى الحجّه سال 158 ه . كه درگذشت ، خلافت او ادامه يافت .\r\nدر روزگار منصور ، امام صادق به وسيله زهرى كه منصور فراهم آورده بود ، به شهادت رسيد . شهادت امام در بيست و پنجم شوال سال 148 ه . اتفاق افتاد و در گورستان بقيع در كنار پدرش و جدش و امام مجتبى ( ع ) مدفون گرديد . درود خدا بر جملگى آنان باد .\r\nامام صادق ، چنان كه پيش از اين گفته شد ، در راه رسالت و ايفاى وظايفش رنجها و مصائب بسيارى از دست منصور كشيد .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n\r\nاميران مدينه در روزگار امويان\r\nدرباره اميران و فرمانداران مدينه در عهد اموى و عباسى در طول حيات امام صادق ( ع ) ، به اختصار بحث مىكنيم ، و به بيان حوادث مهمى كه امام شاهد آنها بود ، و به ذكر ستمهايى كه امت اسلامى در آن دوران تحمل كرد و رنجهايى كه نيكان امت ديدند ، بسنده مىشود .\r\nهمواره بر مدينه اميرانى حكم مىراندند كه حرمت اين شهر را نگاه نمىداشتند .\r\nيكى از اينان حجاج بن يوسف بود كه در سال 74 ه . پس از كشته شدن ابن زبير ، امير مدينه شد . در مدت سه ماه فرمانروايى حجاج مردم مدينه خود را از وى پنهان مىكردند . او حرمت اصحاب رسول خدا را زير پا گذاشت ، و به قصد تحقير بر دست و پاى آنان بند آتشين نهاد . در سال 75 ه . عبد الملك او را از امارت مدينه بر كنار كرد و به امارت عراق گمارد . پس از او ابان بن عثمان بن عفان به امارت مدينه منصوب شد . او نيز در سال 82 ه . به وسيله عبد الملك بر كنار و هشام بن اسماعيل مخزومى به امارت مدينه برگزيده شد .\r\nما در اينجا از اميران پيش از امام صادق سخنى نمىگوييم ، و فقط به اميرانى كه معاصر وى بودند خواهيم پرداخت . آنان از اين قرارند :\r\n\r\nهشام بن اسماعيل\r\nهشام بن اسماعيل بن وليد مخزومى ( د 88 ه . ) ، عبد الملك بن مروان در سال\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n82 ه . هشام را به امارت مدينه منصوب كرد . او فرمانروايى ستمگر بود و با آل محمد دشمنى و كينه داشت . امام على بن حسين ( ع ) و خاندانش را مورد آزار قرار داد ، و در خطبه‌هايش بر منبر از امام على ( ع ) بدگويى مىكرد .\r\nهنگامى كه عبد الملك تصميم گرفت براى فرزندش وليد و پس از وى سليمان بن عبد الملك بيعت بگيرد ، سعيد بن مسيب از بيعت خوددارى كرد . هشام دستور داد او را شصت تازيانه بزنند و جامه‌اى پشمين بر او بپوشانند و او را سوار شتر كنند و برگرد شهر بگردانند ، اين حادثه در سال 85 ه . اتفاق افتاد .\r\nوقتى اين خبر به عبد الملك رسيد ، هشام را نكوهش كرد ، و به او نوشت : من سعيد را اهل اختلاف و دشمنى نمىدانم . آنگاه گفت : جز بيعت كردن براى او سزاوار نيست ، و اگر از بيعت تن زد ، گردنش را بزن و يا آزارش كن . [ 76 
  ]\r\nمدت امارت هشام در مدينه چهار سال طول كشيد . وى در اين مدت به ستم حكم راند و با مردم مدينه بدرفتارى كرد .\r\nدر سال 87 ه . وليد بن عبد الملك هشام را از امارت مدينه بر كنار كرد ، و عمر بن عبد العزيز را به جاى او منصوب نمود . وليد به عمر دستور داد تا هشام را براى دادخواهى مردم در كنار خانه مروان به بند كشند ، چرا كه وى با مدينه بسيار بدرفتار كرده بود . [ 77 
  ]\r\nچون او را در برابر مردم قرار دادند ، گفت : از هيچ كس به اندازه على بن حسين بيم ندارم ، زيرا با او بيش از ديگران بد كرده‌ام . اما امام به دوستان و يارانش فرمود كلمه‌اى عليه او بر زبان نياورند . از اين رو وقتى كه امام على بن حسين ( ع ) بر او مىگذشت ، هشام فرياد مىزد : « خداوند مىداند كه جامه رسالت را بر تن چه كسى بپوشاند « 1 »  » [ 78 
  ]\r\n\r\nعمر بن عبد العزيز\r\nپيش از اين از عمر بن عبد العزيز ياد كرديم و بخشى از زندگى و روش او را گفتيم . او دوستدار اهل بيت بود ، و « فدك » را به آنان بازگرداند ، و سب على ( ع ) را ، كه امويان شعار خود كرده بودند ، به صورتى كه پيش از اين بيان شد ، منع كرد .\r\nامام باقر ( ع ) عمر را به عدالت سفارش كرد و به او فرمود : « سفارش مىكنم كه كودكان مسلمان را فرزند خودت بدانى ، ميانسالانشان را برادرت بشمارى ، بزرگان را\r\n\r\n","description":"","footnote":" ( 1 ) اشاره به آيه 124 سوره انعام است . ","page_name":" 174 ","page_number":174},
  {"content":"\r\n\r\nپدرت به حساب آورى . پس بر تو باد عطوفت و مهربانى با فرزندان ، پيوند با برادران ، و نيكى با پدران . اگر كارى پسنديده كردى ، آن را ادامه بده و كمال ببخش » .\r\nعمر بن عبد العزيز در سال 87 ه . به امارت مدينه گمارده شد و تا سال 93 ه . در اين مقام باقى ماند . در اين سال وليد او را از امارت مدينه عزل كرد ، چرا كه وى نامه‌اى به وليد نوشت و در آن از ستمگريهاى حجاج و استبداد و خودكامگى او ، و بيدادگريهايش نسبت به مردم بىگناه شكوه كرد .\r\nوقتى خبر اين نامه به حجاج رسيد ، نامه‌اى به وليد نوشت و گفت : كسانى از عراقيان كه اهل اختلاف و دشمنى هستند ، به مدينه و مكه پناه آورده‌اند ، و اين نشانه سستى و ناتوانى است .\r\nوليد در مورد اينكه چه كسانى را به امارت مدينه و مكه بگمارد ، با حجاج مشورت كرد . حجاج پيشنهاد كرد عثمان بن حيان و خالد بن عبد الله قسرى به امارت آن دو شهر گمارده شوند . وليد پذيرفت ، و خالد را به مكه و عثمان را به مدينه فرستاد ، و عمر بن عبد العزيز را بر كنار ساخت .\r\nعمر بن عبد العزيز به فرمان وليد ، تجديد بنا و توسعه مسجد النبى را در سال 88 ه .\r\nآغاز كرد .\r\n\r\nعلت بازسازى مسجد النبى\r\nعلت تصميم وليد به بازسازى و گسترش مسجد النبى اين بود كه وى در سفر حج به مدينه آمد و به هنگام ورود به مسجد النبى خانه‌اى ديد كه به مسجد چسبيده و در آن باز است . پرسيد داستان اين خانه چيست ؟ گفتند اين خانهء على بن ابى طالب ( ع ) است ، پيامبر مقرر كرد در اين خانه بازبماند و در خانه‌هاى اصحاب ديگر بسته شود .\r\nوليد گفت : چگونه اجازه دهيم در خانهء مردى كه هر روز جمعه بر فراز منبر او را لعن مىكنيم ، به مسجد النبى گشوده باشد ، غلام آن را ويران كن .\r\nكسى به وليد گفت : اى امير المؤمنين فعلا اين كار را نكن ، زمانى كه به شام بازگشتى ، فرمان ده تا تمامى مساجد شهرها و مساجدى چون مكه و مدينه و بيت المقدس را توسعه دهند ، مسجدى نيز در شام بنا كن ، و خانه على را نيز در ضمن توسعه مسجد النبى ويران كن . او اين پيشنهاد را پذيرفت . [ 79 
  ]\r\nوليد خانهء عثمان را ويران نكرد . هنگامى كه عباسيان به قدرت رسيدند ، حسن\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nبن زيد تصميم گرفت مسجد النبى را توسعه دهد تا به اين بهانه خانه عثمان از ميان برداشته شود ، همان‌گونه كه وليد مىخواست به بهانه گسترش مسجد خانه على ( ع ) را ويران سازد .\r\nحسن به منصور نامه‌اى نوشت و در آن وضعيت جايگاه قبرهايى را كه پيرامون مسجد قرار گرفته بودند تشريح كرد و گفت : قبر زيد در ناحيه شرقى مسجد و قبر پيامبر در وسط مسجد واقع شده است .\r\nمنصور در پاسخ نوشت : از تصميم تو آگاه شدم ، از ويران كردن خانه عثمان دست دست‌بردار . [ 80 
  ]\r\nوليد اهتمام بسيارى به گسترش مسجد النبى داشت . وى به كارگزارش عمر بن عبد العزيز نوشت خانه‌هاى پيرامون مسجد را خريدارى كند ، و اگر كسى حاضر به فروش خانه‌اش نشد ، خانه را ويران سازد . [ 81 
  ]\r\nفرمان وليد بر مردم مدينه گران آمد . آنان مىخواستند كه خانه پيامبر به همان حال بماند تا مسافران ، زائران و حاجيان آن را نظاره كنند ، چرا كه ديدن همان حالت ساده نخستين مردم را به زهد و ساده زيستن دعوت مىكند . لذا تعمير و توسعه مسجد را به قدر ضرورت خواهان بودند ، و بناى عالى و با شكوه را از شيوه‌ها و نشانه‌هاى فرعونها و كسراها مىشمردند . عمر بن عبد العزيز به وليد نوشت كه ده تن از فقيهان مدينه مخالفت خود را با ويران كردن مسجد اظهار كرده‌اند . وليد فرمان داد تا مسجد را خراب كنند و ساختمان نوين بنا نمايند . زمانى كه به ويران ساختن مسجد آغاز كردند ، بزرگان و چهره‌هاى برجسته مردم از بنى هاشم و ديگران فرياد برآوردند ، و چون روز مرگ رسول خدا گريستند . [ 82 
  ]\r\nظاهرا كسى از كارگران مدينه جرأت ويران كردن مسجد را نيافت ، ناچار وليد چهل تن كارگر از روم و چهل تن از قبطيان را اجير كرد و به مدينه آورد . [ 83 
  ]\r\n\r\nعثمان بن حيان\r\nعثمان بن حيان مرى مولى ام درداء يا مولى عتبة بن ابى سفيان ، بسيار ستمگر و زورگو بود . نخستين كار او در مدينه اين بود كه عده‌اى از عالمان مدينه را فرا خواند ، و آنان را به جرم حق‌گويى و امر به معروف و نهى از منكر ، تازيانه زد و شكنجه كرد .\r\nچنان كه مالك بن انس روايت كرده است يكى از آن عالمان محمد بن مكندر بود كه از شاگردان امام باقر و يكى از ثقات اهل حديث به شمار مىرفت . [ 84 
  ]\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nوى تمامى عراقيانى را كه از ستم حجاج گريخته و به حرم نبوى پناه آورده بودند ، از مدينه بيرون راند و آنان را بدون استثنا در غل و زنجير كرده تحويل حجاج داد ، و كسانى كه به آنان پناه داده بودند تهديد كرد .\r\nاو ضمن سخنرانى خود به مردم مدينه گفت : مردم ، شما را اهل دورويى با امير المؤمنين گذشته و حال مىبينم . آنگاه به اهل عراق اشاره كرد و گفت : آنان بىوفا و اهل تفرقه و اختلافند . آنگاه گفت : به خدا سوگند نديدم اهل عراق را مگر آنكه يافتم آنان را كه بهترين چيز نزدشان همان است كه درباره آل ابى طالب گفته مىشود ، و حال آنكه شيعه آنان نيستند . . . به خدا قسم هر كس به آنان پناه دهد و يا خانه‌اش را به آنان كرايه دهد ، خانه‌اش را ويران مىسازم و مجازاتى كه در خور است اعمال مىكنم . [ 85 
  ]\r\n\r\nابو بكر بن محمد\r\nابو بكر بن محمد بن عمر بن حزم ( د 121 ه . ) . وى از عالمان و يكى از رجال صحاح است . ابتدا مقام قضاوت مدينه را عهده‌دار شد ، پس از آن به جاى عثمان بن حيان عمارت مدينه را به عهده گرفت .\r\nعثمان تصميم گرفت كه ابو بكر را شكنجه كند و سر و صورتش را بتراشد ، اما حكم عزل عثمان و انتصاب ابو بكر به امارت مدينه به وسيله سليمان مانع تصميم وى گرديد . به دستور خليفه عثمان را به غل و زنجير كردند . اين حادثه در سال 96 ه .\r\nروى داد .\r\nابو بكر از سال 96 تا 101 ه . در مقام امارت مدينه ماند و پس از آن به وسيله يزيد بر كنار شد و عبد الرحمن بن ضحاك فهرى به جاى وى منصوب گرديد .\r\nعبد الرحمن بر ابو بكر سخت گرفت و آزارش رساند ، كه ذكر آنها طولانى خواهد شد .\r\n\r\nعبد الرحمن بن ضحاك\r\nعبد الرحمن بن ضحاك بن قيس فهرى . در سال 101 ه . يزيد بن عبد الملك ، پس از ابو بكر بن حزم ، او را به حكومت مدينه گمارد و در سال 104 ه . بر كنار و عبد الواحد بن عبد الله بن بشر نضرى را به جاى او منصوب نمود . يزيد به عبد الواحد دستور داد تا عبد الرحمن را مجازات كند ، او را تازيانه بزند ، و هزار دينار جريمه‌اش\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nكند . آنچه خليفه گفته بود به دست عبد الواحد انجام شد . تمامى اموال عبد الرحمن مصادره شد و فقط جامه‌اى پشمين برايش باقى ماند . كار به جايى رسيد كه او از تنگدستى و بدحالى به گدايى افتاد .\r\nعبد الرحمن بسيار بدكردار بود ، با مردم به ستم و زور رفتار مىكرد و به انصار تعدى مىنمود ، ابو بكر بن حزم را ظالمانه تازيانه زد و از اين رو مردم از او بيزار بودند و شاعران او را هجو مىكردند .\r\n\r\nعبد الواحد نضرى\r\nعبد الواحد بن عبد الله بن بشر نضرى . لقب نضرى مربوط است به انتساب به جدش نضر بن معاويه . او در سال 104 ه . از طرف يزيد بن عبد الملك به امارت مدينه ، مكه و طائف گمارده شد ، تا اينكه در سال 106 ه . به وسيله هشام بن عبد الملك بر كنار و به جاى او ابراهيم مخزومى منصوب گرديد . وى با اهل مدينه به نيكى رفتار كرد و هيچ كارى را جز با مشورت قاسم بن محمد بن ابى بكر انجام نداد .\r\n\r\nابراهيم بن هشام\r\nابراهيم بن هشام بن اسماعيل مخزومى ، دايى هشام بن عبد الملك ، در سال 106 ه . والى مدينه شد و پس از آن مكه و طائف نيز بر آن افزوده گشت . ابراهيم بن هشام تا سال 114 ه . در مقام خود باقى ماند .\r\nوى در سال 106 به حج رفت ، و بعد از ظهر روز قربانى در منى سخنرانى كرد و گفت : از من سؤال كنيد ! چرا كه من يگانهء دهرم ؛ هرگز كسى را داناتر از من نخواهيد يافت . مردى از اهل عراق برخاست و پرسيد آيا قربانى واجب است يا نه ؟\r\nچيزى به يادش نيامد تا در پاسخ بگويد .\r\n\r\nخالد بن عبد الملك\r\nخالد بن عبد الملك بن حارث بن حكم بن ابى العاص در سال 114 ه . پس از عزل ابراهيم بن هشام به امارت مدينه گمارده شد ، و تا سال 118 ه . به امارتش ادامه داد . پس از آن محمد بن هشام بن اسماعيل ، برادر ابراهيم امير پيشين ، به جاى او منصوب گرديد .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nخالد بر امام على ( ع ) توهين مىكرد . روزى بر منبر به قصد تحقير عليه وى سخن گفت . داود بن قيس بر دو زانو نشست و فرياد برآورد : دروغ مىگويى ، دروغ مىگويى . . . تا اينكه مردم او را آرام كردند . [ 86 
  ]\r\n\r\nمحمد بن هشام\r\nمحمد بن هشام بن اسماعيل مخزومى ، دايى هشام بن عبد الملك ، به سال 118 ه .\r\nبه امارت برگزيده شد و تا سال 125 ه . به امارتش ادامه داد . پس از آن وليد فاسق او را بر كنار و يوسف بن محمد بن يوسف ثقفى ، دايى خود را به امارت مدينه منصوب كرد ، و مكه و طائف را نيز بر مدينه افزود .\r\nوليد بر ابراهيم و محمد ، دو فرزند اسماعيل مخزومى ، كه هر دو از اميران سابق مدينه بودند ، خشم گرفت ، آن دو را زندانى كرد . آنگاه در شعبان سال 125 ه . آنها را با دست و پاى بسته به مدينه فرستاد و به دست يوسف بن محمد ثقفى سپرد .\r\nيوسف بن محمد آن دو را در برابر مردم به نمايش گذاشت و پس از آن به عراق فرستاد و تحويل يوسف بن عمر داد . ابراهيم و محمد به وسيله والى عراق به سختى شكنجه شدند و در زير شكنجه جان سپردند . [ 87 
  ]\r\n\r\nيوسف ثقفى\r\nيوسف بن محمد بن يوسف ثقفى ، پسر برادر حجاج و دايى وليد به سال 125 ه .\r\nاز طرف خواهرزاده فاسقش وليد به امارت مدينه گمارده شد ، و سرتاسر حجاز نيز بر قلمرو او ضميمه گشت . پس از وليد فرزندش يزيد نيز او را ابقا كرد . وى تا سال 126 ه . در سمت خود باقى ماند . پس از بركنارى يزيد ، عبد العزيز بن عمر بن عبد العزيز به جاى او امير مدينه شد ، و تا سال 129 ه . ، به امارتش ادامه داد . آنگاه مروان حمار او را عزل كرد و عبد الواحد بن سليمان بن عبد الملك بن مروان را به جاى او گمارد ؛ او آخرين امير اموى در مدينه و حجاز بود .\r\nدر روزگار امارت عبد الواحد در صفر سال 130 ه . ابو حمزه خارجى ، پس از واقعه « قديد « 1 »  » وارد مدينه شد ؛ بسيارى از مردم مدينه در اين حادثه كشته شدند و\r\n\r\n","description":"","footnote":" ( 1 ) قديد جايى در حوالى مكه است . در آن مكان عبد العزيز بن عبد الله بن عمرو بن عثمان بن عفان با ابو حمزه رهبر حروريه جنگيد ، خود و كسانى از اهل مدينه كه همراهش بودند كشته شدند . ( تاريخ يعقوبى ، 2 / 339 ) ","page_name":" 179 ","page_number":179},
  {"content":"\r\n\r\nسوگوارى و عزادارى در خانه‌هاى مردم برپا گرديد .\r\nهنگامى كه ابو حمزه وارد مدينه شد ، عبد الواحد بن سليمان به شام گريخت .\r\nابو حمزه سه ماه در مدينه ماند و پس از آن به جنگ مروان حمار برخاست .\r\nعبد الملك بن محمد بن عطيه سعدى به لشكريان ابو حمزه حمله كرد و سپاهيان ابو حمزه گريختند و شكست خورده به مدينه عقب‌نشينى كردند و مردم مدينه با آنان به نبرد پرداخته و دست به كشتارشان زدند . عبد الملك بن محمد پيروزمندانه وارد شهر مدينه شد و پس از يك ماه در آنجا ماند ، عازم مكه شد و پسر برادرش وليد بن عروة بن محمد بن عطيه را به جاى خود به امارت مدينه گمارد .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n\r\nاميران مدينه در روزگار عباسيان\r\nابو العباس سفاح در سال 132 ه . به خلافت رسيد و آخرين امير اموى را از مدينه عزل كرد و عمويش داود بن على بن عبد الله بن عباس را به امارت آن شهر گماشت ، و مكه و يمامه و يمن را نيز بر مدينه افزود .\r\nوى پس از آنكه وارد شهر مدينه شد ، ضمن سخنانى تهديدآميز چنين گفت :\r\nمردم بردبارى و مداراى من شما را فريفت و گمان كرديد كه اين شكيبايى از ناتوانى و تسامح است . دور باد از شما چنين پندارى ، و واى بر شما زمانى كه در دستم تازيانه باشد و شمشيرم را حمايل كرده باشم . ( كار را به آنجا خواهم رساند كه ) :\r\nقبيله‌اى به دست قبيله ديگر نابود شود و شمشيرها چون دندانى فرقها را به درد و زنان پرده‌نشين سرها را برهنه كنند و زلف يتيمان خود را نوازش دهند اما خداوند به او مجال نداد و در ربيع الاول سال 133 ه . درگذشت . مدت فرمانروايى او كمتر از سه ماه بود .\r\nوقتى مرگ داود فرا رسيد ، فرزندش موسى را جانشين خود كرد . اما سفاح دايى خود زياد بن عبيد الله بن عبد المدان حارثى را به جاى داود منصوب كرد . او تا زمان منصور به امارتش ادامه داد . در سال 141 ه . منصور بر او خشم گرفت و او را بر كنار كرد و با غل و زنجير به كوفه فرستاد .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nپس از او محمد بن خالد بن عبد الله قسرى امير مدينه شد . وى در سال 144 ه . عزل شد ، و به جاى او رياح بن عثمان بن حيان مرى به امارت رسيد ، و تا سال 145 ه . امارتش ادامه يافت . در دوران فرمانروايى او محمد بن عبد الله بن حسن در مدينه شورش كرد ، و رياح و برادرش ابراهيم را بازداشت كرد و به زندان انداخت . در هنگامه جنگ بين سپاهيان محمد و لشكريان منصور ، مردى از فرزندان مصعب بن زبير به زندان رفت و رياح و برادرش را كشت ، سپس به ياران محمد پيوست و جنگيد تا كشته شد .\r\nپس از آنكه محمد كشته شد ، در سال 145 ه . عبد الله بن ربيع حارثى به امارت مدينه منصوب شد ، و تا سال 147 ه . كه منصور او را بر كنار ساخت در اين مقام ماند .\r\nجعفر بن سليمان بن على بن عبد الله بن عباس به جاى عبد الله حارثى امير مدينه شد ، و تا سال 149 ه . امارتش ادامه يافت . در سال 148 ه . به روزگار امارت جعفر ، امام جعفر صادق ( ع ) با سم به شهادت رسيد .\r\nآنچه گفتيم گزيده‌اى بود از احوال اميران مدينه در روزگار خلافت عباسى .\r\nمردم مدينه در دوران فرمانروايى رياح بن عثمان ، كه منصور او را به امارت مدينه گمارده بود ، شاهد بىرحميها و قساوتهاى بسيار بودند . مأموران حكومتى به منازل آل محمد مىريختند و مردان را دستگير كرده و به زندان مىافكندند ، و بدون كمترين رحم و شفقت و بىآنكه بيم از مجازات داشته باشند ، آنان را شكنجه مىكردند .\r\nشايد مهمترين و دردناكترين حادثه ، عبور كاروانى از پيران و جوانان آل محمد از خيابانهاى مدينه بود . آنان را در حالى كه به زنجير بسته شده بودند و شدت شكنجه چهره با طراوتشان را دگرگون كرده بود ، در حصارى از سربازان به سوى كوفه كه آخرين منزلگاه در سفرشان بود ، فرستادند و در زندانى تاريك محبوسشان كردند و پس از مدتى زندان را بر سرشان خراب نمودند و جملگى آنان در اين حادثه كشته شدند ( پيش از اين به اين ماجرا اشاره شد ) انا لله و انا اليه راجعون .\r\n* * * اكنون كه از مهمترين حوادث روزگار امام صادق ، و آنچه كه در روزگار جدش زين العابدين و پدرش امام باقر روى داده ، آگاه شديم ، مىتوانيم دريابيم كه آن بزرگوار تا چه اندازه رنج كشيده و با سختيها و گرفتاريها مواجه بوده است . با توجه\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nبه مطالب ياد شده ، اين حقيقت نيز روشن مىگردد كه شرايط آن روزگار چه بوده و امام با چه مشكلاتى روياروى بوده است . امام با حوادثى روبه‌رو بود كه جهان اسلام با آن مواجه بود ، مرحله‌اى كه پيش رو بود و مرحله‌اى كه مىگذشت و مرحله‌اى كه امام در آن قرار داشت ؛ دوره‌اى كه نه به حق عمل مىشد ، و نه از باطل نهى .\r\nدر اين دوران خودكامگيها حاكم و كينه‌ها و دشمنيها چيره بود و مسلمانان ناچار تن به فرمانروايى كسانى داده بودند كه عمل به قرآن را رها كرده و سنت رسول را از ياد برده بودند . امت اسلامى سنگينى بار افزون‌طلبى زمامداران را به دوش مىكشيد و ستمكاريهايشان توان از مردم مىربود .\r\nدر روزگار امام صادق جهان اسلام گرفتار اختلافات و پريشانيهاى بسيار بود ، انقلابهاى خونين و جنگهاى سخت به وقوع مىپيوست و اوضاع به نفع كسانى تغيير مىيافت كه در راه تأمين منافع شخصى خود از خونريزيها ابايى نداشتند .\r\nدر اين احوال ، امام صادق مسئوليت هدايت امت و وظيفه ايفاى رسالت اسلامى را پس از امام باقر به عهده گرفت ، شخصيتش درخشيد و استعدادهايش آشكار گرديد . اين بود كه از هر سو او را به رهبرى انقلابى كه عليه نظام ستمگر پديد آمده بود ، فرا خواندند . اين انقلاب به نام اهل بيت صورت مىگرفت ، چرا كه آنان پيشوايان امت و مايهء اميد مردم بودند .\r\nامام صادق با بصيرت و آگاهى خاصى كه داشت ، حوادث را از نظر مىگذراند و مىدانست كه اين شورشها و انقلابها به اهداف خود نخواهند رسيد ، بلكه در اين ميانه افراد بسيارى قربانى امويان خواهند شد ، كه از خونريزى بسيار ابايى نداشتند . از اين رو امام آرام و بىسر و صدا برنامه و طرح اصلاحى و انقلابى ويژه‌اى را در پيش گرفت و در انديشه تحقق آن بود .\r\nاو از سرانجام اختلافات و درگيريها آگاه بود ؛ احساس مىكرد كه امت اسلامى تا چه اندازه به آگاهى و رهبرى درست نيازمند است ؛ مىديد كه مسلمانان تا كجا به التزام به بنيانها و اصول اسلام و تعاليم آن محتاجند ، تا در پرتو آن بتوانند وحدت و همكارى اجتماعى استوارى پديد آورند .\r\nاين بود كه وى به رهبرى و تحقق اساسيترين كار دست زد و كوشيد تا آگاهى و بيدارى در مردم پديد آيد ، همدلى و برادرى عملى گردد ، رسوبات جاهليت كه به وسيله نظام ستمگر جان گرفته بود تا فرمانروايان ظالم به وسيله آنها منافع خود را تأمين كنند و به ستم حكومت كنند ، زدوده شود . امام مىديد چگونه تعصبات\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nقبيلگى و انگيزه‌هاى سياسى و عوامل ديگر در اين شورشها نقش دارند .\r\nدعوتى كه امام صادق آغاز كرد ، انقلاب اصلاح طلبانه و متضمن رهبرى عموم بود ، تا در پى بىآن مردمى تربيت شوند كه با آگاهى قيام كنند و شرايط زمان را در نظر بگيرند و در انتظار فرصت مناسب براى احياى خلافت اسلامى و تحقق نظام دينى ضامن سعادت بشر ، بنشينند .\r\nامام صادق در كانون حوادث و تحولاتى قرار گرفته بود كه پيشوايى چون او ، كه تمامى شرايط رهبرى مردمى در او جمع بود ، مىطلبيد . و او نيز با احتياط و استوارى كامل به استقبال حوادث مىرفت .\r\nبا آنكه دعوت انقلابى ، كه در روزگار امام به نفع علويان و بر ضد امويان پديد آمده بود ، به نام اهل بيت صورت مىگرفت و امام بزرگ و سرور اهل بيت در آن روزگار بود ، وى پيشنهاد قبول پيشوايى نهضت را نپذيرفت .\r\nامام صادق بر آن بود كه با برنامه اصلاحى خود مردم را به گونه‌اى آگاه و آماده سازد ، كه به موقعيت دشمنانشان آگاه شوند و به آنان تفهيم كند كه سرانجام اين شتابزدگى در شورش و جنگ چه خواهد شد ، و اينكه حضور كسانى كه ضررشان كمتر از امويان نيست ، سودى عايد آنها نخواهد كرد ، بلكه به مشكل بزرگترى دچار خواهند شد .\r\nروشى كه امام در مبارزه برگزيد ، و به دنبال آن آگاهان امت آن شيوه را انتخاب كردند ، حكايت از عمق انديشه و صحت رأى و نظر وى دارد .\r\nامام صادق ، بمثابه يك اصلاح طلب ، كوشش داشت كه مجد و عظمت امت اسلامى را با تعليم و آموزش مبانى درست اسلامى ممكن سازد ، و با گسترش آگاهى و بيدارى دينى ، زمينه‌اى پديد آورد تا هر مسلمانى خود احساس تعهد كند و به دگرگونى و اصلاح اوضاع خود دست زند . بىگمان آزارهايى كه به امام مىرسيد ، به مراتب بيشتر از ديگر افراد امت بود ، چرا كه او مصلحى بود در پى تأمين سعادت از دست رفته امت ؛ سعادت مشروعى كه به وسيله زمامداران محترم شمرده نمىشد . فرمانروايان مستبد و خودكامه به مردم ستم كردند ، بيت المال را به خود اختصاص دادند و در راه رسيدن به اهداف خود به جنگ كتاب خدا و سنت پيامبر برخاستند ؛ مشكلات فرقه‌اى و تعصبات نژادى آفريدند تا همبستگى مردمى را بگسلند و افكار و انديشه‌ها را سرگرم كنند . اين امور موانعى بود كه از نظر روحى و اخلاقى ، اخلاقياتى كه پايدارى دينشان به آنها بستگى داشت ، بر سر راه تحقق\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nآرمانهاى دينى پديد آمد و بر روند پيشرفت و تكامل امت اثر گذاشت . تمامى اين اعمال تفرقه‌افكن خلاف اسلام بود ، چرا كه اسلام ، همواره به « كلمه توحيد » و « توحيد كلمه » فرا مىخواند .\r\nدر آن شرايط وظيفه‌اى كه امام براى خود مىديد اين بود كه جامعه را به اصلاح و پالايش دعوت كند ، و مبانى و تعاليم دين را گسترش دهد ، و خشم خويش را ، از موضع امامت ، نسبت به نظام ستمگر و جائر اعلام نمايد . وى ، در حالى كه حقش غصب شده و دستش بسته بود ، چه مىتوانست بكند ؟ هر چند كه او در ستيزه با ستمگران سستى نكرد . او مردم را از نزديكى به حكومت و همكارى با آن بر حذر داشت ، و به اشخاص توصيه كرد تا در كارها با فرمانروايان همكارى نكنند ، و گفت همكارى با آنان حرام است . با گناه كبيره شمردن اين همكارى ، مرتكبين به آن را مستوجب عذاب الهى دانست ، زيرا وقتى كه ياوران ستمگر و ديكتاتور افزون شود ، اراده‌اش به ستمگرى و استبداد نيز افزون خواهد شد . به نظر امام اگر مردم به ستمگران پشت مىكردند و به آنان نزديك نمىشدند ، عرصه بر آنان تنگ مىشد و ناگزير تن به عدالت مىدادند . امام با اتخاذ چنين شيوه‌اى ، خواهان تأمين سعادت امت بود .\r\nبه هر حال در آن روزگار خلفاى مروانى و اميران محلى غرق در دنيا شده و به خونريزى پرداختند ، حريم محرمات را شكستند و آشكارا با آل محمد ( ص ) به دشمنى برخاستند . هر كس به دوستى و علاقه و پيروى از اهل بيت شناخته شده بود مورد تعقيب و آزار قرار مىگرفت ، و كسانى كه به دشمنى با آنان شناخته مىشدند مورد مهر قرار گرفتند و به حكومت نزديك مىشدند . آنان مىخواستند مردم را از اهل بيت ، كه اهل دانش و پارسايى و عبادت بودند ، دور سازند . با اينكه مردم به دنيا و پول دلبستگى نشان مىدادند ، در عين حال از عقايد خود دفاع مىكرده و در برابر علم و دين خضوع نشان مىدادند . محبتى كه مردم نسبت به اهل بيت ابراز مىكردند ، به خاطر مطامع مادى و دنيايى نبود ، بلكه صرفا انگيزه دينى داشت ، چرا كه مردم دينشان را دوست مىداشتند . به همين دليل بود كه ابراز دوستى مردم به اهل بيت بر امويان گران مىآمد و نمىتوانستند تحمل كنند كه از آل محمد به نيكى ياد شود ، چرا كه سياست آنان بر كينه و عداوت با اهل بيت استوار بود و پراكندن يارانشان و كشتن هر كسى كه به دوستى آنان شناخته شده بود . اين كسان گاه به اتهام بىدينى كشته مىشدند و گاه به اتهام سرپيچى از اطاعت سلطان .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nعبلى شاعر ( عبد الله بن عامر بن عبد الله بن ربيعة بن عبد العزى ) گوشه‌اى از اين سياست را چنين ترسيم مىكند : وقتى كه على را مدح گفتم ، تعقيبم كردند آنان ديدند كه اين علاقه در من بيمارى عميقى است به خدا سوگند ، روزگار بر من مىگذرد تا جانم با دوستى على و فرزندانش بدر آيد چرا كه من پيامبر را دوست دارم دوستى من با آل على به خاطر دوستى با پيامبر است انگيزه اين محبت دين دوستى است نه دنياطلبى در نظر من بدترين نوع دوستى ، دوستى دنيوى است خداوند شخصيت مرا از پاكان قرار داد نه از بدنامان و پسرخواندگان بىريشه اين شاعر با اينكه خود اموى بوده ، و به عبد العزى بن عبد الشمس نسب مىبرد ، اما از اينكه امويان بر منابر على را ناسزا مىگفتند متنفر بود و نفرتش را آشكار مىكرد ؛ اين بود كه او را از مكه به مدينه تبعيد كردند و با اينكه شاعرى بود در خدمت امويان ، با بىمهرى و جفاكارى امويان روزگارش بسر آمد .\r\nعباسيان كه پس از امويان روى كار آمدند ، بر سياهكاريهاى نوع اموى افزودند ، تا آنجا كه شاعرى در مقايسه آن دو سلسله مىگويد :\r\nاى كاش ستمگريهاى مروانيان ادامه مىيافت و اى كاش عدالت عباسيان در آتش مىسوخت عباسيان به تعقيب علويان پرداختند ، و آنان را حتى اگر در زير سنگ و يا بوته‌اى مىيافتند مىكشتند ، خانه‌هايشان را ويران مىكردند ، و هر چيز كه نشانى از علويان داشت از ميان برداشته مىشد .\r\nيكى از شاعران عصر متوكل چنين سرود :\r\nبه خدا سوگند ، اگر امويان پسر دختر ( امام حسين ع ) پيامبر را مظلومانه كشتند ، قطعا پسران پدر پيامبر ( عباسيان ) نيز همانند امويان عمل كردند اينان نيز قبر او را ويران كردند و افسوس خوردند كه چرا در قتل او شركت نداشتند\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nاز اين رو به آزار استخوانهاى خاك شده وى دست زدند در دوران عباسيان اهل بيت رنجهايى ديدند كه نمىتوان برشمرد ؛ زندانها از آنان انباشته شد ، چوبه‌هاى دار از اجسادشان به لرزه درآمد ، و زمين از خون آنان رنگين شد .\r\nحكومت ، دشمنان آل على را تشويق و مردم را از آنان دور مىكرد . از بغداد فرمانى به مصر صادر شد كه هيچ علوى حق ندارد سند باغى را به نام خود كند ، بر مركب بنشيند ، و از شهر « فسطاط » خارج شود . حق ندارد بيش از يك برده داشته باشد ؛ و اگر بين يك علوى و فرد ديگرى از مردم اختلافى پديد آيد ، ادعاى علوى مردود و سخن طرف مقابل بدون دليل مقبول است . [ 88 
  ] گاه نيز دستور داده مىشد كه علويان را از هركجا به مركز خلافت احضار كنند تا تحت مراقبت باشند و در آنجا مجازات شوند . هارون به امير مدينه فرمان داد كه علويان ضامن يكديگر شوند ، و هر روز حضور خود را اعلام كنند ، و در صورت غيبت به مجازات برسند .\r\nبا اين همه نه تنها علويان در برابر اين مشكلات به موضع ضعف و ذلت نيفتادند ، و در مقابل اين ستمگريها و فرامين ظالمانه تسليم نشدند ، بلكه توانستند از اين چيرگى و قدرت‌نمايىها رها شوند ، و عليه ستم و در جهت تحقق عدالت قيام كنند .\r\nدر اين شورشها ، بسيارى به پيروزى دست يافتند و توانستند با پديد آوردن دولتى عباسيان را به اضطراب افكنند . اين امر سبب شد كه عباسيان بيش از پيش به فكر انتقام از علويان بيفتند ، و هر كس كه به دلبستگى و هوادارى علويان شناخته مىشد نابود سازند ، انواع تهمتها را به آنان نسبت دهند ، و به عيبهاى متعدد متهم سازند .\r\nدر اين ميان شيعيان اهل بيت ( امامى ) بيشترين مصائب و ستمها را تحمل كرد ، اما با سلاح عقيده و ايمان درست ، امواج مصائب و مشكلات را از سر گذراند ، و جبهه شيعى از آغاز تا انجام در خط دفاع از حقوق آل محمد استوار ماند .\r\nدر عين حال اكثر مردم ، به انگيزه طمع و يا حفظ خود ( كه از غرائز پست در طبيعت انسان است ) ، با ناديده گرفتن حقوق عترت و ترويج دروغپردازيها عليه شيعيان ، به همراهى با حكومت و قدرت تظاهر مىكردند ، چرا كه آنان شاهد فرامين ظالمانه عليه شيعيان بودند و مىديدند كسى بيش از همه آسايش و امنيت برخوردار است كه كتابى در نكوهش شيعيان بنويسد ، يا سخنى در رد آنان بگويد ، يا طعنى به عقايدشان بزند ، يا شعرى در هجوشان بسرايد ، يا به دشمنى با امامان شيعى و آل محمد شهره باشد . مردم مىديدند كه نويسندگان ، عالمان ، شاعران به قصد نزديكى با\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nزمامداران به هتك حرمت امامان و شيعيان دست مىزنند ، تا همراهى آنان با قدرت اثبات شود .\r\n« بشار بن برد » ، كه به زندقه و الحاد شهرت داشت ، در برابر خليفه عباسى مىسرايد :\r\nچگونه امكان دارد ، نه ممكن نيست كه فرزندان دختر ، وارث عموها شوند مهدى عباسى هفتاد هزار درهم به او جايزه داد . وقتى مردم چنين تشويقى را مىبينند ، بر كسانى كه حقير و تهيدست و نيازمندند و خود را به اندك بهايى مىفروشند چه مىگذرد .\r\n« مروان بن حفص » بر مهدى عباسى وارد شد و در حضور او قصيده‌اى خواند ، كه در آن تعريضى بر آل على بود :\r\nآيا توقع داريد كه آسمان ستارگانش را در دست شما بگذارد ، يا ماه آن را بخريد ؟\r\nيا مىخواهيد سخن پروردگارتان را كه به وسيله جبرئيل بر پيامبر نازل شد عوض كنيد ؟\r\nآيهء آخرين سوره انفال گواهى مىدهد كه آنها ( عباسيان ) ميراث برند نه شما ( علويان ) منظور شاعر عباسيان و علويان است . [ 89 
  ] مهدى با شگفتى از جايگاه فرود مىآيد و آرام به شاعر نزديك مىشود ، و ضمن ستايش و تقدير از شاعر ، از او مىپرسد : اين قصيده چند بيت است ؟ پاسخ مىشنود : صد بيت . مهدى دستور مىدهد صد هزار درهم به او جايزه بدهند .\r\nمىتوان تصور كرد كه اين نوع تشويقها از سوى خليفه چه تأثيرى بر تودهء مردم داشته است . قطعا هيچ چيز از مهر و محبت زمامداران به مردم ، در مواردى كه طبايعشان نيز به آنها تمايل دارد ، پرجاذبه‌تر نيست .\r\nمردى نزد هارون رفت و گفت شعرى در هجو رافضيان سروده‌ام ، خليفه گفت آنچه گفتى عرضه كن . وى خواند :\r\n رغما و شمسا و زيتونا و مظلمة * من أن تنالوا من الشيخين طغيانا \r\n« 1 » \r\n\r\n","description":"","footnote":" ( 1 ) از آنجا كه معنا و مفهوم روشنى از شعر بدست نيامد ، به آوردن اصل آن بسنده شد . ","page_name":" 188 ","page_number":188},
  {"content":"\r\n\r\nهارون گفت : شعر را تفسير كن ، گفت : نمىگويم ، شما و سپاهيانت بهتر از من مىدانيد . هارون گفت : به خدا چيزى نمىدانيم ، آنگاه دستور داد به شاعر جايزه بدهند .\r\nمروان بن ابى جنوب ، شعرى براى متوكل خواند كه در آن نسبت به آل على بىحرمتى شده و از شيعيان به بدى ياد گرديده بود . وى دستور داد سه هزار دينار بر سر و روى شاعر بريزند . آنگاه متوكل فرمان داد تا مانع جمع‌آورى دينارها به وسيله فرزندش و سعد شوند . خليفه شاعر را به امارت بحرين و يمامه گمارد ، و او را چهار خلعت و هديه بخشيد . [ 90 
  ]\r\nاين بود نمونه‌هايى از اقدامات قدرتهاى حاكم براى درهم شكستن آل على و تشويق دشمنانشان ، كه هرگز كارساز نگرديد . هيچ قدرتى نتوانست ياد آل محمد را از خاطره‌ها بزدايد ، و آثارشان را محو سازد . آنان در هر عصرى پيشوايان هدايت بودند ، و داعيه‌داران اصلاح و صلاح امت شمرده مىشدند ، و با گسترش آزادى انديشه و رونق علم و دانش يادشان زنده مىگردد .\r\nاگر آدمى منصفانه به انتشار مذهب اهل بيت در عرصه جهان اسلام مانند عراق ، حجاز ، مصر ، شام ، اندلس ، هند ، ايران ، بحرين ، قطيف و . . . نظر كند ، خواهد ديد كه على رغم كارشكنيهاى قدرتها كه جملگى دشمن اهل بيت بوده و تلاش كردند تا جلو گسترش و موفقيت آن را بگيرند ، توسعه و گسترش اين مذهب ، علتى جز توان ذاتى و شايستگى و ارزش معنوى آن ندارد . اين حقيقت زمانى روشنتر خواهد شد كه ما علل پيدايى مذاهب اسلامى و انگيزه‌هاى گسترش آنها را تحقيق كرده بازگوييم .\r\nاكنون خواننده ارجمند را به بحث پيرامون علل پيدايى مذاهب فرا مىخوانيم .\r\nخداوند توفيق دهنده است .\r\n\r\nمنابع و پيوست\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n.\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n.\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n.\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n.\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n.\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n\r\nمذاهب چهارگانه و علل پيدايى و انتشار آنها\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n.\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n\r\nمقدمه\r\nپيش از آنكه از زندگى امامان چهارگانه سخن بگوييم ، ناگزيريم از چگونگى و علل پيدايى اين مذاهب بحث كنيم ، و بگوييم چه شد كه مذاهب فقهى به چهار مذهب معين منحصر گرديد و استنباط حكم شرعى جز به وسيله پيشگامان كاروان فقه اسلامى مجاز شمرده نشد ؛ آن چهار تن منشأ تشريع و قانون‌گذارى و مرجع اعلاى دين ناميده شدند ، تا آنجا كه ادعا شد كه پس از آنان باب اجتهاد به روى مسلمانان بسته شده و ديگر اجتهاد جايز نيست .\r\nبسته شدن باب اجتهاد سبب جمود و ركود قانون‌گذارى گرديد و حيات و پويايى را از امت اسلامى گرفت .\r\nاين امور ما را بر آن مىدارد كه در اين باب تعمق كنيم . به حقيقت ماجرا پى نخواهيم برد مگر به زمينه‌ها و شرايطى كه اين مذاهب پديد آمدند و مذهب‌گرايى به امامانى خاص منتهى و منحصر شد ، توجه كنيم . ابتدا ناچاريم از علل پيدايى و عوامل گسترش اين مذاهب سخن بگوييم ، و روشن كنيم آيا ارزش معنوى مذاهب مورد بحث سبب انتشارشان شد ، يا اينكه حمايت و دخالت قدرتها و حكومتها در اين مورد نقش داشته است ؟ آيا مذاهب مستقل از نفوذ قدرت بوده يا سياست در آن اثر داشته است ؟ و آيا مذاهب طبق اهداف خود عمل كرده يا از اغراض حكام پيروى كرده‌اند ؟ وقتى كه زمينه‌ها و علل پديد آمدن مذاهب را به بحث گذاشتيم ، پاسخ سؤالات را خواهيم يافت .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\n\r\nپيدايى مذاهب\r\nبر اثر كاميابيهايى كه جمعيتهاى مخفى پديد آمده عليه امويان به دست آوردند ، ستارهء اقبال عباسيان درخشيد ، و آنان از نظر سياسى در جامعه فعال شدند .\r\nعباسيان در پيشاپيش حركت و نهضت انقلابى ، كه مردم به منظور انتقال حكومت از امويان به علويان پديد آورده بودند ، قرار داشتند . آنها در شعله‌ور شدن آتش انقلاب به قصد گرفتن انتقام آل على از امويان شور و تلاش بسيار از خود نشان مىدادند .\r\nشعار انقلاب دعوت به « رضا آل محمد » بود .\r\nبا توجه به اين زمينه‌ها ، مردم دست به انقلاب زده ، و صفوف خود را منظم كردند ، و سرانجام در اين انقلاب خونين پيروز شده ، و امويان را از صفحه روزگار برانداختند . اما عباسيان ميوه‌چين انقلاب شدند . آنان علاقه بسيار داشتند كه خود را با شعار « رضا آل محمد » منطبق كرده ، و مردم را قانع كنند كه اينان همان كسانى هستند كه دعوت به نامشان صورت گرفت و مردم نيز كاملا به آنان اعتماد نمايند و بدين ترتيب خلافت را در خاندان خود موروثى كنند .\r\nطبيعى بود كه اين انديشه مقبول عرب ، به ويژه مردم مكه و مدينه واقع نشود .\r\nاين بود كه عباسيان متوجه غير عرب شدند . مردم مدينه آگاهترين امت به آل محمد بودند و از نزول آيات قرآن و احاديث نبوى در حق آنان ، و توصيه‌هاى پيامبر در مورد اهل بيت اطلاع داشتند . مدنيها شاهد بودند كه اميران اموى با اهل بيت چگونه برخورد مىكردند و آزارشان مىدادند ، و آنان خود از اعمال امويان بيزارى مىجستند و آرزو داشتند به ياريشان بشتابند . بنابراين در مدينه امكان نداشت كه عباسيان خود را از آل محمد قلمداد كنند .\r\nعباسيان براى مصون ماندن از مخالفت عرب ، و نيز پيشگيرى از گرايش و پيوستن آنان به علويان ، به اقتضاى سياست ، به غير عرب روى كردند ، و اميدوار بودند كه بدين ترتيب بنيادهاى حكومت خود را استوار سازند و خشم خود را نسبت به عرب به زمانى ديگر واگذارند .\r\n\r\nجنبش علمى و مدينه\r\nمدينه كه كانون علم بود و اصحاب پيامبر و تابعين و اهل بيت در آن زندگى مىكردند ، مركز فتوى به شمار مىآمد و مردم مسلمان در مسائل مهم فقه و\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nقانون‌گذارى به آن شهر مراجعه مىكردند . امويان ، به دليل اينكه چشم جهان اسلام به مدينه بمثابه دانشگاه اسلامى دوخته شده بود ، حساسيت اين شهر را دريافته و از اين نظر براى خود احساس خطر مىكردند و به شدت هراسان بودند . از اين رو امويان اكثر فقيهان مدينه را با عطايا و بخششها مورد مهر و عطوفت قرار مىدادند و در مسائل مهم به آنها رجوع مىكردند ، تا از اين طريق جلو خطرى كه متوجه دولتشان بود بگيرند .\r\nگسترش نهضت علمى در روزگار عباسيان امرى طبيعى بود ، چرا كه علوم در سايه اقتدار آنان ، آنانى كه خود را به دليل انتساب نسبى به پيامبر اسلام مستحق امامت و خلافت مىدانستند ، شكوفا و پويا گرديد . عباسيان ادعا مىكردند كه مىخواهند بر ويرانهء حكومتى كه در نظر اهل تقوى به كفر و بىدينى متهم بود ، نظامى بر اساس سنت نبوى و احكام دين الهى بنياد نهند .\r\nاهل بيت و ديگر عالمان ، هنگامى كه مسلمانان را داراى آزادى فكر و رأى يافتند ، نهضت علمى خويش را آغاز كردند و طالبان علم نيز ، براى اينكه دانش را از سرچشمه زلال آن فراگيرند ، پيرامون اهل بيت گرد آمدند . در آن احوال امام صادق برجسته‌ترين و مشهورترين شخصيتى بود كه در پيشانى حركت علمى جهان اسلام مىدرخشيد . شاگردانش دانش او را به ديگر نقاط انتقال مىدادند و دانش دوستان از دورترين نقطه نزد او مىآمدند . دانشگاه امام صادق در چنين شرايطى گشوده شد و چنان كه پيش از اين گفتيم ، تعداد شاگردان منسوب به حوزهء علمى وى به چهار هزار تن رسيد .\r\nحوزهء علمى پرنشاط امام صادق بر دولت نوبنياد عباسى ، كه بدون مجوز شرعى بر ويرانهء دولت اموى پديد آمده بود ، ناگوار بود . حكومت حق صالحان علوى بود ، و عباسيان نيز مانند ديگر خاندانها به خاطر گرفتن انتقام از امويان ، كه آن همه تلخكامى پديد آورده بودند ، به نهضت پيوسته بودند . اما آنان راه مكر در پيش گرفتند ، و با تظاهر به حمايت از اهل بيت به پيروزى رسيدند . عباسيان همواره از عرب ، به ويژه اهل مدينه در بيم و هراس بودند ، چرا كه مدنيها از حقيقت بيعت آگاه بوده و مىدانستند كه با آل على بيعت صورت گرفته نه با آل عباس ؛ و اطلاع داشتند كه عباسيان خود از نخستين كسانى هستند كه با محمد بن عبد الله بن حسن بيعت كرده بودند . به راستى در حالى كه سفاح و منصور خود زير بار بيعت محمد بودند ، چگونه مىتوانستند اين بيعت را بشكنند و خود مستقلا حكومت كنند ؟\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nابو العباس سفاح توانست با تردستى دلهاى مردم را به خود نزديك كند ، و پايه‌هاى حكومتش را با دست ايرانيان استوار سازد ، زيرا وى بيم داشت كه عرب جانب علويان را بگيرد . به زعم عباسيان عرب طرفدار آل على بودند نه آل عباس . به همين دليل در آغاز كار در ايران هر كس به عربى سخن مىگفت كشته مىشد .\r\nسفاح درگذشت و منصور به جاى او به خلافت نشست . او آهنين مردى بود كه خطر نمىشناخت ، و از خونريزى بيمى نداشت ، و در راه تقويت و استحكام حكومتش هيچ مانع و رادع دينى سد راهش نبود . وقتى كه امواج خطر او را از هر سو در ميان گرفته بود ، چاره‌اى نمىديد كه خود را از عواطف و دل‌نرمى برهاند . اين بود كه دست به نابودى اهل بيت و بسيارى از عباسيان زد ، عالمان مدينه را تبعيد كرد ، ايرانيان را تقويت كرد ، و در اين ميان نزاع نيرومندى تحت عنوان نزاع « اهل حديث » و « اهل رأى » پديد آورد .\r\nفقيهان عراق را كه به « قياس » اعتقاد داشتند به خود نزديك كرد ، و با عنايت به آنان كوشيد كه توجه مردم به اين فقيهان جلب شود ، و به همين دليل منزلت عالمان مدينه را كه اهل فتوى در عاليترين حد خود بودند ، و جهان اسلام از آنها پيروى مىكرد ، و حاملان حديث و مورد اعتمادترين محدثان بودند ، كاهش داد .\r\n\r\nاهل حديث و اهل راى\r\nحديث در عراق كم رونق ، و در مقابل باب رأى و قياس گشوده بود . رأى را حماد از ابراهيم نخعى ( د 95 ه . ) آموخت و ترويج كرد ، و آنگاه ابو حنيفه ( د 150 ه . ) از حماد فرا گرفت . اهل حديث بر اهل رأى خرده ميگرفتند كه به استناد قياس حديث را ناديده مىگيرند ، و حال آنكه دين با رأى مبتنى بر قياس سازگار نيست . اينكه اينان را اهل رأى ناميده‌اند به اين علت بوده است كه آنها با اتخاذ وجوهى از قياس و مفاهيمى كه در استنباط احكام اثر دارند به تفسير و تعليل احكام نوين مىپردازند ، و در اين مسير چه بسا قياس آشكار را بر خبرهاى واحد ترجيح مىدادند . روش آنان اين بود كه در جعل احكام شرعى اهداف و مصالحى منظور شده است كه به خاطر تحقق آنها احكام تشريع شده است ، و در نظر آنان مادام كه نصى در كتاب و سنت درست وجود ندارد ، توجه به آن مصالح و اهداف يكى از ادله در استنباط احكام است ، هر چند كه چنين مواردى اندك باشد . علت پيدايى اينان اين بود كه از زادگاه حديث فاصله داشتند .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nاما اهل حديث ، قياس و رأى را جزء ادله در استنباط احكام نمىدانستند .\r\nبدين ترتيب اختلاف و نزاع بين آنان دامنه پيدا كرد و مفتيان به دو دسته تقسيم شدند .\r\nمىبينيد كه اين اختلاف علمى محض به سياست و عصبيت آميخته شد ، و اختلاف در افتاد تا حكومت و قدرت بهره‌جويى كرده و به نيرومندترين طرف اختلاف تكيه كند . تعارض تا آنجا رسيد كه مالك بن انس با عراقيان درافتاد و آنان را تحقير كرد و آشكارا گفت : عراقيان را همانند اهل كتاب بدانيد ، نه تأييدشان كنيد و نه انكار . به آنها بگوييد به آنچه بر ما و شما نازل شده است ايمان داريم ، خداى ما و شما يكى است . [ 1 
  ]\r\nمحمد بن حسن شيبانى نزد مالك بود و سخنان يادشده را در مورد اهل عراق شنيد ؛ سرش را با شرمسارى بلند كرد و گفت : اى ابو عبد الله دوست ندارم غيبت بشود ، اما من نيز با ياران و دوستان همعقيده‌ام . او هر بار كه اهل عراق را مىديد اين آيه را مىخواند : « هرگاه بر اين كافران معاند آيات روشن تلاوت شود ، در چهرهء آنها به حدى اثر انكار مشاهده ميكنى كه نزديك است از فرط خشم بر مؤمنانى كه آن آيات را تلاوت مىكنند حمله‌ور شوند . . . » ( سوره حج ، آيه 72 ) . [ 2 
  ]\r\nكوفه را ضراب‌خانه مىناميدند ، همان‌گونه كه در ضراب‌خانه درهم و دينار مىسازند ، در كوفه حديث مىساختند . عطاء به ابو حنيفه گفت : اهل كجايى ؟ ، گفت :\r\nاز كوفه هستم ، گفت : تو از همان شهرى هستى كه در دين اختلاف افكندند و دسته دسته شدند . [ 3 
  ]\r\nبه هر حال كار به آنجا كشيد كه هر دسته به شهر خود تعصب ورزيد ، و ديگران را به انواع انحرافات متهم كرد ، مدنيها را به شنيدن غناء ، مكيها را به گرفتن متعه ، كوفيها را به شراب‌خوارى متهم ساختند . اوجگيرى تعصبات محلى به جايى رسيد كه اهالى هر شهر رواياتى به نفع مردم خود و در ذم شهر ديگر جعل كرد و دودستگى بين دو طايفهء عراقى و حجازى افزون شد . طبيعى بود كه عراقيان نمىتوانستند با حجازيان برابرى كنند ، اما سياست روزگار اقتضا مىكرد كه جانب اهل رأى را بگيرند ، آن هم نه به دليل اعتقاد به آنها ، بلكه صرفا به علت مخالفت با مردم مدينه .\r\nهر دو جبهه طرفداران و ياران متعصبى پيدا كردند ؛ مالك بن انس و يارانش مانند سفيان ثورى و دوستانش از حجاز ، سر سلسله اهل حديث شمرده مىشدند ، و پيشواى اهل رأى ابو حنيفه و بسيارى از فقيهان عراق بودند .\r\nشافعى تفكر فقهى خود را از مالك و شاگردانش آموخت ؛ احمد ( د 241 ه . ) نيز\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nاز شافعى ( د 204 ه . ) و شاگردانش فرا گرفت .\r\nاصحاب حديث را به اين دليل اهل حديث مىگفتند كه به فراگيرى حديث گرايش داشتند ، و به نقل روايات مىپرداختند ، و احكام را بر نصوص استوار و قابل قبول مىدانستند و به قياس در استنباط احكام اعتقاد نداشتند .\r\nشافعى گويد : اگر ديديد من مذهبى دارم ، ولى حديثى و خبرى يافتيد كه خلاف مذهب من است ، بدانيد مذهب من همان است كه حديث مىگويد .\r\nشاگردانش نيز از او پيروى كردند . اين شاگردان عبارتند از : اسماعيل بن يحيى مزنى ، ربيع بن سليمان جيزى ، حرملة بن يحيى ، ابو يعقوب بويطى ، ابن صباح ، ابن عبد الحكم مصرى ، ابو ثور و . . .\r\nاما اصحاب رأى عبارتند از ابو حنيفه و پيروان و شاگردانش : محمد بن حسن شيبانى ، قاضى ابو يوسف ، زفر بن هذيل ، حسن بن زياد لؤلؤى ، ابو مطيع بلخى ، بشر مريسى . اينان به اهل رأى شناخته شده بودند ، و مىگفتند شريعت داراى معانى و مفاهيم معقول و داراى اصولى است كه مىتوان به آنها رجوع كرد . از آنجا كه اين طايفه پذيرفته بودند كه شريعت بر اساس تعقل قرار دارد ، و شريعت داراى اصول و بنيانهاى استوارى است كه از قرآن و سنت به دست مىآيد ، از صدور فتوى بر اساس رأى و نظر خود ابايى نداشتند . اهل حديث از حدود نصوص خارج نمىشدند ، اما اهل رأى مىخواستند علل و فلسفه احكام را ، كه شريعت به استناد آنها جعل احكام كرده است ، بيابند و لذا چه بسا برخى از احاديث را كه مخالف اصول شريعت شناخته مىشد ، مردود اعلام مىشد ، به ويژه احاديثى كه معارض داشت .\r\nبدين ترتيب امت اسلامى نيز به دو دسته اهل حديث و اهل رأى تقسيم شدند ، كه به آنها اهل مدينه و اهل كوفه نيز گفته مىشد ، با علم به اينكه عراقيان در حديث با مدنيان قابل مقايسه نبوده و عراقيان غالبا به قياس معتقد بودند و غالب فتاوايشان به استناد قياس بوده است . نهضت علمى آن روزگار بدين گونه بود .\r\n\r\nچگونگى رشد مذاهب\r\nتلاش و گسترهء علمى دامنهء بسيار يافت ، در هر شهر پيشوايى بود كه مذهبى منسوب به خود پديد آورده بود . تعداد مذاهب منسوب به شهرها و ناحيه‌ها افزون شدند ، اما اكثر اين مذاهب دوام چندانى نيافتند . بنيادگذاران اين مذاهب موقعيت ممتازى به دست آورده و پيروان بسيارى يافتند و كارنامهء درخورى پديد آوردند . چه\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nبسا در نظر معاصران و صاحبان علم و دانش آن روزگار ، مذاهب يادشده از مذاهب امامانى كه كاروان فقاهت تحت سيطرهء نامشان متوقف گرديد و استنباط احكام در محدودهء مذاهبشان ماند ، برترى داشت . اما عوامل گسترش و رونق آنها از همگامى با زمان ناتوان شد و لذا دوام نيافتند و از صفحه روزگار محو شدند ، و در نهايت در اهل سنت فقط چهار مذهب : مالكى ، حنفى ، شافعى و حنبلى ماند .\r\nاما مذاهبى كه محو شدند بسيارند كه به مهمترينشان اشارتى مىكنيم :\r\n1 - مذهب عمر بن عبد العزيز ( د 101 ه . )\r\n2 - مذهب شعبى ( د 105 ه . )\r\n3 - مذهب حسن بصرى ( د 110 ه . )\r\n4 - مذهب اعمش ( د 148 ه . )\r\n5 - مذهب اوزاعى ( د 157 ه . )\r\n6 - مذهب سفيان ثورى ( د 161 ه . )\r\n7 - مذهب ليث ( د 157 ه . )\r\n8 - مذهب سفيان بن عيينه ( د 198 ه . )\r\n9 - مذهب اسحاق ( د 238 ه . )\r\n10 - مذهب ابو ثور ( د 240 ه . )\r\n11 - مذهب داود ظاهرى ( د 270 ه . )\r\n12 - مذهب محمد بن جرير طبرى ( د 310 ه . )\r\nو مذهب عبد الله بن اباض [ 4 
  ] و ديگر مذاهب اسلامى در برخى از احكام شرعى با هم اتفاق نظر داشتند و در برخى جهات نيز دچار اختلاف بودند . بعضى اين مذاهب را نيز در شمار مذاهب يادشده ياد كرده‌اند : مذهب عايشه ، مذهب ابن عمر ، مذهب ابن مسعود ، و مذهب ابراهيم نخعى .\r\nتوضيح بيشتر را در ضمن بيان زندگى برخى از پيشوايان اين مذاهب خواهيم آورد .\r\n\r\nسفيان ثورى\r\nابو عبد الله سفيان بن سعيد بن مسروق ثورى كوفى ، در سال 65 ه . ، متولد شد و در سال 161 ه . ، در حالى كه از بيم حكومت فرارى بود ، در بصره در گذشت . او يكى از پيشوايان فقاهت و اجتهاد بود ، و ابن قتيبه او را شيعى دانسته\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nاست . او خود داراى مذهبى بود كه به دليل كمى پيرو و عدم موافقت حكومت با آن ، دوامى نيافت . او از بيم گرفتارى گريخت و در حالى كه به دنبالش بودند ، در مخفيگاه خود درگذشت . وى يكى از پيشوايان اسلام ، و از شاگردان تربيت يافته امام صادق به شمار مىآمد . گفته‌اند كه بيست هزار تن از او روايت كرده‌اند . پدرش سعيد بن مسروق از محدثان كوفه بود . ابن معين ، ابو حاتم و عجلى او را موثق دانسته‌اند .\r\nثورى در زادگاهش به نيكى رشد يافت ، خاندانش معروف و بنام بودند ، و خود او در ديارش از موقعيت خوبى برخوردار بود . وى از فقيهان عراق بود كه به قصد فراگيرى علم كوچ كرد . منصور تصميم به كشتنش گرفت ، اما توفيق نيافت . به او پيشنهاد قضاوت شد ، ولى او نپذيرفت . مذهب ثورى تا سده چهارم هجرى رواج داشت .\r\n\r\nسفيان بن عيينه\r\nابو محمد سفيان بن عيينه بن ابى عمران هلالى ، وابسته به قبيله بنى هلال در كوفه . او پيشوايى دانشمند و عميق بود ، از امام صادق ، زهرى ، ابن دينار ، ابو اسحاق و . . . علم آموخت . شافعى ، شعبه بن حجاج و بسيارى ديگر از او روايت كرده‌اند . شافعى گويد : كسى را در فتوى توانمندتر از سفيان نديدم ، در عين حال كسى را در فتواى محتاطتر از او سراغ ندارم . عجلى و شافعى و ديگران او را موثق دانسته‌اند . شافعى مىگويد : اگر مالك و ابن عيينه نبودند علم در حجاز از ميان مىرفت . او داراى مذهبى بود كه به آنان عمل مىشد ، اما به دليل كمى پيروان و ناسازگارى خليفه عصر ، در سدهء چهارم هجرى پايان يافت . وى در مكه مدفون شد .\r\n\r\nحسن بصرى\r\nابو سعيد حسن بن ابو الحسن يسار بصرى از تابعين ، و پدرش مولى زيد بن ثابت انصارى و مادرش « خيره » مولىام سلمه همسر پيامبر بوده است .\r\nحسن در « وادى القرى » « 1 »  رشد يافت . او يكى از خوش‌چهره‌ترين افراد بصره بود ، اما از مركب به زير افتاد و بينى او شكست و در نتيجه چهره‌اش ناموزون شد . وى با اميران و زمامداران رابطهء استوارى داشت و از مروانيان پشتيبانى مىكرد ،\r\n\r\n","description":"","footnote":" ( 1 ) منطقه‌اى بين مدينه و شام كه روستاهاى زياد دارد . ( ياقوت ، معجم البلدان ، ذيل وادى القرى ) ","page_name":" 204 ","page_number":204},
  {"content":"\r\n\r\nحمايت او از خلافت در بند بصره از كارآيى لشكرى آموزش جنگى ديده ، نيرومندتر و مؤثرتر بود . اين طرفدارى آنچنان مهم بود كه گفته‌اند : اگر زبان حسن و شمشير حجاج نبود ، دولت مروانى به گور رفته و از ميان رفته بود . چنان كه حافظان حديث اشاره كرده‌اند ، او در حديث دست مىبرد و آن را تحريف مىكرد . مذهب فقهى او چندان دوام نيافت .\r\nاز آنجا كه حسن بصرى با سياست دولت اموى موافق و هماهنگ بود ، در نقل حديث از امام على ( ع ) نام نمىبرد ، بلكه از او با عنوان « ابو زينب » ياد مىكرد ، چرا كه سياست چنين خواسته بود كه از على نامى به ميان نيايد . از او مطالبى درباره على نقل شد ؛ ابان بن ابى عياش از او پرسيد : اين چه سخنانى است كه از تو درباره على نقل مىشود ؟ ، وى گفت : پسر برادرم ، در برابر اين ستمگران خونم را حفظ كن ، اگر غير از اين بود ، خونم ريخته شده بود .\r\nبىگمان عمل او يكى از مصاديق بارز تقيه بود . وى ، با توجه به موقعيت حكومتيش حوزهء علمى مهمى با حضور عالمان پديد آورده بود . در جلسه درس او بود كه انديشه « اسم » و « حكم » ، كه اساس مذهب معتزله شمرده مىشود ، پديد آمد .\r\n\r\nاوزاعى\r\nعبد الرحمن بن عمرو اوزاعى پيشواى شاميان بود . همان‌گونه كه مذهب مالك در حجاز و مذهب ابو حنيفه در عراق رواج يافت ، مذهب اوزاعى در شام گسترش پيدا كرد . پس از مدتى كه به مذهب او عمل مىشد و در سرزمين اندلس نيز رواج يافت ، رونقش را از دست داد و مذهب شافعى جاى آن را گرفت . وقتى كه محمد بن عثمان شافعى قاضى دمشق شد ، بر اساس مذهب شافعى به قضاوت پرداخت .\r\nاو نخستين كسى بود كه به انتشار و ترويج مذهب شافعى در شام دست زد . مذهب اوزاعى تا سال 302 ه . ، وجود داشت .\r\nاوزاعى در روزگار خود از موقعيت ممتازى برخوردار و قطعا مورد توجه حكومت بود . وى در روزگار امويان محترم و مورد تكريم بود ، چرا كه او با امويان همتا و همراه بود ؛ دولت اموى را تأييد و از آنان حمايت مىكرد . سياست و قدرت ، او را بمثابه يك سمبل دينى در اختيار گرفت و از او در جهت پيشبرد اهدافش بهره برد . همچنين در روزگار عباسيان ، به دليل منزلت مهمى كه در شام داشت ، از مقربان حكومت شمرده مىشد ، و خلافت كوشش داشت او را به خود متمايل كند . منصور\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nاوزاعى را بزرگ مىشمرد و با او مكاتبه داشت ، چرا كه او مىدانست اوزاعى گرايشى به آل محمد ندارد ، و اين از آراء و اقوال او برمىآيد . اما مقام علمى او ، چه در حيات و چه پس از مرگش ، قابل انكار نيست . ابن قطان از مالك بن انس روايت كرده است كه او گفت : ابو حنيفه و ثورى و اوزاعى در جلسات من حضور مىيافتند ؛ من پرسيدم :\r\nكدام برترند ؟ ، گفت : اوزاعى .\r\nاو در گوشهء حمام درگذشت . برخى گفته‌اند همسرش حمام را داغ كرد و در آن را به رويش بست ، و او در حمام فوت كرد .\r\n\r\nابن جرير طبرى\r\nابو جعفر محمد بن جرير بن يزيد بن خالد بن غالب طبرى ، در سال 224 در آمل طبرستان ( مازندران ) متولد شد و در سال 310 ه . ، در بغداد درگذشت .\r\nاو خود از مجتهدان بود و هرگز تقليد نكرد . او مذهبى داشت كه مدتى به آن عمل شد . گروهى ، از جمله ابو فرج معافى بن زكريا نهروانى معروف به ابن طراز ، از پيروان فقهى طبرى محسوب مىشدند . محمد بن اسحاق بن خزيمه گويد : در عرصهء زمين كسى را داناتر از محمد بن جرير نيافتم . خطيب بغدادى گويد : طبرى حافظ قرآن و عارف به آن بود ، در معانى آن بصيرت داشت ، در احكام آن فقيه و صاحب نظر بود ؛ در سنت نبوى عالم بود و طرق فهم روايات را از نظر صحيح و ناصحيح و يا ناسخ و منسوخ مىشناخت و آراء صحابه و تابعين و صاحب‌نظران بعدى را مىدانست .\r\n\r\nداود بن على ظاهرى\r\nابو سليمان داود بن على خلف معروف به ظاهرى ، به سال 202 ه . در كوفه زاده شد و در 270 ه . در بغداد درگذشت .\r\nوى داراى شيوه‌اى خاص در فقاهت و اجتهاد بود و آن عمل به ظاهر بود .\r\nمذهب ظاهرى تا سدهء ششم هجرى رواج و پيروانى داشت . از جمله كسانى كه از پيروان و از پيشوايان مذهب ظاهر بودند عبارتند از : عبد الحق بن عبد الرحمن اشبيلى ( د 610 ه . ) ، محمد بن حسين مشهور به ميورقى ( درگذشته در اواسط سده ششم ) ، مجد الدين عمرو بن حسن بن على بن محمد بن فرج ( د 623 ه . ) كه از محدثان بود .\r\nيكى ديگر از امامان اين مذهب محمد بن حزم [ 5 
  ] ( د 623 ه . ) صاحب كتاب « الفصل\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nفى الملل و النحل » و « المحلى على قواعد المذهب الظاهرى » است .\r\nروزگارى مذهب ظاهرى به كندى رو به گسترش بود ، اما هنگامى كه يعقوب بن يوسف بن عبد المؤمن در مغرب از مذهب مالكى ، كه در آن سامان رواج كامل داشت ، روى گرداند و به اين مذهب گرويد ، با سرعت و شتاب رواج يافت ، و كار آن بالا گرفت و پيروانش افزون شدند ، از اين رو دانش فروع ( فقه ) پايان يافت و فقيهان از خشم سلطان به هراس افتادند . سلطان فرمان داد تا آثار مالك مانند مدونه سحنون ، و كتاب ابن يونس ، و نوادر ابن ابى زيد و التهذيب بردعى را بسوزانند .\r\nدر « المعجب » آمده است كه من و عده‌اى در شهر « فاس » شاهد بوديم كه بارى از كتاب آوردند و به آتش كشيدند . اين مذهب همچنان ادامه يافت و مقدسى در « احسن التقاسيم » آن را پنجمين مذهب ناميده است .\r\n\r\nليث بن سعد\r\nابو حارث ليث بن سعد بن عبد الرحمن ، در سال 92 ه . متولد شد و در روز پنجشنبه يا جمعه پانزدهم شعبان 175 ه . در مصر وفات يافته است . او را در « قرافه الصغرى » دفن كردند ؛ قبر او يكى از زيارتگاههاست . وى از نظر علمى از موقعيت بالايى برخوردار بود و مذهبى و پيروانى داشت . او را همتاى مالك دانسته‌اند . شافعى گويد : ليث از مالك فقيه‌تر بود ، فقط شاگردانش به تبليغ و گسترش فقه وى همت نكردند . ابن وهب مسائل علمى ليث را نزد شافعى مىآموخت ، در اين ميان مسأله‌اى مطرح شد . كسى گفت : چه خوب ، به خدا سوگند گويى ليث مىدانسته است كه مالك مىخواهد پاسخش را بدهد ، از اين رو خود پاسخ گفته است . ابن وهب گفت :\r\nخير ، گويى مالك مىدانسته كه ليث در صدد پاسخگويى است ، از اين رو پاسخ گفته است ؛ به خدا سوگند كه غير از او خدايى نيست ، فقيه‌تر از ليث نديدم .\r\nمصريان عثمان را خوار شمردند ، اما وقتى ليث به عرصه رسيد و در فضايل عثمان سخن گفت ، مردم نيز از تحقير عثمان خوددارى كردند . از آنجا كه ليث بخت يار نشد و پيروانى نيافت تا مذهبش را ترويج و جاودانه كنند ، پس از مدّت اندكى مذهبش برافتاد . استاد احمد امين مىگويد : « اگر مصريان نسبت به نابغه خود تعصب مىورزيدند ، و آيينش را پاسدارى كرده و از آن پيروى مىكردند ، مذهب او به چنين سرنوشتى دچار نمىشد اما چه توان كرد وقتى كه مردم از نوازندهء محل خود طربناك نمىگردند و هميشه مرغ همسايه غاز است » .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nدر حقيقت علت عدم اشتهار و انتشار مذهب ليث ، همان عدم آميختگى آن با قدرت و حكومت روزگارش بود . منصور او را نامزد مقام قضاوت كرد ، اما او نپذيرفت و گفت : من براى اين مقام ناتوانم . از شاگردانش نيز كسى منصب قضاوت را قبول نكرد . قضاوت يكى از عوامل مؤثر در نشر و استمرار يك مذهب بود ، چنان كه بعدا خواهيم گفت .\r\nاز جمله مطالبى كه درباره او نقل كرده‌اند اين است كه يك بار با هارون الرشيد ديدار كرد . هارون از او پرسيد : صلاح سرزمين در چيست ؟ ، گفت : اى امير المؤمنين ، صلاح سرزمين جريان داشتن نيل و صالح بودن فرمانرواى آن است ؛ آب همواره از سرچشمه گل‌آلود مىشود ، اگر سرچشمه صاف و زلال باشد آب چشمه نيز زلال خواهد بود .\r\nابن تغرى بردى در كتاب « النجوم الزاهره » آورده است كه : ليث بزرگ سرزمين مصر و رئيس و امير آن ديار شمرده مىشد و تا آنجا نفوذ داشت كه قاضى و نماينده دستگاه خلافت تحت فرمان او بودند و با او مشورت مىكردند . شافعى متأسف بود از اينكه او را درك نكرده است . برخى ، كه با او دشمن بودند ، به منصور نوشتند :\r\nامير المؤمنين مصر را درياب چرا كه امير آن ليث بن سعد است\r\n\r\nعمر بن عبد العزيز\r\nعمر بن عبد العزيز بن مروان بن حكم ، تابعى والامقام ، كه از انس ابن مالك و ديگران روايت كرده است . او عادلترين خليفه اموى بود . پيش از اين ، هنگام ياد كرد از خلفاى عصر امام صادق و اميران مدينه ، از او سخن گفتيم . از شاگردان او و پيروان مذهبش و اينكه مذهب فقهى او تا چه زمان ادامه يافته ، اطلاعى نداريم . احتمالا وى داراى آراى ويژه‌اى بود كه مردم از آن پيروى كرده‌اند ، و از اين رو آراى او را در شمار مذاهب آورده‌اند .\r\n\r\nاعمش\r\nابو محمد سليمان بن مهران ، مولى بنى كاهل از قبيله اسد ، معروف به اعمش كوفى ، عالمى موثق بود . پدرش اهل دماوند بود ، كه از توابع رستاق رى در حومه\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nجبال است . وى را با زهرى در حجاز قابل مقايسه دانسته‌اند . انس بن مالك را ديده است و هر چند خود از وى حديث نشنيده ، ولى احاديث او را به طور مرسل از طريق شاگردانش نقل كرده است . سفيان ثورى ، و شعبة بن حجاج از وى روايت كرده‌اند .\r\nوى داراى اخلاقى خوش و لطيف و اهل مزاح و شوخى بود .\r\nابو حنيفه به عيادت او رفت ، نشستنش طول كشيد ، زمانى كه خواست برخيزد ، گفت : گويا ماندنم بر شما سنگين شده است . اعمش گفت : به خدا سوگند ، وقتى كه در خانه‌ات هستى نيز بر من سنگينى . يك بار گروهى نيز به عيادتش رفتند ، ماندنشان به درازا كشيد ، وى خسته و آزرده شد ، زيراندازش را برداشت و گفت : خدا بيمارتان را شفا بدهد .\r\nاعمش در سال 60 ه . و به گفته‌اى در روز شهادت امام حسين ( ع ) به دنيا آمد . ابن قتيبه در كتاب « المعارف » گويد وى در هفت‌ماهگى زاده شد . وى در 148 ه . ، سال وفات امام صادق ، درگذشت .\r\nمذهب اعمش گسترش چندانى نيافت ، و پس از مدتى برافتاد .\r\n\r\nشعبى\r\nعامر بن شرحبيل شعبى ابو عمر كوفى . وى از گروهى از صحابه ، حديث شنيده است . خود گويد : من پانصد تن از صحابه را ديده‌ام . او از طرف عمر بن عبد العزيز قاضى بود و از محدثان كوفه به شمار مىآمد . فتاوايش بر اساس احاديث صحيح و درست بود ، و اگر در فتوى نصى نمىيافت فتوى نمىداد و از فتوى به رأى خوددارى مىكرد .\r\nاينكه مذهبى به او منسوب است ، به دليل فتاواى اوست ، و گرنه مذهبى به او شهرت نيافته و پيروان كمى داشته است .\r\nكسانى كه برشمرديم ، از پيشوايان مذاهب فراموش شده‌اند ، و تعداد اين مذاهب از پنجاه تجاوز مىكند ، ولى ما به افراد يادشده بسنده كرديم . ريشه‌يابى اين مذاهب ما را به كشف حقيقت مىرساند .\r\nهدف ما در اينجا شناختن و شناساندن اين مذاهب نيست ، بلكه فقط مىخواستيم نشان دهيم كه چه عواملى سبب محو آنها از عرصه وجود ، و بقا و استمرار مذاهب چهارگانه فعلى شده است ، با اينكه پيشوايان مذاهب متروك از نظر علمى در سطح عالى و خوبى بودند ، و حتى مىتوان گفت كه اكثر آنان از\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nبنيانگذاران مذاهب چهارگانه داناتر و برتر بودند . سفيان ثورى ، چنان كه شعبه و ابو عاصم و ابن معين و ديگران گفته‌اند ، به امير مؤمنان در حديث و سيد حافظان حديث ملقب بود . ابن مبارك گويد : از هزار محدث حديث شنيدم و نوشتم ، اما سفيان برترينشان بود . قطان گويد : من سفيان را از مالك بيشتر مىپسندم . اين نوع سخنان از رجال‌شناسان درباره سفيان زياد است ، و دربارهء ابو حنيفه سخنانى از اين دست شنيده نشده است . آرى از پيروان امامان چهارگانه مطالب ستايش‌آميز بىشمار نقل شده است .\r\nسفيان بن عيينه ، ابن جريح ، ليث و ديگران نيز ، مانند سفيان ثورى ، از منزلت علمى والايى برخوردار بودند . مردم مدتها به آرا و فتاواى آنان مراجعه مىكردند ، و زمانى طولانى مذهبشان پيروانى داشت . آن مذاهب از ميان رفتند و در جهان سنت فقط چهار مذهب حنفى ، مالكى ، شافعى و حنبلى بر جاى ماند .\r\nاما آرا و عقايد پيروان اهل بيت در اصول و فروع ماندگار شد ، و اين مكتب نيرومندتر از آن بود كه سياست و دخالتهاى حكومت‌گران و اميران در آن اثر بگذارد .\r\nاينكه ديده شده است كه در برخى از موارد به تقيه روى آورده و از برانگيختن دشمنى قدرتمندان و حاكمان خوددارى كرده‌اند ، از سر تدبير و مصلحت‌انديشى بوده و خواسته‌اند از مهلكه‌ها برهند ، چرا كه مىديدند با زنده‌ماندنشان بهتر مىتوانند به دين خدا يارى رسانند ، نه با كشته شدن بيهوده .\r\nاكنون لازم است كه به عوامل انتشار و گسترش مذاهب چهارگانه بپردازيم .\r\n\r\nمذهب حنفى\r\nاين مذهب به امام ابو حنيفه نعمان بن ثابت بن زوطى ( 80 - 150 ه . ) منسوب است . وى اهل كابل يا نسا بود . نام اصلى او عتيك بن زوطره بود . پدرش بردهء مردى از ربيعه از بنى تيم الله بن ثعلبه بود ، كه به آن بنى قفل نيز گفته مىشد . ابو حنيفه در نسا زاده شد و در بغداد وفات يافت .\r\nعباسيان دعوت خود را بر اساس قرابت با پيامبر بنياد نهادند . آنان كه از تبار نبوى بودند ، نسبت به امويان كه دشمن اسلام و پيامبر بودند براى خلافت و حكومت شايسته‌تر شمرده مىشدند ، بنابراين طبيعى بود آنان بر ويرانهء دولت اموى كه متهم به دين‌ستيزى بود ، دولتى پديد آورند كه رنگ مذهبى و دينى داشته باشد ، و كوشش كنند بين دين و دولت ارتباط نزديك و استوارى پديد آورند ، و احكام شريعت اسلام\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nرا قانون اساسى و پى و بنيان و برنامه شكلى دولت خود قرار دهند .\r\nاين بود كه حكام عباسى عالمان را به خود نزديك كردند ، و بين آنان و خود پيوند محكمى پديد آورده و به يارى آنان به گسترش علم دست زدند . در اين ميان منصب و كار قضاوت به دست اهل رأى عراق افتاد ، تا آنجا كه ابو يوسف به مقام قضاوت گمارده شد ؛ او يكى از مهمترين عوامل گسترش و رواج مذهب حنفى بود .\r\nبا توجه به مقام و موقعيت ابو يوسف و قدرت اجرايى او ، مذهب حنفى با سرعت و شتاب گسترش يافت و به شهرتى رسيد كه ديگر مذاهب از آن محروم شدند .\r\nابو يوسف [ 6 
  ] شاگرد ابو حنيفه بود و به كمك مادى و معنوى او تربيت شد ، و با تصدى مقام قضاوت توانست فقه و مذهب حنفى را ترويج كند . وى در سال 170 ه . ، در روزگار هارون ، به منصب قاضى القضاتى گمارده شد . در عهد او در عراق ، خراسان ، شام و مصر تمامى قضات با تأييد ابو يوسف به كار گمارده شدند . [ 7 
  ] توفيق او در اين كار ، به دليل منزلت و موقعيت او نزد هارون بود . او از چنان موقعيتى برخوردار بود كه هارون به او گفت : اى يعقوب ، اگر جايز بود ترا در نسب خود داخل كنم و ترا در خلافت شريك گردانم ، چنين مىكردم ، چرا كه تو شايستگى آن را دارى .\r\nمگر تو نبودى كه در مورد برادرم ، در فلان وقت چنين و چنان گفتى ؟ . هارون اشاره به زمانى مىكند كه برادرش هادى با ابو يوسف در مورد خلع او از خلافت مشورت كرد ، و قاضى هادى را از تصميمش بازداشت . اين مسأله سبب سپاس فراوان هارون از ابو يوسف شد . گفته شده است كه هيچ كس در نزد هارون گراميتر و با منزلت‌تر از ابو يوسف نبود . « بشر مريسى » گفته است : هيچ درجه‌اى از حكومت و قدرت هوس مرا برنينگيخت ، مگر مرتبت ابو يوسف در قدرت . احمد بن يوسف كاتب گويد :\r\nابو يوسف نزد هارون چندان اعتبار يافت كه هيچ عالمى و محبوبى به آن درجه از محبوبيت نرسيد . [ 8 
  ]\r\nابن عبد البر گويد : قاضى القضاة ابو يوسف در روزگار سه خليفه مقام قضاوت را دارا بود ؛ او در بخشى از روزگار مهدى و پس از آن در زمان خلافت هادى و هارون قضاوت كرد و هارون او را تكريم و تجليل بسيار كرد . ابو يوسف از امكانات و رفاه بالايى برخوردار بود ، به اين دليل توانست در جهت احياى نام و اعلاى شخصيت استادش ابو حنيفه بكوشد ، و اين برآمده از قدرت اعطايى و اعطاى قدرت بود . [ 9 
  ]\r\nاگر به بنيادها و عناصر اصلى مذهب حنفى توجه كنيم ، درمىيابيم كه چهار تن از شاگردان ابو حنيفه در پىافكندن مذهبش نقش داشتند . آنها در اين زمينه\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nآثارى پديد آوردند و مسائل و آراء ابو حنيفه را پيراستند . در واقع ابو حنيفه جز مشاركت در اظهار نظر نقشى نداشت ، و آنان در اكثر مسائل با وى مخالفت كردند ، چنان كه عرصه اين مذهب را در زمينهء حيله‌ها و راههاى شرعى گسترش دادند .\r\nنخستين كسى كه در اين زمينه نقش داشت ، قاضى ابو يوسف بود . وى با قدرت و توانى كه در اختيار داشت ، و با تأليفاتى كه بر جاى نهاد ، و باب‌بنديهايى كه در مسائل صورت داد ، خدمت بزرگى به فقه حنفى كرد . او حديث را وارد فقه حنفى كرد ، و كتاب « خراج » را بر اساس استنباط خود از حديث به اقتضاى مذهب مالك ، براى هارون نگاشت .\r\nدومين نفر محمد بن حسن شيبانى ( 132 - 189 ه . ) است . [ 10 
  ] وى در كوفه زاده شد و در سايهء دولت عباسى پرورش يافت . ابو حنيفه را ديده اما به دليل جوانى از وى بهره علمى نبرده است . علوم مذهبى را نزد ابو يوسف آموخت . او داراى هوش و استعداد فراوان بود ، به همين دليل از مراجع اهل رأى شمرده مىشد . وى در مذهب حنفى داراى تأليفاتى است كه از متون دست اول در اين مذهب به شمار مىآيند و در واقع حنفيان جز آثار او چيزى در دست ندارند . او به مدينه سفر كرد و مالك را ديد و « موطاء » را نزد او خواند . آنگاه به شهرش بازگشت و مذهب خود و شاگردانش را مسأله مسأله بر اساس موطاى مالك طبقه‌بندى كرد . [ 11 
  ] وى با اينكه ، با اكثر آراء ابو حنيفه مخالف بود ، فقه او را نظم و ترتيب بخشيد .\r\nسومين كس زفر بن هذيل است كه در سال 110 ه . متولد شد . او از اهل رأى بود و در ميان شاگردان ابو حنيفه بيش از همه به قياس بها مىداد .\r\nچهارمين نفر حسن زياد لؤلؤى [ 12 
  ] است . او نزد ابو حنيفه درس خواند ، اما پس از آن از ابو يوسف و آنگاه از محمد بن حسن شيبانى علم آموخت . وى در مذهب حنفى كتبى تأليف كرد ، ولى آثار او اعتبار آثار شيبانى را پيدا نكرد .\r\nاين چهار نفر ستون فقرات مذهب حنفى را شكل داده و آن را گسترش دادند . در تاريخ تأليفى از ابو حنيفه ذكر نشده كه فقه و آراء او را در برگرفته باشد .\r\nمذهب او را شاگردانش تدوين و تنظيم كردند .\r\nهر چند كتابى تحت عنوان « الفقه الأكبر » كه به ابو حنيفه نسبت داده شده داراى اوراق اندكى است و جز بخش ناچيزى از عقايد او را در بر ندارد ، اما بعدها شروح زيادى بر او نوشته و مطالبى بر آن اضافه گرديده كه بر حجم آن افزوده است .\r\nبا اين همه غالبا بر اين باورند كه اين كتاب از شخصى به نام « ابو حنيفه بخارى »\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nاست ، كه او ابو حنيفه پيشواى مذهب حنفى نيست . بدين ترتيب مىتوان گفت ابو حنيفه اثر مدونى از خود بر جاى نگذارده است و در فتوى نيز فقط در مواردى از فتاواى ابراهيم و عبد الرزاق پيروى كرده است .\r\nبه هر حال مذهب حنفى با تلاش و فعاليت چهار فقيه يادشده توسعه يافته و ترويج شده است . پس از آن عالمانى پيدا شدند كه به اين مذهب منسوب‌اند ، اما خود نيز داراى آراء مستقلى هستند ، كه جملگى اين آراء به ابو حنيفه نسبت داده شده است ؛ در حالى كه ابو حنيفه خود نه از آراء پسين اطلاعى داشته و نه آن گونه فتوى داده است .\r\nپيروان ابو حنيفه مىگويند : ابو حنيفه به شاگردانش گفت اقوال و آراء او را كه مستند به دليل باشد برگيرند ، و آنان نيز مطابق اين توصيه به اجتهاد و استنباط حكم بر اساس اصول و ضوابطى كه استاد وضع كرده بود ، اهتمام ورزيدند . پس از اين پيرامون اين موضوع سخن خواهيم گفت .\r\n\r\nمذهب مالكى\r\nاين مذهب منسوب است به مالك بن انس بن مالك بن ابى عامر اصبحى ( 93 - 179 ه . ) . وى در مدينه متولد شد . گفته شده است مدت حمل او دو سال ، و حتى بيش از آن ، طول كشيده شده است . و الله اعلم .\r\nاز پيامدهاى درگيرى اهل عراق و اهل مدينه ، يا اهل حديث و اهل رأى ، ظهور شخصيت ابو حنيفه در عراق و مالك در حجاز بود ؛ ولى حكومت و قدرت جانب ابو حنيفه را گرفت و به پشتيبانى آن پرداخت ، و بدين ترتيب بيگانه را بر عرب برترى داد . چرا كه در نظر دستگاه خلافت عباسى عرب دشمن شمرده مىشد و از جانب اعراب احساس امنيت نمىكردند و ممكن بود به حمايت علويان برخيزند . به اين دليل عباسيان همواره مراقب و از عرب در بيم و هراس بودند . مالك در اين ميان جانب علويان را گرفت ، و از شاگردان امام صادق شمرده مىشد ، و فتوى به حمايت از محمد داد . از اين رو مورد اهانت و آزار قرار گرفت . گروهى به او دلبسته شده و به حمايتش پرداختند و بدين ترتيب موقعيت شايسته و قابل احترامى در جامعه به دست آورد . اين موقعيت از چشم حكومت پنهان نماند ، و لذا كوشيد او را مورد حمايت و عنايت خويش قرار دهد تا از او يك شخصيت علمى بسازد و مردم را با اكراه و يا اختيار به سوى او جلب كند . اين بود كه مورد احترام بيش از اندازه قرار گرفت .\r\nامام شافعى تصوير روشنى از جلال و شكوه مالك به دست مىدهد . او\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nمىگويد وارد مدينه شدم و نامه‌اى از امير مكه با خود داشتم كه مرا به مالك معرفى كرده و خواسته بود كه از طريق امير مدينه نامه را به مالك برسانم . وى مىگويد نامه را به حكمران مدينه دادم ، خواند و آنگاه گفت : جوان پياده رفتن از داخل مدينه تا مركز مكه برايم آسانتر است از ذلت رفتن به در خانه مالك و ايستادن بر در خانه او .\r\nشافعى گفت : خداوند امير را نيكى عطا كند ، كسى را به دنبال او بفرستيد تا به اينجا بيايد . امير گفت : چنين چيزى محال است ، اى كاش من و همراهانم سوار مىشديم و به در خانه‌اش مىرفتيم و خاك درش را سرمه چشم مىكرديم اما او گوشه‌اى از خواسته‌هايمان را برآورده مىكرد . شافعى گفت : قرار شد عصر به ديدار مالك برويم ؛ وقتى كه جملگى سوار شديم و رفتيم ، به خدا سوگند همان را ديديم كه امير گفته بود . كسى در زد ، كنيزكى سياه در گشود . امير گفت به مالك بگو من بردرم . كنيز رفت و لحظاتى بعد بازگشت و گفت : مولايم سلامت مىرساند و مىگويد اگر سؤالى داريد بنويسيد تا پاسخ گويم ، و اگر حرفى دارى مىدانى كه روز ملاقات چه روزى است . امير گفت : به ايشان بگوييد كه حكمران مكه در مورد مسئلهء مهمى نامه‌اى به وى نوشته و با من است مىخواهم به او برسانم . كنيز رفت و در حالى كه يك صندلى با خود مىآورد بازگشت . صندلى نهاده شد و مالك با ابهت و شكوه تمام بيرون آمد و بر صندلى نشست . حكمران مدينه نامه را به مالك داد . [ 13 
  ]\r\nاگر به موقعيت مالك بين دو دوران توجه شود ، فرق آشكارى مىبينيم و مشاهده مىكنيم در يك دوره ، مالك مورد خشم يكى از اميران قرار مىگيرد و به او توهين مىشود ؛ پيراهن از تنش كنده مىشود و پنجاه ضربه تازيانه مىخورد ؛ اما در دوره ديگر ، حكمران از سخن گفتن با او به هراس مىافتد . زندگى مالك نشان مىدهد كه دست سياست چگونه با بزرگان جامعه بازى مىكرده ، و با شخصيتهايى كه مىخواسته در اختيار بگيرد ، برخوردهاى رنگارنگ و متفاوتى داشته است .\r\nبه هر حال در دوره دوم ، ستاره اقبال مالك طلوع كرد و تبديل به شخصيتى نامدار و مهم شد ، و از ديگر مشايخى كه اعلم از او بودند ، مانند ربيعة الرأى [ 14 
  ] و ديگران ، پيشى گرفت . وى با احراز چنين منزلتى ، مقامى ممتاز يافت و عظمتى كم‌نظير به دست آورد . عباسيان كوشيدند از او مرجعى عام براى صدور فتوى بسازند ، اما توفيق نيافتند . منصور به او فرمان داد تا كتابى بنويسد و به هر قيمتى كه شده آن را به مردم تحميل كند ، اما مالك كوشيد خليفه را از اين كار بازدارد . منصور نپذيرفت و گفت : كتابت را تدوين كن . چرا كه امروز كسى از تو داناتر نيست . [ 15 
  ] اين بود\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nكه وى كتاب « موطاء » را نوشت .\r\nسخن منصور درباره مالك ، داراى اعتبار و اهميت فراوان است . زمانى كه منصور اعلام مىكند مالك داناترين مردم است ، و او را به نوشتن كتابى وامىدارد كه تكيه‌گاه دولت قرار گيرد و نظام را به كاروان دين ( كه از آن بسيار فاصله دارد ) پيوند دهد ، چه كسى مىتواند به مقام و منزلت مالك اعتراف نكند و نپذيرد كه او اعلم امت است ؟\r\nهارون به كارگزارش در مدينه دستور داد هيچ كارى را بدون مشورت با مالك انجام ندهد ، و خود نيز در مقابل مالك بر زمين مىنشست و سخنانش را مىشنيد .\r\nوقتى كه سخنگوى خليفه در ايام حج اعلام مىكرد : غير از مالك كسى حق فتوى ندارد ، آيا نمىبايست مالك چنان مقامى مىيافت ؟ او اين گونه در جامعه موقعيت كسب كرد ، و در نظر مردم پرابهت شد . مردم مىكوشيدند با توسل به هر وسيله‌اى گرد او جمع شده و به او نزديك شوند و در جلسه سخنرانى او در روز معين حاضر شده و به سخنانش گوش دهند ، و فتاوايش را بشنوند . در اين جلسات عمومى ، منشى او در كنارش مىايستاد و مطالبش را براى مردم مىخواند ، و كسى حق نداشت به وى نزديك شود و يا به نوشته‌اش نگاه كند ، حتى حق كوچكترين پرسشى را نيز نداشتند . كسى نمىتوانست كوچكترين شبهه و مناقشه‌اى در مطالب ابلاغ شده بكند . دو مرد سياه نيز پشت سر مالك ايستاده و گوش به فرمان بودند .\r\nاسماعيل فزارى روايت مىكند : بر مالك وارد شدم و از او خواستم برايم حديث بگويد ، او دوازده حديث گفت و آنگاه ساكت شد . من گفتم خداى گراميت بدارد ، بيش از اين بگوى ؛ به دو مرد سياهى كه پشت سرش ايستاده بودند اشارتى كرد و آن دو مرا از خانه بيرون كردند . [ 16 
  ]\r\nبىگمان اين نوع برخورد از مالك ، اين پرسش را جان مىبخشد كه چرا وى از نقل احاديث نبوى مفيد به حال مردم و راهنماييهاى كمال‌بخش خوددارى مىكرده است ؟ ترديدى نيست كه اين حالت در او بسيار شگفت است .\r\nابو بكر بن عبد الله صنعانى روايت مىكند : نزد مالك بن انس بوديم و او از ربيعة الرأى سخن به ميان آورد ؛ خواهان توضيح بيشتر شديم ، او گفت : چه مىكنيد با ربيعه كه در زير آن طاق خفته است ؟ پس از آن ربيعه وارد شد ، به او گفتيم :\r\nچگونه است كه مالك براى تو احترام قايل است ولى تو به خودت توجه نمىكنى ؟\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nبه او گفت : آيا نمىدانيد كه كسب ذره‌اى حرمت حكومتى ، از دانش بهتر است ؟ [ 17 
  ] به هر تقدير اقبال يار مالك شد و مقام و مرتبتى يافت و مذهبش مقبول واقع گرديد و كتابش موقعيتى پيدا كرد كه درباره‌اش گفتند : پس از قرآن در زمين كتابى صحيحتر از كتاب مالك نيست . در عبارت آمده است : در زمين كتابى از كتاب مالك به قرآن نزديكتر نيست .\r\nانتشار و رواج مذهب مالك به دست قاضيان و پادشاهان صورت گرفت ؛ چنان كه در اندلس به سبب فشار و تحميل فرمانرواى آن ديار ترويج شد . وقتى به فرمانرواى اندلس به سبب فشار و تحميل فرمانرواى آن ديار ترويج شد . وقتى به فرمانرواى اندلس خبر رسيد كه مالك به محض شنيدن سيره و روش حكمران اندلس شگفت‌زده شده و گفته است از خداوند مىخواهيم كه سرزمين ما را به وجود چنين پادشاهى زينت بخشد ، چون اين گفتار مالك به پادشاه اندلس رسيد ، مردم را وادار كرد كه از مذهب مالك پيروى كنند . اين امر از نيرومندترين عوامل رواج مذهب مالك بود . مردم نيز در مقام اطاعت از قدرت و خضوع در برابر حكمران به مذهب مالك گردن نهادند ، بدون اينكه بدانند دليل امتياز و برترى آن در چيست .\r\nمذهب مالك در آفريقا به وسيله قاضى سحنون رواج يافت . مقريزى مىگويد : هنگامى كه معزباديس فرمانروا شد ، تمامى مردم آفريقا را وادار به ترك ديگر مذاهب و فقط پيروى از مذهب مالك كردند . به اين ترتيب مردم آفريقا و اندلس جملگى پيرو مذهب مالك شدند ، چرا كه دنياطلبى خود و علاقه پادشاه را در اين مىديدند . زمانى كه قضاوت و فتوى در تمامى شهرها منحصرا بر اساس مذهب مالكى بود ، توده‌هاى مردم نيز ناگزير به اطاعت و پيروى از آن بودند ، و بدين ترتيب اين مذهب همه جا نفوذ كرد و مقبوليت تام و عام يافت . اينها بود دليل رشد و گسترش مذهب مالكى نه شايستگى و قدرت معنوى آن . در آن سامان اين مذهب بر اساس زور حكومت ، كه مردم را بدون آگاهى و علم به اطاعت مىخواند ، توسعه يافت ؛ همان گونه كه در مغرب اقصى نيز ، به دليل علاقه پادشاه ، و پذيرش دستور و فرمايش او ، عموميت پيدا كرد ، نه به دليل استقلال معنوى آن مذهب از حكومت و قدرت اجرايى آن . دولت تاشفين در سدهء پنجم هجرى در اندلس پديد آمد ، دومين حكمران آن على بن يوسف بن تاشفين بود كه در دوران او فقيهان داراى نفوذ و اعتبار شدند ، و در نزد او كسى محترم و عزيز بود كه مالكى بود . در روزگار اين فرمانروا كتابهاى مربوط به مذهب مالكى فراوان شد و بر اساس اين كتابها عمل مىگرديد و بقيه متون\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nاز رونق افتادند . كار به آنجا رسيد كه قرآن فراموش و احاديث نبوى متروك شد ، و افراد به ميزانى كه به كتب مذهب مالكى توجه نشان مىدادند ، به قرآن و حديث توجه نمىكردند .\r\nاين شيوه جز بدعت سياست و حكومت ، نبود ، و براى امت ، بهتر بود كه حكومت و سياست در اين گونه امور دخالت نكند ، چون در آنجا كه حكومت امر معينى را به مردم تكليف مىكند و كسى از آن اطلاعى ندارد ، مردم قادر نيستند صلاح كار خود را بدانند . مذهب مالكى مانند همتايش مذهب حنفى كه نمونه‌اى شد براى مذهب مالك ، با دخالت و اعمال نظر پادشاهان و قاضيان رونق و گسترش يافت . اگر روزگارى اين مذهب در برخى از جاها كم فروغ مىشد ، بلافاصله قضاوت مالكى از سوى پيشوايان اين مذهب به قاضيان سپرده مىشد ، و در پى بىآن مذهب مالكى رونق مىيافت و مردم به آن گرايش نشان مىدادند . به همين دليل بود كه روزگارى اين مذهب در مدينه منزوى بود ، اما وقتى كه ابن فرحون به قضاوت گمارده شد ، رونق دوباره‌اى يافت .\r\nبنابراين روشن است كه انتشار اين مذاهب ، نه به دليل اعتقاد ( آگاهانه ) مردم بود ، بلكه در واقع در ميان امت ضعيفانى بودند كه در مهمترين امور از قدرتمندان تقليد مىكردند ، و حال آنكه بهتر مىبود كه مردم با استقلال و بصيرت عمل مىكردند ، و فتوى را از اهلش مىآموختند . اما به راستى چگونه چنين امرى تحقق مىيافت ، در حالى كه حكومتها كوشش داشتند تمامى كردار و رفتارشان را به نام دين جلوه بخشند ، و امر قانون‌گذارى و فتوى را به دست قاضيانى مىسپردند كه ، جز معدودى از آنان ، در مبارزه با دنياطلبى شكست خورده بودند .\r\nابن حزم مىگويد : دو مذهب در آغاز كار به اتكاى قدرت و حكومت رواج يافتند : نخست مذهب ابو حنيفه است ، كه با احراز مقام قاضى القضاتى ابو يوسف پررونق شد ، زيرا در روزگار او كسى نمىتوانست قاضى شود مگر اينكه از شاگردان و يا منسوبين او و مذهبش باشد .\r\nدومين مذهب ، مذهب مالك است ، كه در سرزمين ما اندلس رواج يافت .\r\nدليل قدرت يافتن اين مذهب اين بود كه يحيى بن يحيى [ 18 
  ] مرتبتى بلند نزد پادشاه داشت و در قضاوت مورد قبول بود ، و در سرتاسر اندلس كسى نمىتوانست به قضاوت منصوب شود مگر آنكه با مشورت و انتخاب وى باشد ؛ او نيز تنها ياران و شاگردانش را به قضاوت مىگماشت . مردم نيز در گرايش به دنيا شتاب دارند ، و لذا\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nبديهى است سراغ كسانى بروند كه آنان را در برآوردن اهدافشان اميد دهد و يارى كند . [ 19 
  ]\r\nشاه ولى دهلوى مىگويد : مذهبى در سراسر جهان رواج پيدا مىكرد كه پيروان و يارانش مشهور بودند ، و پست قضاوت و فتوى به آنان سپرده مىشد ، و تأليفاتشان شهرت مىيافت ، و تحقيقات آشكارى در اين زمينه صورت مىگرفته ؛ ولى هر مذهبى كه پيروانش سست و بىتلاش بودند ، و مقام قضاوت و فتوى را در اختيار نداشتند ، و مردم رغبتى به آن نشان نمىدادند ، پس از مدتى محو مىشد و از ميان مىرفت .\r\nاين تعليل و تحليل از گسترش و رواج مذاهب ، مورد اتفاق تمامى دانشمندان و مورخان است ، تا آنجا كه بين مردم شهرت يافته است كه « ان الناس على دين ملوكهم » . در ضمن اين بحث اشارتى به اين حقيقت شده و به آن توجه داده شده است .\r\n\r\nمذهب شافعى\r\nاين مذهب منسوب است به امام محمد بن ادريس بن عباس بن عثمان بن شافع بن سائب بن عبيد بن عبد يزيد بن هاشم بن مطلب ( 150 - 198 ه . ) . گفته‌اند كه شافع مولى ابو لهب بود ، و از عمر خواست تا او را مولى قريش گرداند ، اما او نپذيرفت ؛ پس از آن ، از عثمان خواست و او چنين كرد .\r\nمذهب شافعى ابتدا در مصر رواج پيدا كرد و پيروان بسيار يافت و پس از آن در بغداد و اغلب نواحى خراسان گسترش يافت . بعد از سال 300 ه . بخشى از آراء شافعى در آفريقا و اسپانيا نفوذ كرد و در آن ديار قدرت يافت . در روزگار ايوبيان ، كه خود شافعى بودند ، اين مذهب قدرت و شهرت فراوان به دست آورد . حكمرانان ايوبى فعالانه به يارى مذهب شافعى پرداختند و براى تقويت آن مدارسى براى فقيهان شافعى ساخته و كار قضاوت را به آن فقيهان اختصاص دادند . در عهد فاطميان ، كه پيش از ايوبيان فرمانروايى داشتند ، مذهب غالب در مصر مذهب شيعى بود . اين مذهب در دانشگاه الأزهر و ديگر مراكز علمى تدريس مىشد ، اما صلاح الدين ايوبى تدريس مذهب شيعى را برانداخت و به تبليغ مذهب شافعى و حنفى و مالكى پرداخت ؛ براى آن سه مذهب مدارس بسيارى بنياد نهاد و مردم را تشويق كرد تا اموال و املاك زيادى را وقف آن مذاهب بكنند ، و از آنها پيروى نمايند ، و مذاهب\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nديگر را رها سازند .\r\nپس از صلاح الدين مذهب شافعى رونق بيشترى گرفت ، زيرا پادشاهان ايوبى شافعى بودند . مذهب شافعى در ابتداى رواج در مصر عرصه را بر مذهب مالكى تنگ كرد و سرانجام پيروزى به دست آورد ، تا آنجا كه مالكيان مصر ، در هراس از اينكه مردم مذهب مالكى را فراموش كنند ، عليه شافعيان به ستيزه برخاستند ، و كار به آنجا كشيد كه دست به كشتار آنان زدند . علت پيروزى مذهب شافعى پشتيبانى و حمايت بنى عبد الحكم از آن مذهب بود ، چرا كه آن خاندان از موقعيت مهم و منزلت بلندى در مصر برخوردار بود . ابو محمد عبد الله بن حكم بن اعين بن ليث ، از حاميان و مبلغان مذهب شافعى بود . وى در آغاز پيرو مذهب مالك بود كه پس از اشهب به رياست آن مذهب رسيده بود . وقتى كه شافعى وارد مصر شد و بر منزل او فرود آمد ، او را بسيار احترام كرد و پذيرايى گرمى از ميهمان به عمل آورد ؛ تا اينكه شافعى در خانه او درگذشت . پس از آن ابو محمد مذهب مالك را رها كرد و به مذهب شافعى روى آورد ، و نوشته‌هاى شافعى را براى خود نوشت .\r\nبا اينكه شافعى رعايت حرمت حكومت را كرده بود ، و از طرف هارون الرشيد نامه‌اى براى امير مصر آورده و در آن تقاضا شده بود كه احترام او را نگه دارند ، در عين حال بين او و مالكيان ناسازگارى پديد آمد ، هر چند كه پيروزى نهايى از آن او شد .\r\nسفر شافعى به مصر در سال 198 ه . روى داد . گفته شده است كه او با امير عبد الله بن عباس بن موسى عباسى به اين سفر رفت . در مصر جمعى از بزرگان مانند بنى عبد الحكم ، ربيع بن سليمان ، ابو ابراهيم اسماعيل بن يحيى مزنى و بويطى به شافعى گرويدند و آراء او را نوشتند و مذهب او را منتشر كردند .\r\n\r\nمذهب حنبلى\r\nاين مذهب به امام احمد بن محمد بن حنبل بن هلال بن اسد بن ادريس بن حيان بن عبد الله بن انس بن عوف بن قاسط بن مازن بن ذهل بن شيبان ( 164 - 241 ه . )\r\nمنسوب است . وى در بغداد متولد شد و در همانجا درگذشت .\r\nمذهب حنبلى ، كه آخرين مذهب پديد آمده از مذاهب چهارگانه از نظر زمانى است ، در بغداد شكل گرفت . اين مذهب در خارج از بغداد چندان شهرت و توسعه نيافت ، و به اندازه مذاهب ديگر رواج پيدا نكرد . در سدهء هفتم هجرى مذهب حنبلى در مصر پيروان اندكى داشت ، اما در سال 738 ه . هنگامى كه عبد الله بن\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nمحمد بن محمد بن عبد الملك حجازى به مقام قضاوت رسيد ، اين مذهب در مصر قدرت و رواج يافت .\r\nابن خلدون مىگويد : احمد بن حنبل عمدتا به اصالت حديث معتقد بوده و براى تفسير حديث از حديث يارى مىگيرد و بدين جهت كمتر به اجتهاد پرداخته است ، و بدين دليل پيروان چندانى پيدا نكرد . اكثر حنبليان در شام ، عراق ، بغداد و اطراف آن اقامت داشته و بيش از همه به حفظ سنت و روايت حديث اهتمام نموده‌اند .\r\nدر نظر پيشينيان ، احمد اهل حديث شمرده شده است نه فقيه ، و لذا در اختلاف بين فقها ، مذهب فقهى او مطرح نشده است . ابن جرير طبرى مىگويد : او مرد حديث است نه مرد فقه . مقدسى نيز او را از محدثان شمرده است نه از فقها . ابن قتيبه در كتاب « المعارف » خود ابن حنبل را در شمار فقها نياورده است . ابن عبد البر در كتابش « الانتقاء » فقط به ذكر نام مالك ، شافعى و ابو حنيفه بسنده كرده است .\r\nبه هر حال مذهب حنبلى از نظر رونق و گسترش ، در سطح محدودترى نسبت به مذاهب ديگر قرار دارد ، هر چند كه پيروان اين مذهب اين قلت را مايه مباهات خود مىدانند . آرى آنان زمانى كه مصلحت ايجاب كرد بين خود پيوند و ارتباط استوارى پديد آوردند و در بغداد عظمتى به هم زدند ، تا آنجا كه در روزگارى سبب اضطراب حكومت شدند . در آن مقطع حنبليان با شعار امر به معروف و نهى از منكر ، اقتدار قابل توجهى يافتند ، و به آزار و اذيت مخالفانشان از مذاهب ديگر دست زدند . تا اينكه حكومت آن تلاشهاى نامنظم را سركوب كرد ، و حوزهء كار و دعوت آنها را محدود نمود .\r\nمذهب حنبلى جز در سرزمين نجد ياوران و مبلغانى نيافت . زمانى كه در نجد شرايط مساعدى پديد آمد ، محمد بن عبد الوهاب در بستر آن شرايط براى استمرار و بقاء حنبلىگرى كوشيد . با اينكه مذهب احمد و شهرت آن مرهون شهرت محمد بن عبد الوهاب و وهابىگرى است ، اما نمىتوان انكار كرد كه ابن تيميه و شاگردش ابن قيم جوزيه در انتشار و رواج مذهب ابن حنبل حق تقدم دارند . در واقع آن دو از قهرمانان دعوت حنبلىگرى به شمار مىروند ، و ابن عبد الوهاب مذهب نوين خود را از آن دو برگرفته است .\r\nبا اين همه در حال حاضر پيروان حنبلىگرى ، در مقام مقايسه با ديگر مذاهب موجود در جهان اسلام ، در اقليت قرار دارند .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n\r\nقدرت و انتشار مذاهب\r\nبا توسل به ابزارهايى كه اشاره شد ، و نيز با استفاده از شيوه‌هاى ترغيب كنندهء ديگر كه فرمانروايان از آنها سود مىجستند ، و با بهره‌گيرى از هراسى كه مردم از صاحبان قدرت و نفوذ داشتند ، مذاهب مورد اشاره در ميان مردم شهرت و اعتبار يافتند ؛ شرايطى كه مردم از آزادى انتخاب و آگاهى لازم برخوردار نبوده و هيچ راهى براى كشف حقيقت پيچيده نداشتند ، و نيز گريزى از اطاعت محض در برابر فرمانروا نبود .\r\nحال آنكه عدم دخالت حكومت‌گران در اين گونه امور به مصلحت امت و به نفع دين و دنياشان بود ، چرا كه اين دخالتها مردم را به تعصبها و درگيريها و تعارضاتى كشاند ، كه در پى بىآن فتنه‌هايى پديد آمد و در اين عرصه ، بىگناهانى قربانى شدند كه خالصانه به توحيد و نبوت حضرت محمد ( ص ) ايمان داشتند . اين اختلافات به ايجاد فرقه‌هايى انجاميد ، و زلالى امت را آشفت ، و پس از الفت ديرين ، آنها را به پراكندگى دچار كرد و برادرى ، به دشمنى مبدل شد .\r\nبا توجه به مطالب ياد شده مىتوان با دليل نشان داد كه التزام حكومت‌گران به مذهب ، انحرافى بود كه توده‌هاى مسلمان را بدون دليل و برهان به دنبال خود كشيد .\r\nمتوقف شدن قانون‌گذارى اسلامى ، و محدود شدن قانون‌گذارى به آراء چهار تن ، موجب جمود انديشه شد ، و جمود فكر قانون‌گذارى و اجتهاد نيز صرفا به نفع اغراض طبقه حاكمه بود ؛ طبقه‌اى كه تظاهر به پيروى از دين مىكرد ، حال آنكه بهره‌اى از دين نداشت .\r\nپيشوايان و بنيانگذاران مذاهب چهارگانه چنين سرانجامى را نمىپسنديدند و حتى بر عليه آن فتوى داده بودند . گفته‌هاى آنان حكايت از آن دارد كه نبايد پايبند قول و نظر كسى بود . اين مالك بن انس است كه مىگويد : « من بشرى هستم كه درست و نادرست مىگويم ، از اين رو گفته‌ام را به كتاب و سنت عرضه كنيد » .\r\nابو حنيفه مىگويد : « اين نظر من است ، و آن را بهترين مىدانم ، در عين حال هر كس خلاف آن را ثابت كند ، پذيرايم » . شافعى مىگويد : « اگر گفته‌ام با حديث ناسازگار بود ، آن را به ديوار بزنيد » . احمد بن حنبل مىگويد : « كسى كه دچار تنگ‌نظرى است ، در دينش از شخصيتها تقليد مىكند » ؛ و نيز او گفت : « در دين از بزرگان تقليد نكن ، چرا كه آنان از خطا مصون نيستند » . به زودى در اين مورد سخن\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nخواهيم گفت .\r\nبه هر تقدير مذاهب اربعه توانستند به پيشرفت و كسب ارزشهاى معنوى دست يابند ، زيرا همواره مورد توجه خلفا و زمامدارانى بودند كه در پى هم مىآمدند و على رغم اختلافات و درگيريهايى كه داشتند ، متظاهر به دين بودند . توجه قدرت و حكومت رنگى از عظمت و اعتبار به دين مىزند ، اما اين رنگ‌آميزى سياسى است نه طبيعى . بنابراين اعمال قدرت و نيز استفاده از عوامل تشويق و ترغيب سبب گسترش روزافزون مذاهب چهارگانه شد ، و اگر غير از اين بود ، قطعا بقايى نداشتند كه با هم به رقابت برخيزند .\r\nبعدها حادثه مهمترى روى داد . در سال 645 ه . ( در زمان خلافت مستعصم ) مدرسان مدرسهء مستنصريه را به خانهء وزير فرا خواندند . وزير از آنان خواست كه مطلبى از آثار خود نقل كنند ، و هيچ فقيهى را به آن مطالب مقيد نسازند . بلكه فقط آراء مشايخ گذشته را به عنوان رعايت ادب و تبرك نقل كنند . جمال الدين عبد الرحمن بن جوزى در پاسخ گفت اطاعت مىشود . سراج الدين عبد الله شرمساحى مالكى گفت : دوستان و ياران ما شرحى بر متون كهن ندارند ، در عين حال مسائل اختلافى را تدوين و هماهنگ خواهيم كرد . شهاب الدين زنجانى شافعى و قاضى القضاة عبد الرحمن بن لمغانى حنفى گفتند : مشايخ ما شخصيتهايى بودند ، و ما هم كسى هستيم .\r\nوزير پاسخهاى ياد شده را به مستعصم گزارش كرد . او ، كه پس از پدرش مستنصر به خلافت رسيده بود ، تمامى آنان را احضار كرد و از آنان خواست كه براى رعايت احترام مشايخ گذشته فقط آراء آنها را نقل كنند . جملگى در پاسخ گفتند كه اطاعت مىشود . دو مدرس شافعى و حنفى ياد شده نيز از آنها جدا شده و از توجه به خود چشم پوشيدند .\r\nمقريزى مىگويد : چون ظاهر بيبرس بندقدارى در مصر سلطنت يافت ، در مصر چهار قاضى از چهار مذهب فقهى ( حنفى ، شافعى ، مالكى و حنبلى ) به قضاوت گمارده شدند . اين اقدام كه از سال 665 ه . آغاز شد ، چندان ادامه يافت كه در سرتاسر جهان اسلام غير از چهار مذهب ياد شده مذهبى به رسميت شناخته نشد .\r\nبراى پيروان اين مذاهب در ديگر نقاط جهان اسلام ، كاروانسراها و عبادتگاهها و خانقاههايى ساخته شد . با پيروان ديگر مذاهب ستيزه ادامه يافت و مذهب آنان مورد انكار قرار گرفت . از آنان هيچ كس به قضاوت گمارده نشد و در محاكم قضايى\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nشهادت هيچ كس جز پيروان مذاهب رسمى پذيرفته نگرديد و كسى از اينان به مقام امامت جمعه و خطابه و تدريس منصوب نشد . كسى در اين ايام نمىتوانست مقلد هيچ مذهبى جز مذاهب چهارگانه باشد . در طى آن روزگار فقيهان ، ديگر مذاهب را تحريم كردند و فقط پيروى از يكى از مذاهب رسمى را مجاز شمردند .\r\nاستاد عبد المتعال صعيدى ، يكى از عالمان الأزهر ، در كتابش « ميدان الاجتهاد » مىگويد : « عباسيان چون ديدند ابزار خشونت و زور ديگر كارساز نيست ، بر آن شدند كه مردم را از راه تعليم و آموزش جلب كنند . براى تحقق اين هدف كوشيدند عالمانى تربيت كنند كه در اختيار آنان باشند ، و لذا از همان آغاز اموال و پول فراوانى به آنان بخشيدند . حال آنكه مسئلهء آموزش همواره در ميان امت اسلامى دور از سلطهء حكومت و قدرت جريان داشته است ؛ همان‌گونه كه امروز نيز جوامع پيشرفته در اروپا و آمريكا ، چنين است ، و مسلمانان در آن جوامع آموزش را در مساجد تهى از سلطه و سلطه‌گر انجام مىدهند ، و عالمانى را در اين مساجد تربيت مىكنند كه در كارها جز خدا را در نظر ندارند ، و از تمايلات هيچ حاكمى پيروى نمىكنند ، و در برابر هيچ ستمگرى خضوع نمىنمايند . اما عباسيان تصميم گرفتند اين شيوه پسنديده را كنار بگذارند ، و خود امر آموزش را به عهده بگيرند . اين بود كه به جاى مساجد به تأسيس مدارس اقدام نمودند و براى تشويق علما ، اوقاف بسيارى ايجاد كردند تا از اين طريق آنها را زير سلطه خود بگيرند . ممالك زير نفوذ دستگاه خلافت نيز اين شيوه را پذيرفتند . بدين ترتيب مسئلهء تعليم و آموزش از دست مردم بيرون آمد و در اختيار حكومت قرار گرفت ، و در نهايت اين ترفند در عالمان اثر گذاشت و آنان را تسليم ارادهء فرمانروايان ساخت ، تا آنجا كه قدرت مخالفت با حاكمان را از دست داده و حتى كوچكترين نصيحت به زمامداران را نيز فراموش كردند .\r\nمدرسه « بيهقيه » كه به بيهقى ( د 450 ه . ) منسوب است ، نخستين مدرسه از اين نوع بود كه بنا نهاده شد و پس از آن به دستور امير نصر سبكتكين مدرسه « سعيديه » در نيشابور احداث شد . سپس وزير نظام الملك در سال 459 ه . مدرسهء « نظاميه » را در بغداد پديد آورد ، و براى گشايش آن جشن بزرگى ترتيب داده شد . . .\r\nبعد صلاح الدين ايوبى به مصر آمد و مدارسى را براى آموزش در آن سامان بنياد نهاد . وى در سال 566 ه . مدرسه « ناصريه » را براى آموزش مذهب شافعى ، و در سال 572 ه . مدرسه « صلاحيه » را در قرافة الصغرى « در كنار آرامگاه امام شافعى ساخت ،\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nو براى بازديدكنندگان آن ماهانه چهل دينار مقرر كرد ، و نيز دستور داد هر روز شصت رطل نان و دو مشك آب رود نيل وقف مردم كنند . مدرسه‌اى ديگر در كنار آرامگاه حسينى ساخت ، و خانه عباس عبيدى را مدرسه‌اى براى حنفيان كرد » .\r\nهدف صلاح الدين از تأسيس اين مدارس ، فقط احياء مذاهب سنى و محو مذهب شيعى بود ، كه پيش از او فاطميان مصر آن را رواج داده بودند . براى اين منظور او مردم را تشويق كرد تا اموال زيادى را وقف اين مدارس كنند ؛ مردم نيز به مذاهب مزبور روى آورده و ديگر مذاهب فراموش شدند .\r\nپس از آن ، دوران مستنصر [ 20 
  ] عباسى فرا رسيد . او در سال 625 ه . مدرسه « مستنصريه » را در بغداد بنا گذاشت ، كه در سال 631 ه . ساختمانش پايان يافت .\r\nوى پول بىاندازه‌اى صرف بناى آن كرد و براى افتتاح آن جشن با شكوه و عظيمى برپا شد ، كه خود او ، نايب الوزارة ، واليان ، حاجبان ، قاضيان ، استادان ، فقيهان ، مشايخ تصوف ، واعظان ، قاريان ، شاعران و گروهى از تاجران بزرگ خارجى در آن شركت كردند ؛ و براى هر مذهب مدرسه‌هايى و براى هر مدرسه شصت و دو تن را برگزيد ، كه از ميان آنان كسانى به عنوان استاد و كسانى به عنوان استاديار انتخاب شدند . از استادان مىتوان از محيى الدين محمد بن يحيى بن فضلان شافعى ، و رشيد الدين عمر بن محمد فرغانى حنفى ياد كرد ؛ از نايبان مىتوان از جمال الدين عبد الرحمن بن يوسف بن جوزى ، و ابو الحسن عليا مغربى نام برد . براى آنان شانزده تن استاديار نيز انتخاب كرد ، كه هر مذهبى داراى چهار كمك استاد بود .\r\nمستنصر جانب قبله را به چهار قسمت تقسيم كرد ، و هر جانب را به يكى از چهار مذهب اختصاص داد : يك چهارم سمت راست را به شافعى ، يك چهارم سمت چپ را به حنفى ، يك چهارم داخلى راست را به حنبلى ، يك چهارم داخلى چپ را به مالكى بخشيد . خليفه در قبالهء وقف خود شرط كرد كه شمار فقيهان مستنصريه دويست و چهل و هشت تن باشند ، كه سهم هر طايفه‌اى شصت و دو فقيه مىشد . وى براى اين فقيهان مال فراوان و امكانات رفاهى دائمى مقرر كرد تا با اين وسايل و ديگر ابزار مردم را به مذاهب رسمى تشويق كنند .\r\nاين گونه بود كه مردم به فراگيرى معارف مذهبى مذاهب چهارگانه راغب شده و از مذاهب ديگر چشم پوشيدند ، چرا كه از چنين اوقاف و امكانات فريبنده‌اى برخوردار نبودند . جوانان و پيران در چنين مدارسى در چهار چوب مذاهب چهارگانه به تحصيل و تحقيق روى آوردند ، و در حين تحصيل طعن و نقد مذاهب ديگر را\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nمىشنيدند ، و در نتيجه دلهايشان انباشته از كينه و دشمنى نسبت به كسانى مىشد كه مذهب خود را به نفع يكى از چهار مذهب رها نمىكردند .\r\n\r\nنتيجه‌گيرى بحث\r\nبا توجه به آنچه گذشت ، اين حقيقت آشكار مىگردد كه عامل اساسى در پيدايى انديشه التزام به مذهب فقهى معين ، و بسته شدن باب استنباط احكام شرعى ، قدرت و حكومت بود . اينكه مذاهب چهارگانه استمرار يافته و پيروان زيادى پيدا كردند ، به دليل ايجاد امكانات تشويق‌كننده و برانگيزنده بود . اگر مذاهب ديگر نيز از چنين عوامل و امكانات بقاء برخوردار بودند ، بىگمان استمرار مىيافتند و توده‌هاى مردم از آنها پيروى مىكردند ، و در مقابل مذاهبى كه با اقبال مواجه شدند مورد مخالفت قرار مىگرفتند . اما چون قدرتى از آنها حمايت نكرد ، از عرصه وجود برافتادند ، و اين كنار رفتن به دليل عدم صلاحيت ذاتى آن مذاهب نيز بود .\r\nمذهب حنفى از حمايت تشويق كنندهء بيشترى برخوردار شد . اين مذهب در اوايل عهد عباسى كه دولت مذهب را مبناى قانون‌گذارى مىشمرد شكل گرفت ، و مقام قاضى القضاتى به اهل رأى سپرده شد ، و پيروان ديگر مذاهب چندان مشاركتى در امر قضا نداشتند .\r\nپس از بر افتادن عباسيان تركان ، كه خواستند خود را واجد شرايط خلافت اسلامى قلمداد كنند ، ناچار به مذهب حنفى گردن نهادند . بر اساس حديث « خلافت از آن قريش است » . يكى از شروط خلافت قرشى بودن بود ، و حنفيان چنين شرطى را لازم نمىدانستند . نخستين كسى كه قرشى نبود و به خلافت رسيد ، سلطان سليم فاتح بود ، و حنفيان خلافت او را تأييد كردند . اينان معتقد بودند كه خليفه از پنج راه به خلافت مىرسد : 1 - شمشير ، 2 - انتخاب ، 3 - وصايت ، 4 - حمايت محرومان ، 5 - امانتدارى . حنفيان براى توجيه شرعى خلافت عثمانى مىگفتند آثار بازمانده‌اى كه از پيامبر در اسلامبول موجود است ، آثارى است كه پس از هجوم مغولان بر بغداد مصون مانده ، و خليفه عباسى آنها را به مصر و قاهره فرستاده ، و سرانجام سلطان سليم آنها را از قاهره به اسلامبول آورده و در صندوقى از نقره نگهدارى مىكند . اين آثار عبارتند از : جامه پيامبر ، يك دندان پيامبر ، تارهاى موى پيامبر ، كفش پيامبر ، قطعه‌اى از پرچم رسول خدا ، ظرفى آهنى و رداى امام ابو حنيفه . [ 21 
  ]\r\nبدين ترتيب مىبينيم كه زمينه‌ها و عوامل انتشار مذاهب همواره با سياست\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nمرتبط بوده است ، چرا كه گرايش به يك مذهب ، به قاضيان و نظر سلطان وابسته بود .\r\nحتى بسيارى از افراد صرفا به دليل نزديكى به سلطان و جلب كمك مادى او ، از مذهبى به مذهب ديگر گرايش يافتند . بسيارى از شافعيان به انگيزهء دنياطلبى به مذهب حنفى گرويدند . امير بلبغا ابن عبد الله خاصكى ناصرى ، كه فرمانروايى بزرگ و صاحب اقتدار و ابهت بود ، در مذهب حنفى تعصب مىورزيد ، و هر كس كه به اين مذهب مىگرويد از عطاياى زياد او برخوردار مىشد ، و حقوق ماهانه برايش مقرر مىگرديد . وى در اواخر عمر كوشش كرد مذهب حنفى را جانشين مذهب شافعى كند . [ 22 
  ]\r\nزمانى كه ابو البركات حنفى به مذهب حنبلى گراييد ، حنفيان آزارش كردند و او مذهب شافعى را برگزيد ، از اين رو مؤيد تكريتى او را چنين هجو كرد :\r\nپيام مرا به وزير برسانيد هر چند كه اين پيام بىفايده خواهد بود پس از مذهب حنبلى تظاهر به حنفىگرى كردى و اين نبود جز به خاطر شكم‌پرستى تو مذهب شافعى را به خاطر دين‌دارى برنگزيدى بلكه دنبال خواسته‌هايت هستى ديرى نمىگذرد كه بىگمان مذهب مالك را انتخاب خواهى كرد . بفهم كه چه مىگويم . [ 23 
  ]\r\nابو بكر بغدادى حنبلى ، به خاطر دنياخواهى ، شافعى شد ، آنگاه پست قضاوت را احراز كرد . ابو المظفر يوسف بن قزغلى سبط ابن جوزى حنبلى بود ، كه پادشاه او را وادار كرد تا مذهب حنفى را بپذيرد ؛ [ 24 
  ] اين افراد بسيارند .\r\nخلاصه سخن اينكه تشويق مردم براى گردن نهادن به مذاهب چهارگانه ، سبب مىشد تا مردم به آنها گرايش پيدا كنند و ديگر مذاهب را رها سازند . اين روش سبب شد تا اكثر فقيهانى كه صلاحيت اجتهاد را داشتند به جمود و ركود دچار شده و راه تقليد گذشتگان را پيش گيرند و نعمت اجتهاد را فرو نهند .\r\nشيخ ابو ذرعه مىگويد : يك بار به استادم بلقينى گفتم با آنكه تقى الدين بن سبكى مجتهد است و ابزار اجتهاد را نيز در اختيار دارد ، چرا به اجتهاد نمىپردازد و در احكام تقليد مىكند ؟ شرم مانع از آن شد كه سخنى بگويد ، سكوت را برگزيد . اما من گفتم : به نظر من چيزى كه مانع اجتهاد سبكى شد ، اين بود كه فقيهان مذاهب چهارگانه را در چهارچوب مقررات و وظايف رسمى قرار دادند ، و اگر كسى از آن\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nمحدوده بگذرد به جايى نمىرسد و مقام قضاوت را از دست مىدهد و مردم مسائل خود را از او نمىپرسند ، و وى را به بدعت متهم مىكنند . بلقينى لبخندى زد و سخنم را تأييد كرد .\r\nدرست به همين دليل بود كه مذهب فقهى اهل بيت همواره مورد حملات ظالمانه و تهاجمات خشونت‌آميز قرار داشت ، و شيعيانى كه پيرو مذهب اهل بيت بودند در معرض خطر واقع شدند ، و مورد اتهام قرار گرفتند . در نظر حكومت‌گران و قدرت‌پرستان شيعه خارج از اسلام شمرده شد و شكنندهء وحدت مسلمانان قلمداد گشت . با اين همه شيعه در آموختن تعاليم پيامبر در احكام اسلام از طريق اهل بيت ، ثابت‌قدم و استوار ماند ، چرا كه اهل بيت همتاى قرآن و تمسك به آنان از پايه‌هاى اسلام است ، هدايت در پيروى از آنهاست ، آنان بمثابه كشتى نوح و باب « حطه » اند .\r\nشيعيان با توجه به چنان اعتقادى ، تمامى ناملايمات را در راه پاسدارى از وصيت پيامبر در مورد خاندانش تحمل كرده و در مسير هدايت آنان حركت كرده و باب اجتهاد را در همان راستا گشوده نگه داشتند و مدارس مستقل از قدرت‌ها و حكومت‌ها پديد آوردند .\r\nدر اينجا لازم مىدانم برخى از آراء پيشينيان را در باب اجتهاد و تقليد ، به اختصار ، به ياد بياوريم و تفصيل آن را در جاى خود خواهم آورد .\r\n\r\nنظرياتى پيرامون اجتهاد و تقليد\r\n« من آدمى هستم كه درست و نادرست مىگويم ، پس گفته‌هايم را بر قرآن و سنت عرضه كنيد » .\r\nمالك بن انس « اگر نظرم با حديث ناسازگار افتاد ، نظرم را به ديوار بكوبيد » .\r\nشافعى « اين رأى من است و آن را بهترين نظر مىدانم ، اما اگر كسى نظر بهترى دارد قبول مىكنم . بر كسى كه دليل فتواى مرا نمىداند ، حرام است كه به آن عمل كند » .\r\nابو حنيفه « كسى كه دچار تنگ نظرى مىشود ، از شخصيت‌ها تقليد مىكند . در دينتان از شخصيت‌ها تقليد نكنيد ، زيرا آنان نيز از اشتباه در امان نيستند » .\r\nاحمد بن حنبل\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nشخصى به احمد گفت چرا كتابى در فقه براى پيروانت تأليف نمىكنى ؟\r\nوى گفت : آيا كسى هست كه پس از كلام خدا و رسول سخنى براى گفتن داشته باشد ؟\r\n« جايز نيست آيه‌اى و يا حديثى ، به خاطر سخنى از پيشوا و يا كس ديگر ، رها شود ، و هر كس چنين كند ، در گمراهى آشكارى قرار گرفته و از دين خدا خارج شده است » .\r\nمحى الدين عربى « ما نشنيده‌ايم كسى از پيشينيان شخصى را به پيروى از مذهب معين مقيد كرده باشد ، و اگر چنين مىكردند گناهكار شمرده مىشدند ، چرا كه اگر مجتهدى مردم را تنها به پيروى از خود دعوت مىكرد ، عمل به حديث را از آنان سلب مىكرد . در حقيقت شريعت عبارت از مجموعه آراء مجتهدان است ، نه رأى مجتهدى واحد . واقعا الزامى بودن تقيد به يك مذهب از كجا آمده است ؟ حال آنكه امامان پيشين ، از اينكه ديگران را به پيروى از خود وادارند ابا داشتند . آنان مىگفتند :\r\nاگر حديثى يافتيد به آن عمل كنيد و سخن ما را به ديوار بزنيد » .\r\nشعرانى از تقى الدين بن تيميه سؤال شد ، اگر كسى در يكى از مذاهب فقيه شد و در آن بصيرت يافت ولى پس از آن احاديث صحيحى يافت ، كه براى آنها ناسخ و مخصص و معارضى نديد ، در صورتى كه بين اين احاديث و مذهبش تعارض ديد چه بايد بكند ؟ آيا بايد به مذهب خود عمل كند ، يا اينكه احاديث را اساس قرار بدهد و مذهبش را رها كند ؟\r\nابن تيميه پاسخى داد كه عين عبارت وى چنين است :\r\n« در كتاب ، سنت و اجماع ثابت شده است كه خداوند بر بندگانش اطاعت از خود و رسولش را واجب گردانيده ، و در تمامى اوامر و نواهى رسول اطاعت از كسى واجب نشده است . حتى ابو بكر ، كه صديق امت و پس از پيامبر برترين شخص شمرده شده است ، مىگويد : در صورت اطاعت از خداوند ، اطاعتم كنيد و در صورت نافرمانى ، اطاعتى بر گردن شما ندارم » .\r\nجملگى قبول دارند كه در اوامر و نواهى خدا و رسول ، هيچ كس ، جز پيامبر ، معصوم نيست ، و لذا برخى از پيشوايان گفته‌اند : سخن هر كس را مىتوان قبول يا رد كرد ، جز سخن رسول خدا ( ص ) .\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nامامان چهارگانه ، كه خداوند جملگى آنان را رحمت كند ، مردم را از تقليد در تمامى اقوال و آراء خود بر حذر داشته‌اند ، و اين اصلى است قطعى و الزامى . امام ابو حنيفه مىگويد : اين رأى من است ، و آن را بهترين يافتم ، پس اگر كسى نظر بهترى ارائه داد خواهم پذيرفت . بدين جهت بود ، وقتى برترين شاگرد ابو حنيفه ابو يوسف نزد پيشواى « دار الهجره » ( مدينه ) مالك بن انس آمد و از او در مورد « پيمانه » ، و زكات سبزيها و « اجناس » پرسيد ، و او گفت بايد به سنت نبوى مراجعه كرد . ابو يوسف گفت : اى ابو عبد الله به نظر تو بازگشتم ، اگر نكته‌اى را كه من متوجه شدم ابو حنيفه نيز متوجه مىشد بر نظر تو بازمىگشت . مالك مىگويد : من بشرى هستم كه درست و نادرست مىگويم ، پس گفته‌ام را به كتاب و سنت عرضه كنيد ؛ يا سخنى همانند اين سخن . شافعى مىگويد : چون حديثى با سخنم ناسازگار افتاد ، سخنم را به ديوار بزنيد ، و زمانى كه سخنم را مستند يافتيد ، آن را بپذيريد . [ 25 
  ]\r\n« كسى كه فضل خداوندى را به افراد خاصى اختصاص مىدهد ، و فهم شريعت مطهر را در اين روزگار ناممكن مىداند ، پيش از هر چيز بر خداوند ، و آنگاه بر آيينى كه براى تمامى كسانى كه به كتاب خدا و سنت نبوى تعبد مىورزند ، گستاخى مىكند . اگر تعبد به قرآن و سنت به مردمان روزگاران پيشين اختصاص داشت و براى متأخران جز تقليد از گذشتگان راهى نيست ، و اينان قادر نيستند قرآن و سنت را بفهمند ، پس راه چاره اين همه تفرقه باطل و جدايى چيست ؟ ، و آيا نسخ ديانت غير از اين است ؟ خداوند منزه است از اين نسبت ، و اين بهتان بزرگى است » . [ 26 
  ]\r\nحسن خان « بر انسان لازم نيست به مذهب فقهى معين ملتزم باشد ، و روا نيست جز از پيشوايى كه داراى تمامى صفات و شرايط لازم است [ پيامبر 
  ] تقليد كند ، و آدمى مىتواند به دو نظر متضاد در مورد دو مسأله ، كه هيچ كدام به ديگرى وابسته نيست ، عمل كند ، و اين عمل او باطل نيست ، هر چند كه در همين مورد به فتواى عالم ديگرى عمل كرده باشد ، زيرا امضاء و تأييد قاضى غير قابل نقض است » .\r\nابن عابدين « آگاه باش ، مقلد در امورى كه تقليد مىكند ، اطمينان ندارد . تقليد به معناى ناديده گرفتن عقل و انديشه است ، چرا كه خداوند عقل را براى فهم و تعقل آفريده .\r\nچه زشت است كسى چراغى را كه به دستش داده‌اند تا راه را ببيند خاموش كند و در تاريكى راه برود . توجه داشته باش ، تمامى پيروان مذاهب شخصيتى را در دلهايشان\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nبزرگ كرده و از آراء او بدون تعقل و دليل پيروى مىكنند ، و اين عين گمراهى است ؛ چرا كه شايسته است به گفته توجه شود نه به گوينده » . [ 27 
  ]\r\nجمال الدين بن جوزى « بدانيد خداوند هيچ يك از بندگانش را مكلف نكرده است كه حنفى يا مالكى يا شافعى و يا حنبلى باشد ، بلكه بر بندگان تكليف كرده ايمان به بعثت پيامبر بياورند و به شريعتش عمل كنند » . [ 28 
  ]\r\nعبد العظيم مكى « از شگفت‌ترين چيزها اين است كه فقيهان مقلد ، ضعف پيشوايان را دريابند و قدرت دفاع از آن را نيز نداشته باشند ، در عين حال از پيشوا تقليد كنند ، و كسانى را كه بر اساس قرآن و سنت و قياس درست در مذهبشان نظر مىدهند ، فقط به دليل جمود نسبت به امام خود ، كنار بزنند . اين شيوه راهى است براى تأويل قرآن و سنت به تأويلات دور و باطل ، و نيز تدبيرى است براى حفظ و تأييد تقليد كنندگان ، و مردم نيز بر همين اساس از آنان پيروى مىكنند . چنين مىشود كه مذاهب پديد مىآيند و پيروان متعصبى پيدا مىكنند ، و هر يك از آنان ، على رغم در دست نداشتن دلايل قوى ، چنان از امامشان پيروى مىكنند كه گويى از پيامبر مرسل فرمان مىبرند ؛ اين دور افتادن از حق ، و فاصله گرفتن از صواب است ، كه هيچ آدم عاقلى به آن تن نخواهد داد » . [ 29 
  ]\r\nعز الدين عبد السلام « شايسته است كه فقيهان فقط به يك امام بسنده نكنند ، و در هر مسأله‌اى به درست‌ترين دليل ، كه به دلالت قرآن و سنت استوار نزديكتر باشد ، تكيه نمايند ، و اين كار براى آنان آسان است . بر آنان لازم است كه در رأى و نظر از تعصبات و تفرقه‌ها اجتناب كنند ، چرا كه روى آوردن به اين شيوه‌ها زمان را تباه و صفا را زايل خواهد كرد . روايت درستى از شافعى در دست است كه او ديگران را از تقليد خود و ديگران نهى كرده است » . [ 30 
  ]\r\nابو شامه « بسته شدن باب اجتهاد ، نه تنها به معناى ضربه زدن به آزادى فكر است ، بلكه ضربه بر خود اسلام هم هست ، چرا كه گفتيم اسلام براى تمامى مردم است ، و اين آيين نازل شده است تا در اعصار و دورانهاى مختلف و ملل گونه‌گون قابل اجرا باشد ، و حال آنكه اكنون پس از هزار سال مىبينيم مسلمانان به جمود و ركود دچار\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nشده‌اند » . [ 31 
  ]\r\nمحمد على « اكنون مىتوانم بگويم كه منع اجتهاد با استفاده از راههاى ظالمانه ، و با توسل به زور و اغوا از طريق پول ، صورت گرفته است . ترديدى نيست اگر اين وسايل و امكانات در اختيار مذاهب ديگر نيز قرار گرفته بود ، اكنون توده‌هاى مردم از آنها پيروى مىكردند ، و چه بسا مورد تأييد كسانى بودند كه اكنون در صف مخالفين قرار دارند . اكنون ما مىتوانيم خود را از قيد مذاهب چهارگانه‌اى كه از طريق فاسد و ناصواب بر ما تحميل كردند ، آزاد كنيم ، و در احكام دينمان به اجتهاد روى آوريم ، زيرا كه منع آن با خشونت و زور انجام شده است ؛ حال آنكه اسلام امور را فقط از طريق رضايت و شورى بين مسلمانان قابل تحقق مىداند ، چنان كه خداوند در آيه 28 سورهء شورى فرمان ميدهد :  وَ أَمْرُهُم شُورى بَيْنَهُم  . [ 32 
  ]\r\nعبد المتعال صعيدى ( از عالمان الأزهر ) « گاه برخى از تقليدكنندگان مىپندارند كه امامشان عين شريعت است ، تا آنجا كه از نسبت دادن هر نوع فضيلتى به عالمى جز امام خود بيزارند . حتى اگر اين مقلدين خود به اجتهاد برسند ، و در مسائل صاحب نظر شوند ، ولى به امامشان پيوند نداشته باشند ، مورد انكار قرار مىگيرند ، و تيرهاى نقد بر آنها مىبارد ، و منحرف از جاده حق شمرده مىشوند ، و شكننده وحدت جامعه قلمداد مىگردند ، در حالى كه هيچ دليلى بر اين اتهامات ارائه نمىگردد ، بلكه فقط به اعتبار قضاوتهاى عوام چنين قضاوت مىشود .\r\nوقتى « بقى بن مخلد » از شرق به اسپانيا آمد ، نسبتهايى از اين دست به او دادند ، و سرانجام او را منزوى و در معرض نابودى قرار دادند . وى در اين مورد گفت :\r\nاين مقلدين چنان بر مذهب مالك استوارند كه مىخواهند ديگر مذاهب را محو كنند ، و اين نيست جز زور و افراط در دوستى مذاهب » . [ 33 
  ]\r\nشاطبى « به استناد كدامين نص باب اجتهاد بسته شد ، يا كدام امام گفت پس از من كسى از مسلمانان حق ندارد در دين تفقه و اجتهاد كند ؟ يا اينكه بايد به استناد قرآن و احاديث صحيح راه هدايت جست ، و با كوشش و توان تمام به گسترش مفاهيم دينى و اجتهاد در آنها همت گماشت ، و مطابق با مقتضيات زمان و شرايط عصر به استنتاج در احكام پرداخت ؟ اين اجتهاد با جوهر و حقيقت نص ، كه\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nمىگويد خداوند محمد ( ص ) را به زبان عرب فرستاد تا بدين وسيله آنچه مىخواهد به مردم تفهيم كند و سخنانش را جملگى درك كنند ، منافات ندارد .\r\nبىگمان اگر ابو حنيفه ، مالك ، شافعى و احمد تا امروز زنده بودند ، اجتهاد پيگيرشان ادامه مىيافت و براى هر مشكلى حكمى از قرآن و حديث استخراج مىكردند ، و به ميزانى كه تعمقشان بيشتر مىشد فهم و دقتشان نيز افزونتر مىگرديد . آرى اين بزرگان و امامان امت به اجتهاد دست زدند ، و خداوند جزاى خير به آنان عطا كند ، اما درست نيست بگوييم آنان به تمامى اسرار قرآن آگاه بودند و جملگى آن اسرار را در آثار خود آورده‌اند » . [ 34 
  ]\r\nسيد جمال الدين افغانى [ اسدآبادى 
  ] منع اجتهاد راز عقب‌ماندگى مسلمانان است . فراموش شدن اجتهاد سبب شد كه مسلمانان به ميزان پيشرفت و ترقى جهانيان ، عقب بمانند ، چرا كه بنا به ملاحظات سياسى ، هيچ‌گونه تغيير و تحول در سنت پيشينيان ممكن نگرديد .\r\nاينكه حكمرانان و ارباب قدرت مانع اجتهاد شدند ، فقط براى اين بود كه قدرت خود را حفظ كنند ، و اطمينان پيدا كنند كه كسى با آنها مخالفت و ستيزه نخواهد كرد . اين بود كه هر بار كسى به مخالفت با زمامداران برمىخاست ( بديهى است كه همواره در ميان ملتها مصلحان و رهبرانى پيدا مىشوند كه پيرايشگرند و از سرزنشها نمىهراسند ) ، سخنش شنيده نمىشد ، به بهانه اينكه اجتهاد ممنوع و در آن بسته است .\r\n« اين است كه اكنون قانون‌گذارى اسلامى به جمود و ركود دچار شده است .\r\nقانون‌گذارى ، جز با توجه به روح ملى و حيات اجتماعى مردمى ، ناممكن است . من مسئوليت فتنه‌اى را كه در زمان عثمان پديد آمد و مانع پيشرفت اسلام شد و درگيرى خارجى را به جبههء داخل كشاند ، به گردن شخص عثمان مىاندازم ، كه محافظه‌كار بود و بدين جهت آن وضعيت را پديد آورد . زيرا هنگام انتخاب خليفه وقتى عبد الرحمن بن عوف به عثمان گفت با تو بيعت مىكنم در صورتى كه از ابو بكر و عمر كاملا پيروى كنى و به اجتهاد نپردازى ، او پذيرفت ؛ حال آنكه على با اين شرط مخالفت كرد و گفت « زمان تغيير مىكند » . با اينكه پذيرش اين شرط سبب خلافت عثمان شد ، همين شرط سبب سقوط او نيز بود » . [ 53 
  ]\r\nدكتر عبد الدائم بقرى انصارى « در طول تاريخ چه بسا احزاب سياسى كه تبديل به مذاهب دينى شده‌اند ، و\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nچه بسا فقط به دليل اختلافات فرعى مذهبى و اجتهادى ، برادرى نسبت به برادر دينى خود كينه و دشمنى نشان داده و فراموش كرده است كه وحدت كلمه ، او و برادرش را يك جا جمع كرده و اين كينه‌توزيها خطر فروپاشى آنها را افزون مىكند .\r\nاجتهاد براى سهل و ممكن كردن امور است ، كه اين آسان‌گيرى از مهمترين مقاصد شريعت و از بديعترين احكام آيين است . با اجتهاد ، انديشه مواج مىگردد ، و در اين ميان جوهر و گوهر حقايق به ساحل راه مىكشد . چرخ زمان مىگردد ، و حوادث بىپايان است ، پس اگر جمود به خرج داده و به گفته‌ها و نظريات كهن بسنده كنيم ، راه رهايى و نجات در اين ميانه كجاست ؟ سد باب اجتهاد خود اجتهاد است ، پس به مدعى و مدافع انسداد باب اجتهاد بايد گفت تو خود نيز به گفته‌ات عمل نمىكنى » . [ 36 
  ]\r\nعلامه عبيدى * * * نظرياتى كه نقل شد ، حكايت از نامشروع بودن منع اجتهاد مىكند ، كه اين منع در شرايط خاص و طبق اهداف سياسى ويژه پديد آمد . اما شيعه به آن شرايط و بازيهاى سياسى « نه » گفت و به سنت اجتهادى اهل بيت وفادار ماند و احكام اسلام را از آنان فرا گرفت ، و باب اجتهاد را همواره گشوده نگه داشت .\r\nعالمان بزرگ در اين خصوص كتابهاى بسيارى نگاشته‌اند . جملگى آنان با جمود قانون‌گذارى در حوزهء مذاهب چهارگانه مبارزه كرده و خواهان حل اين مشكل ، كه به دست فرمانروايان و به منظور حفظ مصالح حكومتى پديد آمد ، شدند . عالمانى چون غزالى ، عز بن عبد السلام و ديگران ، كه در حق‌گويى سرزنش ملامتگران را به جان خريدند و دلايل و عوامل اين جمود و ركود را بر شمردند و توضيح دادند . اين عالمان در مقام مقايسه با ديگران داراى مقام و منصب بودند ، ولى اين مناصب و منافع و امورى چون قضاوت ، افتاء ، اوقاف و . . . مانع حق‌طلبى و حق‌گويى ايشان نشد . اينان فقط به پرورش علمى بر اساس مذهب تكيه ، و به آموزش و صدور فتوى بسنده كردند . سرشت آدمى به گونه‌اى است كه بر اثر گذشت زمان به چيزهايى كه معتقد شده معتاد مىشود و اين اعتياد چنان تأثيرى بر جاى مىگذارد كه از تمامى چيزهاى ديگر روى برمىتابد ، و البته صاحبان انديشه‌هاى بزرگ و جانهاى وارسته و عالى ، كه بدنبال حقيقت و راستىاند ، از اين قاعده مستثنى هستند . [ 37 
  ]\r\n\r\n","description":"","footnote":"","page_name":" 233 ","page_number":233},
  {"content":"\r\n\r\n\r\nبحثى پيرامون تقليد\r\nكسانى كه بر جمود پاى فشرده و اصرار بر التزام به تقليد داشتند ، كسانى بودند كه از احراز مقام اجتهاد بازماندند ، و براى جبران اين نقص به عنايت و حمايت حكمران دل خوش داشتند . اينان دوست نمىداشتند كسى به مرتبه اجتهاد برسد ، و اگر كسى ادعاى اجتهاد مىكرد ، مجنون و ديوانه‌اش مىخواندند ؛ چنان كه شيخ داود نقشبندى در كتابش « اشد الجهاد » مدعى اجتهاد را گمراه و بدعتگذار خوانده است .\r\nشيخ احمد بن عبد الرحيم در مورد طبقات مجتهدين مىگويد : طبقه سوم كسانى هستند كه از ميان مسلمانان در سدهء چهارم هجرى برخاسته و بر مردم عادى تقليد از يكى از مجتهدين منسوب به يكى از مذاهب فقهى چهارگانه را واجب شمردند . از آن تاريخ تا كنون پيروى از مجتهدى مستقل و جداى از مذاهب يادشده ممنوع شد . آنگاه خود اشكالاتى را مطرح كرده و خود نيز به آنها جواب داده است .\r\n« مهمترين مطلبى كه وى در استدلالش بدان تكيه مىكند اين است كه : اگر تمامى امت در امر فهم شريعت بر پيشينيان اعتماد كنند ، ما نيز ناچاريم به آنها رجوع كنيم . اين رجوع نيز در حوزه روايات صحيح و تدوين شده در كتب مشهور است كه از طريق سلف نقل شده‌اند ، و روشنترين دلالتها ، تخصيص عمومات ، تقليدها ، و چگونگى جمع بين معارضها را با خود دارند . اين ويژگيها و امتيازات فقط در مذاهب اربعه وجود دارد . افزون بر اين مذاهب ، مذهب شيعيان امامى و زيدى است ، كه آنان نيز بدعتگذارند . [ 38 
  ] و اعتماد بر گفته‌هايشان جايز نيست . بنابراين مىماند تقليد از مذاهب چهارگانه كه مجاز است » .\r\nمهمترين دليلى كه جمودگرايان اقامه كرده‌اند همين است . برخى نيز مسئلهء عصمت امامان چهارگانه را به استناد عصمت پيامبر مطرح كرده‌اند . اينان مدعى شده‌اند كه اين امامان وارث پيامبرند و چون خود او معصوم‌اند . به اين دليل مىتوان از آنان پيروى كرد .\r\nروا نيست كه با ذكر گفته‌هاى مخالفان اجتهاد ، سخن را به درازا بكشانيم .\r\nمبناى سخن اينان يك مطلب بيش نيست و آن اينكه پس از امامان چهارگانه هيچ كس لياقت و استعداد اجتهاد ندارد . بدين جهت همواره مدعى اجتهاد را گمراه و گمراه‌كننده بلكه « مفسد فى الأرض » دانسته ، و حد را بر آنان واجب شمرده‌اند ، و\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nدر ميان امت هر كس ادعاى اجتهاد كرده و يا شايستگى آن را داشته ، مورد انكار قرار داده ، و بدنامش ساخته‌اند . به عنوان نمونه مىتوان به سرنوشت علامه جلال الدين سيوطى ( د 911 ه . ) اشاره كرد . او مدعى شد كه « مجتهد مطلق » است ، عالمان عصر عليه او شوريدند ، و به مخالفت با او برخاسته به آزارش دست زدند . هر كس ديگر نيز كه چنين داعيه‌اى داشت ، به سرنوشت سيوطى دچار شده است .\r\nدر واقع در سده‌هاى اخير ، بزرگانى به عرصه آمدند كه با نوشته‌هاى خود به اثبات عملى اجتهاد پرداختند ، اجتهادى كه ادعاى محال بودنش مىشد . حتى اين بزرگان را از برخى از پيشوايان مذاهب برتر شمرده‌اند . يكى از اين افراد ابو حامد احمد بن محمد اسفراينى است ، كه او را از شافعى برتر دانسته‌اند . بسيارى از اين عالمان ، در مرتبه‌اى از علم و فقاهت بوده‌اند كه مىتوان آنان را داراى ملكه اجتهاد دانست . مانند عبد العزيز بن سلام ( د 578 ه . ) ، عبد الكريم بن محمد بن عبد الكريم بن فضل بن حسن قزوينى ( د 623 ه . ) ، اسماعيل بن عبد الرحمن صابونى ( د 449 ه . ) ،\r\nمحمد بن اسحاق صدر الدين قونى ( د 673 ه . ) و ابراهيم بن محمد بن ابراهيم اسفراينى ( د 418 ه . ) .\r\nعالمانى چون : قفال ، امام الحرمين جوينى ( د 478 ه . ) ، صيدلانى ، سبخى ، سرخسى ، جصاص نيز بوده‌اند ، كه در حد بالايى از علم و برخوردار از موهبت استنباط احكام بوده‌اند ، اما از ترس مردمى كه اجتهاد را ضلالت مىدانستند ، زبان در كام كشيدند . مخالفان مدعيان اجتهاد را به تشيع متهم مىكردند ، چرا كه شيعيان به اجتهاد شناخته شده بودند . [ 39 
  ]\r\nوقتى از ابو الحسن داركى ، كه يكى از مجتهدان روزگارش بود ، فتوى خواسته مىشد ، با تأمل پاسخ مىداد . گاه فتواى او با مذاهب شافعى و حنفى ناسازگار بود ، و با مخالفت و انكار مواجه مىشد . ولى او در پاسخ معترضان مىگفت : واى بر شما ، استناد ما به رواياتى است كه راويان از پيامبر نقل كرده‌اند . استناد به سخن پيامبر بر استناد به آراء شافعى و ابو حنيفه ترجيح دارد ، و مخالفت با آن دو آسانتر از مخالفت با حديث است .\r\nچنان كه پيش از اين گفته شد ، بقى بن مخلد ، به دليل اينكه داعيهء اجتهاد داشت ، مورد آزار و آسيب قرار گرفت . ابن تيميه و ابن قيم جوزيه و بسيارى ديگر نيز از اين شمارند .\r\nنمىدانم چرا رسيدن به مرحلهء اجتهاد ناممكن و محال دانسته ، و حكم به\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nنقص و نارسايى فقيهان و عالمان داده شده است و كمال را منحصر به افراد معين دانسته‌اند ، و دلايل آن چيست ؟\r\nبهتر است كه در اينجا به اجمال اجتهاد و تقليد را از نظر آنان تعريف كنم تا ميزان جمود فكرى و ركود عقلىگرايى اين طايفه روشنتر شود .\r\n\r\nاجتهاد\r\nاجتهاد در لغت عبارت است از تلاش در حد توان در مسائل و امور مشكل .\r\nچنان كه ابن ابى زرعه از ماوردى نقل كرده ، اجتهاد ، كوشش آدمى است در به دست آوردن هدف . اما اجتهاد در اصطلاح ، چنان كه در جمع الجوامع آمده ، عبارت است از : « استفراغ الفقيه الوسع لتحصيل ظن به حكم » ؛ يعنى : كوشش فقيه در حد توان او براى به دست آوردن ظن به حكم شرعى . فقيه و مجتهد دو لفظ مترادف شمرده مىشوند ، و عبارت از آدمى است بالغ و عاقل ، يعنى آدمى كه داراى « ملكه عقل » است و به وسيله آن علوم را فرا مىگيرد .\r\nابو اسحاق مىگويد : كسى كه سفيه و ناتوان از تصرف در اموال خود هست ، از اهل اجتهاد شمرده نمىشود . در اينكه اعتقاد به قياس شرط اجتهاد باشد ، اختلاف نظر وجود دارد . شرط ديگر اين است كه مجتهد بايد به ادله عقلى آگاه باشد ، و اين شرط اصلى است . شرط ديگر اجتهاد اين است كه بايد مجتهد به زبان عرب و فرهنگ عربى و صرف و نحو آشنا و عالم باشد . شرط ديگر ، علم فقيه به اصول است تا بدين وسيله بر ادله معرفت پيدا كرده و چگونگى استنباط را دريابد . شرط ديگر آشنايى فقيه با علم بلاغت است تا در عرصه استنباط احكام ، با تميز بين عبارات درست از نادرست ، توانمند و توانا باشد . شرط آخرين اين است كه مجتهد بايد به كتاب و سنت آگاه باشد ، هر چند لازم نيست به تمام ابعاد و جوانب قرآن و سنت احاطه پيدا كند .\r\nسبكى مىگويد : مجتهد در اين علوم كسى است كه استعداد آن را دارد و به اساسيترين قواعد شريعت احاطه و اشراف پيدا كرده ، و چندان تمرين و ممارست كند كه مقصود شارع را دريابد . و نيز ، طبق نظريه‌اى ، شرط شده است كه مجتهد بايد به موارد اجماع آشنا و بصير باشد تا خلاف آن فتوى ندهد ؛ همچنين بايد به ناسخ و منسوخ ، شأن نزول آيات ، احاديث متواتر و آحاد ، صحيح و ضعيف ، احوال راويان حديث ، سيره صحابه آگاه باشد . اما سخن گفتن ، مرد بودن ، آزاد بودن ، توان تفريع ،\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nو نيز عدالت ( بنا به نظر درست‌تر ) شرط نشده است .\r\nاينها بود شرايطى كه عالمان اهل سنت براى فقيه و مجتهد قائل شدند ، و اگر نيك بنگريد هيچ دليلى براى منع اجتهاد نمىبينيد ، چرا كه بسيارند عالمانى كه به تمامى علوم يادشده آگاه و حتى بيش از آن مىدانند . اما دليل منع اجتهاد چيز ديگرى است .\r\n\r\nتقليد\r\nتقليد عبارت است از : پيروى بدون دليل و معرفت از آراء كسى . ابن ابى زرعه در شرح الجوامع مىگويد : در مورد اينكه مىتوان از مجتهد كم‌مايه تقليد كرد ، و حال آنكه مجتهد آگاهتر بر مذاهب وجود دارد ، بين صاحب‌نظران اختلاف است . يك نظر ، كه مشهور است ، مىگويد جايز است ، چرا كه در مسائل با وجود صحابه داناتر از صحابه كم‌مايه نيز سؤال مىشد . نظر دوم مىگويد جايز نيست . امام احمد ، ابن سريح و قاضى حسين بر اين نظرند . عقيده سوم اين است كه اگر كسى مجتهدى را همشأن و يا برتر از ديگران بداند ، براى او جايز است كه از وى تقليد كند ؛ لذا اگر كسى را كم‌دانش‌تر از ديگران بداند نبايد از او فتوى بخواهد .\r\nو نيز در اين مسأله كه آيا مىتوان از مجتهد مرده تقليد كرد ، بين عالمان اتفاق نظر وجود ندارد . به نظر عموم اين تقليد جايز است . شافعى در توجيه اين نظر گفته است : مذاهب با مرگ پيشوايانشان نمىميرند . نظر دوم عدم جواز به طور مطلق است . امام محمد غزالى اين نظر را اجماع تمامى عالمان اصول مىداند . امام فخر الدين نيز اين نظر را برگزيده است . نظر سوم اين است كه در صورت فقدان مجتهد زنده جايز است ، و در صورت وجود مجاز نيست . اين بود سخنان ابو ذرعه به اختصار .\r\nمحى الدين بن عربى در باب هشتاد و هشتم « فتوحات مكيه » مىگويد : به نظر ما تقليد در دين خدا مطلقا جايز نيست ، چه تقليد از زنده باشد و چه از مرده ، ( در اين كلام تأمل كنيد ) . ابن عابدين شامى مىگويد : با وجود عالم داناتر هم مىتوان از عالمى كه در مرتبه پايين‌ترى است تقليد كرد . حنفيان ، مالكيان ، شافعيان و اكثر حنبليان بر اين نظرند . اما احمد بن حنبل و بسيارى ديگر از فقيهان جايز نمىدانند .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n\r\nمنابع و پيوست\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nگفت .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nاز اين خانه دارى ، مرد گفت : اين خانه من است . زن سخن شوهر را شنيد ، از خانه بيرون آمد و گفت اين همسر من است و اين جوان نيز فرزند من و اوست .\r\nبدين ترتيب قضيه پايان يافت . سوار بن عبد الله گويد : كسى را داناتر از ربيعه نديدم ، كسى گفت : حتى از حسن و ابن سيرين ؟ ، گفت : آرى حتى از آن دو . مالك گويد :\r\nروزى كه ربيعه درگذشت شيرينى و حلاوت فقه نيز پايان يافت . وى در سال 136 ه .\r\nو به گفته‌اى 133 ه . در هاشميه درگذشت و در همانجا دفن شد .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n.\r\n\r\n","description":"","footnote":"","page_name":" 241 ","page_number":241},
  {"content":"\r\n\r\n.\r\n\r\n","description":"","footnote":"","page_name":" 242 ","page_number":242},
  {"content":"\r\n\r\n\r\nجدال بين مذاهب\r\n\r\n","description":"","footnote":"","page_name":" 243 ","page_number":243},
  {"content":"\r\n\r\n.\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n\r\nسخنى پيرامون جدال مذاهب\r\nدر آغاز ، جدال ميان مسلمانان از حوزه مباحث علمى فراتر نبود و حد اكثر در برخى از موارد اين بود كه طايفه‌اى روش و نظر طايفه ديگر را نپسندد . اما روح اختلاف و جدايى به سرعت در امت اسلامى دامن گسترد . اين پديده نيز برآمده از انگيزه‌هايى سياسى بود ، كه قدرتمندان ، وحدت و يكپارچگى مسلمانان را نمىپسنديدند و كوشش مىكردند عصبيتهاى جاهلى را دوباره زنده كنند ، چرا كه به گفته ابن خلدون « نظام سياسى و حكومتى جز به اتكاى عصبيت حيات ندارد » . [ 1 
  ]\r\nعصر امامان مذاهب به سر آمد و دوران پيروانشان آغاز شد و هر طايفه‌اى به مذهبى كه برگزيده بود سرگرم گرديد ؛ بدنبال آن فرقه‌گرايى و روح دشمنى در مسلمانان پديد آمد ، بدون آنكه توجه كنند چنين روندى چه خطراتى براى علم در پى دارد ، و چگونه حقيقت را تباه ، و آثار مثبتى كه اسلام با تعاليم ارزشمندش براى تأمين سعادت انسانها منظور كرده نابود مىكند . زمانى نه چندان كوتاه طول كشيد تا مذاهب فقهى به چهار مذهب محدود شد ، و مردم مجبور شدند به يكى از اين چهار مذهب تن در دهند .\r\nشاه ولى دهلوى [ 2 
  ] مىگويد : توجه داشته باشيد ، در سدهء اول و دوم هجرى مردم بر محور مذهب معينى گرد نيامده بودند ، بلكه به طور كلى مردم به دو دسته تقسيم مىشدند : عالمان و توده مردم . در مسائل اجتماعى بين توده مردم و طايفه عالمان اختلافى نبود و جملگى از صاحب شريعت پيروى مىكردند . مردم آداب\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nوضو ، غسل ، نماز ، زكات و مانند آنها را از پدرانشان و يا آموزگاران محل خود مىآموختند . و در اين محدوده عمل مىكردند ، و اگر مسألهء تازه و خاصى پيش مىآمد ، بدون اينكه به مذهب ويژه‌اى توجه داشته باشند ، از فقيهان مىپرسيدند .\r\nو اما عالمان خود در دو مرتبه قرار داشتند : يك دسته ، كه مجتهد ناميده مىشدند و بر اثر تأمل و تتبع در قرآن و سنت به ملكه اجتهاد نزديك شده بودند و شايستگى صدور فتوى داشتند . در واقع اين دسته به اتكاى ملكهء اجتهاد فتوى صادر مىكردند ؛ دسته ديگر عالمانى بودند كه اجتهاد را به معناى تلاش در فهم تمامى روايات مىدانستند و از اين طريق بسيارى از احكام كه در احاديث نبوى و بسيارى ديگر را كه در آثار صحابه و تابعين آمده بود ، استنباط و استخراج مىكردند .\r\nاما پس از آن شرايط ديگر شد و مردمان نيز ديگر شدند ؛ گروهى به راست و گروهى به چپ گراييدند ، و در نتيجه حوادثى پديد آمد كه مىتوان از آن ميان به درگيرى و اختلاف در علم فقه و تبيين آن اشاره كرد ، چنان كه غزالى گفته است . [ 3 
  ]\r\nچون روزگار خلفاى راشدين ( ابو بكر ، عمر ، عثمان ، على و حسن ) گذشت ، كسانى قدرت را به دست گرفتند كه نه استحقاق خلافت داشتند و نه استقلالى در فتاوا و احكام دين مىتوانستند داشته باشند ؛ ناگزير دست نياز به سوى فقيهان دراز كردند و آنان را در تمامى امور به يارى خواندند . در اين ميان برخى از عالمان طراز اول بودند كه به خواست قدرت پاسخ نداده و به آن پشت كردند . اما مردم ادوار بعد ديدند كه سرانجام عالمانى كه به قدرت پشت كرده بودند ، تسليم شده و دانش را به ازاى احترام يافتن فروختند . بدين ترتيب فقيهانى پديد آمدند كه على رغم روزگارى كه مطلوب قدرت بودند ، خود طالب آن شده و ، پس از آنكه با روىگردانى از قدرت عزت يافته بودند ، تن به ذلت تسليم دادند . البته در اين ميان كسانى كه توفيق الهى يارشان بود حسابشان جداست . پيش از پديد آمدن علم كلام مردم به لحاظ مباحث كلامى دسته دسته شدند و قيل و قال و اشكال و جواب و زمينه‌سازى جدال افزون گرديد . اما بعدها علماء و امراء به بحث و جدل در مسائل فقهى گرايش يافته و به درگيرى بين مذهب حنفى و شافعى كشيده شدند . مردم نيز علم كلام و مباحث علمى ديگر را رها كرده و به مسائل اختلافى فقهى ، به خصوص بين فقه حنفى و شافعى ، روى آوردند . البته در اين ميان با مذهب مالك ، سفيان ، احمد بن حنبل و مذاهب ديگر مدارا شد . مردم خيال مىكردند كه هدف از اين درگيريها استنباط مسائل عميق شريعت و تبيين علل احكام و پايه‌گذارى مبانى صدور احكام است . در\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nاين پهنه تأليفات بسيارى پديد آمد ، كه هنوز هم ادامه دارد . نمىدانيم كه خداوند براى روزگاران آينده چه سرنوشتى رقم زده است ! خطابى [ 4 
  ] در كتاب « معالم السنن » از اختلافات فقهى كه پس از سدهء سوم هجرى بين فقيهان مسلمان و پيروان مذاهب پديد آمد ، تصويرى ارائه داده است . او مىگويد : مىبينم مردم زمان ما به دو دسته تقسيم شده‌اند : اصحاب حديث و نقل ؛ اهل فقه و نظر ، و من اين دو دسته را برادرانى مىدانم كه نسبت به هم بىمهرند .\r\nاما كوشش اكثر اهل حديث و نقل ، روايات و جمع طرق اين روايات است ، و نيز تلاش مىكنند احاديث ناشناخته و نادرى كه جعلى و يا مسخ شده‌اند و معانى روشنى ندارند ، بجويند و گرد آورند . چه بسا اينان به فقيهان خرده مىگيرند و به آنان طعن مىزنند و به مخالفت با سنت متهمشان مىكنند .\r\nو اما دسته دوم كه اهل اجتهاد و نظرند . اينان غالبا به حديث بهاى چندانى نمىدهند ، و در جهت تشخيص احاديث درست و نادرست كوشش نمىكنند . اگر خبرى ضعيف و يا حديثى منقطع پيدا شد كه موافق آراء آنها بود و شهرت نيز داشت مىپذيرند و احاديثى كه ورد زبانشان شد ، بىآنكه به صحت آنها يقين حاصل شده باشد ، مورد استفاده قرار مىدهند . اگر كسى نظرى از يكى از امامان مذهبش نقل كرد ، كه اجتهاد خود او بود ، دنبال وثاقت و درستى آن مىروند . از اين رو پيروان مالك به رواياتى اعتماد مىكنند كه از طريق ابن قاسم و اشهب رسيده باشد ، و اگر روايات عبد الله بن حكم و مانند او نقل شد ، چندان بهايى به او نمىدهند . پيروان ابو حنيفه نيز ، رواياتى را مقبول مىشمارند كه از طريق ابو يوسف و يا محمد بن حسن شيبانى نقل شده باشد ؛ و اگر رواياتى از حسن بن زياد لؤلؤى در جهت خلاف روايات ابو يوسف باشد ، مورد قبول و اعتماد واقع نمىشود .\r\nپيروان شافعى نيز چنين‌اند . آنان به روايات مزنى و ربيع بن سليمان مرادى اعتماد مىكنند ، و اگر روايات خزيمه و جرمى و امثال آن دو مطرح شد توجه نمىكنند ، و در آراء خود از آنها بهره نمىبرند . اين روش تمامى عالمان در استنباط احكام از پيشوايان و استادان است .\r\nبه راستى اگر اين عالمان چنين روشى دارند ، و در امر تفريع مسائل فقهى و روايات اين مشايخ قانع نمىشوند مگر اينكه صحت روايات بر ايشان ثابت شود ، پس چگونه روا مىدانند كه در امرى مهمتر به آسانى برخورد كنند ، و در مورد سخنان نقل شده از امام امامان و رسول پروردگار ، كه فرمانش مطاع و اطاعتش واجب است ،\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nبه هر روايتى اعتماد نمايند ؟ رسولى كه فرمانبردارى از او بر ما واجب است ، و اطاعت از او به اين دليل است كه ما در خود رنجى نسبت به اوامرش نمىيابيم ، و در دلهايمان كوچكترين ناراحتى و تنگى احساس نمىكنيم .\r\nاما اقوامى پيدا شدند كه طريق حق را دشوار يافتند ، و لذا طريق آسان را برگزيدند ؛ دوستدار كاميابى عجولانه شدند و راه ميانبرى را در علم انتخاب كردند .\r\nاينان به چند سخن گسسته از معانى اصول فقه بسنده كرده ، و آن اصول را علل احكام شمرده ، و در عرصه علم آنها را شعار خود كردند . اين طايفه اين شعار را در برخورد با مخالفان سپر كرده ، و آن را بهانه‌اى براى فرو رفتن در عرصهء جدل و مناظره و درگيرى قرار داده‌اند ، و در صورت پيروزى بر خصم خود را توانا و نيك شناسانده‌اند . فرد كامياب در اين ميدان همان فقيهى است كه در روزگار خود نام‌آور و پيشواى بزرگ در شهر و يا مملكت خويش شمرده مىشود . [ 5 
  ]\r\n\r\nتعصب در ميان مذاهب\r\nاين بود سخنانى از برخى از عالمان آن روزگار كه به اين دليل نقل كرديم تا حركت علمى و سرنوشت علم در آن دوران براى خوانندگان روشن شود ، و خواستيم نشان دهيم كه اين اختلافات چگونه سبب آشفتگى گرديد ، و كار به حالت دردناكى كشيد كه طعن در عقايد پديد آمد . نتيجه‌اى كه اين آشفتگى به دنبال آورد ، شورشها و درگيريهاى خونينى بود كه جان بسيارى را گرفت و اموال انبوهى را بر باد داد ؛ حوادث تحميلى تلخى كه موجب فرسايش مذاهب و تأسف شديد است . در نهايت مسلمانان دشمن اعتقادى يكديگر شدند ، و برخى از آنان با برخى ديگر بمثابه آدمى خارج از دين برخورد كردند . تا آنجا كه محمد بن موسى حنفى ( د 506 ه . )\r\nقاضى دمشق گفت : « اگر قدرت داشتم از شافعيان جزيه مىگرفتم » . و ابو حامد طوسى ( د 567 ه . ) گفت : « اگر مىتوانستم از حنبليان جزيه مىستاندم » .\r\nعلت اصلى اين فتنه‌ها كه بر امت اسلامى تحميل شد ، همكارى عالمان با قدرتها و دولتها بود ، كه از سياست آنها پيروى كرده و افكارشان را تأييد مىكردند .\r\nدولتها نيز به عالمان بذل و بخشش بسيار مىكردند . بدين ترتيب علم همدست و همداستان قدرتها شد .\r\nاگر در اين ادوار علم از سيطره سياست مستقل مىماند ، قدرت ناچار بود در برابر آن خضوع كند و با آن همراه گردد ، و در اين صورت سعادت امت تأمين بود .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nاما برخى از حاملان علم با اميران و زمامدارانى همكارى كردند كه از دين بهره‌اى نداشتند ، ولى اينان بنيانى شدند كه حكومت‌گران سلطه جابرانه‌شان را بر آن پىافكندند . اين دسته از عالمان سبب شدند كه مسلمانان مشاهده كنند كه اسلام از ادارهء امور جهان و تحقق عدالت ناتوان است ؛ و حال آنكه دين والاتر از آن است كه بازيچه تمايلات قرار گيرد ، يا ميدانى براى اختلاف آرا شود ، و يا جولانگاهى براى حزب‌گرايى عالمان گردد .\r\nبه هر حال بين فرقه‌هاى مختلف برخوردهاى سختى پديد آمد ، و مشكلات بسيار پيچيده‌اى رخ نمود ، كه مادام كه عالمان حكومتى محور و مصدر امور دين هستند اين مشكلات حل نخواهد شد ؛ چرا كه از آنان انديشه‌هايى ارائه مىشود و افكار عمومى را تحريك مىكند كه سرانجام حوادث دردناكى را مىآفريند .\r\nوقتى به حوادث دردناكى كه بين پيروان مذاهب چهارگانه روى داد نگاه كنيم ، جانمان آزرده مىشود ، و از اينكه بديها و زشتيهايى در ميان گروههاى مسلمان پديد آمد ، اندوهناك مىگرديم . اين رويدادها به روشنى اين ادعا را كه بين مذاهب اختلاف وجود ندارد ، تكذيب مىكند . و نيز اين حوادث ، چنان كه نويسنده كتاب « التبصير » و ديگران گفته‌اند ، نشان مىدهد پيروان اين مذاهب كه هر كدام عقيده دارند خود به تنهايى بر حق‌اند ، سخنى بىتفكر و ادعايى بدون تحقيق است .\r\nگمان نمىكنم حوادثى كه بين حنفيان و حنبليان ، و بين حنبليان و شافعيان ، در پى لعن حنبليان و شافعيان به وسيله خطيبان حنفى بر فراز منبر روى داد ، و حنبليان مسجد شافعيان را در مرو به آتش كشيدند ، از يادشان رفته باشد .\r\nآشوب ديگرى بين حنفيان و شافعيان در نيشابور روى داد كه كسان بسيارى در گرداب اين آشوب فرو رفتند و دامنهء درگيرى و اختلاف بالا گرفت . در اين فتنه كه با انگيزه‌هاى مذهبى پديد آمد ، بازارها و مدارس به آتش كشيده شد . على رغم قربانيان زيادى كه شافعيان در اين آشوب تحمل كردند ، سرانجام بر حنفيان چيره شدند و انتقام خونينى از آنان گرفتند . اين حادثه در سال 554 ه . روى داد . در سال 716 ه . ستيزهء مشابهى بين شافعيان و حنبليان در اصفهان به وقوع پيوست . در اين فتنه ، كه باز محرك آن تعصبات مذهبى بود ، عدهء زيادى كشته شده و خانه‌ها و بازارهاى بسيارى به آتش كشيده شد ، و سرانجام حكومت مجبور شد براى فرونشاندن آتش فتنه به زور متوسل شود . [ 6 
  ]\r\nدر بغداد نيز درگيرى شديدى روى داد و حكومت براى پايان بخشيدن به آن\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nدخالت نمود و هر نوع خصومت مذهبى را ممنوع اعلام كرد . [ 7 
  ]\r\nدر سال 323 ه . برخورد خشونت‌بارى بين حنبليان و شافعيان به رهبرى بر بهارى ، پيشواى حنبليان ، در بغداد پيش آمد . حنبليان امنيت و آرامش بغداد را بر هم زدند . آنان جاهلان و نادانان را عليه شافعيان شوراندند . شافعيان به مسجد پناه بردند .\r\nحنبليان متعصبان نادان را وادار مىكردند در هركجا شافعى مذهبى را ديدند ، او را مضروب و مجروح سازند . [ 8 
  ]\r\nچون قشيرى در نظاميه به وعظ و خطابه پرداخت ، حنبليان را گران آمد ، و او را خوار شمردند ، او نيز به بدگويى حنبليان دست زد ؛ در اين ميان فتنه‌اى پديد آمد كه كسان بسيارى در آن قربانى شدند . [ 9 
  ]\r\nمحب الدين محمد هندى حنفى ( د 789 ه . ) تعصبات عليه شافعيان را برانگيخت . با اينكه وى به زهد و پارسايى تظاهر مىكرد و غيرت خود را عليه شافعيان ، دينى جلوه مىداد ، اما روشن است كه دين از اين نوع افكار و اعمال بيزار است . [ 10 
  ]\r\nدر اواخر سده هفتم و اوايل سده هشتم هجرى ، تمامى مذاهب عليه مذهب حنبلى برانگيخته شدند ، و اين خشم عكس العمل اعمال تقى الدين بن تيميه ( 661 - 728 ه . ) بود . سرانجام كار به آنجا كشيد كه سخنگوى سلطان در دمشق اعلام كرد ، هر كس بر آيين ابن تيميه است جان و مالش حلال است ، و اين به معناى آن بود كه آنان كافرند و بايد با آنان چون كافر معامله كرد . در مقابل چنين تفكرى كسى چون ابن حاتم حنبلى نيز بود كه فتوى مىداد : « هر كه حنبلى نيست كافر است » [ 11 
  ] و بدين ترتيب در نظر او تمامى مسلمانان كافر بودند . البته در كنار او ابو بكر مقرى واعظ مساجد بغداد نيز بود كه اعلام مىكرد جملگى حنبليان كافرند . [ 12 
  ]\r\nعبد الغنى مقدسى ( 600 ه . ) آزارهاى زيادى را تحمل كرد و حوادث زيادى براى او و ديگر حنبليان دمشق پيش آمد و سرانجام مجبور شدند آن شهر را ترك كنند .\r\nاينكه فرقه‌ها همديگر را تكفير كنند ، پديده‌اى بسيار متداول است كه سينه حق‌طلبان را تنگ و تاريخ را دردناك كرده است ، و اسلام از آن بيزار است .\r\nابو سهل بن زياد قطان ، كه از حافظان حديث و از راويان موثق شمرده مىشود ، معتزله را به استناد آيه «  يا أَيُّهَا الَّذِين آمَنُوا لا تَكُونُوا كَالَّذِين كَفَرُوا وَ قالُوا لِإِخْوانِهِم إِذا ضَرَبُوا فِي الْأَرْض أَوْ كانُوا غُزًّى لَوْ كانُوا عِنْدَنا ما ماتُوا وَ ما قُتِلُوا . . .  « 1 »  » ( اى مؤمنان مانند\r\n\r\n","description":"","footnote":" ( 1 ) سوره آل عمران ، آيه 156 . ","page_name":" 250 ","page_number":250},
  {"content":"\r\n\r\nكسانى نباشيد كه كافر شدند و گفتند اگر برادرانمان به سفر و يا جنگ نرفته بودند و نزد ما بودند نمىمردند و يا كشته نمىشدند ) تكفير كرد . به هر حال تعصب كور مذهبى همواره آشوبها و خونريزيهاى كورى پديد آورده است .\r\nحنبليان با ابو اسحاق ابراهيم بن على بن يوسف فيروزآبادى ( د 479 ه . )\r\nپيشواى شافعى و از عالمان برجسته آن مذهب ، به ستيزه و دشمنى برخاستند و در آزار او افراط كردند . فتنه‌اى در اين ميانه برخاست و كسان بسيارى از دو طرف كشته شدند . سرانجام سلطان ، ابو اسحاق را دستگير و زندانى كرد . [ 13 
  ]\r\nابو منصور ( د 567 ه . ) فقيه و عالم بزرگ شافعى با توطئه حنبليان كشته شد .\r\nابن جوزى آورده است كه حنبليان با دسيسه ، زنى را نزد ابو منصور فرستادند ؛ زن حلوايى را كه با خود آورده بود ، به او داد و گفت : اين از كار ريسندگى من تهيه شده است . ابو منصور و همسر و فرزند خردسالش از آن حلوا خوردند و صبح روز بعد آنان را مرده يافتند . [ 14 
  ] همچنين ابو الحسن بن فورك متعصبانه با زهر به قتل رسيدند . نيز ابو على ، خادم المستنصر كه از پيشوايان مذهب شافعى بود و در حوزهء درس ابن عبد الحكم شركت مىجست و به بحث مىنشست ، نزد پادشاه مورد سخن‌چينى قرار گرفت ، و او را به جاسوسى متهم كردند ، كه بدين جرم هفت سال در زندان ماند .\r\nپيشوايان مذاهب در هرات ، براى متهم و بدنام كردن محمد بن عبد الله انصارى حنبلى ، بتى را در زير سجاده او پنهان ساختند ؛ آنگاه نزد سلطان عبد الملك آلب ارسلان رفته زبان شكوه و دادخواهى گشودند و مدعى شدند كه انصارى بت‌پرست است و در زير سجاده‌اش بتى پنهان كرده و مىگويد آن صورت خداوند است ؛ شاه دستور داد جستجو كردند ، وقتى بازرسى به عمل آمد چنان بود كه به شاه گزارش شده بود . [ 15 
  ]\r\n\r\nگرايش از مذهبى به مذهب ديگر\r\nابن خلكان روايت كرده است كه شيخ آمدى ( 631 ه . ) در آغاز حنبلى بود ، مدتى پس از آنكه به بغداد آمد ، به مذهب شافعى گرويد . وى به سرزمين مصر رفت و در كنار آرامگاه امام شافعى در مدرسه‌اى به تدريس پرداخت . گروهى از فقيهان آن ديار بر او حسد برده به دشمنى با او برخاستند . اين فقيهان آمدى را به\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nفساد عقيده و بىاعتقادى محض و گرايش به آيين فيلسوفان متهم ساختند ، و نظريات خود را ضمن نوشته‌اى با امضاء ابراز كرده و كشتن او را مباح دانستند . [ 16 
  ]\r\nحارث بن مسكين قاضى مالكى در مصر فرمان داد حنفيان و شافعيان را از مسجد برانند و بر آنان سخت بگيرند .\r\nدر سال 538 ه . حسن بن ابى بكر نيشابورى حنفى وارد بغداد شد و عليه اشعريان و شافعيان به مبارزه برخاست . نيز در همين سال ، به دنبال آشوبى كه بين اشعريان و شافعيان پديد آمد ، ابو الفتوح اسفراينى از بغداد اخراج شد . [ 17 
  ]\r\nشايد روشنترين چهره عصبيت و اختلاف بين طوايف مختلف ، در ماجراى قفال مروزى در نزد محمود بن ناصر آشكار باشد . او حنفى بود و بعد شافعى شد .\r\nعالمان دو فرقه يادشده ، او را احضار كرده و از او خواستند دو ركعت نماز طبق مذهب حنفى بخواند ؛ او نماز را طبق مذهب شافعى خواند ، چرا كه او در وضو و شرايط و احكام مربوط به آن شافعى بود . پس از آن طبق مذهب حنفى و ضوابط آن نماز خواند . دو ركعت نماز او بدين صورت ناپسند خوانده شد ، كه ما از ذكر آن خوددارى مىكنيم . [ 18 
  ]\r\nعلى بن حسن ملقب به سيف الدين ( د 631 ه . ) ابتدا حنبلى بود ، سپس شافعى شد ؛ فقيهان با او به ستيزه برخاسته و او را متهم به كفر و زندقه كردند . [ 19 
  ]\r\nبه شهادت شخصيت‌هاى آن روزگاران ، بسيارى از عالمان با شمشير تعصب كشته شدند ، حال آنكه دور نيست تمامى اين اتهامات بىاساس بوده باشد . مسلما بسيارى از اين عالمان متهم از نسبتهايى كه به آنان داده‌اند ، مبرا بوده‌اند . مخالفان اين عالمان ، شهادت ناحق را عليه آنان نشانه دين‌دارى مىدانستند .\r\nاز عالمى در مورد شهادت ناروا عليه شافعى نظر خواستند ، او گفت مگر غير از اين است كه جان و مال شافعى را حلال مىدانى ؟ ، گفت : آرى . گفت : به چيز ديگر نيازى نيست ، شهادت عليه او بده و شر او را از سر مسلمانان كم كن .\r\nاين مسائل و رنجهايى كه از جنايات عالمان نصيب جهان اسلام شد ، پيوسته با حكومت و قدرت نشأت گرفت . آنان در راستاى سياست قدرتمندان ، باب كينه و دشمنى و اختلاف و جنگ را بين طوايف مسلمانان گشودند . در نتيجه مىبينيم حنبليان با حنفيان دشمنى مىورزند و عكس آن نيز صادق است . اگر به صفحات تاريخ نگاه كنيم ، مىبينيم اين درگيريها و كشمكشها بين كسانى صورت گرفته كه خود را وفادار به سنت نبوى مىدانستند و در اين ميان حوادثى خواهيم ديد كه دل هر\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nمسلمانى به درد مىآيد .\r\nاستاد سيد محمد رضا رشيد رضا ( صاحب تفسير المنار ) مىگويد : از شگفتيها اين است كه دشمنى در ميان شافعيان از عوامل هجوم مغولان به سرزمين اسلامى است . اين هجوم نخستين خللى بود كه بر قدرت و توان امت اسلامى وارد آمد ، و پس از آن نيز جبران نشد . امروز چشمت را به آفاق جهان اسلام باز كن و احوال اين مذاهب را بنگر ، با اينكه ديانت در ميانشان ضعيف است ، در عين حال قدرتنمايى در بينشان زياد است و گمان مىكنند وحدت دارند ، اما دلهايشان پريشان و از هم جدا افتاده است ؛ چنان كه خداوند در وصفشان فرموده است نه ايمان دارند و نه به عهد و پيمان وفادارند . [ 20 
  ]\r\n\r\nتعصب نسبت به پيشوايان مذاهب\r\nعوامل تفرقه بسيار و راههاى اختلاف بين طوايف مسلمان فراوان شد . هر دسته و گروهى به دليل ويژه‌اى گرفتار تعصب گرديد . اهل جرح و تعديل [ رجال‌شناسان 
  ] متعصبانه مخالفان مذهبى و فقهى خود را خوار شمردند و نسبت به آنها بىاعتقاد بودند ، و لذا برخى را بزرگ و برخى را كوچك معرفى كردند . در اين ميان چه بسيار راويان مجروح ، عادل شمرده شدند و عادلان ، مجروح قلمداد گشتند . مورخان نيز چنين عمل كردند ، و كسانى را حقير دانستند و كسانى را بزرگ شمردند . اين كار يا برآمده از تعصب بود ، يا ناشى از جهل و نادانى ، و يا اينكه وقتى مىديدند روايتگرى از شخص غير موثقى روايت كرده مجروحش مىشمردند ، و يا علل ديگر در كار بود .\r\nسبكى مىگويد : جهل و تعصب مورخان از رجال‌شناسان افزونتر است . كم ديدم تاريخى كه از اين دو بيمارى تهى باشد . اما تاريخ استاد ما ذهبى ، على رغم زيباييهاى آن ، انباشته از تعصب است . او در مورد بسيارى از اهل ديانت ، كه از برگزيدگان خلق بودند ، بدگويى بسيار كرده ، و اين ناسزاگويى را در حد افراط به حريم بسيارى از پيشوايان شافعى و حنفى و مالكى كشانده است ، اما در مقابل از قائلان به تجسيم خداوند ستايش بسيار كرده است .\r\nحافظ صلاح الدين مىگويد : در دين‌دارى و پارسايى حافظ شمس الدين ذهبى ترديدى نيست ، اما انديشه اثبات‌گرايى در مورد صفات خدا و نفرت از تأويل آيات قرآن در اين مورد « 1 »  ، و غفلت از اين حقيقت كه خداوند منزه از صفات مورد تفسير\r\n\r\n","description":"","footnote":" ( 1 ) همواره در ميان متكلمان اسلامى اين مسأله مورد بحث و اختلاف بود كه آيا صفاتى كه در قرآن به خداوند نسبت داده شده است واقعى است و يا استعاره‌اى و رمزى است ؟ مثلا قرآن دست و گوش چشم و عرش را به خداوند نسبت مىدهد ، آيا به راستى خداوند مانند ما آدميان دست و چشم و گوش دارد ؟ عده‌اى معتقد بودند كه واقعا خداوند دست و چشم و . . .\r\nدارد و نبايد آيات قرآن را تأويل كرد ، ولى عده‌اى اين صفات را رمزى مىدانستند و لذا اين صفات را تفسير و تأويل مىكردند . منظور از اثبات‌گرايان دسته اول است كه ذهبى نيز از آنان بود . ","page_name":" 253 ","page_number":253},
  {"content":"\r\n\r\nاثبات‌گرايان است ، بر او چيره شد و كار را به آنجا كشاند كه در خلق و خوى او انحراف شديدى پديد آمد . [ 21 
  ]\r\nبه هر حال تاريخ‌نگاران تحت تأثير هواهاى نفسانى و درگيريهاى فرقه‌اى قرار گرفته و پشت به حقايق كردند ، و در نهايت آنچه كه خواهشهاى نفسانى اقتضا مىكرد نگاشتند ، نه به اقتضاى زلالى و اصالت حقيقت ، چرا كه حقيقت دغل‌كارى و فريب را برنمىتابد .\r\nدر ادامه اين روند روح دشمنى در امت دميده شد ، و هر كس جانب مذهب خود را گرفت ، و به گونه‌اى افراطى درباره امام خويش غلو كرد ، و براى اثبات برترى امامش به دلخواه حديث جعل كرد . در اين ميان احاديث فراوانى مبنى بر بشارت پيامبر به آمدن پيشوايان مذاهب جعل و ترويج شد . چنان كه حنفيان به طور مرسل روايت كردند كه پيامبر فرمود : آدم به من مباهات مىكند و من به مردى از امتم كه اسمش نعمان است . اين حديث به اين صورت نيز نقل شده است : پيامبران به من فخر مىكنند و من به ابو حنيفه ؛ دوست او دوست من ، و دشمن او دشمن من است . [ 22 
  ]\r\nپيروان مذهب حنفى ادعا كردند كه مذهب آنها درست است و بايد از آن اطاعت كرد . حتى برخى ادعا كردند كه حضرت مسيح نيز بر مذهب آنها بوده است ؛ و يا گفتند تا روز قيامت گناهانشان آمرزيده است [ 23 
  ] ، و اين بزرگترين معجزهء پيامبر پس از قرآن است .\r\nحنفيان مدعى شدند كه قانون‌گذارى و كرامت به ابو حنيفه اختصاص دارد . در كرامت او گفتند هر روز هنگام نماز صبح خضر نزد ابو حنيفه حاضر مىشده و از او احكام شريعت را به مدت پنج سال فرا مىگرفته است ؛ چون ابو حنيفه درگذشت ، خضر گفت : خداوندا اگر نزد تو احترامى دارم ، اجازت فرما ابو حنيفه طبق معمول از گور به آموزشم ادامه دهد ، تا من بتوانم شريعت نبوى را در حد كمال به مردم تعليم\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nدهم . خداوند تقاضاى خضر را پذيرفت ، و بدين ترتيب به مدت بيست و پنج سال ابو حنيفه از گور خويش به آموزش فقهى خضر ادامه داد . . . اين افسانه در محافل حنفى هند و در مساجدشان بازگو مىشود [ 24 
  ] ، كه ساخته و يادگار دوران تعصب است .\r\nاگر ابو حنيفه از گور برمىخاست ، به دليل اين گستاخى و تهمت نسبت به مقام پيامبران ، بر دروغزنان حد جارى مىكرد ، و زمين را برمىشوراند ، و خاك بر چهره مىريخت ، چرا كه او خود را خوب مىشناخت . اما چه بايد كرد ، پيروانش قصد كرده‌اند او را بزرگ كنند ، لذا مرتكب چنين كار زشتى شده‌اند .\r\nيكى از شاعران حنفى در مقام دفاع از درستى مذهبش و اثبات برترى آن بر ديگر مذاهب سروده است :\r\nمذهب ابو حنيفه برترين مذاهب است همان‌گونه كه ماه درخشان برترين ستارگان است در نظر من تمامى مذاهب فقهى از بين رفتنىاند كجا از سيلاب عنكبوتان نر تار مىتنند ؟\r\nشاعر شافعى نيز مىگويد :\r\nشافعى در ميان عالمان مانند ماه تمام در ميان ستارگان است به كسى كه او را از سر نادانى با ابو حنيفه مقايسه مىكند بگو كه اين مقايسه بين نور و ظلمت است .\r\nمالكيان نيز در مورد امامشان ادعاهايى مىكنند . از آن جمله مىگويند قلم قدرت بر ران او نوشته است « مالك حجت خدا بر زمين است » . باز گفته‌اند مالك مردگان پيرو خود را از گور احضار مىكند و دو فرشته را كنار مىزند و نمىگذارد به اعمال آنان رسيدگى شود . [ 25 
  ] همچنين ادعا شده كه مالك كتابش « موطاء » را در آب انداخت و خيس نشد .\r\nيكى از شاعران مالكى مىگويد :\r\nزمانى كه از آثار علمى ياد مىشود ، بوى خوش به مشام مىرسد و اين بو از كتاب موطاء مالك است آن كس كه به آن توسل جست نجات يافت و هر كه از آن روى گرداند ، نابود و تباه شد .\r\nشاعر حنبلى گويد :\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nدر مذاهب فقيهان نيك تأمل كردم هيچ مذهبى را چون مذهب حنبلى نيافتم پس در پنهان و آشكار حنبلى باش .\r\nتا همواره بر صراط مستقيم باشى ديگرى چنين سروده است :\r\nتا زمانى كه زنده‌ام حنبلى هستم هنگام مرگ نيز وصيت مىكنم همه حنبلى شوند حنبليان مىگويند احمد بن حنبل امام ماست ، و هر كه او را نپذيرد بدعتگذار است . بر اين اساس بدعتگذاران بسيارند .\r\nسخنى به شافعى نسبت داده‌اند مبنى بر اينكه او گفت : دشمن ابن حنبل كافر است . كسى پرسيد واقعا نام كافر را بر چنين شخصى مىگذارى ؟ گفت : آرى ؛ دشمن احمد دشمن سنت است و دشمنى با سنت سوء ظن به صحابه است و چنين سوء ظنى دشمنى با پيامبر است و دشمنى با او كفر به خداوند است . [ 26 
  ]\r\nبسيار بعيد مىدانم شافعى با آن منزلت و مقامش چنين سخنى گفته باشد ، اما غلو و گزافه‌گويى حد و مرز نمىشناسد . اگر اين سخن از او باشد ، چرا دشمن على كافر نباشد ؟ و نه تنها دشمن على را كافر ندانسته‌اند ، بلكه كسى چون متوكل عباسى را ستايش كرده و او را « ناصر السنة » ناميده و از مناقب و فضايل او حكايت كرده‌اند ، در حالى كه مىدانيم متوكل با على دشمن بوده و به او ناسزا مىگفته و كسانى چون : عمر بن فروخ ، ابو السمط ، عبد الله بن محمد بن داود ، على بن جهم و ديگر پيروانش را ، كه به دشمنى و بدگويى على شهرت داشتند ، از مقربان خود قرار داد .\r\nحتى كار به آنجا رسيد كه تحقير على و توهين به او ، سبب آرامش متوكل بود ، و اگر اطلاع مىيافت كسى دوستدار على است ، جان و مالش بر باد مىرفت . اما اينان بدون توجه به اين مسائل متوكل را « ناصر السنة » خوانده ، و او را اهل بهشت و يكى از اولياء الله و همسايه « خطيرة القدس » دانسته‌اند ، و وى را در زمره ابو بكر و عمر بن عبد العزيز شمرده‌اند . [ 27 
  ]\r\nافزون بر متوكل كه به چنان لقبى ملقب گشته ، ياران و دار و دسته ناصبى او نيز به سنتگرا موصوف شده‌اند . ابن جوزى در مناقب احمد گويد : على بن جهم از اهل سنت بود و نسبت به احمد نيز حسن ظن داشت .\r\nبه هر حال هر كس نسبت به احمد بن حنبل نظر مساعد داشته باشد ، اهل\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nسنت است و لو اينكه نسبت به تمامى مسلمانان سوء ظن داشته باشد و از همه بدگويى كند ! ! نابود باد غلو كه چگونه افراد را از مسير حق منحرف مىكند . !\r\nهمچنين گفته‌اند : پس از رسول خدا هيچ كس ، حتى ابو بكر ، به اندازه احمد بن حنبل به ترويج اسلام همت نكرده است ؛ خداوند قبر او را زيارت مىكند .\r\nاين سخن شگفت فقط برخاسته از تعصب است و جهل ! عبد الله بن محمد هروى روايت مىكند كه : به قصد ديدار ابو حاتم بن جاموس ، كه مقام نخست را در اهل سنت داشت ، به رى مىرفتم . سلطان محمود فرمان داده بود هر كه وارد رى مىشود ، بايد نزد ابو حاتم برود و اعتقاداتش را به او عرضه كند . وقتى نزديك رى رسيديم ، همسفرم از مذهبم پرسيد ، گفتم حنبلى هستم ؛ گفت از اين مذهب چيزى نشنيده‌ام و اين بدعت است . پيراهنم را گرفت و گفت : رهايت نخواهم كرد تا نزد ابو حاتم شويم . چون به نزد وى رفتيم و ماجرا را گفتيم ، او گفت : رهايش كن ، هر كه حنبلى نيست مسلمان نيست . [ 28 
  ]\r\nاز نظر ابو حاتم پيروان ديگر مذاهب اسلامى جملگى در شمار كافرانند .\r\nقضاوتى ظالمانه‌تر از اين نمىشود ! با اينكه او از زمره عالمان است ، اما عواطف كور امكان رشد و آگاهى را از وى گرفته و از تعصب اثر پذيرفته است .\r\n\r\nخصومتهاى مذهبى\r\nاز آنجا كه خلفاى عباسى مذهب حنفى را ترجيح مىدادند ، همواره مقام قضاوت را به عهدهء فقيهان اين مذهب مىگذاشتند . چون « القادر بالله » [ بيست و ششمين خليفه عباسى 
  ] ، به اشاره ابو حامد اسفراينى ، تصميم گرفت قضاوت را به شافعيان واگذار كند ، ابو العباس احمد بن محمد بارزى شافعى را به جاى اكفانى حنفى به قضاوت بغداد گماشت . ابو حامد اين خبر را به سلطان محمود و مردم خراسان نوشت . وقتى اين حادثه شايع شد ، مردم بغداد به دو دسته مخالف و موافق تقسيم شدند و بين آن دو گروه برخوردهاى خشونت‌آميزى پديد آمد .\r\nخليفه بناچار قاضيان و بزرگان را گرد آورد و به آنان گفت كه اسفراينى به بهانه مهربانى و نصيحت و خيرخواهى در كار امير المؤمنين دخالت كرد ، در حالى كه كار او بر اساس خيانت بود ؛ اكنون كه حقيقت ماجرا و سوء نيت و تفكر اسفراينى آشكار شده و درباره تقليد از بارزى نيز از اهل نظر سؤال شده است ، كار را به همان وضع گذشته برمىگردانيم و مقام قضا را به حنفيان مىسپاريم . بدين گونه بارزى\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nبر كنار و سنت كهن برقرار گرديد و حنفيان بار ديگر مورد تكريم و احترام قرار گرفتند ؛ و از خليفه خواستند كه با اسفراينى ديدار نكند و قضاوت را به او نسپارد ، حتى پاسخ سلام او را نگويد . به محمد اكفانى خلعت داده شد ، اما رابطه ابو حامد با دستگاه خلافت قطع گرديد ، و آثار خشم و بىمهرى و جدايى در او آشكار شد . [ 29 
  ]\r\nاين ماجراى مهم روشن مىكند كه حنفيان تا چه اندازه در تصدى پست قضاوت اهتمام داشته و براى آن اهميت قائل بودند . اهميت احراز اين مقام در اين بود كه قضاوت بمثابه همزهء وصل بين حكومت و اين مذهب عمل مىكرد ، و حرمت و احترام و عظمت و توجه ويژه را به دنبال داشت . اين بود وقتى كه شافعيان بر آن شدند مقام قضا را از آن خود كنند ، فتنه و آشوب راه افتاد و سرانجام مشكل با عقب‌نشينى خليفه از موضع خود حل گرديد و حالت پيشين تجديد شد .\r\nرقابت بر سر قبضه كردن پست قضاوت ، نيرومندترين عامل در بسيارى از فتنه‌ها و گسترش روح دشمنى و جنددستگى بود ، و حمايت و دخالت قدرت سبب مىشد كه مذهبى بر مذهب ديگر چيره گردد ، چرا كه حاكمان از قاضيان طرفدار خود در برابر مخالفان مذهبيشان پشتيبانى مىكردند .\r\nبه كرات قاضيان خود پديدآورندهء آشوب و برافروزندگان شعله جنگ و ستيزه بين طوايف مختلف بودند . احمد بن صاعد حنفى قاضى و بزرگ نيشابور ، كه لقب شيخ الاسلام داشت ، به گونه‌اى افراطى با مذاهب ديگر دشمنى مىكرد . او مردم را به جان هم انداخت ، تا كار به جايى رسيد كه خطيبان اكثر مذاهب از فراز منبر همديگر را لعن مىكردند . [ 30 
  ]\r\nقاضى به كار تصميم گرفت كه امام جماعتى حنفى بر مسجد جامع اموى [ دمشق 
  ] بگمارد . چون در آن مسجد جز خطيب و مردم شافعى مذهب حضور نداشتند ، شافعيان برآشفتند و درب مسجد را بستند و قاضى نيز عزل شد . [ 31 
  ]\r\nشايد يكى از مهمترين فتنه‌هايى كه بين مذاهب پديد آمده است ، فتنه ابن قشيرى است . وى در سال 469 ه . وارد بغداد شد و در نظاميه به سخن نشست و حنبليان را به مذمت و نكوهش گرفت و به آنان نسبت داد كه خداوند را جسم مىانگارند . حنبليان به خواجه نظام الملك وزير نامه نوشتند و شكايت پيش او برده ، از او يارى خواستند . پيروان قشيرى به پيشواى حنبليان عبد الخالق بن عيسى حمله بردند و جنگى بين دو طرف روى داد ؛ پيروان شافعى مذهب قشيرى دربهاى بازار نظاميه را بستند ، ابو اسحاق شيرازى به خشم آمد و فقيهان شافعى ، كه از چيرگى حنبليان\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nخشمناك بودند ، نامه‌اى به نظام الملك نوشتند . فتنه بالا گرفت . خليفه در اين انديشه شد كه چگونه صلح و سازش بين طرفهاى درگير ايجاد كند . به قصد تفاهم و آشتى قشيرى و پيروانش ، و نيز ابو جعفر شريف پيشواى حنبليان و طرفدارانش را به محضر خواجه فرا خواند . وقتى كه وزير آنان را به آشتى دعوت كرد ، قشيرى برخاست و گفت : چه صلحى بين ما مىتواند وجود داشته باشد ؟ مىتوان بين دو طرفى كه بر سر امارت و يا ديانت و يا حكومت مىجنگند آشتى برقرار كرد ، اما اينان بر اين باورند كه ما كافريم و ما نيز مدعى هستيم هر كه با اعتقادات ما موافق نباشد كافر است ، پس چه صلحى ؟ [ 32 
  ] * * * بسيارى از عالمان چون از مذهبى به مذهب ديگر گرويدند ، مورد آزار فراوان قرار گرفتند ، تا آنجا كه گفتند : « هر كس حنفى شود ، خلعت مىيابد و هر كس شافعى شود ، تغرير مىگردد » . [ 33 
  ]\r\nابو سعيد ( د 562 ه . ) مذهب حنفى داشت ، وقتى شافعى شد ، دچار رنجها و آزارهاى مختلف شد . چون سمعانى مذهب حنفى را رها كرد و شافعى شد ، مصائب و ناراحتيهاى فراوان ديد ، و به همين دليل آشوب و جنگ بين پيروان دو مذهب پيش آمد ، و شعله‌هاى آن عراق و خراسان و مرو را فرا گرفت و مشكلات زيادى به دنبال آورد . چنان كه سبكى مىگويد ، اهل رأى با اهل حديث درگير شده به هم درآويختند . [ 34 
  ]\r\nعبد العزيز بن خزاعى از بزرگان مالكى ، وقتى كه امام شافعى به بغداد آمد ، به او گرويد و آثارش را نزد وى خواند و به ترويج مذهبش دست زد . چون شافعى به مصر رفت ، محمد بن عبد الله ( د 268 ه . ) از مذهب مالكى دست كشيد ، پيرو مذهب شافعى شد ، ولى بار ديگر از مذهب شافعى روى گرداند . ابو جعفر بن نصر ترمذى ( د 295 ه . ) رئيس شافعيان عراق ، حنفى بود و در سفر حج شافعى گرديد .\r\nابو جعفر طحاوى شافعى بود و نزد دايى خود مزنى فقه آموخت ، اما پس از آن حنفى شد . حافظ خطيب بغدادى ( د 463 ه . ) حنبلى بود و شافعى گرديد . ابن فارس ، صاحب كتاب « المجمل فى اللغة » ، به پيروى از پدرش شافعى بود و مالكى شد .\r\nسيف آمدى ( د 631 ه . ) اصولى مشهور حنبلى بود و شافعى گرديد . محمد بن دهان ( د 590 ه . ) نحوى ابتدا حنبلى بود ، سپس شافعى شد و چون خليفه او را براى آموزش نحو به فرزندش دعوت كرد ، حنفى شد ؛ ولى پس از آن به مذهب شافعى بازگشت . تقى الدين بن دقيق در آغاز مالكى بود و پس از آن شافعى شد . امثال اين\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nافراد ، كه تعدادشان زياد است ، پس از قبول مذهب جديد بدست هم مذهبان پيشين خود آزارهاى فراوان ديدند .\r\nامواج تعصب و خصومتهاى مذهبى چندان افزون شد ، كه تقيه و كتمان عقايد ضرورت پيدا كرد . ابو بكر محمد بن عبد الباقى حنبلى ( د 535 ه . ) در اين باره چنين سروده است :\r\nزبانت را از افشاى سه چيز نگه دار :\r\nسن ، مال ( اگر بتوانى ) و مذهب چرا كه به خاطر اين سه چيز به سه چيز ديگر گرفتار مىشوى :\r\nتكفير ، حسادت و دروغ .\r\nزمخشرى در ادبيات زير تصوير روشنى از اختلاف و درگيريهاى مذهبى و طعن افراد به يكديگر ارائه مىدهد :\r\nاگر از مذهبم بپرسند ، پاسخ نخواهم گفت آن را كتمان مىكنم ، چرا كه اين كار به سلامت نزديكتر است اگر بگويم حنفى هستم ، خواهند گفت :\r\nشيره انگور را حلال مىداند ، كه حرام است اگر بگويم شافعى هستم ، خواهند گفت :\r\nازدواج با دختر را جايز مىداند ، كه حرام است اگر بگويم مالكى هستم ، خواهند گفت :\r\nگوشت سگ را حلال مىداند ، كه حرام است اگر بگويم اهل حديث و طرفدار آنم ، خواهند گفت :\r\nحيوان است و چيزى نمىداند و نمىفهمد . [ 35 
  ]\r\n\r\nمصيبت بحث درباره خلق قرآن\r\nآنچه در باب خصومتهاى مذهبى گفتيم ، اندكى از بسيار بود كه دستهاى مرموز سياست ، براى ايجاد تفرقه در صفوف مسلمانان و نيل به ديگر اهدافشان ، آن را پديد آوردند و يا به آنها دامن زدند . براى ما سخت ناگوار است كه چنين مطالبى را بازگو كنيم ؛ همين اندازه كه گفتيم ، حاشيه‌اى بود كه در متن بحث وارد شد تا از حقيقت دفاع و از باطل اعراض شده باشد ، و با ذكر اين نمونه‌ها خواستيم روشن كنيم كسانى چون اسفراينى كه مدعى هستند مذاهب چهارگانه در تمامى مسائل اتفاق\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nدارند و كوچكترين اختلافى بين آنها وجود ندارد ، و لذا برخورد و دشمنى در ميانشان پديد نيامده است و همديگر را تكفير نمىكنند ، و از اين طريق مبانى اعتقادى خود را اثبات و عقايد مذهب شيعى را به دليل وجود اختلاف و تكفير يكديگر نفى مىكنند ، سخنى خلاف واقع مىگويند .\r\nاز اسفراينى دور نيست كه چنين ادعاى نادرستى كرده باشد ، چرا كه وى در كتابش مطالبى از اين دست كه كلا تهمت و جعل و تحريف و ادعاهاى بىدليل در مورد فرق ديگر اسلامى است ، فراوان نقل كرده است . اصولا وى به باطل سخن مىگويد و همواره تير به تاريكى مىاندازد . از سخنان اوست :\r\nفصل دوم اين باب در مورد راه نجات نهايى اهل سنت و جماعت است .\r\nاهل سنت در عقايدشان وحدت دارند ، همديگر را تكفير نمىكنند ، اصولا در بينشان اختلاف نظرى وجود ندارد تا موجب تبرى جستن و تكفير گردد . اينان اهل جماعت و همبستگى هستند ، براى حق قيام كرده‌اند ، و خداوند ، چنان كه وعده داده است  إِنَّا نَحْن نَزَّلْنَا الذِّكْرَ وَ إِنَّا لَه لَحافِظُون  « 1 »  ، حق را حفظ خواهد كرد . مفسران گفته‌اند خداوند اهل حق را از تناقض و دشمنى حفظ مىكند . اما در مقابل فرقه‌هاى مختلف دشمنان اهل جماعت ، جز تبرى جستن از هم و تكفير يكديگر نصيبى ندارند ، چنان كه آورديم خوارج ، قدريه و رافضيان چنين‌اند . آنان تا آنجا دچار تفرقه‌اند كه اگر هفت تن در يك جا گرد آيند ، به تكفير هم برمىخيزند و پراكنده مىگردند . اين گروهها در تكفير هم مانند يهوديان و مسيحيان‌اند ، چرا كه يهوديان ادعا مىكنند « مسيحيان بهره‌اى از حق ندارند » و مسيحيان نيز همين را مىگويند .\r\nاين بود نمونه‌اى از سخنان اسفراينى ، كه كم نيستند . من نمىدانم آيا نمونه‌هايى از اختلاف و تكفير اهل جماعت را كه پيش از اين آورديم ، بر اسفراينى پوشيده بوده ، كه چنين نظرى اظهار كرده است ؟ آيا وى بلواى « خلق قرآن » و حوادثى كه به دنبال تكفير همديگر در جهان اسلام روى داد را فراموش كرده است ؟\r\nاحمد بن حنبل معتقدين به خلق قرآن را تكفير كرد . ابو عبد الله محمد بن يحيى دهلى ( د 255 ه . ) فتوى داد هر كه به مخلوق بودن قرآن عقيده داشته باشد كافر است و زنش بر وى حرام مىگردد ؛ اگر توبه نكرد كشته خواهد شد و نبايد او را در گورستان مسلمانان دفن كرد . اما اگر كسى عقيده روشنى ابراز نكند و بگويد\r\n\r\n","description":"","footnote":" ( 1 ) سوره حجر ، آيه 9 . ","page_name":" 261 ","page_number":261},
  {"content":"\r\n\r\nنمىگويم قرآن مخلوق است و نيز نمىگويم قرآن مخلوق نيست ، چنين كسى آشكارا كافر است . اگر كسى گمان كند الفاظ قرآن مخلوق است ، بدعتگذار است و نبايد او را در گورستان مسلمانان دفن كرد . احمد بن حنبل حتى توبهء افراد را نيز نمىپذيرفت . وى در تشييع جنازه معتقدان به مخلوق بودن قرآن شركت نمىكرد ، و بر جنازه چنين كسانى نماز نمىخواند ، و بدين ترتيب احكام كفار را در مورد آنان اجرا مىكرد . كار به جايى رسيد كه تكفير در ميان زنان نيز رواج يافت . خطيب بغدادى روايت مىكند كه زنى نزد قاضى عبد الله بن محمد حنفى قاضى شرق بغداد آمد و گفت چون شوهرم عقيده امير المؤمنين را در باب قرآن قبول ندارد ، بين من و او پيوندى وجود ندارد . [ 36 
  ]\r\nبه دنبال تكفيرهايى كه در اين زمينه صورت گرفت ، اختلاف و جنددستگى در امت اسلامى گسترش يافت . طايفه‌اى گفتند هر كه بگويد قرآن مخلوق نيست كافر است ؛ ابن ابى داود و عده‌اى ديگر به اين عقيده بودند . حتى آورده‌اند وقتى كه خليفه الواثق [ نهمين خليفه عباسى 
  ] چهار هزار اسير از روم گرفت ، به اسيران پيشنهاد كرد هر كس اعتراف به مخلوق بودن قرآن كند ، دو دينار مىگيرد و آزاد مىشود [ 37 
  ] ، ولى اگر كسى نپذيرد آزاد نخواهد شد . اين سخن به معناى كافر بودن قائلين به مخلوق نبودن قرآن است .\r\nوقتى احمد بن نصر نزد واثق رفت ، خليفه از او پرسيد : درباره قرآن چه نظرى دارى ؟ او كه به مخلوق بودن قرآن عقيده نداشت گفت : كلام خداست ، و بدون لكنت زبان و با استوارى بر عقيده خود پاى فشرد . برخى از حاضران گفتند خونش حلال است ، اما ابن ابى داود گفت : او پير است و احتمالا عقلش دگرگون شده است ، بهتر است كشتنش را عقب بيندازيد تا توبه كند . واثق گفت : جز داعيهء كفر در او چيزى سراغ ندارم . سپس شمشيرش را خواست و گفت : چون قصد كشتن او كردم ، كسى جلو مرا نگيرد ، زيرا مىخواهم گناهانم را با كشتن كافرى كه خدايى را مىپرستد كه ما نمىشناسيم ، پاك كنم . آنگاه فرمان داد تا پوست مخصوص زيرانداز محكومين به اعدام را آوردند و محكوم دربند را روى آن خواباندند . آنگاه دستور داد سر و پاى او را با طناب بكشند ، و خود سر محكوم را با شمشير جدا ساخت ؛ پس از آن دستور داد سر را به بغداد بفرستند . [ 38 
  ]\r\nاين بود برخى از عوامل تفرقه كه بر مسلمانان تحميل شد ، و گوشه‌اى از حوادث تلخى كه بين معتقدان مذاهب چهارگانه روى داد ؛ حوادثى كه با كمال\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nتأسف بر شاخه شاخه شدن امت اسلامى دامن زد . اين رويدادها به اين دليل چهره نمودند كه دستهاى مرموز سياست در صفوف متحد مسلمانان نفوذ كرد تا با ايجاد رخنه و شكاف به اهداف خود برسند و طرحهاى خود را پياده كنند .\r\nاز يادآورى اين حوادث ، هدفى جز اين نداشتيم كه نشان دهيم پيامد اين گونه وقايع مهمترين عامل انحطاط و عقب‌ماندگى مسلمانان است .\r\n\r\nدشمنى بين سنى و شيعى\r\nاكنون بر سر آنيم كه به گوشه‌اى ديگر از برخوردهايى كه بين مسلمانان روى داد ، اشارتى بكنيم و آن ستيزهء بين شيعيان و سنيان است ، كه از مهمترين و خطرخيزترين حوادث تاريخ اسلام است .\r\nبين اين دو فرقه حوادثى روى داد ، كه بسيار دردناك است و موجب برافروختن شعله‌هاى فتنه ، و خونريزى ، و سوختن خانمانها گرديد .\r\nدر اينجا قصد آن نداريم كه از تمامى حوادث و اختلافاتى كه از جهات مختلف بين اين دو طايفه پيش آمد ، سخن به ميان آوريم ، اختلافاتى كه اگر در فضاى بحث علمى مطرح گردد ، رفع شده و نقار از ميان برداشته مىگردد ؛ چرا كه حاكميت نهايى براى حق است ، و شايسته است كه فقط از حق پيروى شود .\r\nاختلافى كه در آغاز بين جماعت سنى و شيعى پديد آمد ، در محدوده بحث امامت و مسائلى در اين زمينه ، شكل گرفت ، اما پس از آن به صورت تشكل ضد شيعى در آمد ، و انديشهء شيعى را دگرگونه جلوه داده ، و بدون توجه به حقيقت علم و با عدم تسليم در برابر حق ، هرطور كه خواستند شيعيان را به انواع تهمتها متهم كردند .\r\nدر اينجا مجال بحث پيرامون اين مسأله نيست ، و ما در آينده مطلب را پى مىگيريم ؛ فقط به اين حقيقت اشاره مىكنيم كه اين اختلاف نخستين به شورشها و برخوردهاى خونين و اسفناك كشيده شد ، و آشوبهاى مردمى بسيار پديد آورد . شايد مهمترين اين درگيريها به اجراى شعائر مذهبى شيعى در روزهاى ويژه مربوط مىشود ؛ مانند عزادارى ايام عاشورا ، و جشن و آذين‌بندى روز غدير . چرا كه سنيان اين نوع شعائر را قبول نداشته و بدعت مىشمردند . نتيجه اين مخالفت با آداب و عقايد شيعى ، ستيزه بين دو فرقه بود كه خونريزيها و كشتارهاى فراوان در پى داشت . [ 39 
  ]\r\nبا اين همه ، سنيانى كه با عزاداريها و جشنهاى شيعى مذهبان مخالفت\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nمىكردند ، خود در مقابل عزادارى امام حسين ( ع ) به عزادارى براى مصعب بن زبير مىپرداختند ، و به مناسبت « يوم الغار » در مقابل « يوم الغدير » به آذين‌بندى و جشن دست مىزدند ، چنان كه پيش از اين گفتيم . آنان ، افزون بر مصعب ، براى كسان بسيارى نوحه‌سرايى را روا و پسنديده مىدانستند ، چنان كه محمد بن يحيى نيشابورى ، به مناسبت مرگ احمد بن حنبل گفت : جا دارد اهالى بغداد در هر خانه‌اى گرد آيند و بر احمد نوحه بسرايند . [ 40 
  ]\r\nبر احمد بن حنبل عزادارى و نوحه‌سرايى بسيار شد ، و كسانى ، به منظور اظهار دردمندى ، مدتها در كنار قبر او ماندند ، و مجالس عزادارى برايش برگزار كردند .\r\nافزون بر احمد ، براى بسيارى از شخصيتها نيز عزادارى شده است ، كه به عنوان نمونه به برخى از آنها اشارتى مىكنيم :\r\nابو الفتح اسماعيل بن سلطان محمود به سال 567 ه . درگذشت ، و به اين مناسبت مراسم عزادارى برپا شد ، نوحه‌سرايان ، چون نوحهء زن فرزند از دست داده نوحه‌خوانى كردند ، در تشييع جنازه‌اش بسيار گريستند ، و به عنوان اظهار درد و بزرگ شمردن مصيبت خاكستر بر سر ريختند . [ 41 
  ]\r\nابن تيميه به سال 728 ه . وفات كرد ؛ در تشييع جنازه او پنجاه هزار زن شركت كرده و بر او نوحه‌سرايى كردند ؛ دويست هزار مرد ناله‌كنان و تكبيرگويان و گريان در اين مراسم حضور داشتند . چون ابن تيميه غسل داده شد ، مردم آب غسل او را به عنوان تبرك مىنوشيدند ، باقيمانده سدر بين افراد توزيع شد ، عرقچينى كه بر سرش بود به پنج هزار درهم فروش رفت و پارچه‌اى كه بر گردن وى بسته بود و در آن جيوه ضد شپش قرار داشت صد و پنجاه دينار فروخته شد . جنازه او در ميان ناله و زارى و گريه مردم تشييع شد ، كسى در جلو جنازه بانگ مىزد كه اين چنين است جنازه‌هاى اهل سنت . چون غسال از غسل ابن تيميه فراغت يافت ، ابتدا مردان وارد شده و او را بوسيدند ، و آنگاه زنان داخل شده و چنان كردند . [ 42 
  ] براى ابن تيميه مجالس ماتم و عزا برگزار شد ، و نوحه‌خوانى ادامه يافت ، و كسان بسيارى ، از جمله شمس الدين ذهبى ، در رثاى او شعر سرودند . [ 43 
  ]\r\nاحمد بن سلطان ملك شاه در سال 481 ه . درگذشت ، مردم هفت روز برايش نوحه خواندند . در اين ايام كسى بر اسب سوار نشد ، زنان در خيابانها بر او نوحه‌سرايى كردند ، و مردمان شهرها بر در خانه‌هايشان پارچه سياه آويختند .\r\nشيخ الحرمين فوت شد ، شاگردانش در خيابانها چون زنان در ماتم استاد\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nعزادارى كرده و نوحه خواندند ، و جملگى آرايش را ترك و يك سال كامل بر او سوگوارى كردند . [ 44 
  ]\r\nابو عمر حنبلى در سال 607 ه . درگذشت ، مردان و زنان به سختى بر او گريستند و در ماتم او عزادارى كردند . وى را در مسجد غسل دادند ، زنان پنهانى و عموم مردان نيز آب غسلش را به قصد تبرك بردند ، و مردم در قطعه‌قطعه كردن كفنش از هم سبقت مىگرفتند ؛ اگر دولت و مأموران حكومتى به قصد دفاع از كرامت او دخالت نمىكردند ، چه بسا عورت وى آشكار شده بود . مأموران با شمشير مردم را دور كردند . ابن عماد مىگويد : اگر مأموران نبودند ، جنازه تا به قبر برسد از كفن چيزى باقى نمانده بود . [ 45 
  ]\r\nپس از مرگ المسترشد عباسى به سال 529 ه . ، زنان در خيابانها موى پريشان كرده بر او مرثيه خوانده و به نوحه‌سرايى و ماتم پرداختند ؛ مردان نيز با آنان همراهى كرده و جامه بر تن دريدند . [ 46 
  ]\r\nاز اين نمونه‌ها فراوان است ، كه از نقل موارد ديگر خوددارى مىكنيم .\r\nما وقتى به خرده‌گيريهايى كه در زمينه عزادارى به شيعيان شده و همين ايراد سبب آن همه حوادث ناگوار گرديده است نيك مىنگريم ، درمىيابيم كه پشت سر اين خرده‌گيريها و حوادث اغراض سياسى قدرتمندان قرار داشته است ، و همين امر آن همه دشمنى عليه شيعيان و تهمت به اين طايفه را به دنبال آورد ، تا آنجا كه هر نوع شباهت به شيعى يافتن حرام و جرم شمرده شد .\r\nزرقانى در كتاب « المواهب اللدنية » حديثى از على ( ع ) در مورد خصوصيات عمه پيامبر و اينكه پيامبر روسرى را بر سر او به گونه‌اى بست كه از دوش وى فرو افتاد نقل مىكند . آنگاه سخن حافظ عراقى را مىآورد كه اين عمل عقيده بسيارى از فقيهان امامى واقع شده و لذا شايسته است آن را رها كرده تا شباهت به اماميان پديد نيايد .\r\nاين شخص در مورد مسأله‌اى چون پوشاندن روسرى به دست رسول خدا بر سر عمه‌اش ، فتوى به تحريم تشبه به شيعيان را مىدهد ! و اين يكى از هزاران نمونه‌اى است كه نشان مىدهد چگونه رجال اين روزگاران با پيروان آل محمد برخورد داشته‌اند ! اين نوع برخورد پديده‌اى غريب نيست ، چرا كه متهم شدن به شيعى ، خشم قدرتمندان و حكومتها را در پى داشت و اگر كسى به تشيع متهم مىشد چه نصيبى\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nجز كشته شدن و به غارت رفتن اموال و زندان و تبعيد داشت ؟ اين بود كه غالبا تظاهر به بدگويى شيعيان مىكردند ، و همين امر سبب دورى گزيدن از اين طايفه و احتراز از متهم شدن به تشيع ، حتى در خواب ، مىگرديد .\r\nخطيب بغدادى روايت مىكند كه مردى على را در خواب ديد ، ولى جرأت نيافت تا به او نزديك شود ؛ دوستش علت را پرسيد ، گفت : ترسيدم كه متهم به تشيع شوم .\r\nچرا چنين بود ؟ براى اينكه حكومتهاى ستمگر ، براى تحقق اهداف خاص خود ، خواهان تفرقه مسلمانان ، و برافروختن شعله‌هاى خصومت در ميان آنان بودند .\r\nروشن بود كه ، با وجود وحدت و اعتماد متقابل و برادرى بين تمامى مسلمانان ، سلطه ممكن نبود .\r\nبا اين همه در ميان رجال امت اسلامى كسانى بودند كه مردم را به حق فرا مىخواندند و آنان را به اين لغزش يادشده مهم آگاه مىكردند ، اما تلاشهايشان چندان پرثمر نبود ؛ زيرا سر نيزه حكومت مىكرد ، و روح اختلاف در جانها مىدميد ، و امواج تعصب را برمىانگيخت . سرانجام جهل و نادانى اين بود كه دشمنانى بر مردم چيره شدند كه عطوفت و مهر نمىشناختند ، و لباس ذلت بر تن آنها مىپوشاندند ، و با شمشير حكومت مىكردند ، و خونشان را بر زمين مىريختند ، و سرها را به تسليم و اطاعت وادار مىكردند . در نهايت هراس بر دلها خانه كرد ، و شجاعت و گستاخى از جانها برخاست ؛ شجاعتى كه در سايه اسلام پديد آمده بود و در راه گسترش شعار توحيد اعمال مىشد . در اين ميان قهرمانان حق‌طلب ، زندگى را خوار شمرده به استقبال مرگ مىرفتند و شهادت را پذيرا مىشدند ، تا جباران زمين را در برابر حق خاضع گردانند و سرزمينها را از شر آنان برهانند .\r\nزمانى كه امت اسلامى عزت پيشين را فرو گذاشت و جامه ذلت بر تن كرد ، و بر دلهايشان بيم و هراس سايه افكند ، و نتوانستند از خود دفاع كنند ، مردى از تبار مغولان از گرد راه رسيد و انبوهى از مسلمانان را يكى پس از ديگرى درهم شكست .\r\nدر هنگامه تهاجم مغولان ، زنى وارد خانه‌اى شد و گروهى از اهل خانه را بدون اينكه قدرت دفاع از خود را داشته باشند ، كشت ؛ و نيز يكى از مغولان با مهارت و چيره‌دستى به محلى حمله برد كه در آن صد مرد بودند ، يكايك مردان را كشت و جملگى را نابود كرد ، و در اين ميان دستى به دفاع از آستين كسى بيرون نيامد .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nمردى از مغول مسلمانى را يافت و آهنگ كشتنش را كرد ، اما چيزى در دست نداشت تا به كار كشتن آيد ، به مرد مسلمان گفت سرت را بر اين سنگ بگذار و تكان نخور ؛ مسلمان سرش را بر سنگ نهاد و به خواب رفت ، تا اينكه مغول بازگشت و او را كشت . [ 47 
  ]\r\nاينها مسائلى است كه بر جان هر مسلمانى حسرت مىنشاند و درد و اندوه قلبش را از تپش بازمىدارد . امروز نيز ما مسلمانان در برابر امواج نهادهاى فاسد ، و عقايد ويرانگر و انديشه‌هاى سخيف قرار گرفته‌ايم . خطراتى كه اكنون امت اسلامى را تهديد مىكند ، چندان عظيم است كه آينده اين امت را بيمناك مىكند ، و اگر مسلمانان در جهت تبيين و تفهيم اسلام و عمل به احكام و تعاليم آن تلاش نكنند ، سرانجام بدى در انتظار خواهد بود . مسلمانان بايد دست به دست هم دهند تا تحريف گرانى را كه در لابه‌لاى صفوف امت اسلامى رخنه كرده‌اند تا مجتمع اسلامى را نابود كنند ، و چهره تعاليم دينى و اخلاقى را مخدوش سازند ، و اباحىگرى را به جاى ديانت بنشانند ، از خود برانند . خطراتى كه امت را فرا گرفته در صورتى بر طرف خواهد شد كه وحدت كلمه پديد آيد ، اسلام به گونه‌اى درست فهم گردد و آموزشهاى دينى از سرچشمه‌هاى اصلى آن آموخته شود و از سخن حق و امامان راستين پيروى شود ؛ چنان كه خداوند توصيه فرموده است :  يا أَيُّهَا الَّذِين آمَنُوا اتَّقُوا اللَّه وَ كُونُوا مَع الصَّادِقِين  ،  وَ اعْتَصِمُوا بِحَبْل اللَّه جَمِيعاً وَ لا تَفَرَّقُوا  « 1 » \r\n\r\nانتشار مذاهب در جهان اسلام\r\nمذاهب چهارگانه اسلامى با زمينه‌هاى نظرى و عملى كه پيدا كردند در سرتاسر جهان اسلام توسعه يافته و منتشر شدند . در سدهء چهارم هجرى اين مذاهب بر ديگر مذاهبى كه در سدهء دوم و سوم رواج داشتند برترى يافته و چيره شدند و على رغم موانعى كه بر سر راه مذهب شيعه قرار داشت ، با قدرت و توان معنوى به حركت و پوياييش ادامه داد .\r\nمقدسى در باب انتشار مذاهب در سدهء چهارم چنين مىگويد :\r\nپيرامون صنعاء و ديار عمان با غلات بود ، در بازماندهء حجاز اهل رأى بودند و در عمان و جهر و صعده با شيعيان بود . در صنعاء اكثريت با حنفيان بود و مساجد نيز\r\n\r\n","description":"","footnote":" ( 1 ) سورهء توبه ، آيه 119 و آل عمران ، آيه 103 . ","page_name":" 267 ","page_number":267},
  {"content":"\r\n\r\nدر اختيارشان قرار داشت . در نواحى نجد و يمن مذهب سفيان ثورى رواج داشت . در بغداد عراق اكثريت با حنبليان و شيعيان بود ، در عين حال مالكيان و اشعريان نيز فراوان بودند . در كوفه مذهب شيعى غالب بود ، جز در كناسه كوفه كه اهل سنت بودند . در بصره اكثريت با قدريان و شيعيان و پس از آن حنبليان بودند . در بغداد غاليانى بودند كه در دوستى معاويه افراط مىكردند . در اينجا مقدسى نقل مىكند كه وارد مسجد جامع واسط شدم و شنيدم كه گوينده‌اى اين حديث را براى مردم روايت مىكند : خداوند در روز قيامت معاويه را به خود نزديك مىكند و در كنارش مىنشاند و آنگاه معاويه چون عروسى به جلوه مىآيد . مقدسى مىگويد من گفتم :\r\nبراى چه ؟ براى اينكه معاويه با على ( ع ) جنگيد ؟ گفتم اى گمراه اين روايت دروغ است ؛ گوينده فرياد زد : اين شخص رافضى است ، بگيريدش . مردم بر من هجوم آوردند ، برخى از كاتبان مرا شناختند و نجاتم دادند .\r\nدر شمال عراق ، موصل و پيرامون آن ، سنيان بودند ، جز در عانه كه معتزليان فراوان بودند و اينان نيز در مذهب فقهى شافعى و حنفى بودند ، همچنين در اين سامان حنبليان بودند و سر و صدايى نيز از شيعيان بود . در سرزمين شام مردم به طور مستقيم اهل جماعت و سنت بودند ، يعنى در آن ديار مردم بر مذهب اهل حديث عمل مىكردند [ و تكيه بر مذهب معينى نداشتند 
  ] . در طبرستان و نيمى از نابلس و اكثر مردم عمان شيعه بودند و هيچ مالكى در آن نواحى وجود نداشت .\r\nمصر نيز چون شام بود ، جز اينكه اكثر فقيهان آن مالكى بودند . آيا نمىبينيد آنان در نماز جلوتر از امام مىايستند اما در عين حال سگ پرورش مىدهند ؟ « 1 »  مردم نيل عليا شيعه هستند و ديگر مذاهب ظاهرا در فسطاط وجود داشتند .\r\nو اما در سرزمين مغرب سه مذهب رواج داشت ؛ در اندلس مذهب مالك شايع بود ، و اينان مدعى بودند كه غير از كتاب خدا و موطاء مالك كتابى نمىشناسند . از اين رو اگر كسى حنفى يا شافعى مىشد طرد ، و اگر گرايش شيعى و يا معتزلى مىيافت چه بسا كشته مىشد . بخشهاى ديگر مغرب تا مصر ، مذهب حنفى و مالكى پيرو داشتند ، ولى با مذهب شافعى آشنا نبودند . مالكيان با شافعيان ميانه خوبى نداشتند ، چرا كه آنان مىگفتند شافعى از مالك علم آموخت ولى با استادش مخالفت كرد .\r\n\r\n","description":"","footnote":" ( 1 ) به نظر مىرسد كه جمله فوق ضرب المثل باشد كه كنايه از دوگانگى ادعا و عمل است . ","page_name":" 268 ","page_number":268},
  {"content":"\r\n\r\nدر خراسان شيعيان و معتزليان فراوان بودند ، اما پيروان مذهب حنفى اكثريت داشتند ، مگر در منطقه شاش كه شافعى بودند . و نيز در اين سامان مذهب عبد الله سرخسى پيروانى داشت .\r\nدر اقليم رحاب مردم داراى مذهب مستقيم بودند [ پيرو اهل حديث بودند 
  ] ، جز اهل حديث كه حنبلى بودند . مردم در دبيل غالبا حنفى بودند .\r\nدر منطقه جبال ، در رى مذاهب مختلفى وجود داشت ؛ با اينكه حنبليان زياد بودند اما اكثريت با حنفيان بود ، كه فرقه نجاريه بودند . اهالى قم شيعى بودند و در دينور مذهب سفيان ثورى طرفدارانى داشت .\r\nدر خوزستان نيز مذاهب مختلفى شايع بود . اكثر مردم اهواز ، رامهرمز و دورق حنبلى بودند . نيمى از مردم اهواز شيعه بودند ، هر چند كه تعداد حنفيان نيز در اين شهر زياد بود و فقيهانى نيز داشتند ، و كسانى هم مالكى بودند .\r\nدر فارس مذهب اهل حديث عمل مىشد ، و حنفيان نيز بودند ؛ ولى داوديان غلبه داشتند و داراى حوزه درس و مسند قضاوت بودند . در كرمان اكثريت با پيروان شافعى بود .\r\nاهالى سند غالبا بر مذهب اهل حديث بودند . قاضى ابو محمد منصور امام مذهب را داودى ديدم . اهل ملتان شيعى بودند كه در اذان يك بار حى على خير العمل مىگفتند و در اقامه دو بار . در عين حال در روستاها فقيهانى در مذهب ابو حنيفه بودند . اما مذهب مالكى ، حنبلى و معتزله پيروانى نداشت . [ 48 
  ]\r\n\r\nرواج مذاهب در حال حاضر\r\nآمار پيروان مذاهب چهارگانه ، كه هم‌اكنون در سراسر جهان اسلام پراكنده‌اند ، طبق روايت علامه احمد تيمور پاشا [ 49 
  ] ، در جاهاى مختلف چنين است :\r\nدر مغرب اقصى [ دور 
  ] ، و نيز در الجزاير و تونس ، مذهب مالكى بيشترين پيرو را دارد .\r\nدر طرابلس اكثريت با مالكيان است و حنفيان در اقليت‌اند . حنفيان از بازماندهء خاندانهاى ترك‌نژاد ، و غالبا در تونس زندگى مىكنند ، و در ميان آنان كسانى از سلسله‌هاى حكومت‌گر ديده مىشوند ، از اين رو حنفيان از اين امتياز برخوردارند كه در قضاوت خاص خود با مالكيان شريك و همتا شمرده مىشوند .\r\nعملا قضاوت با فقيهان مالكى است و در حال حاضر مفتيان بزرگ حنفى هستند كه\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nملقب به « شيخ الاسلام » اند و نقش اول را در رهبرى معنوى عامه مردم دارند ؛ مالكيان از اين نظر در درجه دوم قرار دارند و لقب « شيخ الاسلام » را در مورد فقيهان مالكى با سهل‌انگارى و تسامح به كار مىبرند . با اينكه پيروان مذهب حنفى در اقليت واقع شده‌اند ، در عين حال ، طبق سنت ديرين ، نيمى از استادان دانشگاه زيتونه ، حنفى و نيم ديگر مالكىاند . قطعا حنفيان چنين امتيازى را به دليل اينكه مذهب حنفى مذهب خاندانهاى حكومت‌گر بوده است ، به دست آورده‌اند .\r\nدر مصر مذاهب شافعى و مالكى رواج دارند . شافعيان در ريف و مالكيان در صعيد و سودان اكثريت دارند . مذهب حنفى ، كه مذهب حكومت است ، طرفداران و پيروان زيادى دارد ، و در فتوى و قضا ، فقه حنفى حاكم و مجراست . حنبليان بسيار كم و نادرند .\r\nدر شام نيمى از مردم پيرو اهل حديث و سنت‌اند و يك چهارم شافعى و يك چهارم ديگر حنبلى هستند .\r\nدر فلسطين بيشترين پيرو را شافعى ، پس از آن حنبلى ، بعد حنفى دارد . و مذهب حنبلى در رديف چهارم واقع شده است .\r\nدر عراق مذهب حنفى اكثريت را دارد ، پس از آن شافعى است و مالكيان و حنبليان در درجه بعد قرار دارند .\r\nدر تركيه عثمانيان و البان و ساكنان سرزمين بلقان حنفى مذهب مىباشند .\r\nدر كردستان مذهب شافعى رايج است . اين مذهب در ارمنستان اكثريت دارد ، چرا كه مسلمانان آنجا در اصل تركمن و يا كرد هستند .\r\nسنيان فارس اكثرا شافعى و اندكى حنفى هستند .\r\nدر افغانستان مذهب حنفى و شافعى شايع و حنبلى اندك است .\r\nدر تركستان غربى مذهب حنفى در بخارا پيرو دارد ، ولى در تركستان شرقى مذهب شافعى اكثريت دارد و پس از آن مذهب حنفى ، كه با كوشش عالمانى كه از بخارا هجرت كرده‌اند رواج يافته است . در قفقاز و ماوراى آن حنفى و نيز شافعىاند .\r\nدر هند مذاهب مختلف وجود دارد ، ولى مذهب حنفى و شافعى در اقليت قرار دارند .\r\nدر هند و چين مذهب شافعى شايع است ، و نيز در استراليا . در برزيل بيست و پنج هزار مسلمان حنفى مذهب وجود دارد .\r\nدر امريكا تعداد مسلمين به يكصد و چهل هزار مىرسد كه از مذاهب مختلف‌اند .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nدر حجاز مذهب شافعى و حنبلى رايج است ، در شهرها مذهب حنفى و مالكى پيرو دارد ، مذهب مردم عسير شافعى است .\r\nدر كشور يمن اهالى عدن پيرو اهل سنت و حديث‌اند . در حضرموت شافعى مذهب فراوان است ، در پيرامون عدن حنفى مذهب نيز وجود دارد ، در عمان اباضيه [ فرقه‌اى از خوارج 
  ] اكثريت دارد ، در عين حال از حنبليان و شافعيان نيز خالى نيست .\r\nدر قطر و بحرين مذهب مالك اكثريت دارد ، و حنبليانى نيز هستند كه از نجد آمده‌اند .\r\nدر احساء اكثريت با اهل سنت و حديث است ، اما مذهب حنبلى و مالكى نيز پيروانى دارد .\r\nدر كويت مذهب مالكى رايج است .\r\nاين بود آنچه كه علامه احمد تيمور پاشا درباره گسترش مذاهب چهارگانه در جغرافياى جهان اسلام در حال حاضر آورده است ، ولى ايشان به مذهب شيعى و پيروان آن در جغرافياى كنونى عالم اشاره‌اى نكرده است ، اما ما ، پس از آنكه به تاريخ اين مذهب و پيدايش آن پرداختيم ، به آن اشاره خواهيم كرد .\r\n* * * چنان كه پيش از اين گفتيم ، اين مذاهب در سايه قدرت و با استفاده از شيوه‌ها و ابزارهاى مختلف رواج يافتند . مهمترين ابزارى كه در گسترش اين مذاهب نقش داشت ، تأسيس مدارس دينى بود . ما در اينجا اشارتى به اين مدارس ، كه براى تدريس و تحقيق علمى و فقهى مذاهب يادشده بنياد نهاده شدند ، مىكنيم .\r\n\r\nحوزه‌هاى دينى مذاهب چهارگانه در جهان اسلام\r\nبغداد در روزگار عباسيان كانون آبادانى بود و در آن حوزه‌هاى علمى بسيارى پديد آمد ، و مدارسى براى آموزش فقه اسلامى بر مبناى مذاهب چهارگانه بنا گرديد ، و براى دانشجويان اين مدارس حقوق معين گرديد . خواجه نظام الملك براى اين دانشجويان سالانه بالغ بر ششصد هزار دينار مقرر كرد . ابو الحسن على بن محمد وزير « المقتدر » براى هر طلبه پنج هزار [ ؟ 
  ] اختصاص داد . اين گونه بود كه بغداد « دار الهجره » شد و طالبان علم از هر سو به آنجا روى آوردند .\r\nمهمترين مدارسى كه پديد آمدند از اين قرارند :\r\n1 - نظاميه : اين مدرسه را نظام الملك طوسى در سال 457 ه . بر ساحل دجله\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nبنياد گذاشت ، و در پيرامون آن بازار ، حمامها و مسافرخانه‌ها ساخت و تمامى آنها و اموال بسيار ديگرى را وقف نظاميه كرد .\r\n2 - تاجيه : ابو الغنائم تاج الدين ، جانشين نظام الملك در دولت ملك شاه ، آن را به سال 482 ه . بنا نهاد .\r\n3 - تتوشيه : اين مدرسه را خمار تكين خادم تتش بن آلب ارسلان بن داود بن سلجوق بنيان گذاشت و به حنفيان اختصاص داد .\r\n4 - باب الازج : اين مدرسه براى « ثقة الدوله » ابو الحسن على بن محمد قزوينى ساخته شد .\r\n5 - مدرسه ابن دينار : براى ابو حكيم ابراهيم بن دينار بغدادى ، فقيه شافعى ، ساخته شد .\r\n6 - مدرسه زيرك يا مدرسه سوق العميد : اين مدرسه اختصاص به حنفيان داشت .\r\n7 - شرابيه : شرف الدين اقبال شرابى آن را به سال 628 ه . ، در عهد مستنصر ، در بازار ايرانيان ، احداث كرد .\r\n8 - بشيريه : اين مدرسه در سمت غربى بغداد پديد آمد . مستعصم در بناى آن كمك مالى كرد و آن را وقف مذاهب چهارگانه كرد و اوقاف زيادى به آن اختصاص يافت .\r\n9 - و لكن مهمترين اين مدارس مستنصريه بود . چنان كه پيش از اين به مناسبتى اشاره‌اى كرديم ، و همان‌طور كه سيوطى [ 50 
  ] و ابن بطوطه در « رحله » [ سفرنامه 
  ] و ابن فوطى [ 51 
  ] و ديگران آورده‌اند ، اين مدرسه مهمترين مدرسه در بغداد بود . در واقع اين مدرسه به مثابهء دانشگاهى بود كه عالمان بزرگى در چهار مذهب از آن بيرون آمدند .\r\nو اما تعداد مدارسى كه در مصر ساخته شد ، كمتر از نود گفته نشده است ، كه به عنوان نمونه به برخى از آنها اشاره مىشود :\r\n1 - فائزيه : اين مدرسه ، كه اختصاص به شافعيان داشت ، به دست شرف الدين بن صاعد به سال 636 ه . تأسيس شد .\r\n2 - قطبيه : امير قطب الدين خسرو اين مدرسه را به سال 570 ه . آن را براى شافعيان بنياد نهاد .\r\n3 - سيوفيه : ملك ناصر صلاح الدين ايوب به سال 572 ه . آن را براى حنفيان\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nساخت و سى و دو مغازه را نيز به نفع آن وقف كرد .\r\n4 - فاضليه : به سال 580 ه . قاضى فاضل عبد الرحيم آن را براى فقيهان شافعى و مالكى بنياد نهاد .\r\n5 - محلى : برهان الدين ابراهيم بن على محلى آن را پايه‌گذارى كرد .\r\n6 - فارقانيه : به سال 672 ه . براى شافعيان و حنفيان ساخته شد .\r\n7 - شريفيه : يكى از اميران ايوبى به سال 612 ه . آن را براى شافعيان ساخت .\r\n8 - صالحيه : ملك نجم الدين ايوب به سال 639 ه . آن را براى فقيهان چهار مذهب بنياد نهاد .\r\n9 - كامليه : سلطان ناصر الدين محمد بن ملك عادل آن را براى شافعيان ساخت .\r\n10 - ظاهريه : اين مدرسه به شافعيان و حنفيان تعلق داشت .\r\n11 - قطبيه : اين مدرسه در سدهء ششم هجرى با وصيت امت عصمة ، مونسه خاتون ساخته شد . [ 52 
  ]\r\nاز ذكر مدارس ديگرى كه در ديگر نقاط جهان اسلام اختصاصا براى مذاهب چهارگانه ساخته شد ، خوددارى مىكنيم ، و فقط به اين اشاره بسنده مىكنيم كه چه تلاش عظيمى به وسيله پادشاهان و اميران در آن روزگاران براى توسعه و گسترش علم بر اساس مذاهب يادشده صورت گرفت ، و همين امر سبب شد كه مردم منحصرا به آن مذاهب گرايش پيدا كنند .\r\nاما مذهب اهل بيت ، كه همان مذهب جعفرى است ، نه تنها از حمايت و پشتيبانى دولتها و قدرتمندان برخوردار نبود ، بلكه همواره در معرض كارشكنى قدرتها بوده و پيوسته آماج تيرهاى نارواى تهمت بود .\r\nبا اين همه مذهب جعفرى به پيروى از سفارش پيامبر در مورد خاندانش بر مبانى مكتب اهل بيت تكيه كرد و در برابر آن همه ناسازگاريها و حوادث استوار ايستاد و به اتكاى توان معنوى خود رواج يافت ، كه اكنون داستان آن را به اختصار بازخواهيم‌گفت .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n\r\nمنابع و پيوست\r\n\r\n","description":"","footnote":"","page_name":" 274 ","page_number":274},
  {"content":"\r\n\r\n.\r\n\r\n","description":"","footnote":"","page_name":" 275 ","page_number":275},
  {"content":"\r\n\r\n.\r\n\r\n","description":"","footnote":"","page_name":" 276 ","page_number":276},
  {"content":"\r\n\r\n\r\nپيدايش مذهب جعفرى و عوامل گسترش آن\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n.\r\n\r\n","description":"","footnote":"","page_name":" 278 ","page_number":278},
  {"content":"\r\n\r\n\r\nمذهب اهل بيت\r\nمذهب اهل بيت ، مذهب كسانى است كه خداوند آنان را از هر پليدى پاك و خالص كرده است . اين مذهب ، از نظر سابقه ، كهنترين مذاهب اسلامى و در حوزهء عمل ، از نيرومندترين مذاهب و قرآن و سنت دو منبع پربركت اين مذهب بوده است . نخستين كسى كه بذر آن را كاشت و مردم را به آن توجه داد شخص پيامبر بود . در زمان صحابه نيز به آن عمل مىشد ، و كسانى چون ابو ذر غفارى ، سلمان ، مقداد ، عمار بن ياسر و . . . در گسترش آن نقش و اهتمام داشتند . چنان كه پس از اين خواهيم گفت .\r\nپيش از اين گفتيم ، به اين دليل اين مذهب را « مذهب جعفرى » گويند ، كه در فاصله انقراض امويان و قدرت يافتن عباسيان ، و نيز در دوران شكل‌گيرى سلسله اخير ، امام صادق امكان و فرصت آن را يافت كه به گسترش علم و رونق احكام الهى دست زند . وى ، در شرايطى كه از سانسور و كنترل امويان و فاصله‌اى كه بين اهل بيت و مردم پديد آورده بودند آزاد مىشد ، كوشيد تا آموزشهايى كه از طريق پدرش و او از جدش و او از رسول خدا آموخته بود ، انتشار دهد . در چنين احوالى بود كه امام صادق به شهرت رسيد و امكان اظهار نظر پيدا كرد و توانست از يك سو آزادانه به نقد و بررسى مسائل دينى بپردازد و از سوى ديگر ، چهرهء سنت را از گرد و غبار و زنگارها و آراء نادرست و يا شبهه‌ناك پاك گرداند . بدين گونه بود كه طالبان علم از جاى جاى جهان اسلام به مدينه هجرت كرده و در حوزهء درس او گرد آمدند . در\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nروزگار شكوفايى علم ، مذهب اهل بيت به دو منسوب شد ؛ چون هر شيوه‌اى كه امام مىپسنديد و هر نظرى كه او تأييد مىكرد ، لاجرم به او نسبت داده مىشد و گفته مىشد : « مذهب جعفر صادق » .\r\nاز نظر پيدايش و گسترش ، بين مذهب جعفرى و ديگر مذاهب فرق اساسى وجود دارد ، و آن استقلال اين مذهب از انگيزه‌هاى مادى و نيز از نفوذ قدرتمندان است . اين مذهب به دليل شايستگى و توان ذاتى ، توانست زمان را رام كند ، و موانعى كه در سر راهش قرار داشت ، پيروزمندانه پشت سر بگذارد .\r\nاگر اصول و بنيانهاى قدسى آن مذهب نبود ، و اگر استعداد معنوى در تعاليمش وجود نمىداشت ، و مهمتر از همه اگر توجه ويژه خداوند به پيروان رنجديده آن مذهب نبود ، بىگمان در برابر آن همه فشارها و اشكالتراشيهاى ارباب قدرت درهم شكسته و نابود شده بود ؛ اما تمامى آن فشارها خنثى شد و دشمنان جز شكست بهره‌اى نبردند و اينان به كاميابى دست يافتند .\r\nپيش از اينكه در مورد چگونگى پيدايى و انتشار مذاهب ، و اينكه چرا برخى از آنها ماندگار شده و برخى ديگر محو شدند ، سخن گفتيم بر ما آشكار شد كه در تمامى اين دگرگونيها دست قدرت و حكومت نقش داشت . روشن شد كه قدرتمندان از مذهبى حمايت مىكردند كه مطابق ميل و اهدافشان بود ، و با مذاهبى ستيزه و مخالفت مىكردند كه نمىپسنديدند . مشخص شد مذاهبى كه پس از رواج و رونق گرفتن در ميان مسلمانان ، فراموش و متروك شدند ، به خاطر بىمهرى حاكمان و عدم حمايت و تبليغ قدرتمندان بوده است .\r\n\r\nدشمنى با اهل بيت\r\nتمامى قدرتهاى سلطه‌گر تلاش خود را در جهت جلوگيرى از گسترش مذهب اهل بيت و كاهش پيروانش به كار بستند . هر دولتى اهداف و آرمانهاى خاصى در جلوگيرى از تحقق مكتب اهل بيت و ستيزه با آن در سطح جهان اسلام داشت ؛ اما امويان سه هدف را در مبارزه با آل محمد دنبال مىكردند :\r\n1 - دشمنى امويان با خاندان نبوت ، قبل از هر چيز ، يك دشمنى ديرين و جوهرى و پيوسته بود ، كه مستمرا فرزندان از پدران ارث برده بودند و اسلام نيز نه تنها آن را زايل نكرد ، بلكه پس از ظهور اسلام بر كينه و عداوت امويان به اهل بيت افزوده شد ، ولى بر خلاف ميل امويان اسلام گسترش يافت و سرانجام آنان رياكارانه\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nبه اسلام قدرتمند تن دادند .\r\n2 - رواج و گسترش مذهب اهل بيت و سكوت امويان در برابر آن ، به معناى وارد آمدن ضربه‌اى خردكننده بر پيكر دولت اموى بود ، چرا كه بين سياست اهل بيت و سياست حكومت اموى از نظر اجراى عدالت و مساوات بين طبقات مردم ، و نيز گسترش تعاليم اسلام ، فرق اساسى و آشكارى وجود داشت .\r\n3 - بىگمان امويان از حال خود غافل نبوده و مىدانستند كه شايستگى خلافت اسلامى را ندارند ؛ همچنين آگاه بودند كه اگر چشمان مسلمانان به سوى آل محمد بگردد ، هيچ نسبتى بين اين دو سلسله نخواهند يافت . آنان مىدانستند كه اگر بگذارند كارها در روند طبيعى انجام پذيرد ، هرگز به خلافت نخواهند رسيد مگر آنگاه كه « شتر از سوراخ سوزن بگذرد » ! اين بود كه امويان تدبيرى انديشيدند تا خلافتشان تأمين و تضمين گردد ، و لو اينكه مسلمانان از پيشرفت سريع در كاروان زمان بازمانند .\r\n\r\nستيزهء معاويه با اهل بيت\r\nدوستان و ياران امام على ( ع ) در روزگار معاويه دچار انواع آزارها و گرفتاريها شدند . معاويه از راههاى گوناگون كوشيد پيروان على ( ع ) را مجازات كند و مردمان را از نقل روايات على ( ع ) بازدارد ، تا آنجا كه محدثان از امام با لقب « ابو زينب » روايت مىكردند و از صراحت در بيان اسم او بيم داشتند .\r\nيك نمونه از تلاشهاى معاويه در جهت ستيزه با اهل بيت ، گماردن زياد بر كوفه بود . زياد شيعيان را تحت تعقيب قرار داد و آنان را در هركجا و لو در زير سنگى پناه گرفته بودند مىجست تا آنان را وادار كند تا از على ( ع ) بيزارى بجويند . چنان كه پس از اين خواهيم گفت ، دستگيرى حجر بن عدى و يارانش و كشتن آنان نمونه‌اى از اين سياست معاويه و زياد بود .\r\nپيرامون كوششهاى معاويه در جهت تحقق آرمانهايش ، سخن بدرازا نخواهيم گفت ، چرا كه جز زحمت فايدتى نمىبخشد .\r\nمذهب اهل بيت در روزگار معاويه در مركز خلافت انتشار ، و در روزگاران بعد توسعه يافت . نخستين كسى كه اين مذهب را در آن سرزمين رواج داد ، ابو ذر غفارى صحابى بزرگوار بود . او كه به عنوان تبعيدى در شام مىزيست ، به نشر تعاليم اسلام اهتمام ورزيد ، و با معاويه به دليل عملكرد خلاف اسلامى و ناپسندش مخالفت\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nكرد . سرانجام معاويه از عثمان خواست تا ابو ذر را از شام بيرون كند و شرايط مساعدى براى او فراهم نمايد . نتيجه اين شد كه ابو ذر از مدينه به ربذه تبعيد شد تا در گوشه بيابان ربذه در غربت خويش ، تنها تن به مرگ دهد .\r\nمعاويه كه نتوانست نهضت اصلاح‌گرانه ابو ذر را نابود كند ، دست به تحريك تعصبات قبيله‌اى زد و كوشيد تا روح تفرقه در ميان مردم گسترش يابد و چنان كه گفته شد ، تلاش وسيعى را در جهت مقابله با على ( ع ) و پيروانش آغاز كرد .\r\nكوفه ، كه در آن روزگار مهمترين مركز جهان اسلام بود و امويان از خطر آن آگاه بوده و به آن اعتراف داشتند ، در موضع مخالفت با امويان و اعمال ناپسند اميران اموى قرار داشت . حجر بن عدى و ياران خالص وى رهبرى نهضت مقاومت ضد اموى را در كوفه به دست داشتند . آنان به طلب حق و يارى عدل برخاسته بودند ، و از فراموش شدن تعاليم اسلام و انحرافى كه در نظام مقدس دين پديد آمده بود ، اندوهناك بودند ؛ امويان را نسبت به خطاهايشان هشدار مىدادند و از اينكه آنان آشكارا با احكام اسلام مخالفت مىكنند و هيچ‌گونه دفاعى نيز نمىتوان از اعمالشان كرد ، اعلان خطر مىكردند .\r\nدر آغاز اميران اموى كوفه ، مانند مغيرة بن شعبه ، با مدارا و انعطاف مىكوشيدند تا سردمداران نهضت را قانع كنند تا از راهى كه در پيش گرفته‌اند منصرف شوند ، و سياست معاويه را قبول كنند ؛ اما درگيرى و كشمكش روز به روز افزونتر شد . به ويژه وقتى كه زياد بن سميه امير كوفه شد ، و از فراز منبر به مردم گفت از على ( ع ) تبرى جويند و او را دشنام گويند ، اوضاع وخيمتر و درگيرى شديدتر شد ، زيرا كسانى چون حجر مىديدند على ( ع ) قهرمان اسلام و گسترش دهنده دعوت آن و نزديكترين كس به رسول خدا و وفادارترين مسلمان به سنت اوست .\r\nزمانى كه زياد نظر خود و معاويه را در مورد بدگويى از على ( ع ) تأمين كرد ، بر آن شد كه شاهدانى دروغين گرد آورد تا عليه حجر شهادت بدهند ، و شاهدانى ، كه غالبا از مزدبگيران معاويه بودند ، عليه حجر [ 1 
  ] و يارانش شهادت دادند ، هر چند كه آنان برخى از شهادتها را مىتوانستند انكار كنند . زندگى حجر و يارانش به صورت دردناكى در « مرج عذرا » پايان يافت .\r\n* * * مسلمانان در راه يارى حق و پيوستن به اهل بيت ، كه اهل حق‌اند ، انواع و\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nاقسام عذاب و رنج را پذيرا شدند .\r\nدوران امويان ، دوران هراس و ستم بود ؛ در اين دوران اهل بيت متحمل مصائب و رنجهاى بسيار از طرف گروهى شدند كه كينه‌اى عميق به آل محمد داشتند و مىكوشيدند با توسل به هر وسيله‌اى آنان را نابود كنند .\r\nشرايط به گونه‌اى شده بود كه گروهى از مردم ، با اظهار و دشمنى به آل محمد ، به دستگاه تقرب مىجستند ؛ و گروهى ديگر ، به قصد پاسخ مثبت دادن به درخواست و اوامر معاويه ، به جعل احاديث از زبان پيامبر دست زدند ؛ احاديثى كه به صورت مجموعه‌اى درآمد و صد هزار دينار بر بيت المال تحميل كرد . راستى كه اين پول اجرت كمى بود ! ، چرا كه اين حديث‌سازان فريبكار دينشان را فروخته بودند ، و كوشش كرده بودند كه از موش شتر بتراشند و شير را در تخم‌مرغى جاى دهند ! اين حديث‌سازان مىخواستند كسى را كه خود او و پدرش سالها با اسلام جنگيده بودند ، به عنوان يك شخصيت روحانى و پاك و خالص ، به مردم بشناسانند .\r\nاين توهم را دامن زنند كه امت نسبت به او اعتماد دارد و از سر عقيده و ايمان سر بر اطاعت او گذاشته است ، و چنين چيزى ممكن نبود .\r\nاين گروه تصميم گرفتند معاويه را ، كه دشمنترين دشمنان رسول خدا بود ، وارث پيامبر و جانشين وى در فرمانروايى جا بزنند . همچنين كوشش كردند ابو سفيان را به عنوان كسى كه در راه يارى ، ايثار و فداكارى كرده است قلمداد كنند .\r\nاين طايفه به هر وسيله‌اى براى كاميابى متوسل شدند ، اما ديدند كه موفقيت در گرو چيرگى بر عقل مردمان و فرو كشيدن شعله‌هاى انديشه ، و استفاده از پول عامل مؤثرى در كار است ، پولى كه مىتواند از شمشير كارآمدتر باشد ! اين بود كه افتراها و تهمتها اثر كرد ، و پيروانى يافت . چون احاديثى در ستايش معاويه جعل شد ، وى « امين امت » لقب يافت و از افتخاراتش اين شد كه دشمن امير المؤمنين على بن ابى طالب ( ع ) است ! و اين از بزرگترين رنجهاى على بود ؛ لذا فرمود : « روزگار چندان پايينم كشيد كه مرا در كنار معاويه نشاندند و گفتند : معاويه و على » . در اين بازار آشفته و اوضاع وارونه ، ابو سفيان مسلمان و صحابى جليل القدر و داراى مناقب و كرامت از آب درآمد ! اما در مقابل ابو طالب مؤمن قريش ، پشتيبان دعوت اسلام ، جهادكننده در راه پيروزى حق ، كسى كه با تمامى وجود و از سر صدق و اخلاص به دفاع از پيامبر برخاست ، كافر شمرده مىشود و سخن جاودانه‌اش را ، كه حكايت از دين‌داريش مىكند\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n، ناديده مىگيرند : به تحقيق دانستيم كه آيين محمد از بهترين اديان نيك است ابو طالب ، كسى كه پيامبر را يارى كرد و بيشترين نيرو را در حمايت او و آيينش به كار گرفت ، و دهان دشمنان و مخالفانش را بست ، و خداوند او را به دليل اين فداكاريها عزيزش كرد ، چگونه مىتواند كافر باشد ، و آيا چنين كسى را ، فقط به اين دليل كه كلمه لا الله الا الله را بر زبان جارى نكرده ، مىتوان متهم به كفر كرد ؟\r\nاين تلاشها براى اين بود كه شخصيت على ( ع ) مخدوش و ملوك شود و ياد و ذكرش فراموش گردد . ابو سفيان نمىتوانست پذيراى على و سلسله او باشد ، علىاى كه هرگز به پليديهاى جاهليت آلوده نبود و از تبار رسول خدا بود و با وى از يك پستان شير نوشيده بود .\r\nمعاويه خود مىدانست كه كيست و فرزند چه كسى است ، اما راه نيرنگ و فريب در پيش گرفت ، و با استفاده از تمامى نيروها و امكاناتش توانست به انديشه خود جامه عمل بپوشاند .\r\nابو طالب گناهى جز حمايت كامل و همه جانبه از اسلام نداشت ، اما وجود على ( ع ) سبب شده بود كه آن همه دروغها و تهمتها متوجه وى گردد . گناه على چه بود ؟ او نيز گناهى جز اين نداشت كه بر حق بود و معاويه بر باطل . بنابراين درگيرى و ضديت معاويه با على ، يك درگيرى و تنازع جوهرى و اجتناب‌ناپذير بود . در واقع اين تخاصم مانند تخاصم و ناسازگارى شر و خير ، ناپاكى و پاكى ، باطل و حق و كفر و ايمان بود .\r\n\r\nرشد و بالندگى تشيعه\r\nپيدايى مذهب شيعى به روزگار پيامبر برمىگردد ، و پيامبر خود نخستين كسى بود كه بذر شيعى را ، همزمان با ظهور اسلام ، در كشتزار اسلام كاشت ، و تا لحظه مرگ دمى از آبيارى و مراقبت آن نياسود . پس از رحلت رسول خدا اين بذر به ثمر نشست ، چرا كه اهل بيت و اصحاب خالص و مخلص وى به آن وفادار ماندند ، و تمامى رنجها و مصائبى كه به دست قدرتمندان براى نابودى آن پديد آمد تحمل كرده و پذيرا شدند .\r\nشيعيان با تكيه بر ايمان و اخلاص و استوارى در حق ، در برابر تهاجم دشمن\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nايستادند و از اقتدار و سياست قدرتمندان نهراسيدند . اين روزگاران تعصب و سياه گذشت ، ولى درخت آيين شيعى در زمين ريشه دواند و شاخ و برگ افشاند و از آب زلال سيراب شد و استوار ماند . چون روزگار نواده رسول و وارث علم وى امام صادق فرا رسيد ، اين درخت تناور شده و شاخ و برگهاى آن گسترده‌تر شد و ميوه داد .\r\nدر اين دوران ، امام صادق به گسترش علوم و نشر معارف اسلامى در ميان طبقات مختلف مردم اهتمام ورزيد ، و مردم نيز از حورهء درس و مكتب او استقبال كرده و از چشمهء فياض تعاليم او سيراب شدند و از خورشيد نورانى علوم او كسب نور كردند . تعداد طالبان علم كه از سراسر جهان اسلام به حوزهء امام پيوستند را چهار هزار تن گفته‌اند . پيشوايانى چون ابو حنيفه ، مالك ، سفيان ثورى ، ابن عيينه ، اعمش و ديگر رهبران فرقه‌ها و چهره‌هاى برجسته فقه و حديث در زمره شاگردان امام صادق بودند .\r\nدر روزگار امام ، تأليفات بسيار شد ، فقه و حديث اهل بيت به صورت گسترده تدوين گشت ، تا آنجا كه در اين عصر چهار صد تن چهار صدر اثر از احاديث شنيده شده از امام پديد آورده و چنان كه در بحث تدوين فقه جعفرى خواهيم گفت ، نام آن تأليفات را « اصول چهار صدگانه » نهادند .\r\nبه هر حال مذهب اهل بيت كهنترين مذاهب است ، كه تمامى موانع و مشكلاتى كه امويان در فرا راه آن پديد آورده بودند ، پشت سر گذاشت . در مورد مبارزه عباسيان با اين مذهب ، پس از اين سخن خواهيم گفت .\r\n\r\nاشتباه تاريخى ابن خلدون\r\nدر اينجا ميل دارم به اشتباه تاريخى كه ابن خلدون مرتكب شده اشارتى بكنم .\r\nاو مذهب شيعى را بدعت خوانده و مىگويد : « اهل بيت با مذهبى كه ابداع كردند به انزوا دچار شده و با فقهى كه بنياد نهادند از ديگران جدا افتادند » . 2\r\nچنين سخنى از كسى چون ابن خلدون ، كه نسبت به عرب كينه مىورزد و انواع سوء ظن‌ها را به عرب دارد ، شگفت نيست ؛ نيز از شخصى كه از بزرگان اهل بيت و پيشوايان مسلمانان به بدى ياد مىكند چنان سخنى بعيد به نظر نمىرسد ، چرا كه وى نسبت به آنان تعصب مىورزد ، و از منزلت و مقامشان بىخبر است .\r\nافزون بر آن ، او از مذاهب اهل بيت اطلاعى ندارد و با پيشوايانش تماس نداشته است ، زيرا او فقط آثار و كتب مخالفان را خوانده و با دشمنان در تماس بوده است . از اين\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nرو سخنان بد و نادرست دشمنان آل محمد بر او نيك جلوه كرده و مطالب و القائات آنان بر مذاق وى خوش نشسته است .\r\nشايد هاله‌اى از بزرگى و عظمت كه بر چهره ابن خلدون نشسته ، مانع واقع‌نگرى تمامى ابعاد شخصيت او و اشتباهات و لغزشهايى كه در مقدمه‌اش دچار آن شده ، را از آنان گرفته باشد .\r\nبه طور مستمر مشاهده مىكنيم كه اكثر پژوهشگران و نويسندگان ، به پيروى از پيشينيان ، از ابن خلدون به نيكى و عظمت ياد مىكنند ، و اين به دليل مطالبى است كه وى در مقدمه پيرامون علوم اجتماعى و عمران آورده است . اما با اين همه ، اين امتياز سبب نمىشود كه ما موضع نادرست او را در برابر عرب و تمدن عربى ناديده بگيريم . وى عرب را به دور از تمدن و تهى از هر نوع فضايل مىداند و اعراب را وحشى و اهل غارت و چپاول مىشمارد ، حتى آنان را عامل خرابى و ويرانى سرزمينهايى مىداند كه به وسيله آنان تسخير شده است و اين سخنان ابن خلدون به روشنى از تعصب و تجاهلش حكايت مىكند چنان كه استاد موسى سلامه در اين مورد مىگويد :\r\n« بارزترين اشتباه ابن خلدون اين است كه وى تمدن عرب را حقير و اندك شمرد . اين لغزش او از جهل و نادانى كامل حكايت مىكند . او چنان كور و نابيناست كه حتى ذره‌اى از نو در ديدگان فروهشته‌اش راه نمىبرد . . . علاوه بر اين من خيانتهاى شخصى و فرهنگى چندى در او سراغ دارم ، مثلا او به پادشاهان و فرمانروايى كه در خدمت آنان بود خيانت كرد ، و يا تمامى آثار « اخوان الصفا » را به سرقت برد و بعدا به خود نسبت داد . . . »\r\nهيچ سخنى از وى ، به اندازهء سخنى كه درباره اهل بيت و توصيفى كه از آنان كرده ، گوياى دشمنى و تجاهل او نيست .\r\nاگر ابن خلدون اندكى تأمل مىكرد ، چنين سخنى كه برآمده از تحقيق و پژوهش علمى نيست نمىگفت ؛ سخن ناروايى كه ما را بر آن داشت تا بحث عميقى را در مورد مذاهب ، و عوامل انتشار و رواج آنها ، و راز جاودانه شدن چهار مذهب و متروك شدن ديگر مذاهب ، انجام دهيم . در اين بحث و بررسى آشكار شد كه كاميابى مذاهب چهارگانه به اقتضاى مصالح و منافع قدرتها و حكومتها ، و فريبكاريهاى مادى بوده است ؛ عواملى كه خود ابن خلدون نيز به خاطر آنها خود را از ياد برد و لذا چنان ظالمانه و خلاف حق قلم زد .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nاز آدمى كه بر كرسى قضاوت دولتى تكيه زده و همانند اسلاف خود ، تمايلى به اظهار فضايل آل محمد ندارد ، چنان سخن ناروايى بعيد نيست ؛ چرا كه او بردهء سلطان است و اسير شيطان .\r\nاين نظر ابن خلدون برآمده از نادانى و يا انديشهء كور و عدم بصيرت است .\r\nوى نسبت به جايگاه و مواضع آل محمد در دفاع از اسلام ، و فداكاريهايشان در راه نشر تعاليم دين ، و آموزش احكام و واجبات دين به مردم ، و مبارزاتشان عليه عقايد و مكاتب فاسد ، و اهتمام به تعليم امت به اتكاى آموزشهاى پيامبر ، كه هيچ ترديدى در اين امور نيست ، جاهل و بىخبر بوده است . اما ابن خلدون از سر بدخواهى و انكار واقعيات بسيارى از حقايق را خلاف واقع بيان كرد و آن مطالب را به دلخواه عرضه كرد ، در ابراز حقيقت سهل‌انگارى كرد ، و نظرياتش را در پوشش و در پرده پوشاند .\r\n\r\nمذهب جعفرى و عباسيان\r\nسيطرهء جباران در جان اسلام سبب شد كه متفكران ، دانش و آگاهى خود را كتمان كنند ، و از گفتن حقايق لب فرو بندند ؛ چرا كه سيترهء با حاكمان خشم و خشونت به دنبال داشت . بدين گونه بود كه اكثر حقايق تباه و محو شده ، و اين جباريت ، به دليل ممانعت از آزادى عقيده و فكر ، روند پيشرفت و تكامل مسلمانان اثر منفى بر جاى نهاده و مانع رشد آنان گرديد . اگر چين نبود قطعا حوادثى كه سبب انحطاط و عقب‌ماندگى امت اسلام گرديد ، پيش نمىآمد .\r\nحاكمان همواره خود پديدآورندهء مشكلات و مسائلى بودند كه وحدت امت را مخدوش مىساخت ، و دشمنى را دامن مىزد ، و افكار عمومى را مشغول مىكرد ، تا در نهايت در جهت مصالح و اهداف خود بهره‌بردارى كنند . آنان بسيار كوشيدند كه بين عقايد مردم و مقررات حكومتى پيوند و ارتباط دلخواه به وجود آورند .\r\nمهمترين مشكل در تاريخ اسلام ، مشكل خلافت يا اعتقاد به امامت مىباشد ، كه منصبى است الهى ، مانند منصب نبوت . همان‌گونه كه خداوند از ميان بندگانش كسى را كه بخواهد به نبوت و رسالت انتخاب و يا معجزه تأييدش مىكند ، هر كس را صلاح بداند به امامت براى امت برمىگزيند و به پيامبر فرمان مىدهد ، او را از طريق نص و نصب معرفى كند . بنابراين رسول آورندهء پيام الهى است ، و اما تبليغ كنندهء پيام رسول .\r\nشيعه معتقد است كه مقام امامت ، چنان كه پيامبر صريحا اعلام كرد ،\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nمنحصرا در على ( ع ) تجلى كرد ، و آنگاه در فرزندانش به ترتيب ادامه يافت . شيعه منصب خلافت الهى را جز در على و فرزندانش در كس ديگرى نمىبيند .\r\nبر آن نيستم كه در اينجا متعرض بحث امامت شويم ، بلكه مىخواهيم با اين اشاره گذرا به ادوار تاريخى ، به خاطر بياوريم كه پيروان آل محمد چگونه در جهت تحقق وصيت پيامبر مبنى بر تمسك به قرآن و عترت كوشيدند .\r\nاصحاب پيامبر در صدر اسلام در جهت نشر دعوت به خلافت الهى علوى اهتمام ورزيدند و در اين راه رنجهايى را پذيرا شدند . در دوران امويان نيز شيعيان با آزارها و گرفتاريهايى مواجه بودند ، كه بيش از اين در اين باب سخن نمىگوييم .\r\nپيامد مبارزات و كوششهاى نخستين شيعى در نهضت فكرى گسترده و حركت علمى پوياى عصر امام صادق آشكار گرديد ، و آن انتشار مذهب جعفرى در سرتاسر جهان اسلام بود .\r\nعباسيان در آغاز شكل‌گيرى خود ، به طور پنهانى و ناآشكار ، از گسترش مذهب شيعى جلوگيرى مىكردند ، چرا كه آنان از يك سو امكان مبارزهء آشكار را نداشتند و از سوى ديگر ، براى تقويت و تحكيم پايه‌هاى قدرت خود ، سخت نيازمند دلجويى از بزرگان شيعى و محتاج يارى و همكارى پيشوايان شيعى بودند .\r\nچنان كه تاريخ به روشنى حكايت مىكند ، در آن روزگار هيچ كس به اندازه امام صادق از شهرت و اعتبار برخوردار نبود .\r\nمالك بن انس ، در حيات امام صادق ، يكى از رجال مدينه بود ، و شهرت او از سال 148 ه . ( سال وفات امام صادق ) آغاز شد . در سال 146 ه . ، كمتر از 2 سال قبل از وفات امام صادق ، مالك مورد اهانت واقع شد و تازيانه خورد . پس از سال 148 ه . بود كه منصور متوجه مالك شد و به او فرمان داد تا كتابى براى مردم بنويسد ، و خود به تنهايى در شهرها توزيع و منتشر كند .\r\nهدف منصور از اين كار جلوگيرى از انتشار مذهب اهل بيت بود ، چرا كه جاودانه شدن ياد امام صادق و استمرار آن در امامت موسى بن جعفر ( ع ) ، كه به علم و زهد و پارسايى شهرت داشت ، و توجه مردم به وى ، بر منصور سنگين و ناگوار بود .\r\nمالك ، كه هدف منصور را م دانست ، در پاسخ نوشت : اى امير مؤمنان ، در اين ديار وجود من كفايت مىكند ؛ و اما در شام ، در آنجا مردى است ( اوزاعى ) كه او را مىشناسى ؛ و اما اهل عراق ، اهل عراقند .\r\nمنصور به حمايت و تقويت اوزاعى برخاست و با او باب مكاتبه را گشود ، در\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nعين حال جانب مالك را گرفت و با وى پيوند و رابطه برقرار ساخت . نتيجه اين شد كه مردم بر در خانه مالك گرد آيند و خانه‌اش چون خانه پادشاهان شود ، و او كوشش فراوان كرد تا اهل رأى پيروز شوند و هدف اصلى اين همه كوشش غلبه مذهبش بر مذهب اهل بيت بود . چون دولت عباسى نيرومند و مستحكم شد ، منصور هدف اصلى خو در را ظاهر كرد و آشكارا به معارضه و ستيزه با مذهب اهل بيت و گسترش آن دست زد ، و پيروانش را سخت تحت فشار قرار داد .\r\n\r\nستيزهء منصور و هارون با مذهب جعفرى\r\nمنصور به امام ابو حنيفه توجه نشان داد و به ياريش برخاست و او را بر بسيارى از فقيهان برترى داد ، با اين هدف كه از او شخصيتى در برابر نفوذ و انتشار مذهب جعفرى بسازد ، اما ناكام ماند ؛ زيرا امام ابو حنيفه آشكارا در ميان مردم گفت كه كسى را داناتر از جعفر بن محمد نمىشناسم و او اعلم امت است . 3\r\nروزى مردى از ابو حنيفه در مورد پيشوايى كه شايستگى وقف اموال را داشته باشد پرسيد ، او در جواب گفت : فرد شايسته و صالح جعفر صادق ، امام به حق است . 4\r\nتمامى كوششها ناكام ماند ، و مذهب جعفرى همچنان به رشد و بالندگى خود در مراكز جهان اسلام و ديگر نقاط ادامه داد . و على رغم تمامى تلاشها و برنامه‌ريزيهايى كه منصور و پس از او مهدى و هادى با تمام توان خود كوشيد تا توجه مردم از آل محمد منصرف شود . او مالك را بسيار تعظيم كرد ، در نزد او به رسم ادب مىنشست تا از وى علم بياموزد ، و به فرزندان و نزديكانش دستور داد مالك را احترام كنند .\r\nهارون فقيهان را نزد خود مقرب مىساخت ، و نسبت به شافعى ، به دليل قريشى بودنش ، توجه خاص نشان مىداد . چون شافعى به مصر سفر كرد ، او را همراه امير و والى مصر كرد ، و به امير سفارش كرد وى را احترام و اكرام و يارانش را به خود نزديك كند و سهمى از بودجه ويژه « ذى القربى » [ قريش 
  ] به او بدهد .\r\nدر مقابل هارون با اهل بيت و پيروانشان با خشونت و سنگدلى رفتار مىكرد ، و هر كه به دوستى و هوادارى اهل بيت متهم مىشد ، نابود مىگرديد . كار به آنجا رسيد كه حتى اگر كسى على بن ابى طالى ( ع ) را خليفه چهارم مىشمرد ، بر هارون گران مىآمد ، و اگر كسى چنين باورى داشت تبعيد مىشد و پيروانش مجازات مىشدند .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nابو معاويه مىگويد : روزى بر هارون وارد گشتم ، او گفت : اى ابو معاويه تصميم گرفته‌ام با هر كسى كه به اثبات خلافت على بپردازد چنين و چنان كنم . من سكوت كردم ، هارون گفت سخنى بگو ؛ گفتم اجازه دارم حرف بزنم . گفت بگو . گفتم : اى امير المؤمنين قبيلهء تيم مىگويند خليفهء رسول خدا از ماست ؛ عدى مىگويند خليفهء رسول خدا از ماست ؛ بنى اميه گويند خليفه رسول از ماست « 1 »  ، پس شما بنى هاشم چه بهره‌اى از خلافت داريد ؟ به خدا سوگند سهمى از شما در خلافت جز على بن ابى طالب نيست . 5 بدين وسيله ابو معاويه توانست هارون را از تصميمش بازدارد .\r\nبر خورد بىرحمانه‌اى كه هارون با اهل بيت داشت ، با هيچ طايفه‌اى نداشت .\r\nاو امام موسى بن جعفر ( ع ) را ، كه عالم روزگارش بود و رهبرى معنوى مردم را به عهده داشت ، به زندان انداخت و سرانجام مسمومش ساخت . و با اين عمل خسارت مهمى بر امت اسلام وارد آمد ، زيرا مسلمانان مدت كمى با وى ارتباط داشتند و بسيار اندك از دانش وى بهره‌مند شدند . ديگر افراد اهل بيت و پيروانشان نيز تحت تعقيب قرار گرفته و از ير هر سنگ و چوبى جسته و بيرون كشيده مىشدند ؛ و به اقتضاى همان سياست كور و براى تحقق همان اهداف ، مجازات مىشدند ؛ سياست كورى كه بين حق و باطل فرق نمىگذاشت ، و جز به سلطه‌گرى بر مردم به هر قيمت به چيز ديگرى نمىانديشيد . اين سياست مىكوشيد مردم با آل محمد به دشمنى برخيزند ، و كوشش داشت تا نهال محبتى كه ، على رغم تلاشهاى جابرانهء عباسيان ، با همهء پاكى و طهارتش و پاكان امت بوند . هدف نهايى عباسيان از تمامى اين كوششها اين بود كه به حكومت و قدرتشان مبناى شرعى بدهند و چنين القا كنند كه بر اساس وراثت فقط آنها حق حكومت دارند نه آل على ( ع ) .\r\nقاضى شريك بر مهدى عباسى وارد شد ، مهدى به او گفت : شايسته نيست كه آدمى چون تو منصب قضاوت را عهده‌دار باشد . شريك گفت چرا ؟ خليفه گفت : به اين دليل كه تو بر خلاف اجتماعى فقيهان حكم مىكنى و نيز اعتقاد خاصى كه دربارهء امامت دارى .\r\nشريك گفت : اما در باب مطلب اوّل ، اجماع يك اصل دينى من است و من\r\n\r\n","description":"","footnote":" ( 1 ) اشاره است به ابو بكر كه از تيم بود ، عمر كه از عدى بود و عثمان كه اموى بود . ","page_name":" 290 ","page_number":290},
  {"content":"\r\n\r\nدينم را از طريق اين اصل آموخته‌ام ، پس چگونه مىشود با آن مخالف باشم ؟ اما در مورد دوم ، من جز كلام قرآن و سنت رسول عقيده‌اى ندارم . و اما در مورد قضاوت من ، كارى است كه خود كرده‌ايد ، اگر اشتباه بوده استغفار كنيد ، و اگر درست بوده نگه داريد .\r\nمهدى گفت : دربارهء على بن ابى طالب چه مىگويى ؟\r\nشريك گفت : همان را مىگويم كه نيايتان عباس و عبد الله گفتند .\r\nمهدى گفت : آنها چه مىگفتند ؟\r\nشريك گفت : اما عباس تا لحظه مرگ على را برترين صحابه مىدانست ، و او شاهد بود كه بزرگان مسلمانان در سختيها و بن‌بستها از على يارى مىطلبيدند ، و حال آنكه او هرگز به يارى كسى نياز پيدا نكرد تا به ديدار خدايش شتافت ؛ و اما عبد الله در زير لواى رهبرى على با دو شمشير جنگيد ، و در كنار وى در جنگها شمشيرش بازدارنده دشمن بود ، در عين حال كه خود در شمار فرماندهان صاحب نفوذ و مطاع بود . بنابراين اگر امامت على ناحق و به ستم بود ، نخستين كسى كه با او مخالفت مىكرد پدرتان بود ، كه عالم و دانا به احكام الله بود . مهدى سكوت پيشه كرد ، اما پس از چندى شريك را از قضاوت عزل كرد . [ 6 
  ]\r\n\r\nپيروزى مذهب جعفرى\r\nبه هر حال مذهب جعفرى در ديگر نقاط نيز گسترش يافت . در بغداد چندان قدرت يافت و فعال شد كه توانست در برابر حكومت و قدرت مقاومت كند ، از اين رو دستگاه به سركوب شيعيان پرداخت و به يارى مخالفان شيعه برخاست . اما با اين همه شيعيان در مسير اين امواج خردكننده با استوارى تمام ايستادند ، و آشكارا به اجراى شعائر دينى خود اهتمام ورزيدند . قدرت و حكومت اين تظاهر شيعى را تهديد و خطرى عليه خود تلقى مىكرد .\r\nدر ايام مأمون در سرتاسر جهان اسلام ، اكثريت با مذهب شيعى بود ، حتى تفكر شيعى در دولتمردان نيز نفوذ كرده بود ؛ كه مىتوان به وزيران ، اميران ، فرماندهان نظامى ، كاتبان و ديوانيان اشاره كرد . كار به آنجا رسيد كه مأمون مجبور شد به تشيع تظاهر كند ، چرا كه وى از فروپاشى حكومتش بيم داشت و به همين دليل بود كه به امام على بن موسى الرضا ( ع ) پيشنهاد خلافت كرد اما او نپذيرفت ، زيرا امام آگاه بود كه اين تمايل و پيشنهاد صورى و ساختگى است . با اين همه امام با\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nفداكارى و استقبال از مرگ ، ولايتعهدى مأمون را به گونه‌اى صرفا شكلى و تشريفاتى پذيرفت و بس . برخى نيز گفته‌اند ، پس از آن كه امام وليعهدى را پذيرفت ، رد كرد .\r\nمأمون در باب امامت ، جلسات گفت‌وگو و بحث تشكيل مىداد . او در سياست و نقشه‌اش پيروز شد ، چرا كه دل شيعيان را به دست آورد و از شورشهاى احتمالى علويان نيز در امان ماند ، و از سوى ديگر ، در برابر عالمان اديان ديگر نيز به علم و دانش امام رضا مباهات مىكرد .\r\nدر روزگار معتصم شيعيان تا حدودى به پنهانكارى روى آوردند . در اين دوره شيعيان به صورت كامل و با آمادگى عليه دستگاه مبارزه مىكردند ، و قدرتى شده بودند كه حكومت قادر به دفع و محوشان نبود . اين بود كه در سال 220 ه . وقتى كه قرار شد جنازه امام جواد ( ع ) بيرون آورده شود و بدون اطلاع شيعيان به صورت پنهانى دفن شود ، دوازده هزار شيعى با شمشيرهاى بركشيده در تشييع امام شركت كردند و على رغم تمايل حكومت ، جنازه امام را تشييع نمودند ، و از خود قدرتى عظيم نشان دادند .\r\n\r\nتوسعه درگيرى در روزگار متوكل\r\nدر دوران خلافت متوكل عباسى ، مصائب و بلاياى بيشترى متوجه شيعيان شد . كينه و عداوت على ( ع ) و شيعيانش همچون آتش كه هيزم خشك را مىخورد ، دل متوكل را مىخورد . متوكل از اينكه مىديد نام على ( ع ) بلند آوازه است ، و پيروانش از شكوفايى و رونق علمى برخوردارند ، و و با كرامت و احترام زيست مىكنند ، و از نعمت استقلال برخوردارند ، و آزاد از سلطه قدرت و قدرتمندانند ، آسايش و آرامش نداشت . اين بد كه علويان را تحت تعقيب و اهل بيت را مورد تحقير و توهين قرار مىداد ، و كسى اجازه نداشت كه از آنان به نيكى ياد كند .\r\nحادثه‌اى كه براى نصر بن على جهضمى پيش آمد ، نمونه‌اى از كينه و دشمنى متوكل نسبت به شيعيان را به نمايش مىگذارد . جهضمى حديثى نقل كرد كه پيامبر دست حسن و حسين را گرفت و فرمود : « هر كس مرا و اين دو و پدر و مادرشان را دوست بدارد ، در روز قيامت با من و در مرتبه من خواهد بود » . متوكل فرمان داد او را به اين جرم هزار تازيانه بزنند . جعفر بن عبد الواحد به خليفه گفت نصر شيعى نيست ، از اهل سنت است . متوكل پانصد تازيانه را بخشيد اما پانصد تازيانه ديگر را بر نصر زدند . [ 7 
  ]\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nمقريزى روايت مىكند : يزيد بن عبد الله امير مصر فرمان داد سربازى را كه خلافى مرتكب شده بود ، تازيانه بزنند . چون تازيانه سرباز را به درد آورد ، او امير را به حسن و حسين سوگند داد تا او را عفو كند . امير فرمان داد به جرم اين سوگند ، سى تازيانه ديگر بر او بزنند . آنگاه امير ماجرا را به خليفه در بغداد نوشت ، خليفه دستور داد سرباز را صد تازيانه بزنند و پس از آن روانه بغداد كنند . [ 8 
  ] احتمالا سرانجام اين سرباز در بغداد ، با شمشير و سفره اعدام بوده است .\r\nمتوكل فرمان داد تا به احمد بن محمد بن عاصم ، رئيس كاروانسراى عاصم ، به اتهام دشنام به شيخين ، هزار تازيانه زدند و او در زير اين تازيانه‌ها جان سپرد . كتاب « الحضارة الإسلامي » به نقل از كتاب « المنتظم » مىنويسد : حكومت هرگاه شيعه‌اى را تحت تعقيب قرار مىداد و مىخواست او را مجازات كند ، نامى از على به ميان نمىآورد ، بلكه او را به ناسزاگويى ابو بكر و عمر متهم مىكرد .\r\nهر چند بسيارى بدين بهانه‌ها مجازات شدند ، اما ياران متوكل و پيروانش ، با نشان دادن بغض و عداوتشان به على ( ع ) و شيعيانش ، به حكومت تقرب مىجستند .\r\nاينان به خواهشهاى دنيويشان مىرسيدند ، ولى عذاب آخرت را نيز به جان مىخريدند .\r\nبه هر حال متوكل به شديدترين شكل با اهل بيت به دشمنى برخاست و در جهت چيرگى بر آنان كوشيد . او به سال 236 ه . امام ابو الحسن هادى ( ع ) را از مدينه به سامرا آورد و با او به خشونت رفتار كرد . مخالفان آل على با اهانت به ساحت امام هادى به پاداش و صله دست يافتند . اينان پيش متوكل سخن‌چينى كردند كه امام در خانه‌اش اسلحه پنهان كرده و از پيروانش نامه‌هايى دريافت داشته است . به دنبال اين گزارش مأموران حكومت شبانه به خانه امام ريختند ولى چيزى به دست نياوردند . امام هادى هجده سال در سامرا ماند و سرانجام در سال 254 ه . با سم به شهادت رسيد .\r\n\r\nشيعيان و يارى اهل بيت\r\nدر گذر ايام و گذشت روزگار ، شيعيان آزارهاى زيادى ديده و پيكارهاى سختى را تحمل كرده و مشكلات بسيارى را پذيرا شده و به دست حاكمان و فرمانروايان بلاهاى فراوانى ديدند . تمامى اين رنجها به خاطر حمايت از آل محمد و گسترش مذهب اهل بيت در پهنه زمين بود . هيچ چيز شيعيان را به تحمل اين رنجها\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nوانداشت ، جز اينكه دوستدار آل محمد بودند و مىخواستند به وصاياى پيامبر در مورد اهل بيت و لزوم پاسدارى از حرمت آنان و پيرويشان عمل كنند .\r\nشيعيان آنچه در توان داشتند در يارى اهل بيت ، كه تعاليم دينشان را از آنان مىآموختند ، كوشش و فداكارى كردند . در اين دورانهاى سخت ، شيعيان ، على رغم تمامى مشكلاتى كه سر راهشان بود ، ارتباط خود را با آموزشهاى امامانشان قطع نكردند و از ستمگران بيمى به خود راه ندادند ، مشكلات و موانعى كه دشمنان آل محمد مىآفريدند ، هرگز بين آنان و مردم جدايى پديد نياورد . آنان از روزگار امام على ( ع ) تا زمان امام حسن عسكرى ( ع ) همواره احكام دينشان را از امامان مىآموختند ، تا اينكه غيبت صغرى فرا رسيد . در آينده از نهضت علمى شيعى پس از عصر امامان سخن خواهيم گفت .\r\nامام عسكرى همراه پدرش ، به فرمان متوكل ، به سامرا آورده شد و با وى در آنجا ماند . پس از مرگ پدر مدت كوتاهى ( شش سال ) ، همراه با شكنجه و آزار ، زيست و به تنهايى در برابر انتقامجوييها و آزارها و دشمنيها و زندانهاى عباسيان مقاومت كرد . او در روز ششم ربيع الأول سال 260 ه . به فرمان معتمد عباسى به وسيله زهر به شهادت رسيد و در خانه‌اش كنار پدر مدفون گرديد . سن شريف او بيست و هشت سال بود .\r\nدر آن دوران مذهب اهل بيت در سراسر جهان اسلام گسترش يافت . قم يكى از مراكز شيعه شد و در آن راويان حديث اهل بيت ، مؤلفان حديث و فقه و علوم ديگر بسيار به عرصه آمدند ؛ نيز كوفه ، بغداد ، مدائن ، سامرا ، شام ( مركز امويان ) از كانونهاى شيعى به شمار مىآمدند .\r\nاينكه شيعيان به مذهب روى آوردند ، نه برآمده از فرقه‌گرايى بود و نه ناشى از تعصب و نه به قصد طعن در مذاهب ديگر و اهانت به امامان آن مذاهب ، بلكه ادله شرعى شيعيان را به پيروى از مذهب شيعى ملزم مىكرد ، چرا كه پيروى از اين مذهب خود دليل قاطع و روشن شرعى بود و نيز پيروى از سنت نبوى شمرده مىشد . بديهى است اگر اينان دليلى براى پيروى از مذاهب ديگر در دست داشتند ، از آنها اطاعت مىكردند و اين همه ناملايمات را در پيروى از اهل بيت تحمل نمىكردند . اما راهى به مذاهب ديگر نبود ، و به نظر آنان حق با اهل بيت بود ، و حق است كه از حق پيروى شود ؛ زيرا اهل بيت در اخلاق ، هدايت ، پارسايى ، پاكى نماينده پيامبرند و همسنگ قرآن ، و هر دو در جهت تحقق اوامر رسول تلاش مىكنند . به\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nنظر شيعيان اهل بيت به اسرار احكام قرآن آگاه بودند و ريزه‌كاريهاى تحوّل آن را مىشناختند . قرآن به برترى اهل بيت به فراوانى شهادت مىدهد .\r\nچنان كه تاريخ به روشنى و به گونه‌اى غير قابل انكار گواهى مىدهد ، اهل بيت براى هدايت مردم تلاش بسيار كردند ، و كوشيدند تا مردم را به سعادت و نيك‌روزى آشنا سازند ، و به گسترش علم و عدل اهتمام كردند ، و در برابر جهل و جور مقاومت و پايدارى از خود نشان دادند . مردم آنان را امامان هدايت مىديدند كه :\r\n« هرگز با حق مخالفت نمىكنند ، و در حق اختلاف نمىكنند ، و آنان استوانه‌هاى اسلام‌اند و ريسمان استوار و مطمئن وحدت ، به وسيله آنان حق به جايگاه اصليش بازمىگردد ، و باطل از قلهء دروغين خود فرو مىافتد ، و آنان دين را پاس داشته و با آگاهى و علم آن را آموخته‌اند نه از طريق شنيده‌ها و گفته‌ها ، چرا كه راويان علم بسيارند ولى عاملان آن اندك » .\r\nاهل بيت از خاندان نبوت‌اند و از جايگاه رسالت و مكان نزول وحى برخاسته‌اند ، و هيچ دليلى در مخالفت با آنان و پيروى از ديگران وجود ندارد . آنان همسنگ قرآنند و به مثابهء كشتى نوح‌اند كه طالبان علم را هدايت و ارشاد مىكنند .\r\n\r\nاحاديث نبوى در مورد اهل بيت\r\nپيامبر در موارد متعددى به لزوم اطاعت از اهل بيتش تصريح كرده است .\r\nحديث « ثقلين » چون آفتابى در ميانهء روز درخشان و روشن است . حديث « مثل اهل بيت من ، مثل كشتى نوح است كه هر كه در آن برنشست ، نجات يافت و هر كه سرباززد غرق گشت » . و ديگر احاديث قطعى ، كه راويان تأييدشان مىكنند و ناقلان تاريخ ، آنها را آورده‌اند .\r\nاحمد در « مسند » خود و طبرانى نيز در « مسند » ش حديثى كه سلسله اسناد آن به ابن عباس مىرسد آورده‌اند كه پيامبر فرمود : « آن كس كه بخواهد چون من زندگى كند و چون من بميرد ، و دوستدار آن باشد كه در بهشتى جاى گيرد كه خداوند درختهايش را كاشته است ، پس از من ، دوستدار على باشد و ولايت او را برگزيند و به اهل اقتدا كند ، چرا كه آنان عترت من هستند ، از خميرمايه من آفريده شده‌اند و از علم و دانايى من بهره دارند ؛ واى بر آنانى در ميان امتم كه منكر فضيلت و برترى آنان شوند و بدين وسيله پيوندشان را با من بگسلند ، در اين صورت هرگز به شفاعت من نخواهند رسيد » .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nابن حجر عسقلانى در كتاب « الصواعق المحرقه » آورده است كه رسول خدا فرمود : « در هر نسلى از امت من پيشوايان عادلى از اهل بيت من وجود دارند كه دين را از تحريف گمراهان و بر ساخته‌هاى باطل‌گرايان و تأويل نادانان حفظ مىكنند ، آگاه باشيد كه امامان نمايندگان شما نزد خداوندند ، پس بنگريد چه كسانى را به نمايندگى و پيشگامى انتخاب مىكنيد » .\r\nگروهى از حافظان حديث از ابو ذر غفارى حديثى استخراج كرده‌اند كه پيامبر فرمود : « از اهل بيت پيشى نگيريد ، كه هلاك و نابود مىشويد ، و نيز از آنان عقب نيفتيد » .\r\nرسول خدا فرمود : « اهل بيت را در پيكر امت به مثابهء سر بشماريد ، و نيز آنان را در اين سر مانند دو چشم بدانيد ، بديهى است كه سر جز به دو چشم راه را نمىبيند » .\r\nو نيز پيامبر فرمود : « آن كس كه به من ايمان آورده و تصديقم كرده ، به ولايت على بن ابى طالب توصيه مىكنم ، پس هر كس على را ولى خود بداند ولايت مرا برگزيده ، و هر كس مرا به ولايت انتخاب كند خدا را به ولايت انتخاب كرده ؛ هر كس على را دوست بدارد مرا دوست داشته و كسى كه مرا دوست بدارد خدا را دوست دارد ؛ هر كه على را دشمن بدارد مرا دشمن داشته ، و دشمن من دشمن خدا شمرده مىشود » .\r\nپيامبر فرمود : « توصيه مىكنم ، آن كس كه به من ايمان آورده و تأييدم كرده ، ولايت على را برگزيند ، كه ولايت و دوستى او ولايت من است و ولايت من ولايت خداوند است » .\r\nابو نعيم اصفهانى روايتى از ابن عباس آورده است كه پيامبر گفت : « هر آيه‌اى كه نازل شد و در آن  يا أَيُّهَا الَّذِين آمَنُوا *  بود ، على در رأس مؤمنان و پيشواى آنان منظور بود » . و باز ابو نعيم حديثى از طريق حذيفه استخراج كرده است كه : « به رسول خدا گفتند آيا على را به جانشينىات انتخاب نمىكنى ؟ فرمود : اگر ولايت على را برگزينيد او را هدايت يافته و هدايتگر خواهيد يافت و شما را به صراط مستقيم هدايت خواهد كرد » . [ 9 
  ]\r\nباز ابو نعيم از طريق ديگرى روايتى از پيامبر نقل كرده است كه او فرمود :\r\n« اگر على را به ولايت و رهبرى انتخاب كنيد ، كه نمىبينم چنين كنيد ، او را هدايتگرى خواهيد يافت كه شما را به راه روشن رهنمون خواهد شد » .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nنسائى حديثى را در « الخصائص » از طريق عمران بن حصين از پيامبر روايت كرده كه او فرمود : « از على چه مىخواهيد ؟ او از من است و من نيز از او ، و او پس از من ولى تمامى مؤمنان است » . [ 10 
  ]\r\nاو در روايت ديگرى از ام سلمه نقل كرده است كه گفت از رسول خدا شنيدم كه فرمود : « هر كه على را ناسزا گويد ، مرا ناسزا گفته است » . [ 11 
  ]\r\nباز او حديثى را از طريق حبشى بن جناده سلولى استخراج كرده است كه رسول خدا فرمود : « على از من است و من از او ، پس كار مرا خود مىتوانم انجام دهم يا على مىتواند انجام دهد » .\r\nحاكم روايتى از طريق ابو ذر نقل كرده است كه رسول خدا فرمود : « آن كس كه مرا اطاعت كرد ، خداى را اطاعت كرده و آن كس كه از من نافرمانى كرد ، خدا را نافرمانى كرده ؛ و هر كه از على اطاعت كند ، از من اطاعت كرده و هر كه على را نافرمانى كند ، مرا نافرمانى كرده است » .\r\nباز حاكم روايتى از ابو ثابت ، مولى ابو ذر ، آورده كه از ام سلمه نقل شده كه پيامبر فرمود : « على با قرآن است و قرآن با على است ، اين دو هرگز از هم جدا نخواهند شد تا اينكه بر حوض بر من وارد شوند » . [ 12 
  ]\r\nاز ابن عباس نقل شده كه او گفت : در ميان ما سخن اين بود كه على بن ابى طالب در قضاوت برترين فرد مدينه است .\r\nابو هريره روايت كرده كه عمر گفت : على از سه امتياز برخوردار است كه اگر من يكى از آن سه را داشتم ، برايم از يك گله شتر سرخ مو بهتر بود . سؤال شد آن سه امتياز كدام است ؟ گفت : ازدواج او با فاطمه دختر رسول خدا ؛ سكونت او در مسجد همراه پيامبر ؛ و حلال بودن آنچه بر پيامبر حلال بود ، بر او .\r\nحاكم حديث ديگرى استخراج كرده كه عده‌اى گفتند : ما همراه رسول خدا بوديم كه كفش او پاره شد ، على ايستاد تا آن را تعمير كند . پيامبر اندكى راه رفت و آنگاه گفت : در ميان شما كسى است كه بر سر تأويل قرآن مىجنگد ، همان‌گونه كه من بر سر تنزيل قرآن جنگيدم . همراهان ، كه ابو بكر و عمر نيز در ميانشان بودند ، برگرد پيامبر حلقه زدند . ابو بكر گفت : آيا آن كس منم ؟ پيامبر گفت : نه .\r\nعمر پرسيد : آيا منم ؟ فرمود : نه ، او همان است كه كفش را تعمير مىكند ، و منظور رسول خدا على بود . ما نزد على رفتيم و او را به گفته پيامبر بشارت داديم ، اما او سرش را بلند نكرد ، گويا خود او پيش از اين سخن را از پيامبر شنيده بود . [ 13 
  ]\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nامير المؤمنين على ( ع ) فرمود : به كجا مىرويد ؟ و چرا تهمت مىزنيد ؟\r\nحال آنكه پرچمها برافراشته و آيات و نشانه‌ها آشكار است و علايم راهنما در مسير نصب شده‌اند ، پس چگونه است كه راه را گم مىكنيد و حتى خود را به كورى مىزنيد ؟ عترت پيامبر در ميان شماست كه زمامداران حق‌اند ، و پرچمداران دين ، و زبان حق‌گو و صادق‌اند . پس بر شماست كه عترت را همتاى قرآن بدانيد ، و چون دلباختگان تشنه ، به آنان روى بياوريد .\r\nاى مردم از پيامبرتان بياموزيد ، هر چند او مرده اما از ميان ما نرفته و فرسوده نشده است . از چيزى كه نمىدانيد سخن نگوييد ، چرا كه غالبا حق در چيزهايى است كه شما منكر آنيد . كسانى را كه دليلى عليه آنان نداريد ، به خود واگذاريد ، كه من يكى از آنانم . [ پيامبر نمىگويد 
  ] كه آيا من ثقل اكبر [ قرآن 
  ] را در ميان شما عمل كردم ، ولى ثقل اصغر [ عترت 
  ] را در ميان شما نهادم ، و پرچم ايمان را در ميان شما برافراشتم ؟ و نيز فرمود : به اهل بيت پيامبرتان بنگريد و راهشان را پى گيريد ، و پا جاى پاى آنان بگذاريد ، چرا كه آنان شما را از هدايت بيرون نمىبرند ، و هرگز شما را به نابودى نمىكشانند ؛ پس اگر سكوت كردند ، شما هم سكوت كنيد و اگر قيام كردند ، شما هم قيام كنيد . از آنان سبقت نگيريد كه گمراه خواهيد شد ، و از آنان عقب نمانيد كه هلاك مىگرديد .\r\nحاكم حديثى را از طريق كنانى روايت كرده است كه او گفت : از ابو ذر ، در حالى كه درب كعبه را گرفته بود ، شنيدم كه گفت : مردم هر كس مرا مىشناسد ، مىشناسد و هر كه مرا نمىشناسد ، بشناسد كه من ابو ذرم . از پيامبر شنيدم كه فرمود :\r\n« مثل اهل بيت من مثل كشتى نوح است ، هر كس سوار آن شد نجات يافت و هر كه نافرمانى كرد غرق شد » .\r\nطبرانى در كتاب « الأوسط » حديثى را از طريق عمار بن ياسر استخراج كرده كه عمار گفت : على به نماز ايستاده و در حال ركوع بود ، نيازمندى چيزى از او طلب كرد ، او انگشترش را به سائل داد و در همين ارتباط آيه  إِنَّما وَلِيُّكُم اللَّه وَ رَسُولُه وَ  المؤمنون . . . « 1 »  نازل شد . سيوطى روايتى را از ابن عباس استخراج كرده كه اين آيه درباره على است . ابن مردويه شبيه همين حديث را از طريق ديگر از ابن عباس روايت\r\n\r\n","description":"","footnote":" ( 1 ) سوره مائده ، آيه 55 . ","page_name":" 298 ","page_number":298},
  {"content":"\r\n\r\nكرده است . وى از خود امام على نيز همين مطلب را استخراج كرده است . ابن جرير نيز شبيه اين حديث را استخراج كرده است . اين نوع روايات در شأن اهل بيت چندان فزون است كه جاى انكار ندارد . در آينده در مورد آيه يادشده و موارد ديگر سخن خواهيم گفت .\r\nبه هر حال به استناد اين روايات ، و امثال آنها ، پيروى از اهل بيت شرعا واجب است و رجوع به ديگران شرط صحت عمل نيست .\r\nما با همه احترامى كه براى مذاهب چهارگانه قائليم ، هرگز نمىتوانيم فرامين پيامبر در مورد وجوب اطاعت از اهل بيتش را ناديده بگيريم . حديث « ثقلين » ، حديث « غدير » آيه « تطهير » و آيهء « موالات » كفايت مىكند كه در پيروى از مذهب اهل بيت و به درستى عملمان مطمئن باشيم . اگر دلايلى مبنى بر مخالفت با امامان اهل بيت و پيروى از امامان مذاهب ديگر در دست بود ، بىگمان به قصد قربت الهى از آنها پيروى مىكرديم ، اما كوچكترين دليلى بر برترى آن مذاهب و كمترين منطقى دال بر وجوب پيروى از آنها وجود ندارد .\r\n\r\nامام شافعى و مذهب شيعى\r\nامامان مذاهب فقهى ، خود از اهل بيت علم مىآموختند ، و اين امر براى آنان فخر و سبب پيروزى و موفقيت بود . امام ابو حنيفه از آراء امام على ( ع ) استفاده كرده ، تا آنجا كه يكى از امتيازات مذهبش عمل به سخن مشهور نبى اكرم است كه فرمود : « انا مدينه العلم و على بابها » [ 14 
  ] ؛ چنان كه مقدسى در احسن التقاسيم گفته است .\r\nابو حنيفه در مقام افتخار به استفاده علمى از امام صادق گفت : « لو لا السنتان لهلك النعمان » .\r\nمالك بن انس يكى از شاگردان امام صادق بود ، شافعى از او علم آموخت و احمد بن حنبل از شافعى . شافعى جز از على از كس ديگر روايت نكرد ، از اين رو به تشيع متهم گرديد ، ولى خود به اين اتهام مباهات كرده و مىگويد :\r\nمن در دين و آيينم شيعى هستم در مكه زاده شدم ولى در عسقليه زيستم زادگاهم پاكترين و مايه فخر بسيار است مذهبم نيكوترين و بهترين ناميده شده است [ 15 
  ]\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nيحيى بن معين ، شافعى را به رافضى بودن متهم كرده و مىگويد : كتابش را در سيره مطالعه كردم و در آن جز ياد على چيزى نيافتم . خود شافعى در اين ابيات شيعى بودنش را نشان داده است : اى سوار در محصب منى توقف كن و به كسانى كه در بالاى كوه هنگام سحر نشسته ، يا ايستاده‌اند فرياد زن ، بر حاجيانى كه هنگام حركت به منى چون آبهاى فرات كه موج برمىدارند ، متلاطم‌اند اگر دوستى آل محمد رفض است اى دو عالم شهادت دهيد كه من رافضيم و نيز احمد بن حنبل على را بر ديگر صحابه ترجيح مىداد . يك بار از او سؤال شد برترين صحابى پيامبر چه كسى بود ؟ او گفت : ابو بكر ، بعد عمر و سپس عثمان . كسى گفت : پس على ؟ احمد گفت : شما از اصحاب پيامبر پرسيديد ، و حال آنكه على خود محمد است . سخنانى از اين گونه بسيار است ، كه نقل جملگى آنها به طول خواهد انجاميد .\r\nمشاهده مىكنيم كه پيروان پراكندهء مذاهب مختلف ، هر يك مذهب خود را برتر دانسته و دلايلى در اثبات حقانيت آن و بطلان مذاهب ديگر اقامه مىكنند . در اين مقام مجال بحث پيرامون اين دلايل نيست . در اينجا فقط بر آنيم كه بگوئيم ، شيعه ، مذهب اهل بيت را بر اساس كتاب و سنت پذيرفته است . اين طايفه معتقد است كه اصول و فروع دين را لزوما بايد از اهل بيت آموخت ، چرا كه آنان كشتى نجاتند و پناهگاه امت ، « باب حطه » اند كه هر كه داخل آن شد در امان است ، عروة الوثقايى هستند كه ناگسستنىاند ، يكى از دو ثقلى هستند كه متمسكين به آنها گمراه نمىشوند و منحرفان از آنها هدايت نمىگردند .\r\nپيش از اين اشاره كرديم كه صاحبان قدرت و ارباب سلطه ، به استناد موهوماتى ، بدون استناد به دلايل شرعى و عقلى ، به ستيزه با مذهب شيعى دست زدند .\r\nاين موهومات و برساخته‌ها دهان به دهان گشت و به مثابهء حقيقتى مسلم ، از نسلى به نسل ديگر انتقال يافت ؛ حال آنكه حق بر آنان مشتبه گرديده و موهومات بر زبان مىگذشت ، و شرايط و اوضاع و احوال روزگار نيز به اين شبهات كمك كرد .\r\nبا اين همه اين دگرديسيها نه تنها جلو رشد و بالندگى مذهب شيعى را نگرفت ، بلكه اين مذهب به صورت گسترده‌اى رواج يافت ، چنان كه پس از اين\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nخواهيم گفت .\r\nدر اينجا به يك نكته ديگر نيز اشارتى لازم است ، و آن اينكه مخالفتهايى كه سياست‌بازان به اتكاى آنها به ستيزه با مذهب شيعى پرداختند و گروهى كه شخصيت انسانيشان را به بهاى نازلى فروخته و در اين عرصه به ارباب سياست و قدرت يارى رساندند ، چيزى جز موهومات و نسبتهاى خلاف واقع نبودند ، و آن كسانى كه به نكوهش و تحقير و تنقيد شيعى اهتمام ورزيدند ، هيچ‌گونه دليل منطقى در جهت اثبات مدعاى خود ارائه ندادند . اينان فقط شورآفرينى و جنجال مىكردند ، ولى از حقيقت فاصله بسيار داشتند . ديانت از افكار و اعمال آنان برى بود .\r\nستيزه‌گران با شيعه ، نسبتهاى بسيارى به اين طايفه دادند ، كه اكنون در صدد بيان آنها نيستيم . حتى گفتند كه شيعيان اعتقاد به الوهيت امامان دارند . چنين نسبتى از نهايت حمايت و ديوانگى حكايت مىكند . به راستى ميانه‌روى در گفتار بهتر از بىباكى و گستاخى است . آن كس كه در انديشه معتدل است در گفتار نيز ميانه‌رو است .\r\nبه استناد كدامين دليل چنين نسبتى به شيعه داده شده است ؟ آرى آنان از سر دشمنى و عداوت با شيعه و اهل بيت ، غلاة را از شمار شيعيان خالص دانسته و عقايدشان را به شيعه ربط داده‌اند ، با اينكه بين آن دو تفاوت آشكارى وجود داشته و هرگز نمىتوان آن دو تفكر را به هم مرتبط دانست ، اما چه بايد كرد . حق ، مظلوم واقع شده و با پيوند دادن اهل بيت و شيعيان به غلاة ، نسبت به اهل بيت گستاخى كردند .\r\nدر اينجا ضرورت دارد كه موضع امامان شيعى را در مقابل غاليان ، و نيز برخورد شيعيان با آنان را بيان كنيم .\r\n\r\nموضع اهل بيت در برابر غاليان\r\nبر شيعيان بسيار گران است كه فرقه‌هاى مختلف غاليان را به آنان نسبت دهند . مىتوانم ثابت كنم كه اين فرقه‌هاى گمراه همواره مورد حمايت و پشتيبانى دستهاى سياست بوده ، و همين دستها بوده‌اند كه ، وقتى از چيرگى بر عقايد و آراء شيعى و يا وارد كردن كوچكترين نقصى بر اين مذهب ناتوان مىشدند ، راه غاليان را در جهت بدگويى از شيعيان و يا تحقير مقام و منزلت اهل بيت هموار مىكردند . اين امرى كاملا روشن و واضح است .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nبىگمان مذهب اهل بيت كوچكترين باطلى را برنمىتابيده ، و تعاليم آن بر همان محورى مىچرخيده كه نظام اسلام بر آن محور قرار داشته است ؛ از اين رو نسبت دادن غلاة به شيعه يك عمل سياسى بوده كه از يك سو عواملى غاليان را پديد آورده ، و از سوى ديگر ، فروپاشى و تضعيف اسلام را مورد نظر داشته است ، زيرا ورود غاليان به اسلام در جهت تحقق همان اهداف سياست‌پيشگان بوده است . آنان كه در عرصهء رويارويى مستقيم با اسلام ناتوان شدند ، براى انتقام از اسلام جز آفريدن انديشه غاليگرى و نفوذ دادن آن در برخى از عقايد اسلامى راهى نيافتند . اين دشمنان كه از برابر مجاهدان مسلمان مىگريختند و در برابر كسانى قرار گرفته بودند كه شعارشان پيروزى يا مرگ بود ، سرانجامشان اين شد كه عزيزانشان خوار گردند ، فرزندانشان اسير شوند و با خوارى جزيه بپردازند .\r\nاهل بيت در حل مشكل خطرناك غاليگرى پيشگام بوده و به شناختن و شناساندن علل پيوستن اين كفرپيشگان به شيعه اهتمام ورزيدند . براى آنان روشن بود كه دشمنان چه هدفى را تعقيب مىكنند . اين بود كه اهل بيت آشكارا در حضور مردم غاليان را لعن كرده و به صراحت از آنان بيزارى جسته ، و به شيعيان نيز توصيه كردند كه از آنان تبرى و دورى جويند . شيعيان نيز فرامين اهل بيت را به نيكى پذيرفته و از غاليان بيزارى جستند و كتب و تأليفاتشان انباشته از اين تبرى جستنهاست . آنان فتوى دادند كه آميختن با غلاة حرام است ، و بر نجاست آنان اتفاق كردند ؛ و نظر دادند كه جايز نيست مردگانشان را غسل دهند و دفن كنند ؛ دادن زكات به آنان را حرام و ازدواج با آنان را تحريم كردند ؛ همچنين فتوى دادند كه آنان از مسلمانان و مسلمانان از آنان ارث نمىبرند .\r\nامام صادق مغيرة بن سعيد را تكذيب و تكفير و لعن كرد ، ابو الخطاب و پيروانش و ديگر مبلغان انديشهء فاسد غاليگرى را ملعون شمرد . اين مخالفت علنى و آشكار امام صادق بود كه جلو گسترش اين بيمارى كشنده را گرفت ، تا آنجا كه از فرقه‌هاى مختلف غلاة جز نامى در تاريخ نمانده و پس از مدتى اندك محو شدند .\r\nامام به مرازم گفت : به غاليگران بگو شما فاسقيد ، كافريد ، مشركيد ؛ نزد خداوند توبه كنيد . و نيز به او گفت : چون وارد كوفه شدى نزد بشار شعيرى برو و بگو جعفر بن محمد پيغامت مىدهد كه اى كافر ، اى فاسق از تو بيزارم .\r\nمرازم گويد : وقتى وارد كوفه شدم پيام امام صادق را به بشار رساندم ، او گفت : مولايم يادى از من كرد ؟ گفتم : آرى اين چنين ياد كرد ، گفت : خداى جزاى\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nخير به تو دهد .\r\nچون بشار شعيرى وارد بر امام صادق شد ، امام فرمود : بيرون رو ، خداى لعنتت كند ، خداوند مرا و تو را در زير يك سقف قرار ندهد . هنگامى كه او بيرون رفت امام فرمود : واى بر او ، خداوند كسى را چون اين شخص فاجر ، پست و خوار نكرده است ، او شيطان پسر شيطان است كه براى فريب ياران و پيروانم برخاسته است ، از او بر حذر باشيد . حاضران به غايبان بگويند : من پسر بنده خدا هستم ، مادرم كنيز خداست ، در صلبها و رحمها بوده‌ام ، مىميرم ، در قيامت برانگيخته مىشوم و در برابر عملكردم مسئول هستم .\r\nامام حسن عسكرى ( ع ) در آغاز كار به يكى از دوستانش نوشت : « من نزد خداوند از ابن نصير فهرى و ابن بابه قمى تبرى مىجويم ، شما و تمامى دوستان را از آن دو برحذر مىدارم ، به شما مىگويم كه من آن دو را لعن كرده‌ام ؛ لعنت خدا بر آنان باد . ابن بابه گمان مىكند كه من پيامبرم و او « باب » پيامبر ، واى بر او ، خداى لعنتش كند ، شيطان او را فريب داده است . اى محمد اگر بر او قدرت يافتى سرش را بردار » .\r\nامام صادق يك بار به يارانش گفت : خدا لعنت كند مغيرة بن سعيد و آن زن يهودى را ، او با آن زن ارتباط پيدا كرد و از وى شعبده و شعر و امور خارق العاده آموخت . مغيرة بر پدرم دروغ بست . خداوند بر دروغگويان حرارت آهن را بچشاند .\r\nبه خدا قسم ما فقط بنده‌اى هستيم كه او ما را آفريده و برگزيده است ، و ما جز به قدرت او قادر به رساندن سود يا زيانى نيستيم ، اگر ما را مورد رحمت قرار دهد از مرحمت و لطف اوست ، و اگر عذابمان كند از گناهانمان است ، خداى لعنت كند كسانى را كه دربارهء ما سخنانى مىگويند كه ما خود ادعا نمىكنيم ، خداى لعنت كند كسانى را كه ما را از موضع بندگى خدايى كه ما را آفريده و انجام كارمان با او و به سوى اوست و زمام ما به دست اوست ، فرو مىنهند و يا فرا مىبرند .\r\nامام صادق فرمود : ابو منصور پيامبر شيطان است . آنگاه سه بار گفت : خداى لعنت كند ابو منصور را .\r\nو نيز او فرمود : ما اهل بيت راستگويانيم ، و هرگز دروغ كسانى كه به ما دروغ مىبندند تا ما را از چشم مردم بيندازند ، ما را در نظر مردم كوچك نخواهد كرد . آنگاه ضمن ياد از كسانى چون : مغيره ، بزيغ ، سرى ، ابو الخطاب ، معمر ، بشار شعيرى ، حمزه يزدى و صائد نهدى گفت : خداوند جملگى آنان را لعنت كند و ما را\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nدر رنجى كه از ناحيه دروغگويان مىبرم ياريمان كند .\r\nحمدويه گويد روزى نزد امام صادق بودم و ميسره نيز حضور داشت ، او به امام گفت : فدايت شوم ، در شگفتم از كسانى كه روزگارى در اين مكان بودند و اكنون نشانى از آنان در دست نيست و مرگ از ميانشان برداشت .\r\nامام گفت : آنان چه كسانى بودند ؟ ميسره گفت : ابو الخطاب و يارانش . امام ، در حالى كه تكيه داده بود دستش را به طرف آسمان گرفت و فرمود : لعنت خدا و ملائكه و تمامى مردم بر ابو الخطاب باد ، خدا گواه است كه او كافر و فاسق و مشرك بود ؛ او با فرعون محشور مىشود و در سخت‌ترين عذابها گرفتار است .\r\nيك بار در حضور امام صادق سخن از پيروان ابو الخطاب و غاليان بود ، او گفت : با آنان همنشينى نكنيد ، دوستى نداشته باشيد ، غذا نخوريد ، مصافحه نكنيد و چيزى به ارث نبريد .\r\nاو فرمود : غاليان چندان دروغ بافتند كه حتى شيطان به آنان نيازمند شد .\r\nو نيز او فرمود : كسانى گمان مىكنند كه من پيشواى غاليانم ، به خدا من امام آنان نيستم ، خداى لعنتشان كند كه آنها را چه مىشود ! من چيزى مىگويم و آنها چيز ديگر مىبافند ، من امام كسى هستم كه از من پيروى كند ، كسى كه مىگويد ما از پيامبرانيم خداى لعنتشان كند ، و اگر در اين مورد ترديد هم بكند نفرين خدا بر او باد . [ 16 
  ]\r\n* * * اين بود بعضى از آراء امامان اهل بيت در مورد غاليان ، كه دشمنان آل محمد ، به منظور تحقير و بىارزش جلوه دادن اساس و بنياد شيعى ، آنان را در شمار شيعه آورده و كوشيده‌اند تا با ارائه عقايد آنها به مردم به طعن و دشنام شيعيان بنشينند . اين مخالفان چنين تبليغ كردند كه شيعه به الوهيت و خدايى امامان باور دارند ، و لذا شايسته آن نيستند كه مسلمان شمرده شوند ، پس ريختن خون آنان و غارت اموالشان مباح است . تاريخ از اين سياهكاريها بسيار حكايت مىكند .\r\nكسانى كه مىخواهند فتاواى فقيهان شيعى را در مورد غلاة بدانند مىتوانند به اين آثار مراجعه كنند : « روض الجنان » ، تأليف شهيد ثانى ( د 996 ه . ) ، « نهج المقال » ، تأليف ميرزا محمد استرآبادى ( د 1026 ه . ) ؛ « الإنتصار » ، تأليف سيد مرتضى ( د 436 ه . ) ؛ « التهذيب » ، تأليف شيخ طوسى ( د 460 ه . ) ؛ « السرائر » ، تأليف ابن ادريس حلى ( د 598 ه . ) ؛ « نهاية الاحكام » ، « التذكرة » ، « القواعد » ،\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n« التبصرة » ، تأليف علامه حلى ( د 726 ه . ) ؛ « بحار الأنوار » ، تأليف محمد باقر مجلسى ( د 1111 ه . ) ؛ « و الدروس » ، تأليف شهيد اول ( د 786 ه . ) ؛ « جامع المقاصد » ، تأليف شيخ على كركى ( د 940 ه . ) ؛ « الشرايع » ، « المعتبر » ، « المختصر المنافع » ، تأليف محقق ابو القاسم حلى ( د 676 ه . ) و « جواهر الكلام » ، تأليف شيخ محمد حسن نجفى ( د 1266 ه . ) . و هزاران كتاب فقهى ديگر ، كه جملگى آنها به صراحت به نجاست و كفر غلاة فتوى داده و آنان را از ديانت به دور دانسته و اعلان كرده‌اند كه بين غاليان و شيعه هيچ ارتباطى وجود ندارد . كتب رجالى شيعى نيز انباشته از نكوهش اين طايفه و تبرى جستن از آنان و عقايدشان است ، و جملگى اين رجال‌شناسان آنان را به زبان واحد لعن كرده‌اند .\r\nآرزومنديم كه نسل آينده ، اگر طالب حقيقت است ، به اين اوهام و اباطيل توجه و استناد نكند . علم و دانش از آنان مىخواهد كه رسالتشان را انجام دهند ، و حق آنان را به يارى مىخواند . اكنون وقت آن رسيده پرده‌هاى تعصب ، كه مانع ديدن حقيقت است ، كنار زده شوند و واقعيتهاى وارونه شده چنان كه بودند نشان داده شوند . بر نويسندگان است كه از شيوه‌هاى پيچيده و نادرست دست بردارند و روش و زبان خود را در برخورد با شيعه دگرگون كنند ، و به اوضاع و احوال روزگاران گذشته ، كه جنايات جبران‌ناپذيرى بر اسلام وارد آمد ، توجه نكنند ؛ روزگارى كه دلها از كينه و عداوت نسبت به شيعه انباشته بود ، و پيدايى تشيع را به عبد الله بن سباى يهودى نسبت دادند ، و بدين جهت اصحاب پيامبر را ، كه به شيعه على شناخته شده بودند و تعدادشان به صد تن مىرسيدند ، طعن زدند . و حال آنكه تمامى لغت‌دانان و مفسران اجماع دارند بر اينكه اصطلاح شيعه در آغاز به پيروان و دوستان على گفته مىشد و سپس علم شد براى تمامى شيعيان .\r\n\r\nعبد الله بن سبا\r\nاما عبد الله بن سبا ، شخصيتى خيالى و موهوم است كه او را به صورت يك قهرمان پيشتاز و صاحب نفوذ مطلق در جامعه اسلامى وصف كرده‌اند . گفته‌اند كه او در مصر قدرت و نفوذ بسيار داشت و براى كشتن خليفه عثمان لشكرى بسيج كرد ، ابو ذر نزد او تعليم ديد ؛ عمار آراء او را فرا گرفت ؛ جنگ جمل با دسيسه او روى داد ؛ پيكار صفين با نفوذ او پديد آمد و در نهايت مبانى شيعى از انديشه‌هاى او برآمده است . در آثار بسيارى از نويسندگان از عبد الله بن سبا سخن رفته ، چنان كه\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nگويى داستان او واقعيتى روشن و درست بوده است .\r\nجالب توجه است كه برخى از شيعيان نيز شرح زندگيش را آورده‌اند ، و ضمن ياد او بيزارى خود را نيز اعلام كرده‌اند . سبكترين عبارتى كه درباره او گفته‌اند اين است كه : عبد الله بن سبا نفرين‌شده‌تر از آن است كه گفته شود .\r\nاگر به حقيقت شخصيت عبد الله توجه كنيم ، و بخواهيم بر اساس واقع‌نگرى برآمده از بحثى دقيق سخن بگوييم ، بايد گفت تحقيقات علمى آشكار مىكند كه او هرگز وجود نداشته و داستان او خرافه‌اى بيش نيست . در واقع اين قصه زاييدهء تعصبات فرقه‌اى و توطئه‌هاى سياسى ، در جهت كاستن بهاى مذهب اهل بيت و بدگويى از شيعيان است .\r\nاگر آن كسانى كه به قصد برترى بر شيعه ، چنان چهرهء دهشتناكى از عبد الله بن سبا تصوير كرده‌اند ، اندكى در برابر منابع و مأخذ اين افسانه درنگ مىكردند ، و قدرى تأمل و تعمق به خرج مىدادند ، واقعيت را درمىيافتند و برايشان روشن مىشد كه نخستين كسى كه از چنين شخصى سخن گفته ، طبرى ( د 310 ه . ) است و پيش از او كسى از عبد الله ياد نكرده است . تمامى نويسندگان از طبرى نقل كرده‌اند و او نيز با سلسلهء راويانى مجهول و مبهم از سيف بن عمر نقل كرده است ، و حال آنكه اجماع رجال‌شناسان سيف را دروغگو دانسته‌اند . ما در جلد ششم اين كتاب از داستان عبد الله بن سبا سخن خواهيم گفت .\r\nدر اينجا به سخن استاد كرد على پيرامون مذهب شيعى و ارتباط آن با ابن سبا گوش مىسپاريم :\r\nدر روزگار رسول خدا گروهى از اصحاب به دوستى و پيروى از على ( ع ) شناخته شده بودند . مثلا سلمان فارسى مىگفت : ما با پيامبر به خيرخواهى براى مسلمانان و دوستى با على و همراهى با او بيعت كرديم ؛ و يا ابو سعيد خدرى مىگفت : مردم مكلف شدند به پنج چيز عمل كنند ، ولى چهار تكليف را عملى كردند و پنجمى را فراموش كردند . از او سؤال شد كه آن چهار كدام‌اند ؟ ، گفت : نماز ، زكات ، روزه و حج . پرسيده شد آن چيز كه رها شد كدام است ؟ ، گفت : ولايت على بن ابى طالب . گفته شد ، آيا ولايت على نيز مانند ديگر واجبات واجب بوده است ؟ ، خدرى گفت : آرى .\r\nافزون بر آن دو كسانى چون ابو ذر غفارى ، عمار بن ياسر ، حذيفة بن يمان ، ذو الشهادتين خزيمة بن ثابت ، ابو ايوب انصارى ، خالد بن سعيد بن عاص و قيس بن\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nسعد بن عباده به شيعه على شناخته بودند .\r\nو اما برخى از نويسندگان پنداشته‌اند كه عبد الله بن سبا ، معروف به ابن سودا ، بنيانگذار مذهب شيعى است ، و حال آنكه اين توهمى بيش نيست ، و اين نويسندگان به حقيقت مذهب شيعى آگاه نبوده‌اند . كسى كه جايگاه ابن سبا را از نظر شيعه مىداند ، و اطلاع دارد كه شيعيان در گفتار و اعمال از او بيزارى جسته‌اند ، و آگاه هست كه عالمان شيعى جملگى ابن سبا را مورد طعن در دين قرار داده‌اند ، مىداند كه اين نسبت تا چه اندازه درست است . ترديد نيست كه حجاز نخستين زادگاه تشيع است . [ 17 
  ]\r\n* * * امام شيخ محمد حسين كاشف الغطا درباره غاليان و ارتباط آنها با شيعه چنين مىگويد :\r\nاما شيعيان امامى از فرقه‌هاى غلاة تا سرحد تحريم تبرى جسته‌اند ، چرا كه آنان حتى عقايدى شبيه مسيحيان نيز نداشته‌اند ، بلكه از عقايد انحرافيشان اين بود كه امام در ظهور و اتحاد همان خداست ؛ سخنانى كه از بسيارى از صوفيان و مشايخ طريقت مانند حلاج ، گيلانى ، رفاعى و بدوى نقل شده است . تعبيراتى از اين دست ، كه مىتوان آن را چنان كه خود گفته‌اند شطحيات ناميد ، حاكى از آن است كه آنان مقام امام را فوق مقام ربوبيت دانسته‌اند . تصور مقام ما فوق الوهيت ، اگر بتوان چنين چيزى را تصور كرد ، و عقايدى از اين دست ، سخنانى است كه از معتقدان به « وحدت وجود » يا « وحدت موجود » شنيده شده است .\r\nشيعيان دوازده امامى ، يعنى كسانى كه در عراق و ايران و هند و سوريه و افغانستان زندگى مىكنند و تعدادشان به ميليونها تن مىرسد ، جملگى از موضع شيعى خود با سخنان و عقايدى كه به آنها اشاره شد ، مخالفند و آنها را كفر و گمراهى آشكار مىدانند . شيعيان داراى آيين خالص توحيدى هستند ، و خالق را از هر نوع مشابهت به مخلوق مبرا مىدانند ، و صفاتى چون نقص ، امكان ، تغيير ، حدوث و دگرگونى را ، كه با مقام واجب الوجودى و ازليت ناسازگارند ، از ساحت مقدس او به دور مىدانند . آثار و تأليفات شيعى در فلسفه و كلام انباشته است از تقديس و تنزيه مقام ربوبى ، كه به اختصار و يا تفصيل گفته شده است .\r\n* * * به هر حال شيعه از نسبت غلو مبراست ، و منسوب كردن غلوگرانى چون بيانيه و منصوريه و ديگران به شيعه ، ظلم بزرگى است بر اين طايفه ( و ظلمهايى از اين\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nدست بر شيعه بسيار رفته است ) ؛ و چنين نسبتى حمله بر كسانى است كه موحدند و در ايمان به محمد ( ص ) خالص و در دوستى خاندان پيامبر استوارند .\r\nبجد مىتوانم بگويم كه حمله‌كنندگان بر شيعه و طعن‌زنندگان بر عقايدشان ، زمانى كه عقايد و آراء فاسد و نارواى غاليان را به شيعه نسبت مىدهند ، از واقعيت امورى كه گفتيم بىاطلاع نبوده‌اند . آرى آنان حقايق را مىدانستند اما حق تلخ است و در كامشان ناگوار بود . قطعا پذيرش حقايق راه طعن اعتقادى بر شيعيان را مىبست . مخالفان چون راه خرده‌گيرى جدى و علمى از شيعه را مسدود يافته و دريافتند از اين راه نمىتوان به مقصود رسيد ، ناچار به خرافات و اباطيلى كه اشاره شد پناه برده و به اتهاماتى دست زدند كه در نظر محققان و ژرفنگران قابل اثبات نيست .\r\nچگونه مىتوانند بر شيعه ايراد بگيرند ، در حالى كه بسيارى از صحابه و تابعين در ميان آنان هستند ، مانند : ابو ذر غفارى ، عمار ، جارية بن قدامه ، جابر بن عبد الله انصارى ، حذيفه بن يمان ، سلمان فارسى ، صعصعة بن صوحان ، مقداد كندى و . . .\r\nاز شگفتيها اين است كه بسيارى از نويسندگان اصحاب پيامبر را به اثرپذيرى از آراء شخصى چون عبد الله بن سبا متهم مىكنند . راستى چه طعن و توهينى بالاتر از اين بر اسلام و رسول خدا كه گفته شود يك فرد يهودى بر اصحاب رسول اثر گذاشته و انديشه‌هاى آنان را تحت نفوذ و قدرت خود قرار داده است ؟\r\nبسيار عجيب است كه برخى از نويسندگان ، در آنجا كه از عبد الله بن سبا سخن مىگويند و مدعى مىشوند كه تشيع را او پديد آورد ، چنين مىگويند :\r\nعبد الله بن سبا ابليسى از يهوديان صنعا بود ، و بر اثر خبث طينت و هوشمندى دعوت او گسترش يافت ، و كسانى از مقدس‌نماهاى نادان و دينداران غرق در عبادت به دعوت او گرويدند . سپس مىگويد : او بر فرزندان رؤساى قبايل و بزرگان شهرها ، كه پدرانشان در جهادها و فتوحات اسلامى شركت كرده بودند ، اثر گذاشت ، و شمارى از ساده‌لوحان صالح و اهل غلو و فرو رفته در عبادت به دعوتش پاسخ مثبت دادند . پيشوايان اين گروه در فسطاط عبارت بودند از : فاقعى بن حرب عتكى ، عبد الرحمن بن عديس بلوى ، كنانة بن بشر بن عتاب ، عبد الله بن زيد بن و رقاء خزاعى ، عمر بن حمق خزاعى ، عروة بن بناع ليثى ، و قتير سكونى ، اما كسانى كه در كوفه فريب ابن سبا را خوردند عبارتند از :\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nعمرو بن اصم ، زيد بن صوحان عبدى ، اشتر بن مالك بن حارث نخعى ، زياد بن نضر حارثى ، عبد الله بن اصم .\r\nدر بصره ؛ حرقوص بن زهير سعدى ، حكيم بن جبله عبدى ، ذريح بن عباد عبدى ، بشر بن شريح حطم بن ضبيعه قيسى و ابن محرش .\r\nدر مدينه فقط سه نفر به اين انديشه گرويدند كه از اين قرارند : محمد بن ابى بكر ، محمد بن حذيفه و عمار بن ياسر . [ 18 
  ]\r\nاين سخنان اين نويسنده است ، كه ما از آن به خدا پناه مىبريم . نمىدانم چگونه كسى جرأت مىكند كه چنين نسبتهاى به اصحاب پيامبر بدهد و بگويد آنان دعوت شيطان را پذيرفتند ، و به آن يهودى خيالى پاسخ مثبت دادند ؛ اصحابى كه از مكتب نبوى برخاسته و از دعوت‌كنندگان به حق و از پيروان آن حضرت بودند ! اين نويسنده است كه فريب شيطان را خورده و به چنين افترايى دست زده است . اوست كه ناآگاهانه جدل و از شيطان پيروى مىكند . چنين فرض شده كه هر كس شيطان را دوست خود گيرد ، او را گمراه كند و به عذاب روز سخت رهنمون گردد . « 1 » \r\nما از نويسندگانى كه از سر حق مىنويسند ، و اسير هواهاى نفسانى نيستند ، و نزاعهاى فرقه‌اى بر آنان چيره نگشته ، انتظار داريم كه براى روشن شدن حقيقت به داستان عبد الله بن سبا توجه كنند ، و چون مورخى بىنظر و تهى از تعصب ، به تحقيق و بررسى بپردازند ، و هدفى جز خدمت به علم و روشن كردن حق نداشته باشند . اميد است كه آنان با كمال دقت به منابع و راويان داستان ابن سبا و شرايطى كه اين قصه پديد آمده ، نظر كنند تا حقيقت ماجرا برايشان روشن شود و مرز حق و باطل آشكار گردد .\r\nمن بار ديگر به تأكيد مىگويم كه داستان ابن سبا افسانه خرافه‌آميزى است كه عوامل مختلفى به قصد مخدوش ساختن تعاليم اسلام و بىاعتبار كردن پيشوايان و رجال آن ساخته و پرداخته‌اند . آنان سر آن داشتند تا اين توهم را دامن زنند كه رجال مسلمان تحت تأثير يك مرد يهودى قرار گرفته و بدين ترتيب به نابودى كشيده شده‌اند ، بدون اينكه خود اهل تشخيص و يا انديشه باشند . و اهداف ديگرى كه از پرداختن اين افسانه در نظر داشته‌اند تا به تناقضات و تضادها دامن بزنند .\r\n\r\n","description":"","footnote":" ( 1 ) اشاره است به آيات 3 و 4 سورهء حج . ","page_name":" 309 ","page_number":309},
  {"content":"\r\n\r\n\r\nانتشار مذهب جعفرى در جهان اسلام\r\nكوتاه‌ترين سخن اين است كه مذهب جعفرى به اتكاى قدرت و بنيادهاى ذاتى خود ، بدون استفاده از قدرت حكومتى و يا عوامل تشويق‌كننده ، انتشار و رواج يافت . شيعه نخستين بار در حجاز پديد آمد ، و در آنجا اولين دانه‌هاى بذر آن پاشيده شد و در سدهء چهارم هجرى به صورت آشكارى در مدينه منوره ظاهر گشت . رونق گرفتن تشيع بر كسانى كه نظر مساعدى به مذهب اهل بيت نداشتند ، خوش نيامد .\r\nچنان كه ابن حزم مدينه را ، به خاطر وجود شيعه در آن ، به گونه‌اى كه در خور نيست توصيف مىكند . [ 19 
  ]\r\nشيعه در شام از روزگار ابو ذر غفارى ، نخستين مبلغ تشيع در آن ديار ، رواج يافت . هم اكنون در آبادى صرف‌اند ، بين صيدا و صور ، محلى است به نام ابو ذر است و در آن مسجد آبادى وجود دارد .\r\nدر سوريه نيز امروز تعداد زيادى شيعه وجود دارد ، كه در اداره حكومت و داراى مقامات و مشاغل مهمى هستند . گروهى نيز از شيعيان به تجارت و طبابت اشتغال دارند . شيعيان در پايتخت اين كشور داراى مركزى هستند كه در پايتخت امويان آشكارا به عزادارى امام حسين ( ع ) مىپردازند ، و بسيارى از سنى مذهبان نيز در آن شركت مىكنند ، و سخنرانان نيز ، به استناد تاريخ درست ، با فصاحت بديها و زشتيهاى معاويه و يزيد و ديگر امويان را بازگو مىكنند .\r\nابن جبير در سفرنامه‌اش ، ضمن برشمردن مذاهبى كه در سدهء ششم هجرى در شام اكثريت داشتند ، مىگويد : تعداد شيعه بيشتر از سنيان بوده و در شهرهاى سوريه عموم مردم شيعى بودند .\r\nكرد على مىگويد : پيدايى شيعه در دمشق به سدهء اول هجرى برمىگردد .\r\nدر اطراف حوران شيعيانى هستند كه از جبل عامل هجرت كرده‌اند . شيعيان شمال لبنان و متن و بترون از بعلبك كوچ كرده‌اند . تعداد شيعيان شام را كمتر از دويست هزار تن نگفته‌اند . [ 20 
  ]\r\nاما جبل عامل شهرى است كه از سمت جنوب بين صفد ، و از شمال رودخانه اولى ، و از شرق به غور و پيرامون آن و بالاتر از آن تا سرزمين بقاع ، و از غرب درياى مديترانه واقع شده است . تشيع در اين ناحيه با كوششهاى مجاهد راه خدا ابو ذر غفارى و تبليغ او رواج يافته ، و نهضت علمى آن تا به امروز هم دامن كشيده است . از\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nاين رو تشيع در لبنان به صورت گسترده‌اى حضور دارد و با نظم و استحكام به بالندگيش ادامه مىدهد . حقوق شيعيان در اين سامان محفوظ است و حرمت آنان رعايت مىشود . در حوزه نجف اشرف گروهى از شيعيان لبنانى تحصيل مىكنند ، و از ميان آنان بسيارى از قهرمانان علم و پرچمداران اصلاح ظهور كرده‌اند . برخى از آنان مجتهدان مجاهدى هستند كه به يارى دين برخاسته و در راه وحدت امت اسلامى كوشش مىكنند .\r\nاستاد كرد على مىگويد : در پيرامون شهر حمص روستايى وجود دارد كه اختصاص به شيعيان دارد ، در خود شهر نيز تعدادى از شيعيان آشكار و پنهان زندگى مىكنند . در اطراف ادلب روستاهايى چون غوغه و نبل وجود دارند كه ساكنانش تا به امروز شيعىاند . سادات بنى زهره پيشوايى معنوى شيعيان را در حلب به دست دارند . تمامى اينها از بازمانده‌هاى حمدانيان و از فراريان حلب هستند كه پراكنده شده‌اند .\r\nاشاره كرد على به حادثه غم‌انگيزى است كه پس از صدور فتواى شيخ نوح حنفى بر كفر شيعه و حلال بودن خون اين طايفه ، اعم از اينكه توبه بكنند و يا نكنند ، براى شيعيان پيش آمد . به دنبال اين فتوى چهار هزار تن از شيعيان كشته شدند ، و دارايى آنها غارت شد و بقيه نيز از آنجا گريختند .\r\nمذهب شيعى آشكارا بر حلب چيره شد ، و چندان قدرت يافت كه در سال 517 ه . شيعيان توانستند سليمان بن عبد الجبار فرمانرواى حلب را از ساختن مدرسه زجاجيه بازدارند .\r\nمذهب شيعى در آفريقا گسترش زيادى پيدا كرد ، و لذا در روزگار فرمانروايى معز بن باديس امير آفريقا حكومت به مقابله با شيعيان برخاست . او در سال 407 ه . بىرحمانه دست به كشتار و نابودى وسيع شيعيان زد . اتهامى كه به شيعه بستند اين بود كه آنان ابو بكر و عمر را ناسزا مىگويند ، بهانه‌اى كه همواره قدرتمندان براى نابودى هر كس يا گروهى كه تصميم به نابوديشان مىگرفتند ، از آن بهره مىبردند .\r\nحادثه هنگامى آغاز شد كه معز بن باديس در قيروان بر گروهى از شيعيان گذشت و از احوال آنان پرسيد . چون تودهء مردم احساس كردند امير علاقه‌اى به شيعه ندارد ، بيدرنگ بر محله‌هاى شيعى حمله برده و خلق بسيارى را كشتند و نظاميان دست به غارت زدند . فرمانرواى قيروان مهاجمان را تشويق كرد و در اين حادثه\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nبسيارى از شيعيان كشته ، و يا در آتش سوزانده شدند ، محلاتشان به تاراج رفت و در سرتاسر آفريقا شيعيان تحت تعقيب قرار گرفتند . گروهى از شيعيان به كاخ منصور در نزديكى قيروان رفته و در آنجا متحصن شدند ؛ مردم آنان را در محاصره گرفته و فشارهاى سختى بر ايشان وارد آوردند ، شيعيان بر اثر گرسنگى سرانجام پذيرفتند كه از تحصن بيرون آيند ، اما پس از خروج از تحصن جملگى تا آخرين نفر به دست مردم كشته شدند . برخى از شيعيان نيز به مسجد جامع شهر پناه آوردند ولى همه كشته شدند . [ 21 
  ]\r\nاين حادثه نمونه‌اى است از مصائب بيشمارى كه بر شيعه وارد آمده است ، اما در عين حال تشيع در حال حاضر در آفريقاى ميانه و جنوب آفريقا رواج دارد و تعداد شيعيان حدود ده ميليون نفر است .\r\nدر اندونزى تعداد شيعيان به هشت ميليون نفر مىرسد . علويان تلاش فراوانى در نشر مذهب شيعى در آن ديار داشته‌اند . يكى از آنان علامه سيد محمد سيد عقيل است كه آثار ارزشمندى چون : « النصائح الكافيه » ، « العتب الجميل » ، « تقوية الايمان » و « القول الفصل » پديد آورده است ؛ او در سنگاپور ساكن است ، شيعيان داراى كانونهاى ادبى هستند كه بين آنها رابطه و پيوند استوارى وجود دارد .\r\nاما در مصر ، تشيع همزمان با انتشار اسلام رواج يافت ، و كسانى كه در گسترش مذهب شيعه در آن ديار نقش داشتند برخى از اصحاب پيامبر بودند ، كه در گشودن مصر شركت كرده بودند . از آن جمله : مقداد بن اسد كندى ، ابو ذر غفارى ، ابو رافع و ابو ايوب انصارى . اينان از مبلغان و حاميان شيعى بودند .\r\nزمانى در روزگار عثمان ، عمار بن ياسر وارد سرزمين مصر شد و مردم را به تشيع فرا خواند . عمار چنان روح شيعى را در آن سامان رسوخ داد كه سرانجام تمامى مردم مصر به على گرايش پيدا كردند و به مقابله با عثمان برخاستند .\r\nپس از آن [ در روزگار خلافت على 
  ] قيس بن سعد فرمانرواى مصر شد ، و پايه‌هاى تشيع را در اين سرزمين استوار كرد ، و پرچم شيعى را به اهتزاز درآورد ، و سپاهيانش افزون شدند . اما وقتى كه عمرو بن عاص به مصر رفت ، حركت تكاملى شيعى كند شد و اين وضعيت تا پايان كار امويان ادامه داشت . مصريان همواره گرايش درونيشان را به على آشكار كرده‌اند . تشيع هيچ‌گاه در مصر ريشه‌كن نشد ، و فقط بر حسب اوضاع و احوال گاه آشكار و گاه پنهان به حيات خود ادامه داد .\r\nامروز در اين سرزمين مذهب شيعى رواج و هزاران پيرو دارد .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nدر هندوستان تشيع بر اثر ارتباط بين اعراب و هندوان پديد آمد . با تبليغاتى كه عده‌اى از مبلغان شيعى در هند كردند ، گروه عظيمى از بت‌پرستان به مذهب شيعى گرويدند . امروز نيز شيعيان زيادى در اين سرزمين وجود دارند ، و در سرتاسر هندوستان اميران و فرمانروايان شيعه بسيارى حضور دارند . در هند شيعه چندان زياد است كه مىتوان گفت هيچ آبادى از وجود آنان تهى نيست ، منتهى برخى از آباديها كاملا شيعى است و در بعضى اكثريت با شيعيان است . شهر لكنهور پايتخت دولت منقرض شده « اوده » مركز يگانه شيعى در هند است . در گذشته اين شهر كانون علم و عالمان بود ، امروز نيز يكى از بزرگترين مراكز علمى است . در اين شهر مدارس عربى وجود دارد ، كه مهمترين آنها دانشگاه سلطانيه است . مدرسه ديگرى نيز وجود دارد كه آموزشگاه واعظان است و اختصاص به تبليغ دارد . مدرسه ديگر ناظميه است كه علامه سيد ابو الحسن آن را بنياد نهاده ، همان‌گونه كه وى سلطانيه را نيز تأسيس كرده است . در لكنهور آثار زيادى از شيعه مانند مساجد و حسينيه‌ها وجود دارد . از شهرهاى ديگرى كه شيعه‌نشين است ، مىتوان به جانپور ، بتن آباد ، مظفرآباد ، لاهور و پنجاب اشاره كرد . [ 22 
  ]\r\nدر تركيه نيز مذهب شيعى به صورت محسوسى گسترش يافت و پيروان زيادى پيدا كرد . اما سلطان سليم ( د 926 ه . ) به مقابله با شيعه برخاست و كشتارى عظيم كرد .\r\nابراهيم طبيب ، از بلندپايگان سپاه ترك ، مىگويد : سلطان سليم نسبت به شيعه تعصب شديد داشت ، به ويژه كه در آن روزگار تشيع در مقابل تسنن قرار گرفته و در ميان رعايا طرفداران زيادى پيدا كرد ، و گروههايى از مردم به آن روى آوردند . اين بود كه سلطان فرمان داد هر كس را كه شيعى شود بكشند . در نتيجه حدود چهل هزار تن شيعى كشته شدند . شيخ الاسلام نيز فتوى داد هر كس عليه شيعيان به جنگ برخيزد و كسى از آنان را بكشد ، مأجور است و اين فتوى بهانهء سلطان بود . [ 23 
  ] با اين همه امروز در تركيه شيعيان در آباديهاى بسيار پراكنده‌اند .\r\nدر عربستان شهر قطيف و روستاهاى آن يكپارچه شيعىاند . اما نيمى از جمعيت احساء و مركز آن هفوف را شيعه تشكيل مىدهد . در قطر نيز شيعه فراوان است . همواره طلاب از قطيف و احساء ، به قصد فراگيرى علم و فراگيرى مكتب اهل بيت ، به نجف اشرف هجرت مىكنند ، و از ميان آنان عالمان و اديبانى بلند مرتبه و داراى موقعيت مهم در علم و ادب برخاسته‌اند . در بحرين شيعيان بسيارند و داراى\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nنفوذ زيادى هستند . در ميان شيعيان بحرين عالمانى بزرگ پرورش يافته‌اند ، كه ، با آثار و تأليفاتى پرارزش ، خدمت بزرگى به امت اسلام كرده‌اند ؛ آثارى كه در واقع از مهمترين ميراث شيعى شمرده مىشوند . هم‌اكنون نيز در نجف از شيعيان بحرينى طلاب زيادى به تحصيل اشتغال دارند ، و در بينشان عالمان و اديبان برجسته فراوان ديده مىشود .\r\nدر افغانستان مذهب جعفرى از روزگاران دور رواج داشته است . امروز تعداد شيعه در افغانستان را ده ميليون تخمين مىزنند . در نجف حدود سه هزار شيعه افغانى وجود دارد كه برخى از آنها به درس و بحث مشغول و برخى نيز به كسب و كار سرگرمند . از ميان آنان نيز عالمان برجسته‌اى ظهور كرده‌اند كه از اعتبار علمى قابل ذكرى برخوردارند .\r\nاز نيم قرن پيش ، بسيارى از شيعيان از سوريه و جبل عامل ، به قصد تجارت و زراعت ، به آمريكا كوچ كرده‌اند . تعداد اينان به پنجاه هزار تن مىرسد . آنان در آن ديار با عزت و احترام زندگى مىكنند ، و شعائر مذهبى را آشكارا انجام مىدهند ، و مساجد با شكوهى در ايالات متحده بنياد نهاده‌اند . افزون بر شيعيان مهاجر يادشده در آمريكا ، از شيعيان ايرانى ، هندى و اندكى از عراق نيز در آنجا اقامت دارند .\r\nدر سدهء چهارم تشيع وارد چين شد و امروز تعداد زيادى از شيعيان در آن سرزمين وجود دارند . شيعيان در روسيه تزارى در انجام شعائر مذهبى از آزادى بسيار برخوردار بودند ، مانند شيعيان بخارا و قفقاز . پيش از جنگ جهانى اول در سال 1914 م . / 1332 ه . تعداد زيادى از شيعيان براى زيارت عتبات [ در عراق 
  ] مىآمدند ، و كسانى را نيز براى تحصيل علم مىفرستادند ، كه اكنون نيز برخى از آنان در نجف به اجبار ساكن شده و نظام كنونى روسيه از ارتباط و بازگشتشان به وطن جلوگيرى مىكند .\r\nاما در عراق ، مذهب اهل بيت از همان صدر اسلام انتشار يافت . مبلغان شيعى نيز اصحاب رسول بودند كه در كوفه ، مدائن و بصره اين مذهب را ترويج كردند . در اين ميان كوفه به علوى و شيعى بودن ممتاز بود . قهرمانانى از اين شهر به دفاع از اهل بيت برخاستند ، و چنان كه پيش از اين گفته شد ، در روزگار معاويه متحمل رنجها و مصائب بسيار شدند .\r\nسلمان فارسى و حذيفة بن يمان در مدائن مذهب شيعى را رواج دادند . نيز در بصره و ديگر شهرهاى عراق از شمال تا جنوب تشيع گسترش پيدا كرد و در همه\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nجا اين مذهب به صورت آشكارى جلوه‌گر شد . امروز نيز عراق به پيروى از اهل بيت و دوستى عترت پاك پيامبر شهرت دارد . شيعه در عراق اكثريت دارد و همواره در برابر ستمگريهاى تركان عثمانى با افتخار و سربلندى ، كه تاريخ آنها را در سلسله مبارزات ضد استبدادى با مباهات ثبت كرده ، مقاومت كرده است . همچنين شيعيان عراق در برابر استعمار انگلستان پايدارى كرده ، و در انقلاب 1920 عراق شركت نموده و از استقلال و هويت ملى خود دفاع كرده‌اند .\r\nدر ايران ، شهر قم ، در سدهء اول هجرى تنها كانون شيعى بود . اصولا تشيع در ايران با گامهاى سنگين رشد كرده و توسعه يافته است . زمانى ايرانيان پيرو عباسيان بودند . كسانى از ايرانيان نيز امويان را مىستودند و به آنها يارى مىرساندند . گروهى از نواصب [ كسانى كه امام على را لعن مىكردند 
  ] و طرفداران افراطى معاويه در خراسان بودند كه او را در حد نبوت مىدانستند . اما آيين شيعى به كندى در گذر اعصار و قرون در ايران گسترش يافت ، و امروز حكومت و مردم ايران شيعىاند ، و به خدمتگزارى مذهب اهل بيت اهتمام مىورزند ، و مىكوشند آثار و نشانه‌هايشان را زنده كنند و آرامگاههايشان را تعمير و آباد سازند .\r\nاما تعداد شيعه در يمن ، چنان كه از مسافران آنجا شنيده‌ايم ، بسيارند . تشيع در يمن از همان صدر اسلام انتشار يافت .\r\nاينها از مهمترين سرزمينهايى بود كه شيعه در آن پديد آمد و رشد يافت ، هر چند كه در همه جاى جهان كم و بيش شيعه وجود دارد . ما در آينده از برخى آثار شيعى و ميراثهاى گرانسنگ آن و خدماتى كه اين طايفه به اسلام كرده ، سخن خواهيم گفت . و نيز خواهيم گفت كه مبارزات آشكار شيعيان با ستمگران ، بىپيرايه و خالص بوده و از هرگونه آزمندى و مال دوستى و مقام‌پرستى به دور بوده است .\r\nهمچنين از آداب شيعى ، كه تأثير پذيرفته از آداب و فرهنگ اسلامى است ، بحث خواهيم كرد . در گذر ايام ذهنيت شيعيان با تجربه‌ها و آزمايشها صيقل يافته ، و غالبا به انديشه‌هاى عميق رسيده ، و معانى دقيقى را دريافته‌اند . شيعيان به داشتن عواطف و احساسات انقلابى ممتاز بوده و كوشيده‌اند تا با بهره‌ورى از آن به بيدارى و بازخيزى امت اسلامى دست زنند .\r\nنكته قابل ذكر اين است كه در مورد تاريخ شيعه هنوز تحقيق و پژوهش كافى صورت نگرفته تا پيچيدگيها و ابهامات در باب مبانى و تحولات آن زدوده شود ، چرا كه منابع مربوط به شيعه چندان آشفته است كه راه به حقيقت نمىبرد .\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nاين منابع غالبا از چيرگى تعصب كور و غلبه هواهاى نفسانى و جايگيرى زشت و نادرست مصون نمانده‌اند .\r\nنويسندگان فرقه‌ها راه افترا و دشمنى را در پيش گرفته ، و از سر علم دوستى و حق‌طلبى دست به قلم نبرده‌اند ، و حتى نوشته‌ها و آثار آنان از شيوه‌هايى كه به حقيقت راه برد ، تهى و خالى است . پس از اين به يارى خداوند اين حقيقت را روشن خواهيم كرد ، باشد كه بعدى مهم از حقيقت آشكار شود و راهى به زندگى اجتماعيان گشوده گردد .\r\n\r\nمنابع و پيوست\r\n\r\n","description":"","footnote":"","page_name":" 316 ","page_number":316},
  {"content":"\r\n\r\n.\r\n\r\n","description":"","footnote":"","page_name":" 317 ","page_number":317},
  {"content":"\r\n\r\n.\r\n\r\n","description":"","footnote":"","page_name":" 318 ","page_number":318},
  {"content":"\r\n\r\n\r\nتصفيه حساب\r\n\r\n","description":"","footnote":"","page_name":" 319 ","page_number":319},
  {"content":"\r\n\r\n.\r\n\r\n","description":"","footnote":"","page_name":" 320 ","page_number":320},
  {"content":"\r\n\r\n\r\nعوامل تفرقه\r\nتاريخ صفحاتش را با درگيريهاى دردناكى كه بين طوايف و فرقه‌هاى مختلف اسلامى ، به ويژه بين سنى و شيعى پديد آمده و در خود ثبت كرده ، در برابر ما مىگشايد . چون به عوامل و انگيزه‌هاى پيدايى اين منازعات مىنگريم ، درمىيابيم كه در اين درگيريها قبل از آنكه عوامل دينى دخالت داشته باشد ، عوامل سياسى مؤثر بوده است . در مباحث پيشين اين حقيقت آشكار شد كه اين صاحبان قدرت و حكومت بودند كه امت اسلام را به چنان اختلافات و منازعات كشانده و مسلمانان را در ورطه نفاقها و نقارها فرو افكندند ، و زمينه‌هايى پديد آوردند كه شعله‌هاى اختلاف برافروخته شد ، و به گونه‌اى آشكار عوامل متنوع نزاعها شكل گرفت . تمامى اين پديده‌ها به يك علت اصلى برمىگردد ، و آن ، عامل سياسى است .\r\nدر بستر اين اختلاف بسيارى از مردمان به هلاكت افتادند ، و اين هلاكتها خود بر درگيريها و نقارها دامن زد ، و باب سوء ظنها و تهمتها را گشود . ما در اينجا قصد نداريم كه از آن كشمكشها و اختلافات يادى بكنيم ، چرا كه آگاهيم اين اختلاف بسيار كهن و عميق و ريشه‌دار است ، و متأسفانه بسيارى از پيشوايان مسلمانان از خطراتى كه اين نزاعها متوجه كيان امت اسلامى كرده است بىخبرند ، و نمىدانند اين درگيريها وحدتى كه مهمترين عامل پيروزى بر دشمنان است ، از بين مىبرد ؛ دشمنانى كه در انتظار فرصت مناسب نشسته‌اند تا از مسلمانان انتقام بگيرند .\r\nپيش از اين به اين نكته اشاره كرديم .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nدر فصل پيشين كه از مذهب جعفرى و عوامل انتشار آن سخن گفتيم ، اشارتى گذرا به عوامل اختلاف بين شيعى و سنى كرديم . قرنها بر امت اسلامى گذشت ، اما آن روز فرا نرسيد كه مسلمانان به رفع سوء تفاهمى كه بينشان پديد آمده بود و به برداشتن موانعى كه بر سر راه وحدت قرار داشت آمادگى نشان دهند ، و اقدام كنند ؛ وحدتى كه خداوند تمامى مسلمانان را به پاسدارى از آن ، و حل مشكلات دينيشان را به وسيله آن فرمان داده و به دقيقترين صورت وحدت را تبيين كرده است .\r\nبه نظر ما اختلاف شيعى و سنى به دو عامل عمده و اصلى برمىگردد :\r\n1 - خلافت اسلامى و اينكه چه كسى شايستگى و صلاحيت فرمانروايى كل و رهبرى عمومى امت را داراست . كسى نمىتواند به زعامت امت برسد مگر آنكه خداوند او را به كمال آراسته ، و از ارتكاب خلاف در گفتار و رفتار مصونيت بخشيده ، و او را از ستم بر مردم مبرا كرده باشد ، تا بتواند به اجراى حدود و مقررات الهى توفيق يابد . « الله اعلم حيث يجعل رسالة » « 1 »  شيعه معتقد است كه اين شرايط و صفات فقط در كسى تحقق مىيابد كه خداوند او را برگزيده و به پيامبرش فرمان داده او را معرفى كند .\r\n2 - عامل ديگرى كه در پيدايى اختلاف بين دو طايفه مسلمان نقش داشته قدرت و حكومت بوده است . كسانى كه به قدرت و فرمانروايى اسلامى دست يافتند هرگز خود را واجد شرايط يادشده براى زعامت نمىديدند ؛ و شيعه نيز اعتبارى براى زمامدارى كه به طور شايسته از شريعت پيروى نمىكند ، از ستمگرى مبرا نيست و از حرامها خوددارى نمىكند ، قائل نيست . در نظر شيعه اين اشخاص هرگز شايستگى تصدى مقام خلافت اسلامى را ندارند . آنان كه حكومت را اشغال كرده بودند ، در اين انديشه بودند كه مورد اعتماد مردم واقع شوند و با تمركز سلطه معنوى و مادى در خود ، اعتماد كامل مردم را به خود جلب كنند . و حال آنكه زمامداران مسلمان به حق واجد شرايط لازم زمامدارى نبودند . اين بود كه اين زمامداران ناصالح شيعيان را به صورت گروهى معارض و مخالف خود مىديدند ، و عقايد شيعى را متناسب با اهداف و اغراض خود نمىيافتند . زمامداران با عقايدى كه با آنان مخالفتى نداشت ، مخالف نبودند ، چرا كه در آن دورانها مردم از آزادى عقيده و عبادت بهره‌مند بوده و\r\n\r\n","description":"","footnote":" ( 1 ) سوره انعام ، آيه 124 . خداوند بهتر ميداند كه رسالتش را در كجا قرار دهد . ","page_name":" 322 ","page_number":322},
  {"content":"\r\n\r\nحكومتها و قوانينشان نيز همواره پشتيبان اين نوع آزادى بوده‌اند .\r\nاما اگر عقيده و انديشه‌اى با حاكمان تعارض داشت و يا در سياست دولتى دخالت مىكرد ، قانون اظهار و ابراز آن را ناممكن مىساخت ، و حكومت براى محو آن به تلاش برمىخاست . بديهى است كه آراء و عقايد شيعى ، در عين حال كه در چهار چوب آزادى عقيده و با نيت پاك و هدف حكيمانه و مبانى صحيح و درست ابراز شده بود ، با اغلب قوانين و مقررات حكومتى مخالف بود . بدين علت بود كه از يك جهت آزادى قانونى عقيده وجود داشت ، و از جهت ديگر تبعيض و نابرابرى در ابراز عقيده حاكم بود . از اين رو حكومتها را در موضع‌گيريهاى بسيار مختلف و متفاوت مىبينيم . غالبا حكومت‌گران از اينكه انديشه‌هايى رواج پيدا كند و بر انديشمندان اثر بگذارد و در نهايت اقليت را به اكثريت بدل سازد ، بيمناك بودند و نمىدانستند چه بايد بكنند . از آنجا كه انكار و ناديده گرفتن آن انديشه‌ها ممكن نبود ، ناچار بودند مشكلات و مسائلى بيافريند كه به طور دائم مسلمانان را گرفتار تفرقه و دشمنى كند و افكار عمومى را سرگرم سازد .\r\n\r\nاتهام شيعى\r\nاين گونه بود كه بزرگان شيعه در چنان جامعه و شرايطى ، در روندى قرار گرفتند كه از هر جهت دست به مقاومت و ايستادگى زدند ، و حاكمان نيز كوشيدند گاه به بهانه طعن در دينشان آنان را از امت اسلامى جدا كنند و گاه نيز به بهانه خروج شيعيان از مجتمع اسلامى آنان را طرد كنند .\r\nتهمتهاى زيادى متوجه شيعيان شد . سخنانى درباره شيعه گفته شد كه هرگز درست و منطبق با حقيقت نبود . اين افتراها و تهمتهاى محض توانست بر دلهاى ساده اثر بگذارد ، و با ابزار مؤثرى كه در راه اين تأثيرگذارى به كار گرفته شد ، كار به آنجا رسيد كه اين اتهامات به صورت واقعيت جلوه نمود .\r\nاگر عميق و دقيق بنگريد ، درمىيابيد كه هرگز اتهاماتى كه به شيعه نسبت داده مىشد حد و مرز نداشت ، بلكه به اقتضاى غرض حكومت در هر عصر و زمانى در جهت محو شيعه ، اين اتهامات گسترده‌تر مىشد .\r\nروند امور در مسيرى قرار گرفت كه آزادى فكر و انديشه در شناخت مسائل محو شد ، و در اين ميان فقط آن‌گونه آزادى مجاز بود كه حكومت مىپسنديد و به آن تظاهر مىكرد .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nامام مالك بن انس بر منصور دوانيقى وارد شد ، از مالك سؤال شد : پس از پيامبر چه كسى برتر است ؟ مالك مبهوت ماند كه چه پاسخى بدهد . با خود انديشيد اگر پاسخ درست گويد ممكن است منصور را خوش نيايد و گرفتارى برايش ايجاد كند ، چنان كه پيش از اين در مورد فتوايش در باب طلاقى كه به اكراه واقع شود دچار مخالفت منصور و دردسر شده بود .\r\nاما چون او از غرض و خواست پنهانى منصور آگاه بود گفت : ابو بكر و عمر .\r\nمنصور گفت : درست است و اين نظر امير المؤمنين است .\r\nبديهى است كه رأى و نظر خليفه محترم است و مردم نيز تابع او و كسى را نيز ياراى مخالفت با او نيست ، و اگر كسى خلاف نظر خليفه بينديشد گرفتار خشمش شده و اى بسا در شمار مخالفان دولت و حكومت قرار گيرد ، و به رنجها و مصائب متعددى گرفتار شود . مىتوان گفت مسأله برتر شمردن خلفا نسبت به يكديگر ، يك بدعت سياسى بود ، و راهى بود براى ايجاد شكاف و تفرقه بين امت ، كه در آغاز امويان در شام و جاهاى ديگر آن را بنياد نهادند . بر پژوهشگران تاريخ روشن است كه پديدهء برتر دانستن خلفا نسبت به هم ، به آن شكلى كه مطرح شد ، يك امر طبيعى و واقعى نبود ، و اگر حكومت در آن دخالت نمىكرد ، هرگز اين مسأله به صورت يك بلا براى امت اسلام درنمىآمد و كار به آنجا نمىكشيد كه اگر كسى عقيده به برترى على بر ابو بكر و عمر داشته باشد ، به بدعتگذارى ، منحرف از حق ، بد مذهب ، از دين برگشته ، خبيث ، زنديق ، خارج از اسلام و ديگر تعابيرى كه همدستان و همداستانان قدرت اختراع كرده بودند ، متهم شود .\r\nاگر با آزادانديشى و تحقيق درست و عارى از هواهاى نفسانى و بدون مغالطه و تعصب و با واقع‌نگرى به واقعيتها بنگريم ، در مىيابيم كه اساسا افضل دانستن خلفا به استناد تقدمشان در خلافت و يا تقدم در خلافت را دليلى بر شايستگى آنان دانستن ، ادعايى بىدليل و برآمده از تقليد كوركورانه و ناشى از جمود بر پيروى از سلف است ؛ سلفى كه مىدانيم بر اساس هواپرستى و گرايش به قدرت حاكم ، كه مىخواست عقايد مردم طبق مصالح حكومت شكل گيرد ، دست به چنان بافته‌ها زده است . مأمون را مىبينيم كه مشكل « خلق قرآن » را آفريد و آن را به زور بر مردم تحميل كرد ، و مجال تفكر و انديشه نيز به كسى نداد ، و به دنبال آن كشتارها و تكفيرها و ديگر مصائب پديد آمد . پس از او متوكل آمد و در باب خلق قرآن نظرى\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nخلاف نظر مأمون را برگزيد ، و با نظر خليفه پيشين به ستيزه برخاست ، و نظريه قديم بودن قرآن را با توسل به زور و قدرت بر مردم تحميل كرد .\r\nقادر خليفه عباسى ( د 422 ه . ) نظريه‌اش را در مورد برترى صحابه بر مردم تحميل كرده و كسانى از معتزله را كه به خلق قرآن اعتقاد داشتند تكفير كرد . در اين باب كتابى نوشته شد كه در هر جمعه بر مردم خوانده مىشد . او همچنين اعتقاد و پيروى از سنت و حديث را با خشونت ترويج كرد ، و مخالفان آن اعتقاد چه شيعه و چه سنى را به توبه دعوت كرد . او به سلطان محمود پيام فرستاد كه اعتقاد به سنت را در خراسان تبليغ كند و گسترش دهد . محمود نيز چنين كرد . وى با كمال جديت در امتثال امر خليفه كوشيد ، گروهى از شيعه و معتزله و ديگران كشته و دسته‌اى تبعيد و آواره شدند . او فرمان داد آنان را بر منابر لعن كنند . اين حادثه در سال 408 ه . روى داد . [ 1 
  ]\r\nدر سال 403 ه . فرمانى از دستگاه خلافت عباسى در بغداد صادر و منتشر شد مبنى بر اينكه خلفاى فاطمى مصر ، كه خود را علوى مىدانند ، علوى نيستند [ 2 
  ] ، و عالمان بغداد را نيز ملزم كردند كه در اين باب بيانيه‌اى صادر كنند .\r\nنمونه‌هايى از اين دست ، كه ذكر آنها به درازا مىكشد ، فراوان است . هدف حكومتها از طرح اين نوع مسائل ، گشودن باب مناقشه بود ، اما نه به گونه‌اى درست و واقعى ، بلكه به صورتى كه دشمنى و اختلاف بين امت پديد آورد و هدف ويژه حاكمان در اين ميان برآورده شود . اگر به راستى هدف بحث و تحقيق علمى بود ، مىبايست آزادى كامل در مباحث علمى واقعى و مورد اختلاف بين طوايف مختلف اسلامى تأمين مىشد ، حال آنكه چنين نبود ؛ چرا كه از گسترش حوزهء تفكر و انديشه بيم داشتند ، و از اين رو به بدرفتارى و آزار صاحبان انديشه روى مىآوردند .\r\nدر تمامى ادوار تاريخ اسلام ، هرگز مسلمانان از آزادى كامل در دين برخوردار نبودند ، و از اين رو روابط اجتماعى بين افراد مسلمان را در پهنهء جهان اسلام گسستند و ديديم كه با قصد بدخواهى مجتمع اسلامى چگونه با متفكران مسلمان معامله كرده و آنان را در گرداب مسائل مذهبى و اختلافات عقيدتى دينى رها كردند .\r\n\r\nقربانيان اصول\r\nهدف بيان اين نكته است كه نظر سلطه‌گران در مورد شيعه در كنار آل\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nمحمد ، به دليل تعارضى بود كه بين اغراض آنان و اعتقادات شيعى وجود داشت ، و اين انديشهء شيعى كه حكومت حق آل محمد است ، كيان و بقاى حكومت كسانى را كه به ناحق حكومت را به دست گرفته بودند تهديد مىكرد . اين بود كه حاكمان غاصب به شدت از شيعيان بيم داشتند و مردم را با استفاده از وسايل گوناگون وادار مىكردند كه از شيعيان تبرى جويند ، و كار به آنجا رسيد كه تهمت تشيع مهمتر از تهمت زندقه شمرده مىشد و مردم مىبايست از آن مىگريختند .\r\nزمخشرى در كيفيت صلوات بر پيامبر مىگويد : اضافه كردن اهل بيت بر نام پيامبر در صلوات ، چنان كه مىافزايند ، مكروه است ، چرا كه در اين صورت صلوات به صورت شعارى درمىآيد كه اتهام رفض را به دنبال دارد ؛ و پيامبر فرمود : آن كس كه به خدا و روز قيامت اعتقاد دارد ، خود را در معرض اتهام قرار نمىدهد . امثال اين فتوى براستى بسيار است . بسيارى از كسان ، فقط به اين دليل كه فلان نظر شيعى است و پذيرفتن آن اتهام رفض را در پى دارد ، از پذيرفتن و اعلام آن نظر ، على رغم صحت و ثبوتشان ، خوددارى كردند ؛ چنان كه پس از اين توضيح آن خواهد آمد .\r\nدر روزگارى كه دلهاى مردم از كينه و عداوت القاء شده از سوى حكومتها انباشته بود ، از چنان فتاوايى به موقعيت حساس شيعيان و مشكلات آنان پى مىبريم ، و روشن مىگردد كه كار فاصله گرفتن از پيروان اهل بيت و متفرق كردن آنان تا به كجا كشيده شده بود .\r\nشافعى مفهوم « رفض » را ، كه جز دوستى اهل بيت ، چيز ديگرى نبود ، چنين بيان مىكند :\r\nچون در مجلسى يادى از على و فاطمه پاك و دو فرزندش مىشود ، گفته مىشود اى مردم اين افراط است و اين از سخنان رافضيان است مردم ناچار نزد خداوندان زمينى تبرى مىجويند چرا كه دوستى فرزندان فاطمه از دين برگشتن است .\r\nو نيز اوست كه مىگويد :\r\nمىگويند تو رافضى هستى ، مىگويم هرگز ايمان و اعتقادم رفض نيست اما بىگمان دوست دارم كسى را\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nكه بهترين پيشوا و بهترين هدايتگر است اگر براستى دوست داشتن وصى پيامبر رفض است پس من رافضترين مردمان هستم .\r\nنكته ظريفى را خطيب بغدادى از فتح بن شخرف نقل مىكند . فتح مىگويد :\r\nچشمم را خواب در ربود و در عالم خواب دو كس را ديدم كه در مقابل من ايستاده‌اند ، از آنكه به من نزديكتر بود پرسيدم : شما و آن شخص كيستيد ؟ ، گفت :\r\nاولاد آدم ، گفتم جملگى از اولاد آدميم ، آن شخص كيست ؟ ، گفت : على بن ابى طالب ، گفتم : تو كه به او نزديكى چرا از وى سؤال نمىكنى ؟ ، گفت : مىترسم كه مردم مرا به رافضى بودن متهم كنند . [ 3 
  ]\r\nفضل بن دكين به تشيع شهرت داشت ؛ روزى فرزندش را با چشم گريان ديد ، به او گفت : چرا گريه مىكنى ؟ ، گفت : مردم مىگويند شما گويا شيعى هستيد .\r\nفضل چنين سرود :\r\nمن همچنان دلبسته و علاقه‌مند به تو هستم تا آنجا كه بر پرسشها درباره تو ناتوانم كسى از سخن سخن‌چينان در امان نيست ، اميد است كه تو سالم باشى آيا كسى كه نامش بر سر زبانهاست ، مىتواند سالم بماند ؟\r\nاتهام شيعى چندان سنگين است كه كودك را به هراس مىافكند و او را وادار مىكند كه سخت بگريد . گريستن او غريب نيست ، چرا كه بيم دارد طبق قانونى كه حكومت در مورد شيعيان وضع كرده پدرش كشته شود ، خانه‌اش ويران گردد ، اموالش غارت شود . اين قانون در مورد شيعيان وضع شده بود ، اما در مورد هر كسى كه گرايشى به علويان داشت اجرا مىگرديد .\r\nابراهيم بن هرثمه شاعر با اين ابيات اهل بيت را مدح گفت :\r\nهر چند كه من به دوستى آنها سرزنش شوم اما من فرزندان فاطمه را دوست مىدارم فرزندان دختر كسى كه با محكمات و دين و سنت استوار آمد من از دوست داشتن آنان پروايى ندارم غير از چرندگان جملگى آنان را دوست دارند چون ابراهيم وارد بر منصور شد ، منصور به او گفت : به تو خوش آمد\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nنمىگويم . اى ابراهيم از تو چيزهايى به من گزارش شده ، اگر اين نبود ترا بر همتايانت ترجيح مىدادم ، پس به گناهانت اعتراف كن . او نيز به خاطر حفظ جانش پوزش خواست . منصور گفت : اگر پس از اين كار ناپسندى از تو سر زند تو را خواهم كشت .\r\nزمانى كه ابراهيم وارد مدينه شد ، يكى از علويان به ديدارش رفت و بر او سلام كرد . ابراهيم به او گفت : از من دور شو و با خونم جوى راه نينداز .\r\nمنصور نميرى شعرى سرود كه دو بيت آن چنين است :\r\nاهل بيت پيامبر و دوستانشان از بيم كشته شدن پشتشان خم شده است و اين در حالى است كه يهود و نصارى در پناه امت توحيد در امانند .\r\nهارون الرشيد خشمگين شد و كسى را فرستاد كه نميرى را بكشد ، اما او را مرده يافت . هارون گفت : تصميم داشتم زبانش را از پشت سرش درآورم . هارون بر آن شد تا استخوانش را از گور درآورد و آتش بزند ، اما منصرف شد . [ 6 
  ]\r\nزبان ابن قرايا را ، به جرم اينكه در مورد اهل بيت شعر گفته و آنان را مدح كرده ، بريدند . مردم در بغداد شورش كرده نزد قاضى از ابن قرايا شكايت بردند ، قاضى نيز ، به استناد اينكه او با مدح على و برتر دانستنش از ديگران مقام صحابه را پايين آورده ، فرمان داد تا زبان و دستش را قطع كنند .\r\nاى كاش كار به همين جا پايان مىيافت . چون ابن قرايا براى مداوا به بيمارستان رفت ، او را تعقيب كرده و سنگبارانش كردند . آنگاه دستگيرش كرده در دجله انداختند و غرق شد و مرده او را از دجله گرفتند و جسدش را به آتش كشيدند .\r\nاين حادثه در سال 574 ه . روى داد . [ 7 
  ]\r\nدر سال 744 ه . گروهى نزد قاضى شرف الدين مالكى رفته و شهادت دادند كه حسن بن محمد بن ابى بكر شيعى ، صحابه پيامبر را ناسزا گفته است . قاضى فرمان داد تا در بازار خيل دمشق او را گردن زنند . [ 8 
  ]\r\nاين گونه جنايات چندان زياد است كه نمىتوان آنها را برشمرد . اما بايد توجه داشت كه تمامى اين خشونتها و جنايتها از سوى حاكمان و فرمانروايان بر شيعه وارد آمده است .\r\nدر اينجا لازم است كه چند سؤال مطرح كنيم :\r\nبه راستى چنان خونريزى از مسلمانان به نام دين و شريعت جرات و گستاخى\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nبسيار مىخواهد . از اين رو نظامى كه ادعا ميكرد بر اساس شريعت عمل مىكند ناچار بود راهى براى رهايى از اعتراضها و انتقادها پيدا كند ، چنان كه در موارد بسيارى ديگر از حوادثى كه مخالف با نظام اسلام بود چنين شيوه‌اى اتخاذ شد . در اين ميان چه راهى براى توجيه آن نوع برخورد با شيعيان و چنان جنايات و فجايع و منكرات انتخاب شد ؟ آيا در ميان امت عالمانى نبودند تا به حكومت و مردم تذكر دهند كه چنين خونريزيهايى از كسانى كه هرگز سزاوارش نبودند ، خلاف قرآن و سنت است ؟ چگونه حكومت از اين مسأله مهم غفلت كرد ؟ و چگونه عالمان در برابر چنان فجايعى سكوت كردند ؟ آرى اينان غفلت نكردند بلكه تدابير لازم را در جهت خنثى كردن اعتراضهاى مخالفان به كار بستند كه از جمله مىتوان به تدابير زير اشاره كرد :\r\n1 - آنان مقام و منزلت صحابه را به طور مطلق بلند و رفيع دانستند ، و مردم را از كنكاش و تحقيق در زندگى و سخنانشان منع كردند ، و مقام عصمت را در مورد آنان ادعا كردند ، و آنان را همتاى رسول اكرم ( ص ) شمردند ، و در نهايت كوچكترين انتقاد به آنان را به مثابهء انتقاد از پيامبر قلمداد كردند . آنان چنين القا كردند كه طعن و نقد احاديث آنان ، طعن به احاديث حضرت رسول است .\r\nدر حضور هارون اين حديث از ابو هريره خوانده شد كه : موسى آدم را ديد و به او گفت : تو آن آدمى هستى كه ما را از بهشت بيرون آوردى . مرد قرشى گفت :\r\nچگونه آدم با موسى ديدار كرد . هارون خشمگين شد و گفت : سفره اعدام و شمشير بياوريد كه اين فرد زنديق است و به سخنان رسول خدا ( ص ) طعن مىزند . [ 9 
  ]\r\nاين گونه دهان مردم را بستند تا آزادى انديشه را از آنان بگيرند ، و مردمان را در برابر خود به تسليم وادارند ، و لذا هر كس به چنان دهان‌بندى تن نداد زنديق شمرده شد و پيداست كه سزاى زنديق مرگ خواهد بود . طبعا شيعه كه نمىتوانست براى چنان قانونى اعتبارى قائل شود ، از اين جهت سزاوار مرگ بود . با اين همه احاديث منسوب به پيامبر مبنى بر احترام صحابه به طور مطلق ساخته و جعل گرديد ، كه بر اساس آنها شيعيان مشمول نظام اسلامى و احكام آن نمىشدند . پس از اين نظر شيعه را در مورد صحابه ، كه عادلانه‌ترين نظر است ، خواهيم آورد .\r\n2 - مبانى اعتقادى شيعى برگرفته از اهل بيت است ، و آنان مىديدند كه شيعيان نمازگزارند ، و شعائر دينى را پاس مىدارند ، در اين صورت چگونه مىتوانستند شيعيان را كافر بدانند ؟ ناچار بودند كه براى تكفير شيعه راه اتهام\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nمخالفت با اسلام را انتخاب كنند ، و راهى را برگزينند كه در عمل پيروزى بر شيعيان را تضمين كند ؛ و آن اتهام اين بود كه بگويند شيعيان در باب اهل بيت غلو مىكنند و آنان را خدا مىدانند ، و از اين طريق اذهان توده‌هاى مردم را نسبت به شيعه آشفته و بدبين كنند . اين تهمت‌زنندگان و قصه‌پردازان و واعظان و زاهدان ، فريبكارانى بودند كه به خدا دروغ مىبستند ، تظاهر به دين‌دارى مىكردند اما فرومايگانى بودند كه از محرمات الهى اجتناب نمىكردند .\r\n3 - چون شيعه به پيروى از اهل بيت و دوستى آنان شهره بود ، و احكام دين خود را از آنان مىآموخت ، فرمانروايان ، متفكرانى را كه فريب وسوسه‌هاى داستانسرايان و واعظان اغواگر را نخورده بودند از اعتراض و خرده‌گيرى بر خودشان برحذر مىداشتند تا دايره انتقاد و ايراد گسترده نگردد ، اى بسا ممكن بود دلايل روشنترى از آنچه گفته شد براى تكفير شيعه و طعن در عقايدشان طلب مىكردند .\r\n\r\nاحاديث نبوى در لزوم دوستى على و شيعيانش\r\nدر اينجا احاديثى را كه صحيح‌اند و در مورد اهل بيت و پيروانشان وارد شده و جاى انكار ندارند ، مىآوريم . اينان با اين احاديث چه مىكنند ؟ آيا مىتوانند احاديثى را كه در ستايش شيعه و لزوم پيروى از آل محمد وارد شده و در مجتمع اسلامى از موقعيت بلندى برخوردار است ، انكار كنند ؟ چنين چيزى ممكن نيست ، مگر اينكه آن احاديث را از ذهنها محو سازند . هرگز قدرت نمىتواند شيعيان را به اطاعت جبرى وادارد . با وجود اين احاديث صحيح چگونه مىتوانند به مردم بقبولانند كه شيعه از دين انحراف يافته است ؟ آيا كافى است كه به دو مسأله ابتدايى استناد كنند يا اينكه به استدلالهايى افزونتر نياز هست ؟\r\nآرى مسأله بسيار مهمتر از آن است كه پنداشته مىشود . آنان ناگزيرند يا راهى را انتخاب كنند كه به تغيير اين احاديث بينجامد ، و يا احاديث ديگرى جعل كنند تا اهدافشان را تأمين كند ، و در نهايت اين احاديث برساخته با احاديث معتبر معارض افتد و آنها را از استدلال و استناد بيندازد .\r\nبه هر حال برخى از احاديث وارده نبوى را در مورد محبت اهل بيت مىآوريم : اى على ، جز مؤمن تو را دوست ندارد و جز منافق دشمنت نيست . [ 10 
  ]\r\nاى على ، تو به زودى بر خدا وارد خواهى شد ، و پيروانت از خدا راضىاند و خدا نيز از آنان راضى است ، و دشمنانت در حالى وارد خواهند شد كه خشم خداوند\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nرا مىچشند . [ 11 
  ]\r\nپيامبر در حالى كه دست حسن و حسين را در دست داشت فرمود : آن كس كه مرا و اين دو و پدر و مادرشان را دوست بدارد ، در قيامت با من و در مرتبه من خواهد بود . [ 12 
  ]\r\nدوستى على سبب دورى از آتش و دورى از نفاق است . پيروان على اهل نجاتند . [ 13 
  ]\r\nكسى كه مىخواهد چون من زندگى كند و چون من بميرد ، و در بهشتى كه خدايم وعده داده جاى گيرد ، ولايت على را برگزيند ؛ در اين صورت هرگز از هدايت خارج نمىشود و به گمراهى در نمىافتد . [ 14 
  ]\r\nعلى و پيروانش در قيامت اهل نجاتند . [ 15 
  ]\r\nچون آيه  « قُل لا أَسْئَلُكُم عَلَيْه أَجْراً إِلَّا الْمَوَدَّةَ فِي الْقُرْبى »  « 1 »  نازل شد ، گفتند : اى رسول خدا اين نزديكان شما چه كسانى هستند كه دوستى آنان بر ما واجب است ؟ فرمود : على و فاطمه و دو فرزندشان . [ 16 
  ]\r\nاى على ، تو و پيروانت در بهشت هستيد . همين حديث با خطاب « اى ابو الحسن » نيز آمده است .\r\nاى على ، تو و پيروانت به زيبايى و شادابى وارد بر حوض مىگرديد .\r\nچون آيه  « إِن الَّذِين آمَنُوا وَ عَمِلُوا الصَّالِحات أُولئِك هُم خَيْرُ الْبَرِيَّةِ »  « 2 »  نازل شد ، پيامبر فرمود : اى على مصداق اين آيه تو و پيروانت هستيد ، و در قيامت در حالى وارد مىشويد كه از خدا راضى هستيد و خداوند نيز از شما راضى است . [ 17 
  ]\r\nاين بود بخش كوچكى از احاديث صحيح وارده از طرف پيامبر در فضيلت على و اهل بيتش و الزام مردم به پيروى از آنان ، و بسيارى ديگر ناگفته ماند كه به برخى از آنها مانند : حديث ثقلين ، حديث مثل اهل بيت من مثل كشتى نوح است ، حديث تشبيه اهل بيت به باب حطه در بنى اسرائيل و . . . پيش از اين اشاره شد .\r\n\r\nتحريف احاديث\r\nدر اينجا به برخى از احاديثى كه به قصد تحريف حقايق ساخته شده و به\r\n\r\n","description":"","footnote":" ( 1 ) سوره شورى ، آيه 23 . اى پيامبر : بگو كه از شما پاداشى جز دوستى نزديكانم نمىخواهم .  ( 2 ) سوره بينه ، آيه 7 . كسانى كه ايمان آوردند و عمل صالح انجام دادند ، آنان بهترين مردمانند . ","page_name":" 331 ","page_number":331},
  {"content":"\r\n\r\nپيامبر نسبت داده شده اشارتى مىكنيم . اين احاديث يا تغيير يافته و يا كلماتى بر آن افزوده شده ، اما بايد توجه داشت كه دستكارى در آن كاملا آشكار است و به اصطلاح دم خروس پيداست .\r\nپيامبر فرمود : اى على ، تو و يارانت ، و يا در جاى ديگر : تو و پيروانت در بهشت هستيد . اما فضل بن غانم بر آن اين جمله را افزوده است : مگر آن قومى كه تو را دوست دارند ، و اسلام فقط بر زبانشان جارى است ، و قرآن مىخوانند اما از سينه‌هايشان فراتر نمىآيد ، اينان را رافضى گويند ، چون ايشان را ديديد با آنان جهاد كنيد ، چرا كه مشركند . [ 18 
  ]\r\nابو يحيى حمانى از قول على جمله‌اى ديگر بر آن افزوده ، و آن اينكه على گفت : من از رسول خدا پرسيدم : اى پيامبر آنان چه نشانى دارند ؟ فرمود : از تو چيزهايى وام مىگيرند كه تو ندارى ، اصحاب را طعن مىزنند و آنان را ناسزا مىگويند .\r\nعبارت اخير به اين صورت نيز نقل شده : اى على اينان تظاهر به دوستى تو مىكنند ، قرآن مىخوانند اما از سينه‌هايشان فراتر نمىآيد ، علامتشان اين است كه ابو بكر و عمر را لعن مىكنند .\r\nهمين اضافه به اين شكل هم آمده : پس از اين گروهى خواهند آمد كه به لقب زشت رافضى ملقب هستند ، اگر آنان را ديديد بكشيد كه مشركند . [ 19 
  ]\r\nتحريف ديگرى كه صورت گرفته اين است كه در حديث ثقلين به جاى « عترتى » « سنتى » آورده‌اند . اين تحريف گران گستاخ ، به قصد تقرب به اربابانشان ، با افزودن چنين جملاتى بر سخنان نبوى در مدح پيروان اهل بيت ، به خدا و رسول دروغ بستند . در نتيجه اين دروغها به صورت رسمى ، قانونى شد در دست قدرتمندان و حكومت‌گران ، و آن را كاملا به ذهنهاى ساده قبولاندند ، و در نهايت در نظر كم‌خردان مقبوليت تام و عام يافت .\r\nاما عالمان به انكار و رد اين نوع تحريفها برخاسته ، و صريحا ساختگى بودن آن احاديث و كذاب بودن راويان آنها را اعلام كردند .\r\nيكى از اين راويان قاضى فضل بن غانم مروزى ياد شده است . او به فساد اخلاق و بد دينى شهرت دارد ، رواياتش مقبول واقع نشده و حافظان حديث احاديثش را رها كرده و در دين‌داريش طعن زنده‌اند . دارقطنى گويد : فضل بن غانم ضعيف است و يحيى بن معين گويد : ضعيف و غير قابل توجه است .\r\nرجال‌شناسان ديگر بازهم از اين مطالب درباره او گفته‌اند . پس چگونه مىتوان\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nبه حديث كسى اعتماد كرد كه به فساد اخلاق و دلبستگى به نوجوانان امرد شهرت داشته ، چنان كه در شرح زندگيش آورده‌اند . [ 20 
  ]\r\nيكى ديگر از اين راويان سوار بن مصعب همدانى كوفى اعمى است . يحيى بن معين گويد : سوار بن مصعب غير قابل ذكر است . بخارى گويد : احاديث او مردود است . نسائى و ديگران گفته‌اند : متروك است . ابو داود مىگويد : موثق نيست . احمد و ابو حاتم گويند : احاديث او متروك است . نسائى گويد : موثق نيست ، احاديثش را ننويسيد . حاكم گويد : مصعب از اعمش و ابن خالد مطالب ناپسندى روايت كرده است . [ 21 
  ]\r\nاز ديگر راويان مطالب افزوده شده بر حديث يادشده ، مانند جناب كلبى و سويد بن سعيد ، سخنى نمىگوييم ، كه حافظان حديث مانند على بن محمد شوكانى ، ابن حجر ، ابن تيميه ، خطيب بغدادى ، سيوطى و ديگران ، ضمن اعتراف به جعلى بودن آن افزوده‌شده‌ها راويانش را نيز دروغگو دانسته و تصريح كرده‌اند كه اساسا رواياتشان غير قابل قبول است .\r\nشگفت اين است كه ، على رغم اقرار و اعتراف بسيارى از عالمان به جعل جملات مورد بحث در حديث ، هنوز كسانى از بازمانده‌هاى متعصبين هستند ، كه جز تفرقه‌اندازى بين مسلمانان مسئوليتى نمىشناسند و آن بافته‌ها را بهانه‌اى براى طعن به اهل بيت قرار مىدهند ، و با اين تبليغات و اعتبار بخشيدن به آن جعليات به فرمانروايان ستم‌پيشه تقرب مىجويند ؛ اما بايد بدانند كه تلاشهايشان ناكام خواهد بود ، چرا كه روزگار باطل لحظه‌اى و جلوهء حق تا قيامت است .\r\n\r\nاحكام ظالمانه\r\nبه هر تقدير زمامداران ستمگر جعلياتى چون موارد ياد شده را به مثابهء قانونى رسمى در برابر مخالفانشان به كار مىگرفتند . خطر ، آن زمان آشكار مىشد كه كسى داراى نظرى آزاد بود و آن را اعلام ، و يا به نوعى خلاف مشى حكومت عمل مىكرد ؛ اگر چنين كسى دشمنانى داشت كه نزد زمامدار سخن‌چينى مىكردند ، بد اقبال بود ، چرا كه همان ماده به اصطلاح قانونى را درباره او اجرا مىكردند و به قتل و يا زندان دچار مىشد .\r\nاين است كه مىبينيم بسيارى از اشخاص غير شيعى مشمول همان قانون شده ، و حال آنكه گناهى جز آزادانديشى و رها شدن از جمود فكرى و يا به نوعى\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nاظهار مخالفت با حكومت ، نداشتند .\r\nيكى از اين نمونه‌ها مولى ظهير الدين اردبيلى است كه به تشيع متهم شد و اعدام گرديد . گناه او اين بود كه گفت مدح صحابه بر منبر واجب نيست . او را به همين جرم دستگير كرده و به محاكمه‌اش كشاندند ، و به حكم قاضى محكوم به اعدام شد . و سرش را جدا كرده و بر دروازه « زويله » در قاهره آويختند . [ 22 
  ]\r\nهنگامى كه المقتدر بالله [ هجدهمين خليفه عباسى 
  ] خليفه شد كودك بود ، يكى از قاضيان فتوى داد چون المقتدر بالله كودك است نمىتوان با وى بيعت كرد ؛ به كشتن قاضى حكم كردند ، و او را در حضور مردم دمشق گردن زدند .\r\nنمونه ديگر سرنوشت سليمان بن عبد القوى معروف به ابو العباس حنبلى ( 657 - 716 ه . ) است . او يكى از عالمان حنبلى و از برجستگان روزگار خويش بود ، و در اكثر مدارس حنبليان مصر تدريس كرده بود . او را به رافضى بودن متهم كردند و چون شاهدانى بر رفض او شهادت دادند ، شگفت‌زده شد و با تعجب سرود :\r\nحنبلى ، رافضى ، ظاهرى اشعرى و موجودى شگفت و عجيب در قاهره براى شعرى كه در ستايش على سروده بود ، مورد نكوهش قرار گرفت . يك بيت آن چنين بود :\r\nچه بسيارند كسانى كه در ما بين خلافت او و خدا بودنش در شك و ترديدند او به دليل سخنانى كه در « شرح الأربعين » گفته بود ، متهم شد كه مقام عمر را پايين آورده ، و گفته شد كه شيخين را هجو كرده است . سخن او اين بود : انگيزهء اختلاف بين عالمان تعارض و اختلافى است كه بين روايات وجود دارد . برخى گمان مىكنند ، عمر بن خطاب در اين ميان مقصر است ، چرا كه صحابه از او اجازه خواستند تا احاديث نبوى را تدوين كنند اما او ، على رغم اينكه مىدانست پيامبر فرموده « بنويسيد براى ابو شاه » « 1 »  و يا فرموده « علم را با كتابت مهار كنيد » ، اجازه نداد . اگر صحابه توانسته بودند هر سخنى را كه از پيامبر شنيده بودند تدوين كنند ،\r\n\r\n","description":"","footnote":" ( 1 ) اشاره است به حديثى كه در سنن ابو داود ( 2 / 212 ) آمده است . در حضور پيامبر از مسأله‌اى سخن در ميان بود ، مردى از يمن به نام « ابو شاه » از پيامبر خواست تا مسأله را براى او بنويسد ، پيامبر نيز فرمود : « براى ابو شاه بنويسيد » . ","page_name":" 334 ","page_number":334},
  {"content":"\r\n\r\nسنت نبوى مضبوط و مدون مىشد ، در اين صورت بين پيروان بعدى پيامبر و شخص او جز صحابه باقى نمىماندند كه احاديث او را گرد آورند ، و گردآورندگان بعدى نيز احاديث مكرر و متواتر آنان را تدوين مىكردند ، كارى كه بعدها بخارى و مسلم كردند .\r\nبه دليل اين سخنان ، حنبلى به رفض متهم شد ، شلاق خورد ، زندان رفت ، از تدريس محروم گرديد و سرانجام از وطنش تبعيد گرديد . [ 23 
  ]\r\nمطلب شگفتى را مقدسى حكايت مىكند . او در مورد سفرش به اصفهان مىگويد : در ميان همسفرانم كسى بود كه درباره معاويه غلو مىكرد ، دوستش او را به زهد و عبادت وصف كرد ، كاروان را رها كرده با او همراه شدم ، شب را با هم بوديم ، باب گفتگو را با او باز كردم و از او پرسيدم نظرت درباره دوستت چيست ؟ ، دوستش را لعن كرد .\r\nگفتم چرا لعن مىكنى ؟ ، گفت : نمىدانم چه مذهبى دارد ، گفتم : چه مىگويد ؟ گفت : او مىگويد : معاويه مرسل نيست .\r\nگفتم : تو چه مىگويى ؟ ، گفت : من مىگويم همان‌گونه كه خداوند مىگويد  « لا نُفَرِّق بَيْن أَحَدٍ مِن رُسُلِه »  « 1 »  ، ابو بكر مرسل است ، عمر مرسل است ( خلفاء چهارگانه را شمرد ) و آنگاه گفت : معاويه هم مرسل است .\r\nگفتم : چنين نگو ، چرا كه آن چهار تنى كه برشمردى خليفه بودند ، و حال آنكه معاويه پادشاه بود . پيامبر فرمود : « پس از من سى سال دوران خلافت است و آنگاه ملوكيت و پادشاهى است » . او دشنامم داد . چون صبح شد به مردم گفت : اين شخص رافضى است .\r\nمقدسى گويد : اگر فرار نكرده و به كاروان نرسيده بودم ، مورد حمله و هجوم مردم قرار مىگرفتم . [ 24 
  ]\r\nاين گونه بود كه مردم در يك دايره بسته گرفتار و گرد آمده بودند ، و از آزادى انديشه و نظر محروم شدند ، و لذا معناى طعن در دين را نمىدانسته ، و از راه و رسم انتقاد و ايراد بىاطلاع و نسبت به آن ناآگاه ماندند ، و در انكار و اعتراض بىپروا و بىحساب عمل مىكردند . تمامى اين امور نتيجه و پيامد رونق بازار تهمت و جعل و فريب بود . وضعيت به گونه‌اى بود كه هر كس حديثى در فضل على روايت\r\n\r\n","description":"","footnote":" ( 1 ) سوره بقره ، آيه 285 . فرقى بين هيچ يك از پيامبران نگذاريم . ","page_name":" 335 ","page_number":335},
  {"content":"\r\n\r\nمىكرد ، به زندقه يا تشيع ( بر حسب تعابير ) متهم مىگشت . همچنين هر كس كه بر اساس موازين علمى و مستندات تاريخى به نقد و بررسى عملكرد پيشينيان دست مىزد ، به تشيع متهم مىشد . بدين ترتيب در مورد مردم قضاوتى مىشد ، كه هرگز درست و منطبق با واقع نبود .\r\nمثلا ابو عبد الله حاكم نيشابورى مؤلف « المستدرك » ، به دليل آوردن حديث « الطائر المشوى » و « من كنت مولاه فعلى مولاه » ، اتهام شيعى يافت ، چرا كه اثبات شدن و قطعيت يافتن اين دو حديث صحيح ، خلاف سياست و منافع حكومت بود . آيا ، در حالى كه دهانها بسته و زبانها بريده بود ، كسى مىتوانست اعتراض كند ؟ آيا كسى كه براى نظام اسلام و موازين عقل ارزشى قائل نبود ، توان آن را داشت كه عليه حكومت قيام كند ؟\r\nاز شگفت‌ترين چيزها اين است كه ابن كثير در تاريخ خود [ 25 
  ] مدعى شده كه شهاب الدين احمد معروف به ابن عبد ربه نويسنده كتاب « العقد الفريد » شيعى بوده ، و حتى از شيعيان به نام شمرده مىشده است ، چرا كه او اخبار خالد قشرى و حالات زشت او را نقل كرده است .\r\nابن كثير مىگويد : به خالد نسبتهايى داده شده كه درست نيست ، زيرا صاحب عقد الفريد از شيعيان رسوا بوده و در مورد اهل بيت دچار غلو بوده است ، و چه بسا هيچ كس سخنان او را در مورد تشيع درنيافته باشد . در اين ميان استاد ما ذهبى فريب خورده و او را به خاطر حافظ بودن و ديگر امتيازات ستوده است . ولى ما حقيقت ماجرا را به ذوق سليم خوانندگان عقد الفريد وامىگذاريم .\r\nبه هر حال هدف آن بود كه روشن سازيم اختلافاتى كه بين مسلمانان روى داد ، ناشى از اعمال سياستهاى مغرضانه حكومتها و قدرتها بوده و آنها مىخواستند كه بدين طريق به اهداف و اغراض خود برسند . اتهاماتى كه متوجه عالمان امت كرده و خونشان را ريختند ، فقط به دليل آزادى تفكر و حريت رأى آن عالمان بوده كه لاجرم با سياست حاكم در آن عصر مغاير بوده است . حاكمان مىخواستند كه عالمان و انديشمندان مانند گله‌اى گوسفند باشند تا به هر راهى كه مىپسندند بكشانند و در نهايت ابزار كار خود سازند . اين بود كه مسلمانان دورانى از تعصب و قهر و نابودى و خشونت اجتماعى فرساينده را پشت سر گذاشتند .\r\n* * * از مجموع آنچه گفته شد مىتوان چنين نتيجه گرفت اتهاماتى را كه متوجه\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nشيعه كرده و دروغهايى كه ساختند ، تأثير عميقى در روح مجتمع اسلامى گذاشت و آن دشمنيها را عليه شيعيان پديد آورد . بنابراين جاى تعجب نيست كه شيعه را بدعتگذار دانستند و تشيع را بدعت ، چنان كه در عبارات بسيارى از اهل حديث آمده است . آرى تشيع بدعتى بود در برابر سياست و عملكرد حكومتها ، نه در برابر شريعت مقدس .\r\nاگر از متهم كنندگان شيعه در مورد آنچه كه درباره اين طايفه مرتكب شدند سؤال كنيم ، هرگز از عهدهء پاسخ برنمىآيند ، چرا كه كردارشان بر اساس تقليد كور بوده است ، و گرنه چگونه مىتوان شيعه‌اى كه از على و اصحاب او پيروى كرده‌اند بدعتگذار دانست ؟ به راستى بسيار شگفت است پيروى از على و آموختن از او و محبت اهل بيت بدعت باشد ! تمامى اين نارواها از ناحيه حاكمان و زمامداران است .\r\nآيا بدعتگذار دانستن شيعيان با سخنان پيامبر كه در آنها صريحا لزوم دوستى على و پيروى از او آمده مغاير نيست ؟ مگر رسول خدا نفرمود : « يا على لا يحبك الا مؤمن و لا يبغضك الا منافق » ؟ [ ترجمه آن پيش از اين آمد 
  ] چون از احمد بن حنبل در مورد اين روايت كه « على تقسيم كنندهء بهشت و جهنم است » سؤال شد ، گفت : چه كسى منكر آن است ؟ مگر پيامبر نفرمود ، لا يحبك . . . ؟ گفتند چرا ؟ احمد گفت : جاى مؤمن كجاست ؟ گفتند : بهشت . گفت :\r\nجاى منافق كجاست ؟ گفتند : آتش ، گفت : پس على تقسيم كنندهء بهشت و جهنم است .\r\nبه هر تقدير دشمنان شيعه ، على رغم توسل به انواع ابزارها و شيوه‌ها ، در مقابله با شيعه پيروز نشدند ، بلكه شكست خوردند . آنان به آرزوهايشان ، كه جلوگيرى از گسترش و رواج مذهب شيعى بود ، ناكام شدند ، چرا كه ابزار كار آنها و عملكردشان در اين عرصه منطبق با واقعيت نبود . اين است كه امروز شيعه در سراسر جهان پراكنده است و تعدادشان را كمتر از نود ميليون تخمين نزده‌اند . بر ماست كه امروز از نويسندگانى كه اصرار بر بدگويى از شيعه را دارند ، و به دلايل عاطفى و احساسى به شيعيان حمله مىكنند ، و دنبال فرقه‌گرايى و جدايى بين طوايف مسلمانان هستند ، مؤاخذه كنيم و از آنها حساب بخواهيم . راستى نمىدانم كه چرا اين همه ايراد و اصرار بر مذمت از شيعيان در كام آنان شيرين نشسته است ؟\r\nاگر بر اساس استدلال و منطق صحيح به عملكردها و اشتباهات بدگويان\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nشيعه رسيدگى كنيم ، ارقام درشت آن خطاها ما را از كار بازمىدارد ، و چه بسا قادر به محاسبه و شمارش آنها نگرديم . با اين همه ما جز اين انتظار نداريم كه معترضين جانب اعتدال و انصاف را نگه دارند و مغالطه‌ها و برساخته‌ها را رها سازند ، چرا كه چنان برخوردهايى در خور مدعيان دانش و فرهنگ نيست . در آن روزگارى كه فتنه‌ها پديد آمد ، و آتش كينه و دشمنى بين مسلمانان برافروخته شد ، كدامين طايفه از امت بهره برد و به نفع كدامين دسته تمام شد ؟ آرى اين كشمكشها فقط به نفع دشمنان اسلام بود .\r\nغرض اين است كه روشن شود تمامى راههايى كه براى مقابله با شيعه طى شد ، بىاثر و بىفايده بود و شيعه ، على رغم آن تلاشهاى قدرتمندانه ، رواج يافت و ماندگار شد .\r\nاگر انديشمندى مجال پيدا كند كه طى بحثى پاكيزه و تحقيقى عادلانه به اتهامات وارده بر شيعه ، مبنى بر ضديت با اسلام ، رسيدگى كند ، قطعا به نتايج خلاف آن نسبتها خواهد رسيد . بىگمان تمامى ايرادهايى كه بر تشيع وارد كرده‌اند ، دور از واقعيت است ، و آن نسبتها ساختگى و عارى از حقيقت است .\r\nبر ماست كه عملكرد دروغپردازانى كه دست سياست ستم پيشه آنها را براى درهم شكستن كيان و عظمت شيعى به به كار گرفت ، افشا كنيم . مزدورانى كه خود را فروختند ، و رضايت مخلوق را به قيمت خشم الهى كسب كردند .\r\nدر اينجا خوب است كه به برخى از اين دروغپردازان ، كه ما آنها را « جمعيت جعل » مىناميم ، اشارتى بكنيم . البته نمىخواهيم زياده‌گويى كنيم ، زيرا جاى اين بحث در مقام ديگر است .\r\n\r\nنهضت جعل حديث\r\n[ در سدهء دوم 
  ] دروغ بستن بر خدا و رسول دامنهء وسيعى يافت ، طوفانى از امواج تهمت و افترا برخاست ، و قومى به قدرت رسيدند كه در امانت خيانت كردند ، دينى نداشتند كه مانع خطاكاريشان گردد ، پيمان‌شكن بودند ، با مردم به دروغ سخن مىگفتند ، رياكار و اهل تزوير بودند ، به دلخواه حديث جعل مىكردند ، جلب رضايت حاكم نه حرمتى براى صداقت باقى مىگذاشت و نه بهايى براى ديانت قائل مىشد ، و مردم در چنين شرايطى پرورده شده و احاديث را بدون تحقيق و آگاهى مىآموختند و مىپذيرفتند .\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nدر اينجا از سرنوشت حديث در دوران صحابه سخن نمىگوييم ، هر چند كه سلسله حديث‌سازان به هم پيوسته است ، اما شأن اصحاب پيامبر اجل از آن است كه به عمد بر رسول خدا دروغ نسبت دهند . البته حساب كسانى كه آخرتشان را به دنيا فروخته و بهره‌اى جز زيان نبردند جداست . در واقع كسانى چون سمرة بن جندب ، كه بنا به قول مشهور به سفارش معاويه حديث جعل كرد و كلام وحى را تحريف كرد و صدها از هزاران دينار مزد گرفت ، مصداق واقعى صحابه نيستند .\r\nاما از دورانى كه هرج و مرج پديد آمد ، و در نقل حديث امانت رعايت نمىشد ، سخن مىگوييم ؛ دورانى كه روزگار مساعد حديث‌سازان بود ، و بيمارى حسد و آزمندى و جاه‌طلبى و تقرب به حاكمان شايع شده بود ، و افزون طلبان را مال انبوه مىدادند تا به مخالفت با احكام دين برخيزند ، و از راههاى گوناگون به تشويق و ترغيب جاعلان و دروغگويان دست مىزدند . در اين روند بود كه يك سلسله احاديث به قصد نام و نان و جلب دوستى حاكم جعل شد ، و چون باب زمامدار با كليد دروغها گشوده شد ، بسيارى در آن وارد شدند .\r\nغياث بن ابراهيم وارد بر مهدى عباسى شد . خليفه از او خواست حديثى بگويد . او كه مىدانست خليفه كبوتر را دوست دارد ، حديثى از ابو هريره خواند كه :\r\nجز در سوارى و تيراندازى مسابقه روا نيست ، ولى پرواز دادن را خود بر آن افزود .\r\nمهدى ده هزار درهم به او داد . اما چون غياث برخاست ، مهدى گفت : شهادت مىدهم كه او بر رسول خدا دروغ بست ، چرا كه پيامبر پرواز دادن را نگفته بود و او فقط به قصد تقرب به من آن را افزود . [ 26 
  ]\r\nابو البخترى وهب بن وهب قاضى بغداد بر هارون وارد شد ، و خليفه كه در حال پرواز دادن كبوتر بود ، گفت : آيا حديثى در اين مورد مىدانى ؟\r\nقاضى گفت : آرى ، من از هشام روايت مىكنم و او از عروه و او از پدرش و او از عايشه روايت كرده كه پيامبر كبوتر پرواز مىداد . بديهى است كه قاضى ، بدون اينكه از خداوند بيم داشته باد و از بازخواست پرواز كند ، به قصد نام و نان و تحبيب خليفه ناگهان اين حديث را جعل كرده است .\r\nشاه بن بشر بن ماميان از جعل كنندگان بنام حديث در دوران عباسى است .\r\nيكى از احاديث او ، كه به صورت مرفوع ، از جابر بن عبد الله نقل شده اين است كه :\r\nجبرئيل را ديدم در حالى كه قبايى سياه پوشيده و كمربند و خنجر با خود دارد ؛ گفتم : اين چيست ؟ گفت : روزگارى مىآيد كه مردمانش چنين لباس مىپوشند ، به\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nجبرئيل گفتم : رهبر آنان كيست ؟ گفت : از فرزندان عباس .\r\nهارون اسحاق معروف به ابو حذيفه ( د 200 ه . ) را ، كه يكى از حديث‌سازان مشهور بود ، فرا خواند و به او فرمان داد در مسجد ابن رغبان بنشيند و براى مردم حديث بگويد . او احاديث جعلى بسيار ، از راويان زيادى نقل كرد كه پيش از تولد مرده بودند ! [ 27 
  ] مهدى ابو معشر سندى را به بغداد آورد و به او گفت : در كنار ما باش و به فقاهت بپرداز . ابو معشر در داستانسرايى و حديث‌سازى مهارت تام داشت . ابن جزره گويد : ابو معشر در زير اين آسمان دروغگوترين كس است . [ 28 
  ] او مؤلف كتاب « المغازى » است واقدى و ابن سعد از او روايت كرده‌اند . وى در بغداد به وسيله بسيارى از رجال دستگاه خلافت مورد تشويق مادى قرار گرفت . طبرى در زمينه تاريخ انجيل و پيامبر اسلام و نيز مطالب تاريخى خاصى را از او ، تا سال وفات او ، وام گرفته است .\r\n\r\nحكومت و جعل حديث\r\nكسانى كه دست به حديث‌سازى زدند ، از سر دنيا دوستى و به قصد نزديك شدن به قدرت بود كه به قيمت مخالفت با دين و خروج از چيرگى عقل و انديشه صورت گرفت .\r\nدر اينجا كسان ديگرى نيز در جعل حديث دخالت و نقش داشتند ؛ آنان كسانى بودند كه به خاطر تقويت عقايد خود و از سر تسامح و بىمبالاتى سخنانى را به پيامبر نسبت مىدادند و از قول او روايت مىكردند .\r\nيكى از آنان نعيم بن حماد بن معاويه ( د 227 ه . ) است كه در جعل حديث و گستاخى نسبت به ساحت رسول اكرم ( ص ) مهارت تام داشت . ذهبى گويد : او ، كه در سنت‌گرايى ، و علاقه به حديث تعصب وافر داشت ، احاديثى را در جهت تقويت و تحكيم حديث ، و نيز داستانهايى در نقد و در ابو حنيفه ، جعل كرد .\r\nديگرى احمد بن عمرو بن مصعب بن بشر است . او ، كه از حديث‌سازان و سنت‌گرايان برجسته بود ، كتابى انباشته از احاديث جعلى در جهت تقويت اهل حديث نگاشت كه در آن روزگار در خراسان رواج داشت . او به جعل حديث از راويان موثق به قصد ترويج و تحكيم اهل حديث شهرت داشت . [ 29 
  ]\r\nيكى ديگر على بن احمد بن محمد بن عمر است ، كه نسبت به حديث تعصب فراوان داشت و احاديثى براى پيروزى حديث و اهل سنت جعل كرد . [ 30 
  ]\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nنمونه ديگر احمد بن عبد الله انصارى است ، كه از جاعلان حديث در جهت كمك به اهل حديث است . او در تفسير آيه  يَوْم تَبْيَض وُجُوه وَ تَسْوَدُّ وُجُوه  « 1 »  حديثى را به صورت مرفوع از ابن عمر ساخت كه : سپيدرويان اهل حديثند و سياه رويان اهل بدعت و ديگرانند . [ 31 
  ] احاديث اين جاعلان در جلدهاى بعدى خواهد آمد .\r\nاين حديث‌سازان خطر جدى بزرگى براى عالم اسلام بودند ، آنان با جعل حديث خود را به زمامداران نزديك مىكردند ، و آنها نيز در گشودن گره‌هايى كه خود در حل آنها ناتوان بودند ، از اين جاعلان سود مىجستند . در عين حال اين توليد كنندگان حديث مىخواستند بدين وسيله اوّلا حزب و گروه خود را تقويت كنند و عزت بخشند ، ثانيا به مقابله دشمنانشان برخيزند ، و ثالثا افكار عمومى را به گونه‌اى سرگرم و مشغول كنند . براى آنان بيش از هر كس و هر چيز شيعه مهم بود ، كه به قيمت شهادتها و ايثارها به دشمن « نه » گفت ، و با آنان رابطه و پيوند برقرار ننمود ، و حقانيت ستمگران حاكم را تأييد نكرد ، و در ستيزه با آنان ، كه غاصب حكومت بودند ، هرگز كوتاه نيامد . اين بود كه حكومت با آنان از در خدعه و نيرنگ و فريب درآمد ، و كار را به آنجا رساند كه احاديثى جعل كردند مبنى بر اينكه شيعه از اسلام خارج است ، و اين حكم به معناى آن بود كه ريختن خون شيعه حلال است و بايد با آنها چون كافران برخورد كرد . محال بود كه چنين معامله‌اى با شيعيان واقع‌بينانه باشد ، و نبايد پيشوايان مسلمان به آن درجه از انحطاط و ناآگاهى رسيده باشند كه شيعه را نشناسند و جايگاه آن را در مجتمع اسلامى ندانند . بنابراين قبول چنان منكراتى مشكل بود و پيروزى آن ديدگاهها ناممكن مىنمود .\r\nاما حكومت بذر آن منكرات و تهمتها را در اذهان ساده پاشيد و آنها را به قبول آن نارواييها واداشت و به وسيله عالمان فاسد عملى ساختن و پايبندى به آنها را نيك شمرد ، عالمانى كه در خدمت حاكمان بوده و استخدامشان از استخدام شمشير و سپاه كارآمدتر بود . قدرت ويرانگرى اين عالمان و حاكمان كينه و دشمنى را در ميان امت اسلام پديد آورد ، و چنان زخم خونين و چركينى بر جاى نهاد كه تا امروز هم اصلاح طلبان مسلمان نتوانسته‌اند در مداواى آن توفيق يابند .\r\nاين حديث‌سازان فريبكار ، از نظر تنوع جعل حديث و نيز اهدافى كه دنبال\r\n\r\n","description":"","footnote":" ( 1 ) سوره آل عمران ، آيه 106 . روزى بيايد كه گروهى سپيدروى و گروهى سياه‌روى باشند . ","page_name":" 341 ","page_number":341},
  {"content":"\r\n\r\nمىكردند ، متفاوتند . برخى از آنان فقط به قصد كسب مال و تقرب به حكومت حديث جعل مىكردند ، كه ما اين دسته را به « جمعيت جعل » تعبير مىكنيم .\r\nنخستين كسى كه اين شيوه را بنياد نهاد معاوية بن ابى سفيان بود . [ 32 
  ]\r\nبرخى از اين حديث‌سازان نسبت به عقايد و افكارشان تعصب داشتند و لذا در جهت تقويت اعتقادات خود و دشمنى با مخالفانشان حديث جعل مىكردند ، و اين عمل را نشانه دين‌دارى مىشمردند . آنان در روز قيامت پاداش كردارشان را خواهند ديد .\r\nبعضى هم بودند كه جعل حديث را در خدمت پيروزى مذهب خود درآورده و از نظر آنان پيروزى مذهبشان يعنى پيروزى حق و نابودى باطل . شيطان اعمال اينان را زينت داده و زيبا جلوه‌گر ساخته و لذا با همان مهارتى كه سكه ضرب مىكنند ، اينان به جعل حديث دست زدند و به همان راحتى قصه و داستان خلق كردند .\r\nاگر بخواهيم در اين باب بيش از اين سخن بگوييم ، به درازا مىكشد و احتمالا در فرصت بيشتر و بهترى به انتشار فهرست اسامى حديث‌سازان اقدام خواهيم كرد . استاد علامه امينى ششصد و بيست تن از آنان را بر شمرده است . تحقيقات امينى نشان مىدهد كه مجموع احاديثى كه به دلايل متعدد جعل شده و يا سلسله اسنادشان قلب و دگرگون شده ، 408324 حديث است . [ 33 
  ]\r\nبر اساس تحقيقى كه به عمل آورديم حدود چهار صد حديث از آن جعليات ، در فضايل و مناقب افراد است كه برخى از آنها افسانه است نه حديث ؛ داستانهايى هستند كه داستانسرايان با تردستى آنها را پرداخته و بين مردم پراكنده‌اند . يكى از آن افسانه‌ها داستان ابن سبا است كه از اوراق تاريخ محو نخواهد شد و از اين‌رو اوقات نويسندگان عصر ما را نيز به خود اختصاص داده است .\r\nاينها همه رنج و مصيبت ، اما راه درمان آن چيست ؟ آيا درست است كه براى حل اين مشكلات ، راه تصفيه حساب را انتخاب كنيم ؟ چگونه مىتوان به حل مشكل پرداخت ، و حال آنكه اين بيمارى به تمامى جوامع اسلامى سرايت كرده ، و دلقكانى راه تصفيه حساب را برگزيده و به آن اعتبار و اهميت داده ، و به آسانى احاديث جعلى را ، كه مطابق اغراضشان باشد ، تأييد كرده و در بحثها و استدلالها به آنها استناد مىكنند ، و به احوال راويانى كه تعصب چشمشان را كور كرده توجه نمىكنند . اين است كه درك و معرفتشان ضعيف مىگردد ، و قادر نيستند حق و باطل را تشخيص دهند ، و به عقل و انديشه خيانت مىكنند ، و دچار بىمايگى و كم‌خردى\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nحردى و تهمت مىشوند ، و مىكوشند حقيقت را كتمان كنند ، و حال آنكه چنين چيزى شدنى نيست .\r\n\r\nقصه‌پردازان و اثر كار آنان در جامعه\r\nدر اينجا ناگزيريم به برخى از اعمال قصه‌پردازانى كه براى يافتن مقبوليت عام نسبتهاى ناروايى به شيعه داده‌اند اشارتى بكنيم . آنان به قصد همكارى با حكومت و يارى او در مساجد و محافل و كوچه و بازار و باشگاهها به ترويج و تبليغ انديشه‌ها و روايات بدعت‌آميز خود پرداختند ، و دست سياست نيز از آنها سلاحى برنده عليه شيعيان مىساخت . داستانسرايان در ميدانهاى پيكار حضور مىيافتند و سربازان را به جنگ و نبرد تشويق مىكردند ، و كار بدانجا رسيد كه براى شعله‌ور نگاه داشتن آتش پيكار بين طوايف مسلمانان به جعل داستانها و حكايات دست زدند . مردمان نيز آن بافته‌ها را پذيرفتند ، به گونه‌اى كه مخالفت با آن افسانه‌ها مشكل بود .\r\nشعبى مىگويد يك بار قصه‌گويى اين روايت را از پيامبر برخواند : خداوند دو « صور » آفريده و در هر صور دو بار مىدمد .\r\nاو گويد به آن قصه‌گو گفتم : اى شيخ از خدا بيم كن و سخن گزاف مگو ، چرا كه خداوند يك صور بيشتر نيافريده است .\r\nاو گفت : اى فاجر ، اين حديث را از فلان روايت مىكنم و او از فلان روايت مىكند و تو آن را انكار مىكنى ؟ آنگاه كفشش را بلند كرد و بر من كوفت ، مردم نيز از او پيروى كردند . موقعى توانستم خود را برهانم كه قسم خوردم خداوند سى صور آفريده و در هر صور مىدمد . [ 34 
  ]\r\nيكى از همين قصه‌گويان در جلسه‌اى اين روايت را از پيامبر خواند كه اگر كسى زبانش به نوك بينىاش برسد ، آتش دوزخ بر او حرام است . تمامى مردم زبانشان را بيرون آوردند تا بيازمايند كه آيا زبان به نوك بينى مىرسد يا نه . [ 35 
  ]\r\nقصه‌گويان مردم را در مساجد و خيابانها گرد مىآوردند و براى آنان داستانهاى دينى و افسانه مىگفتند ، و مردان و زنان بسيارى به آن افسانه‌ها گوش مىدادند ، و آن داستانسرايان نيز به پول فراوان مىرسيدند .\r\nابن جوزى در « المنتظم » مىگويد در اواخر سدهء چهارم هجرى قصه‌گويان بزرگترين نيرويى بودند كه فتنه و آشوب را در ميان شيعيان و سنيان دامن مىزدند .\r\nبه هر حال اگر بخواهيم در اين مجال به پيامد كار قصه‌پردازان فريبكار\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nبپردازيم و به اوهام و خرافاتى كه در ميان مردم پراكندند اشارتى بكنيم ، و به ويژه اگر بخواهيم به كينه و دشمنىاى كه عليه شيعه و اهل بيت به مردم ناآگاه القاء كردند اشاره كنيم ، سخن به درازا مىكشد ، و محاسبه نيز سخت خواهد بود ؛ اما همين اندازه كفايت مىكند و متعرض عوامل ديگرى كه در انگيزش مردمان عليه شيعه دخالت داشته‌اند ، نمىشويم ، چرا كه به وقت دراز و صفحاتى بيش از اين كتاب نياز است .\r\nما در اين مقام ، به عنوان يك نتيجه از مسأله تصفيه حساب ، نظر نسل امروز مسلمان را به رعايت حقوق تمامى افراد امت جلب مىكنيم . اگر آنان ، بدون تعصب و دگم‌انديشى ، به تاريخ شيعه نظر افكنند ، و اگر به تحول و دگرديسى مذهب جعفرى توجه كنند و ببينند چگونه به اقتضاى توان ذاتى و قدرت حياتى خود پيشرفت كرده و در برابر مشكلات و موانعى كه در سر راهش قرار داشته مقاومت كرده ، در خواهند يافت كه اگر برخى از اين موانع در پيش پاى مذاهب ديگر وجود داشت بيش از يك گام نمىتوانستند برداشت ، چرا كه عوامل بازدارنده بسيار پرزور و نيرومند بودند .\r\nهيچ كس نمىتواند كوچكترين ايراد اساسى به حقيقت مذهب جعفرى وارد كند ، زيرا اين مذهب با شعور و آگاهى پويا و وجدان هماهنگ است ، و با كتاب خدا و سنت راستين نبوى منطبق است ، و هر عقل سليمى غايت خود را در آن مىجويد ؛ همچنان كه باب اجتهاد در آن باز است ، و اين مرهون توانايى عميق و زيبايى احكام ، و دقت مباحث ، و درستى قواعد ، و منقح بودن اصول و فروع آن است ، تا آنجا كه مذهب جعفرى نيرومندترين منبع قانون‌گذارى است و همگام با حوادث و تحولات زمان به پيش مىتازد .\r\nاما متأسفانه مشاهده مىكنيم بسيارى از محققانى كه در فقه و تشريع اسلامى كتاب مىنويسند به ذكر مذاهب چهارگانه بسنده مىكنند ، و در آنجا كه از آراء و عقايد مختلف در مسائل فقهى سخن به ميان مىآيد ، به آراء پيشوايان مذاهب فراموش شده و متروك اشاره مىشود اما هيچ اشاره‌اى به آراء اهل بيت و نظرياتشان نمىشود .\r\nاگر پيشينيان در آثار فقهى خود از آراء مذهب اهل بيت استفاده نكرده‌اند ، عذرشان را مىتوان پذيرفت ، چرا كه مىترسيدند و در معرض خطر بودند ، اما شگفت است كه متأخرين نيز بر همان شيوه عمل مىكنند و در مباحث علمى و فقهى توجه و عنايتى به مذهب اهل بيت ندارند .\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nبعيد نيست كه تقليد ، آنان را به ستيزه با حقيقت وامىدارد ، و گرنه چه چيز مانع از آن است كه به هنگام تحقيق و تأليف در قانون‌گذارى اسلامى يادى از مذهب اهل بيت نكنند ؟ با اينكه مذهب جعفرى در سراسر جهان انتشار يافته ، و به ماوراى درياها دامن كشيده ، و دليل آن نيز وجود نود ميليون شيعه در جهان است ، در عين حال هنوز هم مانعى بر سر راه استفاده از مذهب اهل بيت در ميان است . براى آنان مشكلى وجود ندارد ، جز اينكه آثار مدون شيعى را مطالعه كنند و حقيقت را دريابند و حق را قبول كنند ، و لو اينكه تلخ باشد ، و يا در صورتى كه به دلايل عقلى برخورد كردند بپذيرند .\r\nچنان روشى انديشه‌ها را بيمار مىكند و اين بيمارى به آيندگان نيز سرايت مىكند و در نتيجه آنان را هر چه بيشتر از حق دور مىسازد . اين است كه اصلاح گران مسلمان ، على رغم تمامى تلاشى كه مىكنند ، از ايجاد همبستگى و رفع سوء تفاهم بين امت اسلامى ناتوان مانده‌اند . و اين به راستى بسيار شگفت‌انگيز است .\r\nزيرا در اين ميان امورى كه نتوان درباره آنها بحث كرد و به حقيقت راه يافت ، وجود ندارد ، تا اينكه مشكلى بر سر راه وفاق بين مسلمانان و زدودن كينه‌هاى ديرين پديد آيد . تشيع مذهبى نيست كه احكامش با كتاب خدا و سنت نبوى مغاير باشد .\r\nدر اينجا بد نيست كه ، به گفته مقدسى در « احسن التقاسيم » ، به چهار فتواى شيعى كه سبب شده ، تا مردم از شيعه برگردند اشارتى بكنيم و به اختصار به آنها پاسخ گوييم .\r\n\r\nروىگردانى مردم از مذاهب\r\nمردم در چهار مسأله از فتواى ابو حنيفه روى گردانيده‌اند : نماز دو عيد مگر در زبيد و بيار ، و زكات اسب ، و رو به قبله كشيدن بيمار هنگام مرگ و قربانى كردن به طور پيوسته به استثناى بخارا و رى .\r\nپيروان مالك از اين چهار فتواى او روى گردانيده‌اند : پيشى گرفتن مأموم بر امام در نماز مگر در مغرب و روز جمعه در مصر و نماز مردگان در شام ، و نيز خوردن گوش سگ در دو شهر مغرب كه علنا خريده مىشود و مصريها در آتش مىاندازند و در پنهان روغن مىگيرند ، و نيز در پايان دادن نماز با يك سلام مگر در برخى از شهرهاى مغرب و كوتاه آمدن در تسبيح و ركوع و سجود مگر جهال .\r\nپيروان شافعى نيز در چهار چيز از وى عدول كردند : بلند گفتن بسم الله مگر\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nمردم مشرق در مسجدهاى پيروانش ، و در قنوت نماز صبح ، و همراه ساختن نيت هنگام تكبيرة الاحرام ، و در ترك قنوت نماز وتر و در غير نيمه دوم رمضان ، مگر در نسا .\r\nپيروان داود نيز در چهار مسأله از وى روى گردانيده‌اند : ازدواج با بيش از چهار زن ، و واگذارى نيم ارث به دختر ، و در جايز نبودن نماز همسايه مگر در مسجد ، و در مسأله عول .\r\nدر مذهب اصحاب حديث نيز با چهار مسأله مخالفت شد : جواز متعه در حج ، جواز مسح بر عمامه [ و كلاه 
  ] ، و نهى بر تيمم بر شن ، و باطل بودن وضو در حالت قهقهه .\r\nدر مذهب شيعى با چهار مسأله مخالفت كردند : جواز متعه ، جواز سه طلاق در يك بار ، و مسح بر دو پا ، و گفتن « حى على خير العمل » در اذان . « 1 » \r\nاينها مسائلى است كه در مذاهب ياد شده وجود دارد و مردم با آنها مخالفت كردند . در اين موارد اكنون سخنى نمىگوييم ، زيرا در آينده پيرامون آنها بحث خواهيم كرد . آنچه مهم است اينكه در گفته مقدسى در باب احكام ياد شده شيعه تأملى كنيم و ببينيم كه آيا واقعا اين احكام بدعت بوده و يا اينكه اسلامى و شرعى بوده‌اند ولى بعدها فراموش شده‌اند ؟ براى روشن شدن حقيقت امر به كوتاهى در اين باب سخن مىگوييم .\r\n\r\nمبناى شرعى متعه\r\nمتعه و ازدواج موقت ، قانونى بود كه به وسيله خدا و رسول براى مسلمانان وضع شده بود ، و پس از درگذشت پيامبر در ميان اصحاب او نيز عمل مىشد ، و در روزگار ابو بكر و بخشى از دوران خلافت عمر نيز مجاز شمرده مىشد . اما عمر گفت : « دو ازدواج موقت كه در عهد رسول خدا حلال بود ، من حرام دانستم و\r\n\r\n","description":"","footnote":" ( 1 ) از آنجا كه متأسفانه در مطالب منقول از « احسن التقاسيم » افتادگيهايى وجود داشت ، بر اساس متن كتاب ( چاپ ليدن ، 1606 م ، ص 40 ) ترجمه صورت گرفت .\r\nنيز گفتنى است كه در مطالب فقهى مذاهب مورد اشاره ، ابهاماتى وجود دارد كه در اينجا چاره‌اى جز اين نبود كه به متن و آوردن اصطلاحات بسنده كنيم . اميد است كه در مجلدات آينده همين كتاب اصطلاحات مذكور با توضيح آورده شوند و خوانندگان را فايدت بخشد . ","page_name":" 346 ","page_number":346},
  {"content":"\r\n\r\nمرتكبين به آن دو را مجازات خواهم كرد : متعه حج و متعه زنان » . بنابراين مباح و مجاز بودن متعه در روزگار پيامبر قطعى است و منسوخ شدن آن نيز ثابت شده نيست . اين است كه انصراف از متعه انصراف از شريعت الهى و نبوى است .\r\nابن عباس ، عالم امت ، مردم را به ازدواج موقت توصيه و سفارش مىكرد ، ولى ابن زبير از آن نهى كرد . چون ماجرا را براى جابر گفتند ، او گفت : در زمان رسول خدا متعه حلال بود ، اما چون عمر آمد گفت : خداوند هر چه را بخواهد براى پيامبرش حلال مىكند ، پس حج تمتع و عمره را به پايان بريد و بر استمرار ازدواج با زنان باقى بمانيد ، و اگر مردى به ازدواج موقت دست زد سنگسارش خواهم كرد .\r\nمسلم از طريق صحيح از ابو نضره در مورد متعه اين حديث را استخراج كرده است كه او گفت : نزد جابر بن عبد الله بودم ، كسى وارد شد و گفت : ابن عباس و ابن زبير در مورد متعه اختلاف دارند ، جابر گفت : در زمان رسول خدا متعه حج و زنان را عمل مىكرديم ولى عمر ما را از آن دو بازداشت و بار ديگر سنت گذشته تجديد نشد . [ 36 
  ]\r\nاز گروهى از اصحاب پيامبر ، از جمله على امير المؤمنين ، نقل شده است كه :\r\nاگر عمر مردم را از ازدواج موقت بازنداشته بود ، جز شقاوتمند ، كسى مرتكب زنا نمىگرديد .\r\nاز عبد الله بن عباس نقل شده است كه او مىگفت : ازدواج موقت رحمت الهى بود بر امت محمد ( ص ) و اگر عمر آن را نهى نكرده بود ، جز شقاوتمند ، كسى در دام زنا نمىلغزيد .\r\nامام احمد بن حنبل در مسند خود آورده است كه كسى از عبد الله بن عمر در مورد متعه پرسيد ، او گفت : سوگند به خدا در روزگار رسول خدا نه زناكارى وجود داشت ، و نه بىعفتى ديده شد .\r\nعبد الله بن مسعود گويد : در يكى از جنگها كه با پيامبر بوديم ، از فشار غريزه در تنگنا بوديم ، از او پرسيديم كه آيا مجازيم خود را از مردى بيندازيم ؟ او ما را از اين كار بازداشت ، ولى اجازه داد ازدواج موقت كنيم . آنگاه ابن مسعود اين آيه را برخواند :\r\n يا أَيُّهَا الَّذِين آمَنُوا لا تُحَرِّمُوا طَيِّبات ما أَحَل اللَّه لَكُم وَ لا تَعْتَدُوا إِن اللَّه لا يُحِب الْمُعْتَدِين  « 1 »  [ 38 
  ]\r\n\r\n","description":"","footnote":" ( 1 ) سوره مائده ، آيه 87 . اى مؤمنان حرام مكنيد خوردنيهاى پاكيزه‌اى را كه خدا بر شما حلال كرده است ، و ستم مكنيد كه خدا ستمكاران را دوست ندارد . ","page_name":" 347 ","page_number":347},
  {"content":"\r\n\r\nبخارى روايتى از جابر بن عبد الله و سلمه بن اكوع آورده است كه : ما در سپاه بوديم و رسول خدا آمد و فرمود : اگر بخواهيد ازدواج موقت كنيد مجازيد . [ 39 
  ]\r\nبه هر حال تشريع ازدواج موقت در اسلام قطعى است و شيعه و سنى در آن اتفاق دارند . علاوه بر آن قرآن نيز به آن دلالت دارد ، آنجا كه مىگويد :  فَمَا اسْتَمْتَعْتُم بِه مِنْهُن فَآتُوهُن أُجُورَهُن فَرِيضَةً  . « 1 » \r\nبنابراين ، اين حقيقت مورد قبول همگان است كه در عهد پيامبر و ابو بكر و ساليانى از دوران عمر ، ازدواج موقت مجاز و مشروع بوده و پس از آن عمر آن را تحريم كرده است . از آن زمان اختلاف پديد آمد ، اما شيعه سنت نبوى را گرفت و نظر عمر را رها كرد .\r\nافزون بر شيعيان گروهى از صحابه نيز به حلال بودن متعه اعتقاد داشته‌اند ، كه مىتوان به اينان اشاره كرد : جابر بن عبد الله ، معاويه ، عمرو بن حريث ، اسماء دختر ابو بكر ، ابو سعيد و سلمة پسران امية بن خلف و ديگران .\r\nگروهى از تابعين نيز ازدواج موقت را درست و مشروع دانسته‌اند ، مانند طاووس ، عطاء ، سعيد بن جبير و ديگر فقيهان مكه . [ 40 
  ]\r\nدر جلدهاى آينده اين كتاب در اين مورد باز صحبت خواهيم كرد .\r\n\r\nطلاق سه‌گانه در يك بار\r\nاماميان جملگى بر اين عقيده‌اند كه اگر سه طلاق در يك بار روى دهد ، يك طلاق شمرده مىشود و لذا مىتواند بدون نياز به محلل شرعى رجوع شود .\r\nآرى طلاق محرم ، كه جز به محلل حلال نمىگردد ، طلاقى است كه زن مطلقه گردد و مرد رجوع كند و بار دوم نيز چنين شود و در سومين بار زن بر مرد حرام مىشود ، در اين صورت طلاق حرام غير قابل رجوع مسبوق است به دو بار رجوع پس از دو بار طلاق و بايد زن همسرى ديگر اختيار كند و از آن طلاق بگيرد تا بتواند با همسر پيشين خود ازدواج كند . قرآن نيز در اين مورد گويد :  الطَّلاق مَرَّتان فَإِمْساك بِمَعْرُوف أَوْ تَسْرِيح بِإِحْسان  . . .  فَإِن طَلَّقَها فَلا تَحِل لَه مِن بَعْدُ حَتَّى تَنْكِح زَوْجاً غَيْرَه . . .  « 2 » \r\n\r\n","description":"","footnote":" ( 1 ) سوره نساء ، آيه 24 . پس چنانچه از آنها بهره‌مند شويد آن مهر را كه مزد آنهاست به آنان بپردازيد .  ( 2 ) سوره بقره ، آيه 28 و 29 . طلاقى كه شوهر در آن رجوع تواند كرد دو مرتبه است پس آنگاه كه طلاق داد يا به سازگارى بهتر رجوع و نگهدارى زن كند و يا به نيكى رهايش ","page_name":" 348 ","page_number":348},
  {"content":"\r\n\r\nاما اكثر عالمان سنى با اين نظر مخالفت كرده‌اند . آنان معتقدند كه اگر مرد به زنش بگويد : تو سه طلاقه‌اى ، زن بر مرد حرام مىگردد و جز به محلل امكان پيوند ازدواج ممكن نيست . ولى در زمان پيامبر ، و نيز روزگار ابو بكر و بخشى از عهد عمر ، سه طلاق در يك بار يك طلاق شمرده مىشد .\r\nمسلم در صحيح خود روايتى ، كه سلسله اسناد آن به ابن عباس مىرسد ، استخراج كرده است كه ابن عباس گفت در روزگار پيامبر و ابو بكر و دو سالى از دوران عمر سه طلاق با هم يك طلاق محسوب مىشد ، ولى عمر گفت : مردم در كار طلاق شتاب كردند ، اما اكنون كه چنين كردند ما هم تأييدشان مىكنيم ، و تأييد كرد . [ 41 
  ]\r\nاز ابو صهبا روايت شده است كه او به ابن عباس گفت : آيا تو مىدانى كه در روزگار پيامبر و همچنين در دوران ابو بكر و سه سال از خلافت عمر سه طلاق در يك بار يك طلاق شمرده مىشد ؟ ، گفت : آرى . [ 42 
  ]\r\nپيامبر شنيد كه مردى سه طلاق را در يك جا جارى كرده است ، خشمگين شد و به او گفت : آيا با كتاب خدا بازى مىكنيد در حالى كه من هنوز در ميان شما هستم ؟ [ 43 
  ] از ابن عباس روايت شده كه ركانه زنش را در يك جلسه سه طلاقه كرده ، ولى به شدت ناراحت شد . پيامبر از او پرسيد : چگونه او را طلاق دادى ؟ گفت : سه طلاقه كردم ، فرمود : در يك جلسه ؟ گفت : آرى ، پيامبر فرمود : آن سه ، يك طلاق محسوب مىگردد ، اگر ميل داشتى مىتوانى رجوع كنى . [ 44 
  ]\r\nآلوسى در تفسيرش مىگويد : در مورد اينكه آيا با يك لفظ مىتوان سه طلاق را جارى كرد يا نه و نيز در اينكه مىتوان در حال حيض زن را طلاق داد ، اختلاف است . شيعيان امامى سه طلاق را با يك كلمه و نيز طلاق در حال حيض را جايز نمىدانند ، چرا كه اين كار بدعت و حرام است . پيامبر فرمود : « هر عملى كه خلاف سنت ما باشد مردود است » . اين روايت از طرق متعدد از اين مسيب و گروهى از تابعين نقل شده است .\r\nشوكانى گويد : در مورد اينكه در يك لحظه مىتوان سه طلاق را انجام داد يا نه اختلاف نظر وجود دارد . آنگاه مىگويد : امامان مذاهب چهارگانه و ديگران سازد . . . پس اگر زن را طلاق سوم داد روا نيست آن زن و شوهر ديگر بار رجوع كنند تا اينكه زن به ديگرى شوهر كند .\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nمعتقدند كه جايز است . پس مىگويد : برخى از عالمان كه عقيده دارند جايز نيست ، بلكه سه طلاق در يك لحظه فقط يك طلاق تلقى مىگردد ، از اين شمارند : ابو موسى ، ابن عباس ، طاووس ، عطا ، رجا ، هادى ، قاسم ، باقر و . . . و روايتى از على نيز از همين نظر حكايت مىكند .\r\nخلاصه روشن است كه در عهد پيامبر و ابو بكر و بخشى از دوران عمر اختلافى نبود كه سه طلاق در يك لحظه و يك جلسه يك طلاق شمرده مىشود ، و اين عمر بود كه با اجتهادش مردم را ملزم كرد به اين عقيده كه سه طلاق را مىتوان يك جا تحقق بخشيد . يكى از مواردى كه شيعه راه خود را از اهل سنت جدا كرد همين جا بود . آنان اجتهاد عمر و مصلحت‌انديشى او را ناديده گرفته به سخن پيامبر و شريعت او و مستندات كتاب و سنت وفادار ماندند ، چرا كه در نظر ما به استناد فرموده خداوند  وَ ما آتاكُم الرَّسُول فَخُذُوه وَ ما نَهاكُم عَنْه فَانْتَهُوا  « 1 »  ، مصلحت همان اطاعت و پيروى از رسول خداست .\r\nاستاد محمد غزالى گويد : فقيهان پيشين و سلف ، جملگى وقوع سه طلاق در يك لحظه را بدعت مىدانستند ، و كسانى كه چنين عقيده‌اى را برگزيدند از عمر پيروى كردند . . . در اين صورت سنت نبوى به گونه بدعت‌آميزى تغيير يافت و گفتند سه طلاق در يك جلسه جايز است . اگر اين حادثه در زمان پيامبر روى مىداد ، شديدا سبب خشم او مىگرديد ، و او قطعا سه طلاق در يك لحظه را يك طلاق مىدانست . [ 45 
  ]\r\n\r\nمسح بر دو پا\r\nدر روزگار پيامبر مسح بر دو پا مجاز و مشروع بود ، چنان كه بسيارى از معلى بن عطا و او از پدرش و او از ادريس بن ابى اويس ثقفى نقل كرده‌اند كه ديدند پيامبر وضو گرفت و سپس بر دو پايش مسح كرد . مسلم در صحيح خود حديثى را از عبد الله بن عمر استخراج كرده است كه او گفت : رسول خدا همراه ما نبود ، ولى همراه ما شد و هنگام نماز [ وضو ساختيم 
  ] و بر دو پايمان مسح كشيديم ، او گفت :\r\n« واى بر پاشنه پاها از آتش جهنم » .\r\nقرطبى گويد : در مورد روايت ياد شده بايد گفت كه هر چند چنين معمول\r\n\r\n","description":"","footnote":" ( 1 ) سوره حشر ، آيه 7 . و آنچه رسول مىدهد بگيريد و آنچه نهى مىكند واگذاريد . ","page_name":" 350 ","page_number":350},
  {"content":"\r\n\r\nاست كه استدلال مىشود بر اينكه مسح جايز نيست ، ولى اين روايت بيش از آنكه به منع دلالت داشته باشد به جواز دلالت دارد ، چرا كه در اينجا مسأله عدم عموميت است نه نوع طهارت كه در اين مورد سكوت اختيار شده ، و اين بدان معناست كه مسح جايز است . نيز چنان كه از برخى از صحابه و تابعين روايت شده مسح واجب است .\r\nبه هر حال در مورد مسح پاها در ميان اهل سنت اختلاف نظر است ، عده‌اى مسح را واجب مىدانند ولى غالبا شستن پاها را واجب دانسته‌اند ، برخى نيز هر دو را جايز دانسته و مؤمنان را در انتخاب هر يك آزاد گذاشته‌اند مانند ابن جرير و داود ظاهرى و ديگران .\r\nاما شيعه به استناد آيه  وَ امْسَحُوا بِرُؤُسِكُم وَ أَرْجُلَكُم إِلَى الْكَعْبَيْن  « 1 »  ، جملگى بر اين عقيده‌اند كه مسح پاها واجب است . به نظر اينان جمله « و ارجلكم الى . . . » به « رءوسكم » عطف داده شده است ، و اين عطف ، چنان كه در زبان عرب معمول است ، عطف بر محل است . اما ديگران آن را از جمله پيشين جدا دانسته ، و اين در زبان عرب اندك و نادر است و در مواردى روى مىدهد كه چيزى جاى آن را نگيرد ، و روا نيست آيات كتاب خدا را بر موردى حمل كنيم كه نامأنوس و نادرند ؛ اعراب مجاورت ، زمانى جايز است كه حرف عطف وجود نداشته باشد .\r\nاز نظر اهل بيت وضو درست همان وضوى پيامبر است ، كه او ابتدا صورت و دو دستش را مىشست و آنگاه بر دو پايش مسح مىكشيد . اين سخن ابن عباس درست است كه ما در كتاب خدا جز دو شستن و دو مسح چيزى نيافتيم . در جلد پنجم در اين مورد بحث خواهيم كرد .\r\n\r\nاذان و حى على خير العمل\r\nجمله « حى على خير العمل » در روزگار پيامبر جزء اذان و اقامه بود ، اما بعدها ادعا شد كه نسخ شده است . حقيقت اين است كه اين جمله در عهد پيامبر و ابو بكر و بخشى از دوران عمر در اذان و اقامه گفته مىشد ، اما همان گونه كه از ازدواج موقت نهى شد ، از اين جمله نيز نهى به عمل آمد ، [ 46 
  ] و به جاى آن جمله « الصلاه خير من النوم » نهاده شد . چنان كه مالك بن انس در « الموطّأ » آورده ، مؤذن به قصد\r\n\r\n","description":"","footnote":" ( 1 ) سوره مائده ، آيه 6 . و سر و پاها را تا برآمدگى پا مسح كنيد . ","page_name":" 351 ","page_number":351},
  {"content":"\r\n\r\nاذان صبح نزد ، عمر بن خطاب آمد و او را خوابيده يافت و لذا گفت : نماز بهتر از خواب است . اين بود كه عمر فرمان داد مؤذن همان جمله را در اذان صبح بگويد .\r\nزرقانى در شرح موطاء گويد : دارقطنى در سنن خود از طريق وكيع كه او نيز در كتابش از عمرى و او از نافع عمر و او از فرزند عمر و او از پدرش آورده است كه چون مؤذن در اذان صبح گفت : « حى على الفلاح » ، عمر گفت : الصلاه خير من النوم ، الصلاه خير من النوم .\r\nاز محمد بن خالد بن عبد الله واسطى روايت شده كه پيامبر با مردم در مورد چگونگى خبر دادن به مردم براى نماز مشورت كرد ، عده‌اى « بوق » را پيشنهاد كردند ولى پيامبر به خاطر يهوديان نپذيرفت ؛ گروهى « ناقوس » را پيشنهاد كردند باز پيامبر به خاطر مسيحيان قبول نكرد ؛ همان شب مردى از انصار به نام عبد الله بن يزيد صداى اذان را در خواب شنيد و شبانه نزد پيامبر آمد و ماجرا را گفت ، و به دنبال آن پيامبر دستور داد بلال اذان بگويد .\r\nاما راوى اين ماجرا محمد بن خالد بن عبد الله واسطى دروغگوست و نقل حديث از او نارواست . يحيى بن معين به كذاب بودنش تصريح كرده ؛ ابو زرعه او را ضعيف دانسته ، و ابن عدى احاديث وى را نادرست خوانده است . يحيى گويد : او آدم نادرستى است و نبايد به روايت او در باب تشريع اذان توجه كرد . يك بار مردم از خواب عبد الله بن زيد در مورد اذان سخن مىگفتند ، حسين بن على ( ع ) آن را شنيد ، خشمگين شد و گفت : در مورد تعيين اذان ، كه جزء دين به حساب مىآيد ، بر پيامبر وحى نازل شد ، و حال آنكه عده‌اى گمان مىكنند پيامبر از عبد الله بن زيد گرفته است . از پدرم على بن ابى طالب ( ع ) شنيدم كه مىگفت : خداوند فرشته‌اى را بر زمين فرستاد و او پيامبر را به آسمان برد ، فرشته‌اى كه پيش از آن پيامبر او را نديده بود ، آن فرشته اذان گفت و كيفيت آن را به پيامبر آموخت . آنگاه جبرئيل به پيامبر گفت : اى محمد ( ص ) هنگام نماز چنين اذان بگوى .\r\nاماميان جملگى بر اين عقيده‌اند كه اذان از احكامى است كه از طريق وحى الهى مقرر شده است و هيچ ربطى به خوابى كه از آن سخن مىگويند ندارد . نيز آنان اعتقاد دارند ، « حى على خير العمل » جزء اذان است ، و جمله « الصلاة خير من النوم » از اجتهادات عمر خليفه دوم است . در حديث صحيح آمده است كه فرزند عمر ، عبد الله و امامة بن سهل بن حنيف ، چنان كه ابن حزم در « المحلى » گويد ، « حى على خير العمل » را در اذان مىگفته‌اند . شيعيان به سنت نبوى وفادار ماندند ، چرا كه دليلى بر نسخ آن\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nنبود . حسين بن على صاحب فخ [ 47 
  ] نيز در اذان جمله فوق را مىگفت . شيعيان نيز همين سنت را به پيروى از اهل بيت حفظ كرده و ، چنان كه در تمامى امور شيوه ايشان بود ، از ديگران پيروى نكردند .\r\nهدف اين است كه بگوييم در مسائلى كه مقدسى آنها را سبب اعراض مردم از مذهب جعفرى دانسته ، هرگز بدعت نبوده بلكه از مقررات اصيل اسلامى بوده‌اند .\r\nدر بخش مباحث فقهى در مورد مسائل ياد شده و مسائل ديگر بحث خواهيم كرد .\r\nاما در مورد مسائلى كه به گفته مقدسى موجب اعراض مردم از مذاهب ديگر شده ، مجال بحث در اين گفتار نيست .\r\nچگونه مذهب اهل بيت مىتواند بدعت باشد ، در حالى كه اين مذهب پيوند محكمى با كتاب و سنت دارد و نه رأى شخصى در آن دخالت دارد ، و نه قياس . به طور كلى بايد گفت اين مذهب با آنچه كه مخالفانش به آن نسبت مىدهند ، فاصله بسيار دارد ، چنان كه قبلا نيز دلايل اين مدعا را آورديم .\r\n* * * در اينجا بحث پيرامون عوامل تفرقه بين مسلمانان ، كه اختلافات عميقى را بين امت پديد آورد و زلال صفا و پيوند بين مؤمنان را آلوده ساخت ، به پايان مىبريم .\r\nدر اين ميان تعصب ، چنان كه پيش از اين گفتيم ، نيرومندترين عاملى بود كه پيوند اسلامى را گسست و اخوت دينى را تباه كرد .\r\nاكنون ، پس از بررسى پيدايى مذاهب چهارگانه و عوامل انتشارشان ، به بررسى زندگى پيشوايان و بنيادگذاران مذاهب چهارگانه مىپردازيم . در اين جلد از چگونگى رشد و زندگى و شخصيت امام ابو حنيفه سخن مىگوييم ، و در جلد دوم از امام مالك بن انس ، در جلد سوم از امام شافعى ، و در جلد چهارم از امام احمد بن حنبل بحث خواهيم كرد .\r\nاما درباره زندگى و شخصيت امام صادق ، در يك جلد بحث نخواهيم كرد ، بلكه در آغاز هر جلد بخشى از احوال و افكارش را خواهيم آورد ، همان گونه كه در آغاز جلد آورديم .\r\nمن هرگز ادعا نمىكنم كه در اين دائرة المعارف [ جعفرى 
  ] بحث كاملى از زندگى و آثار و افكارش خواهم كرد ، چرا كه تحقيق پيرامون زندگى آن بزرگوار و مناقب و فضايل وى به سادگى امكان‌پذير نيست . مشكل از آنجا برمىخيزد كه پژوهشگر زندگى امام صادق درمىماند كه چگونه و از كجا به تحقيق بپردازد و به\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nكدام بعد از ابعاد شخصيت وى توجه كند كه به آن احاطه و اشراف كامل داشته باشد ؛ به هركجا كه برسد باز خود را در آغاز راه مىبيند نه در پايان راه .\r\nمشكل عدم دستيابى به ابعاد متنوع شخصيت امام ، يا وجود مطالب زايد پيرامون زندگى او ، يا دفاع ما فوق عاطفى از شخصيت رفيع و مرتبه بلند او نيست ، كه مشكل فراتر از اينهاست . گستردگى معارف او ، چندگانگى شخصيت او ، سهم عظيم او در نهضت فكرى اسلام ، جهاد و تلاش پىگيرش در جهت سعادتمندى امت و پيشرفت و تعالى مجتمع اسلامى ، محقق و پژوهنده را از رهيافت كامل به حقيقت شخصيت آن حضرت و رسيدن به غايت مطلوب ناتوان مىسازد . « علم » و « حق » ضامن و پشتوانه ارائه آثار امام است ، چرا كه براى علم ، حكم و رأيى است و براى حق نيز پيروانى . درستى و اخلاص را از خداوند مسئلت مىكنيم ، كه او توفيق دهنده است .\r\n\r\nمنابع و پيوست\r\n\r\n","description":"","footnote":"","page_name":" 354 ","page_number":354},
  {"content":"\r\n\r\n.\r\n\r\n","description":"","footnote":"","page_name":" 355 ","page_number":355},
  {"content":"\r\n\r\n.\r\n\r\n","description":"","footnote":"","page_name":" 356 ","page_number":356},
  {"content":"\r\n\r\n\r\nامام ابو حنيفه\r\n\r\n","description":"","footnote":"","page_name":" 357 ","page_number":357},
  {"content":"\r\n\r\n.\r\n\r\n","description":"","footnote":"","page_name":" 358 ","page_number":358},
  {"content":"\r\n\r\n\r\nمقدمه\r\nدر فصول پيشين از مذاهب فقهى اسلام و علل انتشار و رواج آنها سخن گفته ، و توضيح داديم كه چگونه برخى از آن مذاهب پس از چندى فراموش و متروك شدند و در نهايت براى برادران سنى ما جز چهار مذهب حنفى ، مالكى ، شافعى و حنبلى پايدار نماند .\r\nمذاهب چهارگانه ، بدون اينكه معارضى داشته باشند و يا كوچكترين خطر و مانعى بر سر راه گسترش و رونق آنها پديد آيد ، همچنان به توسعه و استمرار خود ادامه دادند .\r\nاكنون با كمال واقع‌بينى و عدالت و بدون اينكه تعصبى بر له يا عليه نشان دهيم ، به زندگى و شخصيت امامان مذاهب ياد شده مىپردازيم ، چرا كه اگر محقق از پشت عينك تعصب به مسائل نگاه كند ، قطعا به حقيقت نخواهد رسيد و واقعيتها را چنان كه هستند نخواهد ديد .\r\nنخستين كسى كه در اين فصل مورد بحث و بررسى قرار مىگيرد ، امام ابو حنيفه است . اين ترتيب نيز صرفا به خاطر تقدم زمانى ابو حنيفه است نه به خاطر برترى مقام و منزلت او ، و اگر چنين مبنايى ضابطه باشد قطعا كارى است كه ديگران بايد بكنند .\r\nاگر در مورد ابو حنيفه به اطلاعاتى كه از طريق پيروان افراطى و غالى او و يا مخالفان و معاندانش رسيده و در دست است بسنده كنيم ، هرگز كمكى به روشن\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nشدن حقيقت نمىكند و براى نيل به مقصود كافى نيست . بنابراين اگر بخواهيم شخصيت واقعى ابو حنيفه را دريابيم و موقعيتش را در آن عصر و نقشى كه او در مجتمع اسلامى داشته درك كنيم ، لازم است با رجال و شخصيت‌هاى معاصر او همراه شويم و خود را از تعصب و لغزش در دام افراط يا تفريط برهانيم ؛ زيرا ما خواهان كشف حقيقت هستيم و مىخواهيم به دور از موضع‌گيرى له يا عليه از حق پيروى كنيم . روشن است شخصيتى كه فتاوايى صادر كرده و مسلمانان زيادى از آراء و اقوال او پيروى كرده و مذهب او را برگزيده‌اند ، در خور توجه و اهميت فراوان است ، و جا دارد كه درباره او با واقع‌بينى تمام بحث و گفت‌وگو كنيم .\r\n\r\nامام ابو حنيفه\r\nنعمان بن ثابت بن زوطى بن ماه ، در سال 80 ه . زاده شد و در سال 150 ه . در بغداد درگذشته است .\r\nنياى او « زوطى » از اهل كابل بود ، برخى نيز گفته‌اند كه از مردم شهر نسا يا اهل بابل بود . هنگام فتح ايران به دست عرب ، خانواده زوطى اسير گشته و يكى از افراد قبيلهء بنى تيم بن ثعلبه آنها را به بردگى گرفت و آنگاه كه آزاد گرديدند از مواليان همين قبيله شمرده شدند .\r\nدر نسب ابو حنيفه اختلاف نظر است . طرفداران متعصب او بردگى نيايش را انكار مىكنند و اساسا ابو حنيفه را از نژاد خالص عرب مىدانند . عده‌اى او را ايرانى مىدانند اما بردگى خانوادگيش را منكر مىشوند . درست اين است كه او ايرانى و مولى بنى تيم است و در كوفه زاده شده و در همانجا رشد يافته است .\r\nدر محل تولد ابو حنيفه نيز اختلاف است . علت اين اختلاف نظر ابهام در زندگى پدرش مىباشد . بعضى گفته‌اند او در ترمذ متولد شده ؛ برخى نيز گفته‌اند در نسا ؛ برخى گفته‌اند در انبار يا كوفه زاده شده است . از زندگى پدرش ثابت و مدت عمر او و اينكه ابو حنيفه چند سال با پدر زيسته اطلاعى نداريم .\r\nآرى از ابو حنيفه روايت شده كه گفت : در سال 96 ه . يا 99 ه . با پدرم به حج رفتم ، در آن سال نوزده سال داشتم . چون وارد مسجد الحرام شدم حلقه درسى ديدم ، از پدرم پرسيدم اين حلقه درس كيست ؟ ، گفت : درس عبد الله بن حارث است . . .\r\nاين روايت درست نمىنمايد ، چرا كه عبد الله بن حارث در سال 85 ه . در\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nمصر درگذشته است . پس از اين در اين مورد صحبت خواهيم كرد .\r\nبه هر حال اطلاع چندانى از پدر ابو حنيفه و زندگيش نداريم ، و نمىدانيم كه آيا مسلمان متولد شده يا پس از گشوده شدن سرزمينش به دست اعراب اسلام آورده و پدرش به بردگى گرفته شده است ؟\r\nگويند جدش زوطى در روز عيد نوروز فالوده‌اى به امام على ( ع ) هديه نمود ؛ در آن ايام ثابت كودك بوده ، و على دربارهء وى دعا كرده است . اما درباره مادرش اطلاعات تاريخى زيادى در دست نيست ، همين اندازه گفته شده است كه او با مادرش مىزيسته و از او فرمان مىبرده است .\r\n\r\nبا استاد عفيفى و روايت او\r\nاستاد عفيفى وكيل دعاوى شرع در مصر و سر دبير مجله « المحاماة الشرعية » ، داستان بىسندى را در مورد شخصيت مادر ابو حنيفه نقل مىكند . او در مورد پدر ابو حنيفه گويد : او ثابت بن نعمان بن مرزبان بود . اينكه او را ثابت گفته‌اند به دليل استوارى او در عقل و دين و جوانمردى بود . گفته شده است او در جوانى زاهد و پارسا بود . روزى در كنار جوى آبى وضو مىگرفت ، سيبى را در آب ديد آن را برداشت و پس از انجام وضو خورد ، ولى پس از خوردن سيب دهانش خونين گشت .\r\nبا خود گفت شايد از مال حرام خورده‌ام ، و گرنه چرا دهانم خونين شده است . به دنبال سرچشمه جوى روان شد ، و درختى كه سيبش را خورده بود يافت . صاحب درخت را پيدا كرد و داستان را براى او بازگفت و يك درهم به او داد و از او حلاليت طلبيد . چون صاحب سيب پارسايى و استوارى جوان را در ديانت ديد گفت :\r\nنه تنها به درهمى راضى نخواهم شد ، بلكه هزار درهم و به بيش از آن نيز راضى نخواهم شد .\r\nثابت گفت : پس به چه راضى خواهى گشت ؟ مرد گفت : دخترى دارم كه كور و كر و لال و از پا فلج است ، اگر او را به زنى بگيرى حلالت خواهم كرد ، و گرنه در روز قيامت از تو حساب خواهم خواست . ثابت لحظه‌اى به انديشه فرو رفت ، آنگاه به خود گفت : رنج دنيا آسانتر و گذراست ، اما رنج آخرت شديد و پايدار است . بدين ترتيب تن به ازدواج با آن دختر داد . چون همسرش را ديد بسيار زيبايش يافت ، به ترديد افتاد ، زيرا دختر را زيبا و بينا و شنوا ديد . زن گفت : من همسر تو و دختر فلان هستم . ثابت گفت : ترا بر خلاف توصيف پدرت مىبينم . زن گفت : آرى ،\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nچون هرگز در عمرم پاى به بيرون خانه نگذاشته‌ام ، هرگز به بيگانه نگاه نكرده‌ام و هرگز بيگانه و نامحرم صدايم را نشنيده و من صدايشان را نشنيده‌ام . چون ثابت حقيقت ماجرا را دريافت گفت : سپاس خداى را كه اندوه را از ما زدود ، خداوند ما بسيار آمرزنده و بخشاينده است .\r\nاين داستانى است كه استاد عفيفى ، وكيل دعاوى شرع ، نقل مىكند و توجه ندارد كه نسل با فرهنگ قرن بيستم از آن انتقاد كرده و به آن خرده خواهند گرفت .\r\nعفيفى در ادامهء داستان مىگويد : محال است روزگار چون ثابت و همسرش بپرورد ، و لذا شگفت نيست كه از آن دو فرزندى پديد آيد كه به صورت انسان و به سيرت فرشته باشد ، و خداوند دينش را به وسيله او پايدار گرداند ، و مذهبش را در عالم رواج دهد ، و دانشش را در آباديها گسترش دهد . سپس مىگويد : از اين پدر پارساى زاهد ، و مادر پاكدامن ، امام اعظم ابو حنيفه نعمان به سال 80 ه . ، در روزگار امويان و در خلافت عبد الملك بن مروان ، در شهر كوفه زاده شد .\r\nپس از آن مىگويد : اسم او نعمان منقول از اسم جنس است ، برخى گفته‌اند به معناى خون است ، برخى گفته‌اند به معناى روح است . و اين از حسن اتفاق است ، چرا كه ابو حنيفه روح فقه و ستون آن است و به وسيله او فقه پديد آمد و نظام يافت .\r\nاز استاد عفيفى مىپرسيم به چه انگيزه‌اى اين افسانه را در مقدمه كتابش « حياة الامام ابو حنيفه » آورده ، آيا اين كار براى دفاع از امام است تا برترى او و پدر و مادرش به رخ كشيده شود ؟ آيا راه ديگرى براى اثبات برترى و فضايل ابو حنيفه نبود كه از قصه‌اى كه پيرزنان در شبهاى زمستان مىگويند كمك گرفته شود ؟ اى كاش عفيفى اين قصه را رها مىكرد ، چرا كه او مردى با فرهنگ و روشنفكر و وكيل دادگسترى است ، و على القاعده چنين آدمى بايد داراى انديشه‌اى نيرومند و فكرى گسترده باشد تا بتواند به اعماق عقلانى قوانين راه پيدا كند .\r\nباز از استاد عفيفى مىپرسيم ، اگر در گفت و گوى صاحب سيب و ثابت حضور مىداشت و آن دو از او قضاوت مىخواستند ، آيا به گناهكار بودن ثابت حكم مىكرد و او را ملزم مىساخت كه به هر صورت از صاحب سيب رضايت بگيرد ؟ آيا ايشان مىتوانست احساس ثابت را مبنى بر اينكه به دليل حرام‌خوارى دهانش خونين شده تأييد كند ؟ در اين صورت اين پديده از نظر پزشكى و بيولوژيكى چگونه قابل توجيه است ؟\r\nمن پاسخى براى اين پرسش ندارم ، شايد استاد محب الدين ، كه بر كتاب\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nمقدمه نگاشته و آن را به خوانندگان معرفى كرده ، پاسخى داشته باشد .\r\n\r\nمناقب ابو حنيفه\r\nشايد مهمترين مشكلى كه فرا راه بحث ما دربارهء زندگى ابو حنيفه قرار دارد ، مشكل مناقب اوست ، چرا كه اين مناقب از حد خود بسيار افزون شده است . قطعا نمىتوانيم تحقيق و بررسى درستى از زندگى ابو حنيفه بكنيم ، مگر اينكه از مبحث مناقب او فارغ شويم . آثارى كه در مناقب ابو حنيفه پديد آمده ، راه تحقيق را بر هر محققى مىبندد و از حصول به هدف بازمىدارد ، زيرا اين آثار در ستايش ابو حنيفه افراط كرده ، و در توصيف او به غلو گراييده ، و به اخبار و داستانهايى تكيه شده كه درستى و صحت آنها بسيار بعيد است . البته ما در اينجا قصد آن نداريم به تمامى آنچه در اين زمينه گفته شده اشاره كنيم ، بلكه فقط از آن اخبارى كه به مثابهء بشارت ظهور ابو حنيفه بوده سخن مىگوييم و نيز به راه و شيوه تحقق رهبرى و پيشوايى او مىپردازيم .\r\nچگونه شايستگى كسى براى رهبرى و اطاعت مردم از او احراز مىگردد ؟\r\nاصحاب مناقب چنين گفته‌اند كه سزاوار است هر مقلدى از حال امام و مرجع تقليدش آگاه باشد ، و اين حاصل نمىشود مگر اينكه از سيما و فضايل و مناقب و روشها و صحت گفتارش آگاه گردد . اين است كه مقلد مجبور مىشود از اسم و كنيه و نژاد و روزگار و شهر پيشواى خود با خبر گردد و آنگاه از شاگردان و ياران او مطلع شود .\r\nبا توجه به اين حقيقت است كه عالمان هر مذهبى در مناقب و فضايل پيشواى خود آثارى پديد آورده‌اند . حنفيان نيز در مناقب ابو حنيفه تأليفاتى عرضه كرده‌اند كه مىتوان به برخى از آنها اشاره كرد : « عقود المرجان فى مناقب ابى حنيفه النعمان » ، و گزيده آن « قلائد عقود الدرر و العقيان » ، تأليف ابو جعفر طحاوى ؛ « مناقب ابى حنيفه » ، تأليف موفق الدين بن احمد مكى خوارزمى ( د 567 ه . ) ، اين كتاب در چهل باب تنظيم شده است ؛ « البستان فى مناقب النعمان » ، تأليف شيخ محى الدين عبد القادر ابن ابى الوفا ؛ « شقايق النعمان فى مناقب النعمان » ، تأليف زمخشرى ( د 538 ه . ) ؛ « مناقب ابى حنيفه » ، تأليف محمد بن كردرى معروف به بزّار ( د 782 ه . ) كه اين كتاب به تركى نيز ترجمه شده است .\r\nالبته مناقب ابو حنيفه افزون بر آثار مستقل ، در كتب متعدد بسيار آمده ، كه به\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nاقتضاى سليقه‌هاى نويسندگان و اغراضشان انعكاس يافته است .\r\nدكتر احمد امين مىگويد : تعصب مذهبى ، عدّه‌اى از پيروان مذاهب را وادار كرده است كه احاديث و اخبارى براى برتر نشان دادن مقام امامشان جعل كنند . به همين دليل است كه احاديثى مبنى بر بشارت پيامبر بر ظهور امامان مذاهب نقل شده است . مثلا درباره ابو حنيفه حديثى نقل شده كه پيامبر درباره اهل عراق گفت :\r\n« خداوند گنجينه‌هاى دانش خود را در ميان آنان قرار داده است » . يا از قول پيامبر نقل شده است كه : « در ميان امتم مردى خواهد بود كه او را نعمان بن ثابت گويند ، كنيه او ابو حنيفه است ، خداوند به دست او سنت مرا در اسلام احياء خواهد كرد » . . .\r\nحتى كار به آنجا رسيد كه عده‌اى گمان كردند بشارت ظهور ابو حنيفه در تورات نيز آمده است .\r\nبرخى از شافعيان درباره شافعى و مالكيان درباره مالك نيز چنين ادعاهايى كرده‌اند ، و از تمسك به چنين ادعاها بىنياز نبوده‌اند .\r\nاين است كه كار بر محققان تاريخ امامان مذاهب دشوار است و آنان در شناخت درست زندگى اين پيشوايان با مشكلاتى روبرو خواهند شد ، زيرا هر نسلى كه پديد آمده مطالبى در فضايل امام خود بر مطالب گذشته افزوده است .\r\nاحمد بن صلب بن مفلس ، اخبارى را در مناقب ابو حنيفه جعل كرده و مدعى شده كه آنها را از بشر بن حارث ، يحيى بن معين و ابن مدينى روايت كرده است . [ 1 
  ]\r\nبدين جهت ضرور مىنمايد دربارهء برخى از مناقبى كه درست مىنمايند و صحت آنها در نظر برخى قطعى شمرده شده و در مقام مدح و ثنا بمثابه اسناد استوار از آنها استفاده مىشود ، تحقيق و بررسى صورت گيرد .\r\nاكنون در برابر خوانندگان مهمترين مناقب ابو حنيفه را ، از نظر درستى و نادرستى آنها ، صادقانه به بحث مىگذاريم ، چرا كه علم از حقيقت پرده برمىدارد و تحقيق حلال مشكلات است . هدف ما در اين تحقيق پيراستن چهره ابو حنيفه از غلو و انعكاس چهره واقعى اوست و بس .\r\n\r\nبشارتهايى در باب ابو حنيفه\r\nحنفيان در كتب خود احاديثى را از پيامبر آورده‌اند كه با ذكر نام و كنيه ابو حنيفه به ظهورش بشارت داده است ، كه به چند نمونه اشاره مىشود :\r\n\r\n","description":"","footnote":"","page_name":" 364 ","page_number":364},
  {"content":"\r\n\r\n1 - در امت من مردى است كه او را ابو حنيفه گويند و او چراغ امتم است .\r\n2 - در امت من مردى است كه اسمش نعمان و كنيه او ابو حنيفه است .\r\n3 - در امت من مردى است كه او را نعمان بن ثابت گويند و كنيه‌اش ابو حنيفه است و خداوند به وسيله او سنت مرا زنده خواهد كرد .\r\nاين گونه احاديث كه از قول رسول خدا نقل شده ، براستى ما را دچار شگفتى مىكند . آيا اين سخنان را ، به بهانه اينكه عقل والاتر از آن است كه اين ادعاها را كه باطل بودنشان به خودى خود آشكار است به بحث بگذارد ، ناديده بگيريم و يا اينكه زمانى را صرف بحث در اين سخنان بكنيم و از سر حق طلبى به نقد و بررسى آنها بپردازيم ؟\r\nآرى ، بحث در اين باب بهتر است ، چرا كه اين احاديث را در كتب معتبر حنفيان مىبينيم ، و بسيارى از عالمان حنفى به استناد اين احاديث برترى انحصارى مذهب خود را براى پيروانشان ثابت مىكنند ، هر چند عالمان برجسته حنفى آن احاديث را تكذيب مىكنند .\r\nبنابراين لازم است كه به اختصار در باب منابع احاديث ياد شده و سلسله راويان آنها تحقيق و تفحص كنيم .\r\n\r\nحديث سراج و احياء دين\r\nاين حديث را حنفيان درست شمرده و آن را سندى بر برترى ابو حنيفه بر ديگران دانسته‌اند . ما اكنون به سلسله سند اين حديث نظر مىكنيم ، و البته به برخى از راويان اشارتى گذرا كرده و از ديگران صرفنظر خواهيم كرد . سلسله حديث از محمد بن سعيد بورقى آغاز مىشود و به ابو هريره پايان مىگيرد . اما نگاهى به احوال محمد بن سعيد مىافكنيم تا صلاحيت او براى نقل حديث آشكار گردد .\r\nابن حجر گويد : محمد بن سعيد بورقى يكى از حديث‌سازانى است كه سخنان نادرستى را به راويان موثق نسبت داده است . دهشتناكترين حديثى كه او جعل كرده روايتى است كه از بعضى از مشايخ خود نقل كرده و آنها نيز از فضل بن موسى و او از محمد بن عمر و او از ابو سلمه و او از ابو هريره روايت كرده و آن اين است كه پيامبر فرمود : « در امت من فردى خواهد بود كه او را ابو حنيفه گويند و او چراغ امت من است » . در روايت ديگرى اين جمله افزوده شده : « پس از اين در امت من مردى خواهد آمد كه او را محمد بن ادريس ( يعنى شافعى ) گويند ، فتنه او در امت من\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nزيانبارتر از فتنه شيطان است . » [ 3 
  ]\r\nحمزهء سهمى گويد : محمد بن سعيد كه بسيار دروغ مىگفت ، در سرزمين خراسان اين سخن كه « پس از اين در ميان امت من مردى خواهد آمد كه او را نعمان گويند و او چراغ امت من است » را تبليغ مىكرد و آنگاه در عراق نيز همين حديث را رواج داد و اين جمله را كه : « بعد از اين كسى در امت من خواهد آمد كه او را محمد بن ادريس گويند و فتنه او از فتنه شيطان بيشتر است » ، بر آن افزود . حاكم گويد : احاديث محمد بن سعيد چندان قابل توجه نيست .\r\nملا على قارى ، كه از عالمان بزرگ حنفى است و كتابى در مناقب ابو حنيفه دارد ، مىگويد : برخى در مدح ابو حنيفه مطالب نادرستى روايت مىكنند ، كه يكى از آنها حديث « سراج » است كه جعلى است .\r\nاز سوى ديگر حديث محى الدين : « پس از اين كسى خواهد آمد كه او را نعمان بن ثابت گويند ، كنيه‌اش ابو حنيفه است ، و دين خداوند و سنت من به وسيله او زنده خواهد شد » ، نيز مرفوع است .\r\nموفق الدين كوشيده است تا اين حديث را درست و صحيح بنمايد ، اما توفيق نيافته است . راوى اين حديث يحيى بن سليمان است كه او از ابراهيم بن احمد خزاعى و او از ابو هدبه ابراهيم بن هدبه و او از انس بن مالك به صورت مرفوع نقل كرده است .\r\nدر اينجا لازم نيست كه به تمامى رجال اين حديث بپردازيم ، فقط به ابراهيم بن هدبه كه از انس بن مالك حديث نقل كرده اشاره مىكنيم .\r\nخطيب در تاريخ خود گويد : ابراهيم بن هدبه از انس مطالب نادرستى روايت كرده است . ابو حاتم و ديگران گويند : او آدمى دروغگو و خبيث بوده است . ابن حبان گويد : ابراهيم از فريبكاران بوده و اصولا حديث نمىشناخته است . [ 3 
  ]\r\nبشر بن عمر مىگويد در همسايگى ما جشن عروسى بود ، ابو هدبه نيز در آن جشن شركت كرد ، وى در آنجا چنان خورد و نوشيد كه مست گرديد و در حال مستى اين شعر را برخواند :\r\nشپش جامه‌هايم را در ربود اما من برايش به رقص پرداختم على بن ثابت گويد : ابو هدبه از خر من دروغگوتر است . . . كلام او دربارهء فسق و بىمبالاتى ابو هدبه است . او در كوچه‌ها و خيابانها گدايى مىكرد . با اينكه وى در سدهء سوّم هجرى مىزيست ، چگونه از انس بن مالك روايت كرده است ؟ ترديدى\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nنيست كه دروغ گفته است . بنابراين اين حديث جعلى منسوب به پيامبر به اقتضاى اهداف متغيرى كه جعل‌كننده داشته كم و زياد شده است . به همين دليل او در آغاز فقط كنيه را آورده ، اما اين كار مشكلى را حل نمىكرد ، چرا كه بسيارى از عالمان كنيه ابو حنيفه داشته‌اند ، و لذا براى بيرون آمدن از اين مشكل و تعيين فرد معينى از ابو حنيفه‌هاى بنامى كه در آن عصر و روزگاران بعدى بوده‌اند ، ناگزير اسم نعمان بن ثابت را افزوده است .\r\nسيوطى هنگام ياد از اين نوع احاديث گويد : حديث « ابو حنيفه سراج امتى » را مأمون بن احمد سلمى و احمد بن محمد جويبارى جعل كرده‌اند ، و آن دو نيز از حديث‌سازانند . [ 4 
  ]\r\nحنفيان اين احاديث را از طرق مختلف روايت كرده‌اند ، اما محورهاى اصلى راويان عبارتند از : سعيد بورقى ، مأمون بن احمد هروى ، احمد بن محمد جويبارى ، محمد بن يزيد طرسوسى ، ابان بن ابى عياش ، كه او از انس روايت كرده ، ابراهيم بن هدبه راوى حديث « محى السنة » . اين افراد جملگى به دروغگويى و جعل حديث شهرت دارند .\r\nاما مأمون بن احمد سلمى هروى ، او راوى حديث « يكون فى امتى رجل يقال له النعمان . . . » است . ابو نعيم در مقدمه كتاب « المستخرج على صحيح مسلم » گويد :\r\nمأمون سلمى از اهل هرات ، شخصى بود خبيث و حديث ساز و روايات جعلى خود را به ثقات اهل حديث مانند هشام بن عمار و دحيم منسوب مىكرد . يكى از احاديث برساخته او حديث « سيكون فى امتى رجل يقال له النعمان . . . » است كه از احمد جويبارى كذّاب نقل كرده و او از عبد الله بن معدان ازدى و او به صورت مرفوع از انس روايت كرده است . ابو نعيم مىگويد : كسى چون مأمون از جانب خدا و رسول و مسلمانان مستوجب لعنت است . حاكم پس از ذكر حديث ياد شده از طريق مأمون گويد : هر كس كه از كمترين آگاهى برخوردار باشد ، در خواهد يافت كه اين گونه احاديث ساختگى است و به رسول خدا نسبت دروغ داده شده است .\r\nو اما محمد بن يزيد نيز از حديث‌سازان بود . او اين حديث را از سليمان قيس و او از ابو معلى بن مهاجر و او از ابان و او از انس روايت كرده است . ابن حجر گويد :\r\nسليمان بن قيس و ابو معلى دو شخصيت مجهول و ناشناخته در سلسله راويانند . [ 5 
  ]\r\nو اما ابان بن ابى عياش بصرى مولى عبد القيس ، كه راوى حديث از انس است . يحيى بن معين و عبد الرحمن بن مهدى از ابان حديثى نقل نكرده‌اند . فلاس\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nگويد : احاديث ابان فراموش و متروك واقع شده‌اند . احمد بن حنبل گويد : از احاديث ابان چيزى ننويسيد ، و مردم نيز احاديثش را فراموش كرده‌اند . ابو عوانه گويد :\r\nدرست نمىدانم حديثى از ابان نقل كنم . برخى صريحا او را دروغگو دانسته‌اند . ابن حبان مىگويد : ابان از انس احاديثى شنيده و با حسن بصرى همنشين بوده است ، ولى سخنانى كه حسن بصرى از انس شنيده و نقل مىكرد ، او آن سخنان را از قول پيامبر روايت مىكرد . احتمالا ابان بيش از هزار و پانصد حديث از انس نقل كرده باشد .\r\nجوزجانى گويد : ابان در نقل حديث بىاعتبار است . شعبه گويد : اگر از بول خرم بنوشم بهتر است كه بگويم « ابان مرا حديث گفت » . مرّه گويد : اگر مرا به عنوان زناكار تازيانه زنند بهتر است از اينكه از ابان روايت كنم . هم او گويد : درست نيست در برابر ابان سكوت اختيار شود ، چرا كه او بر رسول خدا دروغ بسته است . [ 6 
  ] از ابراهيم و بورقى نيز پيش از اين ياد شده است .\r\nاما جويبارى كسى است كه ذهبى در الميزان ، ابن حجر در لسان الميزان ، سيوطى و خطيب بغدادى و ديگران در آثارشان او را دروغگو شمرده‌اند .\r\nما بر آن نيستيم كه تمامى اقوال ادعايى دربارهء بشارت به ظهور ابو حنيفه را ، كه شيفتگان ابو حنيفه و غلوگران درباره شخصيت او به آنها توسل جسته‌اند ، در اينجا بياوريم ، بلكه به همين اندازه كه ذكر شد بسنده مىكنيم . هدف ما از پرداختن به اين امور چيزى جز روشن شدن حقيقت و خدمت به علم نيست ، چرا كه در اغلب آثار حنفيان اين نوع ادّعاها مستندترين دليل بر لزوم پيروى انحصارى از ابو حنيفه دانسته شده‌اند . هر چند كه اكثر نوشته‌هاى معتدل در مناقب ابو حنيفه مانند سيوطى در « تبييض الصحيفة » ، ابن حجر در « خيرات الحسان » [ 7 
  ] ، ملا على قارى و ذهبى در « مناقب ابو حنيفه » احاديث مورد اشاره را به دليل عدم اعتماد به آنها نياورده‌اند .\r\nدر عين حال سيوطى راه ديگرى براى اثبات بشارت پيامبر بر آمدن ابو حنيفه برگزيده است . او اين حديث نبوى را « اگر دانش در آسمانها باشد ، ايرانيان آن را به دست خواهند آورد » ، كه ابو نعيم در حلية الاولياء از طريق ابو هريره نقل كرده ، درباره ابو حنيفه مىداند ؛ و حال آنكه اين ادعا درست نمىنمايد ، چرا كه از صدر اسلام تا كنون همواره عالمان بسيارى از ايرانيان بوده‌اند كه از مصاديق اين سخن كلى شمرده مىشوند ، چگونه مىتوان اثبات كرد كه سخن پيامبر اختصاص به ابو حنيفه داشته است ؟ اين ادعا جز وهم و گمان چيزى نيست .\r\nبه هر حال اين احاديث جعلى ره‌آورد روزگاران تعصب و رقابت و تنش بين\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nمذاهب است .\r\n\r\nحديث « پناهگاه غمگينان »\r\nالموفق به سند خود از محمد حارثى كه سلسله سندش به ابو البخترى مىرسد آورده است كه او گفت : ابو حنيفه بر جعفر بن محمد الصادق وارد شد ، چون جعفر بر او نگريست گفت : گويا تو روزگارى سنت جدّم را پس از ويرانى و تباهى احيا خواهى كرد ، تو فريادرس هر دردمند و پناهگاه هر غمگينى خواهى بود .\r\nچنان كه ديده مىشود سلسله سند اين روايت به ابو البخترى مىرسد . ما در اينجا بدون اينكه تمامى رجال اين حديث را مورد مناقشه و بحث قرار دهيم ، فقط احوال ابو البخترى را بررسى مىكنيم كه ادعا كرده اين سخن را از امام صادق شنيده است ، و اگر اين ادعا را مورد اعتماد و اعتبار يافتيم قطعا به آن گردن خواهيم نهاد ، چرا كه با حق عنادى نداريم .\r\n\r\nابو البخترى كيست ؟\r\nابو البخترى ، وهب بن وهب قرشى قاضى بغداد . او كسى است كه معافى درباره او گفته است :\r\nواى و عذاب بر ابو البخترى در روز محشر كه براى پس دادن حساب مردم بيايد چرا كه داراى گفتارى ناروا بود و در ميان مردم آشكارا بر جعفر دروغ بست .\r\nابن عماد حنبلى در كتاب شذرات الذهب در حوادث سال 200 ه . ، سال درگذشت ابو البخترى ، درباره او گويد : وى از هشام بن عروه و ديگران روايت كرده و متهم به دروغگويى است .\r\nابن قتيبه در المعارف او را در حديث ضعيف و در المغنى او را دروغگو خوانده است . يحيى بن معين گويد : ابو البخترى پول گرفت و شبانه حديث جعل كرد .\r\nو نيز گويد : ابو البخترى قاضى ، بر رسول خدا دروغ مىبست . بازهم او گويد :\r\nابو البخترى كذّاب و خبيث و دشمن خدا بوده است .\r\nعثمان بن ابى شيبه گويد : وهب بن وهب همان دجال است و در روز قيامت مىبيند كه او به صورت دجال محشور شده است . چون عبد الرحمن بن مهدى خبر\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nدرگذشت او را شنيد گفت : خداى را سپاس كه مسلمانان از دست او راحت شدند .\r\nابن خلكان گويد : ابو البخترى متروك الحديث ، و مشهور به جعل حديث بوده و احمد به دروغگويى او تصريح كرده است .\r\nخطيب روايت كرده كه ابو البخترى در روزگارى كه قاضى بود بر هارون الرشيد وارد گشت ، و هارون در حال كبوتربازى بود . هارون گفت : آيا درباره پرواز دادن كبوتر حديثى به ياد دارى ؟ او گفت : من از هشام روايت مىكنم و او از عروه و او از پدرش و او از عايشه روايت مىكند كه پيامبر كبوتر پرواز مىداد . [ 8 
  ]\r\nابن عدى اشاره به احاديث جعلى ابو البخترى مىكند و آنگاه مىگويد : او از دروغگويان و حديث‌سازان بود ، و با گستاخى تمام به دروغ سلسله سند را نيز جعل مىكرد و به اين ترتيب احاديث را به راويان موثق نسبت مىداد . [ 9 
  ]\r\nاين بود احوال ابو البخترى راوى مناقب ابو حنيفه كه خوارزمى آنها را در مناقب ابو حنيفه آورده است .\r\nبد نيست در اينجا داستانى از قاضى القضاة ابو البخترى نقل شود تا صلاحيتش در امر قضا نيز روشن شود . هارون الرشيد به يحيى بن عبد الله بن حسن بن حسن بن على بن ابى طالب نوشته‌اى داد كه در امان است ، اما پس از آن تصميم گرفت آن را ناديده گيرد . از محمد بن حسن شيبانى در اين مورد سؤال كرد ، او گفت : اين امان درست ، و كشتن يحيى حرام است . آنگاه خليفه نامه‌اى به حسن بن زياد نوشت و از او پرسيد ، او نيز هر چند با صدايى ضعيف گفت : يحيى در امان است . در اين ميان قاضى ابو البخترى وارد بر خليفه شد و بدون اينكه سؤالى از حقيقت ماجرا بكند ، كاردى بيرون آورد و امان‌نامه را پاره كرد و گفت : اين امان‌نامه باطل و بىارزش است و خون يحيى بر گردن من . [ 10 
  ]\r\nابو البخترى به خاطر ارتكاب چنين جنايتى و به دليل كشتن يكى از نوادگان رسول الله در دستگاه خلافت ارتقاء درجه يافت ، و گام بلندى در جهت پيشرفت برداشت . هارون هنگام صدور فتواى ياد شده ابو البخترى گفت : تو قاضى القضاتى و از ديگران در اين باب داناترى ، آنگاه يك ميليون و ششصد هزار درهم به وى جايزه داد .\r\nپس از اين حادثه بود كه او از حوزهء قضاوت عادى و ساده به مقام قاضى القضاتى برگزيده شد و به عاليترين مقام قضايى منسوب شد و تمامى امور در دست او قرار گرفت . از بد اقبالى امت اسلام يكى همين بود كه قاضيانى بر آنان گمارده شدند كه نه از خدا بيم داشتند و نه به قيامت اعتقادى . به راستى به آدمى اين چنين و با اين\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nعملكرد چگونه مىتوان اعتماد كرد و گفتارش را تأييد كرد ؟\r\nسويد بن عمرو بن زبير در ابياتى او را چنين وصف كرده است :\r\nچون ابن وهب براى ما از پيامبر حديث مىگفت هم ديانت را و هم پارسايى را تباه مىكرد احاديث او به تمامى دروغ و تهمت بود اف بر وهب و رواياتش و آنچه گرد آورده است [ 11 
  ]\r\n\r\nغلو دربارهء ابو حنيفه\r\nبرخى از مؤلفانى كه در مناقب ابو حنيفه كتاب نوشته‌اند ، به گزافه‌گويى دچار شده و از اعتدال در گفتار گذشتگان و به مستند بودن آراء خود توجه نكرده‌اند ، و لذا هر چه خواسته‌اند گفته و يا ساخته‌اند . آنان مدح و ثناى ابو حنيفه را به نهايت رسانده ، و مسائل مختلفى را در مناقب و فضايل او آورده‌اند ، تا آنجا كه تأليفات مستقلى در اين باب پديد آورده‌اند . در اينجا گزيده‌اى از اين ادعاهاى دروغين را آورده و تفصيل بيشتر را در جاى ديگرى خواهيم آورد يكى از اين داستانهاى ظريف در باب كرامات ابو حنيفه ، داستان مردى مادّى مسلك است كه در روزگار عباسيان به بغداد آمد تا با علماى اسلام مناظره كند ، ولى جملگى آنان از بحث با آن فرد ناتوان شدند و كسى در آن ميان نماند جز حماد بن ابى سليمان و شاگردش ابو حنيفه . اين افسانه به صورتهاى مختلف نقل شده است .\r\nيكى از آن نقلها اين است : مردى مادّى مذهب از روم آمد و با عالمان اسلام به بحث و مناظره نشست ، اما جملگى زبان در كام كشيدند . جز حماد و كسى نتوانست طرف را مجاب كند . امام ابو حنيفه در آن ايام كودكى بود ، همراه استادش حماد . حماد از اينكه فرد دهرى عالمان را قانع كند بيمناك شد ، چرا كه اسلام لطمه مىديد . او در اين ارتباط خوابى ديد كه نيازى به نقل آن نيست . [ 12 
  ]\r\nابو حنيفه همراه استادش به مسجد جامع رفت . شخص مادّى بر فراز منبر نشست و براى بحث هماورد طلبيد . ابو حنيفه كه كودكى بود به پاسخگويى برخاست ، اما مرد مادّى او را تحقير كرد . ابو حنيفه گفت : ظاهر را واگذار سخنت را بگو . آن مرد از گستاخى كودك در شگفت شد ، و سؤالاتى را مطرح كرد كه ابو حنيفه به همهء آنها پاسخ گفت . پس از آن ابو حنيفه گفت : تا كنون تو بر منبر بودى و من در زمين ، تو مىپرسيدى من پاسخ مىگفتم ، ولى اكنون تو فرود آى تا من بر\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nجاى تو بنشينم . چون آن مرد فرود آمد و ابو حنيفه بر منبر نشست گفت : اگر مادّى مسلكى چون تو بر منبر بنشيند ، چنين پايينش مىآورم و اگر يكتاپرستى چون من پايين باشد ، چنين بالايش مىكشم .  كُل يَوْم هُوَ فِي شَأْن  « 1 »  فرد دهرى مبهوت ماند ، و به دست مردم كشته شد .\r\nتدوين كنندگان مناقب ابو حنيفه كه اين داستان را نقل كرده و وقوع آن را در بغداد دانسته‌اند ، توجه نكرده‌اند كه بغداد در سال 145 ه . در روزگار منصور شهر شد و در آن اوان عمر ابو حنيفه شصت و پنج سال بوده ، پس چگونه مىتوانست كودكى هفت‌ساله باشد ؟ جملگى اتفاق دارند كه حماد در سال 120 ه . درگذشته است ، يعنى بيست و پنج سال پيش از بناى بغداد . وانگهى ابو حنيفه مدّتى به پارچه‌فروشى اشتغال داشت ، مدتى نيز به فراگيرى علم كلام سرگرم بود ، و پس از آن به حوزهء درس حماد پيوست .\r\nاين افسانه در برخى از كتب آمده و برخى نيز اين جمله را افزوده‌اند كه :\r\nحال امام در كودكى چنين بود ، پس در بزرگسالى چه مىتوانست باشد . [ 13 
  ]\r\nاما خوارزمى اين اسطوره را به گونه‌اى ديگر آورده است . او مىگويد پادشاه روم كسى را با اموال زيادى به بغداد فرستاد و به او گفت در بغداد سه مسأله را از آنان سؤال كن ، اگر پاسخ سؤالات را دادند ، اموال را به آنان ده و گرنه برگردان .\r\nچون مرد رومى به بغداد آمد عالمان را گرد آورد و خود بر منبر نشست و گفت : اگر پاسخ پرسشهايم را داديد ، اموال را به شما خواهم داد ، و گرنه بازخواهم‌گرداند . او سؤالهايش را مطرح كرد ولى عالمان حاضر از دادن پاسخ ناتوان ماندند . ابو حنيفه ، كه در اين زمان كودكى بود و همراه پدر در جلسه حضور داشت ، از پدر اجازه خواست تا پاسخ مرد را بگويد ، اما پدر او را منع كرد . با اين همه ابو حنيفه برخاست و از خليفه اجازه خواست تا جواب گويد و بر منبر نشست . . . اين افسانه چنين نقل شده ، اما طرق نقل مختلف است .\r\nمطلب جالبتر اينكه صاحب كتاب مفتاح السعادة روايت كرده است كه چون ثابت درگذشت ، امام صادق با مادر ابو حنيفه ازدواج كرد . در آن روزگار كه ابو حنيفه كودك بود ، به خانه امام جعفر صادق آمد و در دامنش بزرگ شد و از علوم و تربيت وى بهره گرفت . نويسندهء كتاب مىگويد : اگر اين مطلب ثابت شود ، خود فضيلتى\r\n\r\n","description":"","footnote":" ( 1 ) سوره الرحمن ، آيه 29 . [ خداوند 
  ] هر روز دست‌اندركارى است . ","page_name":" 372 ","page_number":372},
  {"content":"\r\n\r\nاست براى ابو حنيفه . قاضىزاده شريف مخدوم اين مطلب را تأييد كرده و گويد : پس از آنكه پدر ابو حنيفه ثابت درگذشت ، مادر امام به ازدواج امام جعفر صادق درآمد و بدين ترتيب ابو حنيفه به خانه امام صادق رفت و در آنجا تربيت يافت . [ 14 
  ]\r\nراستى چگونه مىتوان اين ادعا را درست پنداشت ، كه ابو حنيفه كودك بوده و در دامن امام صادق تربيت شده ، در حالى كه ابو حنيفه در سال 80 ه . و امام صادق در سال 83 ه . متولد شده است ؟ بنابراين اين مطلب نمىتواند درست باشد . در عين حال اگر مدعيان اصرار بر صحت آن داشته باشند ، فقط خداوند است كه بر همه چيز تواناست . بعيد نيست همان گونه كه جزر و مد در درياها روى مىدهد در عمرها نيز روى دهد ! در مورد ادعاهايى دروغين كه در مناقب ابو حنيفه شده به همين اندازه بسنده مىكنيم ، و فقط به چند نمونه ديگر اشارتى مىكنيم :\r\nادعا شده كه در تورات به آمدن ابو حنيفه بشارت داده شده و خصوصياتش در تورات آمده است . گفته‌اند خداوند به ابو حنيفه ندا داد كه اى ابو حنيفه تمامى گناهان تو و پيروانت را تا روز قيامت بخشيدم . گفته شده پيامبر بر داود نبى غبطه مىخورد ، چرا كه در امت او لقمان حكيم زندگى مىكرد ، خداوند او را به آمدن ابو حنيفه بشارت داد و به ياد آورد كه حكمت او از لقمان بيشتر است . ادعا شده كه خضر پنج سال در حيات ابو حنيفه نزدش درس خواند و پس از آن در گور نيز به آموختن علم نزد ابو حنيفه ادامه داد .\r\nنمونه‌هاى بسيارى از اين دست در مناقب ابو حنيفه نقل شده كه نياز به مناقشه و نقد ندارند . اين بافته‌ها ره‌آورد دوران درگيرى و رقابت تعصب‌آلود در ميان مذاهب است ، دورانى كه هر گروهى بر اساس اهدافى كه داشت مىكوشيد از امام و پيشواى خود شخصيتى برتر بسازد ، و از اين رو كتابهاى زيادى در ستايش تو خالى و مدح دروغين از امامان مذاهب پديد آمد .\r\nدر اين ميان گروهى به قصد پيروزى مذهب حنفى به حديث‌سازى روى آوردند ، كه مىتوان به احمد حمانى ( د 302 ه . ) ، اسد بن عمر بجلى قاضى ( د 190 ه . ) و اباء بن جعفر كذاب معروف اشاره كرد . لازم به يادآورى است كه برخى هنگام نقل حديث از اباء نام او را تحريف كرده به ابان تبديل كرده تا حقيقت شخصيت بدنامش ناشناخته بماند . در مورد ابو حنيفه احاديثى استخراج شد كه بىبنياد بودند . [ 15 
  ] اباء بيش از سيصد حديث جعل كرده اكثر اين احاديث جعلى را حارثى گردآورى و در\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nمسند ابو حنيفه ذكر كرد . افزون بر اينان كسان بسيارى نيز بودند كه از سر تعصب و به دلخواه خود ، و بر خلاف وجدان و حق ، احاديثى در فضيلت و تكوين شخصيت ابو حنيفه ساختند ، كه ؟ ؟ ؟ طرح آنها خوددارى مىكنيم .\r\nدر اينجا فقط ؟ ؟ ؟ يك مطلب با اهميت ديگر اشاره مىكنيم ، و آن اين است كه گفته‌اند ابو حنيفه از ؟ ؟ ؟ از صحابه حديث شنيده و آن احاديث را تدوين كرده و در مسانيدشان آورده‌اند ، كه اكنون به صحت و سقم اين ادعا مىپردازيم .\r\n\r\nآيا ابو حنيفه از صحابه حديث شنيده است ؟\r\nبرخى كوشش بسيار كرده‌اند كه ابو حنيفه را از تابعان ، بلكه بزرگ آنان ، قلمداد كنند . تابعى كسى است كه عصر صحابه را درك كرده و از آنان حديث شنيده است اين مدعيان مىگويند : ابو حنيفه معاصر جمعى از صحابه بوده و حدود پنجاه حديث از آنان نقل كرده است .\r\nالبته اين ادعايى است كه حنفيان مىكنند ، اما عالمان حديث و تاريخ آن را قبول ندارند . حتى شاگردان و پيروان ابو حنيفه نيز ، كه مذهبش را تدوين كرده‌اند ، نتوانسته‌اند چنين ادعايى را ثابت كنند ، و درست و قطع نمىدانند كه او روايتى از صحابه نقل كرده است يا نه . بايد گفت چنين سخنى بر آمده از تعصب و غلو حنفيان است .\r\nدر اينجا به صحابه مورد ادعا و تاريخ وفاتشان اشاره مىكنيم تا بطلان اين ادعا روشن شود 1 - عبد الله بن انيس ابو يحيى جهنى هم پيمان انصار ، كه در عقبه اول و جنگ احد حضور داشته ، سفرى به مصر كرده و در سال 80 ه . يعنى سال تولد ابو حنيفه ، در شام درگذشته است . برخى گفته‌اند كه او در سال 54 ه . در خلافت معاويه درگذشته است . اينكه از ابو حنيفه روايت شده كه : من در سال 80 ه . متولد شده ، در سال 94 ه . عبد الله بن انيس جهنى صحابى پيامبر را ديده و از او حديث نبوى « دوستى چيزى تو را كور و كر مىكند » شنيدم ، بىاساس است .\r\nملا على قارى پس از ذكر اين حديث مىگويد : در ديدار ابو حنيفه با عبد الله بن انيس ترديد است ، چرا كه سيره‌شناسان و تاريخ‌نگاران اتفاق دارند كه عبد الله در سال 54 ه . در مدينه درگذشته است . [ 16 
  ]\r\n2 - عبد الله بن حرث بن جزء زبيدى ابو الحرث . او در فتح مصر شركت\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nداشت ، و در همانجا براى خود خانه‌اى ساخت و در سال 86 ه . درگذشت . وى آخرين صحابى بود كه در مصر درگذشت . آنچه كه از ابو حنيفه روايت شده كه : در سال 96 با پدرم به حج رفتم ، و در مسجد الحرام ديدم كه ابن حرث به تدريس مشغول است ، و از او شنيدم كه گفت من از پيامبر خدا شنيدم كه : هر كس در دين خدا بينديشد ، خداوند مشكلاتش را حل مىكند و از طريقى كه فكرش را نكرده روزى داده مىشود ، نادرست است ؛ چرا كه درگذشت اين صحابى در سال 86 ه . و تولد ابو حنيفه در 80 ه . است ، و سفر نخستين او نيز در سال 96 ه . است ، در اين صورت چگونه ممكن است او عبد الله را ديده و از او حديث شنيده باشد ؟ شيخ قاسم حنفى ، كه يكى از مشايخ حنفى است ، گويد : سند اين حديث دچار قلب و تحريف است و راوياتش جملگى دروغگويند . روزى كه عبد الله در مصر بود ، ابو حنيفه شش‌ساله بود و در اين مدت نيز عبد الله به كوفه سفر نكرد .\r\n3 - جابر بن عبد الله انصارى . او كه صحابى بزرگوارى است در پيمان عقبه حضور داشت ، و در نوزده جنگ شركت كرد . وى در سال 78 ه . ، يعنى دو سال پيش از تولد ابو حنيفه ، درگذشت . بنابراين اين حديث را كه ابو حنيفه از جابر نقل كرده كه گفت رسول خدا فرمود : « هر كس صاحب فرزند نمىگردد ، استغفار بسيار كند و صدقه فراوان بدهد ، و خود جابر نيز داراى نه پسر شد » ، نادرست است و اين روايت اساس و بنيانى ندارد . [ 17 
  ]\r\n4 - عبد الله بن ابى اوفى اسلمى . پدر او نيز صحابى بود و خود او در بيعت رضوان حضور داشت ، و در سال 85 ه . درگذشت . روايتى كه ابو حنيفه از عبد الله نقل كرده كه پيامبر فرمود : « هر كس مسجدى ، و لو به اندازه لانه كبوتر ، بنا نهد خداوند خانه‌اى در بهشت به او خواهد داد » ، نمىتواند درست باشد ، چرا كه اولا در حيات عبد الله ابو حنيفه كودك بوده و شايستگى شنيدن حديث را نداشته ، و ثانيا مىدانيم كه ابو حنيفه پس از سالها به علم و حديث روى آورد .\r\n5 - معقل بن يسار مزنى ، كه يكى از بيعت كنندگان بيعت شجره بوده ؟ ؟ ؟\r\nسال 60 ه . در عهد خلافت ابو حنيفه درگذشته است . پس روايت ابو حنيفه ؟ ؟ ؟\r\nكه گفت از رسول خدا شنيدم كه مىفرمود : « علامت منافق سه چيز است ؟ ؟ ؟\r\nمىگويد ، در وعده تخلف مىكند ، و در امانت خيانت مىكند » نادرست ؟ ؟ ؟\r\nچرا كه معقل دقيقا بيست سال پيش از تولد ابو حنيفه درگذشته است .\r\n6 - واثله بن اسقف بن كعب بن عامر ، كه از بنى ليث بن عبد مناف بود و\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nكينه ابو الأسقع داشته است . او پيش از جنگ تبوك اسلام آورد ، و همراه پيامبر در تبوك شركت كرد و به شام رفت ، و در سال 83 ه . در عهد خلافت عبد الملك در دمشق درگذشت . وى آخرين صحابى بود كه در دمشق وفات يافت . ابو حنيفه از واثله دو حديث روايت كرده است ؛ يكى اينكه : « برادرت را شماتت نكن ، كه خداوند او را عافيت مىدهد و ترا گرفتار خواهد كرد » ؛ و دومى : « چيزى كه تو را به ترديد دچار كند رها ساز و به چيزى كه در تو شك ايجاد نمىكند روى آر » . اين دو حديث را ترمذى به شكل ديگرى از جمعى از صحابه روايت كرده است . اما روايت ابو حنيفه از واثله نمىتواند درست باشد ، چرا كه ابو حنيفه سه‌ساله بود كه واثله در شام درگذشت .\r\n7 - عايشه دختر عجرد ، شخصى است مجهول و ناشناخته . ذهبى و ابن حجر گويند : عايشه از صحابه نبوده و اصولا ناشناخته است . بنابراين روايت ابو حنيفه از عايشه كه : « اكثر لشكريان خدا از ملخ تشكيل شده ، و من نه به خوردنش فرمان مىدهم و نه حرامش مىكنم » نمىتواند درست و مقبول باشد .\r\n8 - سهل بن سعد ساعدى . نام او حزن بود و رسول الله اسم سهل را بر او نهاد .\r\nاو در سال 88 ه . در مدينه درگذشت ؛ او آخرين صحابى مدينه بود . وى هرگز از مدينه به كوفه سفر نكرد ، پس روايت ابو حنيفه از او قابل قبول نيست ، چرا كه او در سال 96 ه . ، يعنى هشت سال پس از درگذشت سهل ، به سفر حج رفت . اين مطلب را بزاز در مناقب ابو حنيفه آورده است .\r\n9 - انس بن مالك بن نضر بن ضمضم بن زيد بن حرام انصارى . او ، كه سنش از صد مىگذشت ، در جنگ بدر شركت داشت و در سال 90 ه . در بصره درگذشت .\r\nوى آخرين صحابى بصره بود . [ 18 
  ]\r\nبه هر حال داستان روايت ابو حنيفه از صحابه ، از سوى گروهى از محدثان چون : ولى عراقى ، ابن حجر ، سخاوى و . . . رد شده است . [ 19 
  ]\r\nمحمد بن شهاب بزاز گويد : جماعتى از محدثان ديدار ابو حنيفه با صحابه را مردود دانسته‌اند ، و شاگردان و پيروان ابو حنيفه نيز آن را تأييد و ثابت كرده‌اند .\r\nپيش از آنكه مبحث مناقب ابو حنيفه را به پايان ببريم ، مفيد مىدانيم كه به جايگاه ابو حنيفه در حديث اشارتى بكنيم ، و روشن كنيم كه آيا پديدآورندگان « صحاح » از او احاديثى استخراج كرده‌اند يا نه .\r\nدوست نداريم كه سخن طولانى شود ، از اين رو به برخى از مسائل اشاره\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nمىكنيم ، تا تصويرى واقع‌بينانه و نزديك به حقيقت عرضه گردد .\r\n\r\nاهتمام ابو حنيفه به روايت\r\nگويند : ابو حنيفه اهل حديث نبوده ، و راه قياس را برگزيده است . اين روش او سبب شد كه به شدت با او و پيروان و شاگردانش مخالفت شود .\r\nمالك بن مغول گويد كه شعبى ، با عنايت به اصحاب رأى ، به من گفت : اگر اينان از اصحاب پيامبر روايت كردند قبول كن ، اما اگر از رأى و نظر خودشان سخن گفتند نايده گير . نيز او گفت : از قياس پروا كنيد ، چرا كه اگر به آن تكيه كرديد حلال ، حرام مىگردد و حرام ، حلال مىشود . [ 20 
  ]\r\nابن خلدون گويد : احاديث منقول از ابو حنيفه به هفده حديث مىرسد . او دليل اين امر را چنين مىداند : به نظر من علت كمبود احاديث ابو حنيفه شرايط سختى بود كه او در نقل حديث قائل بود ، و ضعف روايت حديث ، يقينى است كه گاه بر نفس او چيره مىشده است . [ 21 
  ]\r\nدكتر احمد امين ، پس از نقل عبارت بالا ، مىگويد : هر چند اين جمله كوتاه ، پيچيده و نامفهوم است ، اما ما را به اين نكته توجه مىدهد كه در مورد ابو حنيفه فقط مسئلهء بىاعتنايى به روايت مطرح نبوده ، بلكه حالات درونى و محيط اجتماعى نيز در اين مورد نقش داشته است . [ 22 
  ]\r\nما بعيد مىدانيم كه ابو حنيفه فقط هفده حديث نقل كرده باشد ، و يا او فقط همان هفده حديث را صحيح دانسته باشد .\r\nابو حنيفه كسى بود كه در حوزهء درس عالمان امت اسلام شركت كرده ، به مكه و مدينه سفر كرده ، از محدثان موثق ، همچنين از امامان اهل بيت مانند : امام باقر ، فرزندش صادق ، زيد بن على و عبد الله بن حسن حديث شنيده است .\r\nانكار نمىكنيم كه ابو حنيفه به قياس اعتقاد داشته ، و در روايت سختگير بوده ، و خبرى را نمىپذيرفت مگر اينكه گروهى از گروه ديگر نقل كرده باشند و يا به گفته شاگردانش او خبرى را مقبول مىدانست كه عام بوده و از عموم نيز روايت شده و يا عالمان بلاد به آنها عمل كرده باشند ، اما در عين حال اينها هيچ كدام دليل آن نمىشود كه او فقط هفده حديث را صحيح مىدانسته است .\r\nبا اينكه ابو حنيفه در روايت سختگير بوده اما شاگردانش چنين نبوده‌اند .\r\nابو يوسف در فقه ابو حنيفه روايات زيادى وارد كرد . پس از او محمد بن حسن شيبانى\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nچنين كرد . او با مالك در مدينه ديدار كرد و كتاب موطاء او را نزدش فرا گرفت ، آنگاه به شهر خود بازگشت و مذهب مالك را بر اساس الموطّأ به مذهب حنفى مسأله به مسأله هماهنگ كرد . [ 23 
  ]\r\nبه هر تقدير در مورد مقبوليت روايات ابو حنيفه در ميان محدثان اختلاف نظر است ، برخى روايات او را مقبول مىدانند ، و برخى نيز ، به دليل وجود اشتباهات بسيار در رواياتش ، نامقبول مىشمارند . على بن مدينى از يحيى بن سعيد پرسيد : احاديث ابو حنيفه چگونه است ؟ او گفت : او اهل حديث نبود . [ 24 
  ]\r\nابن عدى در شرح حال اسماعيل بن حماد بن ابى حنيفه گويد كه هر سه ضعيف هستند . بخارى نيز ابو حنيفه را از ضعفاء و متروكين شمرده است .\r\nاما صاحبان صحاح حديثى از ابو حنيفه تخريج نكرده‌اند . آرى در روايت ابو على اسيوطى و مغاربه از نسائى آمده است كه : على بن حجر براى ما حديث گفت ، و او از عيسى كه همان ابن يونس باشد حديث نقل كرد ، و عيسى از نعمان ، و او از عاصم ، و او از ابن عباس كه : « آميزش جنسى با حيوان حد شرعى ندارد » . او لقب نعمان را نقل نكرده تا روشن شود كه آيا او همان ابو حنيفه است يا نه .\r\nترمذى از طريق روايت عبد الحميد حمانى اين جمله را از او تخريج كرده است كه : دروغگوتر از جابر جعفى ، و برتر از عطا نيافتم . اين جمله نيز گفته ابو حنيفه است ، نه حديث . وانگهى اگر واقع‌بينانه نظر كنيم در خواهيم يافت كه اين جمله نيز نمىتواند از ابو حنيفه باشد ، چرا كه جابر از بزرگان تابعين است و كسانى چون سفيان ثورى ، زهير ، شعبه ، وكيع و ديگران او را توثيق كرده‌اند .\r\nدر جامع مسانيد ابو حنيفه آمده است كه زهير گفت : چون جابر بن يزيد بگويد : حديث مىگويم ، و يا بگويد شنيدم ، قبول مىكنم ، زيرا او راستگوترين مردمان است . [ 25 
  ]\r\nعالمان بزرگ امت از جابر روايت كرده‌اند ، و از جمله جابر از مشايخ روايى ابو حنيفه نيز هست ، و او از جابر احاديثى نقل كرده كه شاگردانش آنها را در آثار خود آورده و در اسانيد ابو حنيفه پراكنده است .\r\nابو حنيفه خود نيز جابر را از نظر قدرت حافظه و حفظ حديث ستوده است . او مىگويد : هرگز نشد كه مسأله‌اى از جابر بپرسم مگر اينكه او در پاسخ حديثى در آن مورد نقل نكند . در مورد ذكر پيامبر از او پرسيدم ، او گفت : نافع از ابن عمر روايت كرد كه رسول خدا وردش را در آخر نماز قرار مىداد . [ 26 
  ]\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nبعيد نيست كه روايت منقول از ابو حنيفه در مورد تكذيب جابر و تأييد عطا ، ره‌آورد دوران اختلافات مذهبى و سختگيرى غير عرب به اعراب باشد ، چرا كه جابر عرب بود و عطا غير عرب .\r\nزندگى جابر را در آينده خواهيم آورد .\r\n\r\nابو حنيفه در كشاكش دوستان و دشمنانش\r\nپژوهشگر زندگى ابو حنيفه ناگزير است كه در برابر اخبار و اطلاعات عامى كه در اين باب آمده درنگ كند ، و به اقوال و آرايى كه پيرامون زندگى ابو حنيفه ابراز شده بنگرد . با اين همه به آسانى به هدف و غايت مطلوب نخواهد رسيد ؛ چرا كه به خاطر اخبار مختلف در اين زمينه راه ناهموار ، و آراء متناقض است ، آرايى در اين عرصه وجود دارد كه نمىتوان تأييدشان كرد .\r\nاين وضعيت از يك سو ناشى از تعصب و غلو در شخصيت ابو حنيفه است ، و ابراز شگفتى مبالغه‌آميز در استعدادش ، و از ديگر سو ناشى از خرده‌گيريهايى تلخ و انتقاد شديد عليه او ، و توصيف او به گونه‌اى كه هرگز در خور يك رئيس و پيشواى مذهب و زعيم يك فرقه نيست ، مىباشد .\r\nمحقق و نويسنده در اينجا بين دو دسته قرار مىگيرد : دسته‌اى كه نسبت به ابو حنيفه تعصب مىورزند و درباره‌اش غلو مىكنند ، و اينان دوستان اويند ؛ و دسته‌اى ديگر كه نسبت به او خصومت مىورزند و از او انتقاد مىكنند ، و اينان دشمنان اويند .\r\nدسته اول ابو حنيفه را تا مرتبه پيامبرى بالا مىبرند ، و مىپندارند كه تورات به آمدنش بشارت داده ، و پيامبر اسلام نيز پيش از ولادتش از آمدن او خبر داده ، و او را چراغ امت و احياء كنندهء سنت دانسته ، و اين پيشگويى را پس از قرآن مهمترين معجزه رسول مىدانند ، و معتقدند كه اگر ابو حنيفه نبود مردم هدايت نمىشدند .\r\nشگفت اينكه حتى ابو حنيفه را از پيامبران نيز برتر مىدانند ، چرا كه گويند چون حضرت عيسى بازگردد از ابو حنيفه تقليد مىكند و بر اساس مذهب او حكم مىراند ، و ادعا شده كه خضر نيز احكام شريعت را از او آموخته است .\r\nقاضىزاده گويد : بدان ، از ميان صحابه و تابعين جز ابو حنيفه رهبرى مذهب را به عهده ندارد ، و چون عيسى فرود آيد به مذهب او حكم مىكند . [ 27 
  ]\r\nادعا كرده‌اند كه خداوند ابو حنيفه را به طور ويژه شريعت و كرامت بخشيد .\r\nاز كرامات ابو حنيفه يكى اين است كه خضر تا پنج سال هنگام صبح نزد\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nابو حنيفه مىآمده و احكام شرعى را از او مىآموخته ، و پس از مرگ ابو حنيفه نيز تا بيست و پنج سال در گور از ابو حنيفه احكام ياد مىگرفته است . . .\r\nپس از آنكه خضر تعاليم ابو حنيفه را به كمال مىآموزد ، خداوند به او فرمان مىدهد تا نزد قشيرى برود ، و آموخته‌هايش را به او بياموزد ، و قشيرى نيز از تعاليم خضر هزار كتاب پديد مىآورد ، و آنها را به رود جيحون به امانت مىگذارد تا مسيح بازگردد و بر اساس آن كتب حكم براند ؛ چرا كه هنگام آمدن مسيح از آثار مدون شريعت محمد ( ص ) چيزى باقى نمانده و در اين احوال جيحون امانتش را تحويل مسيح مىدهد ، و آن كتب قشيرى است . [ 28 
  ]\r\nاين مطلبى است كه دربارهء انتساب مسيح به مذهب ابو حنيفه گفته‌اند ، اما به جان خودم سوگند كه اين غلوگران با اين سخنان بيهوده پيشوايشان را بدنام كرده و از حدود بزرگداشت و تجليلش درگذشته‌اند .\r\nاينان با طرح اين مطالب ويژگى فوق بشرى براى ابو حنيفه قائل شده‌اند ، مطالبى از اين دست كه : او در يك مكان هفتاد هزار بار قرآن را ختم كرد ، و يا اينكه در هر ركعت از دو ركعت نماز شبانه‌اش يك بار قرآن را ختم مىكرد ، و يا اينكه چهل سال با وضو نماز عشا و نماز صبح خواند ، و يا اينكه ده سال از خوردن گوشت خوددارى كرد ، چون گوسفندى گم شده بود . او پرسيد گوسفند چند سال عمر مىكند ؟ ، گفتند ده سال ؛ و امور مبالغه‌آميز ديگر كه در مورد ابو حنيفه گفته‌اند .\r\nاينها نمونه‌هايى بود از آنچه دوستان و پيروان افراطى ابو حنيفه در چهره‌سازى و شخصيت‌پردازى او گفته‌اند .\r\nاما در مقابل كسانى از معاصران ابو حنيفه و ديگران ، او را به زندقه و خروج از صراط مستقيم متهم كرده ، و او را به فساد عقيده نسبت داده ، و گفته‌اند او از چهار چوب دين بيرون رفته ، و با كتاب و سنت مخالفت كرده است . اينان او را در دين طعن زده و ادعا كرده‌اند كه او از ايمان تهى بود . [ 29 
  ]\r\nآورده‌اند كه سفيان ثورى ، شريك ، حسن بن صالح و ابن ابى ليلى گرد آمده و ابو حنيفه را فرا خواندند و از او پرسيدند نظرت دربارهء كسى كه پدرش را بكشد و با مادرش ازدواج كند و در كاسه سر پدر شراب بنوشد چيست ؟ گفت : او مؤمن است . ابن ابى ليلى گفت : هرگز شهادت ترا نخواهم پذيرفت . سفيان ثورى گفت : هرگز با تو سخن نخواهم گفت . [ 30 
  ]\r\nنقل شده است كه از ابو يوسف سؤال شد ، آيا ابو حنيفه از مرجئه بود ؟ ،\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nگفت : آرى . سؤال شد كه آيا او جهمى مسلك بود ؟ ، گفت آرى . [ 31 
  ] باز از ابو يوسف سؤال شد كه ابو حنيفه نزد تو چه مقامى دارد ؟ گفت : ابو حنيفه استاد و معلم بود ، آنچه را كه درست مىيافتيم مىپذيرفتيم ، و آنچه كه نادرست مىدانستيم به خودش وامىگذاشتيم . [ 32 
  ]\r\nبه روايت ابراهيم بن بشار ، سفيان بن عيينه گفت : كسى را در برابر خداوند گستاختر از ابو حنيفه نديدم . بازهم او گويد : ابو حنيفه از احاديث نبوى به عنوان ضرب المثل استفاده مىكرد ، ولى در نهايت به اتكاى دانش خود نظر مىداد . [ 33 
  ]\r\nوليد بن مسلم گويد كه مالك بن انس از من پرسيد : آيا در ديار شما از ابو حنيفه ياد مىكنند ؟ گفتم : آرى ، گفت : پس سرزمين شما شايسته سكونت گزيدن نيست . [ 34 
  ]\r\nاز اوزاعى نقل شده كه : ما هرگز به ابو حنيفه خرده نمىگيريم كه به رأى و نظر پايبند است ، چرا كه ما نيز چنين مىكنيم ، بلكه ايراد ما اين است كه چون حديثى از رسول خدا بر او عرضه مىشد ، آن را به رأى خود كنار مىگذاشت . [ 35 
  ]\r\nابن عبد البر گويد : از كسانى كه در دين‌داريش مورد طعن واقع شد و در تخريج حديث مجروح شمرده گشت ، محمد بن اسماعيل بخارى بود ؛ چرا كه او در كتابش « الضعفاء و المتروكين » گويد : درباره ابو حنيفه نعمان بن ثابت كوفى ، نعيم بن حماد از يحيى بن سعيد و معاذ بن معاذ روايت كرده كه سفيان ثورى مىگفت :\r\nابو حنيفه دو بار از كفر توبه كرد . نعيم فزارى نقل مىكند كه نزد سفيان بن عيينه بودم ، خبر درگذشت ابو حنيفه رسيد ، سفيان گفت : . . . ابو حنيفه آجرهاى بناى اسلام را يك يك نابود كرد ، در اسلام فرزندى زيانبارتر از او زاده نشده است . اينها مطالبى بود كه بخارى نقل كرده است . [ 36 
  ]\r\nابن جارود در كتابش « الضعفاء و المتروكين » گويد : احاديث نعمان بن ثابت بىاساس و وهم‌آلودند .\r\nاز مالك ، كه خدايش رحمت كند ، گفته‌اى شبيه گفته سفيان نقل شده است . او گفت : ابو حنيفه فرزند بدى براى اسلام بود ، و اگر او با شمشير عليه امت اسلام قيام مىكرد بهتر بود . از مالك در مورد اين جملهء عمر بن خطاب كه : در عراق درد بىدرمانى است ، سؤال شد ، او گفت : آن درد همان ابو حنيفه بود . اين را تمامى محدثان نقل كرده‌اند .\r\nاز وكيع بن جراح روايت شده كه گفت : چنان كه من دريافتم ، ابو حنيفه با\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nدويست حديث وارده از رسول خدا مخالفت كرده است .\r\nبه ابن مبارك گفتند مردم مىگويند تو بر مذهب ابو حنيفه‌اى ، گفت : مردم هر چه بگويند درست نيست ، زمانى كه او را نمىشناختيم پيش او مىرفتيم ، ولى پس از آن رهايش كرديم . [ 37 
  ]\r\nابن عبد البر در « الانتقاء » بعضى از آراء موافقان و مخالفان ابو حنيفه را آورده است . [ 38 
  ] دكتر على حسن عبد القادر مىگويد : دشمنان ابو حنيفه مدعى هستند كه او به حديث بهاى لازم را نمىداده ، و در استنباط احكام فقهى رأى و اجتهاد شخصى را در درجهء نخست قرار مىداده ، و بسيارى از احاديث را قربانى رأى و نظر خود كرده است .\r\nابو صالح فراء گفت : از يوسف بن اسباط شنيدم كه مىگفت : ابو حنيفه چهار صد يا بيشتر از آن حديث نبوى را كنار گذاشت . من به او گفتم : اى ابو محمد آيا آن احاديث را مىشناسى ؟ ، گفت : آرى . گفتم برخى از آنها را بر شمار . گفت : پيامبر فرمود : « براى اسب دو سهم است و براى سوار يك سهم » . اما ابو حنيفه گفت : من هرگز سهم حيوان را دو برابر سهم انسان مؤمن قرار نمىدهم . پيامبر و اصحابش موى تن را مىچيدند ، ولى ابو حنيفه گفت كه چيدن موى مثله است . پيامبر فرمود : « حق فسخ در معامله تا زمانى است كه دو طرف معامله از هم جدا نشده باشند » ، اما ابو حنيفه فتوى داد : زمانى كه معامله قطعيت يافت ، حق فسخ منتفى است . پيامبر و يارانش هنگام سفر به قيد قرعه يكى از همسرانشان را به سفر مىبردند ، ولى ابو حنيفه بر اين نظر بود كه قرعه قمار است . گفته‌اند كه در روزگار ابو حنيفه چهار تن از صحابه در قيد حيات بودند ، اما او علاقه‌اى به ديدارشان نشان نداد . ابن ابى شيبه در كتابش ، فصلى را به احاديثى كه ابو حنيفه با آنها مخالفت كرده اختصاص داده ، كه تعدادشان از صد و پنجاه حديث تجاوز مىكند . [ 39 
  ]\r\nخطيب بغدادى اخبار و نظريات مختلف درباره ابو حنيفه را گرد آورده ، و آراء كسانى كه او را عادل شمرده و مدح كرده و يا كسانى كه او را ضعيف دانسته و مورد طعن قرار داده ذكر كرده ، و نسبتهايى به ابو حنيفه داده كه درست نمىدانيم كه آنها را ذكر كنيم .\r\nاما عالمان حنفى خطيب را مورد طعن قرار داده و او را به تعصب كور متهم كرده‌اند ، و نيز به مطاعن وارده بر ابو حنيفه پاسخ گفته‌اند . [ 40 
  ]\r\nبه هر حال ، جان كلام اين است كه تحقيق و بررسى در زندگى و شخصيت\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nپيشوايان مذاهب ، از يك سو نويسنده را به دقيق بودن موضوع آشنا مىكند و از سوى ديگر صعوبت و سختى كار را نيز آشكار مىسازد ، چرا كه محقق در برابر خود انبوهى از آراء مختلف مىبيند كه پيروان اين امامان براى تصويرگرى مبالغه‌آميز شخصيت آنان عرضه كرده‌اند . اين مدعا را پس از اين روشنتر بيان خواهيم كرد .\r\nدر اين ميان بررسى زندگى ابو حنيفه ، به طور خاص ، از دشوارى بيشترى برخوردار است .\r\nاستاد ابو زهره مىگويد : گروهى از مردم نسبت به ابو حنيفه تعصب نشان داده و او را تا مقام پيامبران مرسل بركشيده‌اند . اينان پنداشته‌اند كه تورات به آمدنش بشارت داده ، و پيامبر اسلام از او ياد كرده و او را چراغ امت خود دانسته است . اين گروه در صفات و مناقب ابو حنيفه مطالبى گفته‌اند كه بسيار فراتر از شخصيت واقعى و رتبه حقيقى اوست . در مقابل كسانى نيز در مخالفت با ابو حنيفه تعصب نشان داده و او را به زندقه ، خروج از صراط مستقيم ، افساد در دين ، رها ساختن سنت نبوى و حتى مخالفت با آن متهم ساخته و ادعا كرده‌اند كه او بدون دليل و سند روشن به اجتهاد و اظهار نظر در دين دست زده است .\r\nآنگاه مىگويد : در مناقب ابو حنيفه كتب بسيارى است ، ولى به استناد آنها نمىتوان راه به جايى برد ، چرا كه پاره‌اى از اين اخبار با گزافه و غلو آميخته است و مىتوان گفت كه حتى يك خبر نيست كه از اغراق تهى باشد ؛ و جدا كردن سره از ناسره نيز با بهره‌گيرى از شيوه‌هاى نقد درست امكان‌پذير است . بنابراين نمىتوان تمامى آن اخبار را نادرست دانست ، همان گونه كه نمىتوان جملگى آنها را پذيرفت و مقبول دانست . بىگمان اين اخبار آميزه‌اى هستند از حق و باطل ، و بيرون كشيدن حق از باطل به دقت و پژوهش نيازمند است . [ 41 
  ]\r\nما در اينجا نمىتوانيم چهرهء واقعى ابو حنيفه را به تصوير بكشيم ، چرا كه آراء فراوانى در برابر ما قرار گرفته و ما را از دستيابى به شخصيت حقيقى ابو حنيفه ناتوان مىسازد ، از اين رو ، نظر ما درباره او روشن نمىگردد مگر اينكه از زاويه تاريخ به او بنگريم .\r\n\r\nتربيت و نبوغ ابو حنيفه\r\nابو حنيفه در سال 80 ه . در خلافت عبد الملك بن مروان اموى زاده شد . و تا سال 150 ه . زيست . البته برخى سال مرگ او را 151 ه . و حتى 153 ه . نيز\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nدانسته‌اند . او پنجاه و دو سال از روزگار امويان را درك كرد ، و از عصر عباسى نيز هجده سال .\r\nابو حنيفه دوران نوجوانيش را معاصر حجاج در كوفه بود ، و از اين رو سنگدلى و ستمگرى و اعمال زشت و فرمانروايى جابرانه حجاج را ديده و برخورد غير قابل تحمل او با مردم را مشاهده كرد . در حالى كه پانزده سال داشت ، حجاج درگذشت . پس از آن اميران متعدد اموى را ديد كه چگونه با مردم معامله مىكنند ، و چگونه به ستم و جور حكومت مىكنند و چگونه به پيروى از خلفا و مطابق ميل آنان با احكام و نظام اسلام ستيزه مىنمايند ؛ بدون اينكه ديانت مانعى سر راهشان باشد ، و يا حرمت حريم ديانت را نگه دارند ، و يا به خاطر رعايت حرمت و حقوق عالمان امت از ستمگرى و سختگيرى بر كنار باشند و حتى مانعى نبود تا بر عالمان و بزرگان نيز ستم كنند . در كنار تمامى اينها ، وى عصبيت نژادگرايانه را نيز مىديد كه بدون پنهانكارى بروز و ظهور مىكند . روشن بود كه تمامى اين عوامل به خودى خود دشمنى و كينه او را نسبت به چنان حكومتى برمىانگيخت ، و از اين رو شگفت نمىنمايد كه او در انقلاب عمومى عليه امويان نقش داشته باشد و در اين نهضت جانب عباسيان را بگيرد و به يارى اهل بيت برخيزد .\r\nدر آن روزگار ابو حنيفه كارگاه توليد پارچه داشت و كارگرانى زير دست او كار مىكردند ، و خود به پارچه‌فروشى مشغول بود ، و به اين دليل در آسايش و رفاه مىزيست ، و تمكن او سبب شده بود كه به دوستان و يارانش نيز كمك مادى كند .\r\nاز اينكه وى چند سال در كنار پدر زيسته است ، اطلاعى در دست نيست ، و تاريخ نيز خبرى از آن دوران نمىدهد .\r\nعصرى كه ابو حنيفه در آن مىزيست ، عصر رشد و بالندگى علمى و فكرى بود ، و همين شرايط بهترين عامل و زمينه براى ظهور و پرورش استعداد و نبوغ طبيعى و خداداديش بود . در آن احوال ، كوفه يكى از شهرهاى مهم عراق بزرگ بود كه در آن حوزه‌هاى علم و دانش پا گرفته بود ، و در آن حوزه‌ها گرايشات متضاد و آراء مختلف در سياست و علم و اصول عقايد چندان بود كه آدمى را به تعمق و تأمل وامىداشت .\r\nگفته‌اند كه نبوغ ابو حنيفه در علم كلام و بحث و مجادله‌هاى كلامى ، افق انديشه او را گسترش و وسعت داد . چون به گفته‌هايش بنگريم درمىيابيم كه حضورش در جلسات بحث و گفت و گوى متكلمان بيش از شركت او در جلسات\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nدرس فقه بوده است ، هر چند كه زمانى كلام را رها كرد و تنها به فقه پرداخت .\r\nچنان كه مىگويند ، او بيش از بيست بار به قصد مناظره و مباحثه به بصره سفر كرد ، و هر بار نيز حدود يك سال در آن ديار سكونت گزيد . از اين رو بايد گفت كه بيش از نيمى از عمر او صرف مجادله‌هاى كلامى شده است . [ 42 
  ] البته اين در صورتى است كه روايات مربوط و منقول را تهى از مبالغه ، و مستند بدانيم ، چرا كه اين نوع روايات ره‌آورد غلو و حالات عاطفى است .\r\nبه هر حال ابو حنيفه در آغاز مرد تجارت بود و به توليد پارچه و فروش آن در بازار اشتغال داشت ، و بخشى از عمرش را در اين راه سر كرد تا اينكه شعبى او را به آموختن علم تشويق كرد و او به علم كلام رو آورد ، آنگاه به حوزه درس حماد بن ابى سليمان ( د 120 ه . ) كشيده شد و از برجسته‌ترين شاگردان او گرديد . شرايط و اوضاع و احوال موانع رشد و بالندگى را از سر راهش برداشت ، همان گونه كه اساسا شرايط آن عصر نيز زمينه پيشرفت و ترقى را فراهم كرده و راه كمال را برايش گشود ، گردش حوادث فرصتهايى را به دست داد و ابو حنيفه نيز ، با هوش و استعداد و زيركى ويژه‌اى كه داشت ، از آن فرصتها به خوبى بهره گرفت .\r\n\r\nغير عرب و اوضاع روزگار ابو حنيفه\r\nيكى از شانسهاى خوش ابو حنيفه اين بود كه در عصر او اختلاف بين اهل حديث و اهل رأى از يك سو ، و درگيرى بين عرب و غير عرب از سوى ديگر ، پديد آمد ، دشمنيها بالا گرفت و بين آنها هجوم و حمله بسيار شد ؛ او در اين احوال در رأس حوزه درس حماد ، كه يكى از حوزه‌هاى علمى كوفه بود ، قرار داشت . [ به دليل غير عرب بودن ابو حنيفه 
  ] به طور طبيعى اكثر كسانى كه پيرامونش گرد آمده بودند عناصر غير عرب بودند و از عربهايى كه نسبت به آنها بمثابه يك برده و يا آدمهاى حقير و پست نظر مىكردند ، بيزار بودند و كينه در دل داشتند . تحقير غير عرب تا آنجا پيش رفت كه روح نافرمانى و فريادگرى را در آنان پديد آورد . اين روش ، بدعتى بود كه امويان به آن دامن زده و با غير عرب مانند بردگان و بسيار بد برخورد مىكردند ، و آنان را در حكومت سهيم نمىكردند . بديهى است كه اين روند در جان انديشمندان غير عرب آتشى برمىافروخت كه دلهايشان را شعله‌ور مىساخت .\r\nنهضت فكرى گسترده شد و در اواخر روزگار امويان مردم به مسائلى روى آوردند كه در اوايل حكومت آنان ، كه روزگار عظمت و نيرومنديشان بود ، امكان آن\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nرا نداشتند . در كوفه در بستر همين حركت و جنبش نوين حوزه‌هاى علمى وسيعى پديد آمد و دانش دوستان در آن حوزه‌ها شركت مىكردند . در كنار حوزه‌هاى فقه ، شعر ، ادب ، علم كلام شكل گرفت كه در آن به مسائلى چون : قضا و قدر ، كفر و ايمان ، بررسى اعمال صحابه در جنگ و . . . مىپرداختند . در اين ميان ابو حنيفه حوزهء كلام را برگزيد . [ 43 
  ]\r\nكوفه كانون علم و رجال علم گشت ، جنبش فكرى گسترش يافت ، مردمان نيز به جدالها و بحث‌ها روى آوردند . اختلاف بين اهل حديث و اهل رأى بالا گرفت ، و حكومت نيز جانب اهل رأى را گرفت . در اين احوال غير عرب [ 44 
  ] [ مواليان 
  ] به قصد كسب شهرت و نشان دادن استعداد و نبوغ خود در مجتمع به تلاش برخاستند ، و با انسجام و تمركز و سازماندهى خود قدرت و توانايى خود را نشان دادند ؛ شمار آنان در كوفه افزون شد و جمعيت‌هايشان پا گرفت و قدرتمند شد . از ميان آنان مردانى به مقامات دولتى دست يافتند ، و كسانى فرمانده نظامى شده و يا به امارت در شهرها گمارده شدند ، و گروهى نيز از عالمان با نفوذ و اديبان و راويان حديث گرديدند . بدين ترتيب اين مواليان دوران سختى و خشونت را پشت سر گذاشته و از عصر استبداد و سنگدلى و تبعيض بين عرب و غير عرب گذشتند . امويان نسبت به خاندان و طرفدارانشان تعصب مىورزيدند و عناصر غير عرب را ، و لو اينكه همدست و همداستان آنان بودند ، تحقير مىكردند ، و برخى از عربان نيز در تحقير ديگران از امويان پيروى مىنمودند . نژادگرايان اموى و پيروانشان ، در تحقير غير عرب و كم بها دادن به آنها ، بر خلاف شرع و سنت و سيره پيامبر اسلام عمل مىكردند .\r\nاصفهانى مىگويد : پيش از آنكه عباسيان به قدرت برسند ، هرگاه عربى در بازار به يك غير عرب برخورد مىكرد و بارى با خود داشت ، آن بار را به آن شخص مىداد تا حمل كند ، در حالى كه غير عرب قدرت مخالفت نداشت .\r\nيك بار يكى از افراد غير عرب با دخترى از اعراب بنى سليم ازدواج كرد .\r\nچون محمد بن بشير خارجى وارد مدينه شد ، ابراهيم بن هشام بن اسماعيل امير مدينه ، نزد او از اين حادثه گله و شكايت كرد ، آنگاه مرد را فرا خواند و زنش را از او جدا كرد ، دويست تازيانه بر او زد ، موى سر و ريش و ابروهايش را نيز تراشيد . محمد بن بشير سرود :\r\nمطابق سنت و عدالت عمل كردى چرا كه بيگانه از حكومت ارث نمىبرد\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nامويان اين سياست را با خشونت و شدّت اعمال كردند ، و با رفتار و كردار خود با غير عربان ، به برانگيختن آنان كمك كردند . معاويه نخستين كسى بود كه اين روش را بنياد نهاد ، چرا كه او از مساوات و عدالت على در ميان امت آگاه بود و مىدانست كه افراد شرور و ناصالح از اين روش ناخشنود خواهند شد ، و از اين رو بر آن شد تا با تبعيض بين امت ، شروران را به سوى خود بكشد .\r\nمدائنى آورده است كه تنى چند از ياران على نزد او رفته گفتند : اى امير المؤمنين از اين اموال بخشش كن ، بزرگان عرب و قريش را بر غير عربان و بيگانگان برتر بدان ، و از اين طريق كسانى را كه ممكن است راه مخالفت پيش گيرند جذب كن ( اين تقاضا از آن رو بود كه مىديدند معاويه عده‌اى را با پول و بخشش مىخرد ) ، اما على فرمود : آيا مىخواهيد حمايت كسانى را به بهاى ستمگرى به دست آورم ؟ [ 45 
  ] از اين گونه حوادث ، كه انديشمندان غير عرب را نسبت به عربان عقده‌دار و كينه‌ورز كرد ، بسيارند .\r\n\r\nروى آوردن ابو حنيفه به علم\r\nدر شرايطى كه گفته شد ، ابو حنيفه پرورش يافت . خود او از كسانى بود كه در اوضاع آن روزگار آزار ديد ، و از رنجهايى كه همنوعانش ديده بودند آگاهى داشت ، و اين آزارها و تحقيرها بر او سخت گران بود . او كه در كوفه و جاهاى ديگر شاهد كردارهاى زشت و اعمال مخالف اسلام بود ، طبعا تحت تأثير قرار مىگرفت .\r\nپس از آنكه حكومت و قدرت از امويان به عباسيان انتقال يافت ، مواليانى كه سهم مهمى در انقلاب داشتند ، و حتى عباسيان آنان را از خالص‌ترين ياران خود مىدانستند و پيشوايان انقلاب نيز به آنان توجه خاص داشته و به آنان كمك مىكردند ، از جايگاه و موقعيت برجسته‌اى برخوردار شده و چشمها را با شگفتى متوجه خود كردند . در اين حال عناصر غير عرب گرد ابو حنيفه ، كه پس از استادش حماد كه او نيز از مواليان و پيشواى حوزه علميه شده بود ، گرد آمده و از شخصيت او يارى طلبيدند .\r\nابو حنيفه مردى بود كه به خويشتن‌دارى ، بلندهمتى ، دلاورى ، و هوشمندى شهره بود او داراى شيوه و روش ويژه‌اى در برخورد با مشكلات زندگى و حل آنها بود . او چون اهل مبارزه و خطر كردن بود ، مردم از او سخن گفته و بدين ترتيب\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nنامش بلند آوازه شد . با اين همه او با دشمنانش نيز مدارا و سازش مىكرد . با وجود اينكه مخالفانش او را ناسزا مىگفتند و انتقادات تند و تلخ از او مىكردند ، در عين حال با آنان به نرمى برخورد مىكرد . او با شاگردانش به نيكى رفتار مىكرد ، و از نظر مادى به آنان يارى مىرساند ، و ثروت فراوانش نيز چنين امكانى به او مىداد و راه كاميابيش را هموار مىكرد . مساور او را چنين هجو كرد : پيش از اين در دين آسايش و آرامش داشتيم تا اينكه بلاى طرفداران قياس فرود آمد چون كسبشان كساد شد از بازار برخاستند آنگاه پس از تلاش سخت از رأى يارى گرفتند ابو حنيفه به ديدار مساور رفت ، و به او گفت : اى مساور تو ما را هجو كردى ، ولى ما تو را خشنود و راضى خواهيم كرد و مقدارى پول به او داد . پس از آن مساور در مدح او سرود :\r\nاگر روزگارى فرا رسد كه مردمى بيايند و فتاوا براى آنان بىاعتبار گردد ما بر اساس قياس صحيح و درست از نوع قياس ابو حنيفه بر آنان عرضه خواهيم كرد اگر فقيهى آن را بشنود و به آن آگاه گردد ، آن را بر صفحات ثبت خواهد كرد .\r\nاصحاب حديث در پاسخ او چنين گفتند :\r\nاگر طرفدار رأى به دفاع از قياس برخاست و بدعت سخيفى را به كار گرفت ، ما از گفتهء خداوند و بازماندهء سنت براى آنان خواهيم آورد .\r\nاين ابيات و ابيات ديگرى كه به دنبال دارد ، ابن قتيبه [ 46 
  ] و ابن عبد ربه [ 47 
  ] آورده‌اند . در اينجا مجال آن نيست كه به دستاورد اختلافات بين اهل رأى و اهل حديث و بدگوييها و تهمتهاى دو طرف به هم اشارتى بكنيم ، اختلافاتى كه حكومت و دستگاه خلافت آنان را تشويق مىكرد و پشت پرده به قصد دستيابى به اهداف خود به عوامل تفرقه‌افكن دامن مىزد .\r\nبه هر حال ابو حنيفه ، پس از آنكه ساليانى به تجارت و سپس آموختن علم\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nكلام گذراند ، به فقه روى آورد و نزد عالمان روزگارش علم آموخت . او عطاء بن رباح را ( كه از مواليان بود ) در مكه ، و نافع مولى ابن عمر را در مدينه ديدار كرد و از آنان دانش فرا گرفت ، و نيز از عاصم بن ابى نجود ، عطيه عوفى ، عبد الرحمن بن هرمز مولى ربيعة بن حارث ، زياد بن علاقه ، هشام بن عروه و ديگران فقه و حديث آموخت . اما در اين ميان به طور كامل و بيش از همه از حماد بن ابى سليمان اشعرى بهره برد و از درس و دانش او سود جست و لذا ابو حنيفه بيش از همه از حماد روايت كرده است .\r\nدر سال 120 ه . كه حماد درگذشت ، ابو حنيفه چهل سال داشت .\r\nخود ابو حنيفه در مورد ديدارش با حماد چنين مىگويد : چون به بصره رفتم ، گمانم اين بود كه هر سؤالى از من بكنند پاسخ خواهم گفت ، اما وقتى كه از من سؤالاتى شد در پاسخ درماندم . اين بود كه عهد بستم تا زمانى كه استادم حماد زنده است او را رها نكنم ، و مدت هجده سال همراه او بودم .\r\nالبته در اين مدت نيز گاه ابو حنيفه از استادش حماد جدا مىشد و از ديگران نيز علم مىآموخت . ابو حنيفه بارها به سفر حج رفت ، و در آنجا با برخى از تابعين ديدار كرد و از آنان حديث شنيد . همچنين با پيشوايان اهل بيت مانند زيد بن على ، امام محمد باقر ، فرزندش جعفر صادق و عبد الله بن حسن بن حسن ملاقات مىكرد و از آنها روايت مىكرد .\r\n\r\nفقه ابو حنيفه و شاگردانش\r\nفقه ابو حنيفه شناخته نمىگردد مگر از طريق شاگردان خاص او . خود او فقهش را ننوشت و آراء فقهى خود را تدوين نكرد ، اما فقه او به وسيله شاگردانش جمع و تدوين گشت . ابو حنيفه داراى شاگردان متعدد بود ، برخى از آنان فقط او را ديدار كرده و از او فقه و حديث شنيده‌اند ، ولى برخى به طور كامل شاگرد او بوده و بهرهء كامل از او برده‌اند . خود او دربارهء اين شاگردان مىگويد : آنان سى و شش نفرند كه بيست و هشت تن براى كار قضاوت صلاحيت دارند ، شش تن شايستهء فتوايند ، و دو تن ، ابو يوسف و زفر ، در خور تربيت قضات و صاحبان فتوا هستند . با اين همه ، كسانى كه به مذهب ابو حنيفه خدمت كرده و در انتشارش نقش مؤثر داشته‌اند عبارتند از : ابو يوسف ، زفر ، محمد بن حسن شيبانى و حسن بن زياد لؤلويى .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\n1 - ابو يوسف :\r\nابو يوسف يعقوب بن ابراهيم انصارى ( 113 - 182 ه . ) از نظر نسب انصارى بود و عرب . در كوفه پرورش يافت و فقيرانه بزرگ شد . وى در آغاز در شمار شاگردان ابن ابى ليلى بود ، ولى از او جدا گشت به حوزهء درس ابو حنيفه پيوست .\r\nابو حنيفه بيست سال هزينهء زندگى او و خانواده‌اش را پرداخت . پس از درگذشت ابو حنيفه و زفر بن هذيل ، در رأس اصحاب و پيروان ابو حنيفه قرار گرفت . اوضاع سياسى او را در پيشرفت و كاميابى يارى كرد ، و دنيا نيز به او روى آورد ، و در نزد خلفاى عباسى مقامى بلند يافت . وى از طرف سه تن از خلفاى عباسى : مهدى ، هادى و هارون به قضاوت گمارده شد و در نزد هارون الرشيد از موقعيت ويژه‌اى برخوردار گرديد . مذهب حنفى به دست او و از طريق قاضيانى كه از پيروان و شاگردانش برگزيده مىشدند ، در سراسر جهان اسلام منتشر گرديد . در واقع نفوذ و گسترش مذهب حنفى به اتكاى قدرت صورت گرفت . ابو يوسف كتابهاى زيادى نوشت و آراء خود و استادش ابو حنيفه را در آنها تدوين كرد .\r\nابن نديم برخى از آثار ابو يوسف را بدين قرار آورده است : « كتاب الصلاة » ، « كتاب الزكاة » ، « كتاب الصيام » ، « كتاب الفرائض » ، « كتاب البيوع » ، « كتاب الخراج » ، « كتاب الوكالة » ، « كتاب الوصايا » ، « كتاب اختلاف الأنصار » ، « كتاب الرد على مالك » و . . . افزون بر آنها ، قاضى بشر بن وليد مطالبى را از او روايت كرده كه سى و شش كتاب مىشود . ابو يوسف نخستين فقيهى است كه آراء فقهى خود را به استناد حديث اظهار نموده ، و بدين ترتيب بين طريقه اهل رأى و اهل حديث جمع كرده است .\r\n2 - محمد بن حسن شيبانى :\r\nمحمد بن حسن شيبانى مولى بنى شيبان ( 132 - 189 ه . ) بود ، و به حوزهء درس ابو حنيفه راه يافت اما درسش را به پايان نبرد ، چرا كه او در حالى كه هجده سال بيشتر نداشت ابو حنيفه درگذشت . اين بود كه تحصيلش را نزد ابو يوسف به پايان رساند ، و از سفيان ثورى و اوزاعى حديث شنيد و سفرى به مدينه كرد و از مالك فقه و روايت آموخت ، و مدت سه سال نزد مالك به فراگيرى علم پرداخت . او از كسانى بود كه حديث را وارد فقه اهل رأى كرد ، و كتب متعددى نگاشت كه\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nجملگى آنها از منابع درجه يك فقه حنفى بشمار مىآيند . وى در اكثر مسائل با ابو حنيفه مخالفت كرد .\r\n3 - حسن بن زياد :\r\nحسن بن زياد لؤلؤى كوفى ( د 204 ه . ) . او از فقيهان حنفى و روايتگر آراء ابو حنيفه است . محدثان او را در دينش مورد طعن قرار داده و رواياتش را بىاعتبار دانسته‌اند . ابن معين گويد : او كذاب و ناموثق است . نضر بن شميل به كسى كه از كتب حسن بن زياد استنساخ مىكرد گفت : براى سرزمين خودت شر آوردى . ابو ثور گفت : دروغگوتر از لؤلؤى نديدم . ابن ابى شيبه گويد : اسامه او را خبيث خوانده ولى قاسم او را موثق دانسته است . [ 48 
  ] ابو عوانه در مستخرج خود و نيز حاكم نيشابورى در مستدركش احاديث او را استخراج كرده‌اند .\r\n4 - زفر بن هذيل :\r\nپدر زفر بن هذيل عرب و مادرش ايرانى بود . او قديمىترين شاگرد ابو حنيفه نسبت به ابو يوسف و محمد بود كه در سال 158 ه . درگذشت . وى فقه مبتنى بر اجتهاد را از ابو حنيفه فرا گرفت و در اين انديشه چندان توانا و ماهر شد كه بىمانند گرديد .\r\nزفر در ميان شاگردان ابو حنيفه بيشتر از همه به قياس اعتقاد داشت ، و كسى بود كه گاه در حوزهء درس به جاى ابو حنيفه به تدريس مىنشست ، و اگر او نبود ، ابو يوسف به جاى استاد درس مىگفت . ديده نشده كه از ابو حنيفه روايت كرده باشد ، و اين ناشى از آن است كه پس از ابو حنيفه چندان زنده نماند و اين مدت كافى نبود تا وى به تدوين روايات و آراء استاد دست زند . اما او با زبان به انتشار مذهب حنفى يارى كرد .\r\nدر حيات ابو حنيفه او مقام قضاوت را در بصره عهده‌دار شد . احمد بن معدل مالكى در ابياتى او را چنين هجو كرده است :\r\nاگر در آنچه بر من نقل كردى دروغ گفته باشى پس گناهان ابو حنيفه و زفر بر عهده تو باد همان كسانى كه عمدا به قياس تكيه كرده و از حديث و خبر روى گرداندند . [ 49 
  ]\r\nمحدثان روايات زفر را رها ساخته‌اند . ابو موسى محمد بن مثنى مىگويد :\r\nنشنيدم كه عبد الرحمن بن مهدى از زفر چيزى نقل كرده باشد . معاذ بن معاذ گفت :\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nنزد قاضى سوار بودم ، غلام آمد و گفت زفر پشت در است ، سوار گفت : به زفر معتقد به رأى اجازه ورود نده ، چرا كه او بدعتگذار است . عقيلى او را از ضعفاء شمرده است . از بشر بن سرى روايت شده است كه روزى همراه سفيان ثورى بودم و زفر را ديدم ، بر او رحمت آوردم اما ثورى از او روى گرداند . ازدى گويد : مذهب و آراء زفر غير قابل قبول است . احمد بن ابى عوام قاضى مصر در مناقب ابو حنيفه گويد كه ابو جعفر طحاوى از ابو حازم و او از ضبى برايم روايت كرده است كه : زفر بن هذيل به بصره آمد و به حوزهء درس عثمان بتى رفت و با او به مناظره و بحث نشست و به پيگيرى و تحقيق در اصول آنان پرداخت ، و چون مىديد در مواردى از اصول عدول شده ، با عثمان به گفت و گوى مىپرداخت تا برايش روشن سازد كه از اصول خارج شده است ؛ سپس مىگفت در اين مورد بهترين پاسخ اين است . وقتى كه جواب او مورد قبول واقع مىشد مىگفت : اين نظر ابو حنيفه است . در اين ميان طولى نكشيد كه شاگردان درس عثمان گرد زفر جمع شده ، و عثمان را تنها گذاشتند .\r\nاينها شاگردان ابو حنيفه بودند كه فقه او را نشر داده و آراء او را نقل كرده‌اند .\r\nنخستين كس از اينان كه به تدوين فقه حنفى پرداخت ، قاضى ابو يوسف بود ، و پس از او محمد بن حسن شيبانى بود كه آثارى پديد آورد و اين آثار از منابع دست اول مذهب ابو حنيفه است . او فقه را از ابو يوسف آموخت ، چرا كه هنگام درگذشت ابو حنيفه سن او كم بود و نمىتوانست ناقل فقه استاد نخستين باشد . اين است كه او در كتاب الجامع الصغير ، در آغاز هر فصل روايتى از ابو يوسف نقل مىكند ، ولى در الجامع الكبير چنين نمىكند . ابن نجيم در كتاب البحر در باب تشهد مىگويد كه تمامى مطالب كتاب الجامع الصغير تأليف محمد بن حسن با اتفاق نظر ابو يوسف و محمد بوده است ، بر خلاف الجامع الكبير كه آن را بر ابو يوسف عرضه نكرده است .\r\nابو يوسف ، محمد و ديگر شاگردان ابو حنيفه از نظر فكرى كاملا مستقل بوده و در حوزهء مسائل فكرى و اجتهادى به هيچ وجه از استاد خود تقليد نمىكردند .\r\nاينكه آنان آراء ابو حنيفه را تدوين و يا تدريس كرده و يا در آغاز نزد او درس خوانده‌اند ، مانع از استقلال فكرى آنها و حريتشان در اجتهاد نشد ، و گرنه بايد گفت هر كس كه نزد كسى درس بخواند لزوما مقلد او خواهد بود ، و اين قاعده ناگزير دامن ابو حنيفه را نيز خواهد گرفت و او را از مقام اجتهاد پايين خواهد آورد و در سطح مقلد استادش حماد تنزل خواهد داد ؛ چرا كه نزد او درس خوانده و بسيارى از رواياتش را تخريج كرده ، و در نهايت با برخى موافقت و با بعضى مخالفت كرده\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nاست .\r\nشاگردان ابو حنيفه نيز چنين بودند . آنان فقه او را آموختند و تدريس كردند ، اما با بعضى از آراء او موافقت كرده و با بسيارى از آراء و اقوالش هم مخالفت كردند .\r\nدر همان مواردى هم كه موافقت نشان دادند هرگز به معناى تقليد نبوده ، بلكه بر اساس استدلال بوده و به استناد دليل قانع‌كننده نظرى را تأييد مىكردند . پيداست كه اين كار در حد يك مقلد نيست . آنان داراى آراء ويژه بودند ، هر چند كه براى انتقال آراء ابو حنيفه راهى شدند .\r\nاين است كه در كتب و منابع حنفيان چهار نظر مطرح شده است . اى بسا در يك مسأله ، چهار نظر وجود دارد : يكى از ابو حنيفه ، يكى از ابو يوسف ، يكى از محمد و يكى از زفر ؛ بر حسب آنچه كه آنان از مفاهيم و معانى استنباط كرده‌اند . [ 50 
  ]\r\nعلامه خضرى مىگويد : برخى از حنفيان كوشش كرده‌اند تا دليل وجود آراء مختلف و مغاير با ابو حنيفه را بازگشت خود امام از آنها قلمداد كنند ، ولى اين غفلت و بىاعتنايى به تاريخ اين پيشوايان را نشان مىدهد . ابو يوسف در كتاب الخراج ، نظر ابو حنيفه را مىآورد ، آنگاه نظر خود را كه صريحا مخالف نظر اوست ابراز مىكند و دليل اين مخالفت را هم ذكر مىنمايد . او در مورد آراء ابو حنيفه و ابن ابى ليلى نيز چنين مىكند ، و پس از آنكه نظر هر دو را مىآورد ، گاه نظر ابن ابى ليلى را برمىگزيند . محمد بن حسن نيز همين شيوه را دنبال مىكند . او در آثارش آراء ابو حنيفه و ابو يوسف را مىآورد و نظر خود را نيز ذكر مىكند . اگر او چنان بود كه گفته‌اند ، ديگر آراء او را نمىتوان مذهب گفت .\r\nبنابراين روشن است كه ابو يوسف و محمد بن حسن شيبانى چون از احاديث وارده از حجاز آگاه شدند ، از آراء امام ابو حنيفه بازگشتند . آنچه كه از نظر تاريخى قطعى است ، اين است كه پيشوايان حنفى مورد اشاره هرگز مقلد ابو حنيفه نبودند ، زيرا اساسا در آن روزگار تقليد در ميان مسلمانان باب نشده بود ، و آنان خود مجتهدى بودند كه بر اساس ادله مستقلا فتوى مىدادند ، و بر ايشان فرق نمىكرد كه نظرشان با آراء استادشان موافق باشد يا مخالف . در واقع نسبت ابو يوسف و شيبانى به ابو حنيفه ، مانند نسبت شافعى است به مالك . [ 51 
  ]\r\nبعد از اين به يارى خداوند آراء مستقل آنان را ، كه مخالف آراء ابو حنيفه است ، در مبحث فقه خواهيم آورد .\r\n\r\n","description":"","footnote":"","page_name":" 393 ","page_number":393},
  {"content":"\r\n\r\n\r\nعالمان حنفى و رواج مذهب ابو حنيفه\r\nتعداد عالمانى كه به نقل آثار استادان خود كه از شاگردان ابو حنيفه بوده‌اند پرداخته‌اند بسيار است كه در اينجا به برخى از چهره‌هاى بنام اين طايفه اشاره مىكنيم :\r\n1 - ابراهيم بن رستم مروزى ( د 211 ه . ) . او فقه را نزد محمد بن حسن آموخت و از مالك حديث شنيد ، و سفرى به بغداد كرد . در تأليف كتاب النوادر از استادش محمد بهره گرفته است . او از شهر « مرو » بوده ، لذا به مروزى شهرت يافت .\r\nاينكه او را مروزى گفته‌اند به اين دليل است كه با مروى ، كه جامهء مشهورى در عراق و منسوب به قريه‌اى در كوفه است ، اشتباه نشود . [ 52 
  ]\r\n2 - احمد بن حفص كبير بخارى . او از محمد بن حسن فقه آموخت ، و كتابهايش را روايت كرد ، و المبسوط او را با دست نوشت . او داراى آرائى است كه مخالف تمامى پيروان حنفى است . [ 53 
  ]\r\n3 - بشر بن غياث مويسى مشهور به ابن ابى كريمه ( د 218 ه . ) مولى زيد بن خطاب . او ابو حنيفه را ديده و از او بهرهء علمى برده است ؛ آنگاه فقه را از ابو يوسف فرا گرفت و از شاگردان و ياران ويژه او بشمار آمد . او داراى تأليفات زيادى است و از ابو يوسف روايات بسيارى نقل كرده است و داراى عقايد و آراء شگفتى در مذهب حنفى است ؛ ابو يوسف او را در اين مورد نكوهش كرده و از او بسيار خرده گرفته است . وى شخصيت مقبولى در نظر اهل حديث نيست . ذهبى گويد : بشر بن غياث در خور آن نيست كه از او روايت نقل شود . [ 54 
  ]\r\n4 - قاضى بشر بن وليد بن خالد كندى ( د 238 ه . ) . او يكى از شاگردان و پيروان ابو يوسف است و آثار و آراء او را روايت كرده است . در روزگار معتصم عباسى قاضى بغداد شد . وى نسبت به محمد بن حسن شيبانى كينه داشت و از او بد مىگفت ، اما حسن بن مالك او را از اين كار بازداشت . دارقطنى ، او را موثق دانسته و صالح بن محمد گويد او صدوق است ، هر چند كه صاحب عقل نبود .\r\n5 - محمد بن شجاع ثلجى ( د 267 ه . ) . او نزد حسن بن زياد و حسن بن ابى مالك فقه آموخت و داراى تأليفاتى چون تصحيح الآثار ، النوادر ، المضاربة و الرد على المشبهة است . در نظر حديث‌شناسان او در روايت ضعيف شمرده شده است . [ 55 
  ]\r\n6 - ابو سليمان موسى بن سليمان جوزجانى ، در گذشته بعد از سال دويست\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nهجرى ، از محمد بن حسن دانش آموخت و آثار و آراء او را فرا گرفت . مأمون پست قضاوت را به او پيشنهاد كرد اما او قبول نكرد . كتاب الصغير و النوادر از اوست .\r\n7 - محمد بن سماعه تميمى . از حسن بن زياد ، ليث ، ابو يوسف و محمد بن حسن حديث شنيد و از دو نفر اخير فقه آموخت . النوادر را از ابو يوسف و محمد فرا گرفت . پس از درگذشت يوسف ، فرزند قاضى ابو يوسف ، منصب قضاوت را عهده‌دار شد . آثارى چون ادب القاضى ، المحاضرات ، السجلات و النوادر از اوست .\r\n8 - هلال بن يحيى بن مسلم ( د 245 ه . ) . نزد ابو يوسف و زفر بن هذيل فقه آموخت .\r\nدر احكام وقف و شروط تأليفاتى دارد .\r\n9 - احمد بن عمر بن مهير خصاف ( د 261 ه . ) .\r\nاو فقه ابو حنيفه را از طريق پدرش كه از شاگردان حسن بن زياد بود آموخت .\r\nاو عالمى آگاه به مذهب حنفى بود . كتاب الخراج را براى مهتدى عباسى نوشت .\r\nكتابهاى الوصايا ، الشروط الكبير و الصغير ، الرضاع ، ادب القاضى و الحيل الشرعية از اوست . [ 56 
  ]\r\n10 - ابو جعفر احمد بن محمد بن سلامه ازدى طحاوى ( د 321 ه . ) . مولى عبد العزيز دهلوى مىگويد : او خود مجتهد و در مسائل فقهى مقلد محض نبوده است ، لذا هرگاه كه به ادله قوى برخورد مىكرده بر خلاف مذهب ابو حنيفه فتوى مىداده است . محمد بن عبد الحى گويد : او در طبقه ابو يوسف و محمد بن حسن قرار داشته و چيزى از آن دو كم ندارد ؛ داراى مقامى بلند و رتبه‌اى عالى است و در موارد بسيارى با بنيانگذار مذهب حنفى مخالفت كرده است . او خود از مجتهدانى است كه به يكى از امامان مجتهد [ ابو حنيفه 
  ] منسوب شده ، اما اينان نه در اصول و نه در فروع از او تقليد نمىكردند ، چرا كه خود داراى رتبهء اجتهاد بودند و فقط در اجتهاد بر شيوهء ابو حنيفه عمل كردند . [ 57 
  ]\r\nاين گونه بود كه مذهب ابو حنيفه رواج يافت . خود او آراء و نظرياتش را تدوين نكرد ، بلكه شاگردانش دست به تدوين و ترويج آراء استاد زدند . اينان به آموخته‌هايشان از ابو حنيفه بسنده نكردند . ابو يوسف با اهل حديث رابطه برقرار كرد و از آنان احاديث بسيار آموخت و چه بسا ابو حنيفه از بسيارى از آنها آگاهى نداشت .\r\nمحمد بن حسن ، جز در سالهاى نخستين زندگيش ، با ابو حنيفه ارتباطى نداشت ، پس از آن به مالك پيوست و از او روايت كرد . روايات او از مالك از نظر سند صحيحترين روايات است .\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nبنابراين اينان را در شمار مجتهدان انحصارى مذهب حنفى دانستن ، چنان كه ابن عابدين گفته ، نادرست است .\r\nاو مىگويد : امام ابو حنيفه به شاگردانش مىآموخت كه از آراء او طبق دليل و سند پيروى نكنند ، چرا كه آراء او طبق قواعدى بود كه تأسيس كرده بود ، و پيروى از آن قواعد و ضوابط در واقع همان پيروى از آراء و اقوال ابو حنيفه است . علامهء بيرى نيز در آغاز شرح خود بر الهدايهء ابن شحنه سخنى شبيه همين مطلب دارد . او مىگويد : اين مذهب ابو حنيفه است كه اگر حديث صحيح در دست بود ، بايد به آن عمل شود ، و لو اينكه بر خلاف مذهب باشد . حديث صحيحى از ابو حنيفه در دست است كه او مىگويد : اگر حديث صحيح پيدا شود ، مذهب من همان است . . . بنابراين اگر پيروان مذهب حنفى به استناد دليل عمل كردند ، انتسابشان به اين مذهب درست است ، چرا كه بنيانگذار مذهب آن را تأييد و تجويز كرده است . بىگمان اگر خود او نيز به ضعف دليل آگاه مىشد ، رهايش مىكرد و از رأى مستند و نيرومند پيروى مىكرد . [ 58 
  ]\r\nاين سخن بىاعتبار است ، چرا كه اگر چنين نظرى را قبول كنيم ، بايد بپذيريم كه هر فتوايى از هر عالمى در هر مذهبى به استناد احاديث صحيح صادر شود ، لزوما از مذهب ابو حنيفه صادر شده است . شايد همچنين گمانى بوده است كه آنان نه تنها ابو حنيفه را به طور مطلق اعلم امت دانسته‌اند ، بلكه او را برترين و داناترين تابعى در اين مورد شمرده‌اند .\r\nبه هر حال دستيابى به آراء ابو حنيفه و مذهب ويژه او به يقين دشوار است .\r\nآنچه تحت عنوان مذهب حنفى در دست است ، مجموعه‌اى است از آراء او شاگردانش ، از اين رو نمىتوان گفته‌هاى او را به تنهايى تشخيص داد و انديشه‌هاى خالص او را در ميان آراء شاگردانش شناخت . محمد بن حسن آراء فقيهان عراق را گرد آورد ، نه فقط اقوال ابو حنيفه را ، و آراء ديگران را از آراء استادش جدا نكرد ، و فقط اصول و فروعى را كه جملگى بر آنها توافق و يا اختلاف داشتند بيان كرد . اين بود كه نسلهايى پى هم آمدند و آن مجموعه فقهى را به ارث بردند كه شامل آراء عالمان عراق به طور عام و ابو حنيفه و شاگردانش به طور خاص بود . غير از محمد بن حسن شيبانى ، ديگران نيز كه فقه ابو حنيفه را انتقال داده‌اند ، همين روش را به كار برده‌اند .\r\nافزون بر فقه ابو حنيفه رواياتش نيز چنين سرنوشتى دارد ، يعنى احاديث نقل شده از او آميزه‌اى است از روايات او و ديگران . عالمان حنفى نيز آن روايات و آراء\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nرا برگرفته و جملگى آنها را به مذهب ابو حنيفه نسبت داده‌اند . آنان نام بزرگ و بلند آوازه آن فقيهان و پيشوايشان ( ابو حنيفه ) را براى مذهب خود برگزيدند ، و آنگاه شخصيت مستقلشان را نفى كردند تا در شخصيت امام ابو حنيفه ذوب و فراموش شوند . [ 59 
  ]\r\nكوتاه سخن اينكه مذهب حنفى با تلاش شاگردانش گسترش يافت ، و چون حوزهء بحث و تأليف در اين مذهب وسيع گشت ، فقه حنفى رواج پيدا كرد . ابو حنيفه را جداى از شاگردان و پيروانش نمىتوان شناخت . نقش او و ديگران زمانى روشن خواهد شد كه بتوانيم سهم و وزن عالمان اين مذهب و سهم تمامى بنيادگذاران مذهب حنفى را ، كه از آراء تمامى فقيهان عراق مجموعه‌اى تركيبى از فقه پديد آوردند ، روشن سازيم ، و اين كارى ناممكن است . اينكه حنفيان كوشش مىكنند تا تمامى آراء را به ابو حنيفه نسبت دهند ، غير معقول و نادرست است .\r\nبعد از اين چون از آراء ابو حنيفه و آرائى كه شاگردانش بر خلاف او ابراز كرده‌اند سخن به ميان آوريم ، حقايق روشنتر خواهد شد .\r\n\r\nمناظره ابو حنيفه با امام صادق\r\nدر عصر ابو حنيفه مناظره‌ها و جدالهاى فكرى به بالاترين حدّ خود رسيده بود ، مناظره‌هاى پديد آمده عبارت بود از جدال بين هواپرستان ، بين فرقه‌هاى مختلف ، و بين فقيهان كه با هم ستيزه مىكردند . ابو حنيفه در بحث و جدل نيرومند و چيره‌دست بود ، و به تمامى ابزارهايى كه او را غالبا در مناظره‌ها پيروز مىكرد مجهز بود . امام مالك او را چنين وصف مىكند : مردى را ديدم كه اگر به هنگام سخن گفتن با تو ادعا مىكرد كه اين ميله از طلاست ، دليل و برهان بر اثبات مدعايش مىآورد . در روايت ديگرى از مالك نقل شده است كه : سوگند به خدا ، اگر او مىگفت اين ستون از طلاست ، قادر بود دليلى بر اساس قياس بر اثبات درستى ادعايش اقامه كند . بديهى است چنين آدمى كه در عرصه‌هاى بحث كامياب است به شهرت و اعتبار دست مىيابد . به همين دليل بود كه منصور با عظمت و تكريم به ابو حنيفه و همتبارانش [ ايرانيان 
  ] ، كه در آن ايام ستاره اقبالشان درخشيده بود ، مىنگريست .\r\nماجرايى كه نقل مىشود ، چيرگى ابو حنيفه را در بحث نشان مىدهد . مشكلى كه منصور را سخت ناگوار افتاده و تمامى ترفندهايش براى حل آن بىاثر گرديده بود ، آوازه و شهرت عمومى و علمى جعفر بن محمد ( ع ) بود . براى منصور گران بود\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nكه ببيند در كوفه ، مكه ، مدينه و قم شاخه‌هايى شبيه به حوزهء علمى امام صادق پديد آمده ، و مشايخ و عالمان كوفه همواره در بحثها و گفت‌وگوهاى علمى اين جمله را تكرار مىكنند كه : اين حديث را از جعفر بن محمد الصادق شنيدم . اين بود كه خليفه امام را از مدينه به كوفه فرا خواند تا او را در بحث شكست دهد . او از ابو حنيفه ، كه به توانايى در بحث و حاضر جوابى شهره بود ، خواست تا يك سلسله سؤالات مهم را طرح و آماده كرده و آنها را در يك جلسه عمومى از امام بپرسد ، تا شايد به هدف خود كه خوار كردن امام بود نايل آيد . البته بايد توجه داشت كه منصور از موقعيت و توانايى علمى امام صادق بىخبر نبود .\r\nحسن بن زياد لؤلؤيى مىگويد شنيدم كه يك بار از ابو حنيفه سؤال شد چه كسى به نظر شما فقيه‌ترين است ؟ او گفت : كسى را فقيه‌تر از جعفر بن محمد الصادق نديدم . . . « 1 » \r\nامام صادق ابو حنيفه را از به كارگيرى قياس نهى كرد ، و او را شديدا مورد انتقاد قرار داد و گفت : اطلاع يافته‌ام كه تو در دين بر اساس قياس نظر مىدهى ، اين روش را رها كن ، چرا كه نخستين كسى كه به قياس دست زد ابليس بود . [ 60 
  ]\r\nيك بار امام به ابو حنيفه گفت در مورد كسى كه در حال احرام دندان « رباعيه » « 2 »  آهو را شكست چه مىگويى ؟ او گفت : اى پسر رسول خدا نمىدانم . امام گفت : تو خود را هوشمند مىدانى و اطلاع ندارى كه آهو رباعيه ندارد و او فقط ثنايا دارد . [ 61 
  ]\r\nابو نعيم اصفهانى روايت مىكند كه ابو حنيفه ، عبد الله بن ابى شبرمه و ابن ابى ليلى بر جعفر بن محمد الصادق وارد شدند . جعفر بن ابن ابى ليلى گفت : اين همراه تو كيست ؟ او گفت : مردى است كه در دين صاحب‌نظر و داراى فهم عميق است . گفت :\r\nشايد همان كسى است كه بر اساس قياس نظر مىدهد ؟ گفت : آرى . جعفر به ابو حنيفه گفت : نامت چيست ؟ گفت : نعمان . او گفت : نمىبينم كه چيزى را نيك بدانى . آنگاه از ابو حنيفه سؤالاتى كرد ، ولى پاسخ وى سكوت بود . سپس امام خود\r\n\r\n","description":"","footnote":" ( 1 ) در اينجا مؤلف داستان ملاقات و مناظره ابو حنيفه را با امام صادق نقل مىكند . چون در همين كتاب فصل دوّم داستان را به طور كامل آورده و اينجا نيز همان را بىكم‌وكاست نقل كرده ، از آوردن آن خوددارى شد .  ( 2 ) رباعيه مؤنث رباعى ، چهار دندان كه ميان ثنايا و انياب باشد . ( فرهنگ معين ) . ","page_name":" 398 ","page_number":398},
  {"content":"\r\n\r\nپاسخ پرسشها را داد .\r\nبعد گفت : اى نعمان ، پدرم از جدم روايت كرد كه رسول خدا گفت :\r\n« نخستين كسى كه در دين به قياس توسل جست ابليس بود » . خداوند به ابليس فرمود : به آدم سجده كن ، اما او گفت : « انا خير منه خلقتنى من نار و خلقته من طين » « 1 »  .\r\nهر كس كه در ديانت بر اساس رأى خود قياس كند ، خداوند او را در قيامت با ابليس همنشين مىكند ، زيرا كه او از قياس پيروى كرد .\r\nابن شبرمه مىگويد ، آنگاه جعفر پرسيد كشتن انسان مهمتر است يا زنا ؟\r\nابو حنيفه گفت : كشتن انسان . صادق گفت : خداوند در مورد كشتن آدمى دو شاهد را كافى مىداند ولى در مورد زنا چهار شاهد قرار داده است . سپس پرسيد نماز بالاتر است يا روزه ؟ ابو حنيفه پاسخ داد : نماز . صادق گفت : پس چگونه است كه زن حائض روزه را بايد قضا كند ولى نماز را قضا نمىكند . واى بر تو كه قياس را به كار گرفتى . از خداى پروا كن و در دين بر اساس رأى خود قياس نكن . [ 62 
  ]\r\nتاريخ از اين نمونه‌ها فراوان به ياد دارد ، كه در تمامى اينها ابو حنيفه موضع تسليم و خضوع داشته ، چرا كه آراء امام صادق حقيقت محض بود و مناقشه و جدل را برنمىتابيد . ابو حنيفه آگاه بود كه امام صادق در مباحثاتش هدفى جز تبيين و راهنمايى درست مسلمانان ندارد ، و در خانه‌اش افراد مختلف از نحله‌هاى گوناگون و با آراء متنوع حضور دارند ، و عرصهء درگيريهاى تمام عيار فكرى است . امام صادق در آن عصر مرجعى براى گشودن تمامى مشكلات اساسى بود . دانش دوستان واقعى از دورترين نقاط آهنگ ديدار امام را مىكردند ، و اهل بحث و نظر اختلافاتشان را به او عرضه مىكردند ، و گفته امام پايانبخش جدالها و نظرى عادلانه بود .\r\nچون امام وارد كوفه شد ، عالمان به ديدارش رفته و فقيهان برگرد او جمع شدند ، و مسائل مهمى كه داشتند از او پرسيدند و از سرچشمه دانش او سيراب گشتند ؛ او مورد احترام و تكريم جملگى آن عالمان واقع شد .\r\n\r\nروايات ابو حنيفه از امام صادق و گرايش او به اهل بيت\r\nابو حنيفه با امام صادق روابط بسيار داشت و بسيارى از مسائلش را از او مىپرسيد ، و در برخوردها نهايت ادب و احترام را رعايت مىكرد و همواره خطاب او\r\n\r\n","description":"","footnote":" ( 1 ) سوره اعراف ، آيه 12 . من بهتر از او هستم ، مرا از آتش و او را از خاك آفريدى . ","page_name":" 399 ","page_number":399},
  {"content":"\r\n\r\nبه امام اين بود : اى فرزند رسول خدا فدايت گردم .\r\nاو مدتى در مدينه محضر امام را درك كرده و از او روايت نموده ، و اين روايات را راويان احاديث ابو حنيفه در مسانيد او آورده‌اند ، كه از آن ميان ابو يوسف برخى از آن روايات را در كتابش الآثار نقل كرده است .\r\nبه هر حال ابو حنيفه با اهل بيت ارتباط داشته و در تمامى مواضع از آنها يارى و حمايت و دفاع كرده است . او در قيام زيد بن على نقش داشت و از جنبش او حمايت كرد و گفت : قيام زيد كمتر از قيام رسول خدا در بدر نيست . به او گفته شد پس چرا در آن شركت نكردى ؟ ، گفت : نزد من امانتهايى از مردم بود ، نگهدارى آنها را به ابن ابى ليلى پيشنهاد كردم ، نپذيرفت . [ 63 
  ]\r\nنيز به يارى محمد بن عبد الله بن حسن و برادرش ابراهيم برخاست ، و مردم را به پيروى و حمايت از آنان تشويق كرد . در ايام شورش ابراهيم زنى نزد ابو حنيفه آمد و به او گفت فرزندم مىخواهد به ابراهيم بپيوندد ، من او را منع مىكنم . گفت مانع او نشو . [ 64 
  ]\r\nابو اسحاق فزارى گويد نزد ابو حنيفه رفتم و به او گفتم : از خدا پروا نكردى كه فتوى دادى برادرم به يارى ابراهيم بن عبد الله بن حسن برخاست و كشته شد . او گفت : كشته شدن برادرت مساوى است با كشته شدن در روز جنگ بدر در كنار رسول خدا ، شهادت او در كنار ابراهيم والاتر از زندگى اوست . [ 65 
  ] پس از آن ابو اسحاق با ابو حنيفه دشمن بود .\r\nابو حنيفه نامه‌اى به ابراهيم نوشت و به او يادآوريهايى كرد كه اگر پنهانى وارد كوفه شود ، زيديان از او پشتيبانى خواهند كرد . نوشت : در اينجا پيروانى داريد كه مىتوانند شبانه به بالين ابو جعفر منصور بروند و او را بكشند و يا دست بسته تحويلت دهند . البته مرجئه اين كار ابو حنيفه را نادرست دانسته و بر او خرده گرفته‌اند . [ 66 
  ]\r\nپس از شهادت محمد بن عبد الله بن حسن ، هرگاه كه ابو حنيفه از او ياد مىكرد چشمش لبريز از اشك مىگشت . [ 67 
  ]\r\nبه هر حال علاقه و گرايش ابو حنيفه به اهل بيت چندان آشكار است كه حتى كسانى او را از شيعيان زيدى دانسته‌اند .\r\nابو زهره ، پس از آنكه از گرايش ابو حنيفه به اهل بيت و شيعى بودنش سخن مىگويد ، اضافه مىكند : نتيجه سخن اين است كه ابو حنيفه در برابر دستگاه خلافت گرايش فكرى شيعى داشت ، يعنى او عقيده داشت كه خلافت از آن فرزندان على از\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nفاطمه است ، و خلفاى معاصر او غاصب‌اند ، و لذا نسبت به فرزندان على ستمكارند . [ 68 
  ]\r\nابو حنيفه على را در پيكار جمل و ديگر درگيريها بر حق مىدانست . او بارها به مناسبتهاى مختلف اين نظر را ابراز كرده است ، كه از آن ميان مىتوان به موارد زير اشاره كرد :\r\nنظر او را در مورد جمل پرسيدند ، گفت : على در اين مورد به عدالت رفتار كرد ، و او در پيكار با اهل بغى [ بيعت‌شكنان 
  ] داناترين امت بود .\r\nاز سخنان اوست : هر كس كه با على جنگيد ، باطل است و حق با على خواهد بود . . .\r\nباز از سخنان اوست : امير المؤمنين على زمانى با طلحه و زبير جنگيد كه آن دو با او بيعت كردند و پس از آن به مخالفت برخاستند . [ 69 
  ]\r\nروزى به شاگردانش گفت : آيا مىدانيد كه چرا شاميان با ما دشمن هستند ؟\r\nگفتند : نه . گفت : براى اينكه اگر ما در درگيرى بين على و معاويه حضور داشتيم ، قطعا با على ( رضى الله عنه ) و در سپاه او بوديم .\r\nبعد گفت : آيا مىدانيد كه چرا اهل حديث با ما مخالفند ؟ ، گفتند : خير . او گفت : دليلش اين است كه ما اهل بيت رسول خدا را دوست داريم و به فضايل آنان اعتراف مىكنيم . در روايت ديگرى ، ابو حنيفه در ارتباط با پرسش اخير گفت : علتش آن است كه ما خلافت على ( رضى الله عنه ) را ثابت و قطعى مىدانيم ولى اهل حديث چنين باورى ندارند .\r\nاز آنجا كه در اينجا هدف استخراج تمام اخبارى كه بر گرايش و ميل ابو حنيفه به اهل بيت گواهى مىدهد نيست ، و نيز چون نمىخواهيم درباره گرايش شيعى او نفيا يا اثباتا بحث كنيم ، سخن را كوتاه مىكنيم ، چرا كه اين مسائل ارتباطى با بحث فعلى ندارد .\r\n\r\nدلايل كشته شدن ابو حنيفه\r\nمطلبى را كه در اينجا لازم است به آن توجه كنيم ، دلايل كشته شدن ابو حنيفه به دست منصور به وسيله زهر است . آيا دليل اين اقدام يارى ابو حنيفه از اهل بيت بوده است ؟ يا اينكه به اين علت بوده كه او مقام قضاوت را نپذيرفت ؟\r\nدر اين مورد اتفاق نظر وجود ندارد . برخى گفته‌اند علت مرگ ابو حنيفه فقط عدم پذيرش مقام قضاوت بوده است . منصور او را از كوفه به بغداد دعوت و به او\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nپيشنهاد قضاوت كرد ، ولى او قبول نكرد . در نتيجه به زندان افتاد و در همانجا درگذشت . در همين مورد نيز روايات مختلف است . بعضى به صورتى كه گفته شد ، آورده‌اند . اما عده‌اى گفته‌اند كه منصور ابو حنيفه را به تازيانه تهديد كرد ، و او نيز به اجبار و اكراه ، قضاوت را پذيرفت [ 70 
  ] و پس از چند روزى درگذشت . گروهى روايت كرده‌اند كه چون ابو حنيفه جانب ابراهيم بن عبد الله بن حسن را گرفت و آشكارا به وجوب مبارزه در كنار ابراهيم فتوى داد ، منصور او را از كوفه به بغداد فرا خواند .\r\nابو الفرج اصفهانى از عبد الله بن ادريس روايت كرده است كه او گفت : در حالى كه ابو حنيفه بر كرسى درس [ يا منبر 
  ] ايستاده بود ، دو نفر از او درباره پيوستن به ابراهيم پرسيدند ، شنيدم كه او گفت : به ابراهيم بپيونديد . او نامه‌اى به ابراهيم نوشت و به او گفت كه اگر پنهانى به كوفه بيايد ، شيعيانى در اينجا دارد كه قادرند منصور را شبانه بكشند و يا دستگيرش كرده ، تحويل او بدهند . نامه‌اى ديگر به ابراهيم نوشت كه منصور آن را به دست آورد ؛ از اين رو او را به بغداد آورد و با شربتى مسمومش كرد . [ 71 
  ]\r\nپذيرفتن چنين روايتى غير ممكن مىنمايد ، زيرا ابراهيم در سال 145 ه .\r\nكشته شد و ابو حنيفه در 150 ه . ، بعيد به نظر مىرسد كه منصور پس از اثبات ارتباط ابو حنيفه با ابراهيم 5 سال صبر و تحمل كرده باشد . منصور كسى بود كه براى تقويت و استحكام پايه‌هاى حكومتش هيچ حد و مرزى نمىشناخت ، و از خونريزى كوچكترين پروايى نداشت . او آن قدر قدرت داشت كه حتى با شتاب فرمان كشتن كسى چون ابو حنيفه را داد . اگر او از ناحيه ابو حنيفه احساس خطر مىكرد ، امكان نداشت كه چشم‌پوشى كند . منصور كسى بود كه ابو مسلم خراسانى را با آن همه سپاه نابود كرد ، و بزرگان اهل بيت را ، با توجه به مشكلات كار و موقعيت ويژه‌شان از ميان برداشت ؛ همچنان كه بسيارى از بزرگان و پيشوايان ديگر را با وجود اعتبار و اقتدارشان نابود ساخت .\r\nتنها چيزى كه مىتوان احتمال داد اين است كه نامهء ابو حنيفه به ابراهيم مدتها پس از قتل ابراهيم ، به دست منصور افتاده باشد .\r\nابو حنيفه از شمار فقيهانى چون مالك بن انس ، اعمش ، مسعر بن كدام ، عباده بن عوام ، عمران بن داود قطان ، شعبة بن حجاج و . . . بود كه به يارى و پشتيبانى محمد و ابراهيم اهتمام نشان دادند ، و برخى از آنان در جنگ ابراهيم [ 72 
  ] عليه عباسيان شركت كردند . شهيدان اين جنگ را همتاى شهيدان بدر شمردند ، و خود حادثه را « بدر كوچك » لقب دادند . با اين همه مىبينيم كه منصور از مؤاخذه آنان\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nچشم‌پوشى مىكند ، چرا كه به زنده‌ماندنشان و به همكارى آنان نياز داشت . منصور تصميم داشت تا با تشكل دادن به آن فقيهان از خطر شهرت امام صادق در جهان اسلام جلوگيرى كند ؛ چون درخشش حوزهء امام صادق را تهديدى عليه خود مىشمرد .\r\nحقيقت و عدالت اين است كه بگوييم موضع ابو حنيفه با موضع مالك بن انس متفاوت است . مالك پس از آنكه به خروج با محمد بن عبد الله فتوى داد و مجازات شد تغيير موضع داد و به منصور پيوست . حتى كار به آنجا رسيد كه نظر داد على مانند ديگر مردم بوده و برتر از ديگر صحابه نبوده است . اما ابو حنيفه هرگز عقيده و موضعش را تغيير نداد ، و او على را بر ديگر صحابه و يا فقط عثمان برتر مىدانست ، همانطور كه تا آخر ، اين عقيده را كه دولت عباسى ظالم ، و همكارى با آن خلاف و نارواست حفظ كرد .\r\nبه هر حال در مورد خشم منصور بر ابو حنيفه نظريات مختلفى وجود دارد ، و ممكن است عوامل متعددى در اين كار وجود داشته است . ولى عامل اصلى اين خشم عبارت بود از مخالفت ابو حنيفه با حكومتى كه قصد داشت عالمان را از نعمت فهم و انديشه محروم كند و آنان را از موهبت آزادى انديشه و حق طلبى بازدارد . در يك جمله بايد گفت ابو حنيفه قربانى قدرت‌طلبى و ستمگرى منصور گرديد .\r\nپيش از آنكه بحث در مورد ابو حنيفه را به پايان ببريم ، لازم است به ارتباط او با عالمان و محدثان شيعى و استماع حديث و روايت او از آنان اشارتى بكنيم .\r\nممكن است گمان شود كه ابو حنيفه از محدثان شيعى روايت نقل نكرده ، و يا اينكه آنان از مشايخ ابو حنيفه نبوده‌اند ، چرا كه عده‌اى از آنان نقل كرده‌اند كه ابو عصمه از ابو حنيفه سؤال كرد كه به نظر شما از چه كسانى افكار و آراء پيشينيان را بياموزيم ؟ او مىگويد : مىتوانيد از تمامى كسانى كه معتدل و خردمندند بياموزيد ، جز از شيعيان كه عقايدشان بر اساس گمراه دانستن اصحاب محمد ( ص ) است .\r\nاين سخن از ابو حنيفه نادرست است و منسوب به اوست . زيرا تنها راوى اين حديث ابو عصمه نوح بن مريم مروزى ( د 173 ه . ) است ، و او به جعل حديث « حسبه » شهرت دارد .\r\nحافظ زين الدين عراقى در بحث حديث‌سازان مىگويد : نمونه اينان جعل حديث حسبه است كه آن را ابو عصمه نوح بن مريم مروزى ، قاضى مرو ، نقل كرده است . حاكم در روايتى كه سلسله سندش به ابو عمار مروزى مىرسد ، مىگويد كه\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nابو عمار از ابو عصمه پرسيد : حديث فضايل قرآن را كه از عكرمه و او از ابن عباس به صورت سوره سوره نقل كردى ، از كجا آوردى ، در حالى كه شاگردان عكرمه چنين حديثى را به ياد ندارند ؟ او گفت : ديدم كه مردم قرآن را فراموش كرده و به فقه ابو حنيفه و مغازى محمد بن اسحاق روى آورده‌اند ، اين حديث را جعل كردم .\r\nبه ابو عصمه گفته شد « نوح جامع » ، و ابن حبان گفت : او جامع همه چيز است ، جز صداقت و راستى .\r\nبخارى مىگويد : ابن مبارك به وكيع گفت : محدثى داريم كه او را ابو عصمه گويند ؛ او همان گونه كه معلى بن هلال حديث جعل مىكرد ، حديث مىسازد . [ 73 
  ]\r\nابن حجر در شرح حال او گويد : جملگى اتفاق دارند كه او دروغگوست . [ 74 
  ]\r\nعباس بن مصعب گويد : پدر نوح بن ابو مريم مجوسى و نامش نيز « مابنه » بود . چون او به قضاوت مرو گمارده شد ، ابو حنيفه زنده بود و نامه‌اى به او نوشت و موعظه‌اش كرد . [ 75 
  ]\r\nدرباره ابو عصمه و شهرتش به حديث‌سازى ، بيش از اين سخن گفتن جايز نيست . در واقع او با سخنى كه از ابو حنيفه نقل كرده ، خواسته است مردم را در مورد عقيده شيعه در باب صحابه ( رضوان الله عليهم ) گمراه كند .\r\nجاى تأسف است كه اين سخن ساختگى در ذهن بسيارى از نويسندگان اصولى و روايى گذشته و حال چندان اهميت و اعتبار يافته كه به استناد آن ادعا مىكنند كه شيعه به تمامى صحابه طعن مىزند .\r\nاگر به راستى آنان اصرار دارند كه روايت ابو عصمه را درست بدانند ، و اگر واقعا اين جمله از ابو حنيفه است و او عليه شيعه شهادت داده ، ما از آنان مىپرسيم چگونه است كه ابو حنيفه ديگران را از چيزى بازمىداشت كه خود به آن عمل مىكرده است ؟\r\nمشاهده مىكنيم كه ابو حنيفه به نزد عالمان شيعى مىرفته ، از آنان حديث مىشنيده ، و احاديثشان را نقل مىكرده است . اين مسانيد ابو حنيفه و كتب شاگردان اوست كه انباشته از رواياتى است كه ابو حنيفه از محدثان شيعى نقل كرده است ، و به عنوان نمونه مىتوان به كتاب الآثار ، الخراج ، الرد على الاوزاعى و . . . اشاره كرد .\r\nبراى روشنتر شدن حقيقت ، اسامى برخى از مشايخ شيعى ابو حنيفه را ، به اختصار ، در اينجا مىآوريم ، كه روايات او در مسانيد و آثار شاگردانش آمده است .\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nجابر بن يزيد بن حارث جعفى كوفى ( د 128 ه . ) .\r\nجيب بن ابى ثابت ابو يحيى بن قيس كوفى ( د 119 ه . ) .\r\nمخول بن راشد ابو راشد نهدى ( د 141 ه . ) .\r\nعطية بن سعد عوفى ( د 111 ه . ) .\r\nسلمة بن كهيل حضرمى ( د 113 ه . ) .\r\nاجلح كندى ، به گفته برخى ، يحيى بن عبد الله ملقب به اجلح ( د 145 ه . ) .\r\nاسماعيل بن عبد الرحمن بن ابى كريمه كوفى ( د 127 ه . ) .\r\nمنهال بن عمر كوفى تابعى .\r\nعدى بن ثابت انصارى كوفى ( د 116 ه . ) .\r\nزبيد بن حارث يامى ، و برخى گفته‌اند ايامى كوفى ( د 122 ه . ) .\r\n* * * غير از اينان كسان ديگرى نيز هستند كه شيعىاند و از مشايخ روايى ابو حنيفه شمرده مىشوند ، و در اينجا از ذكر شتاب‌زده تمامى آنها خوددارى مىكنيم و در جلد ششم اين كتاب ، شرح حال و زندگى آنان را ، كه عالمان جرح و تعديل و حديث‌شناس آنان را به دليل شيعى بودنشان مورد انتقاد و دشمنى قرار داده‌اند ، مىآوريم ؛ اما چه باك كه رجال صحاح احاديث آن مشايخ را در صحيح خود آورده‌اند .\r\nبه هر حال ابو حنيفه ، همان گونه كه از امامان اهل بيت حديث نقل كرده ، از مشايخ شيعى نيز حديث نقل كرده است ، و ناديده گرفتن اين واقعيت دور از وجدان و انصاف است .\r\nدر اينجا بعد تاريخى زندگى ابو حنيفه را آورديم ، كه البته به ضرورت رعايت اختصار شد .\r\nبا اين همه تصويرى از اختلاف نظر مردم دربارهء ابو حنيفه ، اعم از ستايش‌كننده و نكوهشگر و يا غلوگر و دشمن متعصب ، عرضه كرديم ، و نيز بخشى از آراء مخالفانش را ، بدون اينكه به نفى يا اثبات آنها توجه كنيم ، آورديم . آنچه باقى مانده آراء ميانه‌روان است كه به دليل ضيق مجال از آوردن آنها خوددارى شد ، و پس از اين نظر خود را در مورد او و جايگاه علميش خواهيم گفت . درستى و راستى را از خداوند خواهانيم .\r\n\r\n","description":"","footnote":"","page_name":" 405 ","page_number":405},
  {"content":"\r\n\r\n\r\nمنابع و پيوست\r\n\r\n","description":"","footnote":"","page_name":" 406 ","page_number":406},
  {"content":"\r\n\r\n.\r\n\r\n","description":"","footnote":"","page_name":" 407 ","page_number":407},
  {"content":"\r\n\r\n.\r\n\r\n","description":"","footnote":"","page_name":" 408 ","page_number":408},
  {"content":"\r\n\r\n.\r\n\r\n","description":"","footnote":"","page_name":" 409 ","page_number":409},
  {"content":"\r\n\r\n.\r\n\r\n","description":"","footnote":"","page_name":" 410 ","page_number":410},
  {"content":"\r\n\r\n\r\nچكيده مطالب پيشين\r\n1 - از آنجا كه اظهار حقيقت براى كسانى كه در برابر هواهاى نفسانى تسليم‌اند و در فهم حقايق به جاى واقع‌نگرى و تحقيق راه تقليد را در پيش گرفته‌اند ، سخت دشوار است ؛ ناچار بايد اذعان كرد كه روشن شدن حقايق فقط با سرشت منور و طبايع پاك سازگار است .\r\nبىگمان بحث پيرامون مذاهب ، يكى از پراهميت‌ترين مباحثى است كه نويسندهء پژوهشگر را دچار شگفتى و سردرگمى مىسازد ، چرا كه همواره رسيدن به حقيقت با پيچ و خمهاى زياد و موانع بسيار روبروست . چنان كه از اهميت موضوع مذاهب اسلامى بىخبر نيستيم ، و به خوبى مىدانيم كه همين پديده يكى از مهمترين عوامل دشمنى و كينه‌جويى بين طوايف مسلمانان و علت اصلى تفرقه و برخورد بين امت بوده ، و ره‌آورد اين تفرقه‌ها و دشمنيها چيزى جز انحطاط و عقب‌ماندگى و گسترش نفوذ دشمنان اسلام در جهت دميدن روح جدايى و شعله‌ور ساختن آتش خصومت بين مسلمانان نبوده است . اين دشمنان با تمام نيرو كوشيدند كه مسلمانان را دسته دسته كرده و هر دسته را به مذهبى سرگرم و خشنود كرده و به بدگويى ديگران وادار سازند ؛ در نتيجه فتنه‌ها و جنگها و دشمنيها و سوء ظنها و جداييها و تفرقه‌ها پديد آمد ، و فرمان خدا مبنى بر « و اعتصموا بحبل الله . . . » و كنار نهادن جداييهاى دشمن شاد كن فراموش گشت .\r\nبا اين همه مسلمانان هرگز به بررسى ريشه‌ها و عوامل اين درگيريها و\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nجداييها و مداواى بيماريهاى عصبيت و تفاهم در اين امر توفيق نيافتند ، چرا كه اختلاف و جنددستگى چنان طبيعى و ذاتى شمرده شد كه بر طرف ساختن آن ناممكن به نظر آمد . دليل اين امر نيز چيزى جز اين نبود كه بحث پيرامون مسأله ياد شده در پرتو استدلالهاى عقلى و به دور از تعصب و هواى نفس و رها كردن مغالطه‌گرى و اتخاذ هدفى واحد صورت نگرفت . اگر هدف روشن كردن حقيقت و پذيرفتن آن ، هر چند تلخ مىبود ، قطعا وضع چنين نبود .\r\nدر عين حال بايد گفت روزگارى كه كسانى به قصد گسترش اقتدار خود و يا تحكيم پايه‌هاى حكومت و استمرار استبداد به تفرقه و اختلاف بين امت دامن مىزند ، گذشت ، زيرا پيدايى وحدت در ميان امت و وجود آزادى تفكر و انديشه ، حوزهء قدرت و عمل تفرقه‌افكنان و مستبدين را محدود مىكند ، و بدين ترتيب شيوه‌هاى ناپسند آنان تعديل مىشود و استبداد نيز كاهش مىيابد .\r\nبديهى است كه اين جداييها و اختلافها ، خلاف نظر پيشوايان و بنيادگذاران مذاهب اسلامى است ؛ اما مىبينيم پيروان اين امامان آموختن احكام مذهبى را راهى براى برانگيختن كينه‌ها و نفرت‌ها و گسترش جداييها و بهانه‌اى براى تكفير يكديگر برگزيده‌اند ، كه نتيجهء آن ظهور تباهيهاى عظيم و پيدايى مشكلات بسيار بوده است .\r\n2 - از بررسى حوادث تاريخى روشن شد كه خلفا و امرا در طول تاريخ همواره كوشش كرده‌اند كه توجه مردم را از اهل بيت و آموختن تعاليمشان و پيروى از آنان منصرف كنند ، و با تمامى نيرو مىكوشيدند كه مردم را به دشمنى با كسانى وادارند كه در احكام شرعى از اهل بيت پيروى مىكنند .\r\nشيعيان جملگى بر دعوت و تبليغ آل محمد بوده ، و مذهب فقهيشان را بر تمامى مذاهب ديگر برتر مىدانسته‌اند . انتخاب اين عقيده نيز به اين دليل بوده كه اهل بيت را در اين مورد شايسته‌تر و محققتر مىدانستند ، چرا كه آنان پرچمداران و پيشتازان نشر و ترويج اسلام ، و زمامداران [ حقيقى 
  ] امت بودند ؛ كه امت را به سعادت مىرساندند ، احكام خدا را اجرا مىكردند ، در راه خدا از سرزنش ملامتگران بيم نداشتند ، و در پاكى جان و روح نمونه بودند ، سرچشمه جوشان هدايت بودند كه راههاى متنوع زندگى انسانى را نشان مىدادند ؛ و بدين ترتيب پيروى از آنان به دليل عقل و شرع لازم است .\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nشيعيان ، على رغم تمامى مشكلاتى كه داشتند و على رغم همهء موانعى كه دشمنانشان بر سر راهشان پديد آوردند و تهمتهايى كه شنيدند ، هرگز از پيروى از اهل بيت دست نكشيدند و از گرد آنان پراكنده نشدند .\r\nاين بود كه حكومتها همواره به شيعيان به دشمنى نگاه مىكردند ، شيعيانى كه هرگز سستى در كارشان نبود و فشار بر آنان نيز نتيجه مطلوب نداده بود . چون حاكمان از نفوذ در عقايد شيعى و انصراف شيعيان از معتقداتشان نااميد شدند ، راه تهمت را برگزيده و نسبتهايى به شيعه دادند كه خود به نادرستى آنها اطمينان داشتند . اما آنان آگاه بودند كه قدرت و سروريشان استوار نمىماند ، مگر اينكه دهانها را ببندند و جلو اعتراضات و انتقادات را نسبت به اعمالشان ، كه از موضع حاكم اسلامى فرمان مىراندند ، بگيرند . آنان كوشش داشتند به مردم تفهيم كنند كه خود بر حق و مخالفانشان بر باطل‌اند ، و تلاش مىكردند عداوت معترضان را در دلها بنشانند ، و كار به آنجا رسيد كه مخالفان را از اسلام بيرون شمردند ، و با نسبتهاى ناروا آنها را مورد آزار قرار داده ، و با آنان به شدت و بسيار سخت‌دلانه برخورد كردند ، و تا آنجا پيش رفتند كه احكام اسلام را ناديده گرفته و از سنت صحيح نبوى خارج شدند ، در حالى كه شيعيان بر همان احكام و سنتها وفادار ماندند .\r\n[ با اينكه در گذشته برخى از مخالفتهاى آنان را با احكام الهى و سنت نبوى صرفا به دليل اعراض از شيعيان برشمرديم 
  ] اكنون نيز به چند نمونه اشاره مىكنيم :\r\nابن تيميه ، احمد بن عبد الحليم بن عبد السلام ( د 661 - 728 ه . ) در كتاب منهاج السنه هنگام بحث از تشبه به شيعه مىگويد : به دليل اعراض از تشبه به شيعه بود كه برخى از فقيهان بعضى از مستحبات را ناديده گرفتند ، چرا كه انجام آن مستحبات شعار و عقيدهء شيعى بود . هر چند ترك آن مستحبات گناه نيست ، اما انجام آنها مشابهت با شيعيان را به دنبال مىآورد ، و در اين صورت بين سنى و رافضى فرقى نمىماند ، و حال آنكه مصلحت مرزبندى با رافضيان بالاتر از مصلحت اجراى مستحبات است .\r\nمؤلف حنفى كتاب الهداية گويد : هر چند انگشتر در دست راست كردن شرعى است ، اما چون رافضيان چنين مىكنند ما آن را در دست چپ مىكنيم .\r\nغزالى گويد : شرعى همان است كه قبرها با زمين مساوى باشند ، اما چون\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nشيعيان اين كار را مىكنند ، آن را ناديده گرفته به برآمده كردن آرامگاه‌ها فتوى داديم ! محمد بن عبد الرحمن در كتاب رحمة الأمة فى اختلاف الأئمة ، كه در حاشيه الميزان شعرانى 1 / 88 چاپ شده گويد : سنت همان است كه قبرها با زمين مساوى باشند و اين در مذهب شافعى ترجيح دارد ، اما ابو حنيفه و احمد گفته‌اند برآمده ساختن قبر ارجح است ، زيرا كه همسانى قبر را شيعيان پذيرفته‌اند .\r\n3 - ابتلاءها و آزمايشهايى كه شيعيان با آنها مواجه شدند و آزارهايى كه ديدند ، صرفا به خاطر پيوستن به آل محمد و يارى رساندن به آنان و ترويج و تبليغ انديشه‌ها و عقايدشان بود . اگر شيعيان به خواسته‌هاى حاكمان تن مىدادند و دنبال لذتهاى زندگى بودند ، بين آنان و حاكمان هدف مشتركى ، كه همان نابودى آثار و افكار آل محمد و محو يادشان بود ، پيدا مىشد . اين است كه مشاهده مىكنيم برخى از پادشاهان و اميرانى كه به مقابله با شيعيان برخاسته و در اين راه مرتكب اعمالى شدند كه دين از آنها بيزار است ، آن همه آزار و شكنجه را متوجه اين طايفه كردند .\r\nايوبيان مصر ، كه آن همه مورد ستايش و مدح قرار گرفته‌اند را مىبينيم كه روز عاشورا را روز شادى اعلام مىكنند ، و در آن روز رفاه بيشترى به خانواده‌هايشان مىدهند و با غذاهاى رنگين‌تر و شيرينىهاى متنوع به جشن مىنشينند ، سرمه مىكشند و به حمام مىروند . در واقع اينان از سنت اهل شام پيروى مىكنند كه حجاج در زمان عبد الملك بن مروان على رغم شيعيان ، روز عاشورا روز شادى و جشن اعلام كرده بود .\r\nمقريزى مىگويد : بازماندهء سنت ايوبيان ، كه روز عاشورا را جشن مىگرفتند ، ديده‌ايم .\r\nبه اين ترتيب دشمنان شيعه سنت زشتى را كه حجاج پديد آورده بود ، پى گرفتند و به آن عمل كردند . به راستى آيا آنان از اين عمل ناپسند در شگفت نشدند ؟ آيا آنان نمىدانستند كه اين عمل رسول خدا را اندوهگين و ناراحت خواهد كرد ؟ چگونه آنان به خود اجازه مىدادند روزى را كه پيامبر پيش از وقوع حادثه عاشورا اندوهناك بوده و بر آن گريسته است ، شادمانى كنند و\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nخوش‌حال باشند ؟ آيا آنان از موقعيت حسين ( ع ) در نزد رسول خدا بىخبر بودند ؟ پس آيا آگاهانه دست به اين عمل منكر و زشت زدند ؟ ! 4 - حاكمان ستمگر ، به منظور حفظ قدرت و ادامهء عظمت و فرمانروايى خود ، كوشيدند تا روح تفرقه و جدايى بين افراد امت بدمند ، چرا كه با وجود يگانگى بين مسلمانان محال بود كه آنان به اهداف خود برسند و امكان نداشت كه به اعمال تفرقه‌افكنانه خود رنگ دينى بدهند ؛ بديهى است روح ديانت از آن اعمال و كردار به دور بود .\r\nبىگمان تاريخ از نيات سوء آن حاكمان پرده برداشته و اهدافى كه دنبال مىكردند ، آشكار كرده است ؛ همچنين كسانى را كه از راه حق منحرف شده و به حمايت و پشتيبانى حاكمان ستمگر پرداخته‌اند ، شناسانده است . اين حاميان [ عالمان دنيا دوست 
  ] مبانى نيك اخلاقى و همزيستى مسالمت‌آميز اجتماعى را زير پا گذاشته ، و آزمندى ، آنان را از حدود انسانيت خارج كرده ، و جامه شرم را از تن بركنده ، و افزون طلبى نورانيت عقل را از آنان گرفته و در نهايت « در گمراهى خود غرق شدند » .\r\nبه هر تقدير ، خواست سياست و يا حاكمان ستمگر ، كه به مقتضاى آن انحطاط و نابودى مجد و عظمت امت اسلامى هدف بود ، عملى گرديد و تفرقه و جدايى در ميان امت پديد آمد ، بىنظمى اوج گرفت ، دشمنيها چهره نمود ؛ و در اين ميان استبداد و زورگويى سر بر آورد و تمامى آثار و سنن درست موجود در امت را محو و نابود كرد .\r\nاين روند ناپسند و زشت‌مايه دشمنيهاى عميق و ريشه‌دار شد ، و به نسلهاى پسين نيز انتقال يافت ، و حتى كار به آنجا رسيد كه مصلحان مسلمان نيز از درمان اين بيمارى ناتوان شدند . در مقابل مستبدان آن دشمنيها را ساده‌ترين ابزارى يافتند تا به جدايى مجتمع اسلامى دامن بزنند ، و به دنبال آن اقتدار و نفوذشان را در طول روزگاران تضمين كنند . با اينكه اين ستمگران به مبارزه با اختلافها و جنددستگيها تظاهر مىكردند ، اما در پس پردهء ريا همان اختلاف‌افكنيها را دنبال مىكردند و مىكوشيدند دشمنيها چيره گردد . ابزار كار اين مستبدان نيز مزدورانى بودند كه هنگام دريافت مزد ناچيز از نعمت فهم و ادراك بىبهره و فاقد شعور بودند ، و گمراهى را به ازاى هدايت خريدند ، و لذا با\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nقلمهاى مسمومشان مطالبى نگاشته و آتش كينه‌ها و دشمنيهاى خفته را برافروختند . اينان در اين سير و روند ستمگرانه ، بدون قيد و شرط و به قصد تقرب به اربابانشان ، هر چه خواستند بافتند و خلق كردند .\r\nاكنون روياروى ما ده‌ها كتابى كه به وسيله قلم به مزدها نگاشته شده قرار دارد ، كتابهايى كه مؤلفانى آنها را پديد آورده‌اند كه حتى حق جلو پايشان را نيز نمىشناخته‌اند . اين نويسندگان طايفه‌اى را مورد نكوهش و مذمت قرار داده‌اند كه به اخلاص و دوستى اهل بيت شناخته شده ، و به مذهب اهل بيت كه مبانى آن را تعاليم پيامبر تشكيل مىداد و با تلاشهاى صحابه رواج يافته بود گردن نهادند .\r\nحكومت و قدرت ، كه ستيزه با مكتب اهل بيت را به مصلحت خود مىديد ، پيروى از پيامبر و آموختن تعاليم او را بدعت شمرد ، چرا كه تعاليم اين مذهب با سياست و قوانين حاكم مخالف بود .\r\nمخالفان تشيع هرگز نتوانستند بر اساس حكمت و اخلاص به شيعيان خرده بگيرند ؛ لذا انواع تهمتها را متوجه آنان كرده ، و نسبتهاى باطل و به دور از حقيقت به شيعيان دادند . حتى مطالبى گفتند كه ناشى از كم خردى و هوس بوده و تعابيرى به كار بردند كه حكايت از ناآگاهى گويندگانشان مىكرد . يكى از بزرگترين تهمتهايى كه به شيعه بستند اين بود كه شيعه صحابه پيامبر را تكفير مىكنند ، و از اين رو اين طايفه را خارج از دين شمردند . از اين حكم ظالمانه و از اين تهمت از خداوند طلب بخشش مىكنيم .\r\nخداوندا ! از آنچه كه دشمنان مىگويند بيزارى مىجوييم ، اصحاب پيامبرت را ، آنانى كه از آنها راضى هستى و در دعوت دين و جهاد در راه تو اخلاص ورزيده‌اند ، دوست مىداريم .\r\n5 - در روزگارى كه دشمنان شيعه از فرمانروايان يارى مىگرفتند ، تهمتهاى وارده بر اين طايفه شيوع يافته و بيم و هراس پديد آورد ، اما مخالفان از رهگذر اين اتهامات شاداب و خشنود بودند . اين اتهامها با بهره‌گيرى از شيوه‌هاى نيرنگ و فريب ، در اذهان ناآگاهان راه يافت ، و فكر پليد ضد شيعى و تهمتها در انديشه‌ها رسوخ پيدا كرد . حاكمان و فرمانروايان ضد شيعى تدابيرى انديشيدند ، تا دشمنيها برانگيخته گردد ، و بذرهاى كينه بارور شود ، و از شيعه چهره‌اى زشت و نفرت‌انگيز در ذهنها تصوير گردد ، و در نهايت خونشان حلال و مالشان مباح\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nشود .\r\nاما شيعيان نيز در مقابل اين تهمتها و منكرات دست بسته نماندند ، بلكه با قدرت استدلال و منطق و تيزى شمشير از عقايد و مبانى فكرى خويش دفاع كردند ، و در نتيجه ، به قصد دفاع از عقيده و پاسدارى از مرز ديانت ، شورشها و انقلابها يكى پس از ديگرى پديد آمد .\r\nقضاوتهاى ظالمانه و تهمتهاى عظيم چندان سنگين بودند كه شيعه نمىتوانست در برابر آن سكوت كند ، اما در شرايطى كه زاويه و افق تعصب گشوده بود و با افتراها و دروغپردازيها حقايق دگرگون مىگشت ، شيعيان چه مىتوانستند بكنند .\r\nپروردگارا ميان ما و قوم ما به حق داورى فرما . پروردگارا دلهاى ما را ، پس از آنكه به نور هدايت روشن شدند ، كم فروغ مكن . خداوندا ما به تو ايمان آورديم و از پيامبرت پيروى كرديم ، و اصحاب پيامبر را دوست مىداريم ، آنانى كه راه پيامبر را ادامه دادند ، و از نور هدايت او سود جستند ، و دعوت حق را با كمال صدق و راستى شنيده و اخلاص خود را در گفتار و كردار نشان دادند ، و پيش از آنكه مصالح شخصى خود را در نظر آورند مصالح امت را مقدم داشتند .\r\nكسانى اصحاب محمد بودند كه  أَشِدَّاءُ عَلَى الْكُفَّارِ رُحَماءُ بَيْنَهُم  . . .  يَبْتَغُون فَضْلًا مِن اللَّه وَ رِضْواناً  « 1 »  ، و در قبول اسلام پيشگام بودند ، و هجرت كردند ، و با مال و جانشان جهاد كردند ، و دين را ترويج كردند ، و شعائر دينى را برپا داشتند ، و واجبات دينى را انجام دادند ، و سنت نبوى را زنده كردند ، به پيامبر ايمان آورده و ياريش كردند ، و از نورى كه بر پيامبرت نازل كردى پيروى نمودند . [ اى خداوند 
  ] پيامبرت را در ميان آنان تأييد كردى ، و دلهايشان را به هم نزديك و مهربان ساختى ، و به همين دليل به يارى و پشتيبانى هم پرداخته و بر پيمان الهى خويش استوار و وفادار ماندند .\r\nخداوندا ما به پيام‌آورت ايمان آورديم ، و از منافقانى كه راه نفاق پيمودند بيزارى مىجوييم ؛ منافقانى كه در برابر پيامبر دست به آشوب و فتنه زدند ، و هرگز به قلب ايمان نياوردند و فقط به ايمان زبانى و ظاهرى بسنده كردند ، و\r\n\r\n","description":"","footnote":" ( 1 ) سوره فتح ، آيه 29 . ياران و همراهان محمد كسانى هستند كه بر كافران سخت و با يكديگر مهربانند . . . كه فضل و رحمت خدا و خشنودى او را مىطلبد . ","page_name":" 417 ","page_number":417},
  {"content":"\r\n\r\nپيامبرت از آنان چنين خبر داد :    إِذا جاءَك الْمُنافِقُون قالُوا نَشْهَدُ إِنَّك لَرَسُول اللَّه وَ اللَّه يَعْلَم إِنَّك لَرَسُولُه وَ اللَّه يَشْهَدُ إِن الْمُنافِقِين لَكاذِبُون ، اتَّخَذُوا أَيْمانَهُم جُنَّةً فَصَدُّوا عَن سَبِيل اللَّه إِنَّهُم ساءَ ما كانُوا يَعْمَلُون    . « 1 » \r\nاينان كسانى هستند كه :   يُخادِعُون اللَّه وَ هُوَ خادِعُهُم وَ إِذا قامُوا إِلَى الصَّلاةِ قامُوا كُسالى يُراؤُن النَّاس وَ لا يَذْكُرُون اللَّه إِلَّا قَلِيلًا ، مُذَبْذَبِين بَيْن ذلِك لا إِلى هؤُلاءِ وَ لا إِلى هؤُلاءِ وَ مَن يُضْلِل اللَّه فَلَن تَجِدَ لَه سَبِيلًا   « 2 »  و ما از كسانى كه با پيامبر تو به ستيزه برخاستند تبرى مىجوئيم  وَ مَن يُشاقِق الرَّسُول مِن بَعْدِ ما تَبَيَّن لَه الْهُدى وَ يَتَّبِع غَيْرَ سَبِيل الْمُؤْمِنِين نُوَلِّه ما تَوَلَّى وَ نُصْلِه جَهَنَّم وَ ساءَت مَصِيراً  « 3 »  اگر اين نسبتهايى كه به شيعه داده شده اندكى نيز درست بود ، به راستى ايرادهايى بزرگ بودند ، اما تمامى آنها تهمت است و افترا ، كه غرض‌ورزيها آنها را ساخته و توهمات و خيال‌پردازيها آنها را بافته ، و آنگاه نسلهاى پسين از آنها اثر پذيرفته است . اگر قلمهاى صالح و مستقل و آزاد در اين باب تحقيق كرده و مطلب نوشته بودند ، قطعا وضعيت به گونه‌اى ديگر بود .\r\nاز اينكه شيعه از معاويه و حزبش روى گردانده و با منطق و بر اساس دانش و علم و آزادى فكر با آنان به بحث علمى پرداختند ، آيا در پيشگاه عدالت مجرم شناخته مىشوند ؟ آيا شيعيان را مىتوان به عدم استقامت و پايدارى متهم كرد كه روايات آنان مطرود شده‌اند ؟\r\nاى حديث‌شناسان كمى انصاف دهيد ، آيا گفته‌ها و بافته‌هاى كسى كه با\r\n\r\n","description":"","footnote":" ( 1 ) سوره منافقون ، آيه 1 و 2 . اى رسول چون منافقان نزد تو آمده گفتند كه ما به يقين گواهى مىدهيم كه تو فرستادهء خدايى خداوند مىداند كه تو رسول اويى و خدا هم گواهى مىدهد كه منافقان دروغ مىگويند . آنان سوگندهاى خود را سپر جان خود كرده‌اند تا بدين وسيله راه خدا را ببندند كه به آنچه مىكنند بسيار بد مىكنند .  ( 2 ) سوره نساء ، آيه 142 و 143 . همانا منافقان با خدا مكر مىكنند و خدا نيز به آنان مكر مىكند و چون به نماز با حالت كسالت و بىميلى آيند خودنمايى كنند به مردم و ياد خدا را جز اندك نكنند . دو دل و مردد باشند نه به سوى مؤمنان روند و نه به سوى كافران . پس هر كه را خدا گمراه كند ، هرگز او را به راه راست نخواهى يافت .  ( 3 ) سوره نساء ، آيه 115 . و هر كس پس از آنكه راه حق بر او روشن شد ، راه مخالفت با رسول را پيش گرفت و راهى غير از راه اهل ايمان برگزيد ، او را به همان راه باطلى كه انتخاب كرده وامىگذاريم و او را به جهنم درمىافكنيم كه آن مكان بر او بد منزلگاهى است . ","page_name":" 418 ","page_number":418},
  {"content":"\r\n\r\nكمال گستاخى به سب على دست زد و نسبت به او دشمنى كرد و به اهانت و تحقير او پرداخت ، كنار نهاده‌ايد ؟ نه ، نه ، او را در روايت موثق دانسته‌ايد و او را به اعتقادات نيك ستوده‌ايد و او را پشتيبان و يارىكننده سنت وصف كرده‌ايد ! نمىخواهيم در اين باب ، كه بابى است گسترده ، بيش از اين بحث كنيم ؛ ما در آينده در مورد علل و انگيزه‌هاى متهم ساختن شيعيان سخن خواهيم گفت ، و نيز در مورد افتراها و بهتانها در جلدهاى بعد بحث خواهيم كرد .\r\nگمان ما اين بود كه با گذشت روزگارى كه به اقتضاى زمان مطالبى در جهت ايجاد جدايى و تفرقه در ميان صفوف امت ساخته و جعل مىشد ، دورهء افتراها و اتهامها پايان يافته است . و نيز مىپنداشتيم كه همراه مدفون شدن جاعلان ، جعلها و بهتانها نيز مدفون گشته‌اند ، و ما در عصر آزادى فكر و انديشه و روزگار روشنگرى و از ميان رفتن موانع قدرت و سياست از آن اعمال و كردار فاصله گرفته‌ايم ، ولى با كمال تأسف مىبينيم كسانى پيدا مىشوند كه مىخواهند اختلافات گذشته را زنده كنند و دوران كهن و سياه را تجديد نمايند و با ساز تعصب برقصند .\r\nالبته اين مطالب و كوششهاى هرج و مرج طلبانه در اصل در خور ذكر و توجه نيست ، چرا كه براى آنها بيرون كشيدن مهملات كار سختى نيست .\r\nپس از اين برخى از گفته‌ها و آراء تهمت‌زنندگان به شيعه را ، از نويسندگان و مورخان ، كه پيرامون شيعه و صحابه بدون قيد و شرط سخن گفته و بدون اينكه نسبت به عقيده شيعه دربارهء اصحاب پيامبر آگاهى داشته باشند اظهار نظر كرده‌اند ، خواهيم آورد .\r\nاگر اين نويسندگان پيرامون اين موضوع با دقت و تتبع بحث كرده بودند ، و خلوص را در تحقيق رعايت كرده و خود را به خاطر خدمت به حق از عواطف شخصى رها مىساختند ، قطعا از نسبتهايى كه به شيعه داده‌اند كه اينان العياذ بالله اصحاب پيامبر را كافر دانسته‌اند ، پشيمان شده و عليه خود حكم مىكردند .\r\nاين موضوع يكى از مهمترين موضوعاتى است كه لازم است همه سويه پيرامون آن گفت‌وگو كنيم ، ولى چون در اين جلد امكان چنين كارى نبود ، آن را به جلد دوّم واگذاشتيم . از خداوند مدد مىطلبيم و راستى و خلوص در عمل را از او مسئلت داريم ، و اوست توفيق دهنده .\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nجلد نخستين كتاب پايان يافت . ستايش از آن خداوند جهانيان است ، و درود و سلام بر پيامبرى كه خداوند او را فرستاد تا با دين حق آدميان را هدايت كند و آيين او را بر همهء اديان برترى دهد ، هر چند كه مشركان را خوش نيايد « 1 »  ، و سلام بر آل او كه خداوند آنان را از تمامى پليديها منزه كرد . « 2 » \r\n\r\nمنابع و پيوست\r\n1 - امينى ، الغدير ، 10 / 201 .\r\n\r\n","description":"","footnote":" ( 1 ) اشاره به آيه 33 از سورهء توبه است .  ( 2 ) اشاره است به آيه 33 سوره احزاب . ","page_name":" 420 ","page_number":420},
  {"content":"\r\n\r\n.\r\n\r\n","description":"","footnote":"","page_name":" 421 ","page_number":421},
  {"content":"\r\n\r\n.\r\n\r\n","description":"","footnote":"","page_name":" 422 ","page_number":422},
  {"content":"\r\n\r\n.\r\n\r\n","description":"","footnote":"","page_name":" 423 ","page_number":423},
  {"content":"\r\n\r\n.\r\n\r\n","description":"","footnote":"","page_name":" 424 ","page_number":424},
  {"content":"\r\n\r\n.\r\n\r\n","description":"","footnote":"","page_name":" 425 ","page_number":425},
  {"content":"\r\n\r\n.\r\n\r\n","description":"","footnote":"","page_name":" 426 ","page_number":426},
  {"content":"\r\n\r\n.\r\n\r\n","description":"","footnote":"","page_name":" 427 ","page_number":427},
  {"content":"\r\n\r\n.\r\n\r\n","description":"","footnote":"","page_name":" 428 ","page_number":428},
  {"content":"\r\n\r\n.\r\n\r\n","description":"","footnote":"","page_name":" 429 ","page_number":429},
  {"content":"\r\n\r\n.\r\n\r\n","description":"","footnote":"","page_name":" 430 ","page_number":430},
  {"content":"\r\n\r\n.\r\n\r\n","description":"","footnote":"","page_name":" 431 ","page_number":431},
  {"content":"\r\n\r\n.\r\n\r\n","description":"","footnote":"","page_name":" 432 ","page_number":432},
  {"content":"\r\n\r\n.\r\n\r\n","description":"","footnote":"","page_name":" 433 ","page_number":433},
  {"content":"\r\n\r\n.\r\n\r\n","description":"","footnote":"","page_name":" 434 ","page_number":434},
  {"content":"\r\n\r\n.\r\n\r\n","description":"","footnote":"","page_name":" 435 ","page_number":435},
  {"content":"\r\n\r\n.\r\n\r\n","description":"","footnote":"","page_name":" 436 ","page_number":436},
  {"content":"\r\n\r\n.\r\n\r\n","description":"","footnote":"","page_name":" 437 ","page_number":437},
  {"content":"\r\n\r\n.\r\n\r\n","description":"","footnote":"","page_name":" 438 ","page_number":438},
  {"content":"\r\n\r\n.\r\n\r\n","description":"","footnote":"","page_name":" 439 ","page_number":439},
  {"content":"\r\n\r\n.\r\n\r\n","description":"","footnote":"","page_name":" 440 ","page_number":440},
  {"content":"\r\n\r\n.\r\n\r\n","description":"","footnote":"","page_name":" 441 ","page_number":441},
  {"content":"\r\n\r\n.\r\n\r\n","description":"","footnote":"","page_name":" 442 ","page_number":442},
  {"content":"\r\n\r\n.\r\n\r\n","description":"","footnote":"","page_name":" 443 ","page_number":443},
  {"content":"\r\n\r\n.\r\n\r\n","description":"","footnote":"","page_name":" 444 ","page_number":444},
  {"content":"\r\n\r\n.\r\n\r\n","description":"","footnote":"","page_name":" 445 ","page_number":445},
  {"content":"\r\n\r\n.\r\n\r\n","description":"","footnote":"","page_name":" 446 ","page_number":446},
  {"content":"\r\n\r\n.\r\n\r\n","description":"","footnote":"","page_name":" 447 ","page_number":447},
  {"content":"\r\n\r\n.\r\n\r\n","description":"","footnote":"","page_name":" 448 ","page_number":448},
  {"content":"\r\n\r\n.\r\n\r\n","description":"","footnote":"","page_name":" 449 ","page_number":449},
  {"content":"\r\n\r\n.\r\n\r\n","description":"","footnote":"","page_name":" 450 ","page_number":450},
  {"content":"\r\n\r\n.\r\n\r\n","description":"","footnote":"","page_name":" 451 ","page_number":451},
  {"content":"\r\n\r\n.\r\n\r\n","description":"","footnote":"","page_name":" 452 ","page_number":452},
  {"content":"\r\n\r\n.\r\n\r\n","description":"","footnote":"","page_name":" 453 ","page_number":453},
  {"content":"\r\n\r\n.\r\n\r\n","description":"","footnote":"","page_name":" 454 ","page_number":454},
  {"content":"\r\n\r\n.\r\n\r\n","description":"","footnote":"","page_name":" 455 ","page_number":455},
  {"content":"\r\n\r\n.\r\n\r\n\r\n","description":"","footnote":"","page_name":" 456 ","page_number":456}
  ]