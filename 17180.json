[
  {"content":"\r\n . \r\n","description":"","footnote":"","page_name":" الغلاف 1 ","page_number":1},
  {"content":"\r\n . \r\n","description":"","footnote":"","page_name":" الغلاف 2 ","page_number":2},
  {"content":"\r\n\r\nتفسير\r\nاحسن الحديث\r\nسيدعلى اكبر قرشى\r\nجلد 11\r\nاز اول سورهء حديد تا آخر سورهء انسان\r\n\r\n","description":"","footnote":"","page_name":" 1 ","page_number":3},
  {"content":"\r\n\r\nمركز چاپ و نشر بنياد بعثت\r\nنام كتاب : تفسير احسن الحديث جلد يازده\r\nمولف : سيدعلى اكبر قرشى\r\nتيراژ : 2000\r\nنوبت چاپ : سوم 1378\r\nآدرس : تهران - خيابان سميه - شمارهء 109 - صندوق پستى : 1361 - 15815\r\nتلفن : - 8822374 - 8822244 فاكس : 8829219 ( 021 )\r\nحق چاپ و نشر محفوظ است\r\nشابك 4 - 186 - 309 - 964 ( دوره 12 جلدى )\r\nisbn : 964 - 309 - 186 - 4 ( 12 vol set )\r\nشابك 5 - 194 - 309 - 964 ( جلد 11 )\r\nisbn : 964 - 309 - 194 - 5 ( vol . 11 )\r\nقرشى بنايى ، على اكبر ، 1307 -\r\nتفسير احسن الحديث / مؤلف على اكبر قرشى . - تهران : بنياد بعثت ، مركز چاپ و نشر ، 1374 - 1377 .\r\nج .\r\n( دوره ) ISBN 964 - 309 - 186 - 4\r\n( ج . 11 ) ISBN 964 - 309 - 194 - 5\r\nفهرستنويسى براساس اطلاعات فيپا ( فهرستنويسى پيش از انتشار ) .\r\nچاپ قبلى : بنياد بعثت ، واحد تحقيقات اسلامى ، 1366 .\r\nهر يك از جلدها به تفسير سور و آيات خاصى اختصاص دارد .\r\nكتابنامه :\r\nج . 1 تا 12 ( چاپ سوم ) .\r\n1 . تفاسير شيعه - قرن 14 . الف . بنياد بعثت . مركز چاپ و نشر . ب . عنوان .\r\n7 ت 4 ق / 98 BP\r\n179 / 297\r\n1374\r\n5845 - 74 م *\r\n\r\n","description":"","footnote":"","page_name":" 2 ","page_number":4},
  {"content":"\r\n\r\n\r\nجلد يازدهم\r\nبِسْمِ اللَّهِ الرَّحْمنِ الرَّحِيمِ\r\n\r\nسوره حديد\r\nدر مدينه نازل شده و بيست و نه آيه است\r\n\r\nنظرى به كليات سوره\r\n1 - سورهء حديد هشتمين سوره است كه بعد از سورهء زلزله در مدينه نازل گرديد ، در ترتيب فعلى قرآن مجيد سورهء پنجاه و هفتم است ، درست معلوم نيست در چه سالى از هجرت نازل شده ولى از آيات آن معلوم مىشود : در موقعي نازل گشته كه حكومت اسلامى و مسلمانان به كمكهاى مالى بيشتر احتياج داشته‌اند ، و شايد منافقان آنها را از انفاق منع ميكرده‌اند .\r\n2 - عدد آيات آن در قرائت عراقى ( كوفى ) بيست و نه و در قرائت ديگران بيست و هشت است ، زيرا كه در قرائت كوفى آيهء سيزده در  مِنْ قِبَلِهِ الْعَذابُ  تمام مىشود ، قرائت كوفى به حضرت ولى ذو الجلال امير المؤمنين صلوات اللَّه عليه مىرسد و مورد اختيار است .\r\nدر تفسير خازن آمده اين سوره از پانصد و چهل و چهار كلمه و از دو هزار و چهار صد و هفتاد و شش حرف تشكيل يافته است ، اين سخن از كثرت اهتمام مسلمين به قرآن مجيد حكايت مىكند .\r\n3 - تسميهء آن « به حديد » به علت آيه :  وَ أَنْزَلْنَا الْحَدِيدَ فِيهِ بَأْسٌ شَدِيدٌ وَ مَنافِعُ لِلنَّاسِ  / 25 ، است كه در آن كلمه حديد به كار رفته و از اين لحاظ تنها آيه‌ايست در قرآن .\r\n\r\n","description":"","footnote":"","page_name":" 3 ","page_number":5},
  {"content":"\r\n\r\n4 - سورهء مباركه مدنى است ، چنان كه مطالب آن گواهي مىدهد ، در الميزان فرموده : بعضى بر اين سخن ادعاى اجماع كرده‌اند ، و نيز ظاهر آنست كه همهء سوره به يك بار نازل شده باشد ، دليلى بر نزول تدريجى يافته نيست .\r\n5 - در علّت نزول آن بايد گفت : وضع آن روز سبب نزول اين سوره گرديده سببى كه تا قيامت ادامه خواهد يافت و از اين حيث ، مطالب آن هميشه جهت دهنده و روشن كنندهء راه زندگى است ، نه اينكه سبب مقطعى و منحصر به زمان نزول باشد .\r\n\r\nفضيلت سوره\r\nطبرسى رحمه اللَّه در مجمع البيان نقل مىكند : رسول خدا صلّى اللَّه عليه و آله شبها قبل از خواب مسبّحات را ميخواند و مىفرمود : در آنها آيه‌اى هست كه از هزار آيه افضل است .\r\nو نيز از جابر جعفى از حضرت باقر عليه السّلام نقل كرده كه فرمود : هر كه همه مسبحات را قبل از خواب بخواند نمىميرد تا قائم عليه السّلام را درك كند و اگر بميرد در جوار رسول خدا صلّى اللَّه عليه و آله خواهد بود .\r\nناگفته نماند : مسبحات عبارتند از سوره‌هاى حديد ، حشر ، صف ، جمعه و تغابن كه با « سبح » يا « يسبح » شروع مىشوند . اين نوع شروع شدن حاكى از وحدت هدف در آنهاست ، در اين سوره‌ها دستورهاى بخصوصى است ، كلمه تسبيح در اول آنها حاكى است كه اين دستورها به علت نياز از جانب خدا نيست بلكه خدا منزه از احتياج است .\r\n\r\nمطلب سوره\r\nاين سوره اولا خدا را به بهترين وجهى توصيف مىكند و موقعيت وى را\r\n\r\n","description":"","footnote":"","page_name":" 4 ","page_number":6},
  {"content":"\r\n\r\nدر جهان هستى بيان مىدارد ( آيات 1 - 6 ) ثانيا از گذشته نتيجه گرفته و مردم را به ايمان به خدا و رسول و مخصوصا به انفاق در راه خدا دعوت مىكند ، و در انفاق تأكيد مىنمايد و نيز آخرت منافقان را كه مانع انفاق مىشدند ، و مصداق  يَبْخَلُونَ وَ يَأْمُرُونَ النَّاسَ بِالْبُخْلِ  بودند ، مجسم مىگرداند . ( آيات 7 - 16 ) .\r\nثالثا : باز مسئله انفاق را پيش مىكشد و با گوشزد كردن نبوت نوح و ابراهيم و عيسى عليه السّلام روشن مىكند كه اين دستورها در گذشته نيز بوده است ، در خلال اين سخنان مطالبى در بارهء مبدء و معاد مطرح مىنمايد ، گوئي اهتمام بيشتر در اين سوره به انفاق است .\r\n\r\n","description":"","footnote":"","page_name":" 5 ","page_number":7},
  {"content":"\r\n\r\nسورة الحديد مدنيّة و هى تسع و عشرون آية نزلت بعد سورة الزّلزلة بِسْمِ اللَّهِ الرَّحْمنِ الرَّحِيمِ\r\n\r\n[ سوره الحديد ( 57 ) : آيات 1 تا 6 
  ]\r\nبِسْمِ اللَّهِ الرَّحْمنِ الرَّحِيمِ\r\nسَبَّحَ لِلَّهِ ما فِي السَّماواتِ وَ الْأَرْضِ وَ هُوَ الْعَزِيزُ الْحَكِيمُ ( 1 ) لَهُ مُلْكُ السَّماواتِ وَ الْأَرْضِ يُحْيِي وَ يُمِيتُ وَ هُوَ عَلى كُلِّ شَيْءٍ قَدِيرٌ ( 2 ) هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ وَ هُوَ بِكُلِّ شَيْءٍ عَلِيمٌ ( 3 ) هُوَ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ يَعْلَمُ ما يَلِجُ فِي الْأَرْضِ وَ ما يَخْرُجُ مِنْها وَ ما يَنْزِلُ مِنَ السَّماءِ وَ ما يَعْرُجُ فِيها وَ هُوَ مَعَكُمْ أَيْنَ ما كُنْتُمْ وَ اللَّهُ بِما تَعْمَلُونَ بَصِيرٌ ( 4 )\r\nلَهُ مُلْكُ السَّماواتِ وَ الْأَرْضِ وَ إِلَى اللَّهِ تُرْجَعُ الْأُمُورُ ( 5 ) يُولِجُ اللَّيْلَ فِي النَّهارِ وَ يُولِجُ النَّهارَ فِي اللَّيْلِ وَ هُوَ عَلِيمٌ بِذاتِ الصُّدُورِ ( 6 )\r\nبه نام خداى رحمان رحيم\r\n1 - تسبيح مىكند خدا را آنچه در آسمانها و زمين هست و او غالب و حكيم است .\r\n2 - حكومت آسمانها و زمين خاص اوست حيات مىدهد و حيات مىگيرد ، و او بر هر چيز تواناست .\r\n\r\n","description":"","footnote":"","page_name":" 6 ","page_number":8},
  {"content":"\r\n\r\n3 - اول و آخر و آشكار و نهان فقط اوست و او به هر شىء داناست .\r\n4 - اوست كه آسمانها و زمين را در شش روز آفريد ، سپس بر تدبير پرداخت و آنچه از زمين بيرون مىآيد و آنچه از آسمان نازل مىشود و آنچه در آسمان بالا مىرود او با شماست در هر جا كه باشيد ، خدا آنچه مىكنيد مىبيند .\r\n5 - حكومت آسمانها و زمين مخصوص اوست و همهء كارها به خدا بر مىگردد .\r\n6 - شب را در جاى روز و روز را در جاى شب داخل مىكند و او به آنچه در سينه‌هاست داناست .\r\n\r\nكلمه‌ها\r\nسبح : خداوند ذاتا از آلودگيها و از نيازها و از نقصها پاك و منزه است ، تسبيح و سبحان اللَّه گفتن اقرار به اين واقعيت در ذات پاك خداست .\r\nاستوى : اين كلمه اگر با « علي » باشد به معني استقرار آيد ، نظير  اسْتَوى عَلَى الْعَرْشِ  يعنى بر تخت استقرار يافت و اگر با « الى » باشد به معنى قصد و توجه است .\r\nيلج : ولوج : دخول . « ولج الشيء في غيره : دخل » راغب دخول در جاى تنگ گفته است ، ظاهرا آن در بعضى جاهاست و گرنه در نهج البلاغه نامهء 24 آمده «\r\nليولجه به الجنة\r\n» . ذات : مؤنث « ذو » به معنى صاحب است .\r\n\r\nشرحها\r\nدر اين آيات مىخوانيم : همه چيز خدا را تسبيح مىكنند و او را از نياز و نقصان منزه مىدانند . تدبير كائنات در دست اوست ، حيات از جانب او افاضه و\r\n\r\n","description":"","footnote":"","page_name":" 7 ","page_number":9},
  {"content":"\r\n\r\nستانده مىشود ، او بر هر شيء توانا و به هر شىء داناست ، او اول و آخر و ظاهر و باطن است ، آسمانها و زمين را در شش دوران آفريد ، تدبير آنها را در دست گرفت ، هر چه در زمين فرو رود و هر چه از زمين بيرون آيد ، هر چه از آسمان نازل شود و هر چه در آن بالا رود ، پيش خدا معلوم است ، انسانها در هر جا كه باشند در حضور خدا هستند ، برگشت تمام كارها به خداست ، اوست كه شب را به جاى روز و روز را به جاى شب داخل مىكند ، از مكنونات خاطر همه آگاه است .\r\nعجبا ! ! ، اين چه توصيفى است ، اين آيات چه واقعيتى القاء مىكنند ؟ از امام سجاد عليه السّلام از توحيد پرسيدند فرمود : خداى عزّ و جلّ مىدانست كه در آخر الزمان مردمان محقق و موشكاف خواهند آمد ، از اينرو سورهء   قُلْ هُوَ اللَّهُ أَحَدٌ   و آيات سورهء حديد را كه آخرش  وَ هُوَ عَلِيمٌ بِذاتِ الصُّدُورِ  است نازل فرمود پس هر كه براى خداشناسى غير از اين جويد هلاك است .\r\n« سئل على بن الحسين عليه السّلام عن التوحيد ؟ فقال ان اللَّه عز و جل علم انه يكون في آخر الزمان اقوام متعمّقون فانزل اللَّه تعالى   قُلْ هُوَ اللَّهُ أَحَدٌ   و الآيات من سوره الحديد الى قوله  وَ هُوَ عَلِيمٌ بِذاتِ الصُّدُورِ  فمن رام وراء ذلك فقد هلك « 1 »\r\nعقل انسان از اين ترسيم و از اين بيان و آله و حيران است ، آنچه مشكل را سهل مىكند آنست كه گوينده اين سخن خداست اوست كه ذات پاك خويش را معرفى مىكند .\r\nمرحوم صدر المتالهين مىگويد : من اغلب در باره آيات اول سورهء حديد تأمل مىكردم تا در كتاب كافى بروايتى برخوردم حاصلش آن بود كه ميدانست در آخر الزمان . . . از ديدن اين روايت مسرور گشتم « 2 » .\r\n\r\n\r\n","description":"","footnote":"\r\n( 1 ) كافى كتاب التوحيد باب النسبة حديث 3 .\r\n( 2 ) حاشيهء مجمع البيان .\r\n","page_name":" 8 ","page_number":10},
  {"content":"\r\n\r\n1 -   سَبَّحَ لِلَّهِ ما فِي السَّماواتِ وَ الْأَرْضِ وَ هُوَ الْعَزِيزُ الْحَكِيمُ   ناگفته نماند در سورهء اسراء / 44 خوانديم :  وَ إِنْ مِنْ شَيْءٍ إِلَّا يُسَبِّحُ بِحَمْدِهِ وَ لكِنْ لا تَفْقَهُونَ تَسْبِيحَهُمْ  از اين آيه معلوم مىشود كه هر چيز خدا را تسبيح مىكند ، مراد از تسبيح آن نيست كه موجودات خدا و پاكى او دلالت دارند ، و نيز مراد آن نيست كه عقلا به زبان قال و غير عقلا بزبانحال ، خدا را تسبيح مىكنند زيرا كه اين نوع تسبيح را همه مىفهمند ولى جمله  لا تَفْقَهُونَ تَسْبِيحَهُمْ  نشان مىدهد كه ما تسبيح آنها را نمىفهميم .\r\nعلى هذا مراد از تسبيح معناي واقعى آنست ، كه بر ما قابل فهم نيست ، « ما » در آيه موصول است به معني « الذى » ، كلمه   ما فِي السَّماواتِ وَ الْأَرْضِ   شامل همه موجودات مىباشد ، اعم از عقلا مانند ثقلين و ملائكه و غير عقلاء ( از الميزان ) پس اين دو آيه ، اخبار از يك واقعيتى است كه ما نمىتوانيم حقيقت آن را درك بكنيم و اين غير از تسبيح عقلاء است كه مثلا پس از فرمان  وَ سَبِّحْ بِالْعَشِيِّ وَ الْإِبْكارِ  آل عمران / 41 ، خدا را تسبيح مىكنند   وَ هُوَ الْعَزِيزُ الْحَكِيمُ   در جاى تعليل است يعنى : زيرا كه گرانقدر و تواناست ، غالب است و مغلوب نمىشود ، و كارش متقن و از روى مصلحت است كه مورد اشكال واقع نمىگردد پس همه چيز او را تسبيح مىكنند . تقديم « هو » مفيد حصر مىباشد .\r\n2 -  لَهُ مُلْكُ السَّماواتِ وَ الْأَرْضِ يُحْيِي وَ يُمِيتُ وَ هُوَ عَلى كُلِّ شَيْءٍ قَدِيرٌ  سه وصف منحصر به فرد است كه ذات براى در آنها بىهمتاست ، اول تدبير همهء كائنات كه مخصوص اوست ، آنچه بخواهد مىكند ، بارها در اين تفسير گفته‌ايم ايجاد ، تدبير را لازم گرفته است به حكم برهان امكان و وجوب ، او آفريننده كائنات است همه موجودات با وجود و آثار خود ، قائم به او هستند پس آفريننده و مدبرى جز او نيست ، و اگر بود خود را به وسيله انبياء و غيره آشكار مىكرد .\r\n\r\n","description":"","footnote":"","page_name":" 9 ","page_number":11},
  {"content":"\r\n\r\nامير المؤمنين صلوات اللَّه عليه به امام حسن عليه السّلام مىنويسد\r\n« و اعلم يا بنىّ انّه لو كان لربك شريك لاتتك رسله و لرأيت آثار ملكه و سلطانه و لعرفت افعاله و صفاته و لكنّه إله واحد كما وصف نفسه لا يضاده في ملكه احد .\r\nدوم : زنده كردن و ميراندن مخصوص اوست ، همانطور كه ماده را آفريده به آن حيات افاضه مىكند و نيز حيات را مىگيرد در سوره ، اعراف ذيل آيه 158 مشروحا گفته‌ايم كه حيات از آثار ماده نيست بلكه افاضه‌ايست از جانب خدا اوست كه جان مىدهد و جان مىستاند . جملهء  يُحْيِي وَ يُمِيتُ  دلالت بر استمرار دارد ، پيشرفت افكار بشر ، هنوز به طور مشروح اين جمله را درك نكرده است .\r\nسوم :  وَ هُوَ عَلى كُلِّ شَيْءٍ قَدِيرٌ  كه دلالت بر قدرت مطلقه خود دارد و اينكه قدرت او مقيد به قيدى و شرطى نيست .\r\n3 -  هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ وَ هُوَ بِكُلِّ شَيْءٍ عَلِيمٌ  در اين آيه دو وصف از به بىهمتايى خدا و موقعيت او در جهان و در حدّ ذات پاكش بيان شده است ، يكى چهار وصف اوّل ، ديگرى احاطه علمى به كلّ شىء .\r\nدر الميزان فرموده : اين چهار اسم از فروع محيط بودن خداست و متفرع بر قدرت مطلقه مىباشد ، به عبارت ديگر : اين چهار وصف از اسم « المحيط » و از  وَ هُوَ عَلى كُلِّ شَيْءٍ قَدِيرٌ  نشأت مىگيرد .\r\nوقتى كه خدا بر هر چيز مفروض ، قادر است ، پس بر هر چيز از هر جهت محيط است على هذا هر چه اول فرض شود خدا پيش از اوست ، پس خدا اول است نه آن شىء مفروض ، و هر چه آخر فرض شود خدا بعد از اوست زيرا قدرت خدا به آن از هر جهت محيط است پس خدا آخر است نه آن شيء مفروض .\r\n\r\n","description":"","footnote":"","page_name":" 10 ","page_number":12},
  {"content":"\r\n\r\nهر چه ظاهر فرض شود خدا از او ظاهرتر است زيرا خدا از فوق بر او محيط است ، پس خدا ظاهر است نه آن شىء مفروض ، و هر چه باطن فرض شود خدا باطن‌تر از آنست ، چون خدا از آن طرفش بر آن محيط است خدا باطن است نه آن شىء مفروض .\r\nنگارنده گويد : چون خدا واجب الوجودش نامتناهى و از هر جهت مطلق است و قيد و شرطى در آن نيست ، چنين وجودى هم اول است ، هم آخر ، هم ظاهر و هم باطن ، اين چنين وجود فقط يك مصداق دارد ، كه هيچ حيثيتى ديگر را از او سلب نمىكند و آن خداست .\r\nناگفته : نماند : اين اوليّت و آخريّت و ظهور و بطون ، زمانى و مكانى نيست زيرا زمان و مكان زائيده حركت موجودات مادّى است ، خدا ما فوق مادّه است خدا مخلوقات را در لا زمان و لا مكان آفريده است .\r\nدر نهج البلاغه فرموده :\r\n« لا تصحبه الاوقات و لا ترفده الادوات سبق الاوقات كونه و العدم وجوده و الابتداء ازله « 1 » »\r\nو در جاى ديگر فرموده :\r\n« و كل ظاهر غيره غير باطن و كل باطن غيره غير ظاهر « 2 » » .\r\nوصف ديگر در اين آيه علم مطلق و محيط خداست ، كه هيچ چيز از علم او خارج نيست .\r\n4 -  هُوَ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ . . . \r\nخلاصه اين آيه آنست كه : خدا اول آسمانها و زمين را آفريد ، آن گاه تدبير و ادارهء آنها را در دست گرفته و به جزئيات احوال آنها آگاه است ( زيرا لازمه\r\n\r\n\r\n","description":"","footnote":"\r\n( 1 ) نهج البلاغه خطبه 228 .\r\n( 2 ) خطبه 64 .\r\n","page_name":" 11 ","page_number":13},
  {"content":"\r\n\r\nتدبير ، علم به احوال شىء تدبير شده است ) .\r\nخلقت آسمانها و زمين در شش روز ، و معناى روز در سورهء اعراف / 54 گذشت و نيز شش روز در اول سورهء فصلت شرح داده شد .\r\n يَعْلَمُ ما يَلِجُ فِي الْأَرْضِ وَ ما يَخْرُجُ مِنْها وَ ما يَنْزِلُ مِنَ السَّماءِ وَ ما يَعْرُجُ فِيها وَ هُوَ مَعَكُمْ أَيْنَ ما كُنْتُمْ وَ اللَّهُ بِما تَعْمَلُونَ بَصِيرٌ  اين قسمت از آيه در رابطه با آنست كه : خدا به جزئيات احوال كائنات آگاه است ، چنان كه در بالا گفته شد : تدبير بدون علم به احوال موجودات امكان پذير نيست . آنچه در زمين فرو مىرود مانند آب باران ، تخمها كه كاشته مىشوند مردگان و امثال آن ، آنچه از آسمان نازل مىشود مانند بارانها ، برفها ، اشعه كيهانى ، ملائكه و غير آن .\r\nآنچه از زمين خارج مىشود نظير : نباتات و حيوانات و مانند آن ، آنچه به آسمان بالا مىرود مانند بخارها اعمال بندگان و نظير آن ، جملهء  وَ هُوَ مَعَكُمْ . . . \r\nاز احاطه بسيار كامل خدا نسبت به انسان حكايت مىكند .\r\nدر الميزان فرموده : آمدن « اينما » كه مفيد مكان است بدان علت مىباشد كه مفارقت چيزى از چيزى در مكان واضحتر است و گرنه خدا در هر زمان و احوال با انسان است ،  وَ اللَّهُ بِما تَعْمَلُونَ  نتيجه جملهء سابق و با آن تطابق عجيبى دارد .\r\n5 -  لَهُ مُلْكُ السَّماواتِ وَ الْأَرْضِ وَ إِلَى اللَّهِ تُرْجَعُ الْأُمُورُ  به نظر مىآيد تكرار  لَهُ مُلْكُ السَّماواتِ . . .  مقدمه است براى رجوع امور به خدا ، وقتى كه تدبير كائنات در دست اوست ، پس همهء كارهاى جهان خلقت به او راجع است و از اراده او نشئت مىگيرد و همه زير نظر اوست  وَ ما تَشاؤُنَ إِلَّا أَنْ يَشاءَ اللَّهُ رَبُّ الْعالَمِينَ  تكوير / 29 ،\r\n\r\n","description":"","footnote":"","page_name":" 12 ","page_number":14},
  {"content":"\r\n\r\n اگر تيغ عالم بجنبد ز جاى * نبرد رگى گر نخواهد خداى \r\nنظير اين آيه است آيه :  وَ إِلَى اللَّهِ تُرْجَعُ الْأُمُورُ  بقره / 210 ، انفال / 44 « بشود نشو » مطلقا مربوط به خداست .\r\n6 -  يُولِجُ اللَّيْلَ فِي النَّهارِ وَ يُولِجُ النَّهارَ فِي اللَّيْلِ وَ هُوَ عَلِيمٌ بِذاتِ الصُّدُورِ  دو مطلب در اين آيه مطرح است يكى داخل كردن شب در روز و بالعكس كه گوشه‌اى از تدبير نظام حيات است ، ديگرى علم خدا به مكنونات خاطر و ضمير انسانها ، زيرا  وَ اللَّهُ بِما تَعْمَلُونَ بَصِيرٌ  در رابطه با اعمال ظاهرى بود تعبير  يُولِجُ اللَّيْلَ . . .  جمعا چهار بار در قرآن مجيد آمده است ، مفسران آن را كوتاه و بلند شدن شبها و روزها در فصول چهار گانه گفته‌اند ، ولى به نظر نگارنده : منظور گردش شب و روز در اطراف زمين و داخل شدن يكى در جاى آن ديگرى است و نظير  وَ اخْتِلافِ اللَّيْلِ وَ النَّهارِ  است .\r\nذات الصدور مكنونات خاطر است كه در سينه‌هاست ، مراد از صدور يا مركزيت بدن است و يا قلوب است كه در سينه‌ها مىباشد  فَإِنَّها لا تَعْمَى الْأَبْصارُ وَ لكِنْ تَعْمَى الْقُلُوبُ الَّتِي فِي الصُّدُورِ  حج / 46 .\r\n\r\n","description":"","footnote":"","page_name":" 13 ","page_number":15},
  {"content":"\r\n\r\n\r\n[ سوره الحديد ( 57 ) : آيات 7 تا 11 
  ]\r\nآمِنُوا بِاللَّهِ وَ رَسُولِهِ وَ أَنْفِقُوا مِمَّا جَعَلَكُمْ مُسْتَخْلَفِينَ فِيهِ فَالَّذِينَ آمَنُوا مِنْكُمْ وَ أَنْفَقُوا لَهُمْ أَجْرٌ كَبِيرٌ ( 7 ) وَ ما لَكُمْ لا تُؤْمِنُونَ بِاللَّهِ وَ الرَّسُولُ يَدْعُوكُمْ لِتُؤْمِنُوا بِرَبِّكُمْ وَ قَدْ أَخَذَ مِيثاقَكُمْ إِنْ كُنْتُمْ مُؤْمِنِينَ ( 8 ) هُوَ الَّذِي يُنَزِّلُ عَلى عَبْدِهِ آياتٍ بَيِّناتٍ لِيُخْرِجَكُمْ مِنَ الظُّلُماتِ إِلَى النُّورِ وَ إِنَّ اللَّهَ بِكُمْ لَرَؤُفٌ رَحِيمٌ ( 9 ) وَ ما لَكُمْ أَلاَّ تُنْفِقُوا فِي سَبِيلِ اللَّهِ وَ لِلَّهِ مِيراثُ السَّماواتِ وَ الْأَرْضِ لا يَسْتَوِي مِنْكُمْ مَنْ أَنْفَقَ مِنْ قَبْلِ الْفَتْحِ وَ قاتَلَ أُولئِكَ أَعْظَمُ دَرَجَةً مِنَ الَّذِينَ أَنْفَقُوا مِنْ بَعْدُ وَ قاتَلُوا وَ كُلاًّ وَعَدَ اللَّهُ الْحُسْنى وَ اللَّهُ بِما تَعْمَلُونَ خَبِيرٌ ( 10 ) مَنْ ذَا الَّذِي يُقْرِضُ اللَّهَ قَرْضاً حَسَناً فَيُضاعِفَهُ لَهُ وَ لَهُ أَجْرٌ كَرِيمٌ ( 11 )\r\n7 - ايمان آريد به خدا و رسولش ، و انفاق كنيد از آنچه شما را در آن جانشين گردانيد ، آنان كه از شما ايمان آورده و انفاق كنند ، آنها راست پاداش بزرگ .\r\n8 - شما را چه شده كه به خدا ايمان نمىآوريد ، با آنكه پيامبر ، شما را مىخواند كه به پروردگار خويش ايمان بياوريد ، حقا كه از شما پيمان گرفته اگر مؤمن باشيد .\r\n9 - اوست كه بر بنده‌اش آيات بينات نازل مىكند ، تا شما را از تاريكيها به طرف نور خارج كند ، خدا به شما رءوف و مهربان است .\r\n10 - چه شده شما را ؟ كه انفاق نكنيد در راه خدا ، با آنكه ميراث آسمانها و زمين خاص خداست ، برابر نيست از شما آنكه پيش از فتح مكه اتفاق و جهاد كند آنها\r\n\r\n","description":"","footnote":"","page_name":" 14 ","page_number":16},
  {"content":"\r\n\r\nدرجه‌شان بزرگتر است از كسانى كه بعد از فتح انفاق و جنگ كرده باشند خدا به همه وعدهء نيكو داده ، خدا به آنچه مىكنيد داناست .\r\n11 - كيست كه به خدا قرض نيكو بدهد ، تا اجر او را مضاعف گرداند ، و او راست اجرى خوشايند .\r\n\r\nكلمه‌ها\r\nانفقوا : انفاق : خارج كردن مال در راه خدا ، اعم از واجب و مستحبّ .\r\nنفق ( بر وزن شرف ) و نفاق ( بفتح - ن ) به معنى خروج يا تمام شدن است ، نفقه : آنچه مصرف شده و از دست خارج مىشود .\r\nميثاق : پيمان محكم . وثاقة : محكم و ثابت شدن .\r\nرءوف : رأفت : رحم كردن به انسان مبتلا رحيم اعم از آنست .\r\nحسنى : نيكوتر . مؤنث احسن است ، پيوسته وصف واقع مىشود مانند « الوعدة الحسنى » .\r\nيضاعفه : مضاعفه : زياده شدن بر مقدار يك برابر يا چند برابر .\r\n\r\nشرحها\r\nآيات شريفه تفريعى است بر آيات ششگانهء گذشته ، كه در آن به مسئلهء انفاق براى مناسبت موقع ، بيشتر اهميّت داده شده است . يعنى : حالا كه خدا چنين است ، پس به او و رسولش ايمان بياوريد و تسليم شويد . آن وقت انفاق در راه خدا ، مخصوصا جهاد و انفاق در آن ، مطرح شده است ، و در ضمن معلوم گرديده كه انفاق و جهاد قبل از فتح مكه اجرش بيشتر است .\r\nمعلوم است كه منظور از  آمِنُوا . . .  در آيات ايمان كامل ، و ايمانى است\r\n\r\n","description":"","footnote":"","page_name":" 15 ","page_number":17},
  {"content":"\r\n\r\nكه اثرش بيشتر در عمل ظاهر مىشود و گرنه : آنها قبل از نزول آيه ، ايمان آورده بودند و انفاق نيز مىكرده‌اند .\r\n7 -  آمِنُوا بِاللَّهِ وَ رَسُولِهِ وَ أَنْفِقُوا مِمَّا جَعَلَكُمْ مُسْتَخْلَفِينَ فِيهِ  .\r\nگفتيم . منظور از ايمان ، حدّ اعلاي آنست كه از عمل غير قابل انفكاك مىباشد ، كه ايمان داراى شدت و ضعف و داراى درجات است ، « انفقوا » يكى از آثار آن مىباشد ، يعنى : انفاق كنيد از مالى كه خدا شما را در آن جانشين خود يا جانشين ديگران كرده است .\r\n فَالَّذِينَ آمَنُوا مِنْكُمْ وَ أَنْفَقُوا لَهُمْ أَجْرٌ كَبِيرٌ  .\r\nنتيجهء ايمان و انفاق است .\r\n8 -  وَ ما لَكُمْ لا تُؤْمِنُونَ بِاللَّهِ وَ الرَّسُولُ يَدْعُوكُمْ لِتُؤْمِنُوا بِرَبِّكُمْ وَ قَدْ أَخَذَ مِيثاقَكُمْ إِنْ كُنْتُمْ مُؤْمِنِينَ  .\r\nتأكيد « آمنوا » در آيهء سابق است « ربكم » عليت را مىرساند يعنى رسول شما را مىخواند كه به پروردگار خود ايمان بياوريد ايمان و تسليم به پرورش - دهنده حكم عقل و و جدان بشري است .\r\nمنظور از ميثاق ظاهرا همانست كه به وقت ايمان آوردن قول داده بودند تسليم محض خدا شوند و شايد منظور ميثاق عالم « ذر » باشد كه فرمود :  أَ لَسْتُ بِرَبِّكُمْ قالُوا بَلى شَهِدْنا . . .  اعراف / 172 .\r\n9 -  هُوَ الَّذِي يُنَزِّلُ عَلى عَبْدِهِ آياتٍ بَيِّناتٍ لِيُخْرِجَكُمْ مِنَ الظُّلُماتِ إِلَى النُّورِ وَ إِنَّ اللَّهَ بِكُمْ لَرَؤُفٌ رَحِيمٌ  .\r\nاين آيه در رابطه با نفع ايمان است يعنى ايمان بياوريد كه فائدهء آن بر - خودتان عايد است ، در اثر ايمان از تاريكيهاي شرك و كفر و گناهان خارج شده و به درياى نور توحيد داخل مىشويد .\r\n\r\n","description":"","footnote":"","page_name":" 16 ","page_number":18},
  {"content":"\r\n\r\nمراد از آيات ، آيات قرآن مجيد است كه حقائق را روشن مىكند جمع آمدن ظلمات به علّت كثرت آنهاست مانند ظلمت شرك ، ظلمت كفر و گناهان ، هر يك از خلافها يك نوع ظلمت دارند ، ولى نور توحيد يكى بيش نيست .\r\n لِيُخْرِجَكُمْ مِنَ الظُّلُماتِ إِلَى النُّورِ  حاكى است كه هر قدر از ظلمات خارج مىشود به همان اندازه به نور داخل مىشود ، جريان به طور تدريج است ، نه اينكه اول به طور كامل از ظلمات خارج شود ، بعد داخل نور گردد .  لَرَؤُفٌ رَحِيمٌ  حاكى است كه نزول آيات از رأفت و رحمت خدا نشئت مىگيرد .\r\n10 -  وَ ما لَكُمْ أَلَّا تُنْفِقُوا فِي سَبِيلِ اللَّهِ وَ لِلَّهِ مِيراثُ السَّماواتِ وَ الْأَرْضِ  .\r\nاين قسمت از آيه با لحن توبيخ مىگويد : در راه خدا انفاق كنيد ، زيرا كه شما خواهيد مرد و همهء اموال به خدا خواهد رسيد .\r\nناگفته نماند : آنچه از اموال در دست مردم است همه ميراث گذشتگان است و از آنها به امروزيها ارث رسيده ، على هذا همه ميراثند . و بعد از همه به خواهد رسيد ،  وَ لِلَّهِ مِيراثُ السَّماواتِ وَ الْأَرْضِ  و اين بعد از  كُلُّ مَنْ عَلَيْها فانٍ  رحمن / 26 خواهد بود .\r\n لا يَسْتَوِي مِنْكُمْ مَنْ أَنْفَقَ مِنْ قَبْلِ الْفَتْحِ وَ قاتَلَ أُولئِكَ أَعْظَمُ دَرَجَةً مِنَ الَّذِينَ أَنْفَقُوا مِنْ بَعْدُ وَ قاتَلُوا  .\r\nمنظور از فتح ظاهرا فتح مكّه يا صلح حديبيه است ، چون پيش از فتح مكه ، اسلام كاملا قوى نشده بود ، لذا انفاق و جهاد در آن وقت اهميت بيشتر داشت عطف جهاد بر انفاق حاكى است كه منظور انفاق در تأمين جهاد مىباشد .\r\n وَ كُلًّا وَعَدَ اللَّهُ الْحُسْنى وَ اللَّهُ بِما تَعْمَلُونَ خَبِيرٌ  .\r\nمنظور از « كلا » كسانى هستند كه قبل از فتح و بعد از آن انفاق و جهاد كرده باشند ولى قبلىها اجرشان بيشتر است ،  وَ اللَّهُ بِما تَعْمَلُونَ . . .  هم در\r\n\r\n","description":"","footnote":"","page_name":" 17 ","page_number":19},
  {"content":"\r\n\r\nرابطه با اصل پاداشى و هم با مزيد آن است نسبت به گروه اول .\r\n11 -  مَنْ ذَا الَّذِي يُقْرِضُ اللَّهَ قَرْضاً حَسَناً فَيُضاعِفَهُ لَهُ وَ لَهُ أَجْرٌ كَرِيمٌ  .\r\nآيه در رابطه با حتميت پاداش اخروي است ، خداوند از لطف خويش ، انفاق در راه خدا را قرض حساب مىكند ، كه شخص منفق به خدا قرض مىدهد .\r\nاداي قرض حتمى و واجب است .\r\n« يضاعفه » حكايت از چند برابر دارد  مَنْ جاءَ بِالْحَسَنَةِ فَلَهُ عَشْرُ أَمْثالِها  انعام / 160 ،  وَ لَهُ أَجْرٌ كَرِيمٌ  براى قطعيت كامل پاداش است . اجر كريم پاداش خوشايند و بهشت برين مىباشد اجر و اجرت پاداشى است كه از عمل عايد باشد ، در دنيا يا در آخرت ، آن فقط در پاداش به كار رود ولى جزاء در پاداش و كيفر هر دو استعمال مىشود .\r\n\r\n","description":"","footnote":"","page_name":" 18 ","page_number":20},
  {"content":"\r\n\r\n\r\n[ سوره الحديد ( 57 ) : آيات 12 تا 15 
  ]\r\nيَوْمَ تَرَى الْمُؤْمِنِينَ وَ الْمُؤْمِناتِ يَسْعى نُورُهُمْ بَيْنَ أَيْدِيهِمْ وَ بِأَيْمانِهِمْ بُشْراكُمُ الْيَوْمَ جَنَّاتٌ تَجْرِي مِنْ تَحْتِهَا الْأَنْهارُ خالِدِينَ فِيها ذلِكَ هُوَ الْفَوْزُ الْعَظِيمُ ( 12 ) يَوْمَ يَقُولُ الْمُنافِقُونَ وَ الْمُنافِقاتُ لِلَّذِينَ آمَنُوا انْظُرُونا نَقْتَبِسْ مِنْ نُورِكُمْ قِيلَ ارْجِعُوا وَراءَكُمْ فَالْتَمِسُوا نُوراً فَضُرِبَ بَيْنَهُمْ بِسُورٍ لَهُ بابٌ باطِنُهُ فِيهِ الرَّحْمَةُ وَ ظاهِرُهُ مِنْ قِبَلِهِ الْعَذابُ ( 13 ) يُنادُونَهُمْ أَ لَمْ نَكُنْ مَعَكُمْ قالُوا بَلى وَ لكِنَّكُمْ فَتَنْتُمْ أَنْفُسَكُمْ وَ تَرَبَّصْتُمْ وَ ارْتَبْتُمْ وَ غَرَّتْكُمُ الْأَمانِيُّ حَتَّى جاءَ أَمْرُ اللَّهِ وَ غَرَّكُمْ بِاللَّهِ الْغَرُورُ ( 14 ) فَالْيَوْمَ لا يُؤْخَذُ مِنْكُمْ فِدْيَةٌ وَ لا مِنَ الَّذِينَ كَفَرُوا مَأْواكُمُ النَّارُ هِيَ مَوْلاكُمْ وَ بِئْسَ الْمَصِيرُ ( 15 )\r\n12 - روزى مىبينى مردان و زنان مؤمن را كه نورشان در پيشاپيش و در طرف راستشان شتابان است ، مژدهء شما امروز بهشتهايى است كه از زير آنها نهرها روان است .\r\n13 - در آن پيوسته‌ايد . آنست نجات بزرگ ياد آر روزى را كه مردان و زنان منافق ، باهل ايمان گويند : در رفتن به ما مهلت دهيد تا از نورتان بهره گيريم گفته مىشود :\r\nبه پشتتان برگرديد ، نور ديگرى بجوئيد ، ميان آنها ديوارى زده مىشود كه آن ديوار درى دارد .\r\n14 - باطنش رحمت و ظاهرش از طرف آن عذاب هست فرياد كشند : آيا ما با شما نبوده‌ايم ؟ ! گويند : آرى ولى شما خود را به فتنه انداختيد و منتظر مانديد و در شك شديد و آرزوهاى دروغين مغرورتان كرد تا امر خدا آمد ، و شيطان شما را به خدا جرى نمود .\r\n\r\n","description":"","footnote":"","page_name":" 19 ","page_number":21},
  {"content":"\r\n\r\n15 - پس امروز نه از شما عوضى گرفته مىشود و نه از كفار ، جايگاه شما آتش است آن سرپرست شما و بد جايگاه است .\r\n\r\nكلمه‌ها\r\nبشرى : بشري و بشارت : مژده . ( خبر خوش ) .\r\nنقتبس : اقتباس : گرفتن آتش . قبس شعله‌اى از آتش است كه از آتش بزرگى گرفته شود  نَقْتَبِسْ مِنْ نُورِكُمْ  يعنى از نور شما نور بگيريم .\r\nسور : ديوار . « قبل » ( بر وزن عنب ) : طرف .\r\nتربصتم : تربص : انتظار .\r\nامانى : امنية : آرزوى كاذب ، جمع آن امانى است آن به معنى دروغ نيز آيد ، در آرزوي حق نيز به كار رود ، نظير  وَ ما أَرْسَلْنا مِنْ قَبْلِكَ مِنْ رَسُولٍ وَ لا نَبِيٍّ إِلَّا إِذا تَمَنَّى أَلْقَى الشَّيْطانُ فِي أُمْنِيَّتِهِ . . .  حج / 52 .\r\nغرور : فريب دهنده . مانند : مال ، جاه ، شهوت و شيطان .\r\nانظرونا : نظر اگر متعدى بنفسه باشد به معنى انتظار و مهلت و اگر با « الى » باشد به معنى نگاه كردن و اگر با « في » باشد به معنى تأمل و دقت كردن است .\r\nفديه : فدي ، فديه ، فداء : عوض . عوضى كه انسان از براى خود مىدهد .\r\nمأوى : جايگاه . « اوي » نازل شدن ، منضم شدن .\r\nمولاكم : مولى : سرپرست . مالك عبد ، رفيق ، غلام . آن در آيه به معنى سرپرست يا سزاوار است .\r\n\r\n","description":"","footnote":"","page_name":" 20 ","page_number":22},
  {"content":"\r\n\r\n\r\nشرحها\r\nآيات شريفه در رابطه با آخرت مؤمنان و منافقان است طرح اين مطلب بعد از فرمان انفاق و جهاد ، ظاهرا براى آنست كه : منافقان به انواع حيل مىخواستند مؤمنان را از جهاد و انفاق باز دارند چنان كه از كريمه :  الَّذِينَ يَبْخَلُونَ وَ يَأْمُرُونَ النَّاسَ بِالْبُخْلِ . . .  / 24 روشن مىشود ، على هذا در اين آيات بيان گرديده كه آخرت انفاقگران و منافقان كه مانع از انفاقند چگونه خواهد بود .\r\nدر آيات زيرا رابطه مؤمن و منافق كه در دنياست به نحو عجيبى در آخرت مجسم گرديده كه توضيح خواهيم داد .\r\n12 -  يَوْمَ تَرَى الْمُؤْمِنِينَ وَ الْمُؤْمِناتِ يَسْعى نُورُهُمْ بَيْنَ أَيْدِيهِمْ وَ بِأَيْمانِهِمْ  .\r\nيوم ظرف است براى  أَجْرٌ كَرِيمٌ  به نظر مىآيد باء در « بايمانهم » به معنى « في » باشد ،  يَسْعى نُورُهُمْ  نشان مىدهد : مؤمنان شتابان به طرف بهشت و رحمت حق مىروند ، نورشان نيز به سرعت پيشاپيش آنها و طرف راستشان حركت مىكند .\r\nچنان كه آيات :  وَ سِيقَ الَّذِينَ اتَّقَوْا رَبَّهُمْ إِلَى الْجَنَّةِ زُمَراً  زمر / 73  يَوْمَ نَحْشُرُ الْمُتَّقِينَ إِلَى الرَّحْمنِ وَفْداً  مريم / 85 ، نظير آيه مورد تفسير است آيه :  يَوْمَ لا - يُخْزِي اللَّهُ النَّبِيَّ وَ الَّذِينَ آمَنُوا مَعَهُ نُورُهُمْ يَسْعى بَيْنَ أَيْدِيهِمْ وَ بِأَيْمانِهِمْ يَقُولُونَ رَبَّنا أَتْمِمْ لَنا نُورَنا . . .  تحريم / 8 . نمىدانم در كدام روايت ديده‌ام كه نور از مواضع وضو از بدن مؤمنان خارج مىشود ، « ترى » خطاب است به حضرت رسول صلّى اللَّه عليه و آله و هر كس كه خطاب به او صحيح باشد .\r\n بُشْراكُمُ الْيَوْمَ جَنَّاتٌ تَجْرِي مِنْ تَحْتِهَا الْأَنْهارُ خالِدِينَ فِيها ذلِكَ هُوَ \r\n\r\n","description":"","footnote":"","page_name":" 21 ","page_number":23},
  {"content":"\r\n\r\n الْفَوْزُ الْعَظِيمُ  .\r\nسخن خدا يا ملائكه است خطاب به مؤمنين ، بشرى به معنى « ما يبشر به » مىباشد ، تقدم « هو » مفيد حصر است ، يعنى نجات واقعى جز اين نيست ، آيه شامل مؤمنان از همه امتهاست .\r\n13 -  يَوْمَ يَقُولُ الْمُنافِقُونَ وَ الْمُنافِقاتُ لِلَّذِينَ آمَنُوا انْظُرُونا نَقْتَبِسْ مِنْ نُورِكُمْ  .\r\nمىشود « يوم » ظرف « بشراكم » و يا به تقدير « اذكر » باشد ، معلوم است كه منافقان غرق در ظلمت خواهند بود و با ديدن نور مؤمنان تقاضا خواهند كرد كه مؤمنان در رفتن ، حال آنها را مراعات كنند .\r\n قِيلَ ارْجِعُوا وَراءَكُمْ فَالْتَمِسُوا نُوراً  .\r\nاشاره است به آنكه ، شما نمىتوانيد از اين نور استفاده كنيد ( آن مانند قوهء بينايى است كه فقط صاحب چشم از آن بهره مىبرد ) .\r\n« قيل . . . » سخن ملائكه يا سخن اصحاب اعراف است ، منظور از « ورائكم » ظاهرا دنياست يعنى بر گرديد به دنيا ، ايمان و عمل بياوريد تا براى شما نور باشد ، به قولى اين سخن تهكّم و استهزاء است « نورا » يعنى « نورا غير نور المؤمنين » .\r\n فَضُرِبَ بَيْنَهُمْ بِسُورٍ لَهُ بابٌ باطِنُهُ فِيهِ الرَّحْمَةُ وَ ظاهِرُهُ مِنْ قِبَلِهِ الْعَذابُ  يعنى ميان مؤمنان و منافقان ديوارى و حائلى زده مىشود كه باطنش و طرف مؤمنان پر از رحمت و در ظاهرش و طرف منافقان عذاب هست . « من قبله » نشان مىدهد كه آن ديوار عذاب زاست ، و نيز آن ديوار درى دارد ( كه از آن يكديگر را مىبينند ) .\r\nناگفته نماند : در اين زندگى ، مؤمن و منافق در يك محيط زندگى\r\n\r\n","description":"","footnote":"","page_name":" 22 ","page_number":24},
  {"content":"\r\n\r\nمىكنند ، يكديگر را مىبينند : با هم ارتباط دارند ، اما ميان آن دو در ايمان و عمل و اخلاص و طرز فكر و ايثار و غير آن ، چنان كه فاصله دارد كه هر يك موجود عليحده‌اند و هر يك از ديار ديگر مىباشند و مانند نور و ظلمت قابل جمع نيستند .\r\nبه نظر مىآيد : « باب » همان ارتباط دنياست كه در آخرت به صورت درب مجسم مىشود و يكديگر را مىبينند همانطور كه در دنيا مىديدند ، و ديوار همان تفاوت دنيايى است كه آنها را از هم جدا خواهد نمود .\r\n14 -  يُنادُونَهُمْ أَ لَمْ نَكُنْ مَعَكُمْ قالُوا بَلى وَ لكِنَّكُمْ فَتَنْتُمْ أَنْفُسَكُمْ وَ تَرَبَّصْتُمْ وَ ارْتَبْتُمْ وَ غَرَّتْكُمُ الْأَمانِيُّ  .\r\nيعنى : پس از زده شدن ديوار ، و كنار شدن از هم ، منافقان مؤمنان را خطاب كنند : آيا ما در دنيا با شما نبوديم پس چرا چنين شد ؟ ! مؤمنان جواب دهند : آرى ، ليكن شما خود را به فتنه و عذاب انداختيد .\r\n« تربصتم » : منتظر مانديد كه پيشامدى بيايد ، اسلام و اهل آن را منقرض كند ، مثل :  الَّذِينَ يَتَرَبَّصُونَ بِكُمْ فَإِنْ كانَ لَكُمْ فَتْحٌ مِنَ اللَّهِ . . .  نساء / 141 .\r\n وَ ارْتَبْتُمْ  : در دينتان شك كرديد ، عقيده جازم نداشتيد ، معلوم مىشود كه با كمى دقت و تأمل ، شك ، قابل از بين رفتن است .  غَرَّتْكُمُ الْأَمانِيُّ  مراد مشغول شدن به كارهاى دنياى فانى است . نه اميدوار بودن به زوال اسلام ، زيرا آن در « تربصتم » گذشت .\r\n حَتَّى جاءَ أَمْرُ اللَّهِ وَ غَرَّكُمْ بِاللَّهِ الْغَرُورُ  .\r\nمقصود از  أَمْرُ اللَّهِ  مرگ و از « الغرور » شيطان يا دنياست . گويى :\r\n غَرَّكُمْ بِاللَّهِ . . .  عامل اصلى همه اوصاف بالايى است « غركم » به معنى جرى كردن و جسور كردن مىباشد . با دقّت در كلمات فوق معلوم مىشود : همه بدبختىها ناشى از افكار ناپاك بوده است .\r\n\r\n","description":"","footnote":"","page_name":" 23 ","page_number":25},
  {"content":"\r\n\r\n15 -  فَالْيَوْمَ لا يُؤْخَذُ مِنْكُمْ فِدْيَةٌ وَ لا مِنَ الَّذِينَ كَفَرُوا  .\r\nگويى تتمه كلام مؤمنان است به منافقان ، يعنى : امروز در مقابل عذاب عوضى از شما و كفار ديگر گرفته نمىشود ، پس  مَأْواكُمُ النَّارُ هِيَ مَوْلاكُمْ وَ بِئْسَ الْمَصِيرُ  مولا مىشود به معنى سرپرست باشد يعنى : اداره كنندهء شما آتش خواهد بود ، طبرسى آن را سزاوار معنى فرموده است ، مصير اسم مكان و مرجعى است كه به آن بر مىگردند .\r\n\r\n","description":"","footnote":"","page_name":" 24 ","page_number":26},
  {"content":"\r\n\r\n\r\n[ سوره الحديد ( 57 ) : آيات 16 تا 20 
  ]\r\nأَ لَمْ يَأْنِ لِلَّذِينَ آمَنُوا أَنْ تَخْشَعَ قُلُوبُهُمْ لِذِكْرِ اللَّهِ وَ ما نَزَلَ مِنَ الْحَقِّ وَ لا يَكُونُوا كَالَّذِينَ أُوتُوا الْكِتابَ مِنْ قَبْلُ فَطالَ عَلَيْهِمُ الْأَمَدُ فَقَسَتْ قُلُوبُهُمْ وَ كَثِيرٌ مِنْهُمْ فاسِقُونَ ( 16 ) اعْلَمُوا أَنَّ اللَّهَ يُحْيِ الْأَرْضَ بَعْدَ مَوْتِها قَدْ بَيَّنَّا لَكُمُ الْآياتِ لَعَلَّكُمْ تَعْقِلُونَ ( 17 ) إِنَّ الْمُصَّدِّقِينَ وَ الْمُصَّدِّقاتِ وَ أَقْرَضُوا اللَّهَ قَرْضاً حَسَناً يُضاعَفُ لَهُمْ وَ لَهُمْ أَجْرٌ كَرِيمٌ ( 18 ) وَ الَّذِينَ آمَنُوا بِاللَّهِ وَ رُسُلِهِ أُولئِكَ هُمُ الصِّدِّيقُونَ وَ الشُّهَداءُ عِنْدَ رَبِّهِمْ لَهُمْ أَجْرُهُمْ وَ نُورُهُمْ وَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ الْجَحِيمِ ( 19 ) اعْلَمُوا أَنَّمَا الْحَياةُ الدُّنْيا لَعِبٌ وَ لَهْوٌ وَ زِينَةٌ وَ تَفاخُرٌ بَيْنَكُمْ وَ تَكاثُرٌ فِي الْأَمْوالِ وَ الْأَوْلادِ كَمَثَلِ غَيْثٍ أَعْجَبَ الْكُفَّارَ نَباتُهُ ثُمَّ يَهِيجُ فَتَراهُ مُصْفَرًّا ثُمَّ يَكُونُ حُطاماً وَ فِي الْآخِرَةِ عَذابٌ شَدِيدٌ وَ مَغْفِرَةٌ مِنَ اللَّهِ وَ رِضْوانٌ وَ مَا الْحَياةُ الدُّنْيا إِلاَّ مَتاعُ الْغُرُورِ ( 20 )\r\n\r\n","description":"","footnote":"","page_name":" 25 ","page_number":27},
  {"content":"\r\n\r\n16 - آيا نرسيد به آنان كه ايمان آورده‌اند قلبشان با ذكر خدا و با آنچه از حق نازل كرده ، نرم شود ؟ ! و نباشند مانند كسانى كه به آنها كتاب داده شد ، مدت بر ايشان طولانى گشت تا قلوبشان سخت گرديد و بسيارى از آنها از دين خارج شدگان بودند .\r\n17 - بدانيد كه خدا زمين را بعد از مردنش زنده مىكند ، آيات را بر شما آشكار كرديم تا بفهميد .\r\n18 - مردان انفاق كننده و زنان انفاق كننده و آنان كه به خدا قرض نيكو داده‌اند ، اجر بر - آنها مضاعف مىشود و آنها راست پاداش خوشايند .\r\n19 - كسانى كه به خدا و پيامبرانش ايمان آورده‌اند آنها در نزد خدا به منزلهء صديقين و شهدا هستند آنها راست اجر و نور صديقين ، و كسانى كه كافر شده و آيات ما را تكذيب كرده‌اند آنها اهل آتشند .\r\n20 - بدانيد : زندگى دنيا فقط بازيچه ، مشغوليت ، زيور ، افتخار ، افزون طلبى در مال و اولاد است . مانند بارانى كه روئيدنى آن زارعان را به تعجب واداشته سپس مىخشكد ، آن را زرد مىبينى ، در آخرت عذاب شديد و آمرزش از جانب خدا و رضوان او هست ، نيست زندگى دنيا مگر متاع فريب دادن .\r\n\r\nكلمه‌ها\r\nيان : انى : نزديك شدن . رسيدن وقت چيزى .\r\nامد : مدت . زمان . ( زمان محدود و مجهول الحد ) .\r\nمصدقين : در اصل متصدقين بود كه تاء به صاد قلب و در آن ادغام شده است آن با تشديد صاد و دال است .\r\nصديقون : صديق صيغه مبالغه است و آن كسى است كه هم قولش صدق است و هم عملش ، يعنى : راستگو و راست كردار .\r\nلعب : بازى . فعلى كه در آن مقصد صحيحى نيست .\r\nلهو : مشغول شدن . راغب گويد : لهو آنست كه انسان را از آنچه مهم\r\n\r\n","description":"","footnote":"","page_name":" 26 ","page_number":28},
  {"content":"\r\n\r\nاست باز دارد .\r\nتكاثر : كثرت طلبى ، افزون طلبى ، « تكاثر القوم : كثروا » على هذا آن در آيه به معنى بين الاثنين نيست .\r\nغيث : باران . طبرسى فرموده : بارانى كه در وقت حاجت آيد ، زيرا آن غوث است و آن نصرتى است كه در وقت شدت مىآيد و ضرر را از بين مىبرد .\r\nكفار : زارعان . كفر در اصل به معنى پوشاندن و مستور كردن است و چون زارع تخم را در زمين مستور مىكند ، او را كافر گويند ، جمع آن كفار آيد .\r\nيهيج : هيج : خشك شدن . « هاج النبت هيجا : يبس » .\r\nغرور : ( به ضم اول ) فريب دادن .\r\n\r\nشرحها\r\nدر تعقيب مطالب گذشته ، در اين آيات مسلمانان را بر حذر داشته از اين كه مانند كفار آنها را قسوت قلب فرا گيرد و باز ايمان كامل و اتفاق را به ميان كشيده است .\r\nو نيز مىفرمايد : خشوع به خدا دلهاى مرده را زنده مىكند همانطور كه خدا زمين مرده را زنده مىكند . زنان و مردان انفاقگر حتما پيش خدا اجر خواهند داشت ، اهل ايمان كامل ، در نزد خدا مقام صديق و شهادت بر اعمال را دارند .\r\nدر تكميل اين مطلب در آيه اخير زندگى دنيا را به زراعتى تشبيه كرده كه در معرض خزان قرار دارد ، امّا مغفرت و رضوان و بهشت خدا كه از اين\r\n\r\n","description":"","footnote":"","page_name":" 27 ","page_number":29},
  {"content":"\r\n\r\nزندگى عايد مىشود خوب و عالى است .\r\n16 -  أَ لَمْ يَأْنِ لِلَّذِينَ آمَنُوا أَنْ تَخْشَعَ قُلُوبُهُمْ لِذِكْرِ اللَّهِ وَ ما نَزَلَ مِنَ الْحَقِّ  .\r\nمعلوم مىشود كه نوعى بىاعتنايى در ميان مسلمانان و اقلا در بعضى از آنها به وجود آمده بود كه اين گونه مورد عقاب واقع شده‌اند .\r\nطبرسى رحمه اللَّه فرموده : به قولى صحابه در مكه در تنگى بودند ، بعد از هجرت به گشايش و نعمت رسيدند ، حالت اوّلى را از دست دادند ، دلهايشان سخت گرديد ( تا مورد عتاب گشتند ) الميزان آن را از در منثور نقل كرده و اعدل روايات در نزول آيه دانسته است .\r\nخشوع قلب تأثر و منقلب شدن آنست با ذكر عظمت و مقام خدا « ذكر اللَّه » ظاهرا مطلق ياد خداست  ما نَزَلَ مِنَ الْحَقِّ  قرآن مجيد است به احتمالى مراد از هر دو يكى است ، تقدير جمله شايد اينطور باشد : « ان تخشع قلوبهم لذكر اللَّه عند ذكر اللَّه » چنان كه در جوامع الجامع فرموده است .\r\n وَ لا يَكُونُوا كَالَّذِينَ أُوتُوا الْكِتابَ مِنْ قَبْلُ فَطالَ عَلَيْهِمُ الْأَمَدُ فَقَسَتْ قُلُوبُهُمْ وَ كَثِيرٌ مِنْهُمْ فاسِقُونَ  .\r\nعطف است بر « تخشع » ، يعنى : « و ان لا يكونوا كالذين . . . » آيه كاملا روشن است در اينكه بايد پيوسته با ذكر خدا و خواندن قرآن دلها را جلا و روشنى داد و گرنه مرور زمان قلب را عوض مىكند ، قلب قسى به تدريج از زىّ عبوديت خارج شده و از امر و نهى متأثر نمىشود و حتّى به كفر و يا نزديك به كفر لذا فرموده : بسيارى از آنان از عبوديت خارج شدند . در كشاف گويد : « خارجون من دينهم » .\r\n17 -  اعْلَمُوا أَنَّ اللَّهَ يُحْيِ الْأَرْضَ بَعْدَ مَوْتِها قَدْ بَيَّنَّا لَكُمُ الْآياتِ لَعَلَّكُمْ تَعْقِلُونَ  .\r\n\r\n","description":"","footnote":"","page_name":" 28 ","page_number":30},
  {"content":"\r\n\r\nاين آيه معنايش واضح است ، آمدن آن در اينجا ظاهرا به تناسب عتاب سابق و براى افادهء اميد مىباشد ، يعنى ناراحت نباشيد ، اگر خدا و قرآن را ياد كنيد . خدا قساوت قلب شما را زايل مىكند هم چنان كه زمين مرده را زنده مىگرداند .\r\n18 -  إِنَّ الْمُصَّدِّقِينَ وَ الْمُصَّدِّقاتِ وَ أَقْرَضُوا اللَّهَ قَرْضاً حَسَناً يُضاعَفُ لَهُمْ وَ لَهُمْ أَجْرٌ كَرِيمٌ  .\r\nتشويق به انفاق در راه خداست و در آن مردان و زنان فرقى ندارند .\r\n وَ أَقْرَضُوا . . .  عطف است بر مدخول الف و لام در « المصدقين » ، يعنى : « ان الذين تصدقوا و اقرضوا اللَّه . . . » ، عطف  أَقْرَضُوا اللَّهَ . . .  نشان مىدهد كه انفاق كردن قرض دادن به خداست ،  وَ لَهُمْ أَجْرٌ كَرِيمٌ  شايد در جاى  وَ اللَّهُ يُضاعِفُ لِمَنْ يَشاءُ  باشد .\r\nتوضيح اينكه : در آيهء  مَثَلُ الَّذِينَ يُنْفِقُونَ أَمْوالَهُمْ فِي سَبِيلِ اللَّهِ كَمَثَلِ حَبَّةٍ أَنْبَتَتْ سَبْعَ سَنابِلَ فِي كُلِّ سُنْبُلَةٍ مِائَةُ حَبَّةٍ وَ اللَّهُ يُضاعِفُ لِمَنْ يَشاءُ  بقره / 261 ، دو مطلب در نظر است يكى هفتصد برابر كه مصداق  يُضاعَفُ لَهُمْ  در آيهء مورد تفسير است ، ديگرى  وَ اللَّهُ يُضاعِفُ لِمَنْ يَشاءُ  كه مىشود در جاى  وَ لَهُمْ أَجْرٌ كَرِيمٌ  باشد .\r\n19 -  وَ الَّذِينَ آمَنُوا بِاللَّهِ وَ رُسُلِهِ أُولئِكَ هُمُ الصِّدِّيقُونَ وَ الشُّهَداءُ عِنْدَ رَبِّهِمْ لَهُمْ أَجْرُهُمْ وَ نُورُهُمْ  .\r\nاين آيه مانند آيات گذشته در رابطه با ايمان محض است و چون مضمون آيه شامل همه مؤمنان واقعى است نه فقط مؤمنان اين امت ، لذا به جاى « و رسوله » در آيات گذشته ، كلمه « و رسله » آمده است .\r\nدر آيه :  وَ مَنْ يُطِعِ اللَّهَ وَ الرَّسُولَ فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ \r\n\r\n","description":"","footnote":"","page_name":" 29 ","page_number":31},
  {"content":"\r\n\r\n النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ وَ حَسُنَ أُولئِكَ رَفِيقاً  نساء / 69 لفظ  عِنْدَ رَبِّهِمْ  نيست : از اين معلوم مىشود كه صديقين و شهداء در اين آيه مصداق واقعى آن هستند .\r\nولى در جوامع الجامع و كشّاف و الميزان از لفظ  عِنْدَ رَبِّهِمْ  استفاده كرده‌اند كه مؤمنين در آيه مورد تفسير نازل به منزله صديقين و شهدا هستند ، يعنى نزد پروردگار چنين محسوب مىشوند ، مثلا در جوامع فرموده : « هم عند اللَّه بمنزلة الصديقين و الشهداء » .\r\nعلى هذا  عِنْدَ رَبِّهِمْ  در اين آيه در جاى « مع » در آيه نساء است در اين صورت  الَّذِينَ آمَنُوا بِاللَّهِ وَ رُسُلِهِ  در اين آيه در جاى  وَ مَنْ يُطِعِ اللَّهَ وَ الرَّسُولَ  در آيه نساء است .\r\nپس در جمله  لَهُمْ أَجْرُهُمْ وَ نُورُهُمْ  ضمير اول راجع به  الَّذِينَ آمَنُوا  و ضمير دوم و سوم راجع به صديقين و شهداء است يعنى براى مؤمنان اجرى و نورى نظير اجر و نور صديقين خواهد بود . بقيه مطلب در سورهء نساء ديده شود .\r\nاز امام صادق صلوات اللَّه عليه نقل شده :\r\n« ان المؤمن شهيد و قرء هذه الايه »\r\n« 1 » از اين معلوم مىشود كه آن حضرت شهداء را به مقتول في سبيل اللَّه تفسير كرده است .\r\n وَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ الْجَحِيمِ  .\r\nنقطه مقابل مؤمنان است ، « كذبوا » نشان مىدهد كه دين بر آنها عرضه شده ولى آن را دروغ پنداشته‌اند ، به عبارت ديگر از روى عناد و لجاجت كافر مىباشند ، نه از روى جهل .\r\n20 -  اعْلَمُوا أَنَّمَا الْحَياةُ الدُّنْيا لَعِبٌ وَ لَهْوٌ وَ زِينَةٌ وَ تَفاخُرٌ بَيْنَكُمْ وَ تَكاثُرٌ فِي الْأَمْوالِ وَ الْأَوْلادِ  .\r\n\r\n\r\n","description":"","footnote":"\r\n( 1 ) جوامع الجامع .\r\n","page_name":" 30 ","page_number":32},
  {"content":"\r\n\r\nاين آيه در رابطه با آنست كه حيات دنيا يك چيز وهمى و ناپايدار و در معرض زوال است ، لذا بايد به فكر آخرت باشيد . به نظر مىآيد : همه اينها را بايد با ناپايدار بودن زندگى توجيه كرد .\r\nزندگى دنيا لعب و ناشى از غرض خيالى است ، لهو و مشغول بودن به چيز غير مهم است ، آرايش و نشان دادن چيزى بر خلاف واقع آنست تا مورد پسند واقع شود ، افتخار به گذشتگان و انساب است ، و نيز افزون طلبى در اموال و اولاد مىباشد .\r\nاز شيخ بهايى رحمه اللَّه نقل شده : اين پنج خصلت مرتّب به سالهاى عمر انسان است ، در كودكى لعب و بازى ، در بلوغ لهو و مشغوليتها ، در جوانى زينت در ميانسالى تفاخر و در پيرى افزون طلبى در مال و اولاد .\r\nناگفته نماند : آيه شريفه ، تارك دنيا بودن را ترويج نمىكند بلكه واقعيت زندگى دنيا را ترسيم مىنمايد .\r\n كَمَثَلِ غَيْثٍ أَعْجَبَ الْكُفَّارَ نَباتُهُ ثُمَّ يَهِيجُ فَتَراهُ مُصْفَرًّا ثُمَّ يَكُونُ حُطاماً  .\r\nيعنى دنيا در زينت و خوشايند بودن چنين است : باران مىبارد ، زمين مىرويد ، كشاورزان به حيرت مىافتند ، آن گاه خزان مىآيد ، نباتات مىخشكند و هيزم و خاشاك مىشوند .\r\n وَ فِي الْآخِرَةِ عَذابٌ شَدِيدٌ وَ مَغْفِرَةٌ مِنَ اللَّهِ وَ رِضْوانٌ وَ مَا الْحَياةُ الدُّنْيا إِلَّا مَتاعُ الْغُرُورِ  .\r\nيعنى : اما آخرت لعب و لهو نيست بلكه عذاب شديد يا مغفرت و رضوان است ، مقدم شدن مغفرت براى آنست كه : انسان بعد از مغفرت مشمول رضوان حق\r\n\r\n","description":"","footnote":"","page_name":" 31 ","page_number":33},
  {"content":"\r\n\r\nمىشود ، در الميزان فرموده : آمدن « من اللَّه » در بارهء مغفرت اشاره به آنست كه مغفرت مقصود بالاصاله است ولى عذاب مقصود اصلى نيست بلكه ناشى از گناهان است .\r\n وَ مَا الْحَياةُ الدُّنْيا . . .  براى تأكيد بيشتر مطلب است و در رابطه با كسى است كه با آن فريفته شود .\r\n\r\n","description":"","footnote":"","page_name":" 32 ","page_number":34},
  {"content":"\r\n\r\n\r\n[ سوره الحديد ( 57 ) : آيات 21 تا 24 
  ]\r\nسابِقُوا إِلى مَغْفِرَةٍ مِنْ رَبِّكُمْ وَ جَنَّةٍ عَرْضُها كَعَرْضِ السَّماءِ وَ الْأَرْضِ أُعِدَّتْ لِلَّذِينَ آمَنُوا بِاللَّهِ وَ رُسُلِهِ ذلِكَ فَضْلُ اللَّهِ يُؤْتِيهِ مَنْ يَشاءُ وَ اللَّهُ ذُو الْفَضْلِ الْعَظِيمِ ( 21 ) ما أَصابَ مِنْ مُصِيبَةٍ فِي الْأَرْضِ وَ لا فِي أَنْفُسِكُمْ إِلاَّ فِي كِتابٍ مِنْ قَبْلِ أَنْ نَبْرَأَها إِنَّ ذلِكَ عَلَى اللَّهِ يَسِيرٌ ( 22 ) لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ وَ اللَّهُ لا يُحِبُّ كُلَّ مُخْتالٍ فَخُورٍ ( 23 ) الَّذِينَ يَبْخَلُونَ وَ يَأْمُرُونَ النَّاسَ بِالْبُخْلِ وَ مَنْ يَتَوَلَّ فَإِنَّ اللَّهَ هُوَ الْغَنِيُّ الْحَمِيدُ ( 24 )\r\n21 - پيشى گيريد به سوى آمرزش از خدا و به سوى بهشتى كه وسعت آن مانند آسمان و زمين است ، آماده شده براى كسانى كه به خدا و پيامبرانش ايمان آورده‌اند اين فضل خداست ، به هر كه خواهد مىدهد خدا صاحب فضل بزرگ است .\r\n22 - به شما هيچ بلائى در اموال و وجودتان نمىرسد مگر آنكه ، در كتابى نوشته شده ، پيش از آنكه آن را به وجود آوريم ، آن بر خدا آسان است .\r\n23 - تا بر آنچه از شما فوت شده غصه نخوريد و به سبب آنچه به شما داده متكبر نباشيد خدا هيچ متكبر و ناز فروش را دوست ندارد .\r\n24 - آنان كه خود بخل ورزيده ، ديگران را نيز به بخل و اميدوارند ، هر كه از انفاق اعراض كند خدا اوست بىنياز پسنديده .\r\n\r\n","description":"","footnote":"","page_name":" 33 ","page_number":35},
  {"content":"\r\n\r\n\r\nكلمه‌ها\r\nعرضها : عرض : وسعت . و آن يكى از معانى شايع اين كلمه است .\r\nنبرأها : برء و بروء : آفريدن « برء اللَّه الخلق : خلقهم » آن در اصل به معنى كنار شدن و خلاص شدن است خلقت را از آن « برء » گفته‌اند ، كه شىء از عدم به طرف وجود كنار مىشود .\r\nتأسوا : اسى : اندوه ،  لِكَيْلا تَأْسَوْا  تا غصه نخوريد .\r\nتفرحوا : فرح : سرور توأم با تكبر ، در اقرب الموارد گويد : سرور و حبور در شادى ممدوح به كار مىرود ولى فرح ، در شادى مذموم كرد موجب تكبر است .\r\nمختال : متكبر . خيلاء : تكبر از روى خيال و فرض .\r\nفخور : افتخار كننده . ناز فروش ، آنكه بودنيهاى خويش را به رخ مردم مىكشد .\r\n\r\nشرحها\r\nدر تعقيب مسئله انفاق و جهاد در اين آيات فرموده : به سوى مغفرت و بهشت خدا پيشى گيريد كه براى اهل ايمان آماده شده است ، اگر در راه انفاق و جهاد مصيبت مالى و جانى به شما رسيد ناراحت نباشيد ، از اوّل در علم خدا بود كه شما در راه خدا آن گرفتارى را ببينيد ، به آنچه از دست رفته غصه نخوريد و به آنچه به دست مىآيد تكبر ننمائيد .\r\nآنان كه از انفاق در راه خدا بخل كرده و ديگران را به بخل وا مىدارند از راه خدا برگشته‌اند ، خدا از آنها بىنياز است .\r\n\r\n","description":"","footnote":"","page_name":" 34 ","page_number":36},
  {"content":"\r\n\r\n21 -  سابِقُوا إِلى مَغْفِرَةٍ مِنْ رَبِّكُمْ وَ جَنَّةٍ عَرْضُها كَعَرْضِ السَّماءِ وَ الْأَرْضِ أُعِدَّتْ لِلَّذِينَ آمَنُوا بِاللَّهِ وَ رُسُلِهِ  .\r\nمسابقه پيشى گرفتن و بر يكديگر است ، جلو افتادن مغفرت براى آنست كه تا مغفرت نباشد ، صلاحيت اهل بهشت بودن ميسر نيست ، سماء مطلق است شامل همه سماوات مىشود ، نظير   وَ السَّماءِ ذاتِ الْبُرُوجِ   بروج / 1 ،  كَعَرْضِ السَّماءِ وَ الْأَرْضِ  به دو چيز دلالت مىكند يكى وسعت خارج از حد ، ديگرى محدود و متناهى بودن .\r\nمنظور از  آمَنُوا . . .  ايمان خالص است كه از عمل جدا نمىشود ، اينكه بعضىها از آيه استفاده كرده‌اند : در رفتن به بهشت ايمان كافى است دور از حقيقت مىباشد .\r\n ذلِكَ فَضْلُ اللَّهِ يُؤْتِيهِ مَنْ يَشاءُ وَ اللَّهُ ذُو الْفَضْلِ الْعَظِيمِ  .\r\nيعنى : رسيدن به مغفرت و بهشت فضل خداست ، اين آيه حاكى است كه انسان در اين زمينه استحقاق و حقى بر خدا ندارد ، اين خداست كه او را توفيق عمل داده و سپس در مقابل آن بهشت عطا مىفرمايد ، زيرا كه صاحب فضل عظيم است پس تكليف ، توفيق و پاداش همه فضل الهى هستند .\r\nدر سورهء آل عمران / 133 آيه فوق به چنين تعبير است :   وَ سارِعُوا إِلى مَغْفِرَةٍ مِنْ رَبِّكُمْ وَ جَنَّةٍ عَرْضُهَا السَّماواتُ وَ الْأَرْضُ أُعِدَّتْ لِلْمُتَّقِينَ الَّذِينَ يُنْفِقُونَ فِي السَّرَّاءِ وَ الضَّرَّاءِ . . .   اين آيه با آيه فوق سه فرق دارد در آنجا « سابقوا » و در اينجا « سارعوا » است ، در آنجا « كعرض » و در اينجا « عرضا » ، در آنجا « السّماء » و در اينجا « السموات » است .\r\nلذا بعضىها نظر داده‌اند كه آيه آل عمران در باره مقرّبون و آيه حديد ، در بارهء اصحاب يمين است ، زيرا كه آيهء آل عمران مضمونش وسيع‌تر است ، ولى اثبات اين مطلب مشكل است ، هر دو آيه ظاهرا يك شىء را بيان مىكنند ،\r\n\r\n","description":"","footnote":"","page_name":" 35 ","page_number":37},
  {"content":"\r\n\r\n« السماء » چنان كه گفتيم مطلق است شامل سماوات مىشود . « كعرض » با « عرضها » چندان فرقى ندارد ، هر دو مفيد ، وسيع بودن و محدود بودن بهشت است .\r\n22 -  ما أَصابَ مِنْ مُصِيبَةٍ فِي الْأَرْضِ وَ لا فِي أَنْفُسِكُمْ إِلَّا فِي كِتابٍ مِنْ قَبْلِ أَنْ نَبْرَأَها إِنَّ ذلِكَ عَلَى اللَّهِ يَسِيرٌ  .\r\n( و اللَّه العالم ) اين آيه مىخواهد بگويد : اگر به شما در راه جهاد و انفاق ضرر مالى و جانى رسيد ، مثلا خودتان ، يا كسى از شما شهيد شد ، يا پولتان در راه خدا از دست رفت ناراحت نباشيد ، در لوح محفوظ و در علم خدا چنين بود كه شما در راه خدا گرفتار بلا شويد تا اجر يابيد .\r\nنظير :  قُلْ لَوْ كُنْتُمْ فِي بُيُوتِكُمْ لَبَرَزَ الَّذِينَ كُتِبَ عَلَيْهِمُ الْقَتْلُ إِلى مَضاجِعِهِمْ . . . \r\nآل عمران / 154 و نظير  وَ لَنَبْلُوَنَّكُمْ بِشَيْءٍ مِنَ الْخَوْفِ وَ الْجُوعِ وَ نَقْصٍ مِنَ الْأَمْوالِ وَ الْأَنْفُسِ وَ الثَّمَراتِ  بقره / 155 .\r\n مُصِيبَةٍ فِي الْأَرْضِ  ضرر مالى و مصيبت نفس ، ضرر جانى است . « كتاب » لوح محفوظ است كه كائن و ما يكون در آن نوشته شده است ، ضمير « نبرأها » به مصيبت بر ميگردد .\r\nناگفته : مسير اين آيه غير از مسير آيه :  وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ وَ يَعْفُوا عَنْ كَثِيرٍ . . .  شورى / 30 ، است . زيرا اين آيه در مقام ذمّ است ولى آيه مورد تفسير در مقام مدح مىباشد . نظير :  الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّهِ وَ إِنَّا إِلَيْهِ راجِعُونَ  بقره / 156 كه در بارهء شهادت در راه خداست .\r\nشيخ مفيد رحمه اللَّه در ارشاد نقل مىكند : چون اهل بيت عليهم السّلام داخل مجلس يزيد شدند ، آن ملعون به امام سجاد عليه السّلام گفت : پسر حسين پدرت رحم مرا قطع كرد ، حق مرا انكار نمود ، در سلطنتم با من به جنگ برخاست تا خدا به او كرد آنچه را كه ديدى ، امام عليه السّلام در جواب فرمود :\r\n\r\n","description":"","footnote":"","page_name":" 36 ","page_number":38},
  {"content":"\r\n\r\n ما أَصابَ مِنْ مُصِيبَةٍ فِي الْأَرْضِ وَ لا فِي أَنْفُسِكُمْ . . .  .\r\nمنظور امام عليه السّلام آنست كه : اين پيشامد براى ما فضيلت است منقصت نيست لذا در ذيل قصه هست كه يزيد لعين به پسرش خالد گفت : در جواب او آيه  ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ  را بخوان .\r\n23 -  لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ وَ اللَّهُ لا يُحِبُّ كُلَّ مُخْتالٍ فَخُورٍ  .\r\nتعليل مطلب گذشته است ، به نظر مىآيد : عدم حزن بر « ما فات » به علّت در راه خدا بودن است و گرنه صرف بودن در علم خدا موجب عدم حزن نمىشود  وَ لا تَفْرَحُوا  ظاهرا براى « طردا للباب » است ، زيرا مطلب گذشته در بارهء چيزهايى است كه از دست رفته‌اند .  وَ اللَّهُ لا يُحِبُّ . . .  در رابطه با  وَ لا تَفْرَحُوا  است يعنى : آنچه خدا داده شما را به تكبر وادار نكند زيرا كه خدا متكبّران و افتخار كنندگان را دوست ندارد .\r\nامير المؤمنين صلوات اللَّه عليه دربارهء زهد فرموده :\r\n« الزهد بين كلمتين من القرآن قال اللَّه سبحانه لكيلا تأسوا على ما فاتكم و لا تفرحوا بما آتاكم ، و من لم يأس على الماضى و لم يفرح بالاتى فقد اخذ الزهد بطرفيه » ( حكمت 439 )\r\nهر كه كه بتواند در خود چنان حالتى به وجود آورد زاهدى عالى است ، دنيا نتواند او را از پاى در آورد .\r\n24 -  الَّذِينَ يَبْخَلُونَ وَ يَأْمُرُونَ النَّاسَ بِالْبُخْلِ وَ مَنْ يَتَوَلَّ فَإِنَّ اللَّهَ هُوَ الْغَنِيُّ الْحَمِيدُ  .\r\n« الذين » وصف  مُخْتالٍ فَخُورٍ  است ، علت بخل كردنشان آنست كه گمان مىكنند در صورت انفاق ، ثروت از دستشان مىرود ، ديگر عاملى براى مختال و فخور بودن باقى نمىماند ، امر مردم به بخل علتش آنست كه كسى كه خودش بخل\r\n\r\n","description":"","footnote":"","page_name":" 37 ","page_number":39},
  {"content":"\r\n\r\nرا دوست دارد ، خوش دارد كه ديگران نيز بخيل باشند ، و يا اگر ديگران انفاق كنند ، بخيل بودن آنها در ميان مردم آشكار مىشود لذا خوش دارند كه ديگران نيز انفاق نكنند .\r\nمراد از « يتول » اعراض از انفاق است ، ذيل آيه حكايت دارد كه خدا به انفاق آنان نيازى ندارد ، اگر انفاق بكنند به نفع خودشان خواهد بود .\r\n\r\n","description":"","footnote":"","page_name":" 38 ","page_number":40},
  {"content":"\r\n\r\n\r\n[ سوره الحديد ( 57 ) : آيات 25 تا 29 
  ]\r\nلَقَدْ أَرْسَلْنا رُسُلَنا بِالْبَيِّناتِ وَ أَنْزَلْنا مَعَهُمُ الْكِتابَ وَ الْمِيزانَ لِيَقُومَ النَّاسُ بِالْقِسْطِ وَ أَنْزَلْنَا الْحَدِيدَ فِيهِ بَأْسٌ شَدِيدٌ وَ مَنافِعُ لِلنَّاسِ وَ لِيَعْلَمَ اللَّهُ مَنْ يَنْصُرُهُ وَ رُسُلَهُ بِالْغَيْبِ إِنَّ اللَّهَ قَوِيٌّ عَزِيزٌ ( 25 ) وَ لَقَدْ أَرْسَلْنا نُوحاً وَ إِبْراهِيمَ وَ جَعَلْنا فِي ذُرِّيَّتِهِمَا النُّبُوَّةَ وَ الْكِتابَ فَمِنْهُمْ مُهْتَدٍ وَ كَثِيرٌ مِنْهُمْ فاسِقُونَ ( 26 ) ثُمَّ قَفَّيْنا عَلى آثارِهِمْ بِرُسُلِنا وَ قَفَّيْنا بِعِيسَى ابْنِ مَرْيَمَ وَ آتَيْناهُ الْإِنْجِيلَ وَ جَعَلْنا فِي قُلُوبِ الَّذِينَ اتَّبَعُوهُ رَأْفَةً وَ رَحْمَةً وَ رَهْبانِيَّةً ابْتَدَعُوها ما كَتَبْناها عَلَيْهِمْ إِلاَّ ابْتِغاءَ رِضْوانِ اللَّهِ فَما رَعَوْها حَقَّ رِعايَتِها فَآتَيْنَا الَّذِينَ آمَنُوا مِنْهُمْ أَجْرَهُمْ وَ كَثِيرٌ مِنْهُمْ فاسِقُونَ ( 27 ) يا أَيُّهَا الَّذِينَ آمَنُوا اتَّقُوا اللَّهَ وَ آمِنُوا بِرَسُولِهِ يُؤْتِكُمْ كِفْلَيْنِ مِنْ رَحْمَتِهِ وَ يَجْعَلْ لَكُمْ نُوراً تَمْشُونَ بِهِ وَ يَغْفِرْ لَكُمْ وَ اللَّهُ غَفُورٌ رَحِيمٌ ( 28 ) لِئَلاَّ يَعْلَمَ أَهْلُ الْكِتابِ أَلاَّ يَقْدِرُونَ عَلى شَيْءٍ مِنْ فَضْلِ اللَّهِ وَ أَنَّ الْفَضْلَ بِيَدِ اللَّهِ يُؤْتِيهِ مَنْ يَشاءُ وَ اللَّهُ ذُو الْفَضْلِ الْعَظِيمِ ( 29 )\r\n25 - هر آينه به تحقيق پيامبران خويش را با معجزات فرستاديم ، و با آنها كتاب و ميزان نازل كرديم تا مردم با عدالت زندگى كنند ، آهن را نازل نموديم در آن خوف شديد و منافعى براى مردم هست و تا خدا معلوم كند كسى را كه خدا و رسولانش را در\r\n\r\n","description":"","footnote":"","page_name":" 39 ","page_number":41},
  {"content":"\r\n\r\nغيب يارى مىكند ، خدا توانا و غالب است .\r\n26 - هر آينه به تحقيق نوح و ابراهيم را فرستاديم و در نسل آنها نبوت و شريعت را قرار داديم بعضى از آنها هدايت يافته و بسيارى از آنها از دين خارج شدگانند .\r\n27 - سپس بر طريقهء آنها پيامبران خويش را پى در پى كرديم و عيسى بن مريم را در پى آنها آورديم و به او انجيل داديم و در قلوب پيروان او رقت ، و رحمت قرار داديم ، و رهبانيتى از خود ساختند ما بر آنها آن را ننوشته بوديم ليكن براى طلب رضاى خدا آن را ساختند ، ولى آن را لائق به شأن مراعات نكردند ، به اهل ايمان از آنها اجرشان را داديم و بسيارى از آنها فاسقند .\r\n28 - اى كسانى كه ايمان آورده‌ايد ، بترسيد از خدا و به رسولش ايمان بياوريد تا دو بهره رحمت خويش به شما بدهد و براى شما نورى قرار دهد كه با آنها زندگى كنيد و شما را به بخشايد . . .\r\n29 - تا اهل كتاب گمان نكنند كه مؤمنان بر چيزى از رحمت خدا قادر نيستند فضل در دست خداست ، به هر كه خواهد بدهد خدا صاحب فضل بزرگى است .\r\n\r\nكلمه‌ها\r\nقسط : عدالت . حصه‌هاي مساوى را اقساط گويند . هر چه گشتيم فرقى بين عدل و قسط پيدا نشد .\r\nقفينا : قفو : در پى آمدن . « قفا اثره قفوا : تبعه » تقفيه : تابع كردن ، كسى را در پشت سر كسى قرار دادن  قَفَّيْنا بِعِيسَى ابْنِ مَرْيَمَ  يعنى عيسى بن مريم در پى آنها آورديم .\r\nرهبانية : رهبانيت عرفا آنست كه : انسان از مردم بريده و مشغول عبادت شود در اثر خوف از خدا ( الميزان ) ، راغب گويد : آن افراط در عبادت است از فرط خوف .\r\nكفلين : كفل : بهره . نصيب . چند برابر . « كفلين » : دو نصيب .\r\n\r\n","description":"","footnote":"","page_name":" 40 ","page_number":42},
  {"content":"\r\n\r\n\r\nشرحها\r\nپس از بيان مطالب گذشته ، در اين آيات فرموده : منظور از ارسال رسل و انزال كتب آنست كه : انسانها با عدالت و مراعات حقوق يكديگر زندگى كنند در اين بيان يكى از منافع آهن آنست كه : انسانها در ضمن حل مشكلات خويش ، دين خدا را يارى كند .\r\nآن گاه فرموده : اين جريان از نوح و ابراهيم شروع شده و نبوت و كتاب در نسل آنها باقى مانده و به نسلهاى ديگر رسيده ، بعضى آن را پذيرفته و عدهء زيادى از زى عبوديت خارج شده‌اند ، مانند شما امت .\r\nسپس نوبت به عيسى بن مريم رسيده امّت او نيز در قبول و عدم قبول دو قسمت شده‌اند ، در آخر خطاب به مؤمنان ، ايمان خالص و كامل از آنها خواسته شده تا اهل كتاب نگويند : فضل خدا منحصر به آنهاست .\r\n25 -  لَقَدْ أَرْسَلْنا رُسُلَنا بِالْبَيِّناتِ وَ أَنْزَلْنا مَعَهُمُ الْكِتابَ وَ الْمِيزانَ لِيَقُومَ النَّاسُ بِالْقِسْطِ  .\r\nمنظور از بينات معجزات است مانند عصاى موسى و غيره ، كه با آن نبوت پيامبران اثبات مىگردد ، مراد از كتاب وحى آسمانى است كه با نوشته شدن به صورت كتاب در مىآيد ، شامل عقايد ، اعمال و اخلاق مىباشد .\r\nميزان عبارت اخراى كتاب است كه به مناسبت « بالقسط » ميزان ناميده شده ، يعنى كتاب ميزان است ، مىتواند قسط را به وجود آورد نظير :  اللَّهُ الَّذِي أَنْزَلَ الْكِتابَ بِالْحَقِّ وَ الْمِيزانَ . . .  شورى / 17 .\r\nدر تفسير قمى نقل شده : الميزان الامام » ولى مجمع البيان آن را از عده‌اى ترازوى معمولى نقل و قبول كرده است و در جوامع آورده :\r\n« روي ان جبرئيل\r\n\r\n","description":"","footnote":"","page_name":" 41 ","page_number":43},
  {"content":"\r\n\r\nنزل بالميزان فدفعه الى نوح و قال مر قومك يزنوا به » .\r\n وَ أَنْزَلْنَا الْحَدِيدَ فِيهِ بَأْسٌ شَدِيدٌ وَ مَنافِعُ لِلنَّاسِ  .\r\nانزال در آيه به معنى خلقت است . آمدن انزال براى اهميت آنست ، نظير  وَ أَنْزَلَ لَكُمْ مِنَ الْأَنْعامِ ثَمانِيَةَ أَزْواجٍ  زمر / 6 .\r\nدر الميزان از احتجاج از على عليه السّلام نقل شده كه فرمود :\r\n« انزاله ذلك :\r\nخلقه إيّاه » .\r\nدر آيه :  وَ إِنْ مِنْ شَيْءٍ إِلَّا عِنْدَنا خَزائِنُهُ وَ ما نُنَزِّلُهُ إِلَّا بِقَدَرٍ مَعْلُومٍ  حجر / 21 ، ظهور اشياء و به وجود آمدن آنها ، همه نازل شده از عالم غيب قلمداد شده است ، منظور از « بأس » خوف و ترس ناشى از سلاحهاى آهنى است در اينجا اثر در جاى مؤثر آمده است .\r\nجمله  وَ مَنافِعُ لِلنَّاسِ  كه روشن است ، آهن در همه شئون زندگى مورد استفاده مىباشد .\r\n وَ لِيَعْلَمَ اللَّهُ مَنْ يَنْصُرُهُ وَ رُسُلَهُ بِالْغَيْبِ إِنَّ اللَّهَ قَوِيٌّ عَزِيزٌ  .\r\nيكى از خواص بسيار بزرگ آهن است كه خدا خواسته با آهن سلاحهاى گوناگون به وجود آوردند و دشمنان توحيد را با آن بكوبند ، عجبا ! ! خدا مىفرمايد : يكى از علل ايجاد آهن ، جنگيدن با دشمنان خداست . اسفا ! ! كه دشمنان خدا در اين كار به مسلمين پيشى گرفته‌اند .\r\nو « ليعلم » عطف است بر مفهوم جمله سابق ، يعنى « انزلنا الحديد للمنافع و ليعلم اللَّه . . . » علم در آيه ، به معنى اظهار است .\r\nدر توحيد صدوق از امام صادق عليه السّلام نقل شده :\r\n« لم يزل اللَّه عز و جل ربنا و العلم ذاته و لا معلوم فلما احدث الاشياء وقع العلم منه على المعلوم »\r\n« 1 » .\r\n\r\n\r\n","description":"","footnote":"\r\n( 1 ) الميزان از توحيد صدوق .\r\n","page_name":" 42 ","page_number":44},
  {"content":"\r\n\r\nنصرت در غيب يعنى در حالى كه خدا از آنها غائب است و او را نمىبينند ،  إِنَّ اللَّهَ قَوِيٌّ عَزِيزٌ  در رابطه با آنست كه نصرت خدا نه از جهت عاجز بودن ، خداست بلكه براى نفع خود بندگان است .\r\n26 -  وَ لَقَدْ أَرْسَلْنا نُوحاً وَ إِبْراهِيمَ وَ جَعَلْنا فِي ذُرِّيَّتِهِمَا النُّبُوَّةَ وَ الْكِتابَ فَمِنْهُمْ مُهْتَدٍ وَ كَثِيرٌ مِنْهُمْ فاسِقُونَ  در اين آيه ملاحظه مىشود كه مردم در طول زمانهاى گذشته به دو گروه هدايت يافته و فاسق تقسيم شده‌اند ، اين مطلب در آيات بعدى در امت عيسى نيز خواهد آمد ، على هذا از اين آيه تا آخر سوره ، دو مطلب در نظر است يكى اينكه :\r\nجريان ارسال رسال از اوّل در طول تاريخ ادامه پيدا كرده ، ديگرى آنكه هيچ يك از امتها به طور همگانى هدايت را نپذيرفته‌اند ، بلكه عده‌اى هدايت وعدهء كثيرى مشمول  وَ كَثِيرٌ مِنْهُمْ فاسِقُونَ  شده‌اند ، چنان كه امت اسلامى نيز چنين است ، « منهم » در هر دو راجع به ذريه است .\r\n27 -  ثُمَّ قَفَّيْنا عَلى آثارِهِمْ بِرُسُلِنا وَ قَفَّيْنا بِعِيسَى ابْنِ مَرْيَمَ وَ آتَيْناهُ الْإِنْجِيلَ  منظور از آثار ، طريقه ، توحيد و خدا پرستى است يعنى بر طريقهء آنها پى در پى كرديم پيامبران خود را ، « برسلنا » مفعول دوم « قفيناهم » است تقديم « قفيناهم برسلنا » مىباشد ، گويند : « قفا فلانا زيدا و بزيد : ابتعه اياه » .\r\n وَ جَعَلْنا فِي قُلُوبِ الَّذِينَ اتَّبَعُوهُ رَأْفَةً وَ رَحْمَةً  در مجمع فرموده : رأفت شديدترين رقت قلب است ، گويى منظور از جعل رأفت توفيق آنهاست به رأفت و رحمت .\r\nطبرسى فرموده : آن به وسيله امر به رأفت و تشويق به ثواب بوده است ، به هر حال : آن در اثر تعليمات حضرت عيسى عليه السّلام بود كه بر رأفت و رحمت گذاشته\r\n\r\n","description":"","footnote":"","page_name":" 43 ","page_number":45},
  {"content":"\r\n\r\nشده بود .\r\n وَ رَهْبانِيَّةً ابْتَدَعُوها ما كَتَبْناها عَلَيْهِمْ إِلَّا ابْتِغاءَ رِضْوانِ اللَّهِ فَما رَعَوْها حَقَّ رِعايَتِها  معلوم مىشود كه رهبانيت ساخته نصارى است نه آنكه در دين مسيح بوده باشد ، زيرا مىفرمايد : آن را از خود بدعتگذارى كردند ، ما به آنها ننوشته بوديم .\r\nاز  فَما رَعَوْها حَقَّ رِعايَتِها  معلوم مىشود : اگر آن را در قالب شريعت حضرت عيسى پياده مىكردند ، كار بدى نبود ، ولى در آن افراط نموده و از قالب دينى خارج نموده‌اند ، مانند ترك ازدواج و غيره .\r\n« الا » استثناء منقطع است يعنى : « لكن ابتدعوها ابتغاء رضوان اللَّه » در بارهء رهبانيت مطلبى هست كه در نكته‌ها خواهد آمد .\r\n فَآتَيْنَا الَّذِينَ آمَنُوا مِنْهُمْ أَجْرَهُمْ وَ كَثِيرٌ مِنْهُمْ فاسِقُونَ  اينها هم نظير گذشتگان ، عده‌اى ايمان آورده و بسيارشان از دين خارج شدند .\r\n28 -  يا أَيُّهَا الَّذِينَ آمَنُوا اتَّقُوا اللَّهَ وَ آمِنُوا بِرَسُولِهِ يُؤْتِكُمْ كِفْلَيْنِ مِنْ رَحْمَتِهِ وَ يَجْعَلْ لَكُمْ نُوراً تَمْشُونَ بِهِ وَ يَغْفِرْ لَكُمْ وَ اللَّهُ غَفُورٌ رَحِيمٌ  .\r\nمراد از  اتَّقُوا اللَّهَ وَ آمِنُوا بِرَسُولِهِ  رسيدن به درجه اعلاي ايمان است چنان كه در سابق گفته شد ، تقواى خدا و مطيع محض بودن به رسول ، نتيجه‌اش رسيدن به دو بهره از رحمت و ثواب است ، يكى براى اصل توحيد و ديگرى براى درجات آن و نيز نتيجه‌اش رسيدن به نور واقعى است كه اصلا راه را گم نكند نظير :  أَ وَ مَنْ كانَ مَيْتاً فَأَحْيَيْناهُ وَ جَعَلْنا لَهُ نُوراً يَمْشِي بِهِ فِي النَّاسِ كَمَنْ مَثَلُهُ فِي الظُّلُماتِ لَيْسَ بِخارِجٍ مِنْها  انعام / 122 و شايد شامل نور آخرت هم باشد چنان كه\r\n\r\n","description":"","footnote":"","page_name":" 44 ","page_number":46},
  {"content":"\r\n\r\nدر  يَسْعى نُورُهُمْ بَيْنَ أَيْدِيهِمْ . . .  / 12 گذشت .\r\nوانگهى اين حالت يكى از مكفّرات است چنان كه در ذيل آيه فرموده :\r\n وَ يَغْفِرْ لَكُمْ  .\r\nناگفته نماند : به نظر مىآيد : پس از نزول آيه  أُولئِكَ يُؤْتَوْنَ أَجْرَهُمْ مَرَّتَيْنِ بِما صَبَرُوا . . .  قصص / 54 كه در باره مؤمنين اهل كتاب است ، در ميان مسلمانان گفتگويى پيدا شده كه چرا مؤمنين اهل كتاب داراى اجر مضاعف باشند و ما نه ؟ ! اين آيه در جواب آنها نازل شده كه شما نيز مىتوانيد با ترقى در درجات ايمان به اجر مضاعف برسيد ، مؤيد اين سخن مطلبى است كه از سعيد بن جبير در مجمع البيان نقل شده و در نكته‌ها خواهد آمد .\r\n29 -  لِئَلَّا يَعْلَمَ أَهْلُ الْكِتابِ أَلَّا يَقْدِرُونَ عَلى شَيْءٍ مِنْ فَضْلِ اللَّهِ وَ أَنَّ الْفَضْلَ بِيَدِ اللَّهِ . . . \r\nتعليل  يُؤْتِكُمْ كِفْلَيْنِ  است ، فاعل « يقدرون » مؤمنين اين امتند ، يعنى دادن دو بهره از رحمت براى آنست كه اهل كتاب نگويند : مؤمنان به چيزى از فضل خدا قادر نيستند و نمىتوانند به كفلين رحمت برسند با آنكه فضل در دست خداست ، به هر كه خواهد ميدهد  يُؤْتِيهِ مَنْ يَشاءُ وَ اللَّهُ ذُو الْفَضْلِ الْعَظِيمِ  در مجمع فرموده : « ان » در  أَلَّا يَقْدِرُونَ  مخفف از ثقيله و تقدير آن « انهم لا يقدرون » است ، « يعلم » در آيه دانستن و اعتقاد است .\r\n\r\nنكته‌ها\r\nرهبانيت : رهبانيت به معناى آن در مسيحيت نمىتواند مورد تاييد اسلام باشد ، چنان كه در اصل دين مسيح نيز نبوده است دست كشيدن از جامعه نشستن در صومعه‌ها ، ترك دنيا ، ترك ازدواج و پليد دانستن\r\n\r\n","description":"","footnote":"","page_name":" 45 ","page_number":47},
  {"content":"\r\n\r\nآن و ترك لذات دنيا ، بر خلاف ارادهء خداوندى است . اما رهبانيت به صورت اسلامى آن يعنى با شركت در كار اجتماعى و مشاركت با مردم ، انسان خلواتى نيز با خدا داشته باشد و به تصفيه روح بپردازد كار انبياء و اولياء و خاصه رسول خدا و اهل بيت او عليهم السّلام بوده است و مورد تصديق اسلام و همه ، اديان آسمانى مىباشد .\r\nاينكه فرموده :  فَما رَعَوْها حَقَّ رِعايَتِها  منظور آنست كه آن را از مسير واقعى خارج كرده و در ترك ازدواج و مانند آن پياده كردند .\r\nدر سفينة البحار زير لغت ( رهب ) نقل كرده : پسرى از عثمان مظعون فوت شد ، او بسيار محزون گرديد و در منزل خويش محلى براى عبادت معين كرد و مشغول عبادت شد ، اين مطلب به رسول خدا صلّى اللَّه عليه و آله رسيد ، فرمود : اي عثمان خدا بر ما رهبانيت ننوشته ، رهبانيت امت من جهاد در راه خداست و در ضمن روايتى در مجمع البيان نقل شده : آن حضرت به ابن مسعود گفت : ميدانى رهبانيت امت من چيست ؟ او گفت : خدا و رسولش داناتر هستند فرمود : هجرت ، جهاد ، صلوة صوم ، حج و عمره .\r\nدرباره پيدايش رهبانيت در مجمع البيان روايت مفصلى از ابن مسعود از آن حضرت نقل شده است ، و من آن را در قاموس قرآن ( رهب ) نقل كرده‌ام .\r\nشأن نزول كفلين : طبرسى رحمه اللَّه از سعيد بن جبير نقل مىكند : رسول خدا صلّى اللَّه عليه و آله جعفر بن ابى طالب را با هفتاد سوار به حبشه فرستاد تا نجاشى را به اسلام دعوت كنند نجاشى اسلام را پذيرفت ، به وقت بر گشتن جعفر ، چهل نفر از مسلمانان حبشه براى عرض سلام به آن حضرت به مدينه آمدند ، آنها با ديدن نياز اهل مدينه از آن حضرت اجازه خواسته مقدارى از اموال خويش را به مدينه آورده و تقديم مسلمانان كردند .\r\nدر اين رابطه آيات 52 و 53 و 54 سوره قصص نازل گرديد و در آنهاست\r\n\r\n","description":"","footnote":"","page_name":" 46 ","page_number":48},
  {"content":"\r\n\r\n أُولئِكَ يُؤْتَوْنَ أَجْرَهُمْ مَرَّتَيْنِ بِما صَبَرُوا  مؤمنين اهل كتاب گفتند : اى مسلمانان هر كس از ما به كتاب شما و كتاب ما ايمان بياورد او را دو اجر است ، هر كه از ما به كتاب ما ايمان بياورد ( و قبل از آمدن قرآن از دنيا برود ) او را يك اجر هست مانند شما ، پس شما بر ما چه فضيلتى داريد ، در جواب اين سخن آيه  يا أَيُّهَا الَّذِينَ آمَنُوا اتَّقُوا اللَّهَ . . .  نازل گرديد .\r\nروز دوشنبه بيست و سوم ذو الحجّة الحرام هزار و چهار صد و پنج مطابق 18 / 6 / 1364 تفسير سورهء حديد به اتمام رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 47 ","page_number":49},
  {"content":"\r\n\r\n\r\nسورهء مجادلهء\r\nدر مدينه نازل شده و بيست دو آيه است\r\n\r\nنظرى به كليات سوره\r\n1 - مجادله نوزدهمين سوره است كه بعد از سورهء منافقون در مدينه نازل گرديد . حلبى در سيرهء خويش نزول حكم ظهار را در سال ششم هجرت مىنويسد على هذا اين سوره در همانسال نازل گرديده است و در ترتيب فعلى قرآن مجيد سوره پنجاه و هشتم مىباشد .\r\n2 - عدد آيات آن در قرائت كوفى بيست و دو و در مكى و مدني اخير بيست و يك است عدد كوفى توسط عاصم و ابو عبد الرحمن سلمى به امير المؤمنين صلوات اللَّه عليه مىرسد .\r\nدر تفسير خازن آمده : كه اين سوره داراى چهار صد و هفتاد و سه كلمه و هزار و هفتصد و نود دو حرف مىباشد .\r\n3 - تسميهء آن به مجادله به علت واقعه زن اوس بن صامت است كه با رسول خدا صلّى اللَّه عليه و آله در بارهء شوهرش مجادله مىكرد :   قَدْ سَمِعَ اللَّهُ قَوْلَ الَّتِي تُجادِلُكَ فِي زَوْجِها   و در واقع تسميه كل به اسم جزء است از روايات استنباط مىشود كه اين نامگذارى توسط حضرت رسول اللَّه صلّى اللَّه عليه و آله بوده است .\r\n4 - سوره مباركه بىشك مدنى است چنان كه از مطالب آن فهميده مىشود و ظاهرا كسى خلاف آن را نگفته است .\r\n\r\n","description":"","footnote":"","page_name":" 48 ","page_number":50},
  {"content":"\r\n\r\n5 - اين سوره ابتدا حكم ظهار را بيان مىكند ، سپس حال كسانى را كه خدا و رسول را دشمن مىدارند بازگو مىنمايد . آن گاه به جريان تبانى بر عليه پيامبر مىپردازد . در قسمت چهارم ادب جلوس در مجالس را روشن مىكند ، در نوبت پنجم حضور در محضر رسول اللَّه صلّى اللَّه عليه و آله و وجوب صدقه و نسخ آن بيان مىشود .\r\nآن گاه به حال منافقان مىپردازد كه با كفار بر عليه مؤمنان همكارى مىكردند و در آخر مىفرمايد : عامل اتحاد ، و جدايى مكتب و عقيده است ، مؤمن دشمن كافر است و لو پدر و مادرش بوده باشد ، على هذا معلوم مىشود كه علل متعددى سبب نزول سوره بوده است .\r\n\r\nشأن نزول\r\n6 - در رابطه با مطالب سوره شأن نزولهاى متعدد نقل شده كه به تدريج در محل خود گفته خواهد شد نخستين شأن نزول دربارهء ظهار و آيات اول سوره است .\r\nدر مجمع البيان فرموده : زنى از انصار از قبيله خزرج كه نامش خوله دختر خويلد يا دختر ثعلبه بود شوهرى داشت به نام اوس بن صامت .\r\nاو زن زيبايى بود ، شوهرش او را در حال سجده ديد كه نماز مىخواند و تحريك شد ، بعد از نماز از وى مقاربت خواست ، زن امتناع نمود ، اوس در خشم شد و گفت : « انت على كظهر امى » : تو بر من مانند پشت مادرم هستى .\r\nاين سخن طلاق اهل جاهليت بود ، با گفتن اين سخن زن را طلاق مىدادند و زن براى هميشه حرام مىشد اوس از گفته خويش پشيمان شد و به زنش گفت :\r\nگمان مىكنم كه بر من حرام شدى . زن گفت : اينطور نگو ، پيش رسول خدا صلّى اللَّه عليه و آله برو و مسئله را از او سؤال كن گفت : من از آن حضرت شرم دارم .\r\n\r\n","description":"","footnote":"","page_name":" 49 ","page_number":51},
  {"content":"\r\n\r\nزن گفت : اجازه بده من بروم و از آن حضرت بپرسيم . اوس گفت : مانعى ندارد ، زن پيش رسول خدا صلّى اللَّه عليه و آله آمد در حالى كه عائشه زن آن حضرت در گوشه منزل يك طرف سرش را مىشست .\r\nزن گفت : شوهر من اوس بن صامت مرا در حالى به زنى گرفت . كه جوان و ارزشمند و صاحب مال و خانواده بودم ، او چون مال مرا خورد و جوانيم را فانى كرد ، خانواده‌ام متلاشى شد و سن من بزرگ گرديد ، با من ظهار نمود و سپس نادم گرديد ، آيا راهى وجود دارد كه من و او را با هم جمع كند ؟\r\nحضرت فرمود : نمىبينم مگر اينكه بر او حرام شده‌اى ، زن گفت يا رسول به آن خدايى كه بر تو كتاب نازل كرد ، او لفظ طلاق را به زبان نياورده ، او پدر فرزندان من و محبوبترين مردم پيش من است .\r\nحضرت فرمود : نمىبينم جز اينكه بر او حرام شده‌اى ، دربارهء اين كار چيزى به من امر نشده است ، او مرتب به حضرت مراجعه مىكرد و هر وقت آن حضرت مىفرمود : بر او حرام شده‌اى ، فرياد مىكشيد و مىگفت : به خدا شكايت مىكنم بيچارگى و حاجت و بد حالى خودم را ، خدايا بر زبان پيامبرت چيزى نازل بفرما .\r\nاين اولين ظهار در اسلام بود ، عائشه برخاست و مشغول شستن آن طرف سرش شد ، زن گفت يا رسول اللَّه من به فدايت به كار من نظرى كن ، عائشه گفت سخنت و مجادله‌ات را كوتاه كن ، نمىبينى چهره رسول خدا را ؟ چون وقت نزول وحى آن حضرت را حالت خواب مانندى عارض مىشد .\r\nچون وحى تمام شد حضرت به زن فرمود : شوهرت را پيش من حاضر كن آن گاه رسول خدا آيات   قَدْ سَمِعَ اللَّهُ قَوْلَ الَّتِي تُجادِلُكَ فِي زَوْجِها . . .   را تا تمام شش آيه خواند .\r\n\r\n","description":"","footnote":"","page_name":" 50 ","page_number":52},
  {"content":"\r\n\r\nسپس به اوس فرمود : آيا ميتوانى برده‌اى را آزاد كنى ؟ گفت : در آن صورت همه ثروتم تمام مىشود بنده گران است و من كم مال ، فرمود آيا مىتوانى دو ماه پشت سر هم روزه بگيرى ؟ فرمود : يا رسول اللَّه ، اگر روزانه سه بار طعام نخورم چشم از ديدن مىماند كه مىترسم كور شوم ، حضرت فرمود : آيا مىتوانى شصت نفر فقير را طعام بدهى ؟ گفت : نه و اللَّه يا رسول اللَّه مگر كمكم كنى .\r\nحضرت فرمود ، به تو پانزده صاع ( چهل و پنج كيلو ) طعام كمك مىكنم و دعا مىكنم كه خدا بركت بدهد ، حضرت به او پانزده صاع كمك كرد و از خدا بركت خواست ، تا كار آن زن و شوهر درست شد .\r\nاين حديث با كمى تفاوت در كافى و فقيه « كتاب الطلاق باب الظهار » نقل شده است ، به هر حال سبب نزول آيات ، اين ماجرا بوده است .\r\n\r\n","description":"","footnote":"","page_name":" 51 ","page_number":53},
  {"content":"\r\n\r\nسورة المجادلة مدنية و هى اثنتان و عشرون اية نزلت بعد سورة المنافقون بِسْمِ اللَّهِ الرَّحْمنِ الرَّحِيمِ\r\n\r\n[ سوره المجادلة ( 58 ) : آيات 1 تا 6 
  ]\r\nبِسْمِ اللَّهِ الرَّحْمنِ الرَّحِيمِ\r\nقَدْ سَمِعَ اللَّهُ قَوْلَ الَّتِي تُجادِلُكَ فِي زَوْجِها وَ تَشْتَكِي إِلَى اللَّهِ وَ اللَّهُ يَسْمَعُ تَحاوُرَكُما إِنَّ اللَّهَ سَمِيعٌ بَصِيرٌ ( 1 ) الَّذِينَ يُظاهِرُونَ مِنْكُمْ مِنْ نِسائِهِمْ ما هُنَّ أُمَّهاتِهِمْ إِنْ أُمَّهاتُهُمْ إِلاَّ اللاَّئِي وَلَدْنَهُمْ وَ إِنَّهُمْ لَيَقُولُونَ مُنْكَراً مِنَ الْقَوْلِ وَ زُوراً وَ إِنَّ اللَّهَ لَعَفُوٌّ غَفُورٌ ( 2 ) وَ الَّذِينَ يُظاهِرُونَ مِنْ نِسائِهِمْ ثُمَّ يَعُودُونَ لِما قالُوا فَتَحْرِيرُ رَقَبَةٍ مِنْ قَبْلِ أَنْ يَتَمَاسَّا ذلِكُمْ تُوعَظُونَ بِهِ وَ اللَّهُ بِما تَعْمَلُونَ خَبِيرٌ ( 3 ) فَمَنْ لَمْ يَجِدْ فَصِيامُ شَهْرَيْنِ مُتَتابِعَيْنِ مِنْ قَبْلِ أَنْ يَتَمَاسَّا فَمَنْ لَمْ يَسْتَطِعْ فَإِطْعامُ سِتِّينَ مِسْكِيناً ذلِكَ لِتُؤْمِنُوا بِاللَّهِ وَ رَسُولِهِ وَ تِلْكَ حُدُودُ اللَّهِ وَ لِلْكافِرِينَ عَذابٌ أَلِيمٌ ( 4 )\r\nإِنَّ الَّذِينَ يُحَادُّونَ اللَّهَ وَ رَسُولَهُ كُبِتُوا كَما كُبِتَ الَّذِينَ مِنْ قَبْلِهِمْ وَ قَدْ أَنْزَلْنا آياتٍ بَيِّناتٍ وَ لِلْكافِرِينَ عَذابٌ مُهِينٌ ( 5 ) يَوْمَ يَبْعَثُهُمُ اللَّهُ جَمِيعاً فَيُنَبِّئُهُمْ بِما عَمِلُوا أَحْصاهُ اللَّهُ وَ نَسُوهُ وَ اللَّهُ عَلى كُلِّ شَيْءٍ شَهِيدٌ ( 6 )\r\n\r\n","description":"","footnote":"","page_name":" 52 ","page_number":54},
  {"content":"\r\n\r\nبه نام خداى رحمان رحيم\r\n1 - حقا كه خدا سخن زنى را كه در باره شوهرش با تو مجادله مىكرد و به خدا شكايت مىنمود شنيد ، خدا گفتگوى شما دو نفر را مىشنود كه خدا شنوا و بيناست .\r\n2 - كسانى كه با زنان خويش ظهار مىكنند آنها مادرانشان نيستند ، مادرانشان فقط زنانى هستند كه آنها را زائيده‌اند و آنها سخن ناشناخته و باطل مىگويند خدا بسيار عفو كننده و چاره ساز است .\r\n3 - آنان كه با زنان خويش ظهار مىكنند سپس به آنچه گفته‌اند بر مىگردند ، آنها راست آزاد كردن برده‌اى پيش از مقاربت با اين دستور موعظه مىشويد ، خدا از آنچه مىكنيد با خبر است .\r\n4 - هر كس برده پيدا نكند ، براى اوست دو ماه پى در پى روزه پيش از مقاربت هر كس قدرت نداشته باشد براى اوست اطعام شصت نفر فقير ، اين براى آنست كه به خدا و رسولش ايمان بياوريد حدود خدا اينهاست ، كافران را عذاب دردناكى است .\r\n5 - آنان كه با خدا و رسولش دشمنى مىكنند ذليل شده‌اند ، چنان كه پيشينيان ذليل گرديدند ، ما آيات روشن نازل كرده‌ايم كافران را عذاب خوار كننده‌اى هست .\r\n6 - در روزى كه خدا همه‌شان را زنده مىكند ، از آنچه كرده‌اند خبرشان مىدهد خدا همهء آنها را شمارش كرده ولى آنها فراموش نموده‌اند ، خدا بر هر چيز شاهد است .\r\n\r\nكلمه‌ها\r\nتحاور : گفتگو . حور در اصل به معنى رجوع دادن است ، گفتگو را از آن تحاور گويند كه طرفين كلام خود را به يكديگر بر - مىگردانند .\r\n\r\n","description":"","footnote":"","page_name":" 53 ","page_number":55},
  {"content":"\r\n\r\nيظاهرون : ظهار و مظاهره آنست كه : كسى به زنش گويد : « انت على كظهر امّى » تو بر من مانند پشت مادرم هستى اين در ميان عرب طلاق بود ، اگر اين كلمه را مىگفت زن بر او حرام مىشد . ظهر به معنى پشت مىباشد .\r\nزور : دروغ . سخن منحرف از حق . سخن باطل . اين در صورتى است كه از باب علم يعلم و كرم يكرم باشد و از باب نصر ينصر به معنى قصد است .\r\nيتماسا : تماسّ : مس كردن يكديگر . منظور از آن مقاربت است .\r\nتشتكى : اشتكاء : آنست كه انسان ناراحتى خود را اظهار كند امّا شكايت آشكار كردن كار بد ديگران است نسبت به انسان .\r\nرقبه : گردن . منظور از آن غلام است ، از باب تسميه كل به اسم جزء .\r\nيحادون : محاده : دشمنى و مخالفت ، حد در اصل به معنى منع است ، دشمنى را از آن محاده گويند كه حالت منع از قبول طرف در انسان به وجود مىآيد .\r\nكبتوا : كبت : خوارى . ذلت « كبت اللَّه العدو » يعنى خدا دشمن را خوار كرد .\r\nاحصاه : احصاء : تمام كردن شمارش .\r\n\r\nشرحها\r\nدر اين آيات ، به مجادلهء زن اوس صامت اشاره شده و حكم اظهار بيان گرديده است و خلاصه آن در آيات فوق و روايات چنين است : اگر كسي با زن\r\n\r\n","description":"","footnote":"","page_name":" 54 ","page_number":56},
  {"content":"\r\n\r\nخود از روى قصد در نزد دو نفر شاهد عادل ظهار كند زن بر او حرام مىشود ، براى فيصله دادن امر ، بايد يكى از دو كار را بكند يا زن را به طور شرعى طلاق بدهد و از او جدا شود و يا كفاره بدهد و به زنش بر گردد .\r\nكفاره يكى از سه چيز است به طور مرتب ، اول آزاد كردن يك غلام است و در صورت عدم قدرت بايد دو ماه پى در پى روزه بگيرد ، اگر سى و يك روز پى در پى روزه گرفت دو ماه را به هم متصل كرده بقيه را به تدريج مىگيرد ، و اگر قدرت نداشته باشد به شصت نفر مسكين طعام مىدهد .\r\nو نيز در آيات مىخوانيم كه ظهار كار بدى است و مسئوليت شديد اخروي دارد ، اين كار را عرب براى تنبيه زن و اذيت او انجام مىدادند و زن حرام ابدى مىشد كه اسلام از آن نهى كرد و حرمت ابدى را از بين برد .\r\n1 -   قَدْ سَمِعَ اللَّهُ قَوْلَ الَّتِي تُجادِلُكَ فِي زَوْجِها وَ تَشْتَكِي إِلَى اللَّهِ وَ اللَّهُ يَسْمَعُ تَحاوُرَكُما   .\r\nجملهء   قَدْ سَمِعَ اللَّهُ   حاكى از اجابت دعاى زن و نزول حكم ظهار است « تجادلك » خطاب است به رسول خدا صلّى اللَّه عليه و آله و نشان مىدهد كه زن در باره حل مشكل بسيار بىتابى مىكرده است ،   تَشْتَكِي . . .   حاكى است كه از خدا نيز حل مشكل را مىخواسته است .\r\n  إِنَّ اللَّهَ سَمِيعٌ بَصِيرٌ   تعليل صدر آيه است .\r\n2 -  الَّذِينَ يُظاهِرُونَ مِنْكُمْ مِنْ نِسائِهِمْ ما هُنَّ أُمَّهاتِهِمْ إِنْ أُمَّهاتُهُمْ إِلَّا اللَّائِي وَلَدْنَهُمْ  يعنى : با صرف گفتن اينكه : تو مانند مادر من هستى زنش مادر او نمىشود مادر او فقط زنى است كه او را زائيده است .\r\nمنظور از نفى مادر بودن آنست كه نفى مؤبد بودن را نفى كند ، زيرا چنان كه در الميزان فرموده : در جاهليت با گفتن اين كلمه ، زن بر او حرام مؤبد مىشد .\r\n\r\n","description":"","footnote":"","page_name":" 55 ","page_number":57},
  {"content":"\r\n\r\n وَ إِنَّهُمْ لَيَقُولُونَ مُنْكَراً مِنَ الْقَوْلِ وَ زُوراً  يعنى : آنها سخن انكار شده‌اى ميگويند كه شرع آن را انكار مىكند ، و نيز دروغ و خلاف واقع است ، طبرسي در بارهء « منكرا » فرموده : « لا يعرف في الشرع » .\r\n وَ إِنَّ اللَّهَ لَعَفُوٌّ غَفُورٌ  اشاره است به اينكه خداوند با جعل كفّاره از اين گناه گذشته و چارهء آن را كرده است ، « عفو » يعنى بسيار عفو كننده .\r\n3 -  وَ الَّذِينَ يُظاهِرُونَ مِنْ نِسائِهِمْ ثُمَّ يَعُودُونَ لِما قالُوا فَتَحْرِيرُ رَقَبَةٍ مِنْ قَبْلِ أَنْ يَتَمَاسَّا  .\r\nدر اين آيه و آيهء بعدى اقسام كفّاره ظهار بيان شده است ، منظور از عود ، ارادهء مقاربت است ، و منظور از  لِما قالُوا  مفهوم گفتهء آنهاست يعني بر مىگردند براى مقاربت به زنى كه او را مادر خود قرار داده‌اند ، طبرسى رحمه اللَّه فرموده : آنچه ائمهء هدى از آل محمّد صلّى اللَّه عليه و آله گفته‌اند آنست كه مراد از عود ارادهء مقاربت و نقض سخنى است كه گفته بود .\r\n فَتَحْرِيرُ رَقَبَةٍ  يعنى : « فلهم تحرير رقبة » جملهء بعدى حاكى است كه آزاد كردن بنده بايد پيش از مقاربت باشد « رقبه » مطلق است شامل بندهء مؤمن و كافر هر دو مىشود ولى از روايات معلوم مىشود كه مراد بندهء مؤمن است ، نظير روايت محمّد بن مسلم كه در وسائل الشيعه نقل شده :\r\n« محمّد بن مسلم عن احدهما عليهما السلام في حديث الظهار قال و الرقبة يجزى عنه صبى ممن ولد في الاسلام » .\r\n« 1 » با وجود اين ، مسئله مورد دقت و مربوط به فقه است ، از بعضى روايات معلوم مىشود : اصلا آزاد كردن غير مسلمان در كفارات جايز نيست .\r\n ذلِكُمْ تُوعَظُونَ بِهِ وَ اللَّهُ بِما تَعْمَلُونَ خَبِيرٌ  .\r\nاين جمله نشان مىدهد كه سفارش به كفاره ، روى علم خدا به كار آنهاست\r\n\r\n\r\n","description":"","footnote":"\r\n( 1 ) وسائل ج 25 كتاب كفارات باب هفتم .\r\n","page_name":" 56 ","page_number":58},
  {"content":"\r\n\r\nو خدا خواسته است اثر عمل آنها با كفاره از بين برود .\r\n4 -  فَمَنْ لَمْ يَجِدْ فَصِيامُ شَهْرَيْنِ مُتَتابِعَيْنِ مِنْ قَبْلِ أَنْ يَتَمَاسَّا فَمَنْ لَمْ يَسْتَطِعْ فَإِطْعامُ سِتِّينَ مِسْكِيناً  .\r\nمعلوم است كه اين سه كفاره به طور مرتب است و در صورت عدم امكان منتقل به ديگرى مىشود ، فقهاء فرموده‌اند : اگر يك ماه و يك روز از ماه ديگر روزه بگيرد ، دو ماه را به هم متصل كرده ، بقيه را به تدريج مىگيرد ، طبرسى فرموده اصحاب ما اماميّه گفته‌اند ، اگر چنين كند خطا كرده ولى اعاده لازم نيست بقيه را به تدريج انجام مىدهد .\r\n ذلِكَ لِتُؤْمِنُوا بِاللَّهِ وَ رَسُولِهِ وَ تِلْكَ حُدُودُ اللَّهِ وَ لِلْكافِرِينَ عَذابٌ أَلِيمٌ  .\r\nيعنى : جعل كفاره و حلال شدن زن براى آنست كه سنت جاهليت را رها كرده ، به طرف خدا آئيد ، اگر كفاره داده و به زن برگشتيد معلوم مىشود كه به خدا ايمان داريد و گفتهء خدا و رسول را تصديق مىكنيد .\r\n« تلك » ظاهرا اشاره است به خصال كفاره و برگشتن به زن ، مراد از « كافرين » كسانى است كه حكم خدا را رها كرده و زنانشان را باظهار حرام مؤبّد بدانند ، و يا منظور كفر عملى و عصيان است كه كفّاره ندهد و مقاربت كند .\r\n5 -  إِنَّ الَّذِينَ يُحَادُّونَ اللَّهَ وَ رَسُولَهُ كُبِتُوا كَما كُبِتَ الَّذِينَ مِنْ قَبْلِهِمْ  اين آيه و آيه بعدى گرچه دربارهء مطلق دشمنى كنندگان با خدا و رسول است ، ولى در عين حال به صورت تعليل بر وعدهء عذاب در آيهء سابق است ، يعنى شما را امر به ايمان و نهى از تعدى حدود خدا كرديم ، براى آنكه در غير آن صورت از « محادين » مىشويد و آنها را عذابى اليم در پيش است .\r\n وَ قَدْ أَنْزَلْنا آياتٍ بَيِّناتٍ وَ لِلْكافِرِينَ عَذابٌ مُهِينٌ  .\r\nتأكيد صدر آيه است يعنى اين آيات روشن از جانب ماست ، انكار كنندهء\r\n\r\n","description":"","footnote":"","page_name":" 57 ","page_number":59},
  {"content":"\r\n\r\nآنها را عذاب خوار كننده‌اى هست .\r\n6 -  يَوْمَ يَبْعَثُهُمُ اللَّهُ جَمِيعاً فَيُنَبِّئُهُمْ بِما عَمِلُوا أَحْصاهُ اللَّهُ وَ نَسُوهُ وَ اللَّهُ عَلى كُلِّ شَيْءٍ شَهِيدٌ  آري آخرت دشمنان خدا و رسول چنين است ، « يوم » ظرف است براى  عَذابٌ مُهِينٌ  انسانها در طول روزگاران اعمال خويش را فراموش مىكنند ولى خدا كه بر هر چيز شاهد و حاضر است ، عمل آنها را تا به آخر شمرده است و به آنها خبر خواهد داد .\r\nاين دو آيه در نشان دادن واقعيت از قاطعيت عجيبى برخوردارند .\r\n\r\n","description":"","footnote":"","page_name":" 58 ","page_number":60},
  {"content":"\r\n\r\n\r\n[ سوره المجادلة ( 58 ) : آيات 7 تا 10 
  ]\r\nأَ لَمْ تَرَ أَنَّ اللَّهَ يَعْلَمُ ما فِي السَّماواتِ وَ ما فِي الْأَرْضِ ما يَكُونُ مِنْ نَجْوى ثَلاثَةٍ إِلاَّ هُوَ رابِعُهُمْ وَ لا خَمْسَةٍ إِلاَّ هُوَ سادِسُهُمْ وَ لا أَدْنى مِنْ ذلِكَ وَ لا أَكْثَرَ إِلاَّ هُوَ مَعَهُمْ أَيْنَ ما كانُوا ثُمَّ يُنَبِّئُهُمْ بِما عَمِلُوا يَوْمَ الْقِيامَةِ إِنَّ اللَّهَ بِكُلِّ شَيْءٍ عَلِيمٌ ( 7 ) أَ لَمْ تَرَ إِلَى الَّذِينَ نُهُوا عَنِ النَّجْوى ثُمَّ يَعُودُونَ لِما نُهُوا عَنْهُ وَ يَتَناجَوْنَ بِالْإِثْمِ وَ الْعُدْوانِ وَ مَعْصِيَةِ الرَّسُولِ وَ إِذا جاؤُكَ حَيَّوْكَ بِما لَمْ يُحَيِّكَ بِهِ اللَّهُ وَ يَقُولُونَ فِي أَنْفُسِهِمْ لَوْ لا يُعَذِّبُنَا اللَّهُ بِما نَقُولُ حَسْبُهُمْ جَهَنَّمُ يَصْلَوْنَها فَبِئْسَ الْمَصِيرُ ( 8 ) يا أَيُّهَا الَّذِينَ آمَنُوا إِذا تَناجَيْتُمْ فَلا تَتَناجَوْا بِالْإِثْمِ وَ الْعُدْوانِ وَ مَعْصِيَةِ الرَّسُولِ وَ تَناجَوْا بِالْبِرِّ وَ التَّقْوى وَ اتَّقُوا اللَّهَ الَّذِي إِلَيْهِ تُحْشَرُونَ ( 9 ) إِنَّمَا النَّجْوى مِنَ الشَّيْطانِ لِيَحْزُنَ الَّذِينَ آمَنُوا وَ لَيْسَ بِضارِّهِمْ شَيْئاً إِلاَّ بِإِذْنِ اللَّهِ وَ عَلَى اللَّهِ فَلْيَتَوَكَّلِ الْمُؤْمِنُونَ ( 10 )\r\n7 - آيا ندانسته‌اى كه خدا مىداند آنچه را كه در آسمانها و آنچه را كه در زمين است ؟\r\nنجواى هيچ سه نفر نمىشود مگر اينكه خدا چهارم آنهاست و نه پنج نفر مگر آنكه خدا ششم آنهاست نه كمتر و نه زيادتر مگر آنكه خدا با آنهاست هر جا كه باشند ، سپس روز قيامت از عملى كه كرده‌اند خبرشان مىدهد ، خدا به هر چيز داناست .\r\n\r\n","description":"","footnote":"","page_name":" 59 ","page_number":61},
  {"content":"\r\n\r\n8 - آيا نگاه نكردى به آنان كه از نجوى نهى شده‌اند ، سپس به آنچه نهى شده‌اند بر مىگردند جلسه مىكنند با آنچه گناه و تجاوز و مخالفت پيامبر است و چون پيش تو آيند تو را تحيت گويند به طريقى كه خدا تحيت نگفته است ، و در ضمير خويش مىگويند :\r\nچرا خدا به گفته‌مان عذابمان نمىكند ، جهنم براى آنها كافى است . . .\r\n9 - اى كسانى كه ايمان آورده‌ايد ، چون جلسه سرى مىكنيد با چيزى كه در آن گناه و تجاوز و مخالفت پيامبر است نجوى نكنيد ، نجوى كنيد با آنچه در آن نيكويى و تقوى هست . . .\r\n10 - نجواى منافقان از شيطان است تا اهل ايمان را محزون كند ولى هيچ چيز ضررشان نمىزند ، مگر به اذن خدا ، مؤمنان بر خدا توكل كنند .\r\n\r\nكلمه‌ها\r\nنجوى : گفتگوى پنهانى . سخن پنهاني . مصدر و اسم هر دو آمده است « نجأ فلانا نجوا و نجوى : ساره » ، تناجى نيز به همان معنى است .\r\nحيوك : تحيت هر دعا و ثنا و تعارفي است كه شخص در روبرو بودن با شخص ديگر بر زبان مىآورد و آن در اصل مصدر « حياك اللَّه » است .\r\nنظر به اصل ماده به معنى زنده نگه داشتن است .\r\nحسبهم : حسب ( بر وزن عقل ) : كفايت . گويى ميان كفايت كننده و كفايت شده حسابى وجود دارد كه اين ماده به معنى كفايت آمده است .\r\n\r\nشرحها\r\nچهار مطلب در اين آيات در نظر است ، اول : احاطه علمى خدا به حال بندگان ، و آن مقدمه است بر مطلب بعدى كه منافقان و كفار بر عليه خدا و رسول\r\n\r\n","description":"","footnote":"","page_name":" 60 ","page_number":62},
  {"content":"\r\n\r\nتوطئه نكنند .\r\nدوم : معلوم مىشود كه منافقان ميان خود جلسه تشكيل داده و در بارهء مسلمانان نجوى مىكردند و اين سبب ناراحتى مسلمانان ميشد و نجواى آنها در رابطه با گناه ، تجاوز و مخالفت رسول خدا صلّى اللَّه عليه و آله بود كه از اين كار نهى شدند و نيز چون به محضر حضرت رسول صلّى اللَّه عليه و آله مىآمدند ، به جاى سلام كردن ، چيز ديگرى مىگفتند .\r\nاين جريان در هر زمان هست كه دشمنان بر عليه مؤمنين جلسات سرى تشكيل مىدهند و سبب آزار آنها مىشوند .\r\nسوم : اهل ايمان به عبارت  يا أَيُّهَا الَّذِينَ آمَنُوا  از تشكيل چنان جلسات نهى شده‌اند .\r\nچهارم : مؤمنان در مقابل تشكيل جلسات آنها توكل بر خدا كنند و بدانند كه نجواى آنها ضررى به مؤمنان نخواهد رسانيد جز با اذن خدا .\r\n7 -  أَ لَمْ تَرَ أَنَّ اللَّهَ يَعْلَمُ ما فِي السَّماواتِ وَ ما فِي الْأَرْضِ  گفتيم : اين آيه مقدمه است بر آيه بعدى و در عين حال علم و احاطه كامل خدا را بر موجودات بيان مىدارد ، اين يك مطلب عقلى است كه آفريننده بايد به آفريده ، عالم باشد و گرنه آفريننده نخواهد بود ، چطور معقول است معماري ساختمانى را بنا كند و از چگونگى آن كه با دست خود ساخته است بىاطلاع باشد ، رؤيت در آيه به معنى علم است .\r\n ما يَكُونُ مِنْ نَجْوى ثَلاثَةٍ إِلَّا هُوَ رابِعُهُمْ وَ لا خَمْسَةٍ إِلَّا هُوَ سادِسُهُمْ وَ لا أَدْنى مِنْ ذلِكَ وَ لا أَكْثَرَ إِلَّا هُوَ مَعَهُمْ أَيْنَ ما كانُوا  ذكر خاص بعد از عام و در رابطه با آيه بعدى است و ترسيم بسيار عجيبى است در رابطه با حضور خدا با هر انسان ، « ادنى » به معنى كمتر و پائين‌تر مىباشد\r\n\r\n","description":"","footnote":"","page_name":" 61 ","page_number":63},
  {"content":"\r\n\r\nيعنى كمتر از ثلاثه و خمسه .\r\n أَيْنَ ما كانُوا  حاكى است كه خدا را مكانى از مكانى باز نمىدارد جملهء  يَعْلَمُ ما فِي السَّماواتِ . . .  نشان مىدهد كه منظور از بودن خدا با هر كس و هر گروه ، احاطه علمى است نه حضور وجودى او ، و اين با نهى از نجوى تناسب دارد . در عين حال مىدانيم كه خدا در همه جا حضور وجودى دارد :  فَأَيْنَما تُوَلُّوا فَثَمَّ وَجْهُ اللَّهِ  بقره / 115 .\r\n« مع كل شيء لا بمقارنة و غير كل شىء لا بمزايلة »\r\n/ نهج البلاغه خطبهء اول .\r\n ثُمَّ يُنَبِّئُهُمْ بِما عَمِلُوا يَوْمَ الْقِيامَةِ إِنَّ اللَّهَ بِكُلِّ شَيْءٍ عَلِيمٌ  قسمت اول نتيجهء بودن خدا با هر ثلاثة و خمسه و قسمت دوم تعليل آنست .\r\n8 -  أَ لَمْ تَرَ إِلَى الَّذِينَ نُهُوا عَنِ النَّجْوى ثُمَّ يَعُودُونَ لِما نُهُوا عَنْهُ وَ يَتَناجَوْنَ بِالْإِثْمِ وَ الْعُدْوانِ وَ مَعْصِيَةِ الرَّسُولِ  ظهور « الذين » در منافقان و مسلمانان مريض القلب است ، « يعودون » نشان مىدهد كه به نهى سابق اهميت نداده و به نجوى ادامه مىداده‌اند تا اين آيه نازل شده است .\r\nبه نظر مىآيد :  وَ يَتَناجَوْنَ . . .  تعليل نهى از نجوى است يعنى : علّت نهى آنست كه نجواى آنها شامل گناه و عدوان و عصيان رسول است .\r\nاثم شامل مىشود به گناه شخصى مانند شرب خمر ، ترك صلوة ، دروغ گفتن و نظير آن ، عدوان در رابطه با حقوق ديگران و جامعه است ، اين هر دو معصيت خدا هستند ، اما معصيت رسول درباره اوامر و نواهى اوست كه از روى ولايت و درك خويش صادر مىكند نه اينكه از جانب خدا نازل شده باشد .\r\nدر مجمع فرموده : حمزه ( كه يكى از قارئان است ) « يتناجون » را « ينتجون » خوانده است ، شاهد قرائت حمزه آنست كه به رسول خدا صلّى اللَّه عليه و آله\r\n\r\n","description":"","footnote":"","page_name":" 62 ","page_number":64},
  {"content":"\r\n\r\nدربارهء على عليه السّلام گفتند : آيا با على نجوى مىكنى و با ما نه ؟ حضرت فرمود : من من با او نجوى نمىكنم بلكه خدا با او نجوى مىكند\r\n« ما انا انتجيته بل اللَّه انتجاه » .\r\nگويى : چون دست نكشيدند آيهء  لَئِنْ لَمْ يَنْتَهِ الْمُنافِقُونَ وَ الَّذِينَ فِي قُلُوبِهِمْ مَرَضٌ   لَنُغْرِيَنَّكَ بِهِمْ . . .  احزاب / 60 نازل گرديد . به نظر بعضى منظور از  الَّذِينَ نُهُوا . . .  منافقان و يهود مدينه مىباشند و اللَّه اعلم .\r\n وَ إِذا جاؤُكَ حَيَّوْكَ بِما لَمْ يُحَيِّكَ بِهِ اللَّهُ وَ يَقُولُونَ فِي أَنْفُسِهِمْ لَوْ لا يُعَذِّبُنَا اللَّهُ بِما نَقُولُ  از تفسير قمى نقل شده : چون محضر آن حضرت مىآمدند ، بجاي سلام مىگفتند : « انعم صباحا و انعم مساء » و آن تحيت اهل جاهليت بود يعنى صبح و شب در نعمت باشى .\r\nناگفته نماند : چون ظهور  الَّذِينَ نُهُوا عَنِ النَّجْوى  در منافقان است در اين صورت قول تفسير قمى تأييد مىشود .\r\nعلى هذا تحيت منافقان بر خلاف  قُلِ الْحَمْدُ لِلَّهِ وَ سَلامٌ عَلى عِبادِهِ الَّذِينَ اصْطَفى  نمل / 59 ،  فَإِذا دَخَلْتُمْ بُيُوتاً فَسَلِّمُوا عَلى أَنْفُسِكُمْ تَحِيَّةً مِنْ عِنْدِ اللَّهِ . . . \r\nنور / 61 ، است .\r\nبسياري از مفسّران گفته‌اند : اين در بارهء يهود است چون محضر حضرت رسول صلّى اللَّه عليه و آله مىآمدند به جاى « السلام عليك » مىگفتند : « السلام عليك » سام به معنى مرگ است .\r\nدر الميزان فرموده :  وَ يَقُولُونَ  عطف است بر « حيوك » يا حال است و به طور كنايه انكار رسالت آن حضرت مىباشد ، يعنى : در ضمير خويش مىگفتند :\r\nچرا خدا ما را در مقابل گفته‌مان ، عذاب نمىكند ، پس او پيامبر نيست و گرنه\r\n\r\n","description":"","footnote":"","page_name":" 63 ","page_number":65},
  {"content":"\r\n\r\nخدا عذابمان مىكرد ، در جوابشان آمده :\r\n حَسْبُهُمْ جَهَنَّمُ يَصْلَوْنَها فَبِئْسَ الْمَصِيرُ  يعنى بالاخره به عذاب جهنم خواهند رسيد و اگر در دنيا هم عذاب نشوند جهنم براى آنها كافي است .\r\n9 -  يا أَيُّهَا الَّذِينَ آمَنُوا إِذا تَناجَيْتُمْ فَلا تَتَناجَوْا بِالْإِثْمِ وَ الْعُدْوانِ وَ مَعْصِيَةِ الرَّسُولِ وَ تَناجَوْا بِالْبِرِّ وَ التَّقْوى  خطاب است به مؤمنان كه مانند منافقان نباشيد ، از اين آيه معلوم مىشود صرف نجوى حكم به خصوصي ندارد ، اگر توأم با معصيت شد غير شرعى و اگر توأم با تقوى باشد پسنديده و شرعى است .\r\nنظير :  لا خَيْرَ فِي كَثِيرٍ مِنْ نَجْواهُمْ إِلَّا مَنْ أَمَرَ بِصَدَقَةٍ أَوْ مَعْرُوفٍ أَوْ إِصْلاحٍ بَيْنَ النَّاسِ . . .  نساء / 114 .\r\nجمله  وَ اتَّقُوا اللَّهَ الَّذِي إِلَيْهِ تُحْشَرُونَ  تأكيد مطلب است ، يعنى :\r\nشما به طرف خدا جمع مىشويد ، به حساب شما رسيدگى خواهد شد ، پس از خدا بترسيد .\r\nمنظور از  بِالْبِرِّ وَ التَّقْوى  چيزى است كه در آن نيكى به ديگران و پرهيز از گناه باشد .\r\n10 -  إِنَّمَا النَّجْوى مِنَ الشَّيْطانِ لِيَحْزُنَ الَّذِينَ آمَنُوا وَ لَيْسَ بِضارِّهِمْ شَيْئاً إِلَّا بِإِذْنِ اللَّهِ  دلدارى و تسليتى است به مؤمنان كه نجوى و جلسات سرى منافقان ضررى به آنها نمىزند زيرا كارها مشروط به اذن خداست بشر از خود استقلالى ندارد .\r\n اگر تيغ عالم بجنبد ز جاى * نبرد رگى گر نخواهد خداى \r\nالف و لام نجوى براى عهد است يعنى نجوايى كه منافقان مىكنند ، علت\r\n\r\n","description":"","footnote":"","page_name":" 64 ","page_number":66},
  {"content":"\r\n\r\nاز شيطان بودن آنست كه شيطان آن نجوى را در نظرشان مزين مىكند .\r\n وَ عَلَى اللَّهِ فَلْيَتَوَكَّلِ الْمُؤْمِنُونَ  توكل و اعتماد بر خدا داشته باشند و از كيد آنها نترسند . در مجمع البيان از رسول خدا صلّى اللَّه عليه و آله نقل شده : چون سه نفر باشيد دو نفر با هم نجوى نكنيد زيرا سومى محزون مىشود .\r\n« اذا كنتم ثلاثة فلا يتناجى اثنان بدون صاحبها فان ذلك يحزنه\r\n»\r\n\r\n","description":"","footnote":"","page_name":" 65 ","page_number":67},
  {"content":"\r\n\r\n\r\n[ سوره المجادلة ( 58 ) : آيات 11 تا 13 
  ]\r\nيا أَيُّهَا الَّذِينَ آمَنُوا إِذا قِيلَ لَكُمْ تَفَسَّحُوا فِي الْمَجالِسِ فَافْسَحُوا يَفْسَحِ اللَّهُ لَكُمْ وَ إِذا قِيلَ انْشُزُوا فَانْشُزُوا يَرْفَعِ اللَّهُ الَّذِينَ آمَنُوا مِنْكُمْ وَ الَّذِينَ أُوتُوا الْعِلْمَ دَرَجاتٍ وَ اللَّهُ بِما تَعْمَلُونَ خَبِيرٌ ( 11 ) يا أَيُّهَا الَّذِينَ آمَنُوا إِذا ناجَيْتُمُ الرَّسُولَ فَقَدِّمُوا بَيْنَ يَدَيْ نَجْواكُمْ صَدَقَةً ذلِكَ خَيْرٌ لَكُمْ وَ أَطْهَرُ فَإِنْ لَمْ تَجِدُوا فَإِنَّ اللَّهَ غَفُورٌ رَحِيمٌ ( 12 ) أَ أَشْفَقْتُمْ أَنْ تُقَدِّمُوا بَيْنَ يَدَيْ نَجْواكُمْ صَدَقاتٍ فَإِذْ لَمْ تَفْعَلُوا وَ تابَ اللَّهُ عَلَيْكُمْ فَأَقِيمُوا الصَّلاةَ وَ آتُوا الزَّكاةَ وَ أَطِيعُوا اللَّهَ وَ رَسُولَهُ وَ اللَّهُ خَبِيرٌ بِما تَعْمَلُونَ ( 13 )\r\n11 - اى اهل ايمان چون به شما گفته شود : در مجالس جا باز كنيد ، جا باز كنيد ، تا خدا به شما وسعت دهد ، و چون گفته شد برخيزيد ، برخيزيد ، خدا آنان را از شما كه ايمان آورده و علم داده شده‌اند درجاتى بالا مىبرد ، خدا به آنچه مىكنيد داناست .\r\n12 - اى كسانى كه ايمان آورده‌ايد چون با پيامبر خلوت كرديد پيش از خلوت صدقه‌اى بدهيد اين براى شما بهتر و پاكيزه‌تر است و اگر توانايى نداشتيد ، خدا آمرزنده و مهربان است .\r\n13 - آيا ترسيديد از اينكه پيش از خلوتتان صدقات بدهيد ، پس چون عمل نكرديد و خدا بشما برگشت ، پس نماز را بر پا داريد و زكات را بدهيد ، خدا و رسولش را اطاعت كنيد ، خدا به آنچه مىكنيد داناست .\r\n\r\n","description":"","footnote":"","page_name":" 66 ","page_number":68},
  {"content":"\r\n\r\n\r\nكلمه‌ها\r\nتفسحوا : فسح : جا گشادن ، جا باز كردن . « فسح له في المجلس : وسع و فرج » تفسح : در وسعت قرار گرفتن . منظور نشستن است به طورى كه مجلس به همه وسعت بدهد .\r\nانشزوا : نشز ( بر وزن عقل ) : برخاستن ، بلند شدن . « انشزوا » :\r\nبرخيزند .\r\nاشفقتم : اشفاق : خوف و خشيت . طبرسى فرمايد : اشفاق خوف از وقوع مكروه است با احتمال عدم وقوع .\r\n\r\nشرحها\r\nدر آيات فوق اولا يك مطلب اخلاقى مطرح است و آن اينكه : در مجالس بايد حق همه مراعات بشود و انسان طورى بنشيند كه براى ديگران نيز نشستن ميسر باشد ، و نيز اگر وضعى پيش آمد و گفتند : شما برويد ، ديگران بيايند لازم است انسان قبول كند .\r\nاز آيات استفاده مىشود كه مسلمانان در مجلس رسول خدا صلّى اللَّه عليه و آله آن چنان دور را مىگرفتند كه نشستن و استفاده از آن حضرت براى بقيه غير مقدور مىشد .\r\nو نيز در آيهء دوازدهم دستور داده كه هر كه بخواهد با رسول خدا خلوت كند ، بايد اول صدقه بدهد و در آيه بعدي همان حكم نسخ شده است .\r\nطبرسي رحمه اللَّه نقل مىكند : آيه صدقه درباره اغنيا نازل شد كه زياد با پيغمبر خلوت مىكردند ، چون چنان ديدند از خلوت با آن حضرت خوددارى\r\n\r\n","description":"","footnote":"","page_name":" 67 ","page_number":69},
  {"content":"\r\n\r\nكردند تا آيه رخصت نازل گرديد .\r\nامير المؤمنين صلوات اللَّه عليه فرموده : در قرآن آيه‌اى هست كه كسى پيش از من به آن عمل نكرده و كسى بعد از من به آن عمل نخواهد كرد آن آيه  يا أَيُّهَا الَّذِينَ آمَنُوا إِذا ناجَيْتُمُ . . .  است .\r\nمن يك دينار داشتم آن را به ده درهم فروختم ، هر وقت خواستم با رسول اللَّه صلّى اللَّه عليه و آله نجوى كنم يك درهم صدقه دادم ، تا آيه رخصت نازل شد ، ابن عمر گويد :\r\nسه چيز براى على بن ابى طالب بود اگر يكى از آنها براى من مىبود ، از شتران سرخ موى خوشتر داشتم : تزويج فاطمه زهرا ، دادن پرچم به او در روز خيبر و آيهء نجوى .\r\nمجاهد و قتاده گويند : چون مسلمانان از مناجات با آن حضرت نهى شدند ( مگر با دادن صدقه ) جز علىّ بن ابى طالب عليه السّلام كسي با او مناجات نكرد ، دينارى را صدقه داد و با او نجوى كرد و با او خلوت نمود تا آيهء رخصت نازل گرديد .\r\n11 -  يا أَيُّهَا الَّذِينَ آمَنُوا إِذا قِيلَ لَكُمْ تَفَسَّحُوا فِي الْمَجالِسِ فَافْسَحُوا يَفْسَحِ اللَّهُ لَكُمْ وَ إِذا قِيلَ انْشُزُوا فَانْشُزُوا  .\r\nحكم اول در بارهء وسعت دادن در مجلس و جا دادن به ديگران و حكم دوم در بارهء برخاستن و دادن جاى به ديگران است .\r\nگويند : حكم دوم در بارهء كسانى نازل شد كه به نشستن در نزد آن حضرت طول مىدادند و هر يك خوش داشت كه آخرين خارج شونده از محضر آن حضرت باشد .\r\nمنظور از  يَفْسَحِ اللَّهُ لَكُمْ  گفته‌اند : يعنى : تا خدا در بهشت براى شما 1 - جريان صدقه دادن و سه خصلت آن حضرت در كشاف نيز نقل شده است .\r\n\r\n","description":"","footnote":"","page_name":" 68 ","page_number":70},
  {"content":"\r\n\r\nوسعت دهد و مىشود منظور وسعت در مكان و زرق و كار و امثال آن نيز باشد .\r\n يَرْفَعِ اللَّهُ الَّذِينَ آمَنُوا مِنْكُمْ وَ الَّذِينَ أُوتُوا الْعِلْمَ دَرَجاتٍ وَ اللَّهُ بِما تَعْمَلُونَ خَبِيرٌ  .\r\nمنظور از ترفيع درجه ، مقرب بودن در نزد خداوند است معلوم مىشود كه منظور ، علماء مؤمن مىباشند و گرنه عالم كافر درجه‌اى پيش خدا ندارد ، پس مؤمنان به دو گروه تقسيم مىشوند ، مؤمن عالم و مؤمن غير عالم .\r\nمؤمنان عالم در تقرّب به خدا از مؤمنان غير عالم درجاتى بالاتر هستند اين قسمت از آيه مقام عالم مؤمن را به خوبى روشن مىكند كه خود راه توحيد را دانسته و ديگران را نيز راهنمايى مىكند .\r\nدر مجمع از جابر بن عبد اللَّه از رسول خدا صلّى اللَّه عليه و آله نقل كرده كه فرمود :\r\nفضل عالم بر شهيد يك درجه است ، فضل شهيد بر عابد يك درجه است ، فصل پيامبر بر عالم يك درجه است ، فضل قرآن بر سائر سخنان مانند فضل خدا بر خلق است فضل عالم بر ديگران ، مانند فضل من بر كمترين آنهاست .\r\nاز حضرت صادق عليه السّلام نقل شده :\r\n« قال اذا كان يوم القيامة جمع اللَّه عزّ و جل الناس في صعيد واحد و وضعت الموازين فتوزن دماء الشهداء مع مداد العلماء فيرجح مداد العلماء على دماء الشهداء » .\r\n« 1 » ناگفته نماند : اين قسمت از آيه خود مطلب مستقلى است و رابطهء آن با صدر آيه شايد آن باشد كه شما در صورت مراعات اين دستورها از علماء مؤمنين و صاحب درجات خواهيد بود و جمله  أَنَّ اللَّهَ بِما تَعْمَلُونَ خَبِيرٌ  تأكيد اين مطلب مىباشد .\r\n« يرفع » در همه قرآنها با كسر عين نوشته شده و در آن صورت مانند\r\n\r\n\r\n","description":"","footnote":"\r\n( 1 ) بحار ج 2 / 15 كتاب العلم باب 8 از امالى صدوق .\r\n","page_name":" 69 ","page_number":71},
  {"content":"\r\n\r\n يَفْسَحِ اللَّهُ  جواب شرط محذوف است و معنايش آن مىشود : اين كار را بكنيد تا خدا اهل علم را درجاتى بالا ببرد ، آيا منظور آنست كه شما برخيزيد تا اهل علم نزد آن حضرت بنشينند ؟ ! و اللَّه اعلم .\r\n12 -  يا أَيُّهَا الَّذِينَ آمَنُوا إِذا ناجَيْتُمُ الرَّسُولَ فَقَدِّمُوا بَيْنَ يَدَيْ نَجْواكُمْ صَدَقَةً ذلِكَ خَيْرٌ لَكُمْ وَ أَطْهَرُ فَإِنْ لَمْ تَجِدُوا فَإِنَّ اللَّهَ غَفُورٌ رَحِيمٌ  .\r\nمعلوم است كه اين حكم براى اغنيا بود ، ذيل آيه روشن مىكند كه فقراء در رفتن به محضر آن حضرت چنين تكليفى نداشتند . خير و اطهر علّت حكم است يعنى اين كار خير است ، به فقرا كمك مىشود و آنها از خلوت شما با آن حضرت محزون نمىشوند ، و نيز اخلاص و پاكى ، قلب شما را روشن مىكند .\r\nبه نظر مىآيد : علّت اصلى اين حكم همان « ذلك خير » است در اول آيات گفته شد كه به اين حكم فقط حضرت ولى ذو الجلال على عليه السّلام عمل نمود ، « صدقه » مطلق است به هر قدر شامل مىشود .\r\n13 -  أَ أَشْفَقْتُمْ أَنْ تُقَدِّمُوا بَيْنَ يَدَيْ نَجْواكُمْ صَدَقاتٍ فَإِذْ لَمْ تَفْعَلُوا وَ تابَ اللَّهُ عَلَيْكُمْ . . .  .\r\nملامت شديدى است نسبت به مؤمنان و نسخ حكم بالاست . جمع آمدن « صدقات » حاكى است كه ترس از آن بود اين حكم ادامه پيدا كند و صدقه به صدقات انجامد .\r\n تابَ اللَّهُ  همان عنايت خدا و برداشته شدن حكم مىباشد ،  لَمْ تَفْعَلُوا  حاكى است كه گذشته از اشفاق فوق به اين حكم عمل نكردند ، و گناهكار شدند چنان كه از  تابَ اللَّهُ  استفاده مىشود .\r\nدر كشاف آمده : گويند اين حكم ده شب بود كه بعد از آن نسخ شد ، به\r\n\r\n","description":"","footnote":"","page_name":" 70 ","page_number":72},
  {"content":"\r\n\r\nنظر بعضى مقداري از يك روز بود .\r\n فَأَقِيمُوا الصَّلاةَ وَ آتُوا الزَّكاةَ وَ أَطِيعُوا اللَّهَ وَ رَسُولَهُ وَ اللَّهُ خَبِيرٌ بِما تَعْمَلُونَ  .\r\nيعنى به واجبات اهميّت بدهيد و خدا و رسول را در احكام ديگر اطاعت نمائيد ،  وَ اللَّهُ خَبِيرٌ . . .  تأكيد مطلب است « فاقيموا » جواب  فَإِذْ لَمْ تَفْعَلُوا  مىباشد .\r\n\r\n","description":"","footnote":"","page_name":" 71 ","page_number":73},
  {"content":"\r\n\r\n\r\n[ سوره المجادلة ( 58 ) : آيات 14 تا 22 
  ]\r\nأَ لَمْ تَرَ إِلَى الَّذِينَ تَوَلَّوْا قَوْماً غَضِبَ اللَّهُ عَلَيْهِمْ ما هُمْ مِنْكُمْ وَ لا مِنْهُمْ وَ يَحْلِفُونَ عَلَى الْكَذِبِ وَ هُمْ يَعْلَمُونَ ( 14 ) أَعَدَّ اللَّهُ لَهُمْ عَذاباً شَدِيداً إِنَّهُمْ ساءَ ما كانُوا يَعْمَلُونَ ( 15 ) اتَّخَذُوا أَيْمانَهُمْ جُنَّةً فَصَدُّوا عَنْ سَبِيلِ اللَّهِ فَلَهُمْ عَذابٌ مُهِينٌ ( 16 ) لَنْ تُغْنِيَ عَنْهُمْ أَمْوالُهُمْ وَ لا أَوْلادُهُمْ مِنَ اللَّهِ شَيْئاً أُولئِكَ أَصْحابُ النَّارِ هُمْ فِيها خالِدُونَ ( 17 ) يَوْمَ يَبْعَثُهُمُ اللَّهُ جَمِيعاً فَيَحْلِفُونَ لَهُ كَما يَحْلِفُونَ لَكُمْ وَ يَحْسَبُونَ أَنَّهُمْ عَلى شَيْءٍ أَلا إِنَّهُمْ هُمُ الْكاذِبُونَ ( 18 )\r\nاسْتَحْوَذَ عَلَيْهِمُ الشَّيْطانُ فَأَنْساهُمْ ذِكْرَ اللَّهِ أُولئِكَ حِزْبُ الشَّيْطانِ أَلا إِنَّ حِزْبَ الشَّيْطانِ هُمُ الْخاسِرُونَ ( 19 ) إِنَّ الَّذِينَ يُحَادُّونَ اللَّهَ وَ رَسُولَهُ أُولئِكَ فِي الْأَذَلِّينَ ( 20 ) كَتَبَ اللَّهُ لَأَغْلِبَنَّ أَنَا وَ رُسُلِي إِنَّ اللَّهَ قَوِيٌّ عَزِيزٌ ( 21 ) لا تَجِدُ قَوْماً يُؤْمِنُونَ بِاللَّهِ وَ الْيَوْمِ الْآخِرِ يُوادُّونَ مَنْ حَادَّ اللَّهَ وَ رَسُولَهُ وَ لَوْ كانُوا آباءَهُمْ أَوْ أَبْناءَهُمْ أَوْ إِخْوانَهُمْ أَوْ عَشِيرَتَهُمْ أُولئِكَ كَتَبَ فِي قُلُوبِهِمُ الْإِيمانَ وَ أَيَّدَهُمْ بِرُوحٍ مِنْهُ وَ يُدْخِلُهُمْ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها رَضِيَ اللَّهُ عَنْهُمْ وَ رَضُوا عَنْهُ أُولئِكَ حِزْبُ اللَّهِ أَلا إِنَّ حِزْبَ اللَّهِ هُمُ الْمُفْلِحُونَ ( 22 )\r\n\r\n","description":"","footnote":"","page_name":" 72 ","page_number":74},
  {"content":"\r\n\r\n14 - آيا نگاه نكردى به كسانى كه دوست داشته‌اند قومى غضب شده را ، آنها نه از شما هستند و نه از آنها و قسم مىخورند بر دروغ با آنكه مىدانند .\r\n15 - خدا براى آنها عذابى سخت آماده كرده بد است آنچه مىكنند .\r\n16 - سوگندهاى خويش را سپر قرار داده‌اند و از راه خدا اعراض نموده‌اند ، آنها راست عذابى دردناك .\r\n17 - اموال و اولادشان هرگز از عذاب خدا كفايتشان نمىكند ، آنها اهل آتشند و در آن پيوسته خواهند بود .\r\n18 - در روزى كه خدا همهءشان را زنده مىكند براى خدا سوگند مىخورند چنان كه براى شما مىخورند و گمان مىكنند كه بر چيزى هستند .\r\n19 - شيطان بر آنها چيره شده و ياد خدا را فراموششان كرده است ، آنها حزب شيطانند ، بدانيد كه حزب شيطان جز زيانكار نيستند .\r\n20 - آنهايى كه با خدا و رسولش دشمنى مىكنند در رديف ذليلترين خلق مىباشند .\r\n21 - خدا حتمى كرده كه من و رسولانم حتما غلبه خواهيم كرد ، خدا قومى و داناست .\r\n22 - پيدا نخواهى كرد قومى را كه ايمان به خدا و روز قيامت مىآورند ، دوست بدارند دشمنان خدا و رسولش را هر چند كه پدران يا پسران يا برادران و يا عشيره‌شان باشند ، خدا در قلب آنها ايمان را ثبت كرده و با روحى از جانب خويش تأييدشان فرموده است داخلشان مىكند به جناتى كه از زير آنها نهرها روان است ، در آنها پيوسته‌اند . . .\r\n\r\nكلمه‌ها\r\nاستحوذ : حوذ : راندن سريع و احاطه . استحواذ : تسلّط و غلبه ، و آن لازمه راندن و احاطه است .\r\n\r\n","description":"","footnote":"","page_name":" 73 ","page_number":75},
  {"content":"\r\n\r\nحزب : دسته و گروه . موارد استعمال آن نشان مىدهد كه وحدت عقيده و هدف در آن ملحوظ است و گرنه هر گروه را حزب نگويند .\r\nيحادون : محاده : دشمنى و مخالفت ، به آيهء پنجم رجوع شود .\r\nعشيرة : خانواده يا اقوام پدرى يا اهل قبيله « عشيرة الرجل : بنو أبيه الادنون او قبيلته » .\r\n\r\nشرحها\r\nآيات شريفه در بارهء منافقان است كه يهود را دوست داشته و با آنها همكارى مىكردند ، در اين زمينه آنها را با عذاب سخت آخرت تهديد مىكند ، سپس مىفرمايد : اهل ايمان دشمنان خدا را دوست نمىدارند هر چند كه اقوام و عشيره‌شان باشند ، آن گاه آنها را تعريف مىكند كه در ايمان ثابت ، و اهل بهشت هستند .\r\nمكتب و ايمان در منطق مؤمن از هر چيز حتى از اولاد و پدران و مادران اهمّ است ، چنان كه مؤمنان صدر اسلام پدران و فرزندان خويش را در راه اسلام مىكشتند .\r\n14 -  أَ لَمْ تَرَ إِلَى الَّذِينَ تَوَلَّوْا قَوْماً غَضِبَ اللَّهُ عَلَيْهِمْ ما هُمْ مِنْكُمْ وَ لا مِنْهُمْ  .\r\nمنظور از « الذين » منافقان و منظور از « قوما . . . » يهود است چنان كه در بارهء آنها فرموده :  مَنْ لَعَنَهُ اللَّهُ وَ غَضِبَ عَلَيْهِ وَ جَعَلَ مِنْهُمُ الْقِرَدَةَ وَ الْخَنازِيرَ وَ عَبَدَ الطَّاغُوتَ  مائده / 60 .\r\nضمير « هم » راجع به منافقان و « منهم » راجع به يهود است يعنى منافقان نه از شما هستند و نه از كفار بلكه  مُذَبْذَبِينَ بَيْنَ ذلِكَ لا إِلى هؤُلاءِ وَ لا إِلى هؤُلاءِ \r\n\r\n","description":"","footnote":"","page_name":" 74 ","page_number":76},
  {"content":"\r\n\r\nنساء / 143 ، البته اين به حسب گروه بندى است و گرنه به حكم  وَ مَنْ يَتَوَلَّهُمْ مِنْكُمْ فَإِنَّهُ مِنْهُمْ  مائده / 51  وَعَدَ اللَّهُ الْمُنافِقِينَ وَ الْمُنافِقاتِ وَ الْكُفَّارَ نارَ جَهَنَّمَ  توبه / 68 ، منافقان با كفار با هم هستند .\r\n وَ يَحْلِفُونَ عَلَى الْكَذِبِ وَ هُمْ يَعْلَمُونَ  .\r\nمراد از « كذب » همانست كه بدروغ مىگفتند : ما مسلمانيم و بر آن سوگند مىخوردند با آنكه مىدانستند دروغ مىگويند .\r\n15 -  أَعَدَّ اللَّهُ لَهُمْ عَذاباً شَدِيداً إِنَّهُمْ ساءَ ما كانُوا يَعْمَلُونَ  .\r\nجمله اول وعده عذاب شديد و جمله دوّم تأسف از وضع آنهاست كه چرا چنين هستند « كانوا » منسلخ از زمان و به معنى « هستند » مىباشد .\r\n16 -  اتَّخَذُوا أَيْمانَهُمْ جُنَّةً فَصَدُّوا عَنْ سَبِيلِ اللَّهِ فَلَهُمْ عَذابٌ مُهِينٌ  .\r\nايمان به معنى سوگندهاست يعنى سوگند خود را در ادعاى ايمان براى خود سپر قرار داده‌اند كه بتوانند در رديف مؤمنان قرار گيرند ، « صدوا » مىشود به معنى اعراض و يا منع باشد .\r\n17 -  لَنْ تُغْنِيَ عَنْهُمْ أَمْوالُهُمْ وَ لا أَوْلادُهُمْ مِنَ اللَّهِ شَيْئاً  .\r\nانسان در نوائب روزگار به مال و فرزندان خويش تكيه مىكند ، ولى اين دو عامل آنها را به هيچ وجه از عذاب خدا كفايت نخواهد كرد ، در نتيجه  أُولئِكَ أَصْحابُ النَّارِ هُمْ فِيها خالِدُونَ  .\r\n18 -  يَوْمَ يَبْعَثُهُمُ اللَّهُ جَمِيعاً فَيَحْلِفُونَ لَهُ كَما يَحْلِفُونَ لَكُمْ وَ يَحْسَبُونَ أَنَّهُمْ عَلى شَيْءٍ  .\r\nيوم ظرف است براى  عَذابٌ مُهِينٌ  معلوم مىشود كه منافقون روز قيامت قسم خواهند خورد كه در دنيا مؤمن بوده‌اند و فكر خواهند كرد كه اين قسم آنها را به جايى مىرساند و مانند دنيا مىتوانند آن را براى خود سپر قرار بدهند ولى روزى كه به حكم   يَوْمَ تُبْلَى السَّرائِرُ فَما لَهُ مِنْ قُوَّةٍ وَ لا ناصِرٍ   طارق / 9\r\n\r\n","description":"","footnote":"","page_name":" 75 ","page_number":77},
  {"content":"\r\n\r\nحقائق و باطن انسانها مكشوف گرديده است ، سوگند نفعى به حال آنها نخواهد داشت .\r\nو به حكم  أَلا إِنَّهُمْ هُمُ الْكاذِبُونَ  توجهى به سوگند دروغ آنها نخواهد شد ، جلو افتادن « هم » براى حصر كلام آنها در كذب است .\r\n19 -  اسْتَحْوَذَ عَلَيْهِمُ الشَّيْطانُ فَأَنْساهُمْ ذِكْرَ اللَّهِ أُولئِكَ حِزْبُ الشَّيْطانِ  .\r\nيعنى : شيطان به آنها چيره شده و خدا را از يادشان برده است  أَلا إِنَّ حِزْبَ الشَّيْطانِ هُمُ الْخاسِرُونَ  هم براى حصر آنها در خسران مىباشد .\r\n20 -  إِنَّ الَّذِينَ يُحَادُّونَ اللَّهَ وَ رَسُولَهُ أُولئِكَ فِي الْأَذَلِّينَ  .\r\nتعليل « خاسرون » است يعنى علّت خاسر بودن آنست كه معاندين خدا و رسول در زمرهء ذليلان خلق خدا هستند ، منافقان نيز فردى از اين كلّى مىباشند .\r\n21 -  كَتَبَ اللَّهُ لَأَغْلِبَنَّ أَنَا وَ رُسُلِي إِنَّ اللَّهَ قَوِيٌّ عَزِيزٌ  .\r\nاين آيه توجيه و تعليل مطالب فوق است ، يعنى : به عذاب رفتن منافقان و مغضوب شدن كفار و ذليل شدن معاندين خدا و رسول براى آنست كه : خدا براى خود و رسولانش غلبه را حتمى فرموده است .\r\nاين غلبه شامل غلبه با دليل ، غلبهء طبيعى با هلاك كردن كفار و غلبه با طبيعت ايمان است ، خدا و پيامبرش به هر حال غالب مىشوند هم با دليل و هم با هلاكت كفار نظير قوم لوط ، عاد و ثمود و هم با پيشرفت پيامبر و پياده شدن حاكميت اللَّه ، مثل زمان موسى و حضرت محمّد صلّى اللَّه عليه و آله .\r\nطبيعت ايمان يك طبيعت پيروز است  وَ أَنْتُمُ الْأَعْلَوْنَ إِنْ كُنْتُمْ مُؤْمِنِينَ  آل عمران / 139 ، اصحاب پيامبران با از دست دادن نيروى ايمان و نيت خالص ، به قهقرى برگشتند و گرنه در ايمان ، شكست وجود ندارد .\r\n22 -  لا تَجِدُ قَوْماً يُؤْمِنُونَ بِاللَّهِ وَ الْيَوْمِ الْآخِرِ يُوادُّونَ مَنْ حَادَّ اللَّهَ \r\n\r\n","description":"","footnote":"","page_name":" 76 ","page_number":78},
  {"content":"\r\n\r\n وَ رَسُولَهُ وَ لَوْ كانُوا آباءَهُمْ أَوْ أَبْناءَهُمْ أَوْ إِخْوانَهُمْ أَوْ عَشِيرَتَهُمْ  .\r\nنفى پيدا شدن چنين قوم ، كنايه از آنست كه ايمان خالص با دوستى دشمنان خدا قابل جمع نيست هر چند كه دشمنان خدا از لحاظ نسب و سبب از همه نزديكتر باشند .\r\nدر نهج البلاغه فرموده :\r\n« و لقد كنا مع رسول اللَّه نقتل آبائنا و ابنائنا و اخواننا و اعمامنا و لا يزيدنا ذلك الا ايمانا و تسليما . . . » .\r\n أُولئِكَ كَتَبَ فِي قُلُوبِهِمُ الْإِيمانَ وَ أَيَّدَهُمْ بِرُوحٍ مِنْهُ  .\r\nقسمت اول حاكى از رسوخ ايمان در قلوب آنهاست ، قسمت دوم راجع به تقويت مؤمنان با روح بخصوصى است غير از روحى كه ميان مؤمن و كافر مشترك است ، روح را در آيهء ايمان ، قرآن ، جبرئيل و نور تفسير كرده‌اند ولى از آيه و روايات فهميده مىشود : آن يك روح مستقل و بخصوص است و حتى منظور انبساط و گسترش روح اولى نيست .\r\nاز ابى خديجه نقل شده : محضر حضرت كاظم صلوات اللَّه عليه داخل شدم ، فرمود : خداى تبارك و تعالى مؤمن را با روحى از جانب خويش تأييد فرموده هر وقتى كه نيكى و تقوى كند روح در او حاضر مىشود و از او غائب مىشود هر وقت كه گناه و تعدى نمايد . . . « 1 » از حضرت باقر عليه السّلام نقل شده :\r\n« في قول رسول اللَّه صلّى اللَّه عليه و آله اذا زنى الرّجل فارقه روح الايمان ؟ قال : هو قوله  وَ أَيَّدَهُمْ بِرُوحٍ مِنْهُ  « 2 »\r\nو در چند روايت در تفسير برهان ، روح به ايمان تفسير شده است .\r\n\r\n\r\n","description":"","footnote":"\r\n( 1 ) كافى كتاب الايمان باب « الروح الذى ايد به المؤمن » .\r\n( 2 ) تفسير صافى .\r\n","page_name":" 77 ","page_number":79},
  {"content":"\r\n\r\n وَ يُدْخِلُهُمْ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها رَضِيَ اللَّهُ عَنْهُمْ وَ رَضُوا عَنْهُ  .\r\nنتيجه كتابت ايمان و تأييد با روح است ، حقيقت انهار بهشتى را در سورهء قتال خوانديم .\r\n رَضِيَ اللَّهُ عَنْهُمْ  خدا از بندگى و اطاعت آنها راضى است ، آنها نيز از مواهب و بهشت خدا راضى و خوشنود هستند .\r\n أُولئِكَ حِزْبُ اللَّهِ أَلا إِنَّ حِزْبَ اللَّهِ هُمُ الْمُفْلِحُونَ  .\r\nمقابل  أُولئِكَ حِزْبُ الشَّيْطانِ . . .  و بيان كرامت و شرافت اهل ايمان است كه جز فلاح و رستگارى چيز ديگرى نيست .\r\nدر شب تاسوعا نهم محرم الحرام هزار و چهار صد و شش مطابق 2 / 7 / 1364 تفسير سورهء مجادله به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 78 ","page_number":80},
  {"content":"\r\n\r\n\r\nسوره حشر\r\nدر مدينه نازل شده و بيست و چهار آيه است\r\n\r\nنظرى به سوره مباركه\r\n1 - حشر پانزدهمين سوره است كه بعد از سورهء بينه در مدينه نازل گرديد در ترتيب فعلى قرآن مجيد سورهء پنجاه و نهم است ، در آغاز اين سوره به اجلاء يهود بنى نضير اشاره شده .\r\nدر مجمع البيان از سيرهء ابن اسحاق نقل كرده كه اجلاء بنى نضير بعد از آن بود كه رسول خدا صلّى اللَّه عليه و آله از جنگ « احد » برگشت ولى زهرى گفته است :\r\nاجلاء آنها پيش از جنگ « احد » و شش ماه بعد از جنگ « بدر » اتفاق افتاد .\r\nعلى هذا بنا بر قول ابن اسحاق نزول اين سوره در اواخر سال سوم هجرت و يا در اوائل سال چهارم واقع شده است چون جنگ « احد » در روز پانزدهم شوال سال سوم اتفاق افتاد و بنا بر قول زهرى نزول آن در اوائل سال سوم بوده است زيرا « جنگ بدر » در رمضان سال دوم واقع گرديد .\r\n2 - عدد آيات آن به اتفاق قارئان بيست و چهار است ، كسى در اين زمينه اختلاف نكرده است .\r\nدر تفسير خازن گويد : اين سوره داراى چهارصد و چهل كلمه و هزار و نهصد و سيزده حرف مىباشد و اللَّه اعلم .\r\n3 - تسميه آن به « حشر » به علّت وقوع اين كلمه در اول آن است و جريان حشر و اجلاء بنى نضير از مطالب شاخص آن مىباشد « تسمية الكل باسم الجزء »\r\n\r\n","description":"","footnote":"","page_name":" 79 ","page_number":81},
  {"content":"\r\n\r\nظاهر آنست كه اين تسميه توسط حضرت رسول صلّى اللَّه عليه و آله بوده باشد ، به عبارت ديگر حقيقت شرعيه است نه متشرعه .\r\n4 - سورهء مباركه بىشك مدنى است ، ظاهرا كسى خلاف آن را نگفته است آيات و مطالب آن نيز بر اين مدعا شاهد مىباشند .\r\n\r\nمطالب سوره و غرض آن\r\n5 - در اين سوره اولا اجلاء يهود بنى نضير و حكم اموالى كه از آنها ماند بيان مىشود . ثانيا وعدهء منافقان كه به يهود قول همكارى داده و عمل ننمودند بازگو مىگردد و وعدهء آنها به وعدهء شيطان تشبيه شده كه در دنيا انسان را وادار به كفر مىكند و در آخرت از او بيزارى مىنمايد .\r\nثالثا : در مقام نتيجه‌گيرى از دو ماجراى فوق ، مؤمنان ، موعظه و نصيحت مىشوند كه مانند آنها نباشند و خدا را فراموش نكنند ، در رديف  نَسُوا اللَّهَ فَأَنْساهُمْ أَنْفُسَهُمْ  قرار نگيرند . و آن گاه موقعيت خدا را در جهان هستى با ذكر چند اسم از اسماء حسنى ترسيم مىكند كه در قرآن كريم كم نظير يا بىنظير است .\r\n\r\nشأن نزول\r\nدر تفسير على بن ابراهيم قمى نقل شده : در مدينه سه قبيله از يهود زندگى مىكردند : بنى نضير ، بنى قريظه و بنى قينقاع . ميان آنها و رسول خدا پيمان عدم تعرض منعقد شده بود كه هر سه پيمان شكنى كردند .\r\nجريان عهد شكنى بنو نضير آن بود كه رسول خدا صلّى اللَّه عليه و آله به قبيله آنها رفت و در بارهء خونبهاى دو نفر كه مردى از صحابه آنها را كشته بود قرض مىخواست\r\n\r\n","description":"","footnote":"","page_name":" 80 ","page_number":82},
  {"content":"\r\n\r\nو قصد خانه كعب بن اشرف نمود « 1 » . كعب آن حضرت را بگرمى پذيرفت و خوش آمد گفت و براى آماده كردن طعام به پا خاست و به فكرش آمد كه آن حضرت را شهيد كند ، جبرئيل حضرت را از اين تصميم خبر داد ( در مجمع البيان است كه خواستند سنگى از پشت بام به سر آن حضرت بياندازند ) .\r\nرسول خدا برخاست و به مدينه برگشت و به محمّد بن مسلمهء انصارى دستور فرمود : پيش بنو نضير برو و بگو : خدا پيامبرش را از قصد شما آگاه كرده است يا از ديار ما برويد و يا آمادهء جنگ باشيد ، گفتند : مانعى ندارد خارج مىشويم .\r\nعبد اللَّه بن ابى ( رئيس منافقان ) به آنها پيغام فرستاد كه خارج نشويد ، آمادهء جنگ باشيد ، من و طائفه‌ام و هم پيمانهايم شما را يارى خواهيم كرد ، اگر از مدينه خارج شويد با شما خارج خواهيم شد و اگر بجنگيد در نصرت شما خواهيم جنگيد .\r\nبنى نضير به وعدهء عبد اللَّه فريفته شده ، قلعه‌هاى خويش را مرمّت كرده و به حضرت پيغام دادند : ما از خانهء خويش خارج نخواهيم شد ، هر چه از دستت بيايد بكن .\r\nرسول خدا صلّى اللَّه عليه و آله بعد از مطّلع شدن ، تكبير گفت ، اصحابش نيز تكبير گفتند ، آن حضرت به على عليه السّلام دستور حمله صادر فرمود ، او پرچم بر گرفت و به طرف بنى نضير حركت كرد ، سپس حضرت رسول صلّى اللَّه عليه و آله به آنها پيوست ، قلعه‌هاى بنى نضير به محاصره افتاد ، عبد اللَّه بن ابى غدر كرد و به كمك آنها نيامد .\r\nبنى نضير هر قسمت از قلعه‌هايشان را كه مشرف به سقوط مىشد با دست خويش خراب مىكردند تا مسلمانان از آن استفاده نكنند ، حتى خانه عالى خويش\r\n\r\n\r\n","description":"","footnote":"\r\n( 1 ) كعب بن اشرف آن موقع كشته شده بود ظاهرا از « حيى بن اخطب » بود .\r\n","page_name":" 81 ","page_number":83},
  {"content":"\r\n\r\nرا نيز تخريب مىكردند حضرت فرمانداد درختان خرماى آنها را قطع كنند ، - در بحار الانوار نقل شده همه‌اش شش درخت خرما قطع گرديد - اين كار آنها را به جزع انداخت ، گفتند : يا محمّد مگر خدا تو را امر به فساد مىكند ؟ ! اگر درختان مال توست بگير و اگر مال ماست قطع مكن ، و چون از طول محاصره به تنگ آمدند ، پيغام دادند كه خارج مىشويم به شرط آنكه همه اموالمان را با خود ببريم ، حضرت فرمود : نه حق نداريد چيزى با خود ببريد ، در وقت بازجويى اگر چيزى كشف شد سزايش اعدام است .\r\n( در بحار از تفسير فرات نقل كرده : گفتند خارج مىشويم ولى اموالمان را ببريم ، حضرت فرمود : نه ، فقط آن قدر كه شتران حمل كنند حق بردن داريد قبول نكرده چند روز نيز مقاومت كردند سپس گفتند : باشد خارج مىشويم و هر چه شتران بردارند مىبريم حضرت فرمود : نه ديگر حق بردن چيزى نداريد و الا اعدام مىشويد ) بالاخره پذيرفتند كه دست خالى خارج شوند .\r\nگروهى به « فدك » و « وادى القرى » و گروهى به شام رفتند و در اين رابطه نازل شد  هُوَ الَّذِي أَخْرَجَ الَّذِينَ كَفَرُوا مِنْ أَهْلِ الْكِتابِ مِنْ دِيارِهِمْ . . .  و در بارهء عبد اللَّه ابى نازل شد :  أَ لَمْ تَرَ إِلَى الَّذِينَ نافَقُوا . . .  « 1 » .\r\nدر مجمع از ابن عباس نقل كرده : حضرت آنها را محاصره كرده تا از مقاومت مأيوس شدند ، به آنچه حضرت مىخواست تن در دادند حضرت با آنها مصالحه كرد كه خودشان را حفظ كند و آنها را از ديارشان به « اذرعات » در شام كوچك دهد و براى هر سه نفر يك شتر و مشك آب بدهد ، پس به اذرعات و اريحا خارج شدند ، فقط خانوادهء ابى الحقيق و حيى بن اخطب كه به « خيبر » كوچ نمودند ، عده‌اى هم به « حيره » رفتند .\r\n\r\n\r\n","description":"","footnote":"\r\n( 1 ) از تفسير برهان .\r\n","page_name":" 82 ","page_number":84},
  {"content":"\r\n\r\nناگفته نماند : رسول خدا صلّى اللَّه عليه و آله رحمة للعالمين و نمونهء عطوفت و رأفت بود اما يهود « مفسد في الارض » بودند ، و پيوسته در صدد توطئه بودند ، يا مىبايست فتنه يهود بر طرف شود و يا هميشه جامعه مسلمين در اضطراب بسر برد .\r\nچنان كه اسرائيل غاصب و حزب صهيونيسم در حال حاضر نيز چنين هستند ، نه خود را حتى دارند ، و نه مىگذارند مسلمانان راحت زندگى كنند .\r\n\r\n","description":"","footnote":"","page_name":" 83 ","page_number":85},
  {"content":"\r\n\r\nسورة الحشر مدنيّة و هى أربع و عشرون آية نزلت بعد سورة البيّنة بِسْمِ اللَّهِ الرَّحْمنِ الرَّحِيمِ\r\n\r\n[ سوره الحشر ( 59 ) : آيات 1 تا 5 
  ]\r\nبِسْمِ اللَّهِ الرَّحْمنِ الرَّحِيمِ\r\nسَبَّحَ لِلَّهِ ما فِي السَّماواتِ وَ ما فِي الْأَرْضِ وَ هُوَ الْعَزِيزُ الْحَكِيمُ ( 1 ) هُوَ الَّذِي أَخْرَجَ الَّذِينَ كَفَرُوا مِنْ أَهْلِ الْكِتابِ مِنْ دِيارِهِمْ لِأَوَّلِ الْحَشْرِ ما ظَنَنْتُمْ أَنْ يَخْرُجُوا وَ ظَنُّوا أَنَّهُمْ مانِعَتُهُمْ حُصُونُهُمْ مِنَ اللَّهِ فَأَتاهُمُ اللَّهُ مِنْ حَيْثُ لَمْ يَحْتَسِبُوا وَ قَذَفَ فِي قُلُوبِهِمُ الرُّعْبَ يُخْرِبُونَ بُيُوتَهُمْ بِأَيْدِيهِمْ وَ أَيْدِي الْمُؤْمِنِينَ فَاعْتَبِرُوا يا أُولِي الْأَبْصارِ ( 2 ) وَ لَوْ لا أَنْ كَتَبَ اللَّهُ عَلَيْهِمُ الْجَلاءَ لَعَذَّبَهُمْ فِي الدُّنْيا وَ لَهُمْ فِي الْآخِرَةِ عَذابُ النَّارِ ( 3 ) ذلِكَ بِأَنَّهُمْ شَاقُّوا اللَّهَ وَ رَسُولَهُ وَ مَنْ يُشَاقِّ اللَّهَ فَإِنَّ اللَّهَ شَدِيدُ الْعِقابِ ( 4 )\r\nما قَطَعْتُمْ مِنْ لِينَةٍ أَوْ تَرَكْتُمُوها قائِمَةً عَلى أُصُولِها فَبِإِذْنِ اللَّهِ وَ لِيُخْزِيَ الْفاسِقِينَ ( 5 )\r\nه نام خداى رحمان رحيم\r\n1 - تنزيه مىكند خدا را آنچه در آسمانها و آنچه در زمين است و اوست توانا و حكيم .\r\n2 - او كسى است كه اهل كتاب كافر را براى نخستين راندن از ديارشان بيرون كرد ، گمان\r\n\r\n","description":"","footnote":"","page_name":" 84 ","page_number":86},
  {"content":"\r\n\r\nنمىكردند كه خارج شوند و فكر مىكردند كه قلعه‌هايشان از ارادهء خدا مانع مىشود ، خدا از محلى بر آنها آمد كه گمان نمىكردند و بر دلهايشان واهمه انداخت خانه‌هاى خويش را با دست خود و دست مسلمين خراب مىكردند .\r\n3 - اگر خدا بر آنها بيرون رفتن نمىنوشت حتما در دنيا عذابشان مىكرد ، آنها را در آخرت عذاب آتش هست .\r\n4 - اين بدان جهت است كه آنها و رسولش را دشمن داشتند ، هر كه خدا را دشمن دارد ، عذاب خدا سخت است .\r\n5 - هر نخله‌اى كه قطع كرديد و يا بر ريشه‌هاى آن باقى گذاشتيد به اذن خدا بود و تا فاسقان را خوار گرداند .\r\n\r\nكلمه‌ها\r\nحشر : جمع كردن . به معنى اخراج نيز آيد : « حشر الناس : اخرجهم من مكان الى آخر » در آيه معنى دوم مراد است .\r\nقذف : انداختن . خواه انداختن معنوى باشد چنان كه در آيه و خواه انداختن و گذاشتن حسّى باشد مانند  أَنِ اقْذِفِيهِ فِي التَّابُوتِ  طه / 39 .\r\nجلاء : انتقال از ديار و وطن به علّت گرفتاري و بلا .\r\nشاقوا : مشاقه . مخالفت و دشمنى ، آن از « شق » است كه هر يك از خصمين در طرفى واقع مىشوند .\r\nلينة : نخله ، طبرسى فرموده : گويى نوعى از نخله است آن از مادهء لون يا لين ( نرمى ) است به علّت نرمى ميوه‌اش .\r\n\r\n","description":"","footnote":"","page_name":" 85 ","page_number":87},
  {"content":"\r\n\r\n\r\nشرحها\r\nدر اين آيات براى تبرئه كردن رسول خدا صلّى اللَّه عليه و آله و مسلمانان مىفرمايد :\r\nخدا يهود بنى نضير را اجلاء و اخراج كرد ، شما فكر مىكرديد كه خارج نخواهند شد و آنچه از نخلهاى آنها قطع گرديد به اذن خدا بود و اگر اخراج نمىشدند بلاى ديگرى به سراغ آنها مىآمد ، زيرا كه با خدا و رسولش بناى دشمنى نهادند ، هر كس چنين باشد دچار خشم خدا خواهد گرديد ، در آخرت نيز در عذاب خدا خواهند بود  فَاعْتَبِرُوا يا أُولِي الْأَبْصارِ  و چون همه اينها مطابق حكمت و مصلحت بوده است ، لذا سوره با   سَبَّحَ لِلَّهِ . . .   شروع شده و با  يُسَبِّحُ لَهُ ما فِي السَّماواتِ . . .  ختم گرديده است .\r\n1 -   سَبَّحَ لِلَّهِ ما فِي السَّماواتِ وَ ما فِي الْأَرْضِ وَ هُوَ الْعَزِيزُ الْحَكِيمُ   .\r\nاين آيه عينا همانست كه در اول سوره حديد گذشت با اين فرق كه در آنجا به جاى   وَ ما فِي الْأَرْضِ   كلمه « و الارض » بود ، تناسب اين آيه كه سر خطّ سوره است با مطالب بعدى آنست كه : اجلاء بنى نضير و اجلاء بنى قينقاع و امثال آن همه از روي مصلحت و حكمت بوده و منزه بودن خداوند و عزت و حكمتش مقتضى اين جريانها بوده است ، در رابطه با « سبح للَّه » و مراد از تسبيح در اوّل سوره حديد صحبت شد به آنجا رجوع شود .\r\n2 -  هُوَ الَّذِي أَخْرَجَ الَّذِينَ كَفَرُوا مِنْ أَهْلِ الْكِتابِ مِنْ دِيارِهِمْ لِأَوَّلِ الْحَشْرِ . . .  .\r\nمنظور آنست كه اخراج آنها توسط رسول خدا ، مطابق فرمان خدا بوده است گر چه آنها ناراحت شدند ، حتى زنان و كودكان بىتقصير نيز از گرفتارى مصون نماندند ولى چاره‌اى جز آن نبود ، مصلحت جامعه توحيدى و پياده كردن حاكميت\r\n\r\n","description":"","footnote":"","page_name":" 86 ","page_number":88},
  {"content":"\r\n\r\nاللَّه بالاتر از اينهاست اين جريان هميشه قابل پياده شدن است .\r\nبه نظر الميزان  لِأَوَّلِ الْحَشْرِ  اضافه صفت بر موصوف و لام به معنى « في » است يعنى : خدا آنها را در اخراج اول از جزيرة العرب خارج كرد .\r\nناگفته نماند : علّت آمدن  لِأَوَّلِ الْحَشْرِ  براى نگارنده معلوم نگرديد .\r\n ما ظَنَنْتُمْ أَنْ يَخْرُجُوا وَ ظَنُّوا أَنَّهُمْ مانِعَتُهُمْ حُصُونُهُمْ مِنَ اللَّهِ  .\r\nيعنى شما مسلمانان آنها را قوى مىدانستيد و احتمال نمىداديد كه خارج شوند ، آنها نيز فكر مىكردند كه قلعه‌هايشان شكست ناپذير است « من اللَّه » يعنى از اخراجى كه از جانب خداست .\r\n فَأَتاهُمُ اللَّهُ مِنْ حَيْثُ لَمْ يَحْتَسِبُوا وَ قَذَفَ فِي قُلُوبِهِمُ الرُّعْبَ  .\r\nاما در جاى محكم بودن قلعه‌هايشان خدا از جايى آمد كه فكر نمىكردند و آن اينكه در قلوبشان ترس انداخت تا دست از مقاومت برداشتند .\r\n يُخْرِبُونَ بُيُوتَهُمْ بِأَيْدِيهِمْ وَ أَيْدِي الْمُؤْمِنِينَ  .\r\nدر شأن نزول گفته شد : هر قسمت از قلعه‌ها كه مشرف به سقوط بود ، يهود با دست خود خراب مىكردند كه مورد استفادهء مسلمانان واقع نشود ، على هذا قسمتى را هم مسلمانان منهدم مىكردند تا رسيدن به يهود آسان باشد .\r\nدر سيرهء ابن هشام آمده چهار چوب خانه را از جا مىكندند تا با خود ببرند .\r\n فَاعْتَبِرُوا يا أُولِي الْأَبْصارِ  .\r\nكه نتيجه شرك و كفر و نفاق جز اين نخواهد بود .\r\n3 -  وَ لَوْ لا أَنْ كَتَبَ اللَّهُ عَلَيْهِمُ الْجَلاءَ لَعَذَّبَهُمْ فِي الدُّنْيا وَ لَهُمْ فِي الْآخِرَةِ عَذابُ النَّارِ  .\r\nيعنى غضب خدا در اثر لجاجت و عهد شكنى براى آنها حتمى شده بود ، اگر اخراج نمىشدند بلاى ديگرى بر سرشان مىآمد و چون بدون توبه از دنيا\r\n\r\n","description":"","footnote":"","page_name":" 87 ","page_number":89},
  {"content":"\r\n\r\nمىرفتند در آخرت نيز گرفتار عذاب آتش خواهند بود ، معلوم است كه عذاب آخرت مشروط به عدم توبه و عدم ايمان است .\r\n4 -  ذلِكَ بِأَنَّهُمْ شَاقُّوا اللَّهَ وَ رَسُولَهُ وَ مَنْ يُشَاقِّ اللَّهَ فَإِنَّ اللَّهَ شَدِيدُ الْعِقابِ  .\r\nتعليل عذاب دنيا و آخرت است ، الف و لام « العقاب » عوض از مضاف اليه و تقدير آن « شديد عقابه » است .\r\n5 -  ما قَطَعْتُمْ مِنْ لِينَةٍ أَوْ تَرَكْتُمُوها قائِمَةً عَلى أُصُولِها فَبِإِذْنِ اللَّهِ وَ لِيُخْزِيَ الْفاسِقِينَ  .\r\nدر شأن نزول گفته شد كه رسول خدا صلّى اللَّه عليه و آله امر به قطع درختان خرما كرد و مجموعا شش اصلهء نخل قطع گرديد . آيه مىفرمايد آن هم به دستور خدا بوده است ، براى تضعيف خصم در جنگ به هر كارى مىشود دست زد چنان كه در فقه معلوم است .\r\n وَ لِيُخْزِيَ . . .  عطف است بر محذوف ، يعنى خدا به اين كار اذن داد براى عللى و براى اينكه عهد شكنان و كفار را خوار كند .\r\n\r\n","description":"","footnote":"","page_name":" 88 ","page_number":90},
  {"content":"\r\n\r\n\r\n[ سوره الحشر ( 59 ) : آيات 6 تا 10 
  ]\r\nوَ ما أَفاءَ اللَّهُ عَلى رَسُولِهِ مِنْهُمْ فَما أَوْجَفْتُمْ عَلَيْهِ مِنْ خَيْلٍ وَ لا رِكابٍ وَ لكِنَّ اللَّهَ يُسَلِّطُ رُسُلَهُ عَلى مَنْ يَشاءُ وَ اللَّهُ عَلى كُلِّ شَيْءٍ قَدِيرٌ ( 6 ) ما أَفاءَ اللَّهُ عَلى رَسُولِهِ مِنْ أَهْلِ الْقُرى فَلِلَّهِ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكِينِ وَ ابْنِ السَّبِيلِ كَيْ لا يَكُونَ دُولَةً بَيْنَ الْأَغْنِياءِ مِنْكُمْ وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا وَ اتَّقُوا اللَّهَ إِنَّ اللَّهَ شَدِيدُ الْعِقابِ ( 7 ) لِلْفُقَراءِ الْمُهاجِرِينَ الَّذِينَ أُخْرِجُوا مِنْ دِيارِهِمْ وَ أَمْوالِهِمْ يَبْتَغُونَ فَضْلاً مِنَ اللَّهِ وَ رِضْواناً وَ يَنْصُرُونَ اللَّهَ وَ رَسُولَهُ أُولئِكَ هُمُ الصَّادِقُونَ ( 8 ) وَ الَّذِينَ تَبَوَّؤُا الدَّارَ وَ الْإِيمانَ مِنْ قَبْلِهِمْ يُحِبُّونَ مَنْ هاجَرَ إِلَيْهِمْ وَ لا يَجِدُونَ فِي صُدُورِهِمْ حاجَةً مِمَّا أُوتُوا وَ يُؤْثِرُونَ عَلى أَنْفُسِهِمْ وَ لَوْ كانَ بِهِمْ خَصاصَةٌ وَ مَنْ يُوقَ شُحَّ نَفْسِهِ فَأُولئِكَ هُمُ الْمُفْلِحُونَ ( 9 ) وَ الَّذِينَ جاؤُ مِنْ بَعْدِهِمْ يَقُولُونَ رَبَّنَا اغْفِرْ لَنا وَ لِإِخْوانِنَا الَّذِينَ سَبَقُونا بِالْإِيمانِ وَ لا تَجْعَلْ فِي قُلُوبِنا غِلاًّ لِلَّذِينَ آمَنُوا رَبَّنا إِنَّكَ رَؤُفٌ رَحِيمٌ ( 10 )\r\n6 - آنچه خدا از بنو نضير بر پيامبرش بر گردانيد چيزى است كه بر آن اسبى و شترى نتاختيد ليكن خدا پيامبرانش را بر هر كس خواست مسلط مىكند ، خدا بر هر چيزى تواناست .\r\n7 - آنچه خدا از اهل قرى بر پيامبرش برگردانيد مال خدا و مال رسول و مال قرابت رسول\r\n\r\n","description":"","footnote":"","page_name":" 89 ","page_number":91},
  {"content":"\r\n\r\nو يتيمان و مساكين و درمانده است ، تا فىء مالى نباشد كه در دست اغنيا گردش مىكند ، آنچه پيامبر به شما داد بگيريد و آنچه را كه از آن نهى كرد ترك كنيد ، از خدا بترسيد كه عذاب خدا سخت است .\r\n8 - ( في سبيل اللَّه ) براى فقراء مهاجرين است كه از ديار و اموالشان خارج شده‌اند ، از خدا تفضل و رضايت مىخواهند ، خدا و رسولش را يارى مىكنند ، آنها راستگويانند .\r\n9 - و براى كسانى است كه مدينه و ايمان را پيش از مهاجران آماده كرده‌اند ، دوست مىدارند كسانى را به سوى آنها هجرت مىكنند ، و در دل خود از آنچه به آنها داده شده حاجتى نمىيابند هر چند كه خود محتاج باشند ، هر كه از بخل نفس نگهدارى شود ، آنها اهل فلاحند .\r\n10 - و براى كسانى كه بعد از آنها آمده‌اند مىگويند : پروردگارا بيامرز ما را و برادرانمان را كه پيش از ما به ايمان سبقت كرده‌اند ، و در دل ما به اهل ايمان كينه‌اى به وجود نياور ، خدايا تو رءوف و رحيم هستى .\r\n\r\nكلمه‌ها\r\nافاء : فىء ( به فتح قاف ) : رجوع . « فاء فيئا : رجع » افاءة » رجوع و ارجاع ، « فىء » اموالى است كه از كفّار به رسول خدا صلّى اللَّه عليه و آله و ولى امر بر مىگردد ، آن ، مصدر به معنى مفعول مىباشد .\r\nاوجفتم : وجف و و جوف : اضطراب . « وجف الشيء : اضطرب » ايجاف :\r\nتاختن شتر و اسب : « او جفت البعير : اسرعته » منظور از آن در آيه رفتن به جايى با شتر يا اسب است .\r\nخيل : اسبان . اسم جمع است ، از لفظ خود مفرد ندارد به نظر طبرسى علّت اين تسميه آنست كه اسب در راه رفتن متكبّر است ، خيلاء به معنى تكبر مىباشد .\r\n\r\n","description":"","footnote":"","page_name":" 90 ","page_number":92},
  {"content":"\r\n\r\nركاب : شتران . در اقرب الموارد گويد : مفرد آن راحله است .\r\nدولة : دول : گرديدن « دال الايام دولة : دارت » طبرسى فرموده : آن به ضم دال در مال و به فتح آن در جنگ به كار مىرود ، طبرسى و زمخشرى آن را اسم گرفته‌اند بعضى احتمال داده‌اند كه مصدر باشد ، اين كلمه فقط يك بار در قرآن آمده است .\r\nتبوءوا : تبوء : آماده كردن و رفع نواقص شىء ، در لغت آمده « بوأه منزلا :\r\nهياه » .\r\nيؤثرون : ايثار : اختيار كردن ديگران بر خود .\r\nخصاصة : فقر و احتياج . طبرسى فرموده : اصل آن از اختصاص است .\r\nشح : بخل . حرص . بخل توأم با حرص . حرص مفرط .\r\nغل : غل و غليل : عداوت و كينه .\r\n\r\nشرحها\r\nدر آيات ذيل احكام اموالى كه از بنى نضير و ديگران براى مسلمانها باقى مىماند و نيز محل مصرف آنها و علت تقسيم ميان نيازمندان بيان شده است ، خلاصه آن چنين مىشود : آنچه از اموال بدون جنگ به دست مسلمانان افتد خاصّ رسول خداست و او در موارد ششگانه مصرف مىكند ، اين بدان علّت است كه مال فقط در دست ثروتمندان نباشد ، آن وقت محل مصرف « في سبيل اللَّه » بيان شده و از انصار در مقابل ايمان و ايثارشان تعريف شده است .\r\n6 -  وَ ما أَفاءَ اللَّهُ عَلى رَسُولِهِ مِنْهُمْ فَما أَوْجَفْتُمْ عَلَيْهِ مِنْ خَيْلٍ وَ لا رِكابٍ  .\r\nپس « فىء » آنست كه بدون جنگ و خونريزى به دست پيامبر و امام رسد و\r\n\r\n","description":"","footnote":"","page_name":" 91 ","page_number":93},
  {"content":"\r\n\r\nآن خاص رسول خداست ،  أَفاءَ اللَّهُ عَلى رَسُولِهِ  مفيد مخصوص بودن به آن حضرت مىباشد .\r\nدر تهذيب از حلبى از حضرت صادق صلوات اللَّه عليه نقل كرده كه :\r\n« قال الفيء ما كان من اموال لم يكن فيها هراقة دم او قتل و الانفال مثل ذلك و هو بمنزلته »\r\n« 1 » .\r\nاز اين روايت معلوم مىشود : منظور از  فَما أَوْجَفْتُمْ عَلَيْهِ مِنْ خَيْلٍ وَ لا رِكابٍ  عدم وقوع جنگ است و اگر با اسبان و شتران هم بروند و جنگى واقع نشود باز حكم « فىء » همانست و اللَّه اعلم ، اينكه در بارهء آن گفته‌اند : فاصله قلعه‌ها با مدينه دو ميل بود و پياده رفتند ، شايد پياده رفتن موضوعيت نداشته باشد .\r\n وَ لكِنَّ اللَّهَ يُسَلِّطُ رُسُلَهُ عَلى مَنْ يَشاءُ وَ اللَّهُ عَلى كُلِّ شَيْءٍ قَدِيرٌ  .\r\nيعنى خداوند با انداختن خوف در قلوب آنها ، پيامبرش را بر آنها مسلّط گردانيد كه او بر هر چيز تواناست .\r\n7 -  ما أَفاءَ اللَّهُ عَلى رَسُولِهِ مِنْ أَهْلِ الْقُرى فَلِلَّهِ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكِينِ وَ ابْنِ السَّبِيلِ  .\r\nدر آيه اول گفته شد : فيء خاص رسول خداست ، در اين آيه محل مصرف آن بيان گرديده است ، يعنى آن حضرت پس از در اختيار گرفتن ، آن را در مصارف ششگانه مصرف مىكند ،  مِنْ أَهْلِ الْقُرى  نشان مىدهد كه اين حكم مخصوص اموال بنو نضير نيست ، بلكه شامل اموال بنى قينقاع و فدك و همه اموال است كه بدون جنگ به دست آيد ، در اينجا چند مطلب مورد نظر است :\r\n1 - گرچه آيه مصارف ششگانه را نقل مىكند ولى تقسيم به آن موارد لازم نيست ممكن است رسول خدا صلاح بداند فقط در يك محل مصرف كند\r\n\r\n\r\n","description":"","footnote":"\r\n( 1 ) تهذيب ج 6 / 133 حديث 371 .\r\n","page_name":" 92 ","page_number":94},
  {"content":"\r\n\r\nچنان كه اموال بنو نضير را فقط در « للَّه » يعنى في سبيل اللَّه مصرف كرد و به مهاجرين داد .\r\nطبرسى فرموده : پس از رفتن بنى نضير حضرت به انصار فرمود : مىخواهيد مهاجرين مانند گذشته در خانه‌هاى شما بمانند و از اموالتان استفاده كنند ( چون انصار مهاجرين را در درآمد خود شريك كرده بودند ) و اين غنائم را ميان شما و آنها قسمت كنم و يا از خانه‌هاى شما خارج شوند و در اموال شما شريك نشوند و اين غنائم را فقط به آنها بدهم ، گفتند : غنائم را به آنها بدهيد و هم چنان در خانه‌هاى ما بمانند و شريك اموال ما باشند . در اين زمينه  وَ يُؤْثِرُونَ عَلى أَنْفُسِهِمْ وَ لَوْ كانَ بِهِمْ خَصاصَةٌ  نازل گرديد .\r\nآن گاه حضرت همه غنائم را ميان مهاجرين تقسيم كرد و از انصار فقط به سه نفر داد كه بسيار تنگدست بودند و آنها ابو دجانه و سهل بن حنيف و حارث بن صمه بودند .\r\n2 - موارد ششگانه عينا همانست كه در آيهء خمس  وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ . . .  انفال / 41 گذشت ، منظور از « فللّه » انفاق در سبيل اللَّه و كارهاى خوب است ، « للرسول » در رابطه با مخارج خود پيامبر است ،  لِذِي الْقُرْبى  راجع به امام و جانشين پيامبر مىباشد و اگر منظور همهء اقرباى آن حضرت بود با صيغه جمع « ذوى القربى » مىآمد .\r\nمراد از يتامى ، مساكين ، ابن سبيل از سادات و قرابت آن حضرت مىباشد چنان كه در آيه خمس گفته شد ، منهال بن عمر و از امام سجاد عليه السّلام پرسيد : منظور از ذى القربى ، يتامى ، مساكين و ابن سبيل كدام است فرمود :\r\n« هم قرباؤنا و مساكيننا و ابناء سبيلنا « 1 »\r\nسليم بن قيس گويد : از امير المؤمنين عليه السّلام شنيدم : فرمود :\r\n\r\n\r\n","description":"","footnote":"\r\n( 1 ) مجمع البيان .\r\n","page_name":" 93 ","page_number":95},
  {"content":"\r\n\r\n« نحن و اللَّه الذى عنى اللَّه بذي القربى الذين قرنهم اللَّه بنفسه و نبيه فقال  ما أَفاءَ اللَّهُ عَلى رَسُولِهِ مِنْ أَهْلِ الْقُرى فَلِلَّهِ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكِينِ وَ ابْنِ السَّبِيلِ  منّا خاصة و لم يجعل لناسهما في الصدقة اكرم اللَّه نبيّه و اكرمنا ان يطعمنا اوساخ ما في ايدى الناس » ( كافى كتاب الحجة باب الفىء و الانفال ) .\r\nطبرسي فرموده : همه فقهاء ( عامه ) گفته‌اند : منظور از آيه يتيمان و مساكين و ابناء سبيل مؤمنين هستند ، اين سخن از امامان عليهم السّلام نيز نقل شده است .\r\n3 - نبايد تعجب كرد كه چرا فقط اقرباى آن حضرت در آيه مطرح هستند اولا فقط اقربا مطرح نيستند بلكه « فللّه » نيز مطرح است كه آن حضرت همهء اموال بنو نضير را در آن راه مصرف كرد .\r\nثانيا : فيء مخصوص حضرت رسول و امام و ولى امر است هرطور خواست مصرف مىكند .\r\nثالثا در قرابت آن حضرت ، فقر شرط است ، اقرباي فقير آن حضرت از خمس و فيء استفاده مىكنند و فقراء مؤمنين از زكات .\r\n كَيْ لا يَكُونَ دُولَةً بَيْنَ الْأَغْنِياءِ مِنْكُمْ وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  جملهء اول تعليل است براى مصارف ششگانه يعنى اگر فىء منحصر به گروهي مىشد آن وقت آنها را غنى مىكرد و در دست آنها مىگرديد و ديگران محروم ميشدند .\r\nمعلوم مىشود كه بايد طوري آن را تقسيم نمود كه اين وضع پيش نيايد ، قسمت دوم يك حكم كلى است در اطاعت از رسول خدا صلّى اللَّه عليه و آله مصداق آن در اينجا همان فىء است كه آن حضرت به مهاجرين و به سه نفر از انصار داد و به ديگران\r\n\r\n","description":"","footnote":"","page_name":" 94 ","page_number":96},
  {"content":"\r\n\r\nنداد ،  ما آتاكُمُ  شامل دادن چيزى و حكم كردن هر دو است .\r\n وَ اتَّقُوا اللَّهَ إِنَّ اللَّهَ شَدِيدُ الْعِقابِ  تهديد است در رابطه با مخالفت حضرت رسول صلّى اللَّه عليه و آله .\r\n8 -  لِلْفُقَراءِ الْمُهاجِرِينَ الَّذِينَ أُخْرِجُوا مِنْ دِيارِهِمْ وَ أَمْوالِهِمْ  بنا بر مكتب اهل بيت عليهم السّلام همهء فيء به جز قسمت اول ( فللّه ) مخصوص پيامبر و اقرباى اوست ، على هذا بهتر آنست كه  لِلْفُقَراءِ الْمُهاجِرِينَ . . .  بيان مصداق في سبيل اللَّه باشد يعنى قسمت اول را كه في سبيل اللَّه است مىتوان در چنين مصارفي مصرف نمود .\r\nبه عبارت ديگر صرف فيء براى آنها ، صرف در في سبيل اللَّه است ( از الميزان ) .\r\nعلى هذا آنچه گفته‌اند :  لِلْفُقَراءِ . . .  بدل است از  لِذِي الْقُرْبى  و ما بعد آن ، و يا بدل است از  الْيَتامى وَ الْمَساكِينِ . . .  قول مقبولى نيست  أُخْرِجُوا مِنْ دِيارِهِمْ . . .  اشاره به حال مهاجرين است كه مشركان مكه اموال آنها را گرفته و از مكه بيرونشان مىكردند .\r\n يَبْتَغُونَ فَضْلًا مِنَ اللَّهِ وَ رِضْواناً وَ يَنْصُرُونَ اللَّهَ وَ رَسُولَهُ أُولئِكَ هُمُ الصَّادِقُونَ  مىشود گفت رضوان بيان « فضلا » است ، الميزان فرموده : مىطلبند از خدا روزى را در دنيا و رضوان را در آخرت ، منظور از نصرت خدا ، نصرت دين خداست ، آرى : آنها در ادعايشان و در كارشان صادقند .\r\n9 -  وَ الَّذِينَ تَبَوَّؤُا الدَّارَ وَ الْإِيمانَ مِنْ قَبْلِهِمْ يُحِبُّونَ مَنْ هاجَرَ إِلَيْهِمْ . . . \r\nعطف است بر « المهاجرين » در اين صورت منظور آنست كه صرف در احتياج چنين كسانى صرف در سبيل اللَّه ، است ، احتمال دارد كه كلام مستانف و « الذين » مبتدا و « يحبّون » خير آن باشد ولى عطف صحيح است زيرا آيه در عين تعريف از\r\n\r\n","description":"","footnote":"","page_name":" 95 ","page_number":97},
  {"content":"\r\n\r\nانصار ، مصرف فىء را نيز بيان مىكند . « 1 » مراد از  مِنْ قَبْلِهِمْ  ظاهرا قبل از آمدن مهاجرين است يعنى پيش از آمدن مهاجرين ، مدينه را براى هجرت آنها و براى اسلام آماده كردند امّا آماده كردن ايمان ، مورد عمل قرار دادن و پياده كردن آنست .\r\n وَ لا يَجِدُونَ فِي صُدُورِهِمْ حاجَةً مِمَّا أُوتُوا وَ يُؤْثِرُونَ عَلى أَنْفُسِهِمْ وَ لَوْ كانَ بِهِمْ خَصاصَةٌ  مدحى كامل از انصار است كه از رسيدن مال به مهاجران ناراحت نمىشدند چنان كه در تقسيم اموال بنى نضير معلوم شد و با آنكه خود احتياج داشتند ، مهاجران را بر خود مقدم مىكردند .\r\nتاريخ مىگويد : هر كه از مهاجران مىآمدند ، اهل مدينه آنها را در منازل خويش جاى مىدادند و در درآمد خود آنها را شريك مىكردند ، رسول خدا صلّى اللَّه عليه و آله در خانهء ابو ايوب انصارى ساكن گرديد ، على بن ابى طالب عليه السّلام در خانهء حارثة بن نعمان مسكن گزيد ، حضرت فاطمه عليها سلام اللَّه را به آن خانه عروس آوردند .\r\n وَ مَنْ يُوقَ شُحَّ نَفْسِهِ فَأُولئِكَ هُمُ الْمُفْلِحُونَ  قاعدهء كلّى است ، مصداق آن در آيه ، انصار هستند . در حديث آمده :\r\n« لا يجتمع الشح و الايمان في قلب رجل مسلم و لا يجتمع غبار في سبيل اللَّه و دخان جهنم في جوف رجل مسلم » ( مجمع البيان ) .\r\n10 -  وَ الَّذِينَ جاؤُ مِنْ بَعْدِهِمْ  عطف است بر « المهاجرين » يعنى : « للفقراء الذين جاء و من بعدهم » على هذا صرف در اين گونه اشخاص نيز ، صرف در سبيل اللَّه است ، مراد از آمدن آنها ، آمدن بعد از فتح مكه و تمام شدن هجرت است . احتمال دارد جمله مستأنفه\r\n\r\n\r\n","description":"","footnote":"\r\n( 1 ) منظور از حاجة لازم آنست يعنى كينه و حسد .\r\n","page_name":" 96 ","page_number":98},
  {"content":"\r\n\r\nو « الذين » مبتدا و خبر آن « يقولون » باشد .\r\n يَقُولُونَ رَبَّنَا اغْفِرْ لَنا وَ لِإِخْوانِنَا الَّذِينَ سَبَقُونا بِالْإِيمانِ وَ لا تَجْعَلْ فِي قُلُوبِنا غِلًّا لِلَّذِينَ آمَنُوا رَبَّنا إِنَّكَ رَؤُفٌ رَحِيمٌ  وصف آيندگان است كه در رابطه با مؤمنان گذشته ، از خدا آمرزش مىخواهند و مىخواهند نسبت به هيچ مؤمن كينه‌اى نداشته باشند ، رأفت نسبت به كسى است كه گرفتار باشد ، رحيم اعم از آنست ، طبرسى رأفت را « اشد الرحمة » فرموده است .\r\n\r\n","description":"","footnote":"","page_name":" 97 ","page_number":99},
  {"content":"\r\n\r\n\r\n[ سوره الحشر ( 59 ) : آيات 11 تا 17 
  ]\r\nأَ لَمْ تَرَ إِلَى الَّذِينَ نافَقُوا يَقُولُونَ لِإِخْوانِهِمُ الَّذِينَ كَفَرُوا مِنْ أَهْلِ الْكِتابِ لَئِنْ أُخْرِجْتُمْ لَنَخْرُجَنَّ مَعَكُمْ وَ لا نُطِيعُ فِيكُمْ أَحَداً أَبَداً وَ إِنْ قُوتِلْتُمْ لَنَنْصُرَنَّكُمْ وَ اللَّهُ يَشْهَدُ إِنَّهُمْ لَكاذِبُونَ ( 11 ) لَئِنْ أُخْرِجُوا لا يَخْرُجُونَ مَعَهُمْ وَ لَئِنْ قُوتِلُوا لا يَنْصُرُونَهُمْ وَ لَئِنْ نَصَرُوهُمْ لَيُوَلُّنَّ الْأَدْبارَ ثُمَّ لا يُنْصَرُونَ ( 12 ) لَأَنْتُمْ أَشَدُّ رَهْبَةً فِي صُدُورِهِمْ مِنَ اللَّهِ ذلِكَ بِأَنَّهُمْ قَوْمٌ لا يَفْقَهُونَ ( 13 ) لا يُقاتِلُونَكُمْ جَمِيعاً إِلاَّ فِي قُرىً مُحَصَّنَةٍ أَوْ مِنْ وَراءِ جُدُرٍ بَأْسُهُمْ بَيْنَهُمْ شَدِيدٌ تَحْسَبُهُمْ جَمِيعاً وَ قُلُوبُهُمْ شَتَّى ذلِكَ بِأَنَّهُمْ قَوْمٌ لا يَعْقِلُونَ ( 14 ) كَمَثَلِ الَّذِينَ مِنْ قَبْلِهِمْ قَرِيباً ذاقُوا وَبالَ أَمْرِهِمْ وَ لَهُمْ عَذابٌ أَلِيمٌ ( 15 )\r\nكَمَثَلِ الشَّيْطانِ إِذْ قالَ لِلْإِنْسانِ اكْفُرْ فَلَمَّا كَفَرَ قالَ إِنِّي بَرِيءٌ مِنْكَ إِنِّي أَخافُ اللَّهَ رَبَّ الْعالَمِينَ ( 16 ) فَكانَ عاقِبَتَهُما أَنَّهُما فِي النَّارِ خالِدَيْنِ فِيها وَ ذلِكَ جَزاءُ الظَّالِمِينَ ( 17 )\r\n11 - آيا نگاه نكردى به آنان كه منافق شده‌اند به برادران كافر خود از اهل كتاب مىگويند :\r\nاگر اخراج شويد حتما با شما خارج خواهيم شد و اصلا دربارهء شما به حرف كسى گوش نخواهيم داد و اگر جنگ كرده شويد حتما شما را يارى خواهيم كرد خدا گواه است كه دروغ مىگويند .\r\n12 - اگر اخراج شوند با آنها خارج نمىشوند و اگر مورد جنگ واقع شوند كمكشان\r\n\r\n","description":"","footnote":"","page_name":" 98 ","page_number":100},
  {"content":"\r\n\r\nنمىكنند و اگر هم كمكشان كنند ، فرار كرده سپس مورد نصرت واقع نمىشوند .\r\n13 - شما مؤمنان در سينه آنها از خدا پرمهابت‌تر هستيد زيرا كه آنها قومى نافهم هستند .\r\n14 - به طور جمعى با شما نمىجنگند مگر در قريه‌هاى قلعه‌دار يا از پس ديوارها ترسشان ميانشان شديد است ، آنها را متحد ، فكر مىكنى ولى دلهايشان پراكنده است چون قومى نافهم هستند .\r\n15 - مثل آنها مثل يهود ديگر است كه در اين نزديكى سزاى عمل خويش را ديدند . . .\r\n16 - مثل منافقان مثل شيطان است كه به انسان گويد : كافر باش و چون كافر شود گويد :\r\nاز تو بيزارم . . .\r\n17 - عاقبتشان آنست كه هر دو در آتش پيوسته خواهند بود ، جزاى ظالمان همين است .\r\n\r\nكلمه‌ها\r\nنافقوا : نفاق : ( به فتح نون ) خارج شدن . تمام شدن و به كسر نون به معنى منافق شدن است ، در وجه تسميه منافق گفته‌اند : او به سوى مؤمن با ايمان خارج مىشود و به سوى كافر با كفر و يا از ايمان به به طرف كفر خارج شده است .\r\nرهبة : خوف و ترس . راغب خوف توأم با تحرز و اضطراب گفته است .\r\nشتى : جمع شتيت به معنى پراكنده است مثل مريض و مرضى .\r\nو بال : نتيجهء زشت ، سزا ، عذاب .\r\n\r\nشرحها\r\nآيات شريفه در رابطه با جريان منافقين است كه به يهود بنى نضير قول كمك دادند و عمل نكردند ، بنى نضير آمادهء تسليم بودند ولى عبد اللَّه ابى به آنها پيغام\r\n\r\n","description":"","footnote":"","page_name":" 99 ","page_number":101},
  {"content":"\r\n\r\nداد كه مقاومت كنيد ، خودم و هم پيمانهايم با شما خواهيم بود ولى يهود كوبيده شدند و خبرى از منافقان نشد .\r\nآن گاه سخن از ضعف باطنى يهود است ، اضافه مىشود كه سرنوشت بنى نضير مانند سرنوشت بنى قينقاع خواهد بود كه از مدينه اخراج شدند ، سپس وعده يارى منافقان به وعدهء شيطان تشبيه شده كه به انسان مىگويد : كافر شو ، و در آخرت خواهد گفت : من از تو بيزارم .\r\n11 -  أَ لَمْ تَرَ إِلَى الَّذِينَ نافَقُوا يَقُولُونَ لِإِخْوانِهِمُ الَّذِينَ كَفَرُوا مِنْ أَهْلِ الْكِتابِ . . . \r\nاشاره به وعدهء دروغين عبد اللَّه بن ابى است ، علّت برادر خواندن در « لاخوانهم » همگام و هم هدف بودن آن دو در كفر و توطئه بر عليه السلام است .\r\n وَ لا نُطِيعُ فِيكُمْ أَحَداً أَبَداً  براى تأكيد مطلب است كه از اين وعده دست بردار نيستيم و حرف هيچ كس را در اين باره قبول نخواهيم كرد  وَ اللَّهُ يَشْهَدُ . . .  اشاره به دروغ بودن وعدهء منافقان است .\r\n12 -  لَئِنْ أُخْرِجُوا لا يَخْرُجُونَ مَعَهُمْ . . . \r\nتوضيح و بيان وعدهء دروغ آنهاست و در آخر فرموده : اگر هم در جنگ يهود را يارى كنند در نتيجه فرار خواهند كرد .\r\n13 -  لَأَنْتُمْ أَشَدُّ رَهْبَةً فِي صُدُورِهِمْ مِنَ اللَّهِ  تعليل  لَيُوَلُّنَّ الْأَدْبارَ  است يعنى : علّت فرارشان آنست كه از شما بيشتر از خدا مىترسند علّت اين ترس اشد آنست كه آنها قومى نافهمند . اين آيه در عين بيان ترس آنها ، نشان مىدهد كه اگر عاقل بودند مىدانستند كه حتى غلبه شما از جانب خداست .\r\n14 -  لا يُقاتِلُونَكُمْ جَمِيعاً إِلَّا فِي قُرىً مُحَصَّنَةٍ أَوْ مِنْ وَراءِ جُدُرٍ \r\n\r\n","description":"","footnote":"","page_name":" 100 ","page_number":102},
  {"content":"\r\n\r\nفاعل « يقاتلون » منافقان و يهود هستند ، چنان كه از « جميعا » معلوم مىشود و شايد منظور فقط يهود باشد در اين صورت تقدير آن « لا يقاتلونكم مجتمعين » است . يعنى آنها جز در آباديهاى با حصار و قلعه‌ها و يا از پس ديوار با شما جنگ نتوانند كرد ، به عبارت ديگر با شما روبرو نتوانند شد .\r\n بَأْسُهُمْ بَيْنَهُمْ شَدِيدٌ تَحْسَبُهُمْ جَمِيعاً وَ قُلُوبُهُمْ شَتَّى ذلِكَ بِأَنَّهُمْ قَوْمٌ لا يَعْقِلُونَ  بأس به معنى خوف نيز آيد على هذا اين آيه تعليل  لا يُقاتِلُونَكُمْ  در آيه قبلى است يعنى علّت قدرت نداشتن به جنگ ، آنست كه در ميان آنها خوف شديدى حاكم است و نيز به ظاهر متحد ديده مىشوند اما دلهايشان پراكنده و هر يك هواى ديگرى دارد ، ايندو ، به علّت نافهم بودن آنهاست .\r\n15 -  كَمَثَلِ الَّذِينَ مِنْ قَبْلِهِمْ قَرِيباً ذاقُوا وَبالَ أَمْرِهِمْ وَ لَهُمْ عَذابٌ أَلِيمٌ  .\r\nيعنى حكايت اينان مانند حكايت يهود بنى قينقاع است كه پيمان شكنى كرده و اخراج شدند ، بعضى آنها را مشركان « بدر » دانسته‌اند كه پيش از بنى - نضير به سزاى عمل خويش رسيدند « قريبا » تقديرش « بزمن قريب » است جريان يهود بنى قينقاع در نكته‌ها خواهد آمد .\r\n16 -  كَمَثَلِ الشَّيْطانِ إِذْ قالَ لِلْإِنْسانِ اكْفُرْ فَلَمَّا كَفَرَ قالَ إِنِّي بَرِيءٌ مِنْكَ إِنِّي أَخافُ اللَّهَ رَبَّ الْعالَمِينَ  مثل گذشته راجع به يهود بود ، اما اين مثل راجع به منافقان است يعنى حكايت منافقان كه به يهود وعده كمك دادند ، مانند حكايت شيطان است كه به انسان مىگويد : كافر باش .\r\nمنظور از  قالَ لِلْإِنْسانِ اكْفُرْ  آنست كه شيطان متاع دنيا و اميال آن را در نظر انسان خوب جلوه‌گر كرده و او را كافر مىكند ،  قالَ إِنِّي بَرِيءٌ مِنْكَ \r\n\r\n","description":"","footnote":"","page_name":" 101 ","page_number":103},
  {"content":"\r\n\r\nدر آخرت خواهد بود ، به علّت محقق الوقوع بودن به لفظ مضارع آمده است .\r\nدر سورهء ابراهيم خوانديم :  وَ قالَ الشَّيْطانُ لَمَّا قُضِيَ الْأَمْرُ إِنَّ اللَّهَ وَعَدَكُمْ وَعْدَ الْحَقِّ وَ وَعَدْتُكُمْ فَأَخْلَفْتُكُمْ . . .   إِنِّي كَفَرْتُ بِما أَشْرَكْتُمُونِ مِنْ قَبْلُ . . .  / 22 .\r\n17 -  فَكانَ عاقِبَتَهُما أَنَّهُما فِي النَّارِ خالِدَيْنِ فِيها وَ ذلِكَ جَزاءُ الظَّالِمِينَ  ضمير « هما » راجع به شيطان و انسان است يعنى : عاقبت اضلال شيطان و ضلالت انسان آتش شد . عاقبت وعدهء منافقان و فريفته شدن يهود همان بدبختى گرديد ، سزاى همه ظالمان همين است .\r\n\r\nنكته‌ها\r\nبنى قينقاع : در گذشته گفته شد : سه گروه از يهود در مدينه و اطراف آن سكونت داشتند و همه با رسول خدا پيمان عدم تعرض بسته و عهد شكنى كردند ، يهود بنى قينقاع و بنو نضير به دستور آن حضرت اجلاء شدند و يهود بنى قريظه چنان كه در سوره احزاب گذشت قتل عام گرديده و اموالشان به غنيمت برده شد .\r\nيهود بنو قينقاع در يكى از محله‌هاى مدينه ساكن بوده و شغل زرگرى داشتند ، آنها مانند يهود ديگر ، با رسول خدا صلّى اللَّه عليه و آله پيمان عدم تعرض بستند ولى غدر كرده و پيمان خويش را شكستند ، از جمله اينكه زنى از انصار در كنار دكان زرگرى نشست عده‌اى از يهود خواستند ، زن صورت خويش را باز كند زن امتناع نمود .\r\nزرگر دامن پيراهن زن را بر پشت او سنجاق كرد ، زن بوقت برخاستن عورتش نمايان شد ، يهود از اين ماجرا خنديدند ، زن فرياد كشيد ، مردى از مسلمانان يهودى زرگر را كشت ، يهود نيز آن مسلمان را مقتول كردند ، خانوادهء\r\n\r\n","description":"","footnote":"","page_name":" 102 ","page_number":104},
  {"content":"\r\n\r\nمسلمان از مسلمانان استمداد نمودند ، كار بحرانى شد .\r\nرسول خدا صلّى اللَّه عليه و آله بعد از شنيدن جريان ، فرمود : من از پيمان آنها بيزاري مىكنم ، در نتيجه يهود بنى قينقاع از مدينه اخراج شدند .\r\nنقل است كه عبد اللَّه بن ابى به ايشان گفت استقامت كنيد من در بارهء شما با پيامبر صحبت خواهم كرد و شايد به قلعه شما آيم و با شما باشم ، ولى به وعدهء خويش عمل نكرد .\r\nبنا بر تفسيرى ، خداوند آيهء   قُلْ لِلَّذِينَ كَفَرُوا سَتُغْلَبُونَ وَ تُحْشَرُونَ إِلى جَهَنَّمَ وَ بِئْسَ الْمِهادُ قَدْ كانَ لَكُمْ آيَةٌ فِي فِئَتَيْنِ الْتَقَتا فِئَةٌ تُقاتِلُ فِي سَبِيلِ اللَّهِ وَ أُخْرى كافِرَةٌ . . .  \r\nآل عمران / 12 در حق آنها نازل گرديد كه رسول خدا صلّى اللَّه عليه و آله به آنها گفت : از شكست اهل « بدر » عبرت بگيريد و در فكر توطئه بر عليه اسلام نباشيد .\r\n\r\n","description":"","footnote":"","page_name":" 103 ","page_number":105},
  {"content":"\r\n\r\n\r\n[ سوره الحشر ( 59 ) : آيات 18 تا 24 
  ]\r\nيا أَيُّهَا الَّذِينَ آمَنُوا اتَّقُوا اللَّهَ وَ لْتَنْظُرْ نَفْسٌ ما قَدَّمَتْ لِغَدٍ وَ اتَّقُوا اللَّهَ إِنَّ اللَّهَ خَبِيرٌ بِما تَعْمَلُونَ ( 18 ) وَ لا تَكُونُوا كَالَّذِينَ نَسُوا اللَّهَ فَأَنْساهُمْ أَنْفُسَهُمْ أُولئِكَ هُمُ الْفاسِقُونَ ( 19 ) لا يَسْتَوِي أَصْحابُ النَّارِ وَ أَصْحابُ الْجَنَّةِ أَصْحابُ الْجَنَّةِ هُمُ الْفائِزُونَ ( 20 ) لَوْ أَنْزَلْنا هذَا الْقُرْآنَ عَلى جَبَلٍ لَرَأَيْتَهُ خاشِعاً مُتَصَدِّعاً مِنْ خَشْيَةِ اللَّهِ وَ تِلْكَ الْأَمْثالُ نَضْرِبُها لِلنَّاسِ لَعَلَّهُمْ يَتَفَكَّرُونَ ( 21 ) هُوَ اللَّهُ الَّذِي لا إِلهَ إِلاَّ هُوَ عالِمُ الْغَيْبِ وَ الشَّهادَةِ هُوَ الرَّحْمنُ الرَّحِيمُ ( 22 )\r\nهُوَ اللَّهُ الَّذِي لا إِلهَ إِلاَّ هُوَ الْمَلِكُ الْقُدُّوسُ السَّلامُ الْمُؤْمِنُ الْمُهَيْمِنُ الْعَزِيزُ الْجَبَّارُ الْمُتَكَبِّرُ سُبْحانَ اللَّهِ عَمَّا يُشْرِكُونَ ( 23 ) هُوَ اللَّهُ الْخالِقُ الْبارِئُ الْمُصَوِّرُ لَهُ الْأَسْماءُ الْحُسْنى يُسَبِّحُ لَهُ ما فِي السَّماواتِ وَ الْأَرْضِ وَ هُوَ الْعَزِيزُ الْحَكِيمُ ( 24 )\r\n18 - اى كسانى كه ايمان آورده‌ايد بترسيد از خدا و بنگرد هر كس براى فردا چه فرستاده است ، از خدا بترسيد كه خدا به آنچه مىكنيد مطلع است .\r\n19 - نباشيد مانند كسانى كه خدا را فراموش كرده‌اند ، خدا نيز خودشان را از ياد آنها برده است ، آنها فاسقانند .\r\n20 - مساوى نيست اهل آتش و اهل بهشت ، اهل بهشت فقط آنها هستند نجات يابندگان .\r\n21 - اگر اين قرآن را بر كوهى نازل مىكرديم حتما مىديدى آن را كه متذلل و شكافته\r\n\r\n","description":"","footnote":"","page_name":" 104 ","page_number":106},
  {"content":"\r\n\r\nمىشود از مهابت خدا ، اين مثلها را براى مردم مىزنيم تا فكر كنند .\r\n22 - اوست خدايى كه جز او معبودى نيست داناى نهان و آشكار است ، فقط اوست رحمان رحيم .\r\n23 - اوست خدايى كه جز او معبودى نيست مدبر ، منزه بىآزار ، ايمنى بخش مراقب ، غالب ، مصلح و با عظمت است ، منزه است خدا از آنچه شريك قرار مىدهند .\r\n24 - اوست خداى آفريننده امتياز دهنده و صورت آفرين ، همه نامهاى خوب براى اوست آنچه در آسمانها و زمين هست او را تسبيح مىكند .\r\n\r\nكلمه‌ها\r\nخاشع : خشوع : تذلل و تواضع . اصل آن از نرمى و آسانى است .\r\nمتصدعا : صدع : شكافتن . متصدع : شكافته شده .\r\nقدوس : قدس : پاكى و پاك . اسم و مصدر هر دو آمده است « قدوس » : بسيار پاك ، صيغه مبالغه است .\r\nسلام : از اسماء حسنى است راغب آن را سالم معنى كرده يعنى خدايى كه از آفات و عيوب سالم است ، طبرسى گويد : آنكه بندگان از ظلم او سالمند و نيز گفته‌اند : سالم از هر نقص و عيب و آفت .\r\nصدوق در توحيد سلامت دهنده و سالم از هر نقص گفته است ، الميزان بىآزار معنى كرده است قول الميزان مقبولتر است .\r\nمؤمن : ايمن دهنده ، مثل  وَ آمَنَهُمْ مِنْ خَوْفٍ  قريش / 4 .\r\nمهيمن : مراقب و حافظ . در مجمع البيان گويد : « هيمن الرجل » يعنى مراقب و حافظ و حاضر گرديد در قاموس گويد : « همين على هذا :\r\nصار رقيبا عليه و حافظا » .\r\nجبار : اين وصف در خدا به معنى مصلح و در ديگران به معنى ستمگر است .\r\n\r\n","description":"","footnote":"","page_name":" 105 ","page_number":107},
  {"content":"\r\n\r\nچون جبر اصلاح شىء است به نوعى از قهر ، لذا در انسان به معنى ظالم و تحميل كننده مىباشد .\r\nمتكبر : صاحب كبرياء و عظمت . زمخشرى گويد : « البليغ الكبرياء و العظمة » اين صفت در خدا صادق است زيرا كه عظمت حقيقى از آن اوست و در انسان از او صاف مذموم مىباشد در لغت آمده :\r\n« تكبر الرجل : صار ذا كبرياء » .\r\nخالق : آفريننده . خلق در اصل به معنى اندازه گيري و تقدير است ، چون آفريدن توأم با اندازه است لذا خلق به معنى آفريدن و آفريده آيد .\r\nبارى : آفريننده برء در اصل به معنى خلاص شدن و كنار شدن است به نظر مىآيد : چون خدا موجود را از عدم كنار كرده و به سوى وجود مىآورد لذا بارئ به معنى آفريننده آمد است و يا يك موجود را با آفريدن از ديگرى كنار مىكند .\r\nمصور : صورت دهنده . شكل دهنده .  هُوَ الَّذِي يُصَوِّرُكُمْ فِي الْأَرْحامِ كَيْفَ يَشاءُ  آل عمران / 6 .\r\n\r\nشرحها\r\nآيات فوق به حكم نتيجه است بر مطالب گذشته ، توضيح اينكه : در گذشته حالات يهود بنى نضير و بنى قينقاع و منافقان بررسى شد كه در اثر عهد شكنى و مخالفت با خدا به آن وضع سياه افتادند ، رسوا شدند ، آواره گشتند ، عذاب آخرت در كمين آنهاست .\r\nهمهء اينها در اثر عدم توجه به خدا و فراموش كردن او و روى آوردن به\r\n\r\n","description":"","footnote":"","page_name":" 106 ","page_number":108},
  {"content":"\r\n\r\nشرك و كفر بود ، لذا خداوند در اين آيات مؤمنان را مخاطب قرار داده كه شما مانند آنها نباشيد ، خدا را فراموش نكنيد ، فكر كنيد كه براى فرداى آخرت چه چيز اندوخته‌ايد .\r\nآن وقت با ذكر عده‌اى از اسماء حسنى روشن مىكند كه همه خيرات و فضائل ، متمركز در خداست و او واقعيت همه كمالات مىباشد جز او معبودى نيست ، ملك ، قدوس ، سلام ، مؤمن ، مهيمن و جبار است ، همه چيز از او و در اختيار و تحت ارادهء اوست . و در همين رابطه ميفرمايد :  لَوْ أَنْزَلْنا هذَا الْقُرْآنَ عَلى جَبَلٍ . . . \r\n18 -  يا أَيُّهَا الَّذِينَ آمَنُوا اتَّقُوا اللَّهَ وَ لْتَنْظُرْ نَفْسٌ ما قَدَّمَتْ لِغَدٍ وَ اتَّقُوا اللَّهَ إِنَّ اللَّهَ خَبِيرٌ بِما تَعْمَلُونَ  يعنى بترسيد از خدا ، مبادا كه مانند يهود و منافقان باشيد ، تقوى ، دورى از محرمات خداست از جمله اجتناب از ترك واجبات .\r\n وَ لْتَنْظُرْ . . .  مطلب بسيار عالى و عبرت‌انگيز است تعبير از روز آخرت با « غد » حاكى از نزديك بودن آن مىباشد :   إِنَّهُمْ يَرَوْنَهُ بَعِيداً وَ نَراهُ قَرِيباً   معارج / 6 ،  اتَّقُوا اللَّهَ  امر مجدد به تقوى است  إِنَّ اللَّهَ خَبِيرٌ . . .  تعليل مطلب مىباشد ، از حضرت موسى بن جعفر صلوات اللَّه عليه نقل شده :\r\n« قال ليس منا من لم يحاسب نفسه في كل يوم فان عمل حسنا استزاد اللَّه و ان عمل سيئا استغفر اللَّه منه و تاب اليه »\r\n« 1 » .\r\n19 -  وَ لا تَكُونُوا كَالَّذِينَ نَسُوا اللَّهَ فَأَنْساهُمْ أَنْفُسَهُمْ أُولئِكَ هُمُ الْفاسِقُونَ  .\r\nدر حد تأكيد براى آيه قبل است ، نسيان خدا نسيان آدم است نفس خود\r\n\r\n\r\n","description":"","footnote":"\r\n( 1 ) كافى باب محاسبة عمل باب 2 .\r\n","page_name":" 107 ","page_number":109},
  {"content":"\r\n\r\nرا ، كسى كه خدا را فراموش و رجوع به خدا را از ياد ببرد ، متوجّه شهوات و معاصى و اميال نفسانى مىشود و اين خود فراموش كردن انسان است نفس خويش را .\r\nچنان كه ياد كردن خدا ياد كردن انسان است نفس خويش را و چون همه كارها از خداست در نتيجه ، آنكه خدا را فراموش كند ، خدا او را بر نسيان نفس خود وادار مىنمايد . چنين كسان به طور حتم از زى عبوديت خارجند .\r\n20 -  لا يَسْتَوِي أَصْحابُ النَّارِ وَ أَصْحابُ الْجَنَّةِ أَصْحابُ الْجَنَّةِ هُمُ الْفائِزُونَ  .\r\nمعلوم مىشود كه اهل آتش فراموش كنندگان خدا و اهل بهشت ياد - آورندگان خدا هستند ، اين آيه مىگويد : اين دو طائفه را يكى نشماريد .\r\n21 -  لَوْ أَنْزَلْنا هذَا الْقُرْآنَ عَلى جَبَلٍ لَرَأَيْتَهُ خاشِعاً مُتَصَدِّعاً مِنْ خَشْيَةِ اللَّهِ وَ تِلْكَ الْأَمْثالُ نَضْرِبُها لِلنَّاسِ لَعَلَّهُمْ يَتَفَكَّرُونَ  .\r\nاشاره است به عظمت قرآن و حقائقى كه در آن بازگو شده است ، فرق كوه با انسان آنست كه كوه بزرگتر ، سختتر ، در مقابل زلزله‌ها و طوفانها مقاومتر است ، يعنى اگر بنا بود قرآن را بر كوه نازل كنيم و شعور تكليف به آن بدهيم هر آينه از نزول آن خاشع و شكافته مىشد ، پس انسان احق است كه در مقابل آن خاشع باشد .\r\n وَ تِلْكَ الْأَمْثالُ . . .  حكم كلى است ، مراد آنست كه در اين مثلها و گفته‌ها بيانديشيد .\r\n22 -  هُوَ اللَّهُ الَّذِي لا إِلهَ إِلَّا هُوَ عالِمُ الْغَيْبِ وَ الشَّهادَةِ هُوَ الرَّحْمنُ الرَّحِيمُ  .\r\nاين آيه و دو آيهء بعدي حاوى عده‌اى از اسماء حسناى الهى است ، مىشود اشاره به آن باشد كه ياد كنندگان خدا ، خدا را با اين اسماء ياد مىكنند و در رابطه با  خاشِعاً مُتَصَدِّعاً مِنْ خَشْيَةِ اللَّهِ  معنى آيه چنين مىشود : چطور كوه‌ها\r\n\r\n","description":"","footnote":"","page_name":" 108 ","page_number":110},
  {"content":"\r\n\r\nخاشع و شكافته نشوند حالا آنكه خدا همانست كه جز او خدايى نيست . . .\r\n لا إِلهَ إِلَّا هُوَ  در جاى يك اسم از اسماء حسنى است يعنى وحدانيّت در الوهيّت و معبوديّت .  عالِمُ الْغَيْبِ وَ الشَّهادَةِ  نشان مىدهد كه نهان و آشكار نسبت به ما انسانهاست و گرنه در علم خدا غيبت و نهان يكى است و هر دو حضور و شهود مىباشد .\r\nدر مجمع از حضرت باقر عليه السّلام نقل شده :\r\n« قال : الغيب ما لم يكن و الشهادة ما كان »\r\nتقدم « هو » در  هُوَ الرَّحْمنُ الرَّحِيمُ  براى حصر است يعنى : داراى رحمت همگانى و هميشگى فقط اوست ، چنان كه در سورهء حمد گذشت . سه اسم عالم ، رحمن و رحيم تعليل  لا إِلهَ إِلَّا هُوَ  مىباشند .\r\n23 -  هُوَ اللَّهُ الَّذِي لا إِلهَ إِلَّا هُوَ الْمَلِكُ الْقُدُّوسُ السَّلامُ الْمُؤْمِنُ الْمُهَيْمِنُ الْعَزِيزُ الْجَبَّارُ الْمُتَكَبِّرُ . . .  .\r\nملك يعنى تدبير كننده امور انسان و جهان ، قدوس : پاك و منزه كامل ، يعنى :\r\nاوست خداى مدبّر ، منزه ، بىآزار ، آرامش ده ، نگهدارندهء مراقب ، توانا ، مصلح و صاحب كبرياء و عظمت .\r\n سُبْحانَ اللَّهِ عَمَّا يُشْرِكُونَ  ثنا و استنتاج از صدر آيه است ، يعنى حالا كه چنين است پس منزه است از آنچه شريك قرار مىدهند ، واقعيت و معانى فوق تصور اين اسماء « يدرك و لا يوصف » است اسماء حسناي هشتگانه تعليل  لا إِلهَ إِلَّا هُوَ  مىباشند .\r\n24 -  هُوَ اللَّهُ الْخالِقُ الْبارِئُ الْمُصَوِّرُ لَهُ الْأَسْماءُ الْحُسْنى يُسَبِّحُ لَهُ ما فِي السَّماواتِ وَ الْأَرْضِ وَ هُوَ الْعَزِيزُ الْحَكِيمُ  .\r\nخالق در رابطه با آفرينش به اندازه و بارئ در رابطه با آفرينش به طور جدا از ديگرى ، مصور در رابطه با شكل دادن است على هذا اين سه اسم در بارهء ترتب خلقت و فرع بودن برء بر خلق و تصوير بر برء است ، مىشود گفت : به آخر\r\n\r\n","description":"","footnote":"","page_name":" 109 ","page_number":111},
  {"content":"\r\n\r\nماندن اين سه اسم مبارك براى آنست كه : وقوع خارجى اينها نتيجه اسماء گذشته است  لَهُ الْأَسْماءُ الْحُسْنى  به بقيهء اسماء حسنى است .\r\nدر توحيد صدوق از امير المؤمنين از رسول خدا صلّى اللَّه عليه و آله نقل شده : فرمود براى خداى تعالى نود و نه اسم است صد مگر يكى ، هر كه آنها را بشمارد داخل بهشت شود ، آن گاه اسمها را شمرده است رجوع شود به سورهء اعراف ذيل آيهء 180 .\r\nگويى : خالق و بارئ و مصور كه در رابطه با ايجاد هستند ، وحدت الوهيت را لازم نگرفته‌اند ، لذا كلمه  لا إِلهَ إِلَّا هُوَ  بعد از لفظ جلاله در اين آيه نيامده است به خلاف دو آيه گذشته ، كه اسماء يازده‌گانه در آن دو ، وحدت الوهيت را لازم گرفته‌اند زيرا در رابطه با تدبير كائناتند .\r\nاما  يُسَبِّحُ لَهُ ما فِي السَّماواتِ وَ الْأَرْضِ  كه در اول سوره هم گذشت استنتاج است از اسماء گذشته .  وَ هُوَ الْعَزِيزُ الْحَكِيمُ  مىشود تعليل « يسبح » باشد ، آرى خداى غالب و حكمت كردار و مصلحتكار بايد مورد تسبيح و تنزيه واقع شود .\r\nروز دوشنبه بيست و هشتم محرم الحرام سال هزار و چهار صد و شش مطابق 22 / 7 / 1364 تفسير سورهء مباركهء حشر انجام پذيرفت .\r\nو الحمد للَّه و هو خير ختام\r\n\r\n","description":"","footnote":"","page_name":" 110 ","page_number":112},
  {"content":"\r\n\r\n\r\nسورهء ممتحنه\r\nدر مدينه نازل شده و سيزده آيه است\r\n\r\nنظرى به سوره مباركه\r\n1 - ممتحنه پنجمين سوره است كه بعد از سورهء احزاب در مدينه نازل گرديد و چون احزاب در سال ششم هجرت نازل گشته ، على هذا اين سوره بايد در سال هشتم هجرت نازل شده باشد و از شأن نزول آن كه خواهد آمد معلوم مىشود كه در نزديكيهاى فتح مكه نازل گرديده است .\r\n2 - عدد آيات آن به اتفاق قراء سيزده است .\r\nدر تفسير خازن نقل شده : اين سوره داراى سيصد و چهل هشت كلمه و هزار پانصد و ده حرف است ، اين سخن حاكى از اهتمام كامل مسلمانان به قرآن است كه حتى به حروف و كلمات آن نيز توجه داشته‌اند .\r\n3 - تسميهء آن به « ممتحنه » ظاهرا به علّت آيه دهم است كه دستور داده شده از زنان مهاجر و مدعى ايمان امتحان به عمل آيد  يا أَيُّهَا الَّذِينَ آمَنُوا إِذا جاءَكُمُ الْمُؤْمِناتُ مُهاجِراتٍ فَامْتَحِنُوهُنَّ . . .  .\r\nامين الاسلام طبرسى رحمه اللَّه فرموده : آن را سورهء امتحان و سورهء مودت نيز ناميده‌اند .\r\n4 - سورهء مباركه بى شك مدنى است و ظاهرا كسى خلاف آن را نگفته است ،\r\n\r\n","description":"","footnote":"","page_name":" 111 ","page_number":113},
  {"content":"\r\n\r\nمطالب و مضامين آن گواه اين مدعا مىباشد .\r\n\r\nشأن نزول\r\n5 - يكى از اصحاب رسول خدا صلّى اللَّه عليه و آله به نام حاطب بن ابى بلتعة كه به مدينه هجرت كرده بود ، خانواده‌اش در مكه سكونت داشته ( و موفق به هجرت نشده بودند ) كفار قريش بيم آن داشتند كه رسول خدا بر آنها حمله كند ، لذا از عيال حاطب خواستند كه به حاطب نامه نوشته جريان را جويا شوند كه آيا محمّد صلّى اللَّه عليه و آله قصد حمله به مكّه را دارد يا نه ؟ خانوادهء حاطب به او نامه نوشته و از جريان جويا شدند .\r\nحاطب در جواب نوشت : رسول خدا صلّى اللَّه عليه و آله مىخواهد به مكه حمله نمايد آن گاه نامه را به زنى صفيه نام داد ، او نامه را در ميان موهاى خود مخفى كرد و راه مكه را در پيش گرفت .\r\nجبرئيل آن حضرت را از جريان خبر داد ، آن حضرت ، على عليه السّلام و زبير بن عوام را در پى آن زن فرستاد ، امير المؤمنين عليه السّلام به زن گفت : كو نامه ؟ گفت : در من نامه‌اى نيست ، او را بازرسى كردند ، چيزى پيدا نكردند ، زبير گفت : چيزى نزد او نيست ، حضرت فرمود : به خدا قسم ، رسول خدا بر ما دروغ نگفته و بر - جبرئيل دروغ نبسته و خدا بر رسول خود دروغ نگفته است ، آن گاه به زن فرمود به خدا بايد نامه را بدهى و گرنه ، سرت را پيش رسول خدا خواهم برد .\r\nزن گفت : كنار شويد تا نامه را بيرون آورم ، آن گاه نامه را از ميان موهاى خود خارج كرد ، حضرت نامه را گرفت پيش حضرت پيامبر آورد ، رسول خدا صلّى اللَّه عليه و آله حاطب را احضار كرد و فرمود : اين نامه چيست ؟ ! ! حاطب جواب داد : و اللَّه اى رسول خدا من منافق نشده و دين خويش را\r\n\r\n","description":"","footnote":"","page_name":" 112 ","page_number":114},
  {"content":"\r\n\r\nعوض نكرده‌ام و من شهادت مىدهم كه « لا إله الا اللَّه و انك رسول اللَّه حقا » ليكن خانواده‌ام به من نوشت كه قريش در مكه به آنها خوبى كرده‌اند ، خواستم در مقابل عوض بكنم .\r\nخدا آيات   يا أَيُّهَا الَّذِينَ آمَنُوا . . .    بِما تَعْمَلُونَ بَصِيرٌ  را فرستاد ( تفسير برهان از تفسير قمى ) .\r\nمرحوم طبرسى آن را تا حدى مفصل نقل كرده و فرمايد : رسول خدا صلّى اللَّه عليه و آله حرف حاطب را قبول كرد و او را معذور نمود ، عمر بن الخطاب برخاست و گفت يا رسول اللَّه بگذار كردن اين منافق را بزنم ، حضرت فرمود : اي عمر چه مىدانى شايد خدا به اهل « بدر » نگاه كرده و فرموده : هر كارى مىخواهيد بكنيد شما را آمرزيده‌ام ، آن گاه طبرسى به نظير اين قضيّه از صحيح بخارى اشاره مىكند .\r\nاز اين سخن معلوم مىشود كه عبارت « اطلع اللَّه على اهل بدر فقال لهم اعملوا ما شئتم فقد غفرت لكم » از منابع اهل سنت است الميزان در رد اين گفته كه حاوى برداشته شدن تكليف از اهل بدر است بحث مفصلى دارد .\r\n\r\nمطالب سوره و غرض آن\r\n6 - در اين سوره ، مسلمانان نهى شده‌اند از اينكه كفّار را دوست بدارند هر چند كه از ارحام آنها باشند زيرا كه دوستى آنها با ايمان قابل جمع نيست .\r\nبايد ابراهيم و پيروان او را سرمشق قرار بدهند كه به قوم خويش گفتند :\r\nتا به خدا ايمان نياورده‌ايد ما از شما بيزاريم ، ولى مؤمنان مىتوانند از خدا براى ارحام كافر خويش هدايت بخواهند .\r\n\r\n","description":"","footnote":"","page_name":" 113 ","page_number":115},
  {"content":"\r\n\r\nآن وقت به طور حكم كلى بيان فرموده كه اين دستور نسبت به كافران حربى است ، كفار غير حربى و صلح‌جو از آن مستثنى هستند .\r\nسپس حكمى در بارهء امتحان زنانى كه به مدينه مىآمده و مىگفتند : ايمان آورده و از مكه فرار كرده‌ايم و نيز در كيفيت بيعت آنها با رسول خدا صلّى اللَّه عليه و آله ، بيان شده و در آخر ، مطلب اول سوره در رابطه با انقطاع از كفّار تكرار شده است ، مطالب سوره انسجام و ارتباط بس عالى دارد .\r\n\r\n","description":"","footnote":"","page_name":" 114 ","page_number":116},
  {"content":"\r\n\r\nسورة الممتحنة مدنيّة و هى ثلاث عشر اية نزلت بعد سورة الاحزاب بِسْمِ اللَّهِ الرَّحْمنِ الرَّحِيمِ\r\n\r\n[ سوره الممتحنة ( 60 ) : آيات 1 تا 3 
  ]\r\nبِسْمِ اللَّهِ الرَّحْمنِ الرَّحِيمِ\r\nيا أَيُّهَا الَّذِينَ آمَنُوا لا تَتَّخِذُوا عَدُوِّي وَ عَدُوَّكُمْ أَوْلِياءَ تُلْقُونَ إِلَيْهِمْ بِالْمَوَدَّةِ وَ قَدْ كَفَرُوا بِما جاءَكُمْ مِنَ الْحَقِّ يُخْرِجُونَ الرَّسُولَ وَ إِيَّاكُمْ أَنْ تُؤْمِنُوا بِاللَّهِ رَبِّكُمْ إِنْ كُنْتُمْ خَرَجْتُمْ جِهاداً فِي سَبِيلِي وَ ابْتِغاءَ مَرْضاتِي تُسِرُّونَ إِلَيْهِمْ بِالْمَوَدَّةِ وَ أَنَا أَعْلَمُ بِما أَخْفَيْتُمْ وَ ما أَعْلَنْتُمْ وَ مَنْ يَفْعَلْهُ مِنْكُمْ فَقَدْ ضَلَّ سَواءَ السَّبِيلِ ( 1 ) إِنْ يَثْقَفُوكُمْ يَكُونُوا لَكُمْ أَعْداءً وَ يَبْسُطُوا إِلَيْكُمْ أَيْدِيَهُمْ وَ أَلْسِنَتَهُمْ بِالسُّوءِ وَ وَدُّوا لَوْ تَكْفُرُونَ ( 2 ) لَنْ تَنْفَعَكُمْ أَرْحامُكُمْ وَ لا أَوْلادُكُمْ يَوْمَ الْقِيامَةِ يَفْصِلُ بَيْنَكُمْ وَ اللَّهُ بِما تَعْمَلُونَ بَصِيرٌ ( 3 )\r\nبه نام خداى رحمان رحيم\r\n1 - اى كسانى كه ايمان آورده‌ايد ، دشمنان من و دشمنان خودتان را دوستان مگيريد ، مودت خويش را به سوى آنها مىافكنديد ، انكار مىكنند حقى را كه به شما آمده ، پيامبر و شما را مجبور به خروج مىكنند به علت ايمان به خدا كه پروردگار شماست . اگر از مكه براى جهاد در راه من و براى طلب رضاى من هجرت\r\n\r\n","description":"","footnote":"","page_name":" 115 ","page_number":117},
  {"content":"\r\n\r\nكرده‌ايد ؟ پنهانى به آنها اظهار محبت مىكنيد ، من داناترم . . .\r\n2 - اگر شما را به چنگ آورند بر شما دشمن مىشوند و دست و زبان خويش را به بدى به سوى شما باز مىكنند . . .\r\n3 - ارحام و اولادتان روز قيامت هرگز به شما نفع ندهند ، خدا ميان آنها و شما جدايى مىاندازد . . .\r\n\r\nكلمه‌ها\r\nسواء : در اصل مصدر است به معنى برابرى ، به معنى مساوى و وسط نيز آيد ( وصف و ظرف ) ( راغب ) .\r\nيثقفوكم : ثقف : پيدا كردن ، مصادف شدن .\r\n\r\nشرحها\r\nدر اين آيات مىخوانيم كه دشمنان خدا و خود را دوست مداريد در باطن با آنها بناى مودت نگذاريد ، خدا از كار شما آگاه است آنها اگر بر شما مسلّط شوند به شما رحم نخواهند كرد .\r\nشما اگر به خاطر اقوامتان آنها را دوست بداريد به گناه مىافتيد ، آنها شما را روز قيامت از عذاب كفايت نخواهند كرد .\r\nناگفته نماند : اين آيات آن روز با مسلمانان جهت دهنده و درس بود ، امروز نيز چنين است ، در آينده نيز چنين خواهد بود .\r\n1 -   يا أَيُّهَا الَّذِينَ آمَنُوا لا تَتَّخِذُوا عَدُوِّي وَ عَدُوَّكُمْ أَوْلِياءَ   .\r\nشأن نزول آيه گر چه يك فرد است ولى حكم آن به طور كلى و براى همه است ، مراد از « عدوي » مطلق دشمن و شامل كثير است چنان كه از « اولياء » معلوم مىشود ، كفار دشمن خدا بودند زيرا كه به خدا شريك قرار داده و پيامبرش\r\n\r\n","description":"","footnote":"","page_name":" 116 ","page_number":118},
  {"content":"\r\n\r\nرا تكذيب مىكردند .\r\nو نيز دشمن مؤمنين بودند كه چرا به خدا و پيامبرش ايمان آورده‌اند  وَ ما نَقَمُوا مِنْهُمْ إِلَّا أَنْ يُؤْمِنُوا بِاللَّهِ الْعَزِيزِ الْحَمِيدِ  بروج / 9 ، ذكر « عدوكم » براى تأكيد است و گرنه « عدوى » از آن كفايت مىكند .\r\n  تُلْقُونَ إِلَيْهِمْ بِالْمَوَدَّةِ   .\r\nوصف يا حال است از فاعل   لا تَتَّخِذُوا   ، در عين حال بيان اتخاذ اولياء است .\r\n  وَ قَدْ كَفَرُوا بِما جاءَكُمْ مِنَ الْحَقِّ يُخْرِجُونَ الرَّسُولَ وَ إِيَّاكُمْ أَنْ تُؤْمِنُوا بِاللَّهِ رَبِّكُمْ   .\r\nتعليل   لا تَتَّخِذُوا   است يعنى آنها مكتب شما را انكار مىكنند ، شما و پيامبرتان را از مكّه اخراج كردند .   أَنْ تُؤْمِنُوا   به تقدير لام است ، يعنى « لايمانكم بربكم » مراد از « يخرجون » ظاهرا اجبار آنها به خروج است و آن جملهء حاليه مىباشد .\r\n  إِنْ كُنْتُمْ خَرَجْتُمْ جِهاداً فِي سَبِيلِي وَ ابْتِغاءَ مَرْضاتِي   .\r\nمتعلّق است به   لا تَتَّخِذُوا   يعنى اگر هجرت شما براى جهاد در راه خدا و كسب رضاى اوست ، دشمنانش را دوست نداريد .\r\n  تُسِرُّونَ إِلَيْهِمْ بِالْمَوَدَّةِ وَ أَنَا أَعْلَمُ بِما أَخْفَيْتُمْ وَ ما أَعْلَنْتُمْ   .\r\nجمله مستأنفه است گويى مؤمنان مىپرسند چكار كرده‌ايم ؟ جواب مىدهد كه به طور سرى مودت خويش را به آنها اظهار مىكنيد ، ظاهرا « بالمودة » مفعول « تسرون » است .\r\nبعضى باء آن را تعليل گرفته و گويند : آنها را از احوال پيامبر بطور سرى مطلع مىكنيد به علت محبتى كه به آنها داريد ، با آنكه من پروردگار ، به آنچه مخفى يا اظهار مىكنيد واقفم . خلاصهء « اخفيتم و اعلنتم » آنست كه ظاهر و باطن\r\n\r\n","description":"","footnote":"","page_name":" 117 ","page_number":119},
  {"content":"\r\n\r\nدر نزد خدا يكى است .\r\n  وَ مَنْ يَفْعَلْهُ مِنْكُمْ فَقَدْ ضَلَّ سَواءَ السَّبِيلِ   .\r\nضمير « يفعله » راجع است به اسرار كه از « تسرون » فهميده مىشود ،   سَواءَ السَّبِيلِ   اضافه صفت بر موصوف و تقدير آن « السّبيل المستوى » است ، « سواء » منصوب است به تقدير « عن » يعنى : « ضل عن سواء السبيل » .\r\n2 -  إِنْ يَثْقَفُوكُمْ يَكُونُوا لَكُمْ أَعْداءً وَ يَبْسُطُوا إِلَيْكُمْ أَيْدِيَهُمْ وَ أَلْسِنَتَهُمْ بِالسُّوءِ  .\r\nيعنى اظهار مودت از جانب شما فائده‌اى ندارد ، اگر شما را به دست آورند دشمن خدا خواهند بود ، دست باز كردن ، به معنى كشتن و اسير كردن ، زبان باز كردن به معنى فحش و ناسزا گفتن است .\r\n وَ وَدُّوا لَوْ تَكْفُرُونَ  .\r\nمنظور از « ودوا » مستقبل است به علّت حتيم بودن به صيغهء ماضى آمده ، « لو » به معنى « تمنّى » مىباشد مشركان مكه براى بر گرداندن مسلمانان به كفر بيشترين تلاش را مىكردند .\r\n3 -  لَنْ تَنْفَعَكُمْ أَرْحامُكُمْ وَ لا أَوْلادُكُمْ يَوْمَ الْقِيامَةِ  .\r\nيعنى : ارحام و اولادى كه به خاطر آنها به اسلام خيانت كرده و به مشركان مودت مىورزيد ، در قيامت به شما فائده‌اى ندارند و از آتش رهايتان نخواهند كرد .  يَفْصِلُ بَيْنَكُمْ  خدا ميان شما و آنها جدايى مىافكند ، نظير :  فَإِذا نُفِخَ فِي الصُّورِ فَلا أَنْسابَ بَيْنَهُمْ يَوْمَئِذٍ . . .  مؤمنون / 101 .\r\nقرآن حاكى است : چون واقعيات و سرائر در آخرت آشكار شود ، اسباب و وسائل دنيوى قطع مىگردند :  وَ رَأَوُا الْعَذابَ وَ تَقَطَّعَتْ بِهِمُ الْأَسْبابُ  بقره / 166  وَ اخْشَوْا يَوْماً لا يَجْزِي والِدٌ عَنْ وَلَدِهِ وَ لا مَوْلُودٌ هُوَ جازٍ عَنْ والِدِهِ شَيْئاً  لقمان / 33 .\r\n\r\n","description":"","footnote":"","page_name":" 118 ","page_number":120},
  {"content":"\r\n\r\n\r\n[ سوره الممتحنة ( 60 ) : آيات 4 تا 9 
  ]\r\nقَدْ كانَتْ لَكُمْ أُسْوَةٌ حَسَنَةٌ فِي إِبْراهِيمَ وَ الَّذِينَ مَعَهُ إِذْ قالُوا لِقَوْمِهِمْ إِنَّا بُرَآؤُا مِنْكُمْ وَ مِمَّا تَعْبُدُونَ مِنْ دُونِ اللَّهِ كَفَرْنا بِكُمْ وَ بَدا بَيْنَنا وَ بَيْنَكُمُ الْعَداوَةُ وَ الْبَغْضاءُ أَبَداً حَتَّى تُؤْمِنُوا بِاللَّهِ وَحْدَهُ إِلاَّ قَوْلَ إِبْراهِيمَ لِأَبِيهِ لَأَسْتَغْفِرَنَّ لَكَ وَ ما أَمْلِكُ لَكَ مِنَ اللَّهِ مِنْ شَيْءٍ رَبَّنا عَلَيْكَ تَوَكَّلْنا وَ إِلَيْكَ أَنَبْنا وَ إِلَيْكَ الْمَصِيرُ ( 4 ) رَبَّنا لا تَجْعَلْنا فِتْنَةً لِلَّذِينَ كَفَرُوا وَ اغْفِرْ لَنا رَبَّنا إِنَّكَ أَنْتَ الْعَزِيزُ الْحَكِيمُ ( 5 ) لَقَدْ كانَ لَكُمْ فِيهِمْ أُسْوَةٌ حَسَنَةٌ لِمَنْ كانَ يَرْجُوا اللَّهَ وَ الْيَوْمَ الْآخِرَ وَ مَنْ يَتَوَلَّ فَإِنَّ اللَّهَ هُوَ الْغَنِيُّ الْحَمِيدُ ( 6 ) عَسَى اللَّهُ أَنْ يَجْعَلَ بَيْنَكُمْ وَ بَيْنَ الَّذِينَ عادَيْتُمْ مِنْهُمْ مَوَدَّةً وَ اللَّهُ قَدِيرٌ وَ اللَّهُ غَفُورٌ رَحِيمٌ ( 7 ) لا يَنْهاكُمُ اللَّهُ عَنِ الَّذِينَ لَمْ يُقاتِلُوكُمْ فِي الدِّينِ وَ لَمْ يُخْرِجُوكُمْ مِنْ دِيارِكُمْ أَنْ تَبَرُّوهُمْ وَ تُقْسِطُوا إِلَيْهِمْ إِنَّ اللَّهَ يُحِبُّ الْمُقْسِطِينَ ( 8 )\r\nإِنَّما يَنْهاكُمُ اللَّهُ عَنِ الَّذِينَ قاتَلُوكُمْ فِي الدِّينِ وَ أَخْرَجُوكُمْ مِنْ دِيارِكُمْ وَ ظاهَرُوا عَلى إِخْراجِكُمْ أَنْ تَوَلَّوْهُمْ وَ مَنْ يَتَوَلَّهُمْ فَأُولئِكَ هُمُ الظَّالِمُونَ ( 9 )\r\n\r\n","description":"","footnote":"","page_name":" 119 ","page_number":121},
  {"content":"\r\n\r\n4 - براى شما سرمشق خوبى هست در ابراهيم و آنان كه با او بودند ، وقتى كه به قوم خويش گفتند : ما از شما و از آنچه جز خدا مىپرستيد بيزاريم ، به دين شما كافر شديم ، ميان ما و شما دشمنى و كينهء دائمى به وجود آمد تا وقتى كه به خداى واحد ايمان بياوريد ، ( علاقه‌اى ميان آنها نماند ) مگر سخن ابراهيم كه به پدرش گفت :\r\nبراى تو مغفرت خواهم خواست ، چيزى از خدا بر تو مالك نيستم ، پروردگارا بر تو توكل كرديم و به تو باز گشتيم بازگشت به سوى توست .\r\n5 - پروردگارا ما را براى كفار مايه امتحان قرار مده ، ما را بيامرز فقط تو هستى توانا و حكمت كردار .\r\n6 - براى شما در آنها سرمشق خوبى هست براى آن كس كه خدا و روز قيامت را اميد دارد هر كه برگردد ، خدا بىنياز و ستوده است .\r\n7 - اميد است خدا ميان شما و آنان كه دشمن داشته‌ايد محبت قرار بدهد ، خدا تواناست ، خدا آمرزنده و مهربان است .\r\n8 - خدا شما را نهى نمىكند از كسانى كه با شما در باره دين نجنگيده و شما را از ديارتان خارج نكرده‌اند ، اينكه به آنها نيكى كنيد ، و با آنها عدالت نمائيد كه خدا عادلان را دوست دارد .\r\n9 - فقط شما را نهى مىكند از كسانى كه با شما در بارهء دين جنگيده و از ديارتان بيرون كرده و بر اخراج شما به يكديگر كمك نموده‌اند ، اينكه آنها را دوست بداريد هر كه آنها را دوست بدارد ظالم است .\r\n\r\nكلمه‌ها\r\nاسوة : سرمشق . مقتدا ، در اقرب الموارد گويد : آن به خوب و بد هر - دو شامل است لذا در قرآن با كلمهء حسنه توصيف شده است .\r\n« الاسوة : القدوة » .\r\nبغضاء : دشمنى شديد . راغب گويد : آن تنفر نفس از شىء است .\r\n\r\n","description":"","footnote":"","page_name":" 120 ","page_number":122},
  {"content":"\r\n\r\nتبروهم : بر ( بكسر اوّل ) احسان و نيكى « ان تبروهم » اينكه احسان كنيد به آنها .\r\nمقسطين : عدالت كنندگان . چنان كه قاسطين به معنى ظالمين است .\r\nظاهروا : مظاهره : كمك كردن به يكديگر ( هم پشتى كردن ) .\r\n\r\nشرحها\r\nدر تعقيب مطالب گذشته در اين آيه فرموده : شما مسلمانان بايد از ابراهيم عليه السلام و ياران او درس بگيريد كه به اقوام خويش گفتند : مادامى كه به خداى واحد ايمان نياوريد ما از شما بيزار و كناريم .\r\nآن گاه فرموده : اين دستور فقط در باره كسانى است كه محارب مىباشند و با شما در جنگ هستند و شما را از ديارتان بيرون كرده‌اند ، اما آنها كه با شما كارى نداشته و به فكر مسالمت هستند مانعى نيست كه با آنها نيكى كنيد .\r\n4 -  قَدْ كانَتْ لَكُمْ أُسْوَةٌ حَسَنَةٌ فِي إِبْراهِيمَ وَ الَّذِينَ مَعَهُ إِذْ قالُوا لِقَوْمِهِمْ إِنَّا بُرَآؤُا مِنْكُمْ وَ مِمَّا تَعْبُدُونَ مِنْ دُونِ اللَّهِ  .\r\nاز « قومه » معلوم مىشود كه ابراهيم غير از لوط ، در بابل ايمان آورنده داشته است و به مشركان گفته‌اند كه ما از شما و از اصنامتان بيزار هستيم .\r\n كَفَرْنا بِكُمْ وَ بَدا بَيْنَنا وَ بَيْنَكُمُ الْعَداوَةُ وَ الْبَغْضاءُ أَبَداً حَتَّى تُؤْمِنُوا بِاللَّهِ وَحْدَهُ  .\r\nتفسير « براء » است يعنى بيزاريمان يكى انكار دين شما ، ديگرى عداوت نسبت به شما ، سومى ادامهء بيزارى است مگر آنكه به خدا و وحدانيت او ايمان آوريد ، « وحده » حال است از « اللَّه » .\r\nبه نظر مىآيد : منظور از عداوت دشمنى ظاهرى و از بغضاء تنفر باطنى است .\r\n\r\n","description":"","footnote":"","page_name":" 121 ","page_number":123},
  {"content":"\r\n\r\n إِلَّا قَوْلَ إِبْراهِيمَ لِأَبِيهِ لَأَسْتَغْفِرَنَّ لَكَ وَ ما أَمْلِكُ لَكَ مِنَ اللَّهِ مِنْ شَيْءٍ  .\r\nاستثناست از مضمون جملهء فوق ، يعنى : ميان ما و شما هيچ رابطه‌اي نماند مگر سخن ابراهيم به پدرش كه گفت : براى تو استغفار خواهم كرد .\r\nناگفته نماند : مستثنى و مستثنى منه هر دو بيان « اسوه » است ، منظور از استغفار طلب هدايت و آمرزش است ، انسان نسبت به اقوام كفار خويش ، بايد از هر جهت قطع رابطه كند ، مگر خواستن هدايت براى او ، ابراهيم عليه السّلام هم جز اين نكرد كه براى « آزر » فقط از خدا هدايت و مغفرت طلبيد .\r\nخلاصه آيه آنست كه : ابراهيم براى شما سرمشق است هم در بيزارى از كافر و هم در هدايت خواستن براى او ، اين مطلب را در سورهء توبه ذيل آيه 114  وَ ما كانَ اسْتِغْفارُ إِبْراهِيمَ لِأَبِيهِ . . .  مخصوصا در قاموس قرآن ذيل لغت « آزر » مشروحا گفته‌ايم ، عجب آنكه مفسران استثناء را از « اسوه » گرفته و گفته‌اند :\r\nابراهيم براى شما اسوه است مگر در استغفار براى پدرش زيرا كه آن از روى وعده بود ، مگر وعده به مشرك مىتواند مجوز استغفار براى او باشد .\r\nالميزان مستثنى منه را مانند ما گفته ولى باز جريان وعده را پيش كشيده است ولى مىدانيم كه وعده سبب مغفرة خواستن براى مشرك نمىشود ، مشروع سخن در سورهء توبه ديده شود .\r\n وَ ما أَمْلِكُ لَكَ . . .  يعنى جز استغفار كارى در بارهء تو نتوانم كرد ، خدا بيشتر از اين به من اجازه نداده است .\r\n رَبَّنا عَلَيْكَ تَوَكَّلْنا وَ إِلَيْكَ أَنَبْنا وَ إِلَيْكَ الْمَصِيرُ  ادامهء سخن ابراهيم و قوم اوست ، پس از برائت از مشركان رو به درگاه خدا كرده كه خدايا كارهاى خويش را به تو واگذار كرديم .\r\n\r\n","description":"","footnote":"","page_name":" 122 ","page_number":124},
  {"content":"\r\n\r\n عَلَيْكَ تَوَكَّلْنا  راجع به واگذارى كارهاست  إِلَيْكَ أَنَبْنا  راجع به برگشتن در قلوب ،  إِلَيْكَ الْمَصِيرُ  در رابطه با آنست كه همه چيز به خدا بر مىگردد ما نيز همين طور .\r\nاز  عَلَيْكَ تَوَكَّلْنا  معلوم مىشود كه از قوم خويش در رابطه با تبرى واهمه داشته‌اند چنان كه از آيهء ذيل معلوم مىشود .\r\n5 -  رَبَّنا لا تَجْعَلْنا فِتْنَةً لِلَّذِينَ كَفَرُوا وَ اغْفِرْ لَنا رَبَّنا إِنَّكَ أَنْتَ الْعَزِيزُ الْحَكِيمُ  .\r\nمنظور آنست كه كفار را بر ما مسلّط مكن كه آنها ما را عذاب كنند و امتحان شوند يعنى معلوم باشد كه انسان ظالمند .\r\nوصف عزيز و حكيم در بيان آنست كه : خدايا تو بر اين كار توانا هستى و كارهايت از روى مصلحت بندگان است .\r\n6 -  لَقَدْ كانَ لَكُمْ فِيهِمْ أُسْوَةٌ حَسَنَةٌ لِمَنْ كانَ يَرْجُوا اللَّهَ وَ الْيَوْمَ الْآخِرَ وَ مَنْ يَتَوَلَّ فَإِنَّ اللَّهَ هُوَ الْغَنِيُّ الْحَمِيدُ  .\r\nتكرار اسوه ظاهرا براى بيان فائده آنست چنان كه از  لِمَنْ كانَ يَرْجُوا اللَّهَ . . .  معلوم مىشود يعنى اين اقتداء براى كسانى است كه تقرب به خدا و موهبتهاى آخرت را اميد مىدارند ،  لِمَنْ كانَ . . .  بدل بعض است از ( لكم ) ، نظير  وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلًا  .\r\n وَ مَنْ يَتَوَلَّ . . .  يعنى هر كه از اين اسوه اعراض كند ضرر به خودش بر مىگردد زيرا كه خدا به كسى نياز ندارد و در امر و نهىاش ستوده است كه امر به صلاح مىكند .\r\n7 -  عَسَى اللَّهُ أَنْ يَجْعَلَ بَيْنَكُمْ وَ بَيْنَ الَّذِينَ عادَيْتُمْ مِنْهُمْ مَوَدَّةً وَ اللَّهُ قَدِيرٌ وَ اللَّهُ غَفُورٌ رَحِيمٌ  .\r\nضمير « منهم » راجع به كفار مكه است .\r\n\r\n","description":"","footnote":"","page_name":" 123 ","page_number":125},
  {"content":"\r\n\r\nناگفته نماند : گرچه به حكم ايمان بايد از ارحام و اقرباى كافر گذشت ولى در عين حال ، آن بر آدمى طبعا سخت است لذا خدا مىفرمايد : شما از آنها بيزارى بكنيد ، احتمال دارد خدا آنها را هدايت كند ، در نتيجه دشمنى به دوستى مبدل شود ، زيرا كه خدا تواناست و خدا غفور و رحيم است ، در صورت ايمان آنها را مىبخشد و مانند شما مىشوند ، چنان كه بعد از فتح مكه چنان شد .\r\n8 -  لا يَنْهاكُمُ اللَّهُ عَنِ الَّذِينَ لَمْ يُقاتِلُوكُمْ فِي الدِّينِ وَ لَمْ يُخْرِجُوكُمْ مِنْ دِيارِكُمْ أَنْ تَبَرُّوهُمْ وَ تُقْسِطُوا إِلَيْهِمْ إِنَّ اللَّهَ يُحِبُّ الْمُقْسِطِينَ  اين آيه و آيه بعدى مبين يك حكم كلى در باره معامله مسلمانان با كفار است و آن اينكه اگر كفار ضررى به مسلمانان نرسانده و به فكر ضرر و توطئه بر عليه آنان نيستند ، مسلمانان مىتوانند با آنها خوب باشند و نيكى كنند ولى آنان كه ضرر رسانده و در فكر ضرر رساندن هستند ، نمىشود آنها را دوست داشت و رابطه برقرار كرد و نيكى نمود .\r\nطبرسى فرموده : اين آيه در بارهء قبيله خزاعه و بنى مدلج نازل گرديد ، با رسول خدا صلّى اللَّه عليه و آله پيمان بستند كه با او جنگ نكنند و كسى را بر عليه او يارى ننمايند ، در الميزان از در منثور نقل شده : اسماء دختر ابو بكر گويد : مادرم مشرك بود به مدينه آمد ، از رسول خدا صلّى اللَّه عليه و آله اجازه خواستم به او احسان كنم آيه  لا يَنْهاكُمُ . . .  نازل گرديد ، حضرت فرمود : آري احسان كن ، در فقه اسلامى وارد است كه مىشود به فقراء اهل كتاب وصيت كرد . شأن نزول هر چه باشد ، حكم همانست كه گفته شد آيه نسخ نشده است چنان كه بعضى پنداشته‌اند .\r\nمنظور از  لَمْ يُقاتِلُوكُمْ فِي الدِّينِ  آنست كه با انسان بجنگد كه چرا به خدا ايمان آورده‌اى ، ولى اخراج از ديار ، شايد به علّت كشور گشايى و خاك گرفتن باشد ، به هر حال هر دو به تنهايى موضوعيت دارد .\r\n9 -  إِنَّما يَنْهاكُمُ اللَّهُ عَنِ الَّذِينَ قاتَلُوكُمْ فِي الدِّينِ وَ أَخْرَجُوكُمْ مِنْ \r\n\r\n","description":"","footnote":"","page_name":" 124 ","page_number":126},
  {"content":"\r\n\r\n دِيارِكُمْ وَ ظاهَرُوا عَلى إِخْراجِكُمْ أَنْ تَوَلَّوْهُمْ . . . \r\nاهل مكه در بارهء مسلمانان هر سه عامل را به وجود آورده بودند ، هم با آنها مىجنگيدند كه چرا ايمان آورده‌ايد تا آخر . . .\r\nبه نظر مىآيد عطف اخراج بر قتال در دين به علّت شأن نزول است و گرنه اگر كفار با دين مسلمانان كارى نداشته ولى آنها را از ديارشان بيرون كنند باز حق دوست داشتن ندارند .\r\n أَنْ تَوَلَّوْهُمْ  يعنى « ينهاكم اللَّه عن ان تولوهم . . . » در آخر فرموده :\r\n وَ مَنْ يَتَوَلَّهُمْ فَأُولئِكَ هُمُ الظَّالِمُونَ  ضمير « هم » حاكى از انحصار است يعنى آنها جز ظالم نيستند .\r\nدر كافى از امام صادق عليه السّلام نقل شده :\r\n« قال من اوثق عرى الايمان ان تحب في اللَّه و تبغض في اللَّه و تعطى في اللَّه و تمنع في اللَّه عز و جل » « 1 »\r\nعرى جمع عروه به معنى دست آويز است .\r\n\r\n\r\n","description":"","footnote":"\r\n( 1 ) كافى كتاب الايمان و الكفر باب الحب فى اللَّه و البغض فى اللَّه .\r\n","page_name":" 125 ","page_number":127},
  {"content":"\r\n\r\n\r\n[ سوره الممتحنة ( 60 ) : آيات 10 تا 13 
  ]\r\nيا أَيُّهَا الَّذِينَ آمَنُوا إِذا جاءَكُمُ الْمُؤْمِناتُ مُهاجِراتٍ فَامْتَحِنُوهُنَّ اللَّهُ أَعْلَمُ بِإِيمانِهِنَّ فَإِنْ عَلِمْتُمُوهُنَّ مُؤْمِناتٍ فَلا تَرْجِعُوهُنَّ إِلَى الْكُفَّارِ لا هُنَّ حِلٌّ لَهُمْ وَ لا هُمْ يَحِلُّونَ لَهُنَّ وَ آتُوهُمْ ما أَنْفَقُوا وَ لا جُناحَ عَلَيْكُمْ أَنْ تَنْكِحُوهُنَّ إِذا آتَيْتُمُوهُنَّ أُجُورَهُنَّ وَ لا تُمْسِكُوا بِعِصَمِ الْكَوافِرِ وَ سْئَلُوا ما أَنْفَقْتُمْ وَ لْيَسْئَلُوا ما أَنْفَقُوا ذلِكُمْ حُكْمُ اللَّهِ يَحْكُمُ بَيْنَكُمْ وَ اللَّهُ عَلِيمٌ حَكِيمٌ ( 10 ) وَ إِنْ فاتَكُمْ شَيْءٌ مِنْ أَزْواجِكُمْ إِلَى الْكُفَّارِ فَعاقَبْتُمْ فَآتُوا الَّذِينَ ذَهَبَتْ أَزْواجُهُمْ مِثْلَ ما أَنْفَقُوا وَ اتَّقُوا اللَّهَ الَّذِي أَنْتُمْ بِهِ مُؤْمِنُونَ ( 11 ) يا أَيُّهَا النَّبِيُّ إِذا جاءَكَ الْمُؤْمِناتُ يُبايِعْنَكَ عَلى أَنْ لا يُشْرِكْنَ بِاللَّهِ شَيْئاً وَ لا يَسْرِقْنَ وَ لا يَزْنِينَ وَ لا يَقْتُلْنَ أَوْلادَهُنَّ وَ لا يَأْتِينَ بِبُهْتانٍ يَفْتَرِينَهُ بَيْنَ أَيْدِيهِنَّ وَ أَرْجُلِهِنَّ وَ لا يَعْصِينَكَ فِي مَعْرُوفٍ فَبايِعْهُنَّ وَ اسْتَغْفِرْ لَهُنَّ اللَّهَ إِنَّ اللَّهَ غَفُورٌ رَحِيمٌ ( 12 ) يا أَيُّهَا الَّذِينَ آمَنُوا لا تَتَوَلَّوْا قَوْماً غَضِبَ اللَّهُ عَلَيْهِمْ قَدْ يَئِسُوا مِنَ الْآخِرَةِ كَما يَئِسَ الْكُفَّارُ مِنْ أَصْحابِ الْقُبُورِ ( 13 )\r\n10 - اى اهل ايمان چون زنان مؤمن به عنوان مهاجر پيش شما آيند امتحانشان كنيد خدا به ايمانشان داناتر است ، اگر آنها را مؤمن يافتيد به سوى كفار بر نگردانيد آنها به كفار و كفار به آنها حلال نيستند ، مهريه‌اى كه كفار داده‌اند بدهيد مانعى\r\n\r\n","description":"","footnote":"","page_name":" 126 ","page_number":128},
  {"content":"\r\n\r\nنيست كه آنها را نكاح كنيد ، وقتى كه مهريه‌شان را بدهيد ، زنان كافر را در قيد زوجيت نگاه نداريد ، آنچه داده‌ايد بخواهيد ، آنچه داده‌اند بخواهند اين حكم خداست . . .\r\n11 - اگر كسى از زنان شما به طرف كفار رفت و غنيمت به دست آورديد به آنان كه زنانشان رفته‌اند به قدر آنچه داده‌اند بدهيد از خدايى كه به او ايمان داريد بترسيد .\r\n12 - اى پيامبر چون زنان مؤمن پيش تو آيند كه بيعت كنند ، بر اينكه به خدا چيزى شريك نكنند ، دزدى ننمايند ، اولادشان را نكشند ، زنازاده را به شوهران خويش نسبت ندهند و در هيچ كار خوبى تو را مخالفت نكنند ، با آنها بيعت كن و از خدا بر ايشان آمرزش بخواه كه خدا آمرزنده و مهربان است .\r\n13 - اى اهل ايمان دوست نداريد قومى را كه خدا به آنها غضب كرده است آنها از ثواب آخرت نوميد شده‌اند ، چنان كه كفار از دفن شدگان مأيوس گشته‌اند .\r\n\r\nكلمه‌ها\r\nتمسكوا : مسك و امساك : گرفتن و نگاه داشتن .\r\nعصم : عصم ( بر وزن عقل ) امساك و حفظ ، راغب گويد : « العصم : الامساك » عصم ( بر وزن عنب ) جمع عصمت است مراد از آن در آيه نكاح و علقهء زوجيت است ، طبرسى در علت تسميه آن فرموده كه زوجه در عصمت و حفظ زوج است .\r\nكوافر : جمع كافره است ( زنان كافر و مشرك ) .\r\n\r\nشرحها\r\nدر آيات چندين مطلب مورد نظر است .\r\nاول : مىفرمايد اگر زنى از كفار به دار اسلام آمد امتحانش كنيد اگر به علّت مسلمان بودن هجرت كرده است ، او را به دار كفر بر نگردانيد كه ديگر\r\n\r\n","description":"","footnote":"","page_name":" 127 ","page_number":129},
  {"content":"\r\n\r\nبه شوهر كافرش حلال نيست .\r\nدوم : اگر آن زن از ميان كفارى آمده كه با آنها پيمان صلح داريد بايد مهريه‌اى را كه شوهر آن زن به زن داده است به او گردانيد  وَ آتُوهُمْ ما أَنْفَقُوا  و نيز مىتوانيد آن زن را به نكاح خود در آوريد زيرا كه با اسلام آوردن ، به شوهر اولى حرام شده است .\r\nسوم : اگر زنى از شما مرتد شد و به دار كفر پيوست ديگر او را زن خود ندانيد و از كفار كه در حال صلح با آنهائيد مهريه‌اى كه داده‌ايد بخواهيد .\r\nو اگر آنها ندادند ، در صورت وقوع جنگ و به دست آوردن غنائم ، بايد مهريه آنها به شوهران از غنائم داده شود .\r\nچهارم : زنان كافر را در قيد زوجيت نگاه نداريد به آنها تكليف كنيد اگر اسلام نياوردند كنارشان بگذاريد  وَ لا تُمْسِكُوا بِعِصَمِ الْكَوافِرِ  .\r\nپنجم : شرائط بيعت زنانى كه در فتح مكه به اسلام داخل شدند بيان گرديده كه روى آن شرائط مىتوانستند بيعت كنند به اسلام داخل شوند .\r\nششم : مطلب اول سوره در باره برائت از كفار تكرار شده است .\r\nبراى روشن شدن مضامين آيات لازم است بدانيم كه در مجمع البيان از ابن عباس نقل كرده : رسول خدا صلّى اللَّه عليه و آله با مشركان مكه در حديبيه صلح كرد ، از جمله شرائط آن بود : هر كس از اهل مكه به سوى مسلمانان آيد به مكه برگردانند و هر كس از مسلمانان به مكه پناه برد بر نگردانند .\r\nبعد از امضاى مصالحه ، زنى به نام « سبيعه دختر حرث » كه مسلمان شده بود به طرف مسلمانان آمد ، شوهرش « صيفى بن راهب » محضر رسول خدا صلّى اللَّه عليه و آله آمد و گفت : اى محمّد صلّى اللَّه عليه و آله زن مرا به خودم بر گردان كه با ما شرط بستى و هنوز\r\n\r\n","description":"","footnote":"","page_name":" 128 ","page_number":130},
  {"content":"\r\n\r\nمهرنامه خشك نشده است ، در نتيجه آيه  إِذا جاءَكُمُ الْمُؤْمِناتُ . . .  نازل شد .\r\nرسول خدا مهريه او را به شوهرش داد و زن را پس نگردانيد ، آن حضرت هر كس را از مردان مىآمد بر مىگردانيد ولى زنان را نگاه مىداشت و مهريهء آنها را به شوهران كافر مىداد . . . زنى بنام ام كلثوم دختر عقبة بن ابى معيط اسلام آورد و به مدينه فرار كرد ، برادرانش براى استرداد او به مدينه آمدند ، حضرت در جواب آنها فرمود : شرط استرداد در صلحنامه راجع به مردان است نه زنان .\r\nجبائى در بارهء اين شرط گفته است چون زنى مسلمان شد بر شوهرش حرام است ديگر چطور به تحويل او داده مىشود ؟ ! در آيات دقت شود .\r\n10 -  يا أَيُّهَا الَّذِينَ آمَنُوا إِذا جاءَكُمُ الْمُؤْمِناتُ مُهاجِراتٍ فَامْتَحِنُوهُنَّ  منظور از امتحان آنست كه معلوم شود از شوهرش قهر نكرده و براى عشق كسى و يا براى فقر و بىچيزى نيامده بلكه مسلمان شده و به علت مسلمان بودن آمده است ، به نظر بعضى : امتحان اداى شهادتين و به نظر بعضى بايد به خدا قسم ياد كند كه فقط براى اسلام آمده است ممكن است با راههاى ديگر نيز امتحان نمود رسول خدا صلّى اللَّه عليه و آله به « سبيعه » قسم داد كه براى كينه شوهرش و يا عشق به بعضى از مسلمين نيامده ، فقط براى اسلام آمده است ، او نيز قسم ياد كرد .\r\n اللَّهُ أَعْلَمُ بِإِيمانِهِنَّ  حاكى است كه ايمان واقعى آنها را فقط خدا مىداند شما ظاهر را در نظر بگيريد كه از حاق واقع نمىتوانيد با خبر باشيد .\r\n فَإِنْ عَلِمْتُمُوهُنَّ مُؤْمِناتٍ فَلا تَرْجِعُوهُنَّ إِلَى الْكُفَّارِ لا هُنَّ حِلٌّ لَهُمْ وَ لا هُمْ يَحِلُّونَ لَهُنَّ  نهى است از استرداد ، علتش آنست كه زن با اسلام آوردن به شوهر كافرش حرام شده ديگر به دست او داده نمىشود لذا رسول خدا صلّى اللَّه عليه و آله چنين كرد .  وَ لا هُمْ \r\n\r\n","description":"","footnote":"","page_name":" 129 ","page_number":131},
  {"content":"\r\n\r\n يَحِلُّونَ لَهُنَّ  براى تأكيد است و گرنه اين مطلب از  لا هُنَّ حِلٌّ لَهُمْ  معلوم مىشود .\r\n وَ آتُوهُمْ ما أَنْفَقُوا  اين در صورتى است كه مسلمانان با مشركان كه شوهر زن نيز از آنهاست در حال صلح و عدم تعرض باشند چنان كه حضرت رسول صلّى اللَّه عليه و آله مهريه « سبيعه » و ديگران را به شوهرشان داد .\r\n وَ لا جُناحَ عَلَيْكُمْ أَنْ تَنْكِحُوهُنَّ إِذا آتَيْتُمُوهُنَّ أُجُورَهُنَّ  چنان كه عمر بن الخطاب « سبيعه » را به زنى گرفت ، و چنان كه « از وى دختر ربيعه » را كه از مكه فرار كرده بود ، خالد بن سعيد بن عاص و « اميمه » دختر بشر را سهل بن حنيف گرفت . ولى مهريّه اول كافى نيست بايد مهريّه داد  إِذا آتَيْتُمُوهُنَّ أُجُورَهُنَّ  .\r\n وَ لا تُمْسِكُوا بِعِصَمِ الْكَوافِرِ وَ سْئَلُوا ما أَنْفَقْتُمْ وَ لْيَسْئَلُوا ما أَنْفَقُوا  يعنى زنان كافر را در قيد زوجيت نگاه نداريد ، اگر مردى مسلمان شود به زن خود اسلام را تكليف مىكند ، اگر قبول كرد هيچ و گرنه از وى جدا مىشود و به حكم  وَ سْئَلُوا ما أَنْفَقْتُمْ  مرد مىتواند مهريه را از كفار بخواهد .\r\nطبرسى رحمه اللَّه از زهرى نقل كرده ، بعد از نزول آيه ، عمر بن الخطاب دو تا زنش را كه مشرك و در مكه بودند طلاق داد يكى قرينه دختر ابى اميه كه معاوية بن ابى سفيان تزويجش كرد ، ديگرى ام كلثوم دختر عمرو بن جرول كه ابو جهم بن حذاقه تزويجش نمود ، و نيز طلحه از زنش « از وى » بنت ربيعه دست كشيد .\r\nزينب دختر رسول خدا صلّى اللَّه عليه و آله در قيد حبالهء ابى العاص بن ربيع بود زينب اسلام آورد و به مدينه آمد ، ابو العاص كه مشرك بود در مكه ماند ، سپس به مدينه آمد زينب او را امان داد ، سپس اسلام آورد ، حضرت زينب را به او پس داد .\r\n\r\n","description":"","footnote":"","page_name":" 130 ","page_number":132},
  {"content":"\r\n\r\n ذلِكُمْ حُكْمُ اللَّهِ يَحْكُمُ بَيْنَكُمْ وَ اللَّهُ عَلِيمٌ حَكِيمٌ  يعنى خداوند روى علمى كه به واقعيات دارد و از روى حكمت و مصلحت چنين حكمى صادر مىنمايد .\r\n11 -  وَ إِنْ فاتَكُمْ شَيْءٌ مِنْ أَزْواجِكُمْ إِلَى الْكُفَّارِ فَعاقَبْتُمْ فَآتُوا الَّذِينَ ذَهَبَتْ أَزْواجُهُمْ مِثْلَ ما أَنْفَقُوا وَ اتَّقُوا اللَّهَ الَّذِي أَنْتُمْ بِهِ مُؤْمِنُونَ  خلاصه آيه آنست كه : اگر زن مسلمانى مرتد شد و به دار كفر فرار كرد ، اگر شوهر او نتواند مهريه را از كفار بگيرد ، بايد مهريه را از غنائم پرداخت نمود .\r\nطبرسى رحمه اللَّه « شىء » را به معنى « احد » گرفته است يعنى اگر يكى از زنان شما از دست شما رفت به طرف كفار ، الميزان بهتر مىداند كه آن به معنى مهريه باشد « عاقبتم » يعنى به عقباى جنگ رسيديد كه همان غنيمت باشد على هذا عقوبت در اينجا به معنى رسيدن به عقبى و انتهاء شىء است  وَ اتَّقُوا اللَّهَ  شايد در رابطه با راستگويى در اندازهء مهر باشد يعنى بيشتر از آنچه هست نگوئيد .\r\nدر مجمع البيان از زهرى نقل كرده : همهء زنانى كه زن مؤمنين بودند و به كفار پيوستند شش نفر بودند : ام الحكم دختر ابى سفيان زن عياض بن شداد ، فاطمه دختر ابى اميه زن عمر بن خطاب ، چون عمر خواست هجرت كند قبول نكرد و در مكه ماند و مرتد شد ، بروع دختر عقبه زن شماس بن عثمان عبده دختر عبد العزى زن عمرو بن عبد ود ( اين غير از آنست كه در خندق به دست على عليه السّلام كشته شد ) .\r\nهند دختر ابى جهل به هشام زن هشام بن عاص و كلثوم دختر جرول زن عمر بن الخطاب .\r\nناگفته نماند : رسول خدا صلّى اللَّه عليه و آله مهريه آنها را از غنيمت به شوهرانشان داد .\r\n\r\n","description":"","footnote":"","page_name":" 131 ","page_number":133},
  {"content":"\r\n\r\n12 -  يا أَيُّهَا النَّبِيُّ إِذا جاءَكَ الْمُؤْمِناتُ يُبايِعْنَكَ عَلى أَنْ لا يُشْرِكْنَ بِاللَّهِ شَيْئاً وَ لا يَسْرِقْنَ وَ لا يَزْنِينَ  آيه شريفه راجع به شرائط ايمان و بيعت زنان در فتح مكه است از حضرت صادق عليه السّلام نقل شده : پس از فتح مكه چون مردان بيعت كردند ، زنان براى بيعت آمدند ، خداوند آيه را نازل فرمود و در روايت ديگر از آن حضرت نقل شده بامر رسول اللَّه صلّى اللَّه عليه و آله در ظرفى آب ريختند حضرت دست خود را در آن فرو برد ، آن گاه زنان به عنوان بيعت يكى يكى دست در آن فرو بردند .\r\nاز جمله شرائط ، سه شرط فوق بود ، كه به خدا هيچ چيز را شريك قرار ندهند ، از شوهران و از كسان ديگر دزدى نكنند و زنا ندهند ، معلوم مىشود كه هم دزدى مىكرده و هم زنا مىداده‌اند .\r\n وَ لا يَقْتُلْنَ أَوْلادَهُنَّ وَ لا يَأْتِينَ بِبُهْتانٍ يَفْتَرِينَهُ بَيْنَ أَيْدِيهِنَّ وَ أَرْجُلِهِنَّ وَ لا يَعْصِينَكَ فِي مَعْرُوفٍ  شرط چهارم آن بود كه فرزندان خويش را نكشند نه با زنده به گور كردن و نه با اسقاط جنين و غيره ، پنجم آنكه از زنا بچه زائيده به شوهرشان نسبت ندهند اين تعبير بدان جهت است كه وقت ولادت در جلو ما در ميان دو پاى او مىافتد ، نقل است كه مادر عمرو بن عاص ، او را از پنج نفر گرفت ، آن گاه بعاص بنى وائل نسبت داد ، گفتند : فرزند تو به ابى سفيان شبيه‌تر است چرا به عاص نسبت دادى ؟\r\nگفت چون عاص نفقه بيشتر مىدهد ( بر خلاف ابو سفيان كه آدم بخيلى بود ، ) و شايد منظور از آيه باشد اولاد را به غير شوهران نسبت ندهند .\r\nششم آنكه در هيچ كار خوبى مخالفت حضرت رسول صلّى اللَّه عليه و آله را نكنند ، از اين شرائط معلوم مىشود زنان مشرك چقدر آلوده و بىعفت بوده‌اند .\r\nشنيدنى است كه روايت شده : در وقت بيعت زنان ، هند زن ابى سفيان\r\n\r\n","description":"","footnote":"","page_name":" 132 ","page_number":134},
  {"content":"\r\n\r\nنقاب بر چهره در آنجا بود تا حضرت او را نشناسد چون در اثر جنايت بر حمزه از آن حضرت مىترسيد ، حضرت خطاب به آنها فرمود : با شما بيعت مىكنم كه به خدا شريك قرار ندهيد هند گفت : با مردان چنين شرطى نكردى ، چون حضرت از مردان فقط به شرط اسلام و جهاد بيعت گرفت .\r\nآن گاه حضرت فرمود : و دزدى نكنيد ، هند گفت : ابو سفيان مرد بخيلى است من از مال او برداشته‌ام نمىدانم بر من حلال است يا حرام ، ابو سفيان كه در آنجا بود گفت . همه را بر تو حلال كردم رسول خدا صلّى اللَّه عليه و آله خنديد ، هند را شناخت و فرمود : تو هند دختر عقبه هستى ؟\r\nگفت : آرى يا نبى اللَّه از گذشته در گذر خدا از تو در گذرد اشاره به جناياتش در باره حضرت حمزه و به دندان گرفتن جگر او بود ، خدا مىداند كه به حضرت چه حالى دست داد .\r\nسپس فرمود : و اينكه زنا ندهيد ، هند گفت : مگر زن آزاد زنا مىدهد ؟ ! عمر بن خطاب كه حاضر بود از اين سخن بخنديد ( زيرا كه هند از زنا كاران صاحب پرچم بود ) عمر با او در جاهليت رابطه داشت .\r\nحضرت فرمود : و اينكه بچه‌هايتان را نكشيد ، هند گفت : ما آنها را در كودكى تربيت كرديم و شما در بزرگى كشتيد شما مىدانيد و آنها ، اين سخن اشاره به حنظله پسر هند بود كه در « بدر » بدست امير المؤمنين عليه السّلام كشته شد ، عمر بن خطاب از اين سخن قاه قاه خنديد ، رسول خدا صلّى اللَّه عليه و آله نيز تبسم فرمود .\r\nو چون فرمود : و لا تأتين ببهتان » هند گفت : بهتان كار بدى است آرى تو ما را به كمال و اخلاق خوب دعوت مىكنى . . . « 1 » 13 -  يا أَيُّهَا الَّذِينَ آمَنُوا لا تَتَوَلَّوْا قَوْماً غَضِبَ اللَّهُ عَلَيْهِمْ قَدْ يَئِسُوا مِنَ الْآخِرَةِ كَما يَئِسَ الْكُفَّارُ مِنْ أَصْحابِ الْقُبُورِ  .\r\n\r\n\r\n","description":"","footnote":"\r\n( 1 ) مجمع البيان و تفسير برهان .\r\n","page_name":" 133 ","page_number":135},
  {"content":"\r\n\r\nدر اين آيه دستور داده شده كه گذشته از كفار و مشركان ، يهود را نيز دوست ندارند .\r\nمنظور از غضب شدگان در  غَضِبَ اللَّهُ عَلَيْهِمْ  قوم يهود است چنان كه در آياتى نظير  وَ باؤُ بِغَضَبٍ مِنَ اللَّهِ  بقره / 61 ،  فَباؤُ بِغَضَبٍ عَلى غَضَبٍ  بقره / 90 مذكور است و از  يَئِسَ الْكُفَّارُ  نيز معلوم مىشود .\r\n يَئِسُوا مِنَ الْآخِرَةِ  يعنى يهود در اثر انكار اسلام و قرآن و پيامبر ، از آخرت مايوس و بىبهره شده‌اند نظير مأيوس شدن مشركان از مردگان خود كه خيري از آنها عائد گردد به نظر بعضى  مِنْ أَصْحابِ الْقُبُورِ  فاعل « يئس » است يعنى كفارى كه مدفون شدند حقيقت بر آنها مكشوف گرديد ، ديدند كه جز عذاب نصيبى در رحمت خدا ندارند و از رحمت خدا مأيوس گرديدند .\r\nروز دوشنبه ششم صفر الخير هزار و چهار صد و شش مطابق 29 / 7 / 1364 تفسير سوره ممتحنه به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 134 ","page_number":136},
  {"content":"\r\n\r\n\r\nسوره صف\r\nدر مدينه نازل شده و چهار ده آيه است\r\n\r\nنظرى به سوره مباركه\r\n1 - صف بيست سومين سوره است كه بعد از سورهء تغابن در مدينه نازل گرديد . درست معلوم نيست در كدام سال از هجرت نازل شده ولي از آيات آن معلوم است كه به وقت نزول آن ، بعضى از مسلمين در رفتن به جهاد كوتاهى مىكرده‌اند .\r\n2 - آيات آن باتفاق همه قارئان چهارده آيه است ، در تفسير خازن مىخوانيم كه اين سوره داراى دويست و بيست و يك كلمه و نهصد حرف است .\r\n3 - تسميهء آن به « صف » به علّت وقوع اين لفظ در آيه چهارم آنست ، « تسميه الكل باسم الجزء » مىباشد .\r\nطبرسى فرموده : آن را سورهء حواريين و سوره عيسى نيز خوانده‌اند ولى در روايات سوره صف آمده است در ثواب الاعمال صدوق از حضرت باقر صلوات اللَّه نقل شده :\r\n« قال : من قرء سورة الصف و اد من قراءتها في فرائضه و نوافله صفه اللَّه مع ملائكته و انبيائه المرسلين ان شاء اللَّه »\r\nدر مجمع البيان نيز آن را نقل كرده است .\r\n4 - سوره مباركه مدنى است چنان كه مفسران گفته‌اند ، آيات آن شاهد اين مدعاست در تفسير خازن آمده : به قولى در مكه نازل شده ولى آن سخنى است\r\n\r\n","description":"","footnote":"","page_name":" 135 ","page_number":137},
  {"content":"\r\n\r\nبدون دليل ، آيات آن با مكي بودن نمىسازد .\r\n\r\nمطلب سوره\r\n5 - در اين سوره مىخوانيم خلف وعده در نزد خدا مبغوض است چيزى را كه نخواهيد كرد چرا وعده مىدهيد ؟ ! خلف وعدهء شما در بارهء جهاد سبب ايذاء رسول اللَّه و آن باعث منحرف شدن قلوب شما است چنان كه در بارهء قوم موسى چنان شد .\r\nاين همان پيامبرى است كه عيسى به آمدن او خبر داده است كفار مىخواهند نور هدايت را خاموش كنند ولى خدا آن را تكميل خواهد كرد .\r\nآن گاه فرمان جهاد مىدهد كه سبب غفران ذنوب و دخول بهشت و پيروزى بر دشمن است ، در آخر به صحابه دستور مىدهد كه ياران خدا ( دين خدا ) باشيد و خلاصه آن تشويق به جهاد و وعدهء بقاء اسلام است .\r\n6 - شأن نزول آن ظاهرا همان سستى عده‌اى از مسلمانان در بارهء جهاد بوده است كه وعده مىدادند ولى كوتاهى مىكردند .\r\n\r\n","description":"","footnote":"","page_name":" 136 ","page_number":138},
  {"content":"\r\n\r\nسورة الصّفّ مدنيّة و هى اربع عشر اية نزلت بعد 61 سورة التّغابن بِسْمِ اللَّهِ الرَّحْمنِ الرَّحِيمِ\r\n\r\n[ سوره الصف ( 61 ) : آيات 1 تا 5 
  ]\r\nبِسْمِ اللَّهِ الرَّحْمنِ الرَّحِيمِ\r\nسَبَّحَ لِلَّهِ ما فِي السَّماواتِ وَ ما فِي الْأَرْضِ وَ هُوَ الْعَزِيزُ الْحَكِيمُ ( 1 ) يا أَيُّهَا الَّذِينَ آمَنُوا لِمَ تَقُولُونَ ما لا تَفْعَلُونَ ( 2 ) كَبُرَ مَقْتاً عِنْدَ اللَّهِ أَنْ تَقُولُوا ما لا تَفْعَلُونَ ( 3 ) إِنَّ اللَّهَ يُحِبُّ الَّذِينَ يُقاتِلُونَ فِي سَبِيلِهِ صَفًّا كَأَنَّهُمْ بُنْيانٌ مَرْصُوصٌ ( 4 )\r\nوَ إِذْ قالَ مُوسى لِقَوْمِهِ يا قَوْمِ لِمَ تُؤْذُونَنِي وَ قَدْ تَعْلَمُونَ أَنِّي رَسُولُ اللَّهِ إِلَيْكُمْ فَلَمَّا زاغُوا أَزاغَ اللَّهُ قُلُوبَهُمْ وَ اللَّهُ لا يَهْدِي الْقَوْمَ الْفاسِقِينَ ( 5 )\r\nبه نام خداى رحمان رحيم\r\n1 - تسبيح مىكند خدا را آنچه در آسمانها و آنچه در زمين است و فقط اوست توانا و حكيم .\r\n2 - اى كسانى كه ايمان آورده‌ايد چرا مىگوئيد آنچه را كه نمىكنيد ؟ !\r\n3 - بزرگ است در نزد خدا از حيث مبغوض بودن اينكه بگوئيد آنچه را كه نمىكنيد .\r\n4 - خدا دوست دارد كسانى را كه در راه او صف‌كشان جهاد مىكنند ، گويى كه بناى استوار مىباشند .\r\n5 - و چون موسى به قوم خويش گفت : اى قوم من ، چرا مرا اذيت مىكنيد با آنكه مىدانيد من رسول خدا هستم به شما ، و چون در عمل منحرف شدند خدا قلوبشان را منحرف كرد زيرا كه خدا فاسقان را هدايت نمىكند .\r\n\r\n","description":"","footnote":"","page_name":" 137 ","page_number":139},
  {"content":"\r\n\r\n\r\nكلمه‌ها\r\nمقتا : بغض شديد نسبت به كسى كه مىبينى مرتكب كار قبيح مىشود .\r\n« مقته مقتا : ابغضه اشد البغض عن امر قبيح » .\r\nبنيان : مصدر است به معنى بنا كردن ، در اينجا به معنى مفعول « مبنى » و ساختمان مىباشد .\r\nمرصوص : محكم . در مجمع فرموده : رصّ محكم كردن بناست ، اصل آن از رصاص ( سرب قلع ) است گويى از سرب بنا شده .\r\nزاغوا : زيغ : انحراف از حق « الميل عن الاستقامة » منظور از آن انحراف قلب است .\r\n\r\nشرحها\r\nدر آيات زير بعد از اشاره به اينكه موجودات خدا را تسبيح مىكنند در مقام توبيخ مىفرمايد : اى اهل ايمان چرا وعده مىدهيد چيزى را كه نخواهيد كرد ، اين عمل مورد غضب خداست . سپس مىفرمايد : خدا اهل جهاد در راه خدا را دوست دارد ، اگر شما قول جهاد بدهيد و در مقام عمل خلف وعده نمائيد رسول خدا را اذيت مىكنيد و اين سبب انحراف شما از حق خواهد بود .\r\n1 -   سَبَّحَ لِلَّهِ ما فِي السَّماواتِ وَ ما فِي الْأَرْضِ وَ هُوَ الْعَزِيزُ الْحَكِيمُ   عين همان آيه است كه در اول سوره حشر گذشت و معنى آن در اول سورهء حديد گفته شد آمدن آن در اينجا ظاهرا بدان جهت است كه خدا به شما نيازى ندارد ، توبيخ شما در بارهء رفتن به جهاد براى نفع شماست و گرنه خدا منزه از اين نيازهاست .\r\n\r\n","description":"","footnote":"","page_name":" 138 ","page_number":140},
  {"content":"\r\n\r\n2 -  يا أَيُّهَا الَّذِينَ آمَنُوا لِمَ تَقُولُونَ ما لا تَفْعَلُونَ  توبيخ شديدى است نسبت به مؤمنان ، بعضى گفته‌اند خطاب به منافقين است زيرا مقام مؤمنان بالاتر از اين عتاب است ولى صريح  الَّذِينَ آمَنُوا  خلاف آن را مىرساند وانگهى مؤمنان از اين توبيخها در رابطه با جهاد و انفاق بسيار دارند .\r\nظهور آيه در آنست كه : اگر كاري را نخواهيد كرد وعده‌اش ندهيد ولى منظور آنست كه به وعده عمل كنيد ، زيرا عدم وعده در جهاد سبب سقوط تكليف به وقت جهاد نيست ، از آيهء چهارم معلوم مىشود : مورد توبيخ تخلف از جهاد و عدم ثبات و عدم انفاق در بارهء آنست .\r\n3 -  كَبُرَ مَقْتاً عِنْدَ اللَّهِ أَنْ تَقُولُوا ما لا تَفْعَلُونَ  جمله  أَنْ تَقُولُوا . . .  فاعل « كبر » و « مقتا » تميز است يعنى : « كبر هذا القول مقتا عند اللَّه » خلف وعده يكى از كارهاى بسيار زشت و از علائم نفاق است هشام بن سالم مىگويد از امام صادق عليه السّلام شنيدم مىفرمود : وعدهء مؤمن به برادرش نذرى است كه كفاره ندارد هر كه تخلف كند ، ابتدا به خدا تخلف كرده و با مقت او روبرو گرديده است زيرا خدا فرمايد :  يا أَيُّهَا الَّذِينَ آمَنُوا لِمَ تَقُولُونَ ما لا تَفْعَلُونَ  « 1 » .\r\n4 -  إِنَّ اللَّهَ يُحِبُّ الَّذِينَ يُقاتِلُونَ فِي سَبِيلِهِ صَفًّا كَأَنَّهُمْ بُنْيانٌ مَرْصُوصٌ  نوعى تعليل است بر آيهء فوق ، يعنى وقتى كه خدا رزمندگان را دوست دارد قهرا آنها كه تخلف مىكنند مبغوض خدا مىباشند ، در عين حال از محبوب بودن رزمندگان در پيشگاه خدا حكايت دارد ، « صفا » حال و در جاى « صافين » است ،  كَأَنَّهُمْ بُنْيانٌ مَرْصُوصٌ  حكايت از اراده و استقامت و عدم فرار مىكند .\r\n\r\n\r\n","description":"","footnote":"\r\n( 1 ) كافى كتاب الايمان و الكفر باب خلف الوعد .\r\n","page_name":" 139 ","page_number":141},
  {"content":"\r\n\r\n5 -  وَ إِذْ قالَ مُوسى لِقَوْمِهِ يا قَوْمِ لِمَ تُؤْذُونَنِي وَ قَدْ تَعْلَمُونَ أَنِّي رَسُولُ اللَّهِ إِلَيْكُمْ  آمدن اين سخن در اينجا حكايت از آن دارد ، كه مسلمانان با تخلف از جهاد قلب حضرت رسول صلّى اللَّه عليه و آله را به درد مىآوردند ، بنى اسرائيل نيز موسى را اذيت مىكردند ، نظير آنكه گفتند :  اجْعَلْ لَنا إِلهاً كَما لَهُمْ آلِهَةٌ  و يا مىگفتند  فَاذْهَبْ أَنْتَ وَ رَبُّكَ فَقاتِلا . . .  در قصهء قارون نقل شده : زنى را وادار كرد كه بگويد :\r\nموسى با من زنا كرده است .\r\n فَلَمَّا زاغُوا أَزاغَ اللَّهُ قُلُوبَهُمْ وَ اللَّهُ لا يَهْدِي الْقَوْمَ الْفاسِقِينَ  يعنى : آنها در اثر زيغ و انحراف از حق ، فاسق شدند در نتيجه خدا قلوب آنها را از انوار هدايت خويش منحرف نمود ، زيرا كه در راه فسق ، هدايت نيست . مراد از « زاغوا » انحراف در عمل و اذيت موسى است .\r\nازاغه قلوب ، كار ابتدايى نيست كه بر خدا قبيح باشد زيرا كه آن بر سبيل مجازات بوده است . نظير  وَ يُضِلُّ اللَّهُ الظَّالِمِينَ وَ يَفْعَلُ اللَّهُ ما يَشاءُ  ابراهيم / 27 .\r\nناگفته نماند : در اين گونه كارها اراده خدا در پى ارادهء بنده است وقتى كه بنده به اختيار خويش كار بدى را انجام دهد خدا مجازاتش مىكند .\r\n\r\n","description":"","footnote":"","page_name":" 140 ","page_number":142},
  {"content":"\r\n\r\n\r\n[ سوره الصف ( 61 ) : آيات 6 تا 9 
  ]\r\nوَ إِذْ قالَ عِيسَى ابْنُ مَرْيَمَ يا بَنِي إِسْرائِيلَ إِنِّي رَسُولُ اللَّهِ إِلَيْكُمْ مُصَدِّقاً لِما بَيْنَ يَدَيَّ مِنَ التَّوْراةِ وَ مُبَشِّراً بِرَسُولٍ يَأْتِي مِنْ بَعْدِي اسْمُهُ أَحْمَدُ فَلَمَّا جاءَهُمْ بِالْبَيِّناتِ قالُوا هذا سِحْرٌ مُبِينٌ ( 6 ) وَ مَنْ أَظْلَمُ مِمَّنِ افْتَرى عَلَى اللَّهِ الْكَذِبَ وَ هُوَ يُدْعى إِلَى الْإِسْلامِ وَ اللَّهُ لا يَهْدِي الْقَوْمَ الظَّالِمِينَ ( 7 ) يُرِيدُونَ لِيُطْفِؤُا نُورَ اللَّهِ بِأَفْواهِهِمْ وَ اللَّهُ مُتِمُّ نُورِهِ وَ لَوْ كَرِهَ الْكافِرُونَ ( 8 ) هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ ( 9 )\r\n6 - ياد آر كه عيسى بن مريم گفت : اى بنى اسرائيل من رسول خدايم به شما ، تصديق مىكنم توراتى را كه در پيش من است و بشارت مىدهم به پيامبرى كه بعد از من مىآيد نام او احمد است ، چون احمد آيات روشن را آورد گفتند : اين سحر آشكارى است .\r\n7 - كيست ظالمتر از آنكه بر خدا دروغ بندد با آنكه به اسلام دعوت مىشود ، خدا قوم ظالم را هدايت نمىكند .\r\n8 - مىخواهند نور خدا را با دهانهايشان خاموش كنند ، خدا نور خويش را تكميل خواهد كرد هر چند كافران ناخوش دارند .\r\n9 - خدا كسى است كه پيامبرش را با هدايت و دين حق فرستاد تا آن را بر همهء اديان پيروز گرداند ، هر چند كه مشركان مكروه دارند .\r\n\r\n","description":"","footnote":"","page_name":" 141 ","page_number":143},
  {"content":"\r\n\r\n\r\nكلمه‌ها\r\nكذب : ( بر وزن كتف ) اسم مصدر است به معنى دروغ ( و بر وزن جسر ) مصدر است به معنى دروغ گفتن .\r\nيطفئوا : اطفاء : خاموش كردن .\r\n\r\nشرحها\r\nبه نظر مىآيد : آمدن اين آيات در رابطه با آنست كه : رسول اللَّه صلّى اللَّه عليه و آله يك پيامبر حق است كه عيسى بن مريم نيز به آمدن او بشارت داده است وانگهى خدا حتما دين او را پيروز خواهد گردانيد پس لازم است مسلمانان او را اذيت نكنند و از گفته او مخصوصا از دعوت به جهاد سرپيچى ننمايند .\r\n6 -  وَ إِذْ قالَ عِيسَى ابْنُ مَرْيَمَ يا بَنِي إِسْرائِيلَ إِنِّي رَسُولُ اللَّهِ إِلَيْكُمْ  اين قسمت از آيه مقدمه است به دو مطلب بعدى يكى تصديق تورات ، ديگرى بشارت به حضرت رسول خدا صلّى اللَّه عليه و آله .\r\n مُصَدِّقاً لِما بَيْنَ يَدَيَّ مِنَ التَّوْراةِ وَ مُبَشِّراً بِرَسُولٍ يَأْتِي مِنْ بَعْدِي اسْمُهُ أَحْمَدُ  ناگفته نماند : هيچ پيامبر بعدى پيامبر قبلى را تخطئه و تكذيب نكرده است ، بلكه او را تصديق و با اضافه احكام ، دين او را تكميل نموده است ، لذاست كه در آيات از قول حضرت رسول صلّى اللَّه عليه و آله نقل مىكند كه من تورات و انجيل را را تصديق مىكنم درباره اسم « احمد » و بشارت اناجيل فعلى دربارهء حضرت رسول صلّى اللَّه عليه و آله به نكته‌ها رجوع شود .\r\n فَلَمَّا جاءَهُمْ بِالْبَيِّناتِ قالُوا هذا سِحْرٌ مُبِينٌ  فاعل « جاءهم » احمد و ضمير\r\n\r\n","description":"","footnote":"","page_name":" 142 ","page_number":144},
  {"content":"\r\n\r\n« هم » راجع به بنى اسرائيل است ، بعضى گفته‌اند فاعل « جاءهم » عيسى است ، بنا بر تفسير اول ، اين قسمت از آيه ذم يهود و نصاري است كه رسول خدا را قبول نكردند با آنكه عيسى به آمدن او بشارت داده بود .\r\n7 -  وَ مَنْ أَظْلَمُ مِمَّنِ افْتَرى عَلَى اللَّهِ الْكَذِبَ وَ هُوَ يُدْعى إِلَى الْإِسْلامِ وَ اللَّهُ لا يَهْدِي الْقَوْمَ الظَّالِمِينَ  جواب است براى  سِحْرٌ مُبِينٌ  مراد از جعل كذب بر خدا ، تكذيب رسول خداست .\r\n يُدْعى إِلَى الْإِسْلامِ  دليل حق بودن آن حضرت است كه جز به اسلام و تسليم به خدا دعوت نمىكند مفترى ظالم است ، خدا ظالمان را هدايت نمىكند يعنى در افتراء هدايت وجود ندارد ، راهى كه مىروند راه ضلالت است .\r\n8 -  يُرِيدُونَ لِيُطْفِؤُا نُورَ اللَّهِ بِأَفْواهِهِمْ وَ اللَّهُ مُتِمُّ نُورِهِ وَ لَوْ كَرِهَ الْكافِرُونَ  توضيح  سِحْرٌ مُبِينٌ  است يعنى : اينها با سحر ناميدن قرآن ، مىخواهند نور خدا را با دميدن به دهان خاموش كنند . « بافواههم » اشاره به حماقت آنها است كه نور خدا با دميدن دهان خاموش شدنى نيست  وَ اللَّهُ مُتِمُّ نُورِهِ  اشاره به بىاثر بودن كار آنها مىباشد .\r\nدر آيهء 33 از سوره توبه آمده :  يُرِيدُونَ أَنْ يُطْفِؤُا نُورَ اللَّهِ بِأَفْواهِهِمْ  در آنجا  أَنْ يُطْفِؤُا  مفعول « يريدون » است ولى در اينجا كه فرموده  يُرِيدُونَ لِيُطْفِؤُا  متعلّق اراده نفخ به افواه و اطفاء غرض آنست ، و هر دو مآلا يكى است .\r\nدر كافى از حضرت كاظم عليه السّلام نقل شده :\r\n« يريدون ليطفئوا ولاية امير المؤمنين عليه السّلام بافواههم و اللَّه متم الامامة . . . »\r\n« 1 » اين روايت يك تطبيق و استفاده از قرآن\r\n\r\n\r\n","description":"","footnote":"\r\n( 1 ) تفسير صافى از كافى .\r\n","page_name":" 143 ","page_number":145},
  {"content":"\r\n\r\nمجيد است .\r\n9 -  هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ  توضيح و بيان است براى  وَ اللَّهُ مُتِمُّ نُورِهِ  اين آيه در سورهء توبه / 33 و فتح / 28 نيز گذشت و در آن آيات خوانديم كه مصداق اتم آن در وقت ظهور حضرت مهدى صلوات اللَّه عليه و على آبائه خواهد بود ، گرچه در زمان نزول نيز بر همه اديان جزيرة العرب پيروز گرديد .\r\nچنان كه در كافى از امام كاظم عليه السّلام در ضمن روايتى نقل شده :\r\n« يظهره على جميع الاديان عند قيام القائم عليه السّلام »\r\n« 1 » هدايت و دين حق هر دو يكى است ، اضافه دين به حق ، بيانيه است .\r\n\r\nنكته‌ها\r\nنام مبارك احمد و بشارت عيسى :\r\nدر آيه  وَ مُبَشِّراً بِرَسُولٍ يَأْتِي مِنْ بَعْدِي اسْمُهُ أَحْمَدُ . . . \r\nدو مطلب قابل بررسى است : اول اينكه چرا عيسى « اسمه محمد » نگفت و احمد گفت ، دوم اينكه آيا اين بشارت در اناجيل فعلى يافته است يا نه ؟ اما اول ناگفته نماند : احمد يكى از نامهاى مشهور حضرت رسول صلّى اللَّه عليه و آله است حضرت ابو طالب عليه السّلام در اشعار خود هر دو را به طور شايع آورده است كه چند نمونه در اينجا نقل مىشود :\r\n لقد اكرم اللَّه النبى محمّدا * فاكرم خلق اللَّه في الناس احمد \r\n لعمرى لقد كلفت و جدا باحمد * و احببته حب الخيل المواصل « 2 » \r\n\r\n\r\n","description":"","footnote":"\r\n( 1 ) تفسير برهان از كافى .\r\n( 2 ) الغدير ج 7 / 332 - 340 .\r\n","page_name":" 144 ","page_number":146},
  {"content":"\r\n\r\nدر مجمع البيان ذيل آيهء فوق از يك نفر شاعر نقل مىكند كه گفته است :\r\n صلى الاله و من يحف بعرشه * و الطيبون على المبارك احمد \r\nدر مجمع البيان و تفسير ابن كثير از كتاب بخارى نقل شده كه حضرت رسول صلى اللَّه عليه و آله فرموده‌اند : براى من نامهايى است منم محمّد ، منم احمد منم ماحى . . .\r\nدر تفسير صافى از كافى نقل شده : امام صادق عليه السّلام فرمود : عيسى به امت خويش گفت : به زودى بعد از من پيغمبرى از اولاد اسماعيل مىآيد كه نامش احمد است او مرا و شما را تصديق مىكند .\r\nدر تفسير برهان از تفسير قمى نقل شده : بعضى از يهود به حضرت رسول صلى اللَّه عليه و آله گفت : چرا نامت محمّد و احمد و بشير و نذير است ؟\r\nحضرت جواب داد من در زمين محمّدم ، اما در آسمان احمدم ، زيرا در آسمان از زمين ستوده‌ترم . . .\r\nاما مطلب دوم ، با همه تحريفات باز در انجيل يوحنا بشارتهايى بر آن حضرت يافته است و نيز وقتى كه آيه نازل شد و حضرت آن را بر همه خواندند نصارى آن را تكذيب نكردند معلوم است كه آن را در انجيل ديده بودند ، در جاى ديگر از قرآن مىخوانيم :  الرَّسُولَ النَّبِيَّ الْأُمِّيَّ الَّذِي يَجِدُونَهُ مَكْتُوباً عِنْدَهُمْ فِي التَّوْراةِ وَ الْإِنْجِيلِ . . .  اعراف / 157 .\r\nخواهيم ديد كه دست تحريف نام آن حضرت را به روح القدس تفسير كرده ولى نخواهيم ديد كه جز به رسول خدا صلّى اللَّه عليه و آله قابل تطبيق نيست .\r\n1 - در انجيل يوحنا باب چهاردهم و بند هفدهم از زبان عيسى مىگويد :\r\n« من از پدر سؤال مىكنم و تسلى دهندهء ديگر به شما عطا خواهد كرد تا هميشه\r\n\r\n","description":"","footnote":"","page_name":" 145 ","page_number":147},
  {"content":"\r\n\r\nبا شما بماند » ( اين سخن جز به حضرت رسول صلّى اللَّه عليه و آله و دين جاودانى او قابل تطبيق نيست ) .\r\n2 - ايضا همان باب ، بند بيست و شش « ليكن تسلى دهنده كه پدر او را باسم من مىفرستد او همه چيز را به شما تعليم خواهد كرد و آنچه به شما گفتم به ياد شما خواهد آورد » اين نيز جز به رسول خدا قابل تطبيق نيست و در بند سى گويد : « بعد از اين بسيار با شما نخواهم گفت زيرا كه رئيس اين جهان خواهد آمد و در من چيزى ندارد » .\r\n3 - در باب پانزدهم بند بيست و شش گويد : « ليكن چون تسلى دهنده كه او را از جانب پدر نزد شما مىفرستم آيد او بر من شهادت خواهد داد » .\r\n4 - در باب شانزدهم بند هفت آمده : « رفتن من براى شما مفيد است زيرا اگر نروم تسلى دهنده نزد شما نخواهد آمد » و در بند سيزدهم گويد : « ليكن چون او آيد شما را به جميع راستى هدايت خواهد كرد زيرا كه از خود تكلم نمىكند بلكه به آنچه شنيده است سخن خواهد گفت . و از امور آينده به شما خبر خواهد داد و او مرا جلال خواهد داد » .\r\nپيداست كه اين سخنان جز بر رسول خدا صلّى اللَّه عليه و آله قابل تطبيق نيست ، هاكس آمريكايى در قاموس كتاب مقدس ذيل كلمه « تسلى دهنده » گويد : تسلى دهنده كه در يونانى « فارقليط » گويند به معنى آموزگار و شفيع و راحت آور است ، ترجمه كنندگان انجيل وقتى كه به كلمه تسلى دهنده مىرسند از جانب خود مىگويند « يعنى روح القدس » ولى معلوم است كه بشارتهاى گذشته به جبرئيل قابل تطبيق نيست .\r\nمرحوم محمّد صادق فخر الاسلام در اول كتاب انيس الاعلام در ذكر علت اسلام آوردن خود مىگويد : استادم ( در واتيكان ) دو تا كتاب به من نشان داد\r\n\r\n","description":"","footnote":"","page_name":" 146 ","page_number":148},
  {"content":"\r\n\r\nكه قبل از بعثت حضرت ختمى مرتبت نوشته شده بود ، به خط سريانى و يونانى با قلم بر روى پوست نوشته بودند و فارقليط را محمّد و احمد ترجمه كرده بودند ، استادم گفت : اى فرزند روحانى بدانكه علماى نصارى قبل از ظهور حضرت محمّد اختلافى نداشتند كه اين كلمه به معنى محمّد و احمد است ولى بعد از ظهور آن جناب ترجمه را براى مال دنيا و جاه طلبى عوض كردند ، رجوع شود به قاموس قرآن ( حمد ) .\r\n\r\n","description":"","footnote":"","page_name":" 147 ","page_number":149},
  {"content":"\r\n\r\n\r\n[ سوره الصف ( 61 ) : آيات 10 تا 14 
  ]\r\nيا أَيُّهَا الَّذِينَ آمَنُوا هَلْ أَدُلُّكُمْ عَلى تِجارَةٍ تُنْجِيكُمْ مِنْ عَذابٍ أَلِيمٍ ( 10 ) تُؤْمِنُونَ بِاللَّهِ وَ رَسُولِهِ وَ تُجاهِدُونَ فِي سَبِيلِ اللَّهِ بِأَمْوالِكُمْ وَ أَنْفُسِكُمْ ذلِكُمْ خَيْرٌ لَكُمْ إِنْ كُنْتُمْ تَعْلَمُونَ ( 11 ) يَغْفِرْ لَكُمْ ذُنُوبَكُمْ وَ يُدْخِلْكُمْ جَنَّاتٍ تَجْرِي مِنْ تَحْتِهَا الْأَنْهارُ وَ مَساكِنَ طَيِّبَةً فِي جَنَّاتِ عَدْنٍ ذلِكَ الْفَوْزُ الْعَظِيمُ ( 12 ) وَ أُخْرى تُحِبُّونَها نَصْرٌ مِنَ اللَّهِ وَ فَتْحٌ قَرِيبٌ وَ بَشِّرِ الْمُؤْمِنِينَ ( 13 ) يا أَيُّهَا الَّذِينَ آمَنُوا كُونُوا أَنْصارَ اللَّهِ كَما قالَ عِيسَى ابْنُ مَرْيَمَ لِلْحَوارِيِّينَ مَنْ أَنْصارِي إِلَى اللَّهِ قالَ الْحَوارِيُّونَ نَحْنُ أَنْصارُ اللَّهِ فَآمَنَتْ طائِفَةٌ مِنْ بَنِي إِسْرائِيلَ وَ كَفَرَتْ طائِفَةٌ فَأَيَّدْنَا الَّذِينَ آمَنُوا عَلى عَدُوِّهِمْ فَأَصْبَحُوا ظاهِرِينَ ( 14 )\r\n10 - اى اهل ايمان آيا دلالت كنم شما را به تجارتى كه از عذاب بزرگ و دردناكى شما را نجات بدهد .\r\n11 - ( اينكه ) ايمان آوريد به خدا و رسول او و جهاد كنيد در راه خدا با اموال و جانهاى خود ، آن براى شما بهتر است اگر بدانيد .\r\n12 - تا گناهان شما را بيامرزد و به بهشتهايى كه از زير آنها نهرها روان است داخلتان كند و بمسكنهاى دلچسب در بهشتهاى جاودان ، آنست نجات بزرگ .\r\n13 - و نعمت ديگرى كه دوست مىداريد و آن يارى خدا و پيروزى نزديك است بشارت ده مؤمنان را .\r\n14 - اى اهل ايمان ياران خدا باشيد چنان كه عيسى بن مريم به خواص خود گفت : ياران من در رفتن به طرف خدا كيست ؟ حواريون گفتند : مائيم ياران خدا در نتيجه\r\n\r\n","description":"","footnote":"","page_name":" 148 ","page_number":150},
  {"content":"\r\n\r\nگروهى از بنى اسرائيل ايمان آورده و طائفه‌اى كافر شدند ، اهل ايمان را بر دشمنشان پيروز كرديم ، غالب شدند .\r\n\r\nكلمه‌ها\r\nعدن : خلود « عدن في المكان : اقام فيه » .\r\nحواريين : حوارى از حور به معنى سفيدى است ، ياران مخصوص انسان را حوارى گويند ، گويى قلوبشان در يارى كردن پاك و مانند جامه سفيد است ، اين كلمه در قرآن فقط در ياران خاص عيسى عليه السّلام به كار رفته و مجموعا پنج بار در قرآن مجيد آمده است .\r\n\r\nشرحها\r\nبه دنبال توبيخ آنان كه در آيهء  لِمَ تَقُولُونَ . . .  گذشت در اين آيات خطاب به مؤمنان مىگويد : جهاد تجارتى است با خدا كه فائده‌اش در آخرت آمرزش گناهان و دخول بهشت و در دنيا پيروزى بر دشمن است آن گاه فرموده : مانند ياران عيسى باشيد و به دين خدا كمك كنيد .\r\nناگفته نماند : خطاب :  كُونُوا أَنْصارَ اللَّهِ . . .  بالاتر است در خطاب  تُجاهِدُونَ فِي سَبِيلِ اللَّهِ . . .  زيرا آن فقط دعوت به جهاد است ولى  كُونُوا أَنْصارَ اللَّهِ . . .  مفيد دوام و ثبات در يارى دين خداست .\r\n10 -  يا أَيُّهَا الَّذِينَ آمَنُوا هَلْ أَدُلُّكُمْ عَلى تِجارَةٍ تُنْجِيكُمْ مِنْ عَذابٍ أَلِيمٍ  .\r\nجهاد در راه خدا تجارتى است با خدا ، چنان كه در آيهء :  إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ . . .  توبه / 111 نيز خوانديم ، در اين\r\n\r\n","description":"","footnote":"","page_name":" 149 ","page_number":151},
  {"content":"\r\n\r\nمعامله چنان كه در آيات بعدى خواهد آمد ، مشترى خداست ، فروشنده مؤمن ، متاع مالها و جانها ، قيمت آمرزش گناهان و دخول بهشت و پيروزى بر دشمن .\r\nنكره آمدن  عَذابٍ أَلِيمٍ  براى بزرگى و غير قابل وصف بودن است .\r\n11 -  تُؤْمِنُونَ بِاللَّهِ وَ رَسُولِهِ وَ تُجاهِدُونَ فِي سَبِيلِ اللَّهِ بِأَمْوالِكُمْ وَ أَنْفُسِكُمْ ذلِكُمْ خَيْرٌ لَكُمْ إِنْ كُنْتُمْ تَعْلَمُونَ  .\r\nاين آيه و آيات بعدى بيان تجارت است ،  فِي سَبِيلِ اللَّهِ  نشان مىدهد كه جهاد بايد در راه خدا و براى توحيد و دفاع از حق باشد ، براى راندن دشمنان توحيد و يا گشايش محيط توحيد ، اقدام شود ، ايمان به رسول در رديف ايمان به خدا است و در صورت عدم ايمان به رسول ، شخص با وجود ايمان به خدا كافر است چنان كه آيهء 151 سوره نساء آن را روشن مىكند .\r\n تُؤْمِنُونَ . . .  جواب سؤال مقدر است ، گويى كسى مىگويد : آن تجارت كدام است ؟ در جواب فرموده :  تُؤْمِنُونَ بِاللَّهِ . . .  مقدم شدن « اموالكم » ظاهرا براى اهميت بذل مال بوده است .\r\nدر شأن نزول آيه نقل شده : مسلمانان بعد از نزول  تُنْجِيكُمْ مِنْ عَذابٍ أَلِيمٍ  گفتند : اگر آن تجارت را مىدانستيم اموال و جانهاى اولاد خويش را در راه آن بذل مىكرديم : در جواب آنها  تُؤْمِنُونَ بِاللَّهِ . . .  آمد .\r\n12 -  يَغْفِرْ لَكُمْ ذُنُوبَكُمْ وَ يُدْخِلْكُمْ جَنَّاتٍ تَجْرِي مِنْ تَحْتِهَا الْأَنْهارُ وَ مَساكِنَ طَيِّبَةً فِي جَنَّاتِ عَدْنٍ ذلِكَ الْفَوْزُ الْعَظِيمُ  .\r\nكلمهء  يَغْفِرْ لَكُمْ  جواب شرط محذوف است يعنى « ان تؤمنوا باللّه و رسوله و تجاهدوا يغفر لكم . . . » ، وعدهء غفران و دخول بهشت مطلق است خواه مجاهد شهيد بشود و يا صحيح بر گردد .\r\nدر كافى از امام صادق عليه السّلام نقل شده كه رسول خدا صلّى اللَّه عليه و آله در جواب جوانى كه مىگفت : من به جهاد علاقه‌مندم فرمود :\r\n« . . . فجاهد في سبيل اللَّه فان تقتل\r\n\r\n","description":"","footnote":"","page_name":" 150 ","page_number":152},
  {"content":"\r\n\r\nكنت عند اللَّه حيا ترزق و ان تمت فقد وقع اجرك على اللَّه و ان رجعت ، رجعت من الذنوب كما ولدت . . . « 1 » .\r\nوانگهى « ذنوبكم » حاكى است كه همهء گناهان آمرزيده مىشود و اين صحيح است و گرنه دخول جنت پشت سر آن عملى نمىشود ، به نظر مىآيد  وَ مَساكِنَ طَيِّبَةً  يك پاداش اضافى در بهشت است ، به عبارت ديگر اهل بهشت از غير اهل جهاد در مطلق بهشت خواهند بود ولى مجاهدان بالاتر از آن را خواهند داشت . آرى  وَ لَلْآخِرَةُ أَكْبَرُ دَرَجاتٍ وَ أَكْبَرُ تَفْضِيلًا  اسراء / 21 .\r\n13 -  وَ أُخْرى تُحِبُّونَها نَصْرٌ مِنَ اللَّهِ وَ فَتْحٌ قَرِيبٌ وَ بَشِّرِ الْمُؤْمِنِينَ  .\r\nاين آيه راجع به اثر جهاد در دنياست ، كه همان فتح و پيروزى باشد آرى به تجربه ثابت شده كه سرنوشت اكثر ملتها در ميدانهاى جنگ تعيين مىشود ، هر ملتى كه در راه حقوق خود نجنگيد ذليل شد .\r\n وَ أُخْرى تُحِبُّونَها  عطف است بر  يَغْفِرْ لَكُمْ  و آن خبر مبتداى محذوف است و تقدير آن « و لكم نعمة اخرى تحبونها . . . » مىباشد ، در اين صورت  نَصْرٌ مِنَ اللَّهِ . . .  بيان و تفسير آنست ، به نظر بعضى ، آن عطف است بر « تجارة » و تقدير آن « هل ادلكم على تجارة اخرى » مىباشد .\r\n وَ بَشِّرِ الْمُؤْمِنِينَ  راجع به ثواب دنيا و آخرت هر دو است . الميزان مىگويد آن عطف است بر مفهوم كلام سابق ، گويى اين چنين است : « قل يا ايها الذين آمنوا هل ادلكم . . . و بشر المؤمنين » و اللَّه اعلم .\r\n14 -  يا أَيُّهَا الَّذِينَ آمَنُوا كُونُوا أَنْصارَ اللَّهِ كَما قالَ عِيسَى ابْنُ مَرْيَمَ لِلْحَوارِيِّينَ مَنْ أَنْصارِي إِلَى اللَّهِ قالَ الْحَوارِيُّونَ نَحْنُ أَنْصارُ اللَّهِ  .\r\nدر سابق گفته شد ظاهرا اين خطاب بالاتر از خطاب سابق است و منظور\r\n\r\n\r\n","description":"","footnote":"\r\n( 1 ) كافى باب « البر بالوالدين » حديث 10 .\r\n","page_name":" 151 ","page_number":153},
  {"content":"\r\n\r\nاز آن ثبات و استقامت مطلق در يارى دين خداست ، مراد از يارى خدا يارى رسول خداست ، تشريفا  أَنْصارَ اللَّهِ  گفته شده است وانگهى يارى دين خدا و رسول خدا ، در واقع يارى خداست .\r\n فَآمَنَتْ طائِفَةٌ مِنْ بَنِي إِسْرائِيلَ وَ كَفَرَتْ طائِفَةٌ فَأَيَّدْنَا الَّذِينَ آمَنُوا عَلى عَدُوِّهِمْ فَأَصْبَحُوا ظاهِرِينَ  .\r\nيعنى : نتيجه خطاب و كلام عيسى آن شد كه گروهى از بنى اسرائيل به عيسى ايمان آوردند و گروهى كافر شدند ، اما ما در آينده پيروان او را بر مكذبين او غالب گردانديم .\r\nدر الميزان فرموده : در اين اشاره هست به اينكه امت رسول اللَّه صلّى اللَّه عليه و آله نيز مانند امت عيسى بعد از وى مختلف مىشوند ، طائفهء مؤمن را خدا تأييد كرده و پيروز مىگرداند .\r\nناگفته نماند : اين جريان در سورهء آل عمران از آيه 52 به بعد بازگو شده است كه در توضيح آيات اين سوره مفيد مىباشد .\r\nروز شنبه يازدهم صفر الخير سال هزار و چهارصد و شش مطابق 4 / 8 / 1364 تفسير سورهء مباركهء صف پايان پذيرفت .\r\nو الحمد للَّه و هو خير ختام\r\n\r\n","description":"","footnote":"","page_name":" 152 ","page_number":154},
  {"content":"\r\n\r\n\r\nسورهء جمعه\r\nدر مدينه نازل شده و يازده آيه است\r\n\r\nنظرى به كليات سوره\r\n1 - جمعه بيست و چهارمين سوره است كه بعد از سورهء صف در مدينه نازل گرديد ، درست معلوم نيست در كدام سال از هجرت نازل شده ولى غرض آن امتنان بمسلمين در رابطه با بعثت پيامبر صلّى اللَّه عليه و آله و اهميت به نماز سياسى و عبادى جمعه است .\r\n2 - عدد آيات آن به اتفاق قارئان يازده است ، در تفسير خازن نقل شده : اين سوره داراي صد و هشتاد كلمه و هفتصد و بيست حرف است .\r\n3 - تسميهء آن به « جمعه » به علّت آيه نهم است كه در آن كلمه جمعه به كار رفته  يا أَيُّهَا الَّذِينَ آمَنُوا إِذا نُودِيَ لِلصَّلاةِ مِنْ يَوْمِ الْجُمُعَةِ فَاسْعَوْا إِلى ذِكْرِ اللَّهِ  ظاهرا اين نامگذارى توسط حضرت رسول اللَّه صلّى اللَّه عليه و آله بوده است « تسمية الكلّ باسم الجزء » وانگهى سبب نزول آن نماز جمعه بوده است .\r\n4 - سورهء مباركه بىشك مدنى است و ظاهرا كسى خلاف آن را نگفته است .\r\n\r\nمطالب سوره\r\n5 - غرض سوره تشويق به نماز جمعه و اقامه آنست ، در اين سوره مىخوانيم :\r\nموجودات ، خدا را تسبيح مىكنند او مدبر پاك ، توانا و حكمتكار است منزّه و\r\n\r\n","description":"","footnote":"","page_name":" 153 ","page_number":155},
  {"content":"\r\n\r\nمدبر و توانا و حكيم بودنش سبب شده كه در ميان اميين پيامبرى از خودشان را بفرستد تا مردم هدايت شوند .\r\nارسال رسل و انزال كتب آن وقت مفيد خواهد بود كه مورد عمل واقع شود و گرنه انسان نظير الاغى خواهد بود كه به او كتاب بار كرده باشند چنان كه حساب تورات و بنى اسرائيل همين است .\r\nيهود نمىتوانند : بگويند : ما چه به تورات عمل كنيم تا نكنيم عزيز خدا هستيم اگر راست مىگويند مرگ را آرزو كنند كه به طرف خدا روند .\r\nاى اهل ايمان نماز جمعه را پيوسته به پا داريد ، متأسفانه وقتى كه تجارت يا لهوى پيش آيد آن را بر نماز خواندن ترجيح مىدهند .\r\n\r\nشأن نزول\r\nدر تفسير عليّ بن ابراهيم قمى نقل شده : رسول خدا صلّى اللَّه عليه و آله روز جمعه بر - مردم نماز مىخواند ، كاروانى از شام كه طعام حمل مىكرد داخل مدينه شد ، جمعى در پيشاپيش آن دف و سائر اسباب لهو مىنواختند ( تا مردم از ورود كاروان مطلع گردند ) در نتيجه مسلمانان صفوف نماز را خالى كرده و به تماشاى آن رفتند خداوند آيه :  وَ إِذا رَأَوْا تِجارَةً . . .  را نازل فرمود « 1 » .\r\nدر مجمع از جابر بن عبد اللَّه نقل كرده : كاروانى به مدينه آمد و ما با رسول خدا صلّى اللَّه عليه و آله نماز جمعه مىخوانديم ، همه به طرف آن رفتند جز دوازده مرد كه يكى از آنها من بودم ، در نتيجه آيه  وَ إِذا رَأَوْا تِجارَةً . . .  نازل گرديد .\r\nناگفته نماند : ظاهر آنست كه همه سوره به اين علّت نازل گرديده است النهاية فقط آيه  وَ إِذا رَأَوْا  به قضيه كاروان اشاره كرده و گرنه بايد گفت : اين آيه بعدا به اين سوره لاحق شده است .\r\n\r\n\r\n","description":"","footnote":"\r\n( 1 ) تفسير برهان از تفسير قمى .\r\n","page_name":" 154 ","page_number":156},
  {"content":"\r\n\r\nسورة الجمعة مدنيّة و هى احدى عشر اية نزلت بعد سورة الصّف بِسْمِ اللَّهِ الرَّحْمنِ الرَّحِيمِ\r\n\r\n[ سوره الجمعة ( 62 ) : آيات 1 تا 8 
  ]\r\nبِسْمِ اللَّهِ الرَّحْمنِ الرَّحِيمِ\r\nيُسَبِّحُ لِلَّهِ ما فِي السَّماواتِ وَ ما فِي الْأَرْضِ الْمَلِكِ الْقُدُّوسِ الْعَزِيزِ الْحَكِيمِ ( 1 ) هُوَ الَّذِي بَعَثَ فِي الْأُمِّيِّينَ رَسُولاً مِنْهُمْ يَتْلُوا عَلَيْهِمْ آياتِهِ وَ يُزَكِّيهِمْ وَ يُعَلِّمُهُمُ الْكِتابَ وَ الْحِكْمَةَ وَ إِنْ كانُوا مِنْ قَبْلُ لَفِي ضَلالٍ مُبِينٍ ( 2 ) وَ آخَرِينَ مِنْهُمْ لَمَّا يَلْحَقُوا بِهِمْ وَ هُوَ الْعَزِيزُ الْحَكِيمُ ( 3 ) ذلِكَ فَضْلُ اللَّهِ يُؤْتِيهِ مَنْ يَشاءُ وَ اللَّهُ ذُو الْفَضْلِ الْعَظِيمِ ( 4 )\r\nمَثَلُ الَّذِينَ حُمِّلُوا التَّوْراةَ ثُمَّ لَمْ يَحْمِلُوها كَمَثَلِ الْحِمارِ يَحْمِلُ أَسْفاراً بِئْسَ مَثَلُ الْقَوْمِ الَّذِينَ كَذَّبُوا بِآياتِ اللَّهِ وَ اللَّهُ لا يَهْدِي الْقَوْمَ الظَّالِمِينَ ( 5 ) قُلْ يا أَيُّهَا الَّذِينَ هادُوا إِنْ زَعَمْتُمْ أَنَّكُمْ أَوْلِياءُ لِلَّهِ مِنْ دُونِ النَّاسِ فَتَمَنَّوُا الْمَوْتَ إِنْ كُنْتُمْ صادِقِينَ ( 6 ) وَ لا يَتَمَنَّوْنَهُ أَبَداً بِما قَدَّمَتْ أَيْدِيهِمْ وَ اللَّهُ عَلِيمٌ بِالظَّالِمِينَ ( 7 ) قُلْ إِنَّ الْمَوْتَ الَّذِي تَفِرُّونَ مِنْهُ فَإِنَّهُ مُلاقِيكُمْ ثُمَّ تُرَدُّونَ إِلى عالِمِ الْغَيْبِ وَ الشَّهادَةِ فَيُنَبِّئُكُمْ بِما كُنْتُمْ تَعْمَلُونَ ( 8 )\r\n\r\n","description":"","footnote":"","page_name":" 155 ","page_number":157},
  {"content":"\r\n\r\nبه نام خداى رحمان رحيم\r\n1 - تسبيح مىكند خدا را آنچه در آسمانها و آنچه در زمين است ، خدايى كه مدبر ، پاك ، غالب و حكيم است .\r\n2 - اوست كه در ميان درس ناخوانده‌ها پيامبرى مبعوث كرد كه آيات خدا را براى آنها مىخواند و پاكشان مىكند و به آنها كتاب و حكمت مىآموزد ، آنها از پيش در گمراهى آشكار بودند .\r\n3 - و مبعوث كرد در ميان ديگران از آنها ، كه هنوز به آنها ملحق نشده‌اند ، خدا عزيز و حكيم است .\r\n4 - آن فضل خداست كه به هر كه خواهد بدهد خداى صاحب فضل بزرگ است .\r\n5 - حكايت آنان كه تورات به آنها تعليم شد ولى نكردند ، مانند حكايت الاغ است كه كتابها را حمل مىكند بد است حكايت قومى كه آيات خدا را تكذيب كرده‌اند خدا قوم ظالم را هدايت نمىكند .\r\n6 - بگو : اى كسانى كه يهودى شده‌ايد اگر گمان داريد كه دوستان خدا هستيد پس آرزوى مرگ كنيد اگر راستگوييد .\r\n7 - و هرگز مرگ را آرزو نخواهند ، به علت آنچه از پيش فرستاده‌اند ، خدا به ظالمان آگاه است .\r\n8 - بگو : مرگى كه از آن فرار مىكنيد ، حتما به شما خواهد رسيد ، سپس به سوى خدايى كه داناى نهان و آشكار است بر مىگرديد ، از آنچه كرده‌ايد به شما خبر خواهد داد .\r\n\r\nكلمه‌ها\r\nاميين : درس ناخوانده‌ها . راغب گويد : امّى كسى است كه خواندن و نوشتن بلد نيست و از قطرب نقل مىكند كه اميّه به معنى غفلت و جهالت ، و امى از آنست ، طبرسى فرمايد : « يعنى العرب و كانت امة\r\n\r\n","description":"","footnote":"","page_name":" 156 ","page_number":158},
  {"content":"\r\n\r\nامية لا تكتب و لا تقرء » .\r\nحكمة : آن در اصل به معنى درك و تشخيص است كه سبب محكم كارى مىشود ، به تكاليف و اخلاقيات نيز گفته مىشود .\r\nاسفار : كتابها و نامه‌ها . مفرد آن سفر ( بكسر اول ) است ، ناگفته نماند :\r\nسفر ( بر وزن عقل ) به معنى پرده برداشتن و آشكار كردن است ، كتاب و نوشته را از آن جهت سفر گويند كه مطالب را آشكار مىكند .\r\nهادوا : يهودي شدند ، گويند : « هاد و تهود » يعنى به دين يهود داخل شد .\r\n\r\nشرحها\r\nدر اين آيات ، خداوند با منزه بودن و چهار وصف ديگر توصيف شده كه ارسال رسل و هدايت بشر مقتضاى آنهاست ، آن گاه در مقام امتنان ، بعثت حضرت رسول صلّى اللَّه عليه و آله مطرح گرديده و با تمثيل به تورات و يهود ، بيان شده كه استفاده از پيامبر ، در صورت عمل به دين اوست ، سپس به يهود فرموده : شما پيش خدا ارزش و اصالت نداريد ، ادعايتان پوچ است .\r\n1 -   يُسَبِّحُ لِلَّهِ ما فِي السَّماواتِ وَ ما فِي الْأَرْضِ الْمَلِكِ الْقُدُّوسِ الْعَزِيزِ الْحَكِيمِ   .\r\nتسبيح منزه دانستن و منزه كردن خدا از هر عيب و نقص است ، به حكم  وَ إِنْ مِنْ شَيْءٍ إِلَّا يُسَبِّحُ بِحَمْدِهِ وَ لكِنْ لا تَفْقَهُونَ تَسْبِيحَهُمْ  اسراء / 44 همهء كائنات خدا را تسبيح مىكنند ولى ما زبان آنها را نمىفهميم ، پس تمام ذرات جهان نسبت به خدا شعور و درك دارند و با زبان خود ، خدا را تسبيح مىكنند و آيهء شريفه از آن خبر مىدهد ، اين تسبيح به طور علت و معلول نيست و گرنه ما آن را مىفهميديم .\r\n\r\n","description":"","footnote":"","page_name":" 157 ","page_number":159},
  {"content":"\r\n\r\nچهار اسم از اسماء حسنى تعليل « يسبح » است يعنى : بايد آفريده‌ها آفرينندهء مدبر ، پاك ، توانا و حكيم خود را تنزيه كنند .\r\nدر عين حال : اين آيه سر خط و توجيه‌گر مطالب بعدى است كه فرستادن پيامبر و هدايت مردم باشد ، به عبارت ديگر مطالب بعدى مظهرى از اين چهار اسم هستند .\r\n2 -  هُوَ الَّذِي بَعَثَ فِي الْأُمِّيِّينَ رَسُولًا مِنْهُمْ يَتْلُوا عَلَيْهِمْ آياتِهِ وَ يُزَكِّيهِمْ وَ يُعَلِّمُهُمُ الْكِتابَ وَ الْحِكْمَةَ وَ إِنْ كانُوا مِنْ قَبْلُ لَفِي ضَلالٍ مُبِينٍ  .\r\nمنظور از « اميين » درس ناخوانده‌هاست ، « منهم » اشاره به « امى » بودن آن حضرت است ، يعنى در ميان درس ناخوانده‌ها يك درس ناخوانده را مبعوث كرد پس « منهم » اشاره به وصف است نه از آن قوم بودن .\r\nمؤيد اين سخن آنست كه از خود آن حضرت به « امى » تعبير آمده است  الرَّسُولَ النَّبِيَّ الْأُمِّيَّ  اعراف / 157 و 158 ، منظور از تعبير فوق اثبات حقانيت دعوت آن حضرت است كه يك امى در ميان اميين ، شريعت و قرآنى اين چنين آورد ، اين نمىشود مگر از طرف خدا ، چنان كه در جاى ديگر فرموده :\r\n وَ ما كُنْتَ تَتْلُوا مِنْ قَبْلِهِ مِنْ كِتابٍ وَ لا تَخُطُّهُ بِيَمِينِكَ إِذاً لَارْتابَ الْمُبْطِلُونَ  عنكبوت / 48 . مقدم شدن « يزكيهم » براى آنست كه اول بايد انسان از شرك و كفر و مانند آن پاك گردد ، سپس تعليم حقائق در وجود او جاى گيرد ، در حقيقت هر دو با هم هستند ولى تزكيه تقدم رتبه دارد .\r\nاين همان دعوت ابراهيم و اسماعيل عليهما السّلام است كه به وقت بناى كعبه گفتند :\r\n رَبَّنا وَ اجْعَلْنا مُسْلِمَيْنِ لَكَ وَ مِنْ ذُرِّيَّتِنا أُمَّةً مُسْلِمَةً لَكَ . . .   رَبَّنا وَ ابْعَثْ فِيهِمْ رَسُولًا مِنْهُمْ يَتْلُوا عَلَيْهِمْ آياتِكَ وَ يُعَلِّمُهُمُ الْكِتابَ وَ الْحِكْمَةَ وَ يُزَكِّيهِمْ . . .  بقره / 129 .\r\nالميزان در علّت مؤخّر شدن « يزكّيهم » در اينجا فرموده است : منظور\r\n\r\n","description":"","footnote":"","page_name":" 158 ","page_number":160},
  {"content":"\r\n\r\nابراهيم آن بود كه اين سه چيز در ذريهء او به وجود آيد . و چون مقام علم كتاب و خود كتاب بزرگ است لذا مقدم شده است .\r\nاما در آيهء جمعه منظور تعليم آن حضرت است ، مىدانيم كه در اين صورت تزكيه مقام اول را دارد تا راه براى تعليم باز شود .\r\nمنظور از حكمة ظاهرا اخلاقيات و اعتقاديات است چنان كه منظور از كتاب احكام دين مىباشد .\r\n« ان » در  وَ إِنْ كانُوا . . .  مخفف از ثقيله است اين جمله ميتواند در مقام امتنان باشد .\r\n3 -  وَ آخَرِينَ مِنْهُمْ لَمَّا يَلْحَقُوا بِهِمْ وَ هُوَ الْعَزِيزُ الْحَكِيمُ  .\r\nعطف است بر « اميّين » يعنى و مبعوث كرد در ميان ديگران از آنها كه هنوز نيامده‌اند ، اين جمله مىتواند راجع به عموم رسالت آن حضرت براى هر زمان باشد ، در اين صورت رجوع « منهم » بر « اميين » به عنوان انسان بودنست زيرا ديگران همه « امى » نبوده و نيستند .\r\nدر مجمع البيان فرموده : روايت شده رسول خدا صلّى اللَّه عليه و آله اين آيه را خواند گفتند : آنها كيستند ؟ حضرت دست بر شانه سلمان گذاشت و فرمود :\r\n« لو كان الايمان في الثريا لنالته رجال من هؤلاء »\r\nيعنى : آنها ايرانيانند .\r\nعزيز و حكيم در رابطه با آنست كه خدا به اين كار تواناست و حكمتش آن را اقتضاء مىكند .\r\n4 -  ذلِكَ فَضْلُ اللَّهِ يُؤْتِيهِ مَنْ يَشاءُ وَ اللَّهُ ذُو الْفَضْلِ الْعَظِيمِ  .\r\nاشاره است به « بعث » يعنى بعثت و تلاوت آيات خدا و تعليم كتاب ، فضل و برترى از جانب خداست به هر كه خواهد بدهد ، خدا خواسته كه اين فضل خاص حضرت محمّد صلّى اللَّه عليه و آله باشد ، آرى :  اللَّهُ أَعْلَمُ حَيْثُ يَجْعَلُ رِسالَتَهُ  انعام / 124 ، در\r\n\r\n","description":"","footnote":"","page_name":" 159 ","page_number":161},
  {"content":"\r\n\r\nجاى خود ثابت شده كه نبوت و امامت منصب خدايى است و در اثر روح مستقلى است كه در وجود پيامبر و امام است و در ديگران نيست .\r\nالميزان احتمال مىدهد اشاره باشد به « بعث » به اعتبار آنكه امتنان است هم به رسولان و هم به مردم .\r\n5 -  مَثَلُ الَّذِينَ حُمِّلُوا التَّوْراةَ ثُمَّ لَمْ يَحْمِلُوها كَمَثَلِ الْحِمارِ يَحْمِلُ أَسْفاراً  .\r\nاين آيه در رابطه با آنست كه : بعث رسل و آمدن كتاب در صورتى مفيد است كه مورد عمل واقع بشود و گرنه مانند بار كردن كتاب بر الاغ خواهد بود چنان كه در بارهء يهود چنين شد ، در عين حال اشاره است به متفرق شدن مسلمانان از نماز كه در آخر سوره خواهد آمد .\r\nمراد از تحميل ، تعليم تورات به آنها و مراد از  لَمْ يَحْمِلُوها  عمل نكردن است ، تشبيه به الاغ به علّت بهره نبردن مىباشد .\r\n بِئْسَ مَثَلُ الْقَوْمِ الَّذِينَ كَذَّبُوا بِآياتِ اللَّهِ وَ اللَّهُ لا يَهْدِي الْقَوْمَ الظَّالِمِينَ  از اين معلوم مىشود كه عمل نكردن تكذيب آيات است و يا به آن منجرّ مىشود ، « مثل » به معنى حكايت و سرگذشت است ،  وَ اللَّهُ لا يَهْدِي . . .  اشاره به آنست كه در اين گونه عمل هدايت نيست ، و ظالم در راه ظلم ، هدايت يافته نمىتواند باشد .\r\n6 -  قُلْ يا أَيُّهَا الَّذِينَ هادُوا إِنْ زَعَمْتُمْ أَنَّكُمْ أَوْلِياءُ لِلَّهِ مِنْ دُونِ النَّاسِ فَتَمَنَّوُا الْمَوْتَ إِنْ كُنْتُمْ صادِقِينَ  .\r\nگويى يهود در مقابل  حُمِّلُوا التَّوْراةَ ثُمَّ لَمْ يَحْمِلُوها  گفته‌اند : عمل كردن براى ما چندان لزوم ندارد زيرا ما دوستان و نظر كردهء خدائيم در هر حال ما را خواهد بخشود ، نظير ،  نَحْنُ أَبْناءُ اللَّهِ وَ أَحِبَّاؤُهُ  مائده / 18 و نظير  وَ قالُوا لَنْ يَدْخُلَ الْجَنَّةَ إِلَّا مَنْ كانَ هُوداً أَوْ نَصارى  بقره / 111 .\r\n\r\n","description":"","footnote":"","page_name":" 160 ","page_number":162},
  {"content":"\r\n\r\nدر جواب فرموده : دوست ، ملاقات دوستش را خوش دارد اگر در اين سخن راستگوييد آرزوى مرگ كنيد تا به بهشت برسيد زيرا بهشت در اين صورت بر شما واجب شده است .\r\nدر تفسير برهان از تفسير قمى نقل شده : در تورات نوشته شده : دوستان خدا آرزوي مرگ مىكنند .\r\n7 -  وَ لا يَتَمَنَّوْنَهُ أَبَداً بِما قَدَّمَتْ أَيْدِيهِمْ وَ اللَّهُ عَلِيمٌ بِالظَّالِمِينَ  .\r\nمنظور از « ما قدمت » ظلم و فسق است ، چون اعمال خويش را مىدانند پس ابدا آرزوى مرگ نخواهند كرد ، پس آنها ظالمند خدا به ظالمان داناست ، على هذا دشمن خدايند نه دوست او .\r\n8 -  قُلْ إِنَّ الْمَوْتَ الَّذِي تَفِرُّونَ مِنْهُ فَإِنَّهُ مُلاقِيكُمْ ثُمَّ تُرَدُّونَ إِلى عالِمِ الْغَيْبِ وَ الشَّهادَةِ فَيُنَبِّئُكُمْ بِما كُنْتُمْ تَعْمَلُونَ  .\r\nاشاره به آنست كه اكراه از مرگ و فرار از آن فائده‌اى ندارد ، « تردون » حاكى است كه همه اعمال اعم از نهان و آشكار بر خدا معلوم مىباشد ، مىشود از  فَيُنَبِّئُكُمْ . . .  فهميد كه اعمال در آن روز در شكل ديگرى ظاهر خواهند شد كه احتياج به معرفى خواهد داشت .\r\n\r\n","description":"","footnote":"","page_name":" 161 ","page_number":163},
  {"content":"\r\n\r\n\r\n[ سوره الجمعة ( 62 ) : آيات 9 تا 11 
  ]\r\nيا أَيُّهَا الَّذِينَ آمَنُوا إِذا نُودِيَ لِلصَّلاةِ مِنْ يَوْمِ الْجُمُعَةِ فَاسْعَوْا إِلى ذِكْرِ اللَّهِ وَ ذَرُوا الْبَيْعَ ذلِكُمْ خَيْرٌ لَكُمْ إِنْ كُنْتُمْ تَعْلَمُونَ ( 9 ) فَإِذا قُضِيَتِ الصَّلاةُ فَانْتَشِرُوا فِي الْأَرْضِ وَ ابْتَغُوا مِنْ فَضْلِ اللَّهِ وَ اذْكُرُوا اللَّهَ كَثِيراً لَعَلَّكُمْ تُفْلِحُونَ ( 10 ) وَ إِذا رَأَوْا تِجارَةً أَوْ لَهْواً انْفَضُّوا إِلَيْها وَ تَرَكُوكَ قائِماً قُلْ ما عِنْدَ اللَّهِ خَيْرٌ مِنَ اللَّهْوِ وَ مِنَ التِّجارَةِ وَ اللَّهُ خَيْرُ الرَّازِقِينَ ( 11 )\r\n9 - اى اهل ايمان چون در روز جمعه براى نماز اذان گفته شد ، به نماز جمعه شتاب كنيد و خريد و فروش را ترك نمائيد ، اين براى شما بهتر است اگر بدانيد .\r\n10 - پس چون نماز تمام شد ، در زمين پراكنده شويد ، و از فضل خدا بطلبيد و خدا را بسيار ياد كنيد تا رستگار گرديد .\r\n11 - و چون آوازى يا تجارتى ديدند به سوى آن پراكنده مىشوند و تو را ايستاده مىگذارند بگو : ثواب خدا از آواز و از تجارت بهتر است ، خدا بهترين رازقين مىباشد .\r\n\r\nكلمه‌ها\r\nجمعة : در مجمع البيان فرموده : گويند روز جمعه را عروبه مىگفتند كعب بن لوى اولين كسى بود كه آن را جمعه خواند ، و گويند اهل مدينه پيش از هجرت ايمان آورده بودند ، گفتند : يهود و نصارى را روزى هست ( شنبه و يكشنبه ) كه در آن هر هفت روز يك بار جمع مىشوند شما هم در روز عروبه اجتماع كنيد ، لذا آن را\r\n\r\n","description":"","footnote":"","page_name":" 162 ","page_number":164},
  {"content":"\r\n\r\nجمعه ناميدند ، تفصيل سخن در قاموس قرآن ديده شود ، جمعه به ضم ميم و سكون آن خوانده شده است .\r\nفاسعوا : سعى : تند رفتن و تلاش « فاسعوا » يعنى بشتابيد ، طبرسى فرموده :\r\nابن مسعود آن را « فامضوا » خوانده و از على عليه السّلام و امام باقر و امام صادق عليهما السّلام نيز روايت شده است .\r\nانفضوا : فض : شكستن و پراكندن . « فض الشيء : كسره متفرقا » انفضاض :\r\nمتفرق شدن .  انْفَضُّوا إِلَيْها  يعنى به سوى تجارت متفرق مىشوند .\r\n\r\nشرحها\r\nدر اين آيات به نماز جمعه دستور اكيد داده شده و آنان كه آن حضرت را در حال خطبه گذاشته و به طرف لهو و تجارت رفتند ، توبيخ شده‌اند .\r\n9 -  يا أَيُّهَا الَّذِينَ آمَنُوا إِذا نُودِيَ لِلصَّلاةِ مِنْ يَوْمِ الْجُمُعَةِ فَاسْعَوْا إِلى ذِكْرِ اللَّهِ وَ ذَرُوا الْبَيْعَ  .\r\nمنظور از  نُودِيَ لِلصَّلاةِ  اذان نماز جمعه است .  ذَرُوا الْبَيْعَ  گرچه راجع به ترك خريد و فروش است ، ولى ظاهرا مراد دست كشيدن از هر مشغله است خريد و فروش باشد يا غير آن .\r\nدر مجمع البيان فرموده : نهى دلالت بر فساد منهى عنه دارد ، ظهور سخن وى بطلان معامله است ولى به نظر مىآيد كه معامله صحيح و عمل حرام باشد چنان كه در مفتاح الكرامة از بسيارى از فقها نقل شده است .\r\nدر « كلمه‌ها » راجع بتسميه جمعه توضيح داده شد ، از جمله در كافي از حضرت باقر صلوات اللَّه عليه نقل شده : خدا در آن روز مردم را در عالم ميثاق به ولاية محمّد و وصى او عليهما السلام جمع كرد و آن را جمعه ناميد . . . «\r\nان اللَّه جمع فيها خلقه\r\n\r\n","description":"","footnote":"","page_name":" 163 ","page_number":165},
  {"content":"\r\n\r\nلولاية محمّد صلّى اللَّه عليه و آله و وصيّه في الميثاق و سمّاه يوم الجمعة لجمعه فيه خلقه\r\n» ( از تفسير صافى ) .\r\n ذلِكُمْ خَيْرٌ لَكُمْ إِنْ كُنْتُمْ تَعْلَمُونَ  اشاره به رفتن به نماز است علم در آيه به معنى دانستن و دقت كردن است .\r\n10 -  فَإِذا قُضِيَتِ الصَّلاةُ فَانْتَشِرُوا فِي الْأَرْضِ وَ ابْتَغُوا مِنْ فَضْلِ اللَّهِ  .\r\nهر دو امر ، مفيد ايام هستند نه وجوب ، زيرا كه بعد از « حذر » واقع شده‌اند ، امر به تفرق و طلب فضل خدا ظاهرا براى آنست كه از فرمان  وَ ذَرُوا الْبَيْعَ  ناراحت نباشيد كه بعد از نماز مىتوانيد آن را جبران نمائيد .\r\nالميزان مىگويد : بنا بر آنكه :  وَ ذَرُوا الْبَيْعَ  شامل هر مشغول كننده است  وَ ابْتَغُوا مِنْ فَضْلِ اللَّهِ  طلب مطلق عطيه‌هاى خداست از قبيل خريدن و فروش و عيادت مريضان ، و زيارت اقوام و حضور در مجالس علم و غيره .\r\n وَ اذْكُرُوا اللَّهَ كَثِيراً لَعَلَّكُمْ تُفْلِحُونَ  اشاره است به آنكه در ياد خدا فقط به نماز جمعه اكتفاء نكنيد . ياد خدا با زبان باشد يا با قلب سبب رسوخ آن در قلب و سبب از بين رفتن غفلت و آن سبب فلاح است .\r\nدر مجمع البيان فرموده : از رسول خدا صلّى اللَّه عليه و آله منقول است : انتشار در ارض و طلب فضل اللَّه ، طلب دنيا نيست بلكه عيادت مريض و حضور در جنازه ، و زيارت برادر دينى است .\r\n« و روي عن أبي عبد اللَّه عليه السّلام انه قال الصلاة يوم الجمعة و الانتشار يوم السبت »\r\nدر باره نماز جمعه در « نكته‌ها » مطلبى خواهد آمد .\r\n11 -  وَ إِذا رَأَوْا تِجارَةً أَوْ لَهْواً انْفَضُّوا إِلَيْها وَ تَرَكُوكَ قائِماً \r\n\r\n","description":"","footnote":"","page_name":" 164 ","page_number":166},
  {"content":"\r\n\r\nشيعه و اهل سنت بالاتفاق نقل كرده‌اند كه رسول خدا براى نماز جمعه خطبه مىخواند ، عده‌اى از نماز گذران با شنيدن صداى طبل از نماز متفرق شده و به طرف مال التجارة و صداى طبل رفتند ، « او » در  تِجارَةً أَوْ لَهْواً  مىرساند كه هر يك سبب تفرق آنها بوده است رجوع ضمير « اليها » به تجارت نشان مىدهد كه غرض اصلى تجارت بوده است مشروح اين قضيه در شأن نزول در اول سوره نقل گرديد .\r\n قُلْ ما عِنْدَ اللَّهِ خَيْرٌ مِنَ اللَّهْوِ وَ مِنَ التِّجارَةِ وَ اللَّهُ خَيْرُ الرَّازِقِينَ  خطاب است به رسول خدا كه به آنها بفرمايد : پاداش خدايى بهتر از لهو و تجارت است زيرا ثواب خدا حقيقى و دائمى است ولى فايدهء آن دو خيالى و زود گذر مىباشد . از حضرت صادق عليه السّلام در بارهء  انْفَضُّوا إِلَيْها  نقل شده كه فرمود :\r\n« انصرفوا اليها » .\r\nجمله  وَ اللَّهُ خَيْرُ الرَّازِقِينَ  حاكى است كه خدا از جاى ديگر به شما روزى مىدهد .\r\n\r\nنكته‌ها\r\nنماز جمعه : نماز جمعه يكى از عبادتهاى الهى است كه سياست را نيز دربر دارد ، لذا آن را « نماز سياسى عبادى » نام گذاشته‌اند .\r\nنماز جمعه در جايى كه اقامه مىشود ، جمعه ديگر اقلا بايد يك فرسخ از آن فاصله داشته باشد و در كمتر از آن جايز نيست ، و در صورت نبودن در يك فرسخى واجب است ، براى جمعه از دو فرسخ جمع شوند .\r\nبا شنيدن اذان نماز جمعه ، خريد و فروش و مسافرت نيز حرام مىشود مگر\r\n\r\n","description":"","footnote":"","page_name":" 165 ","page_number":167},
  {"content":"\r\n\r\nآنكه نماز جمعه را بخواند ، بر حاكم شهر لازم است زندانىها را تحت الحفظ به نماز جمعه بياورد و سپس به زندان ببرد شرط آن خواندن با جماعت است به طور فرادى صحيح نيست .\r\nامام جمعه بايد پيش از نماز دو خطبه ايستاده بخواند در حالى كه به سلاح يا عصا تكيه كرده است ، در خطبهء اول حمد و ثناى خداوند و صلوات بر پيامبر و آل مىفرستد ، موعظه مىكند ، امر به تقوى مىنمايد و يك سورهء كوچك مىخواند .\r\nدر خطبه دوم بعد از حمد و ثنا و صلوات ، راجع به سياست روز و مسائل آن سخن مىگويد خواه كارهاى مملكتى باشد يا ممالك ديگر كه مربوط به مملكت اسلامى است .\r\nبروايت امير المؤمنين صلوات اللَّه عليه : دو خطبه در جاى دو ركعت نماز است ، بايد سخن نگفت و به اطراف متوجه نشد و به سخن خطيب گوش داد ، به اين ترتيب خواهيم ديد كه در اين نماز هفتگى از لحاظ عبادت حق و جامعه و روبراه كردن كارهاى آن و گذاشتن مردم در جريان امر ، چه محتواى عجيبى هست .\r\nامروز نماز جمعه تهران در تمام دنيا زبانزد مىباشد .\r\nرسول خدا صلّى اللَّه عليه و آله كه به مدينه هجرت فرمود از اولين جمعه آن را اقامه فرمود در زمان خلفاء و امير المؤمنين صلوات اللَّه عليه نيز ادامه يافت .\r\nبعدها نيز خوانده مىشد ولى از محتوى افتاد و اغلب توسط ملاهاى دربارى اقامه مىشد .\r\nتا بعد از پيروزى انقلاب اسلامى ايران ، بار ديگر نماز جمعه به حالت اولى خود كه در زمان رسول اللَّه ( ص ) بود بازگشت ، اين جريان در اثر\r\n\r\n","description":"","footnote":"","page_name":" 166 ","page_number":168},
  {"content":"\r\n\r\nقيام پر شكوه فرزند راستين اسلام حضرت امام خمينى مد ظله العالى بود كه انشاء اللَّه تا زمان حضرت مهدى صلوات اللَّه عليه ادامه پيدا كرده و به دست با كفايت ايشان سپرده خواهد شد .\r\nروز جمعه هفدهم صفر الخير سال هزار و چهار صد و شش هجرى مطابق دهم آبانماه 1364 نزديك ظهر تفسير سورهء جمعه به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 167 ","page_number":169},
  {"content":"\r\n\r\n\r\nسوره منافقون\r\nدر مدينه نازل شده و يازده آيه است\r\n\r\nنظرى به سوره مباركه\r\n1 - منافقون هيجدهمين سوره است كه بعد از سورهء حج در مدينه نازل گرديد ، در ترتيب فعلى قرآن مجيد سوره شصت و سوم است ، شأن نزول اين سورهء جريان فتنه جويى عبد اللَّه بن ابى منافق ، به وقت برگشتن مسلمانان از جنگ « بنى المصطلق » است آن جنگ چنان كه در اول سوره نور گذشت در شعبان سال پنجم هجرى بوده است ، على هذا معلوم مىشود كه اين سوره در اواخر سال پنجم هجرت نازل شده است .\r\n2 - تعداد آيات آن يازده است ، ظاهرا اختلافى در آن نيست ، تفسير خازن عدد كلمات آن را صد و هشتاد و حروف آن را نهصد و هفتاد شش گفته است .\r\n3 - تسميهء به منافقين به علّت نقل توطئه منافقان در آنست كه خواستند ميان مهاجر و انصار اختلاف به وجود آورند ، چنان كه خواهد آمد .\r\n4 - اين سوره بىشك مدنى است ، امين الاسلام طبرسى در مدنى بودن آن نقل اجماع كرده است .\r\n\r\nمطلب سوره و غرض آن\r\n5 - در اين سوره مىخوانيم : منافقان نزد پيامبر آمده گفتند : گواهى\r\n\r\n","description":"","footnote":"","page_name":" 168 ","page_number":170},
  {"content":"\r\n\r\nمىدهيم كه تو رسول خدايى . ولى اين سخن را به زبان مىگفتند نه به قلب ، اين اقرار را براى خود سپر و حفاظ قرار داده بودند تا از مواهب اسلام بهره‌مند شوند .\r\nآنها زبان بسيار نرم و چرب داشتند ولى باطنشان از محتوى خالى بود تا جايى كه به حكم چوب خشك بودند كه به ديوار تكيه كرده است .\r\nچون به آنها گفته مىشود : بيائيد رسول خدا در مقابل خطايى كه كرده‌ايد از خدا برايتان آمرزش بخواهد ، با مسخره ، سرشان را تكان داده و از آمدن امتناع مىكنند .\r\nبه مردم مىگويند : مهاجران و مسلمانان را كمك مالى نكنيد تا از اطراف رسول اللَّه صلّى اللَّه عليه و آله متفرق شوند ، در مسافرت گفتند : چون به مدينه برگشتيم رسول خدا را از آنجا بيرون خواهيم كرد ، در آخر فرموده : اى اهل ايمان شما مانند منافقان نباشيد ، مال و اولاد ، خدا را از ياد شما نبرد ، به فكر آخرت باشيد .\r\n\r\nشأن نزول\r\n6 - على بن ابراهيم قمى در تفسير خود نقل مىكند :   إِذا جاءَكَ الْمُنافِقُونَ . . .  \r\nدر جنگ مريسيع نازل شد و آن جنگ بنى المصطلق است كه در سال پنجم هجرت بود . رسول خدا صلّى اللَّه عليه و آله به وقت بازگشت در كنار چاهى اردو زد كه آب كمى داشت .\r\nانس بن سيار هم پيمان انصار و جهجاه بن سعيد غفارى اجير عمر بن الخطاب هر دو از چاه آب مىكشيدند ، دلو سيار به دلو جهجاه چسبيد پس از بيرون كشيدن سيار گفت اين دلو من است ، جهجاه گفت : نه دلو من است ، كار به نزاع كشيد جهجاه بر صورت سيار زد و خون جارى شد .\r\n\r\n","description":"","footnote":"","page_name":" 169 ","page_number":171},
  {"content":"\r\n\r\nسيار انصار را به يارى طلبيد و جهجاه از مهاجران كمك خواست طرفين سلاح كشيده و در مقابل هم ايستادند ، عنقريب بود كه به جان هم بيافتند .\r\nعبد اللَّه بن ابى كه در كنارى بود پرسيد چه خبر است ؟ جريان را به او باز گفتند ، بسيار خشمگين شد و گفت : من از اين سفر ناراضى بودم ، من ذليلترين عرب هستم كه زنده ماندم تا چنين وضعى را ملاحظه مىكنم اما كارى از دستم بر نمىآيد ! ! آن گاه رو كرد و به ياران خود گفت : اين كار شماست مهاجران را در خانه‌هاى خود جاى داديد ، اموال خويش را در اختيار آنها گذاشتيد ، با جان خود آنها را حفظ كرديد ، گلوهايتان را به طرف كشته شدن دراز كرديد تا جايى كه زنانتان بىشوهر و بچه‌هايتان يتيم گرديد .\r\nاگر آنها را از مدينه بيرون مىكرديد براى ديگران سرباري مىشدند ، آن گاه اضافه كرد : اگر به مدينه باز گشتيم عزيزتر ذليلتر را از آن بيرون خواهد كرد ( منظورش از ذليلتر رسول خدا صلّى اللَّه عليه و آله بود ) .\r\nزيد بن ارقم كه جوانى نزديك به بلوغ بود در ميان آن جمع حضور داشت او به محضر رسول خدا صلّى اللَّه عليه و آله آمد و سخنان عبد اللَّه بن ابى را به آن حضرت گزارش كرد ، حضرت در سايه درختى با عده‌اى از مهاجرين و انصار نشسته بود .\r\nوى به زيد بن ارقم گفت : اي پسر شايد گمان كرده‌اى كه عبد اللَّه چنين گفته است ؟ گفت : به خدا قسم گمان نيست ، حضرت فرمود : شايد به عبد اللَّه خشم گرفته‌اى ؟ گفت : به خدا قسم از روى خشم سخن نمىگويم فرمود :\r\nشايد بىپايه سخن مىگويى ؟ گفت : نه و اللَّه به دنبال آن حضرت به غلام خودش شقران فرمود :\r\nشتر مرا حاضر كن ، آن بزرگوار سوار شده و حركت كرد ، مردم به دنبال وى حركت كردند ، و ميان خود مىگفتند : رسول خدا كه در چنين وقتى حركت\r\n\r\n","description":"","footnote":"","page_name":" 170 ","page_number":172},
  {"content":"\r\n\r\nنمىكرد ؟ سعد بن عباده خودش را به او رساند و گفت : السلام عليك يا رسول اللَّه و رحمة اللَّه و بركاته ، فرمود « و عليك السلام » .\r\nسعد عرض كرد شما كه در اين وقت حركت نمىكرديد ؟ ! فرمود : آيا سخن رفيق خود را نشنيده‌اي ؟ گفت : رسول اللَّه ما جز شما چه رفيقى داريم ؟\r\nفرمود : عبد اللَّه بن ابى گفته است : چون وارد مدينه شود  لَيُخْرِجَنَّ الْأَعَزُّ مِنْهَا الْأَذَلَّ  .\r\nسعد گفت : يا رسول اللَّه عزيزتر تو و اصحابت هستيد ، ذليلتر او و ياران اوست . حضرت هم چنان همه روز را به حركت ادامه داد و كسى جرئت سخن گفتن با او نداشت .\r\nمردان خزرج شروع به ملامت عبد اللَّه كردند كه اين چه غلطى است كرده‌اى ؟\r\nاو قسم خورد كه چيز نگفته است ، گفتند : پس برو محضر رسول خدا صلّى اللَّه عليه و آله تا از وى اعتذار كنيم ، در جواب سرش را به علامت مسخره تكان داد .\r\nحضرت هم چنان همه شب و روز را حركت مىكرد و فقط براى نماز توقف مىفرمود فرداى آن شب رسول خدا و يارانش توقف كردند ، و همه از كثرت خستگى بخواب رفتند .\r\nسپس عبد اللَّه بن ابى محضر آن حضرت آمد و قسم ياد كرد كه من چنين چيزى نگفته‌ام و شهادت مىدهم به وحدانيت خدا و اينكه تو رسول او هستى ، زيد بن ارقم به من دروغ بسته است ، حضرت عذر او قبول فرمود .\r\nآن گاه مردان خزرج به زيد بن ارقم فحش مىدادند كه چرا به بزرگ قبيله ما دروغ بسته‌اي ؟ چون رسول خدا صلّى اللَّه عليه و آله حركت كرد ، زيد بن ارقم با او بود و مىگفت : خدايا تو مىداني كه من به عبد اللَّه دروغ نبسته‌ام .\r\nچون مقدارى راه رفتند رسول خدا را غشوهء وحى فرا گرفت ، بدنش سنگين\r\n\r\n","description":"","footnote":"","page_name":" 171 ","page_number":173},
  {"content":"\r\n\r\nشد تا حدى كه نزديك بود ناقه‌اش از ثقل وحى بخوابد ، چون وحى تمام شد حضرت عرق صورتش را پاك مىكرد .\r\nآن گاه گوش زيد بن ارقم را گرفت ، سرش را از روى جهاز شتر بلند كرد و فرمود : اي پسر دهانت راست گفته ، قلبت حفظ كرده خدا درباره آنچه گفتى وحى نازل فرموده است .\r\nچون همه اصحاب آن حضرت براى استراحت پياده شدند ، حضرت بر آنها چنين خواند :\r\n  بِسْمِ اللَّهِ الرَّحْمنِ الرَّحِيمِ إِذا جاءَكَ الْمُنافِقُونَ قالُوا نَشْهَدُ إِنَّكَ لَرَسُولُ اللَّهِ . . .  \r\n وَ لكِنَّ الْمُنافِقِينَ لا يَعْلَمُونَ  نزول اين آيات عبد اللَّه بن ابى را رسوا كرد ( از تفسير برهان ) .\r\nناگفته نماند : كلمه  وَ لكِنَّ الْمُنافِقِينَ لا يَعْلَمُونَ  آخر آيهء هشتم است كه تا آخر سوره سه آيه مىماند ، ظاهرا سه آيه نيز توأم با هشت آيه فوق نازل شده‌اند .\r\nدر مجمع البيان نقل شده : چون عبد اللَّه بن ابى خواست داخل مدينه شود پسرش عبد اللَّه بن عبد اللَّه آمد ، شتر او را در دروازه مدينه خوابانيد . گفت واى بر تو چه مىكنى ؟ پسرش گفت : به خدا قسم تا رسول خدا اجازه ندهد حق داخل شدن ندارى ، امروز خواهى دانست كه عزيزتر و ذليلتر كدام است .\r\nعبد اللَّه بن ابى به حضرت شكايت كرد كه پسرم از ورود من مانع شده حضرت سفارش فرمود كه مانع نشود ، پسرش گفت : حالا كه رسول خدا امر فرموده است داخل شو ، عبد اللَّه بن ابى بعد از كمى بيمار شد و درگذشت ، چون آيات نازل شد و دروغش آشكار گرديد گفتند : در باره تو آيات محكمى آمده است برو پيش رسول خدا تا برايت استغفار كند ، گفت : امر كرديد ايمان آورم قبول كردم ، گفتيد :\r\n\r\n","description":"","footnote":"","page_name":" 172 ","page_number":174},
  {"content":"\r\n\r\nزكات مالم را بدهم ، دادم ، فقط آن مانده است كه به محمّد سجده كنم ، لذا آيه  وَ إِذا قِيلَ لَهُمْ تَعالَوْا . . .  نازل گرديد .\r\nتفسير برهان از تفسير قمى نقل مىكند . پسرش عبد اللَّه كه از مسلمانان بود نزد رسول خدا صلّى اللَّه عليه و آله آمد و گفت : يا رسول اللَّه شنيده‌ام مىخواهى پدرم را بكشى ، اگر چنين است اجازه بفرمائيد من او را بكشم ، مىترسم ديگرى بكشد و من چون قاتل پدرم را به بينم منقلب بشوم و او را بكشم در اين صورت مسلمانى را به جاى كافرى كشته باشم ، حضرت فرمود : چنين قصدى نداريم ، بلكه تا با ماست رفتار خوب با او خواهيم داشت .\r\n\r\n","description":"","footnote":"","page_name":" 173 ","page_number":175},
  {"content":"\r\n\r\nسورة المنافقون بِسْمِ اللَّهِ الرَّحْمنِ الرَّحِيمِ\r\n\r\n[ سوره المنافقون ( 63 ) : آيات 1 تا 8 
  ]\r\nبِسْمِ اللَّهِ الرَّحْمنِ الرَّحِيمِ\r\nإِذا جاءَكَ الْمُنافِقُونَ قالُوا نَشْهَدُ إِنَّكَ لَرَسُولُ اللَّهِ وَ اللَّهُ يَعْلَمُ إِنَّكَ لَرَسُولُهُ وَ اللَّهُ يَشْهَدُ إِنَّ الْمُنافِقِينَ لَكاذِبُونَ ( 1 ) اتَّخَذُوا أَيْمانَهُمْ جُنَّةً فَصَدُّوا عَنْ سَبِيلِ اللَّهِ إِنَّهُمْ ساءَ ما كانُوا يَعْمَلُونَ ( 2 ) ذلِكَ بِأَنَّهُمْ آمَنُوا ثُمَّ كَفَرُوا فَطُبِعَ عَلى قُلُوبِهِمْ فَهُمْ لا يَفْقَهُونَ ( 3 ) وَ إِذا رَأَيْتَهُمْ تُعْجِبُكَ أَجْسامُهُمْ وَ إِنْ يَقُولُوا تَسْمَعْ لِقَوْلِهِمْ كَأَنَّهُمْ خُشُبٌ مُسَنَّدَةٌ يَحْسَبُونَ كُلَّ صَيْحَةٍ عَلَيْهِمْ هُمُ الْعَدُوُّ فَاحْذَرْهُمْ قاتَلَهُمُ اللَّهُ أَنَّى يُؤْفَكُونَ ( 4 )\r\nوَ إِذا قِيلَ لَهُمْ تَعالَوْا يَسْتَغْفِرْ لَكُمْ رَسُولُ اللَّهِ لَوَّوْا رُؤُسَهُمْ وَ رَأَيْتَهُمْ يَصُدُّونَ وَ هُمْ مُسْتَكْبِرُونَ ( 5 ) سَواءٌ عَلَيْهِمْ أَسْتَغْفَرْتَ لَهُمْ أَمْ لَمْ تَسْتَغْفِرْ لَهُمْ لَنْ يَغْفِرَ اللَّهُ لَهُمْ إِنَّ اللَّهَ لا يَهْدِي الْقَوْمَ الْفاسِقِينَ ( 6 ) هُمُ الَّذِينَ يَقُولُونَ لا تُنْفِقُوا عَلى مَنْ عِنْدَ رَسُولِ اللَّهِ حَتَّى يَنْفَضُّوا وَ لِلَّهِ خَزائِنُ السَّماواتِ وَ الْأَرْضِ وَ لكِنَّ الْمُنافِقِينَ لا يَفْقَهُونَ ( 7 ) يَقُولُونَ لَئِنْ رَجَعْنا إِلَى الْمَدِينَةِ لَيُخْرِجَنَّ الْأَعَزُّ مِنْهَا الْأَذَلَّ وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ وَ لكِنَّ الْمُنافِقِينَ لا يَعْلَمُونَ ( 8 )\r\n\r\n","description":"","footnote":"","page_name":" 174 ","page_number":176},
  {"content":"\r\n\r\nبه نام خداى رحمان رحيم\r\n1 - چون منافقان پيش تو آيند گويند : گواهى مىدهيم كه تو رسول خدايى ، خدا مىداند كه تو رسول او هستى خدا گواهى مىدهد كه منافقان دروغگويانند .\r\n2 - سوگندهاى خود را سپر قرار داده و از راه خدا اعراض نموده‌اند ، بد است آنچه مىكنند .\r\n3 - اين بدانجهت است كه آنها ايمان آورده و سپس كافر شده‌اند ، بر قلبشان مهر زده شده و نمىفهمند .\r\n4 - چون آنها را به بينى بدنهايشان تو را به شگفت آورد و اگر سخن گويند گوش مىدهى ( ولى ) گويى چوبهاى تكيه داده‌اند ، هر صدا را بر عليه خود گمان مىكنند ، آنها جز دشمن نيستند از آنها حذر كن ، خدا آنها را بكشد كجا بر مىگردند .\r\n5 - و چون به آنها گفته شود : بيائيد تا رسول خدا برايتان استغفار كند سرشان را ( به مسخره ) تكان مىدهند ، مىبينى كه معرض و متكبرند .\r\n6 - يكسان است بر آنها استغفار كنى يا نكنى ، خدا هرگز آنها را نخواهد بخشود ، خدا قوم فاسق را هدايت نمىكند .\r\n7 - آنها بودند كه گفتند به آنان كه با رسول خدا هستند انفاق نكنيد تا متفرق شوند خزائن آسمانها و زمين خاص خداست ليكن منافقان نمىفهمند .\r\n8 - مىگويند چون به مدينه برگشتيم عزيزتر ذليلتر را از آن خارج خواهد كرد ، عزت خاص خدا و رسولش و مؤمنين است ليكن منافقان نمىفهمند .\r\n\r\nكلمه‌ها\r\nجنه : سپر . جن بفتح اول به معنى مستور كردن است سپر را از آن جهت جنه گفته‌اند كه صاحب سپر زير آن مستور مىشود .\r\nصدوا : صدّ به معنى منع و اعراض هر دو آمده است .\r\nخشب : ( بر وزن عنق ) چوبهاى ضخيم . مفرد آن خشب ( بر وزن\r\n\r\n","description":"","footnote":"","page_name":" 175 ","page_number":177},
  {"content":"\r\n\r\nشرف ) است .\r\nمسندة : تكيه داده شده . سند ( بر وزن شرف ) : تكيه‌گاه .\r\nلووا : لى : تابيدن « لوى الحبل » يعنى ريسمان را تابيد « لوى يده - لوى رأسه و برأسه » يعنى دستش را و سرش را چرخانيد .\r\nينفضوا : فض : شكستن و پراكندن . انفضاض : پراكنده شدن .\r\n\r\nشرحها\r\nدر اين آيات مىخوانيم : منافقون نزد رسول اللَّه صلّى اللَّه عليه و آله آمده گفتند : گواهى مىدهيم كه تو رسول خدايى ولى اين را به زبان مىگفتند و مىخواستند آن را سپر قرار بدهند ، آنها خوشمنظرند و زبان شيرين دارند ولى درونشان تهى است و همچون چوبهاى ضخيم هستند كه به ديوار تكيه داده است .\r\nاستغفار پيامبر در باره آنها مقبول نيست ، مىگويند : به ياران رسول اللَّه انفاق نكنيد تا پراكنده شوند ولى غافلند از آنچه خزانه‌هاى عالم از آن خداست مىگويند چون به مدينه رفتيم ما كه عزيز و اهل شهريم ، بيگانه‌ها را كه ذليلند خارج خواهيم كرد ولى نمىفهمند ، عزت مال خدا و رسول و مؤمنين است .\r\n1 -   إِذا جاءَكَ الْمُنافِقُونَ قالُوا نَشْهَدُ إِنَّكَ لَرَسُولُ اللَّهِ وَ اللَّهُ يَعْلَمُ إِنَّكَ لَرَسُولُهُ وَ اللَّهُ يَشْهَدُ إِنَّ الْمُنافِقِينَ لَكاذِبُونَ   اينكه مىگفتند :   إِنَّكَ لَرَسُولُ اللَّهِ   سخن حقّى است لذا مىفرمايد   وَ اللَّهُ يَعْلَمُ إِنَّكَ لَرَسُولُهُ   ولى چون آنها به اين سخن عقيده نداشتند ، لذا فرموده :\r\n  وَ اللَّهُ يَشْهَدُ إِنَّ الْمُنافِقِينَ لَكاذِبُونَ   على هذا در اينجا خبرى كه مطابق عقيده گوينده نيست ، كذب شمرده شده ، به عبارت ديگر كذب خبرى نيست بلكه كذب مخبرى است .\r\n\r\n","description":"","footnote":"","page_name":" 176 ","page_number":178},
  {"content":"\r\n\r\n2 -  اتَّخَذُوا أَيْمانَهُمْ جُنَّةً فَصَدُّوا عَنْ سَبِيلِ اللَّهِ  گويى كسى مىپرسد پس چرا مىگويند : تو رسول خدايى . در جواب فرموده : اين سخن را كه به صورت قسم ادا مىكنند براى خود سپر قرار داده‌اند تا از مواهب جامعه اسلامى بهره‌مند شوند ، در نتيجه از دين خدا اعراض كرده‌اند .\r\n إِنَّهُمْ ساءَ ما كانُوا يَعْمَلُونَ  علّت بد بودن آنست كه ضرر اين كار به خودشان عايد است .\r\n3 -  ذلِكَ بِأَنَّهُمْ آمَنُوا ثُمَّ كَفَرُوا فَطُبِعَ عَلى قُلُوبِهِمْ فَهُمْ لا يَفْقَهُونَ  « ذلك » ظاهرا اشاره به  ساءَ ما كانُوا . . .  است ، به قول بعضى اشاره به شهادت دروغ ، اتخاذ جنّه و صدّ عن سبيل مىباشد ، منظور از « آمنوا » مىشود گفت آنست كه به ظاهر اظهار مىكردند و كفر آنست كه در باطن به رفقاى خود مىگفتند . نظير :  وَ إِذا لَقُوا الَّذِينَ آمَنُوا قالُوا آمَنَّا وَ إِذا خَلَوْا إِلى شَياطِينِهِمْ قالُوا إِنَّا مَعَكُمْ . . .  بقره / 14 ، اين آنست كه اهل تفسير گفته‌اند .\r\nممكن است بگوئيم : منظور از « آمنوا » همان باور و يقين است كه در باطن داشتند زيرا كه منافق ، حق بودن دين را مىداند النهايه به يقين خود تسليم نيست و مراد از  ثُمَّ كَفَرُوا  همان تسليم نبودن و انكار آن در عمل است نظير :  وَ جَحَدُوا بِها وَ اسْتَيْقَنَتْها أَنْفُسُهُمْ . . .  نمل / 14 .\r\n فَطُبِعَ عَلى قُلُوبِهِمْ  نتيجهء كفر از روى عناد است كه ديگر قلب به هدايت و سعادت فكر نميكند و نتيجه ممهور شدن قلب عدم فهم است لذا فرموده  فَهُمْ لا يَفْقَهُونَ  اين گونه قلبها فقط در پى هواهاى نفسانى خواهد بود .  طَبَعَ اللَّهُ عَلى قُلُوبِهِمْ وَ اتَّبَعُوا أَهْواءَهُمْ  محمّد / 16 .\r\n4 -  وَ إِذا رَأَيْتَهُمْ تُعْجِبُكَ أَجْسامُهُمْ وَ إِنْ يَقُولُوا تَسْمَعْ لِقَوْلِهِمْ كَأَنَّهُمْ \r\n\r\n","description":"","footnote":"","page_name":" 177 ","page_number":179},
  {"content":"\r\n\r\n خُشُبٌ مُسَنَّدَةٌ يَحْسَبُونَ كُلَّ صَيْحَةٍ عَلَيْهِمْ  .\r\nترسيمى است از منافقان و آن اينكه ظاهرشان آراسته ، تناسب اندامشان خوب و سخنانشان شيرين است كه هر شنونده خوش دارد گوش بدهد زيرا كه پر از دروغهاى سامعه نواز است ولى باطنشان بىمحتوى و خالى از فائده است ، نظير چوبهايى كه به ديوار تكيه داده شده است .\r\nخطاب « رأيت - تسمع » مىشود گفت راجع به همه باشد نه فقط به رسول اللَّه صلّى اللَّه عليه و آله و شايد به طور تناوب خطاب به آن حضرت و ديگران باشد  يَحْسَبُونَ كُلَّ صَيْحَةٍ  اضطراب باطنى منافق را نشان مىدهد كه هر آن مىترسد از آنكه سرّش فاش و باطنش ظاهر شود ، نظير  يَحْذَرُ الْمُنافِقُونَ أَنْ تُنَزَّلَ عَلَيْهِمْ سُورَةٌ تُنَبِّئُهُمْ بِما فِي قُلُوبِهِمْ  توبه / 64 آن گاه فرموده :  هُمُ الْعَدُوُّ فَاحْذَرْهُمْ قاتَلَهُمُ اللَّهُ أَنَّى يُؤْفَكُونَ  مقدم شدن « هم » براى حصر است يعنى آنها جز دشمن نيستند .\r\n قاتَلَهُمُ اللَّهُ  نفرين است ، يعنى خدا آنها را بكشد ، مفاعله شايد براى شدت و مبالغه باشد ، بعضي آن را دورى از رحمت و خذلان گفته‌اند « انى يصرفون » يعنى از حق به كجا برمىگردند ؟ استفهام براى تعجب است مجهول آمدن براى آنست كه عوامل نفاق آنها را منحرف مىكند .\r\n5 -  وَ إِذا قِيلَ لَهُمْ تَعالَوْا يَسْتَغْفِرْ لَكُمْ رَسُولُ اللَّهِ لَوَّوْا رُؤُسَهُمْ وَ رَأَيْتَهُمْ يَصُدُّونَ وَ هُمْ مُسْتَكْبِرُونَ  .\r\nدر شأن نزول گفتيم كه به عبد اللَّه گفتند بيا رسول خدا صلّى اللَّه عليه و آله برايت استغفار كند ، به حالت مسخره سرش را چرخانيد نقل شده كه به او و يارانش اين پيشنهاد شد ، همه سر چرخانيدند .\r\nمنظور از « يصدون » اعراض از آمدن به محضر آن حضرت است .\r\n6 -  سَواءٌ عَلَيْهِمْ أَسْتَغْفَرْتَ لَهُمْ أَمْ لَمْ تَسْتَغْفِرْ لَهُمْ لَنْ يَغْفِرَ اللَّهُ لَهُمْ  .\r\nيعنى استغفار پيامبر در بارهء آنها قبول نيست ، نظير اين آيه است آيهء\r\n\r\n","description":"","footnote":"","page_name":" 178 ","page_number":180},
  {"content":"\r\n\r\n اسْتَغْفِرْ لَهُمْ أَوْ لا تَسْتَغْفِرْ لَهُمْ إِنْ تَسْتَغْفِرْ لَهُمْ سَبْعِينَ مَرَّةً فَلَنْ يَغْفِرَ اللَّهُ لَهُمْ . . . \r\nتوبه / 80 .\r\n إِنَّ اللَّهَ لا يَهْدِي الْقَوْمَ الْفاسِقِينَ  تعليل عدم مغفرت است يعنى آنها در اثر نفاق از زىّ عبوديت خارج شده‌اند ، مغفرت لازمه‌اش هدايت است ، خدا فاسقان را هدايت نميكند تا مشمول مغفرت شوند .\r\nناگفته نماند : كار خدا هدايت است ولى تا از زى عبوديت خارج هستند مورد هدايت واقع نمىشوند ، به عبارت ديگر در نفاق هدايت نيست نفاق ضلالت و تاريكى است در آن روشنى وجود ندارد ، اگر از آن دست بردارند مورد هدايت واقع مىشوند .\r\n7 -  هُمُ الَّذِينَ يَقُولُونَ لا تُنْفِقُوا عَلى مَنْ عِنْدَ رَسُولِ اللَّهِ حَتَّى يَنْفَضُّوا  .\r\nمنافقان به اهل مدينه مىگفتند بر فقراء مؤمنان كمك مالي نكنيد تا از دور آن حضرت متفرق شوند در جواب فرموده :\r\n وَ لِلَّهِ خَزائِنُ السَّماواتِ وَ الْأَرْضِ وَ لكِنَّ الْمُنافِقِينَ لا يَفْقَهُونَ  .\r\nيعنى : اگر انفاق نكنند خداوند مؤمنان را از جاى ديگر تأمين مىكند زيرا كه خزانه‌هاى آسمان و زمين خاص خداست ، ولى منافقان نمىفهمند و فكر مىكنند كه اگر اهل مدينه انفاق نكنند مؤمنان گرسنه مانده و متفرق مىشوند .\r\n8 -  يَقُولُونَ لَئِنْ رَجَعْنا إِلَى الْمَدِينَةِ لَيُخْرِجَنَّ الْأَعَزُّ مِنْهَا الْأَذَلَّ  .\r\nاين همان سخن ابن ابى منافق است كه در شأن نزول گفته شد .\r\nمنظورش از « اعز » خودش و از « اذل » رسول خدا صلّى اللَّه عليه و آله است ، گويى نظرش آن بوده كه من اهل مدينه و داراى ثروت و اقوام هستم ولى آن حضرت چنين نيست .\r\nخدا در جواب فرمود :\r\n وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ وَ لكِنَّ الْمُنافِقِينَ لا يَعْلَمُونَ  در اينجا خدا\r\n\r\n","description":"","footnote":"","page_name":" 179 ","page_number":181},
  {"content":"\r\n\r\nعزت را به خود و پيامبرش و مؤمنان مخصوص كرده است ، براى منافقان و كفار جز ذلت باقى نمىماند ، واقعيت همين است ليكن منافقان نمىدانند .\r\nدر كافى از سماعة از امام صادق عليه السّلام نقل شده فرمود : خداوند تبارك و تعالى همهء كارهاى مؤمن را به خودش واگذار كرده ولى به او واگذار نكرده كه خودش را ذليل كند آيا در اينجا قول خدا را ندانسته‌اى كه فرمايد :  لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ  مؤمنين بايد عزيز باشد و ذليل نباشد\r\n« قال ان اللَّه تبارك و تعالى فوض الى المؤمن اموره كلّها و لم يفوض اليه ان يذل نفسه الم تر قول اللَّه سبحانه و تعالى هاهنا : للَّه العزة و لرسوله و للمؤمنين » .\r\nو نيز در كافى از مفضل بن عمر نقل شده كه امام صادق عليه السّلام فرمود :\r\n« لا ينبغى للمؤمن ان يذل نفسه »\r\nراوى گفت به چه چيز نفس خود را ذليل مىكند ؟ فرمود :\r\n« يدخل فيما يعتذر منه »\r\nدر كارى وارد مىشود كه بايد بعدا بگويد نفهميدم ( الميزان از كافى ) .\r\n\r\n","description":"","footnote":"","page_name":" 180 ","page_number":182},
  {"content":"\r\n\r\n\r\n[ سوره المنافقون ( 63 ) : آيات 9 تا 11 
  ]\r\nيا أَيُّهَا الَّذِينَ آمَنُوا لا تُلْهِكُمْ أَمْوالُكُمْ وَ لا أَوْلادُكُمْ عَنْ ذِكْرِ اللَّهِ وَ مَنْ يَفْعَلْ ذلِكَ فَأُولئِكَ هُمُ الْخاسِرُونَ ( 9 ) وَ أَنْفِقُوا مِنْ ما رَزَقْناكُمْ مِنْ قَبْلِ أَنْ يَأْتِيَ أَحَدَكُمُ الْمَوْتُ فَيَقُولَ رَبِّ لَوْ لا أَخَّرْتَنِي إِلى أَجَلٍ قَرِيبٍ فَأَصَّدَّقَ وَ أَكُنْ مِنَ الصَّالِحِينَ ( 10 ) وَ لَنْ يُؤَخِّرَ اللَّهُ نَفْساً إِذا جاءَ أَجَلُها وَ اللَّهُ خَبِيرٌ بِما تَعْمَلُونَ ( 11 )\r\n9 - اى اهل ايمان اموال و اولادتان شما را از ياد خدا مشغول نكند ، هر كس چنين كند ، آنها فقط زيانكارانند .\r\n10 - انفاق كنيد از آنچه روزيتان داده‌ايم پيش از آنكه براى يكى از شما مرگ بيايد و بگويد : خدايا چرا مرا تا مدت نزديكى به تأخير نيانداختى تا انفاق كنم و از نيكو كاران باشم .\r\n11 - چون مرگ كسى بيايد خدا هرگز مرگ آن را به تأخير نمىاندازد خدا به آنچه مىكنيد داناست .\r\n\r\nكلمه‌ها\r\nتلهكم : الهاء : مشغول كردن . لهو : مشغوليت و مشغول كننده .\r\nاصدق : در اصل اتصدق است تاء به صاد عوض شده و در آن ادغام گرديده است .\r\n\r\nشرحها\r\nبه دنبال مطالب گذشته به مؤمنان اخطار شده كه از عوامل نفاق بپرهيزند\r\n\r\n","description":"","footnote":"","page_name":" 181 ","page_number":183},
  {"content":"\r\n\r\nو آن توجه كامل به اولاد و اموال ، و فراموشى خداست .\r\n9 -  يا أَيُّهَا الَّذِينَ آمَنُوا لا تُلْهِكُمْ أَمْوالُكُمْ وَ لا أَوْلادُكُمْ عَنْ ذِكْرِ اللَّهِ  مراد از مشغول كردن اموال و اولاد آنست كه همهء فكر و ذكر انسان متوجه آنها باشد به طورى كه خدا را فراموش كند در اين صورت دستورهاى خدا مورد عمل واقع نمىشود و به حكم  نَسُوا اللَّهَ فَنَسِيَهُمْ  توبه / 67 ، خدا نيز آنها را فراموش مىكند و اين جز خسران و بدبختى نخواهد بود ، چنان كه فرموده  وَ مَنْ يَفْعَلْ ذلِكَ فَأُولئِكَ هُمُ الْخاسِرُونَ  .\r\nآيه نشان مىدهد كه اموال و اولاد مشغول كننده است ، بايد انسان مواظب باشد .\r\n10 -  وَ أَنْفِقُوا مِنْ ما رَزَقْناكُمْ مِنْ قَبْلِ أَنْ يَأْتِيَ أَحَدَكُمُ الْمَوْتُ فَيَقُولَ رَبِّ لَوْ لا أَخَّرْتَنِي إِلى أَجَلٍ قَرِيبٍ فَأَصَّدَّقَ وَ أَكُنْ مِنَ الصَّالِحِينَ  .\r\nمعلوم مىشود از جملهء مصاديق مشغول كردن اموال و اولاد ، باز داشتن انسان از انفاق در راه خداست ، از آيه معلوم مىشود كه  لَوْ لا أَخَّرْتَنِي  را در برزخ يا در هنگام مرگ كه از جهان بريده است خواهد گفت .\r\nدر مجمع البيان از ابن عباس نقل كرده : هيچ كسى نيست كه مال دارد و زكات آن را نداده است و قدرت حج دارد ولى به حجّ نرفته است مگر آنكه وقت مرگ مىخواهد كه او را به دنيا بر گردانند گفتند اى پسر عباس از خدا بترس ما نمىبينيم كه اين كافر در آن حال برگشتن به دنيا را بخواهد ؟ گفت در اين باره بر شما قرآن مىخوانيم ، آن گاه آيهء  وَ أَنْفِقُوا . . .  را خواند ، گفت : صلاح در اينجا حج است ، طبرسى فرموده : اين از ابو عبد اللَّه عليه السّلام نيز نقل شده است .\r\n« و في الفقيه سئل عن قوله تعالى فاصدق و اكن من الصالحين قال « اصدق » من الصدقه « و اكن من الصالحين احج »\r\n« 1 » ظاهرا آن براى بيان مصداق مىباشد\r\n\r\n\r\n","description":"","footnote":"\r\n( 1 ) در تفسير صافى .\r\n","page_name":" 182 ","page_number":184},
  {"content":"\r\n\r\nنه اينكه صالحان فقط حج گزاران هستند .\r\n11 -  وَ لَنْ يُؤَخِّرَ اللَّهُ نَفْساً إِذا جاءَ أَجَلُها وَ اللَّهُ خَبِيرٌ بِما تَعْمَلُونَ  .\r\nيعنى : اين درخواست در آن موقع پذيرفته نيست . زيرا  إِذا جاءَ أَجَلُهُمْ فَلا يَسْتَأْخِرُونَ ساعَةً وَ لا يَسْتَقْدِمُونَ  يونس / 49 ،  وَ اللَّهُ خَبِيرٌ . . .  عطف بر اوّل آيه ، يعنى خدا مرگتان را به تأخير نمىاندازد ، به اعمالتان نيز داناست .\r\nاز امام باقر عليه السّلام دربارهء  وَ لَنْ يُؤَخِّرَ اللَّهُ نَفْساً إِذا جاءَ أَجَلُها  نقل شده فرمود : در نزد خدا كتابى هست مشروط ، در آن آنچه را بخواهد مقدم و آنچه را بخواهد مؤخر مىكند ، و چون ليلهء قدر شود ، خدا در آن شب هر آنچه تا سال آينده خواهد شد نازل مىكند آنست كه مىفرمايد  وَ لَنْ يُؤَخِّرَ اللَّهُ نَفْساً إِذا جاءَ أَجَلُها  چون آن را نازل كرد و كتابى در آسمانها نوشت آن همانست كه تأخير نمىاندازد ( از تفسير برهان ) ، اين روايت بسيارى از مشكلات را حل مىكند ، ما در اين باره در ذيل آيهء  يَمْحُوا اللَّهُ ما يَشاءُ وَ يُثْبِتُ . . .  رعد / 39 به تفصيل سخن گفته‌ايم .\r\nشب سه شنبه بيست و يكم صفر الخير هزار و چهارصد و شش مطابق چهاردهم آبانماه 1364 ، تفسير سورهء منافقون به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 183 ","page_number":185},
  {"content":"\r\n\r\n\r\nسورهء تغابن\r\nدر مدينه نازل شده و هيجده آيه است\r\n\r\nنظرى به سوره مباركه\r\n1 - تغابن بيست و دومين سوره است كه بعد از سورهء تحريم در مدينه نازل گرديد از آيات آن معلوم مىشود در موقعى نازل شده كه انفاق در راه خدا و تحمل شدائد جنگ و شهيد شدن مطرح و مورد گفتگو بوده است ، در ترتيب فعلى قرآن مجيد سورهء شصت و چهارم مىباشد .\r\n2 - عدد آيات آن به اتفاق قارئان هيجده آيه است ، در تفسير خازن مىخوانيم كه اين سوره از دويست و چهل و يك كلمه و هزار و هفتاد حرف فراهم آمده است .\r\n3 - تسميه آن به « تغابن » به علّت آمدن اين كلمه در آيه نهم آن است  يَوْمَ يَجْمَعُكُمْ لِيَوْمِ الْجَمْعِ ذلِكَ يَوْمُ التَّغابُنِ  به نظر مىآيد كه اين نامگذارى توسط حضرت رسول صلّى اللَّه عليه و آله بوده است .\r\n4 - سورهء مباركه به شهادت آيات آن ، مدنى است ، مفسران نيز چنين گفته‌اند .\r\nابن عباس گويد : همه آن در مكه نازل شده مگر سه آيه اخير كه مدنى است ( مجمع البيان ) اين سخن ظاهرا اجتهادى است از ابن عباس .\r\n\r\nمطالب و غرض سوره\r\nدر الميزان فرموده : اين سوره شبيه است به سورهء حديد و سياق و نظم آن\r\n\r\n","description":"","footnote":"","page_name":" 184 ","page_number":186},
  {"content":"\r\n\r\nمانند سورهء حديد مىباشد و غرض آن تشويق مؤمنين به انفاق در راه خدا و رفع دغدغه قلوب آنهاست در رابطه با تحمل مشقات ضرر مالى و جانى . ده آيات اولى به حكم مقدمه است به غرض مذكور . . .\r\nناگفته نماند : سورهء مباركه حديد بيشتر به مسئله انفاق در راه خدا راجع بود و اينكه مصيبت مالى و جانى كه متحمل مىشويد از اول در كتاب خدا نوشته شده است و در اول آن با عده‌اى از اسماء حسنى موقعيت خدا را در جهان هستى مجسم مىكرد .\r\nاين سوره كه چهارده سوره بعد از سورهء حديد نازل شده ، ابتدا خداوند متعال را با تنزيه ، ملك ، قدرت ، علم و نظير آن توصيف مىكند و بازگشت همه را به سوى او مىداند ، منكرين معاد را ملامت مىنمايد و آنها را اهل عذاب مىداند و در آيات يازده تا هيجده مىگويد : در راه خدا انفاق كنيد ، رسول خدا را اطاعت نمائيد ، آنچه از مصيبت به شما رسد با اذن خداست ، بترسيد از آنكه دوستى اموال و اولاد شما را از راه خدا و انفاق باز دارد .\r\n\r\n","description":"","footnote":"","page_name":" 185 ","page_number":187},
  {"content":"\r\n\r\nسورة التّغابن مدنيّة و هى ثمانى عشر اية نزلت بعد سورة التّحريم بِسْمِ اللَّهِ الرَّحْمنِ الرَّحِيمِ\r\n\r\n[ سوره التغابن ( 64 ) : آيات 1 تا 10 
  ]\r\nبِسْمِ اللَّهِ الرَّحْمنِ الرَّحِيمِ\r\nيُسَبِّحُ لِلَّهِ ما فِي السَّماواتِ وَ ما فِي الْأَرْضِ لَهُ الْمُلْكُ وَ لَهُ الْحَمْدُ وَ هُوَ عَلى كُلِّ شَيْءٍ قَدِيرٌ ( 1 ) هُوَ الَّذِي خَلَقَكُمْ فَمِنْكُمْ كافِرٌ وَ مِنْكُمْ مُؤْمِنٌ وَ اللَّهُ بِما تَعْمَلُونَ بَصِيرٌ ( 2 ) خَلَقَ السَّماواتِ وَ الْأَرْضَ بِالْحَقِّ وَ صَوَّرَكُمْ فَأَحْسَنَ صُوَرَكُمْ وَ إِلَيْهِ الْمَصِيرُ ( 3 ) يَعْلَمُ ما فِي السَّماواتِ وَ الْأَرْضِ وَ يَعْلَمُ ما تُسِرُّونَ وَ ما تُعْلِنُونَ وَ اللَّهُ عَلِيمٌ بِذاتِ الصُّدُورِ ( 4 )\r\nأَ لَمْ يَأْتِكُمْ نَبَأُ الَّذِينَ كَفَرُوا مِنْ قَبْلُ فَذاقُوا وَبالَ أَمْرِهِمْ وَ لَهُمْ عَذابٌ أَلِيمٌ ( 5 ) ذلِكَ بِأَنَّهُ كانَتْ تَأْتِيهِمْ رُسُلُهُمْ بِالْبَيِّناتِ فَقالُوا أَ بَشَرٌ يَهْدُونَنا فَكَفَرُوا وَ تَوَلَّوْا وَ اسْتَغْنَى اللَّهُ وَ اللَّهُ غَنِيٌّ حَمِيدٌ ( 6 ) زَعَمَ الَّذِينَ كَفَرُوا أَنْ لَنْ يُبْعَثُوا قُلْ بَلى وَ رَبِّي لَتُبْعَثُنَّ ثُمَّ لَتُنَبَّؤُنَّ بِما عَمِلْتُمْ وَ ذلِكَ عَلَى اللَّهِ يَسِيرٌ ( 7 ) فَآمِنُوا بِاللَّهِ وَ رَسُولِهِ وَ النُّورِ الَّذِي أَنْزَلْنا وَ اللَّهُ بِما تَعْمَلُونَ خَبِيرٌ ( 8 ) يَوْمَ يَجْمَعُكُمْ لِيَوْمِ الْجَمْعِ ذلِكَ يَوْمُ التَّغابُنِ وَ مَنْ يُؤْمِنْ بِاللَّهِ وَ يَعْمَلْ صالِحاً يُكَفِّرْ عَنْهُ سَيِّئاتِهِ وَ يُدْخِلْهُ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها أَبَداً ذلِكَ الْفَوْزُ الْعَظِيمُ ( 9 )\r\nوَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ النَّارِ خالِدِينَ فِيها وَ بِئْسَ الْمَصِيرُ ( 10 )\r\n\r\n","description":"","footnote":"","page_name":" 186 ","page_number":188},
  {"content":"\r\n\r\nبه نام خداى رحمان رحيم\r\n1 - تسبيح مىگويد : خدا را آنچه در آسمانها و آنچه در زمين هست . حكومت و ستايش خاص اوست و او بر هر چيز تواناست .\r\n2 - اوست كه شما را آفريده بعضى از شما كافر و بعضى مؤمن هستيد ، خدا به آنچه مىكنيد بيناست .\r\n3 - آسمان و زمين را به حق آفريده و شما را شكل داده و شكلتان را نيكو كرده و بازگشت به سوى اوست .\r\n4 - مىداند آنچه را كه در آسمانها و زمين هست و مىداند آنچه را كه پنهان مىداريد و آنچه را كه آشكار مىكنيد و خدا به مكنونات سينه‌ها داناست .\r\n5 - آيا به شما نرسيده سرگذشت آنان كه پيش از اين كافر شدند ، سزاى عمل خويش را چشيدند و آنها راست عذابى دردناك .\r\n6 - اين عذاب بدانجهت بود كه پيامبرانشان آيات روشن را به آنها مىآوردند ، گفتند : آيا بشرهايى ما را هدايت مىكنند ؟ ! ! كافر شدند ، اعراض كردند ، خدا اظهار بى نيازى كرد ، خدا بىنياز و ستوده است .\r\n7 - كفار گمان كردند كه هرگز برانگيخته نمىشوند بگو : آرى قسم به پروردگارم كه حتما برانيگخته مىشويد و از آنچه كرده‌ايد خبر داده مىشويد اين بر خدا آسان است .\r\n8 - پس به خدا و رسولش و به قرآنى كه نازل كرده‌ايم ايمان بياوريد ، خدا به آنچه مىكنيد داناست .\r\n\r\n","description":"","footnote":"","page_name":" 187 ","page_number":189},
  {"content":"\r\n\r\n9 - روزى كه شما را براى روز جمع شدن جمع مىكند ، آن روز مغبون شدن است ، هر كس به خدا ايمان آورد و عمل صالح انجام دهد او را به بهشتهايى داخل مىكند كه از زير آنها نهرها جارى است ، در آن جاودانند آنست نجات بزرگ .\r\n10 - و آنان كه كافر شده و آيات ما را تكذيب كرده‌اند ، آنها اهل آتشند و در آن جاودانند ، آن بد جايگاهى است .\r\n\r\nكلمه‌ها\r\nو بال : كيفر و عاقبت بد ، و بل در اصل به معنى شدت و ثقل است .\r\nتغابن : غبن : فريب دادن در معامله ، تغابن : مغبون كردن همديگر ، ممكن است بين الاثنين نباشد مانند « تعالى اللَّه و تبارك » در اين صورت مصدر به معنى مفعول است يعنى : مغبون شدن .\r\n\r\nشرحها\r\nدر اين آيات مىخوانيم كه كائنات خدا را تسبيح مىكنند ، حكومت جهان در دست اوست ، كارها را طورى انجام مىدهد كه مخصوص ستايش است ، آسمانها و زمين را به حقّ آفريده و همه چيز را مىداند ، آنان كه با خدا مخالفت كنند منكوب مىشوند ، حكايت گذشتگان شاهد اين مدعاست .\r\nكفار گمان مىكنند كه هرگز زنده نخواهند شد ولى گمان بىجايى است خدا همه را زنده خواهد كرد ، نيكو كاران هر يك جاى خويش را خواهند گرفت ناگفته نماند : نتيجه شش آيه اول چنان كه خواهيم گفت : اثبات معاد است و پس از اثبات آن در آيه هفتم فرموده :  زَعَمَ الَّذِينَ كَفَرُوا أَنْ لَنْ يُبْعَثُوا قُلْ بَلى وَ رَبِّي لَتُبْعَثُنَّ . . .  .\r\n1 -   يُسَبِّحُ لِلَّهِ ما فِي السَّماواتِ وَ ما فِي الْأَرْضِ لَهُ الْمُلْكُ وَ لَهُ الْحَمْدُ وَ  \r\n\r\n","description":"","footnote":"","page_name":" 188 ","page_number":190},
  {"content":"\r\n\r\n  هُوَ عَلى كُلِّ شَيْءٍ قَدِيرٌ   .\r\nخلاصه اين آيه آنست كه خداوند از هر عيب و نقص و نياز منزه است ، بر - كائنات حكومت مطلق دارد ، هر كار را نيكو انجام مىدهد كه مستحقّ حمد و ستايش است و چيزى از قدرت او خارج نيست ، لازمه اين گفته آنست كه خداوند به بعث و خلقت مجدد تواناست .\r\nبعضى در بارهء   يُسَبِّحُ لِلَّهِ . . .   فرموده‌اند : تسبيح مكلّفين به زبان است و تسبيح جمادات به دلالت ، ولي در اول سورهء حديد و سورهء جمعه گفته شد به حكم  وَ إِنْ مِنْ شَيْءٍ إِلَّا يُسَبِّحُ بِحَمْدِهِ وَ لكِنْ لا تَفْقَهُونَ تَسْبِيحَهُمْ  اسراء / 44 همه موجودات خدا را به زبان خود تسبيح مىكنند ليكن ما زبان آنها را نمىفهميم : اگر منظور دلالت علت و معلول بود ، اينكه براى بشر معلوم است .\r\nپس اين قسمت از آيه ، خبر از يك واقعيتى است يعنى همهء موجودات مانند شما انسانها بىنقص بودن خدا را درك و او را تنزيه مىكنند .\r\n  وَ لَهُ الْحَمْدُ   لازمه‌اش آنست كه خدا هر كار را نيكو و از روي مصلحت مىكند على هذا لايق ستايش و ثناست على هذا در كار خدا عبث نيست .\r\n2 -  هُوَ الَّذِي خَلَقَكُمْ فَمِنْكُمْ كافِرٌ وَ مِنْكُمْ مُؤْمِنٌ وَ اللَّهُ بِما تَعْمَلُونَ بَصِيرٌ  .\r\nاين آيه راجع به گذشتهء انسان نيست تا مسئلهء جبر و امثال آن مطرح شود بلكه طبرسى و ديگران فرموده‌اند منظور آنست كه خدا شما را آفريده و مخيّر كرده ، در نتيجه بعضى از شما مؤمن و بعضى كافر هستيد ، لذا نسبت ايمان و كفر را به خود انسان داده است نه اينكه بفرمايد : « خلقكم مؤمنا و كافرا » در اين صورت اين آيه راهى است براى توجيه و اثبات معاد ، يعنى : مؤمن و كافر بودن شما لازمه‌اش پاداش و كيفر است و گرنه خلقت انسان ناقص و مستلزم ظلم خواهد\r\n\r\n","description":"","footnote":"","page_name":" 189 ","page_number":191},
  {"content":"\r\n\r\nبود چنان كه فرموده :  إِنَّ السَّاعَةَ آتِيَةٌ أَكادُ أُخْفِيها لِتُجْزى كُلُّ نَفْسٍ بِما تَسْعى  طه / 15 .\r\n3 -  خَلَقَ السَّماواتِ وَ الْأَرْضَ بِالْحَقِّ وَ صَوَّرَكُمْ فَأَحْسَنَ صُوَرَكُمْ وَ إِلَيْهِ الْمَصِيرُ  .\r\nبه حق بودن خلقت آسمانها و زمين در صورتى است كه اين خلقت به معاد انجامد و گرنه خلقت آنها به حق نبوده و عبث خواهد بود چنان كه در جاى ديگرى آمده :    وَ ما خَلَقْنَا السَّماواتِ وَ الْأَرْضَ وَ ما بَيْنَهُما لاعِبِينَ ما خَلَقْناهُما إِلَّا بِالْحَقِّ وَ لكِنَّ أَكْثَرَهُمْ لا يَعْلَمُونَ إِنَّ يَوْمَ الْفَصْلِ مِيقاتُهُمْ أَجْمَعِينَ    دخان / 28 - 39 ، پس منظور از حق بودن هدفدار بودن است و آن منتهى شدن به معاد مىباشد .\r\nمنظور از تصوير شكل دادن است ، قوام شىء با شكل و صورت آن است ، بهتر بودن صورتها در اثر نظم و تناسب اندامهاست به طورى كه غايت و هدف شكل دهنده را بر آورد ، اين تصوير در رحم مادران انجام مىگيرد و اعضاء لازم در بدن مىرويد  هُوَ الَّذِي يُصَوِّرُكُمْ فِي الْأَرْحامِ كَيْفَ يَشاءُ  آل عمران / 60 على هذا منظور از آن زيبايى نيست .\r\nبه نظر مىآيد : منظور از ذكر خوبى صورتها اشاره ديگرى به معاد است يعنى : اين شكل و اين اعضاء عجيب ظاهرى و باطنى نمىشود فقط براى چند صباح باشد على هذا فرموده :  وَ إِلَيْهِ الْمَصِيرُ  .\r\n4 -  يَعْلَمُ ما فِي السَّماواتِ وَ الْأَرْضِ وَ يَعْلَمُ ما تُسِرُّونَ وَ ما تُعْلِنُونَ وَ اللَّهُ عَلِيمٌ بِذاتِ الصُّدُورِ  .\r\nاين آيه در عين مطلب مستقل بودن ، دفع اشكالى است كه به نظر مىآيد ، يعنى : آن وقت كه بخواهد زنده كند از كجا آدمها را پيدا خواهد كرد و چگونه اعمال آنها را به حساب خواهد گرفت ؟ ! در جواب فرمود : آنچه در آسمانها و زمين هست از جمله ذرات شما و روح\r\n\r\n","description":"","footnote":"","page_name":" 190 ","page_number":192},
  {"content":"\r\n\r\nشما بر خدا معلوم است و نيز اعمال آشكار و پنهان شما را مىداند چطور اعمال شما را نداند حال آنكه به مكنونات خاطرتان نيز واقف است .\r\n5 -  أَ لَمْ يَأْتِكُمْ نَبَأُ الَّذِينَ كَفَرُوا مِنْ قَبْلُ فَذاقُوا وَبالَ أَمْرِهِمْ وَ لَهُمْ عَذابٌ أَلِيمٌ  .\r\nپس از آنكه مسئلهء معاد در آيات قبلى روشن گرديد در اين آيه و آيه بعدي مسئله نبوّت مطرح شده زيرا كه لازمه وجود معاد ارسال رسل و هدايت مردم است ، النهايه نبوّت در اين دو آيه به صورت تهديد مطرح شده كه پيامبران آمدند و كفار در اثر تكذيب ، تار و مار شدند .\r\n أَ لَمْ يَأْتِكُمْ . . .  خطاب به كفار است  وَ لَهُمْ عَذابٌ أَلِيمٌ  راجع به عذاب آخرت مىباشد .\r\n6 -  ذلِكَ بِأَنَّهُ كانَتْ تَأْتِيهِمْ رُسُلُهُمْ بِالْبَيِّناتِ فَقالُوا أَ بَشَرٌ يَهْدُونَنا فَكَفَرُوا وَ تَوَلَّوْا وَ اسْتَغْنَى اللَّهُ وَ اللَّهُ غَنِيٌّ حَمِيدٌ  .\r\nتعليل عذاب آنهاست كه همان اعراض از حق و كفر باشد منظور از بينات ظاهرا آيات بيّنات است ، شايد معجزات را نيز شامل باشد ،  كانَتْ تَأْتِيهِمْ  حكايت از استمرار دارد ،  فَقالُوا أَ بَشَرٌ يَهْدُونَنا  به صيغه ماضى حاكى است كه همه در تكذيب انبياء يك كلام بوده‌اند و نيز  أَ بَشَرٌ يَهْدُونَنا  حكايت از استكبار آنها دارد ، نظير :  فَقالُوا أَ نُؤْمِنُ لِبَشَرَيْنِ مِثْلِنا وَ قَوْمُهُما لَنا عابِدُونَ  مؤمنون / 47 ، « بشر » مطلق منظور از آن جمع است چنان كه از « يهدوننا » روشن مىشود .\r\n وَ اسْتَغْنَى اللَّهُ  يعنى : خدا اظهار بىنيازى كرد و آنها را از بين برد ، گويى آنها فكر مىكردند كه چاره‌اى از وجود آنها نيست ولى خدا با استيصال آنها اثبات نمود كه نه به آنها نياز دارد و نه به بندگيشان .\r\n وَ اللَّهُ غَنِيٌّ حَمِيدٌ  تعليل مطلب بالاست ، يعنى خدا غنى بالذات است و در\r\n\r\n","description":"","footnote":"","page_name":" 191 ","page_number":193},
  {"content":"\r\n\r\nكار خود ستوده است و آنچه بر آنها كرد سزاي عملشان بود .\r\n7 -  زَعَمَ الَّذِينَ كَفَرُوا أَنْ لَنْ يُبْعَثُوا قُلْ بَلى وَ رَبِّي لَتُبْعَثُنَّ ثُمَّ لَتُنَبَّؤُنَّ بِما عَمِلْتُمْ وَ ذلِكَ عَلَى اللَّهِ يَسِيرٌ  .\r\nيك نوع استنتاج است از مطالب گذشته ، يعنى : با اين همه دلائل ، كفار گمان كرده‌اند كه مبعوث نخواهند شد ،  قُلْ بَلى وَ رَبِّي لَتُبْعَثُنَّ  قطع نظر از تأكيدها به صورت برهان است ، نه صرف خبر . زيرا ادامه ربوبيّت جز معاد نتواند بود .\r\n ثُمَّ لَتُنَبَّؤُنَّ . . .  در بيان غايت و غرض معاد است ،  ذلِكَ عَلَى اللَّهِ يَسِيرٌ  نظير  وَ هُوَ الَّذِي يَبْدَؤُا الْخَلْقَ ثُمَّ يُعِيدُهُ وَ هُوَ أَهْوَنُ عَلَيْهِ  روم / 27 مىباشد .\r\nدر قرآن مجيد مجموعا سه محل يافته است كه خدا به آن حضرت دستور داده براى معاد به خدايش قسم ياد كند يكى :  وَ يَسْتَنْبِئُونَكَ أَ حَقٌّ هُوَ قُلْ إِي وَ رَبِّي إِنَّهُ لَحَقٌّ  يونس / 53 ، ديگرى :  وَ قالَ الَّذِينَ كَفَرُوا لا تَأْتِينَا السَّاعَةُ قُلْ بَلى وَ رَبِّي لَتَأْتِيَنَّكُمْ  سبأ / 3 ، سومى اين آيه ، از ( الميزان ) .\r\n8 -  فَآمِنُوا بِاللَّهِ وَ رَسُولِهِ وَ النُّورِ الَّذِي أَنْزَلْنا وَ اللَّهُ بِما تَعْمَلُونَ خَبِيرٌ  تفريع ديگرى است بر مطالب گذشته ، منظور از نور ، قرآن است ، كه صراط مستقيم و حق و باطل را نشان مىدهد  وَ اللَّهُ بِما تَعْمَلُونَ . . .  تأكيد مطلب است يعنى ايمان بياوريد و در حلال و حرام دقت كنيد زيرا كه . . .\r\n9 -  يَوْمَ يَجْمَعُكُمْ لِيَوْمِ الْجَمْعِ ذلِكَ يَوْمُ التَّغابُنِ . . .  .\r\nيوم ظرف است براى « لتنبئون » منظور از يوم جمع روز قيامت است ، در جاى ديگر آمده :  وَ تُنْذِرَ يَوْمَ الْجَمْعِ لا رَيْبَ فِيهِ  شورى / 7 مىشود گفت :\r\nمنظور از تغابن مغبون شدن است كه انسان عمر پر قيمت را داده و فائده‌اى به دست نياورده است نظير :  وَ يَوْمَ يُعْرَضُ الَّذِينَ كَفَرُوا عَلَى النَّارِ أَذْهَبْتُمْ طَيِّباتِكُمْ فِي \r\n\r\n","description":"","footnote":"","page_name":" 192 ","page_number":194},
  {"content":"\r\n\r\n حَياتِكُمُ الدُّنْيا وَ اسْتَمْتَعْتُمْ بِها فَالْيَوْمَ تُجْزَوْنَ عَذابَ الْهُونِ . . .  احقاف / 20 .\r\nدر اين صورت تغابن بين الاثنين نيست چنان كه در ( كلمه‌ها ) گذشت و نيز شامل كفار و مشركان مىباشد .\r\nدر تفسير برهان از حضرت صادق عليه السّلام نقل شده : فرمود ( روز قيامت ) يوم التلاق است كه اهل آسمان و زمين يكديگر را ملاقات مىكنند و يوم التناد است روزى كه اهل آتش اهل بهشت را ندا كنند كه از آب و از آنچه خدا روزيتان داده به طرف ما بريزيد ، و يوم التغابن است كه اهل بهشت اهل آتش را مغبون مىكنند و يوم الحسرة است كه مرگ را آورده و ذبح مىكنند .\r\nدر مجمع البيان هست :\r\n« روي عن النبي صلّى اللَّه عليه و آله في تفسير هذا قوله : « ما من عبد مؤمن يدخل الجنة الا ارى مقعده من النار لو اساء ليزداد شكرا و ما من عبد يدخل النار الا ارى مقعده من الجنة لو احسن ليزداد حسرة »\r\nاز اين دو روايت معلوم مىشود كه « تغابن » بين الاثنين است و نيكو كاران و بد كاران ميانشان تغابن واقع شده است .\r\n وَ مَنْ يُؤْمِنْ بِاللَّهِ وَ يَعْمَلْ صالِحاً يُكَفِّرْ عَنْهُ سَيِّئاتِهِ وَ يُدْخِلْهُ جَنَّاتٍ تَجْرِي مِنْ تَحْتِهَا الْأَنْهارُ  حكايت حال مردمان بعد از جمع شدن در آخرت است ، معلوم مىشود با ادامهء ايمان و عمل صالح ، تقصيرات جزئى مورد عفو قرار خواهد گرفت تا مؤمن لياقت دخول بهشت را پيدا كند .\r\n10 -  وَ الَّذِينَ كَفَرُوا وَ كَذَّبُوا بِآياتِنا . . .  .\r\nلفظ « كذبوا » نشان مىدهد كه كفر آنها از روي عناد بوده است نه از روى جهالت .\r\n\r\n","description":"","footnote":"","page_name":" 193 ","page_number":195},
  {"content":"\r\n\r\n\r\n[ سوره التغابن ( 64 ) : آيات 11 تا 18 
  ]\r\nما أَصابَ مِنْ مُصِيبَةٍ إِلاَّ بِإِذْنِ اللَّهِ وَ مَنْ يُؤْمِنْ بِاللَّهِ يَهْدِ قَلْبَهُ وَ اللَّهُ بِكُلِّ شَيْءٍ عَلِيمٌ ( 11 ) وَ أَطِيعُوا اللَّهَ وَ أَطِيعُوا الرَّسُولَ فَإِنْ تَوَلَّيْتُمْ فَإِنَّما عَلى رَسُولِنَا الْبَلاغُ الْمُبِينُ ( 12 ) اللَّهُ لا إِلهَ إِلاَّ هُوَ وَ عَلَى اللَّهِ فَلْيَتَوَكَّلِ الْمُؤْمِنُونَ ( 13 ) يا أَيُّهَا الَّذِينَ آمَنُوا إِنَّ مِنْ أَزْواجِكُمْ وَ أَوْلادِكُمْ عَدُوًّا لَكُمْ فَاحْذَرُوهُمْ وَ إِنْ تَعْفُوا وَ تَصْفَحُوا وَ تَغْفِرُوا فَإِنَّ اللَّهَ غَفُورٌ رَحِيمٌ ( 14 ) إِنَّما أَمْوالُكُمْ وَ أَوْلادُكُمْ فِتْنَةٌ وَ اللَّهُ عِنْدَهُ أَجْرٌ عَظِيمٌ ( 15 )\r\nفَاتَّقُوا اللَّهَ مَا اسْتَطَعْتُمْ وَ اسْمَعُوا وَ أَطِيعُوا وَ أَنْفِقُوا خَيْراً لِأَنْفُسِكُمْ وَ مَنْ يُوقَ شُحَّ نَفْسِهِ فَأُولئِكَ هُمُ الْمُفْلِحُونَ ( 16 ) إِنْ تُقْرِضُوا اللَّهَ قَرْضاً حَسَناً يُضاعِفْهُ لَكُمْ وَ يَغْفِرْ لَكُمْ وَ اللَّهُ شَكُورٌ حَلِيمٌ ( 17 ) عالِمُ الْغَيْبِ وَ الشَّهادَةِ الْعَزِيزُ الْحَكِيمُ ( 18 )\r\n11 - هيچ مصيبتى نمىرسد مگر به اذن خدا ، هر كه به خدا ايمان آورد قلبش را هدايت كند خدا به هر چيز داناست .\r\n12 - اطاعت كنيد خدا را ، اطاعت كنيد رسول را ، اگر اعراض كرديد ، بر عهدهء پيامبر ما فقط تبليغ آشكار است .\r\n13 - خدا جز او معبودى نيست ، مؤمنان بر خدا توكل كنند .\r\n14 - اى كسانى كه ايمان آورده‌ايد بعضى از همسران و فرزندان شما دشمن شما هستند از آنها حذر كنيد ، و اگر عفو كنيد و ملامت ننمائيد و ببخشيد ، خدا آمرزنده و مهربان است .\r\n\r\n","description":"","footnote":"","page_name":" 194 ","page_number":196},
  {"content":"\r\n\r\n15 - اموال و اولاد شما مايهء امتحان است و در نزد خداست پاداشى بزرگ .\r\n16 - آنچه بتوانيد خدا را تقوى كنيد و بشنويد و اطاعت نمائيد هر كه از بخل نفسش نگهدارى شود ، آنها رستگارانند .\r\n17 - اگر قرض دهيد خدا را ، قرض نيكويى آن را براى شما زياد مىكند و شما را مىآمرزد خدا پاداش دهنده و بردبار است .\r\n18 - داناى نهان و آشكار و توانا و حكيم است .\r\n\r\nكلمه‌ها\r\nبلاغ : بلوغ و بلاغ : رسيدن به انتهاء مقصد ، اعم از آنكه مكان باشد يا زمان و يا امرى معين ، بلاغ به معنى تبليغ و رساندن نيز آيد چنان كه در اين آيه .\r\nفاحذروهم : حذر : احتراز از شىء مخوف .\r\nتصفحوا : صفح . اغماض و عدم ملامت . راغب گويد : آن ترك ملامت و از عفو ابلغ است . استعمال قرآن اين سخن را تأييد مىكند .\r\nفتنة : امتحان و مايهء امتحان ، فتن در اصل گذاشتن طلا در آتش است تا خوب و بد بودنش آشكار شود ، فتنة آنست كه چيزى با آن امتحان شود ( مايهء امتحان ) ، به امتحان كردن نيز فتنه گويند .\r\nشح : بخل ، حرص ، حرص مفرط .\r\n\r\nشرحها\r\nآيات شريفه يك نوع استنتاج است از آيات گذشته ، و خلاصهء آن دو مطلب آن است ، اول اينكه هر بلائى كه در اموال يا جانها به شما رسد ناراحت نباشيد كه به اذن خدا بوده تا به خدا مقرب شويد ، ديگرى آنكه در راه خدا انفاق كنيد .\r\n\r\n","description":"","footnote":"","page_name":" 195 ","page_number":197},
  {"content":"\r\n\r\nبترسيد از آنكه دوستى اموال و اولاد شما را از انفاق در راه خدا باز دارد و نيز مالدوستى را از قلب خود خارج نمائيد ، انفاق شما قرضى است كه به شما برگردانده خواهد شد .\r\n11 -  ما أَصابَ مِنْ مُصِيبَةٍ إِلَّا بِإِذْنِ اللَّهِ وَ مَنْ يُؤْمِنْ بِاللَّهِ يَهْدِ قَلْبَهُ  .\r\nاين آيه نظير آيهء  ما أَصابَ مِنْ مُصِيبَةٍ فِي الْأَرْضِ وَ لا فِي أَنْفُسِكُمْ إِلَّا فِي كِتابٍ مِنْ قَبْلِ أَنْ نَبْرَأَها . . .  حديد / 22 ، است كه گذشت و خلاصه آن اين است كه از رسيدن مصيبت جانى و مالى در راه خدا ناراحت نباشيد .\r\n وَ مَنْ يُؤْمِنْ بِاللَّهِ يَهْدِ قَلْبَهُ  نظير  لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ  حديد / 23 است ، يعنى : هر كه به خدا تسليم شود او را هدايت مىكند تا اين حقائق را بفهمد : رجوع شود به سورهء حديد .\r\n وَ اللَّهُ بِكُلِّ شَيْءٍ عَلِيمٌ  .\r\nتعليل صدر آيه است ، يعنى خدا از روى علمى كه دارد اين مصائب را مىرساند و شايد اشاره به  فِي كِتابٍ مِنْ قَبْلِ أَنْ نَبْرَأَها  باشد .\r\n12 -  وَ أَطِيعُوا اللَّهَ وَ أَطِيعُوا الرَّسُولَ فَإِنْ تَوَلَّيْتُمْ فَإِنَّما عَلى رَسُولِنَا الْبَلاغُ الْمُبِينُ  .\r\nتأكيد مطلب گذشته و مقدمه مطلب آينده است ، اطاعت خدا در احكام و اطاعت رسول در چيزهايى است كه از باب ولايت فرمان مىدهد ، راز تكرار « اطيعوا » شايد همين باشد ،  فَإِنْ تَوَلَّيْتُمْ . . .  تهديد است در صورت سرپيچى از فرمان خدا و رسول صلّى اللَّه عليه و آله .\r\n13 -  اللَّهُ لا إِلهَ إِلَّا هُوَ وَ عَلَى اللَّهِ فَلْيَتَوَكَّلِ الْمُؤْمِنُونَ  .\r\nتعليل  أَطِيعُوا اللَّهَ . . .  در آيه بالاست . جمله  وَ عَلَى اللَّهِ فَلْيَتَوَكَّلِ . . . \r\nتأكيد مطلب است يعنى حالا كه جز اللَّه معبودى نيست ، پس بايد به او اعتماد\r\n\r\n","description":"","footnote":"","page_name":" 196 ","page_number":198},
  {"content":"\r\n\r\nنمود و فرموده‌هايش را اطاعت كرد ، در اينجا اعتماد بر خدا اطاعت كردن به اوست .\r\nناگفته نماند : توكل اگر با « على » باشد به معنى اعتماد آيه ، نه واگذار كردن .\r\n14 -  يا أَيُّهَا الَّذِينَ آمَنُوا إِنَّ مِنْ أَزْواجِكُمْ وَ أَوْلادِكُمْ عَدُوًّا لَكُمْ فَاحْذَرُوهُمْ  .\r\nظهور آيه در آنست كه بعضى از زنان و فرزندان مىخواهند پدران را از راه حقّ بدر كنند ، لذا دستور رسيده كه از آنها بر حذر باشند ، به مناسبت مطلب سوره ، شايد علّت دشمنى آن باشد كه مانع از انفاق مىشدند .\r\nدر تفسير قمى از ابى الجارود از امام باقر عليه السّلام نقل شده : اين آنست كه چون مردى مىخواست به مدينه هجرت كند پسر و زنش به او چسبيده و مىگفتند تو را به خدا مرو كه ما بعد از تو ضايع مىشويم ، بعضى از آنها اطاعت كرده و از هجرت منصرف مىشدند ، خداوند آنها را از زنان و فرزندان بر حذر كرد و از طاعت آنها نهى نمود ، ولى بعضى آنها را گذاشته و هجرت مىكردند و مىگفتند :\r\nبه خدا اگر با من هجرت نكنيد سپس خدا من و شما را در مدينه جمع كند فائده‌اي به شما نخواهم رسانيد ، چون آنها نيز هجرت كردند ، خداوند دستور فرمود كه با آنها نيكويى و احسان كنند لذا فرمود :  وَ إِنْ تَعْفُوا . . .  .\r\nولى سورهء تغابن مدنى است و ابو جارود ( زياد بن منذر ) زيدى مذهب و آدم مذمومى است ، على هذا منظور از دشمن بودن آنست كه پدران را از انفاق مانع مىشدند چنان كه گفته شد و اللَّه اعلم .\r\n وَ إِنْ تَعْفُوا وَ تَصْفَحُوا وَ تَغْفِرُوا فَإِنَّ اللَّهَ غَفُورٌ رَحِيمٌ  .\r\nپس از آنكه در صدر آيه فرمود از آنها حذر كنيد و به گفته‌شان عمل نكنيد در اينجا مىفرمايد : در مقابله با آنها سختگيرى نكنيد و از آنها در گذريد ،\r\n\r\n","description":"","footnote":"","page_name":" 197 ","page_number":199},
  {"content":"\r\n\r\nزيرا كه سختگيري چندان فايده ندارد ، عفو راجع به بخشودن . صفح راجع به عدم ملامت و غفران راجع به ستر اشتباه آنهاست .\r\n فَإِنَّ اللَّهَ غَفُورٌ رَحِيمٌ  تعليل عفو است يعنى در اين عمل مظهر اين دو اسم از اسماء اللَّه باشيد .\r\n15 -  إِنَّما أَمْوالُكُمْ وَ أَوْلادُكُمْ فِتْنَةٌ وَ اللَّهُ عِنْدَهُ أَجْرٌ عَظِيمٌ  .\r\nتأكيد آيه قبلى است ، منظور از فتنه ، سبب امتحان مىباشد ، به حكم :\r\n الْمالُ وَ الْبَنُونَ زِينَةُ الْحَياةِ الدُّنْيا  كهف / 46 قلب به مال و اولاد مجذوب است ، لذا انسان هر آن ممكن است در رابطه با آنها اغفال بشود .  وَ اللَّهُ عِنْدَهُ . . . \r\nحاكى است كه از اجر آخرت غفلت نكنيد .\r\nدر مجمع البيان فرموده :\r\n« روى عبد اللَّه بن بريده عن ابيه قال : كان رسول اللَّه صلّى اللَّه عليه و آله يخطب على المنبر فجاء الحسن و الحسين عليهما السّلام يمشيان و يعثران و عليهما قميصان احمران فنزل رسول اللَّه صلّى اللَّه عليه و آله اليهما فاخذهما فوضعهما في حجره على المنبر و قال صدق اللَّه عزّ و جلّ  إِنَّما أَمْوالُكُمْ وَ أَوْلادُكُمْ فِتْنَةٌ  نظرت الى هذين الصبيين يمشيان و يعثران فلم اصبر حتى قطعت حديثى و رفعتهما ثم اخذ في خطبته .\r\nدر الميزان آن را از درّ منثور نقل كرده و فرموده : روايت خالى از اشكال نيست ، فتنه چطور به سيد انبياء و معصوم و مؤيد به روح قدس مىرسد . . . آن گاه فرموده : بهتر طرح اين روايات است مگر آنكه تأويل شود .\r\n16 -  فَاتَّقُوا اللَّهَ مَا اسْتَطَعْتُمْ وَ اسْمَعُوا وَ أَطِيعُوا  .\r\nتفريع است بر آيه سابق : يعنى حالا كه اموال و اولاد فتنه ، و اجر عظيم در نزد خداست پس هر چه بتوانيد از خدا بترسيد ،  فَاتَّقُوا اللَّهَ  در رابطه با ترك محرمات  اسْمَعُوا وَ أَطِيعُوا  در اتيان واجبات و مندوبات است .\r\nناگفته نماند : اين آيه در بيان كميت و گسترش تقوى است ، يعنى آنچه بتوانيد در هر كار و هر چيز تقوى كنيد ، منظور از استطاعت آنست كه در قدرت\r\n\r\n","description":"","footnote":"","page_name":" 198 ","page_number":200},
  {"content":"\r\n\r\nانسان باشد نظير  وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلًا  آل عمران / 97 .\r\nو  اتَّقُوا اللَّهَ حَقَّ تُقاتِهِ  آل عمران / 102 ناظر به كيفيت و عمق تقوى است على هذا اختلافى ميان دو آيه نيست ، در مجمع البيان از قتاده نقل كرده كه آيه  حَقَّ تُقاتِهِ  ناسخ آيه مورد تفسير است ، سپس سخن او را رد كرده و فرموده :\r\nامكان عمل به هر دو هست ، نسخ محلى ندارد .\r\n وَ أَنْفِقُوا خَيْراً لِأَنْفُسِكُمْ وَ مَنْ يُوقَ شُحَّ نَفْسِهِ فَأُولئِكَ هُمُ الْمُفْلِحُونَ  .\r\nامر به انفاق است كه در اين سوره مورد نظر مىباشد ، « خيرا » مىشود وصف باشد براى مصادر افعال چهار گانه ، يعنى « ايمانا خيرا - انفاقا خيرا » نظير :\r\n فَآمِنُوا خَيْراً لَكُمْ  نساء / 17 ، به نظر زجاج به « انفقوا » معناى « قدموا » تضمين شده و تقدير آن « قدموا خيرا لانفسكم » است .\r\n وَ مَنْ يُوقَ . . .  حكايت دارد كه انفاق سبب از بين رفتن بخل و آن سبب رستگارى باشد .\r\nفضل بن ابى مرّه مىگويد امام صادق عليه السّلام را ديدم از اوّل شب تا صبح طواف مىكرد و مىگفت :\r\n« اللّهم وقنى شح نفسى »\r\nخدايا مرا از بخل نفسم نگاه دار ، گفتم : فدايت شوم نديدم جز اين دعا ، دعائى بكنى ؟ ! فرمود : چه چيزى شديدتر از بخل نفس است خدا مىفرمايد :  وَ مَنْ يُوقَ شُحَّ نَفْسِهِ فَأُولئِكَ هُمُ الْمُفْلِحُونَ  « 1 » .\r\n17 -  إِنْ تُقْرِضُوا اللَّهَ قَرْضاً حَسَناً يُضاعِفْهُ لَكُمْ وَ يَغْفِرْ لَكُمْ وَ اللَّهُ شَكُورٌ حَلِيمٌ  .\r\nبيان فوائد انفاق است . يعنى آن به حكم قرض واجب الوفاست كه خدا عوضش را خواهد داد ، ولى به طور مضاعف و چند برابر\r\n\r\n\r\n","description":"","footnote":"\r\n( 1 ) الميزان از تفسير قمى .\r\n","page_name":" 199 ","page_number":201},
  {"content":"\r\n\r\n مَثَلُ الَّذِينَ يُنْفِقُونَ أَمْوالَهُمْ فِي سَبِيلِ اللَّهِ كَمَثَلِ حَبَّةٍ أَنْبَتَتْ سَبْعَ سَنابِلَ فِي كُلِّ سُنْبُلَةٍ مِائَةُ حَبَّةٍ  بقره / 261 .\r\nو نيز باعث غفران ذنوب است  إِنَّ الْحَسَناتِ يُذْهِبْنَ السَّيِّئاتِ  هود / 114 از اين معلوم مىشود كه انفاق مانند توبه از مكفّرات است  شَكُورٌ حَلِيمٌ  تعليل صدر آيه است يعنى خدا پاداش دهنده و حليم است روي عمل دقت مىكند و پاداش مىدهد ، شكر انسان نيز پاداش و ثنائى است در مقابل نعمت و عمل خير .\r\n18 -  عالِمُ الْغَيْبِ وَ الشَّهادَةِ الْعَزِيزُ الْحَكِيمُ  .\r\nاين سه اسم از اسماء حسنى نيز در رابطه با پاداش انفاق است ، خدا هر نهان و آشكار ، از جمله انفاق را مىداند ، به پاداش دادن تواناست ، حكمتش مقتضى پاداش است و گرنه مخالف حكمتش خواهد شد .\r\nروز جمعه دوّم ربيع الاوّل هزار و چهار صد و شش مطابق 24 آبانماه 1364 تفسير سورهء تغابن به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 200 ","page_number":202},
  {"content":"\r\n\r\n\r\nسوره طلاق\r\nدر مدينه نازل شده و دوازده آيه است\r\n\r\nنظرى به سوره مباركه\r\n1 - سورهء طلاق سيزدهمين سوره است كه بعد از سورهء هل اتى در مدينه نازل گرديد ، در ترتيب فعلى قرآن مجيد سوره شصت و پنجم است .\r\nاز ابو سعيد خدرى نقل شده : سورهء نساء كوچك ( سورهء طلاق ) هفت سال بعد از آنچه در بقره است نازل گرديد « 1 » علي هذا بايد اين سورهء حدود سال هشتم هجرت نازل شده باشد ولى اين صحيح نيست ، زيرا در مدينه حدود بيست هشت سوره نازل شده است ، آن وقت براى دو سال كه بقيهء دوران هجرت است پانزده سوره باقى مىماند ، نزول آنها در دو سال ميسر نيست .\r\nمنظور از « آنچه در بقره است » احكام زنان و طلاق مىباشد كه در سوره بقره آمده است .\r\nاز عبد اللَّه بن مسعود نقل شده گويد : هر كه بخواهد با او مباهله مىكنم كه سوره نساء كوچك ( طلاق ) بعد از آيهء  وَ الَّذِينَ يُتَوَفَّوْنَ مِنْكُمْ وَ يَذَرُونَ أَزْواجاً  بقره / 134 نازل گرديد « 2 » على هذا اين سوره بايد در سال دوم يا سوم هجرى نازل شده باشد زيرا آيه بقره ظاهرا در سال دوّم نازل شده است .\r\n\r\n\r\n","description":"","footnote":"\r\n( 1 ) الميزان از در منثور .\r\n( 2 ) مجمع البيان .\r\n","page_name":" 201 ","page_number":203},
  {"content":"\r\n\r\n2 - عدد آيات آن در قرائت اهل بصره يازده و در قرائت ديگران از جمله كوفى دوازده است ، علت اختيار قرائت كوفى ، بارها گفته شده كه به علت منتهى شدن به امير المؤمنين صلوات اللَّه عليه است .\r\nدر تفسير خازن مىخوانيم كه اين سوره داراى دويست و چهل و نه كلمه و هزار و شصت حرف است و اللَّه اعلم .\r\n3 - تسميهء آن « به سورهء طلاق » به علت آمدن احكام طلاق در آنست ، به نقل طبرسى بعضى آن را سورهء « النساء القصرى » يعنى سورهء كوتاه زنان خوانده‌اند در مقابل سورهء بزرگ نساء كه سوره چهارم قرآن و داراى صد و هفتاد و پنج آيه است .\r\n4 - سورهء مباركه بدون شكّ مدنى است ، امين الاسلام طبرسى رحمه اللَّه در آن ادعاي اجماع فرموده مطالب سوره نيز شاهد آنست .\r\n\r\nمطالب و غرض سوره\r\n5 - هفت آيه اوّل اين سوره در بيان طلاق ، عده ، نفقه زن مطلقه و نحو آنست ، پنج آيه اخير در بارهء موعظه و انذار و تبشير مىباشد كه نوعى دعوت به ملاحظه احكام خدا ، خاصه در بارهء طلاق وعده مىباشد غرض از سوره نيز از اينها فهميده مىشود ، معلوم است كه جريانهاى طلاق سبب نزول سوره شده است ، چنان كه بعضى از آنها ضمن تفسير آيات خواهد آمد .\r\n\r\n","description":"","footnote":"","page_name":" 202 ","page_number":204},
  {"content":"\r\n\r\nسورة الطّلاق مدنيّة و هى اثنتا عشر اية نزلت بعد الانسان بِسْمِ اللَّهِ الرَّحْمنِ الرَّحِيمِ\r\n\r\n[ سوره الطلاق ( 65 ) : آيات 1 تا 3 
  ]\r\nبِسْمِ اللَّهِ الرَّحْمنِ الرَّحِيمِ\r\nيا أَيُّهَا النَّبِيُّ إِذا طَلَّقْتُمُ النِّساءَ فَطَلِّقُوهُنَّ لِعِدَّتِهِنَّ وَ أَحْصُوا الْعِدَّةَ وَ اتَّقُوا اللَّهَ رَبَّكُمْ لا تُخْرِجُوهُنَّ مِنْ بُيُوتِهِنَّ وَ لا يَخْرُجْنَ إِلاَّ أَنْ يَأْتِينَ بِفاحِشَةٍ مُبَيِّنَةٍ وَ تِلْكَ حُدُودُ اللَّهِ وَ مَنْ يَتَعَدَّ حُدُودَ اللَّهِ فَقَدْ ظَلَمَ نَفْسَهُ لا تَدْرِي لَعَلَّ اللَّهَ يُحْدِثُ بَعْدَ ذلِكَ أَمْراً ( 1 ) فَإِذا بَلَغْنَ أَجَلَهُنَّ فَأَمْسِكُوهُنَّ بِمَعْرُوفٍ أَوْ فارِقُوهُنَّ بِمَعْرُوفٍ وَ أَشْهِدُوا ذَوَيْ عَدْلٍ مِنْكُمْ وَ أَقِيمُوا الشَّهادَةَ لِلَّهِ ذلِكُمْ يُوعَظُ بِهِ مَنْ كانَ يُؤْمِنُ بِاللَّهِ وَ الْيَوْمِ الْآخِرِ وَ مَنْ يَتَّقِ اللَّهَ يَجْعَلْ لَهُ مَخْرَجاً ( 2 ) وَ يَرْزُقْهُ مِنْ حَيْثُ لا يَحْتَسِبُ وَ مَنْ يَتَوَكَّلْ عَلَى اللَّهِ فَهُوَ حَسْبُهُ إِنَّ اللَّهَ بالِغُ أَمْرِهِ قَدْ جَعَلَ اللَّهُ لِكُلِّ شَيْءٍ قَدْراً ( 3 )\r\nبه نام خداى رحمان رحيم\r\n1 - اى پيامبر چون خواستيد زنان را طلاق دهيد ، در زمان عده طلاق دهيد وعده را تا آخر بشماريد ، از خدا بترسيد آنها را از خانه‌هايشان خارج نكنيد و خود نيز خارج نشوند ، مگر آنكه گناه آشكارى بياورند ، اينها حدود خدايند ، هر كس از حدود خدا تجاوز كند به خود ظلم كرده است ، نمىدانى شايد خدا بعد از آن ،\r\n\r\n","description":"","footnote":"","page_name":" 203 ","page_number":205},
  {"content":"\r\n\r\nكارى به وجود آورد .\r\n2 - چون به آخر مدت رسيدند به خوبى نگاه داريد و يا به نيكويى جدا شويد ، دو شاهد عادل از خود بگيريد ، شهادت را براى خدا اقامه كنيد ، با اين سخن موعظه مىشود آن كس كه به خدا و روز قيامت ايمان دارد ، هر كس به خدا تقوى كند ، خدا براى او راه نجاتى قرار مىدهد .\r\n3 - و به او روزى مىدهد از جايى كه گمان ندارد و هر كس بر خدا توكل كند خدا براى او بس است خدا كار او را به مرادش مىرساند ، خدا براى هر چيز اندازه‌اى معين كرده است .\r\n\r\nكلمه‌ها\r\nطلقتم : طلاق : جدايى . در اقرب الموارد گويد : « طلقت المرأة من زوجها :\r\nبانت » و نيز به معنى طلاق دادن ( كنار كردن زوجه ) آيد ، در جوامع الجامع فرموده طلاق به معنى تطبيق است مثل كلام به معنى تكليم ، در قرآن به معنى دوم به كار رفته است .\r\nعده : عدّ : شمردن : عدّه : شىء معدود ، مراد از آن مدت معدودى است كه زن ممنوع از ازدواج در آنست .\r\nفاحشة : فحشاء و فاحشه : كار بسيار قبيح .\r\nحدود : مرزها . راغب گويد : حد واسطه است ميان دو چيز كه از اختلاط آنها مانع است .\r\nمخرج : اسم مكان است ، محل خروج ، مصدر ميمى و اسم زمان نيز ( بنا بر قاعده ) آيد .\r\nقدر : ( بر وزن عقل ) : اندازه و اندازه‌گيرى . « القدر و التقدير : تبيين كميّة الشيء » .\r\n\r\n","description":"","footnote":"","page_name":" 204 ","page_number":206},
  {"content":"\r\n\r\n\r\nشرحها\r\nدر اين آيات چند حكم از احكام طلاق مطرح است ، اوّل اينكه زن را بايد در وقتى طلاق داد كه به مجرد وقوع طلاق داخل در عده شود و آن طلاقى است كه در طهر غير مواقعه باشد چنان كه خواهد آمد .\r\nدوم : بايد اوقات عده را بشمارند ، زيرا در ايام عده نفقه و سكنى و كسوه بر عهدهء مرد است و نيز بعد از عده ، زن حق ازدواج با ديگران را دارد .\r\nسوم : در ايام عده زن را نبايد از منزل بيرون كرد ، بر خودش نيز خارج شدن حرام است . مگر آنكه كارى انجام دهد كه به علت آن بيرونش كنند .\r\nچهارم به وقت ايقاع طلاق بايد دو نفر عادل حاضر باشند و گرنه طلاق باطل است .\r\nپنجم : چون عدهء به شرف تمام شدن رسد ، مرد مىتواند رجوع كند و طلاق باطل شود و يا صبر كند عده تمام شود و از زن به طور شايسته جدا گردد ، و چون در اينكارها احتياج به تقوى دارد تا از جادهء عدالت در آن مرحله حساس خارج نشوند ، لذا تقوى گوشزد شده است .\r\n1 -   يا أَيُّهَا النَّبِيُّ إِذا طَلَّقْتُمُ النِّساءَ فَطَلِّقُوهُنَّ لِعِدَّتِهِنَّ وَ أَحْصُوا الْعِدَّةَ   .\r\nاين قسمت از آيه شامل دو حكم است يكى طلاق در طهر غير مواقعه ، ديگرى شمردن روزهاى عده . خطاب به حضرت رسول صلّى اللَّه عليه و آله به علّت شرافت و احترام اوست ، و گرنه حكم شامل همه است .\r\nمنظور از   إِذا طَلَّقْتُمُ   اراده طلاق است نظير :  فَإِذا قَرَأْتَ الْقُرْآنَ فَاسْتَعِذْ بِاللَّهِ  نحل / 98  إِذا قُمْتُمْ إِلَى الصَّلاةِ . . .  مائده / 6 يعنى چون خواستيد قرآن\r\n\r\n","description":"","footnote":"","page_name":" 205 ","page_number":207},
  {"content":"\r\n\r\nبخوانيد و خواستيد نماز بخوانيد ، و اگر چنين نباشد تحصيل حاصل است .\r\nلام را در « لعدتهن » به معنى زمان و وقت گرفته‌اند مثلا در مجمع البيان و جوامع الجامع فرموده : « اى لزمان عدتهن » در الميزان نيز چنين گفته است .\r\nدر كشاف گويد : « فطلقوهن مستقبلات لعدتهن » ، آن گاه فرموده‌اند منظور آنست كه زن در طهر غير مواقعه طلاق داده شود كه به محض وقوع طلاق داخل در عدّه شود ، به عبارت ديگر آنها را در وقت عده ، طلاق دهيد كه همان طهر غير مواقعه باشد .\r\nناگفته نماند : منظور از قروء در آيه  وَ الْمُطَلَّقاتُ يَتَرَبَّصْنَ بِأَنْفُسِهِنَّ ثَلاثَةَ قُرُوءٍ  بقره / 228 .\r\nدر مذهب اهل بيت عليهم السّلام ، طهرها ( زمان پاكى از حيض ) است ، چنان كه در ذيل آيه مفصلا صحبت شد ، اينكه بعضى زمان حيض معنى كرده‌اند بر خلاف مذهب اماميه است .\r\nحضرت باقر صلوات اللَّه عليه فرمايد\r\n« الاقراء هى الاطهار »\r\n« 1 » على هذا مراد از   فَطَلِّقُوهُنَّ لِعِدَّتِهِنَّ   آنست كه در زمان طهر طلاق دهيد ، مىشود گفت : تقدير آيه چنين است « فطلقوهن في وقت يحصينه لعدتهن » .\r\nاينكه فرموده :   وَ أَحْصُوا الْعِدَّةَ   يعنى شمارش عده را به اتمام رسانيد براى آنست كه در آن مدت كسوه و نفقه به عهدهء مرد است و نيز تا معلوم شود رحم زن از فرزند پاك است و ايضا شايد تا تمام شدن عده به فكر رجوع بيافتند .\r\n  وَ اتَّقُوا اللَّهَ رَبَّكُمْ لا تُخْرِجُوهُنَّ مِنْ بُيُوتِهِنَّ وَ لا يَخْرُجْنَ إِلَّا أَنْ يَأْتِينَ بِفاحِشَةٍ مُبَيِّنَةٍ   در اين قسمت از آيه دو حكم و يك استثناء است اول اينكه حرام است زن\r\n\r\n\r\n","description":"","footnote":"\r\n( 1 ) كافى ج 6 / 89 باب معنى الاقراء\r\n","page_name":" 206 ","page_number":208},
  {"content":"\r\n\r\nرا در مدت عده از خانه بيرون كنند ، خانه گرچه مال مرد ولى به تناسب اينكه بايد در آنجا بماند « بيوتهن » آمده است ، اينكه فعلا مرسوم است زن پيش از طلاق از خانه مىرود ، بر زوجه و زوج هر دو حرام است .\r\nدوم : براى زن خارج شدن حرام است ، و اگر هم ضرورت ايجاب كرد در شب خارج مىشود و قبل از صبح بر مىگردد چنان كه در فقه آمده است .\r\n« الا » استثناء از   لا تُخْرِجُوهُنَّ   است ، منظور از فاحشهء آشكار آنست كه اهل خانه را اذيت كند ، يا دزدى نمايد ، يا خود را در معرض تماشاى نامحرمان قرار دهد و يا به شوهرش بدزبانى كند .\r\nاز حضرت صادق عليه السّلام نقل شده كه در جواب   إِلَّا أَنْ يَأْتِينَ . . .   فرمود\r\n« الا ان تزنى فتخرج و يقام عليها الحد »\r\n« 1 » در روايت ديگرى از حضرت رضا عليه السّلام نقل شده :\r\n« قال : اذاها لاهل الرجل و سوء خلقها »\r\nو در روايت ديگرى از آن حضرت :\r\n« قال يعنى بالفاحشة المبينة ان تؤذي اهل زوجها فاذا فعلت فان شاء ان يخرجها من قبل ان تنقضى عدتها فعل » .\r\n  وَ تِلْكَ حُدُودُ اللَّهِ وَ مَنْ يَتَعَدَّ حُدُودَ اللَّهِ فَقَدْ ظَلَمَ نَفْسَهُ لا تَدْرِي لَعَلَّ اللَّهَ يُحْدِثُ بَعْدَ ذلِكَ أَمْراً   موعظه و انذار است نسبت به آنكه اين حدود را مراعات نكنيد ، اين شخص بر خود ظلم كرده است ، زيرا كه در مقابل خدا ايستاده است .\r\n  لا تَدْرِي . . .   راجع به   لا تُخْرِجُوهُنَّ . . .   است ، زيرا در صورت ماندن در خانه شايد يكديگر را به بينند و خدا فكرشان را عوض كند و با رجوع مرد ، زندگى را از سر گيرند .\r\n\r\n\r\n","description":"","footnote":"\r\n( 1 ) فقيه كتاب الطلاق باب طلاق السنة .\r\n","page_name":" 207 ","page_number":209},
  {"content":"\r\n\r\nامام صادق عليه السّلام فرمايد : زن مطلقه سرمه مىكشد خضاب مىكند ، عطر مىزند و آنچه از لباس بخواهد مىپوشد ، خدا فرمايد   لَعَلَّ اللَّهَ يُحْدِثُ بَعْدَ ذلِكَ أَمْراً   شايد او در قلب شوهرش اثر كند و رجوع نمايد « 1 » .\r\n2 -  فَإِذا بَلَغْنَ أَجَلَهُنَّ فَأَمْسِكُوهُنَّ بِمَعْرُوفٍ أَوْ فارِقُوهُنَّ بِمَعْرُوفٍ وَ أَشْهِدُوا ذَوَيْ عَدْلٍ مِنْكُمْ وَ أَقِيمُوا الشَّهادَةَ لِلَّهِ  .\r\nمنظور از  بَلَغْنَ أَجَلَهُنَّ  نزديك شدن به انقضاء عده است و مراد از « فامسكوهن » رجوع مىباشد چنان كه در مجمع البيان و الميزان است ، يعنى : چون به انقضاء عده نزديك شدند رجوع نموده و به طور متعارف نگاه داريد و يا صبر كنيد تا عده تمام شود و به صور متعارف از آنها جدا شويد .\r\nمنظور از « معروف » اول آنست كه حقوق خدا را در بارهء آنها مراعات نمائيد و براى اذيت و آزار رجوع نكنيد و از « معروف » دوم آنست كه با مراعات احترام و حفظ حقوق و بدون فحش و ناسزا جدا شويد .\r\n أَشْهِدُوا ذَوَيْ عَدْلٍ . . .  راجع به طلاق است در مكتب اهل بيت عليهم السّلام دو شاهد عادل در طلاق ، لازم و شرط صحت است نه در رجوع ، در مجمع البيان فرموده :\r\nمفسران گفته‌اند : مردم مأمور شده‌اند هم در طلاق شاهد بگيرند و هم در رجوع تا زن بعد از انقضاء عده ، رجوع را انكار نكند و مرد وقوع طلاق را منكر نشود و گويند : مراد آنست كه در طلاق شاهد بگيريد و آن از ائمه ما عليهم السّلام نقل شده است و نيز از مجمع معلوم مىشود : شاهد گرفتن بر رجوع حتى در مذهب اهل سنت مستحبّ است .\r\n وَ أَقِيمُوا الشَّهادَةَ لِلَّهِ  خطاب به شهود است كه براى رضاى خدا اقامه شهادت كنند و از عدالت خارج نشوند .\r\n\r\n\r\n","description":"","footnote":"\r\n( 1 ) كافى كتاب طلاق ج 6 / 92\r\n","page_name":" 208 ","page_number":210},
  {"content":"\r\n\r\n ذلِكُمْ يُوعَظُ بِهِ مَنْ كانَ يُؤْمِنُ بِاللَّهِ وَ الْيَوْمِ الْآخِرِ وَ مَنْ يَتَّقِ اللَّهَ يَجْعَلْ لَهُ مَخْرَجاً  چون طلاق دادن و طلاق گرفتن يكى از مراحل حساس زندگى است ، مرد مىخواهد زن را مقصر بداند و بالعكس ، لذا هم در ذيل آيه گذشته و هم در اين آيه ، موعظه و انذار شده‌اند تا عدالت و انصاف را مراعات نمايند ،  وَ مَنْ يَتَّقِ اللَّهَ . . .  يك حكم كلى است ، منظور از آن در اينجا آنست كه . اگر تقوى را مراعات كنند ، خدا به مرد زن دلبخواه و به زن مرد دلبخواه نصيب مىكند و يا ميان آنها را التيام مىدهد .\r\n3 -  وَ يَرْزُقْهُ مِنْ حَيْثُ لا يَحْتَسِبُ وَ مَنْ يَتَوَكَّلْ عَلَى اللَّهِ فَهُوَ حَسْبُهُ إِنَّ اللَّهَ بالِغُ أَمْرِهِ قَدْ جَعَلَ اللَّهُ لِكُلِّ شَيْءٍ قَدْراً  منظور از آيه در رابطه با طلاق و مراعات حدود خدا آنست كه : خدا به او از جايى كه به فكرش نمىآيد به او مال و همسر روزى مىكند و اگر در اين كار به خدا توكل كند ، خدا او را كفايت خواهد فرمود و كارش را به جايى كه مىخواهد رسانيد خداوند براى هر شىء اندازه‌اى روى مصالح معين كرده ، براى اهل تقوى نيز اين وعده‌ها را معين كرده است .\r\nولى اگر اين جملات را مستقل در نظر آوريم ، در تمام مراحل زندگى به طور حكم كلى جريان دارند ، اول  وَ مَنْ يَتَّقِ اللَّهَ يَجْعَلْ لَهُ مَخْرَجاً  نشان مىدهد كه اگر در هر پيشامدى انسان تقواى خدا را عملي كند و از حدود خدايى تجاوز ننمايد بىشك راه فرجى براى او پيش خواهد آمد و اين وعده غير قابل تخلف است :  إِنَّ اللَّهَ لا يُخْلِفُ الْمِيعادَ  ،  وَ اللَّهُ وَلِيُّ الْمُتَّقِينَ  جاثيه / 19 .\r\nدوم  وَ يَرْزُقْهُ مِنْ حَيْثُ لا يَحْتَسِبُ  انسان متقى گمان نكند كه از زندگى خويش محروم خواهد شد ، چون زمام همهء امور در دست خداست « ازمة الامور طرا بيده » بنده چون راه تقوا را در پيش گرفت ، خداوند اسباب جهان را طورى\r\n\r\n","description":"","footnote":"","page_name":" 209 ","page_number":211},
  {"content":"\r\n\r\nتنظيم مىكند كه او را از راهى كه گمان نمىكرد روزى بدهد .\r\nسوم :  وَ مَنْ يَتَوَكَّلْ عَلَى اللَّهِ فَهُوَ حَسْبُهُ  آدم متقى قهرا براى تقوى از بهرهء حاضر دست بر مىدارد و به خدا توكل مىكند ، در اين صورت خدا براى او بس است او تقوى كرده براى خدايى كه همه حول و قوه‌ها از جانب اوست ، على هذا  إِنَّ اللَّهَ بالِغُ أَمْرِهِ  خدا كار او را به مرادش خواهد رسانيد .\r\n قَدْ جَعَلَ اللَّهُ لِكُلِّ شَيْءٍ قَدْراً  ظاهرا در مقام تعليل است كه خدا براى هر چيز اندازه قرار داده ، اندازه نتائج تقوى نيز چنين است .\r\n\r\n","description":"","footnote":"","page_name":" 210 ","page_number":212},
  {"content":"\r\n\r\n\r\n[ سوره الطلاق ( 65 ) : آيات 4 تا 7 
  ]\r\nوَ اللاَّئِي يَئِسْنَ مِنَ الْمَحِيضِ مِنْ نِسائِكُمْ إِنِ ارْتَبْتُمْ فَعِدَّتُهُنَّ ثَلاثَةُ أَشْهُرٍ وَ اللاَّئِي لَمْ يَحِضْنَ وَ أُولاتُ الْأَحْمالِ أَجَلُهُنَّ أَنْ يَضَعْنَ حَمْلَهُنَّ وَ مَنْ يَتَّقِ اللَّهَ يَجْعَلْ لَهُ مِنْ أَمْرِهِ يُسْراً ( 4 ) ذلِكَ أَمْرُ اللَّهِ أَنْزَلَهُ إِلَيْكُمْ وَ مَنْ يَتَّقِ اللَّهَ يُكَفِّرْ عَنْهُ سَيِّئاتِهِ وَ يُعْظِمْ لَهُ أَجْراً ( 5 ) أَسْكِنُوهُنَّ مِنْ حَيْثُ سَكَنْتُمْ مِنْ وُجْدِكُمْ وَ لا تُضآرُّوهُنَّ لِتُضَيِّقُوا عَلَيْهِنَّ وَ إِنْ كُنَّ أُولاتِ حَمْلٍ فَأَنْفِقُوا عَلَيْهِنَّ حَتَّى يَضَعْنَ حَمْلَهُنَّ فَإِنْ أَرْضَعْنَ لَكُمْ فَآتُوهُنَّ أُجُورَهُنَّ وَ أْتَمِرُوا بَيْنَكُمْ بِمَعْرُوفٍ وَ إِنْ تَعاسَرْتُمْ فَسَتُرْضِعُ لَهُ أُخْرى ( 6 ) لِيُنْفِقْ ذُو سَعَةٍ مِنْ سَعَتِهِ وَ مَنْ قُدِرَ عَلَيْهِ رِزْقُهُ فَلْيُنْفِقْ مِمَّا آتاهُ اللَّهُ لا يُكَلِّفُ اللَّهُ نَفْساً إِلاَّ ما آتاها سَيَجْعَلُ اللَّهُ بَعْدَ عُسْرٍ يُسْراً ( 7 )\r\n4 - زنانى كه از حيض يائسه شده‌اند اگر دربارهء آنها شك كرديد ، عده آنها سه ماه است و نيز عدهء آنهايى كه حيض نديده‌اند ، و زنان حامله مدت عده‌شان آنست كه وضع حمل كنند ، هر كس به خدا تقوى كند از كارش به او آسانى قرار مىدهد .\r\n5 - اينها امر خداست كه به شما نازل كرده هر كس از خدا بترسد گناهانش را مىآمرزد و اجرش را بزرگ مىكند .\r\n6 - زنان را اسكان دهيد در بعضى از خانه‌هايى كه از توانايى خود ساكن شده‌ايد ، به آنها ضرر نرسانيد تا بر آنها تنگ گيريد و اگر حامله بودند ، بر آنها انفاق كنيد تا حملشان را وضع كنند ، پس اگر براى شما ( به فرزند شما ) شير دادند اجرتشان\r\n\r\n","description":"","footnote":"","page_name":" 211 ","page_number":213},
  {"content":"\r\n\r\nرا بدهيد ، در ميان خود به نيكى مشورت كنيد ، اگر يكديگر را به حسرت وا داشتيد زن ديگرى به او شير مىدهد .\r\n7 - تا انسان صاحب وسعت از وسعت خويش انفاق كند و هر كه رزقش بر او تنگ شده انفاق كند از آنچه خدا داده است ، خدا هيچ كس را تكليف نمىكند مگر به قدر آنچه به او داده است خدا به زودى بعد از تنگى آسانى قرار مىدهد .\r\n\r\nكلمه‌ها\r\nمحيض : حيض و حيض ديدن ، مراد از آن در آيه معناى مصدرى است و نيز ( حيض : خون قاعدگى ) .\r\nاولات : صاحبان . مؤنث « اولو » است ، مفرد آن « ذات » است از غير لفظ خود ، در قرآن فقط دو بار آمده است .\r\nوجدكم : وجد ( بر وزن قفل ) تمكن و قدرت مالى ، آن از وجود و و جدان به معنى پيدا كردن است .\r\nو اتمروا : ائتمار : مشورت كردن و از يكديگر امر خواستن . « ائتمر فلانا :\r\nشاوره » .\r\n\r\nشرحها\r\nدر آيات چهار گانه فوق چند حكم از احكام طلاق وعده و اولاد مطرح است كه به ترتيب ذكر مىشود :\r\n1 - زنان يائسه در صورت مطلّقه بودن عده ندارند ولى اگر شك شود كه حائض نشدن به علت يائسه بودن و رسيدن زمان يائسگى است يا علت ديگر دارد بايد سه ماه عده نگاه دارند .\r\n2 - زنايى كه در سن « من تحيض » هستند ولى حيض نمىبينند در صورت\r\n\r\n","description":"","footnote":"","page_name":" 212 ","page_number":214},
  {"content":"\r\n\r\nمطلقه بودن سه ماه عده دارند .\r\n3 - زنان حامله مدت عدهءشان تا وضع حمل است كم باشد يا زياد .\r\n4 - مرد در مدت عده ، به قدر توانايى خود ، كسوه و نفقه زن را مىدهد و آن با ثروتمند و فقير بودن فرق مىكند .\r\n5 - زن تا وضع حمل ، نفقه‌اش بر عهدهء مرد است .\r\n6 - اگر بعد از وضع حمل ، خواست به بچه‌اش شير بدهد بايد به او اجرت شير داده شود .\r\n7 - و چون اين جريانها از پيشامدهاى حسّاس است لذا به تقوى سفارش شده است .\r\n4 -  وَ اللَّائِي يَئِسْنَ مِنَ الْمَحِيضِ مِنْ نِسائِكُمْ إِنِ ارْتَبْتُمْ فَعِدَّتُهُنَّ ثَلاثَةُ أَشْهُرٍ وَ اللَّائِي لَمْ يَحِضْنَ  كلمهء  إِنِ ارْتَبْتُمْ  راجع به « يئسن » است ، يعنى اگر شك كرديد در اينكه قطع حيض در اثر يائسه بودنست يا علّت ديگرى دارد .\r\nدر مجمع فرموده : از امامان ما عليهم السّلام نقل شده آنها زنانى مىباشند كه امثالشان حائض مىشوند و اگر در سن يائسه‌هاى ديگرى بودند شك جايى نداشت يائسه در زنان عادى با رسيدن به سن پنجاه سال و در زنان قرشيّه با بلوغ به شصت سال است .\r\nبه هر حال : اين گونه زنان سه ماه عدّه دارند و نيز زنانى كه به سن يأس نرسيده‌اند ولي حائض نمىشوند بايد در صورت طلاق سه ماه عده نگاه دارند .\r\n وَ أُولاتُ الْأَحْمالِ أَجَلُهُنَّ أَنْ يَضَعْنَ حَمْلَهُنَّ  جملهء مستانفه است يعنى مدت عدهء زنان حامله تا وضع حمل است يك روز باشد يا نه ماه از امامان صلوات اللَّه عليهم نقل شده كه اين فقط در طلاق است ولى\r\n\r\n","description":"","footnote":"","page_name":" 213 ","page_number":215},
  {"content":"\r\n\r\nدر عدهء وفات اگر قبل از چهار ماه و ده روز وضع حمل كند بايد تا تمام شدن آن عده نگاه دارد .\r\n وَ مَنْ يَتَّقِ اللَّهَ يَجْعَلْ لَهُ مِنْ أَمْرِهِ يُسْراً  .\r\nاشاره است به آنكه هر يك از زن و شوهر در اين كار تقوا كنند ، خداوند مشكل آنها را حل خواهد فرمود اين قسمت از آيه يك قاعده كلى است .\r\n5 -  ذلِكَ أَمْرُ اللَّهِ أَنْزَلَهُ إِلَيْكُمْ وَ مَنْ يَتَّقِ اللَّهَ يُكَفِّرْ عَنْهُ سَيِّئاتِهِ وَ يُعْظِمْ لَهُ أَجْراً  ذلك اشاره است به احكام گذشته كه به نفع بندگان نازل شده است از  وَ مَنْ يَتَّقِ اللَّهَ  مانند آيه سابق معلوم مىشود كه عمل به دستور خداوند مصداق تقوى است ، اين شايد بدان علّت است كه انسان با عمل به دستور از ترك آن اجتناب مىكند .\r\nجملهء  وَ مَنْ يَتَّقِ اللَّهَ . . .  يك قاعدهء كلى است در الميزان فرموده تكفير سيئات ، پوشيدن آنها با آمرزش است و آن نتيجهء تقوى و پرهيز از كبائر مىباشد على هذا منظور از سيئات گناهان صغيره‌اند ، كبائر را هم انسان متقي مرتكب نمىشود ، عاقبت اين دو امر ، دخول بهشت و اجر عظيم است يعنى هر كس از گناهان كبيره پرهيز كند ، گناهان صغيره‌اش را مىآمرزيم و اجر بزرگى به او مىرسد على هذا اين آيه نظير  إِنْ تَجْتَنِبُوا كَبائِرَ ما تُنْهَوْنَ عَنْهُ نُكَفِّرْ عَنْكُمْ سَيِّئاتِكُمْ وَ نُدْخِلْكُمْ مُدْخَلًا كَرِيماً  نساء / 31 ، است .\r\n6 -  أَسْكِنُوهُنَّ مِنْ حَيْثُ سَكَنْتُمْ مِنْ وُجْدِكُمْ وَ لا تُضآرُّوهُنَّ لِتُضَيِّقُوا عَلَيْهِنَّ  يعنى در ايام عده آنها را در بعضى از خانه‌اى كه در آن ساكن هستيد امكان بدهيد ، اين براى آنست كه شب و روز نظر مرد به او بيافتد تا شايد بر گردد ، از اين\r\n\r\n","description":"","footnote":"","page_name":" 214 ","page_number":216},
  {"content":"\r\n\r\nمعلوم مىشود كه در خانه مستقل و دور از مرد سكنى دادن صحيح نيست ، « من » براى بعضيت است .\r\nدر جوامع فرموده : « اسكنوهن من حيث سكنتم اي بعض مكان سكناكم » « لتضيقوا » بيان « لا تضاروهن » است يعنى آزارشان ندهيد بدان طريق كه سكنى و نفقه بر آنها تنگ بگيريد .\r\n وَ إِنْ كُنَّ أُولاتِ حَمْلٍ فَأَنْفِقُوا عَلَيْهِنَّ حَتَّى يَضَعْنَ حَمْلَهُنَّ  چون تمام عده با وضع حمل است ، تا وضع حمل مخارج زن بر عهدهء مرد است .\r\n فَإِنْ أَرْضَعْنَ لَكُمْ فَآتُوهُنَّ أُجُورَهُنَّ وَ أْتَمِرُوا بَيْنَكُمْ بِمَعْرُوفٍ  يعنى اگر بعد از وضع حمل خواستند به بچه شير بدهند پول شير را به آنها بدهيد  وَ أْتَمِرُوا  خطاب به زن و مرد است يعنى در بارهء شير دادن به طور متعارف مشورت كنيد تا مرد در اثر كثرت اجرت و زن در اثر نقص آن و بچه در اثر كم شدن مدت رضاع متضرر نشوند .\r\n وَ إِنْ تَعاسَرْتُمْ فَسَتُرْضِعُ لَهُ أُخْرى  مفاعله بين الاثنين است و آن اينكه يكى ديگرى را به عسرت وا دارد يعنى زن آن قدر زياد بخواهد كه مرد به عسرت افتد يا مرد به قدرى كم دهد كه زن به عسرت افتد در اين صورت كه توافق حاصل نشد زن ديگرى به طفل شير مىدهد يعنى زن ديگرى را اجير مىگيرند .\r\n7 -  لِيُنْفِقْ ذُو سَعَةٍ مِنْ سَعَتِهِ وَ مَنْ قُدِرَ عَلَيْهِ رِزْقُهُ فَلْيُنْفِقْ مِمَّا آتاهُ اللَّهُ  اين آيه ظاهرا مربوط است به اجرت شير و تعاسر و اجير كردن مرضعهء ديگر است ، يعنى اين دستور براى آنست كه : ثروتمند به طور آسان اجرت بدهد\r\n\r\n","description":"","footnote":"","page_name":" 215 ","page_number":217},
  {"content":"\r\n\r\nو آنكه در تنگى است آنچه مىتواند به مادر بچه و يا به زن ديگر به قدر توانايى اجرت بدهد .\r\n لا يُكَلِّفُ اللَّهُ نَفْساً إِلَّا ما آتاها  تعليل مطلب صدر آيه است تقدير آن « الا به قدر ما اعطاها » است نظير  لا يُكَلِّفُ اللَّهُ نَفْساً إِلَّا وُسْعَها  .\r\n سَيَجْعَلُ اللَّهُ بَعْدَ عُسْرٍ يُسْراً  تسليت است براى آنكه در تنگى است و لازم است به تفضل خداوند اميدوار بود .\r\n\r\n","description":"","footnote":"","page_name":" 216 ","page_number":218},
  {"content":"\r\n\r\n\r\n[ سوره الطلاق ( 65 ) : آيات 8 تا 12 
  ]\r\nوَ كَأَيِّنْ مِنْ قَرْيَةٍ عَتَتْ عَنْ أَمْرِ رَبِّها وَ رُسُلِهِ فَحاسَبْناها حِساباً شَدِيداً وَ عَذَّبْناها عَذاباً نُكْراً ( 8 ) فَذاقَتْ وَبالَ أَمْرِها وَ كانَ عاقِبَةُ أَمْرِها خُسْراً ( 9 ) أَعَدَّ اللَّهُ لَهُمْ عَذاباً شَدِيداً فَاتَّقُوا اللَّهَ يا أُولِي الْأَلْبابِ الَّذِينَ آمَنُوا قَدْ أَنْزَلَ اللَّهُ إِلَيْكُمْ ذِكْراً ( 10 ) رَسُولاً يَتْلُوا عَلَيْكُمْ آياتِ اللَّهِ مُبَيِّناتٍ لِيُخْرِجَ الَّذِينَ آمَنُوا وَ عَمِلُوا الصَّالِحاتِ مِنَ الظُّلُماتِ إِلَى النُّورِ وَ مَنْ يُؤْمِنْ بِاللَّهِ وَ يَعْمَلْ صالِحاً يُدْخِلْهُ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها أَبَداً قَدْ أَحْسَنَ اللَّهُ لَهُ رِزْقاً ( 11 ) اللَّهُ الَّذِي خَلَقَ سَبْعَ سَماواتٍ وَ مِنَ الْأَرْضِ مِثْلَهُنَّ يَتَنَزَّلُ الْأَمْرُ بَيْنَهُنَّ لِتَعْلَمُوا أَنَّ اللَّهَ عَلى كُلِّ شَيْءٍ قَدِيرٌ وَ أَنَّ اللَّهَ قَدْ أَحاطَ بِكُلِّ شَيْءٍ عِلْماً ( 12 )\r\n8 - اى بسا شهرى كه از فرمان خدا و پيامبرانش سرپيچى كرد حساب كشيديم ، از آن حساب شديدى و عذابش نموديم عذابى بىمانند .\r\n9 - سزاى طغيانش را چشيد و عاقبت امرش خسران بود .\r\n10 - خدا براى آنها عذاب سختى آماده كرده است اى خردمندان از خدا بترسيد كه ايمان آورده‌ايد خدا به شما ذكر نازل كرده است .\r\n11 - رسولى كه بر شما آيات روشن خدا را مىخواند تا اهل ايمان و عمل صالح را از تاريكيها به طرف نور خارج كند هر كس به خدا ايمان آورد و عمل صالح انجام دهد ، خدا او را به بهشتهايى كه از زير آنها نهرها جارى است داخل مىكند كه\r\n\r\n","description":"","footnote":"","page_name":" 217 ","page_number":219},
  {"content":"\r\n\r\nدر آن ابدى هستند خدا روزيش را بهتر كرده است .\r\n12 - خدا همانست كه هفت آسمان را آفريده و از زمين مثل آنها را ، امر خدا ميان آنها به تدريج نازل مىشود ، تا بدانيد كه خدا بر هر چيز تواناست و علم خدا به هر چيز احاطه دارد .\r\n\r\nكلمه‌ها\r\nكاين : اى بسا . « كاين » كلمه‌ايست مركب از كاف تشبيه و « اى » منون در غالب افادهء كثرت مىكند .\r\nعتت : عتو : تجاوز و نافرمانى . « عتت » : نافرمانى كرد .\r\nنكر : ( بر وزن قفل ) منكر و ناپسند « الفظيع الذى لم ير مثله » .\r\nالباب : عقل‌ها ، مفرد آن لبّ است به معنى مغز است مانند مغز بادام ، راغب آن را عقل خالص گفته است .\r\n\r\nشرحها\r\nدر اين آيات به يكى از نواميس خلقت اشاره شده و آن اينكه مردم آباديها از فرمانهاى خدا تجاوز كرده و تار و مار شدند ، در آخرت نيز اهل عذاب خواهند بود ، على هذا بايد اهل تفكر و انديشه از خدا بترسند و خود را در معرض انتقام خدايى قرار ندهند .\r\nرسول اللَّه صلّى اللَّه عليه و آله آمده تا مردم را از ظلمات شرك و كفر به طرف نور ايمان خارج كند كه عاقبتش بهشتهاى جاودان است ، خدايى كه آسمانها و زمين را خلق كرده است و قدرت به همه چيز دارد ، مىتواند اهل ايمان را به بهشت برساند و اهل تجاوز را تار و مار كند .\r\n\r\n","description":"","footnote":"","page_name":" 218 ","page_number":220},
  {"content":"\r\n\r\nناگفته نماند ، نقل انتقام كلى در رابطه با آنست كه : تجاوز از حدود خدا در طلاق و عده و احكام زنان ، بلاخيز و گرفتاري آور است .\r\n8 -  وَ كَأَيِّنْ مِنْ قَرْيَةٍ عَتَتْ عَنْ أَمْرِ رَبِّها وَ رُسُلِهِ فَحاسَبْناها حِساباً شَدِيداً  امر خدا راجع به احكام و امر « رسل » در رابطه با دستورهايى است كه به عنوان ولايت صادر كرده‌اند ، منظور از قريه اهل آنست ، نظير  وَ سْئَلِ الْقَرْيَةَ . . . \r\nيوسف / 82 ، آيه صريح است در اينكه جهان در مقابل عمل انسان عكس العمل دارد ، گر چه نتوانيم اين رابطه را به طور آشكار بفهميم .\r\n فَحاسَبْناها  به معنى حساب كشيدن است كه همان عذاب باشد على هذا .\r\n وَ عَذَّبْناها عَذاباً نُكْراً  تفسير آنست « شديدا » حاكى از مداقه در حساب مىباشد .\r\n9 -  فَذاقَتْ وَبالَ أَمْرِها وَ كانَ عاقِبَةُ أَمْرِها خُسْراً  منظور از « امرها » همان عتو و تجاوز است ، گويى آنها اطاعت خدا را داده و در عوض تجاوز را خريده لذا معامله به ضرر و خسران انجاميد .\r\n10 -  أَعَدَّ اللَّهُ لَهُمْ عَذاباً شَدِيداً فَاتَّقُوا اللَّهَ يا أُولِي الْأَلْبابِ الَّذِينَ آمَنُوا قَدْ أَنْزَلَ اللَّهُ إِلَيْكُمْ ذِكْراً  منظور عذاب آخرت است چنان كه مراد از  وَبالَ أَمْرِها  عذاب دنيا بود على هذا آن بيان « خسرا » در آيه فوق است  فَاتَّقُوا اللَّهَ . . .  تفريع است بر مطالب فوق . آمدن « الباب » براى آنست كه اگر از عقل و انديشه استفاده كنيد ، از فرمان خدا تجاوز نمىكنيد .\r\nخدا براى شما « ذكر » فرستاده كه نفع و ضرر و حق و باطل را ياد آورى مىكند آيه بعدى نشان مىدهد كه منظور از ذكر ، رسول خداست .\r\n\r\n","description":"","footnote":"","page_name":" 219 ","page_number":221},
  {"content":"\r\n\r\n11 -  رَسُولًا يَتْلُوا عَلَيْكُمْ آياتِ اللَّهِ مُبَيِّناتٍ لِيُخْرِجَ الَّذِينَ آمَنُوا وَ عَمِلُوا الصَّالِحاتِ مِنَ الظُّلُماتِ إِلَى النُّورِ  رسولا بيان يا بدل است از « ذكرا » مراد از آن ، حضرت محمّد صلّى اللَّه عليه و آله است ، على هذا منظور از انزال ، بعثت آن حضرت است و چون بعثتش از جانب غيب بوده لذا با « انزال » تعبير آمده است نظير  وَ أَنْزَلْنَا الْحَدِيدَ  حديد / 25 .\r\nزمخشرى در كشاف رسول را جبرئيل گرفته ، طبرسى رحمه اللَّه در جوامع آن را پذيرفته است على هذا منظور از « يتلوا » خواندن بر پيامبر است ولى ظهور « يتلوا - ليخرج » در رسول اكرم صلوات اللَّه عليه و آله است ، به احتمال بعضى در اينجا فعل مقدر است ، يعنى « ارسل رسولا » .\r\nجمع آمدن ظلمات به علّت كثرت آنست نظير ظلمت كفر ، ظلمت شرك ، ظلمت طغيان ، ظلمت غفلت و جهالت و امثال آن ، ولى نور ايمان يكى بيشتر نيست .\r\n وَ مَنْ يُؤْمِنْ بِاللَّهِ وَ يَعْمَلْ صالِحاً يُدْخِلْهُ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها أَبَداً  نتيجه خروج از ظلمت و دخول در نور است كيفيت انهار بهشتى در سورهء قتال گذشت . « ابدا » تأكيد خلود است .\r\n قَدْ أَحْسَنَ اللَّهُ لَهُ رِزْقاً  ممكن است حال باشد از دخول در « يدخله » و شايد مفيد تفخيم و تعجب باشد يعنى ببينيد خدا چه روزى خوبى به او داده : ايمان در دنيا و بهشت در آخرت .\r\n12 -  اللَّهُ الَّذِي خَلَقَ سَبْعَ سَماواتٍ وَ مِنَ الْأَرْضِ مِثْلَهُنَّ يَتَنَزَّلُ الْأَمْرُ بَيْنَهُنَّ  .\r\nظهور مثليت در عدد است ، على هذا خدا هفت زمين آفريده مانند هفت\r\n\r\n","description":"","footnote":"","page_name":" 220 ","page_number":222},
  {"content":"\r\n\r\nآسمان ، يك احتمال آنست كه منظور از هفت زمين ، طبقات زمين ماست و بالاترين طبقه‌اش ، سطح آنست كه انسانها در آن زندگى مىكنند چنان كه در بارهء هفت آسمان مىخوانيم  الَّذِي خَلَقَ سَبْعَ سَماواتٍ طِباقاً  ملك / 3  أَ لَمْ تَرَوْا كَيْفَ خَلَقَ اللَّهُ سَبْعَ سَماواتٍ طِباقاً  نوح / 15 رجوع شود به سوره فصّلت و آيهء 29 از سورهء بقره .\r\nو اگر منظور غير از اين باشد ظاهرا كرات هفتگانه مراد نيست زيرا آنها بيشتر از هفت هستند ، بعضي از بزرگان احتمال داده كه منظور اقاليم سبعه باشد و اين بسيار بعيد است كه قرآن روى تقسيمهاي متغير مردمان آيه فرستد ، چنان كه امروز به جاى هفت اقاليم پنج قاره است .\r\n يَتَنَزَّلُ الْأَمْرُ . . .  نشان مىدهد كه فرمان تكوين ميان آنها پيوسته در جريان است و خواهد بود .\r\nبه نظر مىآيد ضمير « بينهن » راجع به سماوات و ارض باشد نه هفت ارض اين آيه نظير  يُدَبِّرُ الْأَمْرَ مِنَ السَّماءِ إِلَى الْأَرْضِ ثُمَّ يَعْرُجُ إِلَيْهِ . . .  سجده / 5  وَ أَوْحى فِي كُلِّ سَماءٍ أَمْرَها  فصلت / 12 است و از آيه معلوم مىشود ميان آسمانها و زمين ارتباط كامل وجود دارد .\r\nآسمان حالت فعل و زمين حالت انفعال دارد و در اثر اين ارتباط و فعل و انفعال ، ارادهء خدا در ايجاد آنچه بود خواهد آمد تحقيق مىپذيرد ، آرى  ما تَرى فِي خَلْقِ الرَّحْمنِ مِنْ تَفاوُتٍ فَارْجِعِ الْبَصَرَ هَلْ تَرى مِنْ فُطُورٍ  ملك / 4 .\r\n لِتَعْلَمُوا أَنَّ اللَّهَ عَلى كُلِّ شَيْءٍ قَدِيرٌ وَ أَنَّ اللَّهَ قَدْ أَحاطَ بِكُلِّ شَيْءٍ عِلْماً  يعنى از صدر آيه دو چيز فهميده مىشود يكى اينكه خدا بر هر چيز تواناست كه جهان را آفريده و بر همه چيز داناست كه امر را ميان آسمانها و زمين\r\n\r\n","description":"","footnote":"","page_name":" 221 ","page_number":223},
  {"content":"\r\n\r\nنازل مىكند ، خلقت و تدبير بدون علم امكان‌پذير نيست پس تقوا را پيشه كنيد و از خدا بترسيد .\r\nاين آيه تأكيد مطالب گذشته و استدلال بر آنهاست يعنى همهء آنچه گفته شد از خداى قادر و دانا ساخته است .\r\nروز چهارشنبه هفتم ربيع الاول هزار و چهار صد و شش مطابق 29 آبانماه - 1364 تفسير سوره طلاق به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 222 ","page_number":224},
  {"content":"\r\n\r\n\r\nسورهء تحريم\r\nدر مدينه نازل شده و دوازده آيه است\r\n\r\nنظرى به كليات سوره\r\n1 - تحريم ، بيست و يكمين سوره است كه بعد از سورهء حجرات در مدينه نازل گرديد ، در ترتيب فعلى قرآن مجيد سورهء شصت و ششم است . درست معلوم نيست در كدام سال هجرت نازل شده ولى بايد سال هفتم يا هشتم هجرى نزول يافته باشد .\r\n2 - عدد آيات آن به اجماع همه ، دوازده آيه است و آن داراى دويست و چهل و هفت كلمه و هزار و شصت حرف مىباشد ( از تفسير خازن ) .\r\n3 - تسميهء آن به « تحريم » به علّت آنست كه رسول خدا صلّى اللَّه عليه و آله بعضى از چيزها را بر خود حرام كرد ، ماجراى آن در اول سوره آمده است .\r\n4 - سورهء مباركه بىشك مدنى است ، مطالب آن شاهد اين مدعاست ، كسى خلاف آن را نگفته است .\r\n\r\nمطالب و غرض سوره\r\n5 - در اين سورهء مىخوانيم كه رسول خدا صلّى اللَّه عليه و آله براى رضاى همسران خود بعضى از چيزهاى حلال را بر خويش تحريم فرمود و از طرف خداوند به طور دلسوزى گفته شد چرا چنين كردى ؟ !\r\n\r\n","description":"","footnote":"","page_name":" 223 ","page_number":225},
  {"content":"\r\n\r\nسپس دو نفر از زنان آن حضرت كه در اثر دسيسهء آن دو ، مسئلهء تحريم به وجود آمد به طور شديد مورد ملامت قرار گرفته‌اند تا جايى كه مسئلهء طلاق و جدايى حضرت از آنها مطرح شده است ، و آن دو زن در اذيّت به آن حضرت يكديگر را يارى كرده‌اند .\r\nآن گاه به همين مناسبت توصيه به حفظ خانواده‌ها از گناه و توبه و اينكه اعتذار در روز قيامت پذيرفته نيست به ميان آمده است .\r\nسپس براى ازاله هر گونه شك و ترديد گفته شده : زن پيامبر بودن موضوعيت ندارد ، ملاك ، ايمان و عمل است ، چنان كه زن نوح و لوط كافر شدند و به جهنم رفتند و زن فرعون ايمان آورد و اهل بهشت گرديد پس توطئه بر عليه رسول خدا صلّى اللَّه عليه و آله باعث مسئوليت و رو سياه شدن در پيش خداست هر چند كه زن پيغمبر باشد .\r\n\r\nشأن نزول\r\n6 - از ميان شأن نزولها كه در بارهء سورهء نقل شده ، به نظر نگارنده از همه طبيعىتر آنست كه طبرسى رحمه اللَّه نقل فرموده و آن چنين است : عايشه مىگويد رسول خدا صلّى اللَّه عليه و آله در منزل زينب دختر جحش ( يكى از زنان آن حضرت ) بيشتر توقف مىكرد ، زينب شربت عسل كه تهيه كرده بود به آن حضرت مىنوشانيد من با حفصه ( دختر عمر ) قرار گذاشتيم رسول خدا به منزل هر يك از ما كه داخل شود بگوئيم : از دهان شما بوى مغافير ( درختى است گل بدبويى دارد ) مىآيد مگر از آن خورده‌ايد ؟\r\nچون آن حضرت به منزل يكى از آنها داخل گرديد چنان گفت حضرت\r\n\r\n","description":"","footnote":"","page_name":" 224 ","page_number":226},
  {"content":"\r\n\r\nفرمود : نه بلكه در منزل زينب شربت عسل خورده‌ام و هرگز از آن نخواهم خورد آيات سوره در اين زمينه نازل گرديد .\r\nنگارنده گويد : از  قَدْ فَرَضَ اللَّهُ لَكُمْ تَحِلَّةَ أَيْمانِكُمْ  معلوم مىشود كه حضرت قسم خورده كه از آن نخورد و با قسم آن را بر خود حرام كرده است .\r\nدر تفسير برهان از تفسير قمى از حضرت صادق عليه السّلام نقل شده : . . . عايشه و حفصه بر رسول خدا عليه السّلام از بالا نگاه كردند و آن حضرت با كنيزش ماريهء قبطيه خلوت كرده بود ، فرمود : به خدا سوگند ديگر با او نزديكى نمىكنم خدا به آن حضرت دستور داد كه از سوگند خويش كفاره بدهد .\r\nدر ضمن روايت ديگرى از حضرت باقر عليه السّلام نقل شده :\r\n« فقل انما حرم عليه جاريته مارية القبطيه و حلف ان لا يقربها و انّما جعل على النبى الكفارة في الحلف و لم يجعل عليه في التحريم » .\r\nاينكه آن حضرت قسم خورد كه با ماريه نزديكى نكند و بخواهد عايشه و حفصه از او دلخوش باشند و يا بفرمايد : اين جريان را به كسى نگوئيد به شما مژده مىدهم كه پدرتان بعد از من خليفه خواهند شد . بسيار بعيد است و اللَّه العالم .\r\nآنچه در باره شربت عسل و مغافير نقل شد مقبولتر به نظر مىرسد .\r\nدر ضمن ، از آيات معلوم مىشود كه عائشه و حفصه حرمت نبوت را مراعات نكرده و آن حضرت را بسيار ناراحت كرده‌اند ، او رسول خدا بود ، مىخواست حاكميت اللَّه را پياده كند ، و اينها بىخبر از همه جا با عقيده‌ها و فتنه‌هاى زنانه حضرت را ناراحت مىكرده‌اند .\r\nچنان كه از صيغه‌هاي تثنيه در  إِنْ تَتُوبا إِلَى اللَّهِ فَقَدْ صَغَتْ قُلُوبُكُما وَ إِنْ تَظاهَرا عَلَيْهِ فَإِنَّ اللَّهَ هُوَ مَوْلاهُ وَ جِبْرِيلُ وَ صالِحُ الْمُؤْمِنِينَ وَ الْمَلائِكَةُ بَعْدَ ذلِكَ ظَهِيرٌ \r\n\r\n","description":"","footnote":"","page_name":" 225 ","page_number":227},
  {"content":"\r\n\r\nمعلوم مىشود آن از خدا بىخبرها چقدر بر عليه رسول خدا توطئه و فتنه كرده‌اند كه خدا مىفرمايد : خودم ، جبرئيل ، سر آمد مؤمنان و ملائكه در مقابل توطئه شما از پيغمبر حمايت خواهيم كرد ! ! ! .\r\nبه هر حال ، اين آيات عايشه و حفصه را به شدت كوبيده و تهديد كرده است و اين اغراق نيست در آيات دقت شود .\r\n\r\n","description":"","footnote":"","page_name":" 226 ","page_number":228},
  {"content":"\r\n\r\nسورة التّحريم مدنيّة و هى اثنتا عشرة اية نزلت بعد سورة الحجرات بِسْمِ اللَّهِ الرَّحْمنِ الرَّحِيمِ\r\n\r\n[ سوره التحريم ( 66 ) : آيات 1 تا 5 
  ]\r\nبِسْمِ اللَّهِ الرَّحْمنِ الرَّحِيمِ\r\nيا أَيُّهَا النَّبِيُّ لِمَ تُحَرِّمُ ما أَحَلَّ اللَّهُ لَكَ تَبْتَغِي مَرْضاتَ أَزْواجِكَ وَ اللَّهُ غَفُورٌ رَحِيمٌ ( 1 ) قَدْ فَرَضَ اللَّهُ لَكُمْ تَحِلَّةَ أَيْمانِكُمْ وَ اللَّهُ مَوْلاكُمْ وَ هُوَ الْعَلِيمُ الْحَكِيمُ ( 2 ) وَ إِذْ أَسَرَّ النَّبِيُّ إِلى بَعْضِ أَزْواجِهِ حَدِيثاً فَلَمَّا نَبَّأَتْ بِهِ وَ أَظْهَرَهُ اللَّهُ عَلَيْهِ عَرَّفَ بَعْضَهُ وَ أَعْرَضَ عَنْ بَعْضٍ فَلَمَّا نَبَّأَها بِهِ قالَتْ مَنْ أَنْبَأَكَ هذا قالَ نَبَّأَنِيَ الْعَلِيمُ الْخَبِيرُ ( 3 ) إِنْ تَتُوبا إِلَى اللَّهِ فَقَدْ صَغَتْ قُلُوبُكُما وَ إِنْ تَظاهَرا عَلَيْهِ فَإِنَّ اللَّهَ هُوَ مَوْلاهُ وَ جِبْرِيلُ وَ صالِحُ الْمُؤْمِنِينَ وَ الْمَلائِكَةُ بَعْدَ ذلِكَ ظَهِيرٌ ( 4 )\r\nعَسى رَبُّهُ إِنْ طَلَّقَكُنَّ أَنْ يُبْدِلَهُ أَزْواجاً خَيْراً مِنْكُنَّ مُسْلِماتٍ مُؤْمِناتٍ قانِتاتٍ تائِباتٍ عابِداتٍ سائِحاتٍ ثَيِّباتٍ وَ أَبْكاراً ( 5 )\r\nبه نام خداى رحمان رحيم\r\n1 - اى پيامبر چرا بر خود حرام مىكنى آنچه را كه خدا بر تو حلال كرده ؟ و در اين كار رضايت زنانت را مىخواهى ؟ ! خدا غفور و رحيم است .\r\n2 - خدا از بين بردن قسمها را بر شما تشريع كرده ، خدا سرپرست شما و دانا و حكيم است .\r\n\r\n","description":"","footnote":"","page_name":" 227 ","page_number":229},
  {"content":"\r\n\r\n3 - ياد آر كه پيامبر به بعضى از زنانش حديثى را به طور مخفى گفت ، چون زن آن را به ديگرى خبر داد خدا آن را بر پيامبر آشكار نمود ، پيامبر بعضى را به آن زن گفت و بعضى را نگفت ، زنش گفت : كى تو را خبر داد ؟ ! فرمود : خداى عليم و خبير\r\n4 - اگر به خدا توبه كنيد مناسب است كه قلوب شما از حق منحرف شده و اگر بر عليه پيامبر همكارى كنيد ، ( بدانيد كه ) خدا حامى اوست و جبرئيل و نكو كار مؤمنان و ملائكه بعد از آنها كمك او هستند .\r\n5 - اگر پيامبر شما را طلاق بدهد شايد خدايش بهتر از شما را به او عوض بدهد زنان مسلمان ، زنان مؤمن زنان هميشه مطيع زنان توبه كار زنان عابده زنان روزه دارد زنان شوهر ديده و زنان باكره .\r\n\r\nكلمه‌ها\r\nمرضاة : رضايت و خشنودى . مصدر است و مفرد .\r\nتحله : تحليل و تحلّه مصدر است به معنى باز كردن ، منظور در اينجا كفاره دادن و باز كردن عقد قسم است .\r\nصغت : صغو : ميل و انحراف . « صغت النجوم صغوا : مالت للغروب » .\r\nتظاهرا : صيغه تثنيه است . تظاهر : هم پشتى كردن ، يكديگر را يارى كردن .\r\nقانتات : قنوت : دوام طاعت . راغب آن را دوام طاعت با خضوع گفته است ، قانتات : زنان مطيع و عبادت كننده .\r\nسائحات : سيح جريان و سير در صحاح آمده : « ساح الماء : جرى على وجه الارض - ساح في الارض : ذهب » منظور از آن سفر كننده يا روزه دار و نظير آنست .\r\nثيبات : ثيبه : زن شوهر ديده . آن از ثوب به معنى بر گشتن است ، طبرسى فرموده : ثيّب زنى است كه بعد از ازالهء بكارت از شوهر\r\n\r\n","description":"","footnote":"","page_name":" 228 ","page_number":230},
  {"content":"\r\n\r\nبرگشته است .\r\nابكار : باكره‌ها ( دوشيزگان ) راغب گويد بكره در اصل به معنى اول روز است . دوشيزه را باكره گويند چون حالت باكره بودن پيش از ثيّب بودن است .\r\n\r\nشرحها\r\nاز اين آيات معلوم مىشود كه رسول خدا صلّى اللَّه عليه و آله براى خوشنودى زنانش بعضى از حلالها را بر خود حرام كرده و خدا در مقام دلسوزى فرموده چرا چنين كردى ؟ ! سپس كفارهء قسم را تذكر داده تا آن حضرت با كفاره دادن از محذور قسم خلاص شود .\r\nو نيز معلوم مىشود كه آن حضرت به بعضى از زنانش رازى فرموده و دستور داده كه آن را فاش نكند ولى او فاش كرده و خدا از اين كار به آن حضرت خبر داده است آرى آن زن در فاش كردن راز با آن حضرت مخالفت كرده است .\r\nو نيز مىشود فهميد : بعد از فاش شدن راز ، دو نفر از زنانش آن حضرت را اذيت كرده‌اند تا جايى كه خدا فرموده : صلاح آنست كه توبه كنيد چون دلهاى شما از حق منحرف شده است و اگر بر عليه پيامبر كار كنيد ، خدا و جبرئيل . . . كمك پيامبر است ، در آخر فرموده : گمان نكنيد كه براى او زنان قحط است ، اگر شما را طلاق بدهد ، خدا زنان بهتر از شما را به او مىرساند .\r\nناگفته نماند : مطالب اين سوره ربطى به آنچه در سورهء احزاب از آيهء 28 ببعد گفته شد ندارد ، دو جريان مستقل است چون سورهء احزاب چهارمين سوره است كه در مدينه نازل گرديد ولى تحريم بيست يكمين سوره است ، ميان آن دو سالها فاصله وجود دارد .\r\n\r\n","description":"","footnote":"","page_name":" 229 ","page_number":231},
  {"content":"\r\n\r\n1 -   يا أَيُّهَا النَّبِيُّ لِمَ تُحَرِّمُ ما أَحَلَّ اللَّهُ لَكَ تَبْتَغِي مَرْضاتَ أَزْواجِكَ وَ اللَّهُ غَفُورٌ رَحِيمٌ   اينكه انسان براى مصلحتى چيزى را بر خود حرام كند ، گناه محسوب نمىشود ، نظير :  كُلُّ الطَّعامِ كانَ حِلًّا لِبَنِي إِسْرائِيلَ إِلَّا ما حَرَّمَ إِسْرائِيلُ عَلى نَفْسِهِ  آل عمران / 93 ، آيه در آن رابطه است كه حضرت يعقوب براى مصلحتى گوشت شتر را بر خود تحريم نمود .\r\nآمدن « النبى » به جاى رسول به علّت آنست كه اين خطاب مخصوص به آن حضرت است ، ربطى ، به ديگران ندارد بر خلاف :  يا أَيُّهَا الرَّسُولُ بَلِّغْ ما أُنْزِلَ إِلَيْكَ  آيه از اينكه كدام چيز را بر خود حرام فرمود ساكت است ولى از   تَبْتَغِي مَرْضاتَ أَزْواجِكَ   معلوم مىشود : بخاطر زنانش اين كار را كرده است در شأن نزول گفته شد : آن شربت عسل و يا ماريه بود .\r\n  لِمَ تُحَرِّمُ   عتاب خفيف و در مقام دلسوزى است نظير :  عَفَا اللَّهُ عَنْكَ لِمَ أَذِنْتَ لَهُمْ حَتَّى يَتَبَيَّنَ لَكَ الَّذِينَ صَدَقُوا وَ تَعْلَمَ الْكاذِبِينَ  توبه / 43 .\r\nناگفته نماند : قسم بر فعل چيزى آن را واجب و بر ترك چيزى آن را حرام مىكند .\r\n  وَ اللَّهُ غَفُورٌ رَحِيمٌ   حاكى است كه خدا نمىخواهد انسان چنين مشقتى بر خود هموار كند و نيز حاكى است كه راه چاره باز است ، مىشود در شكستن قسم از غفران خدا استفاده كرد .\r\n2 -  قَدْ فَرَضَ اللَّهُ لَكُمْ تَحِلَّةَ أَيْمانِكُمْ وَ اللَّهُ مَوْلاكُمْ وَ هُوَ الْعَلِيمُ الْحَكِيمُ  معلوم مىشود كه آن حضرت براى تحريم بعضى لذتها قسم خورده بود « فرض » به معنى تشريع و تعيين است يعنى : خداوند با تشريع كفاره حل و شكستن سوگندهاى شما را چاره كرده است ، چون خدا سرپرست شماست ، به وضع شما داناست و\r\n\r\n","description":"","footnote":"","page_name":" 230 ","page_number":232},
  {"content":"\r\n\r\nاز روى حكمت و صلاح است .\r\n3 -  وَ إِذْ أَسَرَّ النَّبِيُّ إِلى بَعْضِ أَزْواجِهِ حَدِيثاً فَلَمَّا نَبَّأَتْ بِهِ وَ أَظْهَرَهُ اللَّهُ عَلَيْهِ عَرَّفَ بَعْضَهُ وَ أَعْرَضَ عَنْ بَعْضٍ فَلَمَّا نَبَّأَها بِهِ قالَتْ مَنْ أَنْبَأَكَ هذا قالَ نَبَّأَنِيَ الْعَلِيمُ الْخَبِيرُ  اين آيه مىگويد كه رسول خدا صلّى اللَّه عليه و آله به بعضى از زنانش ( حفصه ) مطلبى را به طور سرى گفته و از او خواسته است كه اين راز را افشا نكند ولى او به بعض زنان ديگر آن را خبر داده است ، از آن طرف خدا به آن حضرت وحى كرده كه زنت راز را به ديگرى گفته است : آن حضرت مقدارى از وحى را به زنش فرموده و مقداري را نفرموده ، زن ( حفصه ) با تعجب گفته است : تو از كجا دانستى كه من به ديگرى خبر داده‌ام ، حضرت جواب داده كه خدا به من خبر داد .\r\n وَ إِذْ أَسَرَّ النَّبِيُّ إِلى بَعْضِ أَزْواجِهِ حَدِيثاً  يعنى آن حضرت حديثى را به زنش حفصه گفت و فرمود : به ديگرى افشا نكن .  فَلَمَّا نَبَّأَتْ بِهِ  يعنى : حفصه بر خلاف سفارش پيامبر راز به ديگرى ( عايشه ) گفت .  وَ أَظْهَرَهُ اللَّهُ  يعنى افشاء راز را خدا به پيامبر خبر داد  عَرَّفَ بَعْضَهُ وَ أَعْرَضَ عَنْ بَعْضٍ  يعنى پيامبر مقدارى از آنچه خدا گفته بود به حفصه گفت و مقدارى را نگفت  قالَتْ مَنْ أَنْبَأَكَ هذا  حفصه گفت كدام كس به تو خبر داد كه به ديگرى گفته‌ام ؟ !  قالَ نَبَّأَنِيَ الْعَلِيمُ الْخَبِيرُ  پيامبر فرمود : خدايى كه به همه چيز عالم است و به مكنونات خبير است به من خبر داد .\r\nدر اينكه آن حديث چه بود گفته‌اند : رسول خدا صلّى اللَّه عليه و آله در روز حفصه با ماريهء قبطيه خلوت كرد ، حفصه چون اين را بدانست ناراحت شد ، رسول خدا فرمود : من ماريه را بر خود حرام كردم براى رضاى تو ولى اين را به عائشه خبر نده ، اما حفصه عائشه را از آن مطلع كرد .\r\n\r\n","description":"","footnote":"","page_name":" 231 ","page_number":233},
  {"content":"\r\n\r\nابن عباس گفته : آنچه آن حضرت پنهان كرد و نگفت خلافت ابو بكر و عمر بعد از آن حضرت بود كه ترسيد افشا شود .\r\nناگفته نماند : هيچ يك از اين دو قانع كننده نيست ، دغدغه خاطر را از بين نمىبرد ، اين دو گفته ظاهرا بسيار سبك است .\r\nاز آيه همين قدر معلوم مىشود : آن زن راز را بزن ديگرى گفته است و آيه بعدى حاكى است كه آن دو شروع به توطئه بر عليه پيامبر كرده‌اند ، اما آن حديث چه بوده خدا مىداند و نيز به نظر مىآيد : مطلب اين آيه غير از مطلب آيه   لِمَ تُحَرِّمُ ما أَحَلَّ اللَّهُ   است .\r\n4 -  إِنْ تَتُوبا إِلَى اللَّهِ فَقَدْ صَغَتْ قُلُوبُكُما وَ إِنْ تَظاهَرا عَلَيْهِ فَإِنَّ اللَّهَ هُوَ مَوْلاهُ وَ جِبْرِيلُ وَ صالِحُ الْمُؤْمِنِينَ وَ الْمَلائِكَةُ بَعْدَ ذلِكَ ظَهِيرٌ  خبر « ان » محذوف است نظير : « ان تتوبا الى اللَّه فهو حق » آن وقت در بيان علّت آن فرموده  فَقَدْ صَغَتْ قُلُوبُكُما  زيرا كه قلب شما از حق منحرف شده است تعبير با قلوب و ارادهء تثنيه ، استعمال معروف است مخصوصا با اضافه به « كما » كه مطلب را روشن مىكند .\r\nشيعه و اهل سنت شك ندارند در اينكه مراد از صيغهء تثنيه در « قلوبكما تظاهرا » عايشه و حفصه است ، در كشاف از ابن عباس نقل شده : از عمر بن الخطاب پرسيدم آن دو زن كه بر عليه پيغمبر به همديگر كمك كردند كيستند ؟ گفت عايشه و حفصه بودند ، مرحوم طبرسى آن را از صحيح بخارى نقل كرده است » حلبى در جلد سوم سيرهء خويش در ضمن نقل حالات حفصه آن را نقل مىكند و نيز در تفسير كشاف و تفسير خازن و تفسير نسفى و صحيح ترمذى جلد پنجم كتاب تفسير باب شصت و شش و جاهاى ديگر نقل شده است ، تفسير برهان آن را از امالى شيخ نقل مىكند .\r\n\r\n","description":"","footnote":"","page_name":" 232 ","page_number":234},
  {"content":"\r\n\r\nتظاهر بر عليه پيامبر و اذيت به او از كبائر است ، خداوند فرمايد :  إِنَّ الَّذِينَ يُؤْذُونَ اللَّهَ وَ رَسُولَهُ لَعَنَهُمُ اللَّهُ فِي الدُّنْيا وَ الْآخِرَةِ وَ أَعَدَّ لَهُمْ عَذاباً مُهِيناً  احزاب / 57 و نيز فرمايد :  وَ الَّذِينَ يُؤْذُونَ رَسُولَ اللَّهِ لَهُمْ عَذابٌ أَلِيمٌ  توبه / 61 وانگهى توطئه و ايذاء آنها چقدر عظيم و ناراحت كننده بوده كه خدا فرمايد : اللَّه و جبرئيل و صالح مؤمنان و ملائكه حامى و كمك پيامبر هستند ، در همهء قرآن مجيد همچو تعبيرى يافته نيست ، خدايا اين دو زن چقدر ناباب و چقدر خطرناك بوده‌اند .\r\nگويند  صالِحُ الْمُؤْمِنِينَ  همهء مؤمنين صالح هستند و از مفرد جمع اراده شده است . ولى معناى مفرد در آن روشنتر است : از طريق شيعه و اهل سنت نقل شده منظور از  صالِحُ الْمُؤْمِنِينَ  امير المؤمنين عليه السّلام است در تفسير قمى از ابو بصير از حضرت باقر صلوات اللَّه عليه نقل شده\r\n« قال صالح المؤمنين على عليه السّلام »\r\nدر تفسير برهان بعد از نقل اين خبر فرموده : محمّد بن عباس پنجاه دو حديث در اين زمينه از طرق شيعه و اهل سنت نقل كرده است آن گاه هشت مورد از آنها را نقل مىكند ، در منثور از اسماء بنت عميس نقل است كه « سمعت رسول اللَّه يقول : و صالح المؤمنين قال على بن ابى طالب » 5 -  عَسى رَبُّهُ إِنْ طَلَّقَكُنَّ أَنْ يُبْدِلَهُ أَزْواجاً خَيْراً مِنْكُنَّ مُسْلِماتٍ مُؤْمِناتٍ قانِتاتٍ تائِباتٍ عابِداتٍ سائِحاتٍ ثَيِّباتٍ وَ أَبْكاراً  استغناست از زنان آن حضرت ، يعنى گرچه شما به حكم  النَّبِيُّ أَوْلى بِالْمُؤْمِنِينَ مِنْ أَنْفُسِهِمْ وَ أَزْواجُهُ أُمَّهاتُهُمْ  احزاب / 6 صاحب شرافت شده‌ايد ولى زنان تنها منحصر شما نيست ، اگر آن حضرت شما را طلاق بدهد ، خداوند بهتر از شما را به او عوض خواهد داد .\r\nبه نظر مىآيد : صفات ششگانه اول هر يك در تفضيل مورد نظر است ، يعنى مسلمانتر از شما ، مؤمن‌تر از شما و هكذا ، از الميزان معلوم مىشود كه ملاك\r\n\r\n","description":"","footnote":"","page_name":" 233 ","page_number":235},
  {"content":"\r\n\r\nفضيلت در قنوت و توبه يا فقط در قنوت است زيرا كه قنوت به معنى لزوم طاعت و خضوع است كه در آنها نبود ، بلكه خدا را معصيت و رسول خدا را اذيت مىكردند و توبه هم نمىكردند ، ولى مانعى ندارد كه قنوت و توبه از لحاظ وجود و عدم و سائر صفات از لحاظ كمال ملاك فضيلت باشند .\r\nظاهرا « مسلمات » در آيه راجع به عمل و تسليم شدن به حكم ظاهرى و « مؤمنات » راجع به تصديق باطنى باشد ، منظور از « سائحات » اگر « صائمات » و روزه داران باشد ظاهرا به علت اهميت آنست كه به طور مخصوص قيد شده است . زمخشرى در كشاف گويد : علت اينكه در  ثَيِّباتٍ وَ أَبْكاراً  و او عطف آمده و در ديگر صفات نه ، آنست كه آن دو قابل جمع نيست ولى صفات ديگر قابل جمع هستند در اينجا خطاب به همه زنان آن حضرت است بر خلاف آيهء قبلى ظاهرا منظور آنست كه به همه گوشزد باشد تا به فكر اذيت آن حضرت نيافتند .\r\n\r\n","description":"","footnote":"","page_name":" 234 ","page_number":236},
  {"content":"\r\n\r\n\r\n[ سوره التحريم ( 66 ) : آيات 6 تا 9 
  ]\r\nيا أَيُّهَا الَّذِينَ آمَنُوا قُوا أَنْفُسَكُمْ وَ أَهْلِيكُمْ ناراً وَقُودُهَا النَّاسُ وَ الْحِجارَةُ عَلَيْها مَلائِكَةٌ غِلاظٌ شِدادٌ لا يَعْصُونَ اللَّهَ ما أَمَرَهُمْ وَ يَفْعَلُونَ ما يُؤْمَرُونَ ( 6 ) يا أَيُّهَا الَّذِينَ كَفَرُوا لا تَعْتَذِرُوا الْيَوْمَ إِنَّما تُجْزَوْنَ ما كُنْتُمْ تَعْمَلُونَ ( 7 ) يا أَيُّهَا الَّذِينَ آمَنُوا تُوبُوا إِلَى اللَّهِ تَوْبَةً نَصُوحاً عَسى رَبُّكُمْ أَنْ يُكَفِّرَ عَنْكُمْ سَيِّئاتِكُمْ وَ يُدْخِلَكُمْ جَنَّاتٍ تَجْرِي مِنْ تَحْتِهَا الْأَنْهارُ يَوْمَ لا يُخْزِي اللَّهُ النَّبِيَّ وَ الَّذِينَ آمَنُوا مَعَهُ نُورُهُمْ يَسْعى بَيْنَ أَيْدِيهِمْ وَ بِأَيْمانِهِمْ يَقُولُونَ رَبَّنا أَتْمِمْ لَنا نُورَنا وَ اغْفِرْ لَنا إِنَّكَ عَلى كُلِّ شَيْءٍ قَدِيرٌ ( 8 ) يا أَيُّهَا النَّبِيُّ جاهِدِ الْكُفَّارَ وَ الْمُنافِقِينَ وَ اغْلُظْ عَلَيْهِمْ وَ مَأْواهُمْ جَهَنَّمُ وَ بِئْسَ الْمَصِيرُ ( 9 )\r\n6 - اى اهل ايمان خود و خانواده‌تان را حفظ كنيد از آتشى كه هيزم آن انسانها و سنگهاست بر آن موكلند ملائكه سختگير و محكم كه خدا را در آنچه امر فرموده مخالفت نكرده و آنچه امر شوند مىكنند .\r\n7 - اى آنان كه كافر شده‌ايد امروز اعتذار نكنيد فقط آنچه را كه مىكرديد مجازات مىشويد .\r\n8 - اى كسانى كه ايمان آورده‌ايد توبه كنيد به خدا توبه نصوح شايد پروردگارتان گناهان شما را بيامرزد و داخل كند شما را به بهشتهايى كه از زير آنها نهرها جارى است روزى كه خدا پيامبر را خوار نمىكند ، و كسانى كه با او به خدا ايمان آورده‌اند نورشان در پيشاپيش و طرف راستشان مىدود ، گويند : پروردگارا نور ما را كامل گردان و ما را بيامرز كه تو بر هر چيز توانايى .\r\n\r\n","description":"","footnote":"","page_name":" 235 ","page_number":237},
  {"content":"\r\n\r\n9 - اى پيامبر با كفار و منافقان جهاد كن و بر آنها سخت‌گير ، جايگاه آنها آتش است و بد جايگاهى است .\r\n\r\nكلمه‌ها\r\nقوا : فعل امر است از وقى گويند : ق ، قيا ، قوا ، يعنى نگهداريد .\r\nوقود : وقد : افروخته شدن آتش . وقود : هيزم و نحو آن كه وسيلهء آتش افروزى است .\r\nحجارة : سنگها . مفرد آن حجر است ، جمع ديگر آن احجار است كه در قرآن كريم يافته نيست .\r\nغلاظ : جمع غليظ ضد رقيق ، ظاهرا منظور خشونت در عمل است نظير :\r\n جاهِدِ الْكُفَّارَ وَ الْمُنافِقِينَ وَ اغْلُظْ عَلَيْهِمْ  آيهء 9 .\r\nشداد : جمع شديد به معنى سخت و محكم ، منظور از آن قوي بودن است .\r\nنصوح : نصح : خالص شدن و خالص كردن ، نصوح به معنى فاعل ( نصيحت كننده ) مىباشد ، توبهء نصوح آنست كه شخص را نصيحت مىكند تا به گناه بر نگردد ، لذا آن را توبه صادق و توبه محكم گفته‌اند .\r\nيسعى : سعى : تند رفتن . تلاش . دويدن نيز گفته‌اند ، مراد از آن در آيه دويدن است .\r\n\r\nشرحها\r\nبه مناسبت آيات گذشته كه بعضى از زنان آن حضرت گناه كردند در اين آيات گفته شده : اى اهل ايمان خود و خانوادهء خود را از آتش حفظ كنيد و نيز\r\n\r\n","description":"","footnote":"","page_name":" 236 ","page_number":238},
  {"content":"\r\n\r\nگفته شده : عذاب آخرت همان اعمال قبيح دنياست و سپس همين مناسبت عموم اهل ايمان در صورت گناه كردن امر به توبه شده‌اند و چون كفار و منافقان نمىخواهند مسلمانان چنين باشند لذا خطاب رسيده كه آن حضرت با كفار و منافقان سخت بگيرد و اللَّه العالم .\r\n6 -  يا أَيُّهَا الَّذِينَ آمَنُوا قُوا أَنْفُسَكُمْ وَ أَهْلِيكُمْ ناراً وَقُودُهَا النَّاسُ وَ الْحِجارَةُ  در كافى از امام صادق عليه السّلام نقل شده چون آيه  قُوا أَنْفُسَكُمْ . . .  نازل گرديد يكى از مؤمنين نشست و شروع به گريه كرد ، و گفت : من از نگهدارى نفس خويش عاجزم ، براى خانواده‌ام نيز تكليف شدم ، رسول خدا صلّى اللَّه عليه و آله فرمود : براى تو كافى است آنها را امر كنى به آنچه خودت را امر ميكنى و نهى نمايى از آنچه خودت را نهى مىنمايى « 1 » و در ذيل روايت ديگرى از ابو بصير از امام صادق عليه السّلام نقل شده : اگر از تو قبول كردند آنها را از آتش حفظ كرده‌اي و اگر تو را عصيان كردند ، وظيفه‌ات را انجام داده‌اى « 2 » .\r\n وَقُودُهَا النَّاسُ  نشان مىدهد كه نعوذ باللّه بدنها در آتش مشتعل خواهند شد « حجارة » را به اصنامى تفسير كرده‌اند كه از سنگها ساخته بودند ، اين سخن ذيل آيه 24 از سوره بقره كه نظير اين آيه است مشروحا گذشت .\r\n عَلَيْها مَلائِكَةٌ غِلاظٌ شِدادٌ لا يَعْصُونَ اللَّهَ ما أَمَرَهُمْ وَ يَفْعَلُونَ ما يُؤْمَرُونَ  يعنى بر آن آتش موكل شده ملائكه‌اى كه سختگيرند و در كارشان قوى ،  لا يَعْصُونَ اللَّهَ . . .  توجيه غلاظ و شداد است .\r\nدر الميزان فرموده  لا يَعْصُونَ اللَّهَ . . .  ناظر است به التزامشان به تكليف ،  وَ يَفْعَلُونَ . . .  راجع است به عمل مطابق تكليف ، على هذا تكرارى وجود ندارد\r\n\r\n\r\n","description":"","footnote":"\r\n( 1 ، 2 ) كافى كتاب الجهاد ، بعد از باب « انكار المنكر بالقلب » .\r\n","page_name":" 237 ","page_number":239},
  {"content":"\r\n\r\nبه عبارت ديگر ، اولى امر باطنى و دومى امر ظاهرى است .\r\n7 -  يا أَيُّهَا الَّذِينَ كَفَرُوا لا تَعْتَذِرُوا الْيَوْمَ إِنَّما تُجْزَوْنَ ما كُنْتُمْ تَعْمَلُونَ  اشاره است به آنچه عذاب آخرت همان عمل دنياست كه به عذاب مبدل گرديده ، لذا كفار حق اعتذار ندارند كه ما را عذاب نكنيد زيرا عذاب از جاى ديگرى نمىآيد ، آيه حاكى از تجسم عمل در آخرت است ، اين خطاب در روز قيامت خواهد بود .\r\n8 -  يا أَيُّهَا الَّذِينَ آمَنُوا تُوبُوا إِلَى اللَّهِ تَوْبَةً نَصُوحاً  به تناسب جريان زنان آن حضرت تذكر داده شده كه گناهان قابل غفران است توبه كنيد توبه‌اى كه در آن برگشت به گناه نباشد ، به نقل ابن عباس معاذ بن جبل از رسول خدا صلّى اللَّه عليه و آله پرسيد توبه ، نصوح چيست ؟ فرمود : آنست كه تائب توبه كند و سپس به گناه بر نگردد چنان كه شير به پستان بر نمىگردد :\r\n« قال : ان يتوب التائب ثم لا يرجع في ذنب كما لا يعود اللبن الى الضرع »\r\n« 1 » ابو الصباح كنانى از حضرت صادق عليه السّلام از توبه نصوح سؤال كرد امام عليه السّلام جواب داد :\r\n« قال يتوب العبد من الذنب ثم لا يعود فيه »\r\nكافى باب توبه آن را توبه خالص براى خدا ، توبه واقعى و نظير آن معنى كرده‌اند كه در كلمه‌ها گذشت .\r\n عَسى رَبُّكُمْ أَنْ يُكَفِّرَ عَنْكُمْ سَيِّئاتِكُمْ وَ يُدْخِلَكُمْ جَنَّاتٍ تَجْرِي مِنْ تَحْتِهَا الْأَنْهارُ  نتيجهء توبه نصوح است ، « عسى » در اينجا تحقق را مىرساند چنان كه طبرسى فرموده است ، راغب گويد آن براى ايجاد اميد در بندگان است توبه سبب تكفير گناهان و توأم با عمل به واجبات است و لذا نتيجه‌اش دخول بهشت\r\n\r\n\r\n","description":"","footnote":"\r\n( 1 ) مجمع البيان .\r\n","page_name":" 238 ","page_number":240},
  {"content":"\r\n\r\nخواهد بود .\r\n يَوْمَ لا يُخْزِي اللَّهُ النَّبِيَّ وَ الَّذِينَ آمَنُوا مَعَهُ  ظرف است براى « يكفر - يدخل » اين يك خبر واقعى است كه خداوند در آن روز پيامبر و مؤمنان را خوار نخواهد كرد و اشاره است به آنكه وعده خدا تخلف ناپذير مىباشد .\r\n نُورُهُمْ يَسْعى بَيْنَ أَيْدِيهِمْ وَ بِأَيْمانِهِمْ يَقُولُونَ رَبَّنا أَتْمِمْ لَنا نُورَنا وَ اغْفِرْ لَنا إِنَّكَ عَلى كُلِّ شَيْءٍ قَدِيرٌ  در سورهء حديد خوانديم :  يَوْمَ تَرَى الْمُؤْمِنِينَ وَ الْمُؤْمِناتِ يَسْعى نُورُهُمْ بَيْنَ أَيْدِيهِمْ وَ بِأَيْمانِهِمْ  / 12 ، در اينجا علاوه بر آن زيادت نور را خواستار مىشوند الميزان بعيد نمىداند كه نور پيشاپيش نور ايمان و نور دست راستى نور عمل باشد ، به احتمال بعضى  وَ الَّذِينَ آمَنُوا  مبتدا و « معه » خبر آن و  نُورُهُمْ يَسْعى  - يقولون » خبر دوم و سوم آنست ، در اين صورت وعدهء « لا يخزى » مربوط به حضرت رسول صلّى اللَّه عليه و آله و تلاش نور مربوط به مؤمنان مىشود .\r\nمؤيد اين احتمال سؤال اتمام نور و سؤال مغفرت است كه مخصوص مؤمنان مىباشد ، زيرا درجات ايمان متفاوت است ، آنهايى كه درجات پائين هستند اتمام نور را خواستار خواهند شد و نيز از مختصر گناهى كه دارند آمرزش خواهند خواست  إِنَّكَ عَلى كُلِّ شَيْءٍ . . .  تعليل مطلب است .\r\nدر مجمع از امام صادق عليه السّلام نقل شده :\r\n« قال يسعى ائمة المؤمنين يوم القيامة بين ايديهم و بايمانهم حتى ينزلوهم منازلهم في الجنة » .\r\n9 -  يا أَيُّهَا النَّبِيُّ جاهِدِ الْكُفَّارَ وَ الْمُنافِقِينَ وَ اغْلُظْ عَلَيْهِمْ  اين آيه عينا همانست كه در سوره توبه آيه 73 گذشت ، اين حكم دربارهء منافقان در صورتى است كه توطئه يا قيام مسلحانه كنند و به صورت محارب در\r\n\r\n","description":"","footnote":"","page_name":" 239 ","page_number":241},
  {"content":"\r\n\r\nآيند ، مشروح سخن در سورهء توبه ديده شود .  وَ اغْلُظْ عَلَيْهِمْ  تأكيد مطلب است كه سازش با آنها سبب سقوط جامعه است  وَ مَأْواهُمُ النَّارُ . . .  توجيه مطلب مىباشد يعنى آنان كه مسيرشان جهنم است از قتلشان چه باك ؟ .\r\nبه نظر مىآيد تناسب اين آيه با آيات قبلى آن باشد كه منافقان از پياده شدن  قُوا أَنْفُسَكُمْ وَ أَهْلِيكُمْ  -  تُوبُوا إِلَى اللَّهِ . . .  با تفتين خود مانع مىشده‌اند و يا مىخواسته‌اند از مورد ملامت شدن زنان آن حضرت ، سوء استفاده كرده و جو سازى نمايند .\r\n\r\n","description":"","footnote":"","page_name":" 240 ","page_number":242},
  {"content":"\r\n\r\n\r\n[ سوره التحريم ( 66 ) : آيات 10 تا 12 
  ]\r\nضَرَبَ اللَّهُ مَثَلاً لِلَّذِينَ كَفَرُوا امْرَأَتَ نُوحٍ وَ امْرَأَتَ لُوطٍ كانَتا تَحْتَ عَبْدَيْنِ مِنْ عِبادِنا صالِحَيْنِ فَخانَتاهُما فَلَمْ يُغْنِيا عَنْهُما مِنَ اللَّهِ شَيْئاً وَ قِيلَ ادْخُلا النَّارَ مَعَ الدَّاخِلِينَ ( 10 ) وَ ضَرَبَ اللَّهُ مَثَلاً لِلَّذِينَ آمَنُوا امْرَأَتَ فِرْعَوْنَ إِذْ قالَتْ رَبِّ ابْنِ لِي عِنْدَكَ بَيْتاً فِي الْجَنَّةِ وَ نَجِّنِي مِنْ فِرْعَوْنَ وَ عَمَلِهِ وَ نَجِّنِي مِنَ الْقَوْمِ الظَّالِمِينَ ( 11 ) وَ مَرْيَمَ ابْنَتَ عِمْرانَ الَّتِي أَحْصَنَتْ فَرْجَها فَنَفَخْنا فِيهِ مِنْ رُوحِنا وَ صَدَّقَتْ بِكَلِماتِ رَبِّها وَ كُتُبِهِ وَ كانَتْ مِنَ الْقانِتِينَ ( 12 )\r\n10 - خدا براى بيان حال كافران مثل زده ، زن نوح و زن لوط را كه تحت نكاح دو نفر از بندگان صالح ما بودند ، به آن دو خيانت كردند ، آن دو پيامبر چيزى از عذاب خدا را از آن دو زن كفايت نكردند ، به آن دو گفته شد داخل آتش شويد با داخل شوندگان .\r\n11 - و خدا براى بيان حال اهل ايمان مثل زده زن فرعون را كه گفت : پروردگارا براى من خانه‌اى در نزد خود در بهشت بنا كن و مرا از فرعون و از عملش نجات بده ، و از قوم ظالم نيز نجاتم عطا كن .\r\n12 - و مثل زده ، مريم دختر عمران را كه دامن خويش حفظ كرد و از روح خود در آن دميديم و كلمات خدا و كتابهاى او را تصديق كرد و از اهل طاعت دائم بود .\r\n\r\nكلمه‌ها\r\nاحصنت : حصن : قلعه و چون قلعه انسانها را نگهدارى و حفظ مىكند از اين جهت ، احصان را حفظ و نگهداري گفته‌اند .\r\n\r\n","description":"","footnote":"","page_name":" 241 ","page_number":243},
  {"content":"\r\n\r\nقانتين : در آيه پنجم گذشت كه قنوت : دوم اطاعت با خضوع است .\r\n\r\nشرحها\r\nدر اين آيات مىخوانيم زنان نوح و لوط عليهما السّلام با آنكه زن پيامبر بودند در اثر كفر به آتش رفتند ، نوح و لوط به آن دو فائده‌اى نبخشيدند اما زن فرعون با آنكه همسرش فرعون ادعاى خدايى مىكرد به بهشت رفت و نيز مريم مادر عيسى در اثر عفت و دوام اطاعت خويش ، ضرب المثل شد و خدا اعجاز خود را در وجود او آشكار كرد ، با دقت در اول سوره كه درباره زنان حضرت رسول صلّى اللَّه عليه و آله بود مىفهميم كه آيات در صدد بيان آنست كه تنها زن پيامبر بودن در نجات انسان كافى نيست بايد ايمان و عمل داشته باشد .\r\nو نيز معلوم مىشود كه ملاك سعادت در اسلام ايمان و عمل صالح است ، قوم ، نژاد ، خانواده ، نسب و امثال آن را در سعادت ، پيش خدا دخلى نيست .\r\n10 -  ضَرَبَ اللَّهُ مَثَلًا لِلَّذِينَ كَفَرُوا امْرَأَتَ نُوحٍ وَ امْرَأَتَ لُوطٍ  منظور از ضرب اين مثل آنست كه دانسته شود ، كفر ، انسان را داخل آتش مىكند هر كس كه باشد ، اتصال به بندگان خالص خدا در اين زمينه فائده‌اى ندارد . « للذين » متعلّق است به « مثلا » يعنى خدا مثلى زده براى مجسم و روشن كردن وضع آنان كه كافر شده‌اند ، « امرأة » مفعول « ضرب » مىباشد .\r\nدر تفسير برهان از امام صادق صلوات اللَّه عليه نقل شده : اين آيه مثل است براى عائشه و حفصه :\r\n« مثل ضربه اللَّه سبحانه لعائشة و حفصة ان تظاهر تا على رسول صلى اللَّه عليه و آله و افشتا سره » .\r\n كانَتا تَحْتَ عَبْدَيْنِ مِنْ عِبادِنا صالِحَيْنِ فَخانَتاهُما فَلَمْ يُغْنِيا عَنْهُما مِنَ اللَّهِ شَيْئاً وَ قِيلَ ادْخُلَا النَّارَ مَعَ الدَّاخِلِينَ \r\n\r\n","description":"","footnote":"","page_name":" 242 ","page_number":244},
  {"content":"\r\n\r\nدر مجمع البيان نقل كرده : زن نوح كافر بود به مردم مىگفت : نوح ديوانه است و اگر كسى به نوح ايمان مياورد فورى به سران مشركان اطلاع مىداد ( در حالات نوح چندين بار حالات او و غرق شدنش گذشت ) راغب در مفردات گويد خيانت مخالفت با حق است به طريق نقض عهد در پنهانى ، به هر حال منظور از  فَخانَتاهُما  مخالفت و ضديت آن دو است با نوح و لوط عليهما السّلام ( نه بىعفتى العياذ باللّه ) .\r\nمنظور از  تَحْتَ عَبْدَيْنِ  بودن در نكاح آنهاست ، ضمير « هما » به « عبدين » و ضمير « عنهما » به زن نوح و لوط راجع است  فَلَمْ يُغْنِيا  حاكى است كه پيامبر بودن شوهران به زنان كافر سودى نبخشيده است .\r\n11 -  وَ ضَرَبَ اللَّهُ مَثَلًا لِلَّذِينَ آمَنُوا امْرَأَتَ فِرْعَوْنَ  منظور از مثل آنست كه : ايمان و عمل نجات دهنده است هر چند كه انسان متصل به كفار باشد ، فرعون به اهل مصر مىگفت :  أَنَا رَبُّكُمُ الْأَعْلى  نازعات / 24 ولى زنش به موسى ايمان آورد و اهل بهشت گرديد ، « للذين » مانند سابق متعلّق به « مثلا » و « امرأة » مفعول « ضرب » است .\r\n إِذْ قالَتْ رَبِّ ابْنِ لِي عِنْدَكَ بَيْتاً فِي الْجَنَّةِ وَ نَجِّنِي مِنْ فِرْعَوْنَ وَ عَمَلِهِ وَ نَجِّنِي مِنَ الْقَوْمِ الظَّالِمِينَ  طبرسى رحمه اللَّه نقل كرده : زن فرعون نامش آسيه دختر مزاحم بود ، او چون معجزهء موسى و غلبه بر ساحران را ديد ايمان آورد ، فرعون از ايمانش واقف شد و او را به ارتداد دعوت كرد ، او نپذيرفت ، فرعون فرمانداد او را به چهار ميخ كشيدند و در مقابل آفتاب گذاشتند ، آن گاه سنگ بزرگى بر روى او انداختند كه شهيد شد و نيز از رسول خدا صلّى اللَّه عليه و آله نقل كرده كه از مردان ، بسيارى به كمال رسيدند ولى از زنان جز چهار نفر كامل نشدند :\r\n« قال صلّى اللَّه عليه و آله كمل من الرجال كثير و لم يكمل من النساء الا اربع : آسية بنت مزاحم امرأة فرعون و مريم\r\n\r\n","description":"","footnote":"","page_name":" 243 ","page_number":245},
  {"content":"\r\n\r\nبنت عمران و خديجه بنت خويلد و فاطمة بنت محمّد صلّى اللَّه عليه و آله »\r\nصدوق در خصال نقل مىكند : كه آن حضرت فرمود\r\n« افضل نساء اهل الجنة خديجة بنت خويلد و فاطمة بنت محمّد صلّى اللَّه عليه و آله و مريم بنت عمران و آسية بنت مزاحم امرأة فرعون » .\r\nناگفته نماند :  إِذْ قالَتْ رَبِّ ابْنِ لِي . . .  كمال عبوديت و خلوص و انقطاع او را مىرساند ، يعنى : خدايا قصر فرعون كه توأم با طغيان و شرك و كفر است با همه نعمتها و وسائل خوشگذرانى پيش من ارزش ندارد زيرا كه قصر شرك است پس خانه‌اى در بهشت در جوار خودت براى من بنا كن كه عاشق تو هستم و در جوار تو باشم ، دعايش يك دعاى واقعى بود .\r\n نَجِّنِي مِنْ فِرْعَوْنَ وَ عَمَلِهِ  حاكى است كه هم از فرعون و هم از كارش در رنج بوده است  وَ نَجِّنِي مِنَ الْقَوْمِ الظَّالِمِينَ  بيزارى است از قوم فرعون و جامعه شرك آلوده تأمل كن در مقام و كمال آن زن و تعريف پروردگار از كمال و مقام او .\r\n12 -  وَ مَرْيَمَ ابْنَتَ عِمْرانَ الَّتِي أَحْصَنَتْ فَرْجَها فَنَفَخْنا فِيهِ مِنْ رُوحِنا وَ صَدَّقَتْ بِكَلِماتِ رَبِّها وَ كُتُبِهِ وَ كانَتْ مِنَ الْقانِتِينَ  عطف است بر  امْرَأَتَ فِرْعَوْنَ  يعنى : خدا براى مجسم كردن واقعيت ايمان و عمل ، مريم را نيز مثل زده است در قرآن جز مريم زنى با اسمش ياد نشده ولى نام او سى و چهار مرتبه در قرآن مجيد آمده است .\r\n أَحْصَنَتْ فَرْجَها  اقرار به عفت و دفاع از اوست در مقابل گفته يهود كه او را به بىعفتى نسبت مىدادند چنان كه فرموده :  وَ قَوْلِهِمْ عَلى مَرْيَمَ بُهْتاناً عَظِيماً  نساء / 156 .\r\n فَنَفَخْنا فِيهِ مِنْ رُوحِنا  اشاره است به آنكه ولادت عيسى يك مشيّت خدايى بوده است ، در سورهء انبياء فرموده :  وَ الَّتِي أَحْصَنَتْ فَرْجَها فَنَفَخْنا فِيها مِنْ رُوحِنا \r\n\r\n","description":"","footnote":"","page_name":" 244 ","page_number":246},
  {"content":"\r\n\r\n/ 91 چنان كه ملاحظه مىشود در آنجا به جاى « فيه » كلمه « فيها » آمده است ، روح كه يك پديدهء خدايى و از عالم امر است از جانب خدا به وجود مريم دميده شد و عيسى به وجود آمد .\r\n وَ صَدَّقَتْ بِكَلِماتِ رَبِّها وَ كُتُبِهِ  تعريف ديگرى است كه به هر چه از وحى آشنايى داشت ايمان آورده بود ظاهرا « كتبه » بيان كلمات است  وَ كانَتْ مِنَ الْقانِتِينَ  مدح ديگرى است از وى كه پيوسته در طاعت خدا بود ، آمدن « قانتين » شايد از باب تغليب باشد .\r\nدر مجمع البيان نقل مىكند : رسول خدا صلّى اللَّه عليه و آله بر خديجه وارد شد كه او در حال احتضار بود فرمود : اى خديجه حال تو مرا ناگوار است ، خدا در ناگوارى خير كثيرى قرار داده است ، چون به حضور هووهاى خود رسيدى از من به آنها سلام برسان گفت : يا رسول اللَّه آنها كدامند ؟ ! فرمود مريم دختر عمران و آسيه دختر مزاحم و حكيمه يا كليمه خواهر موسى ( اشتباه از راوى است ) « فقالت يا رسول اللَّه بالرفاء و البنين » در شب هفدهم ربيع الاول هزار و چهار صد و شش مصادف با ولادت حضرت رسول اكرم و حضرت امام صادق صلوات اللَّه عليهما مطابق 9 آذر ماه / 1364 تفسير سورهء تحريم به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 245 ","page_number":247},
  {"content":"\r\n\r\n\r\nسوره ملك\r\nدر مدينه نازل شده و سى آيه است\r\n\r\nنظرى به سوره مباركه\r\n1 - ملك هفتاد و هفتمين سوره است كه بعد از سورهء طور در مكه نازل گرديد درست معلوم نيست : در كدام سال از بعثت نازل شد ولى به نظر مىآيد حدود سالهاى دهم يا يازدهم بعثت نزول يافته باشد ، چون همه سوره‌هاى نازل شده در مكه ، حدود هشتاد و شش سوره مىباشد .\r\n2 - عدد آيات آن در قرائت مكى و مدنى اخير سى و يك آيه و در قرائت ديگران از جمله قرائت كوفى سى آيه است ، زيرا در قرائت مكى و مدنى آيه نهم در  قَدْ جاءَنا نَذِيرٌ  تمام مىشود ، امّا در قرائت ديگران تا  ضَلالٍ كَبِيرٍ  ادامه پيدا مىكند .\r\nتفسير خازن نقل شده : اين سوره داراى سيصد و سى كلمه و هزار و سيصد و سيزده حرف است .\r\n3 - تسميهء آن به « ملك » به علت وقوع اين كلمه در اول آنست و نيز اين سورهء مبين ملك و حكومت خدا بر كائنات مىباشد . طبرسى فرموده : نام ديگرش منجيه است كه صاحبش ( قرائت كننده ) را از عذاب قبر نجات مىدهد و نيز واقيه ناميده مىشود زيرا كه از رسول خدا صلّى اللَّه عليه و آله نقل شده : آن را از عذاب قبر نگاه\r\n\r\n","description":"","footnote":"","page_name":" 246 ","page_number":248},
  {"content":"\r\n\r\nمىدارد .\r\nحسن بن محبوب از جميل بن صالح از سدير صيرفى از حضرت باقر عليه السّلام نقل مىكند كه فرمود : سوره ملك مانعه است از عذاب قبر منع مىكند ، آن در تورات سوره ملك نوشته شده هر كه آن را در شب زياد و خوب بخواند از غافلان نوشته نمىشود ، من بعد از نماز عشاء با آن نشسته ركوع مىكنم ( به جاى سوره مىخوانم ) .\r\nهر كه آن را در زندگى در شب و روزش مىخواند چون ناكير و نكير از طرف پا داخل قبر او شوند ، دو پايش مىگويند شما را از طرف پا راهى نيست زيرا اين بنده بر روى ما مىايستاد و هر روز و شب سورهء ملك را مىخواند .\r\nو چون از طرف جوف ( درون ) او داخل شوند جوفش گويد : شما را از طرف من بر او راهى نيست چون اين بنده در جوف خويش سوره ملك را جا داده بود .\r\nو چون از طرف زبانش بيايند زبانش گويد : شما را از طرف من بر او راهى نيست زيرا كه اين بنده هر روز و شب سورهء ملك را مىخواند ، طبرسى رحمه اللَّه نظير آن را از ابن مسعود نيز نقل كرده است .\r\n4 - آيات و مطالب سورهء مباركه نشان مىدهد كه آن مكى است و ظاهرا كسى خلاف آن را نگفته است . به نظر مىآيد شان نزولى در بارهء آن نقل نشده ، مقتضاى حال مردمان آن روز و نيز نياز واقعى بشريّت سبب شده كه آن حقائق بيدار كننده و جهت دهنده از جانب مبدء هستى و خداى بزرگ نازل شود .\r\n\r\n","description":"","footnote":"","page_name":" 247 ","page_number":249},
  {"content":"\r\n\r\n\r\nمطالب و غرض سوره\r\n5 - اين سوره مىگويد : خدايى كه تدبير كائنات را در دست دارد يكپارچه خير و بركت و بر هر چيز تواناست ، حيات و مرگ و آسمانها و نظام را او به وجود آورده است ، آنها كه با همهء اين دلائل پروردگار را انكار كنند در عذاب جهنم خواهند بود .\r\nآن گاه با مقدارى از نظام جهان گوشزد شده ، عنان سخن به معاد بر مىگردد  وَ يَقُولُونَ مَتى هذَا الْوَعْدُ . . .  / 25 : مىشود گفت : غرض سوره بيان عموم ربوبيت و توحيد خداست كه منجر به معاد مىشود .\r\n\r\n","description":"","footnote":"","page_name":" 248 ","page_number":250},
  {"content":"\r\n\r\nسورة الملك مكّيّة و هى ثلاثون اية نزلت بعد سورة الطّور بِسْمِ اللَّهِ الرَّحْمنِ الرَّحِيمِ\r\n\r\n[ سوره الملك ( 67 ) : آيات 1 تا 6 
  ]\r\nبِسْمِ اللَّهِ الرَّحْمنِ الرَّحِيمِ\r\nتَبارَكَ الَّذِي بِيَدِهِ الْمُلْكُ وَ هُوَ عَلى كُلِّ شَيْءٍ قَدِيرٌ ( 1 ) الَّذِي خَلَقَ الْمَوْتَ وَ الْحَياةَ لِيَبْلُوَكُمْ أَيُّكُمْ أَحْسَنُ عَمَلاً وَ هُوَ الْعَزِيزُ الْغَفُورُ ( 2 ) الَّذِي خَلَقَ سَبْعَ سَماواتٍ طِباقاً ما تَرى فِي خَلْقِ الرَّحْمنِ مِنْ تَفاوُتٍ فَارْجِعِ الْبَصَرَ هَلْ تَرى مِنْ فُطُورٍ ( 3 ) ثُمَّ ارْجِعِ الْبَصَرَ كَرَّتَيْنِ يَنْقَلِبْ إِلَيْكَ الْبَصَرُ خاسِئاً وَ هُوَ حَسِيرٌ ( 4 )\r\nوَ لَقَدْ زَيَّنَّا السَّماءَ الدُّنْيا بِمَصابِيحَ وَ جَعَلْناها رُجُوماً لِلشَّياطِينِ وَ أَعْتَدْنا لَهُمْ عَذابَ السَّعِيرِ ( 5 ) وَ لِلَّذِينَ كَفَرُوا بِرَبِّهِمْ عَذابُ جَهَنَّمَ وَ بِئْسَ الْمَصِيرُ ( 6 )\r\nبه نام خداى رحمان رحيم\r\n1 - دائم الخير و و الا مقام است خدايى كه حكومت در دست اوست و او بر هر چيز تواناست .\r\n2 - خدايى كه مرگ و زندگى را آفريده تا امتحان كند كدام يك از شما از لحاظ عمل بهتريد و او توانا و آمرزنده است .\r\n\r\n","description":"","footnote":"","page_name":" 249 ","page_number":251},
  {"content":"\r\n\r\n3 - خدايى كه هفت آسمان را بالاى هم ( يا شبيه ) آفريد ، در خلق خدا تفاوتى نمىبينى ، چشمت را بر گردان آيا خللهايى مشاهده مىكنى ؟\r\n4 - سپس چشمت را مكرر بگردان چشمت زبون و در حالى كه خسته است به سوى تو بر - مىگردد .\r\n5 - آسمان نزديك را با چراغهايى زينت داده و آنها را طرد كننده شياطين كرده‌ايم و براى آنها عذاب آتش مشتعل آماده ساخته‌ايم .\r\n6 - و براى كسانى كه به پروردگار خويش كافر شده‌اند عذاب جهنم هست و بد جايگاهى است .\r\n\r\nكلمه‌ها\r\nتبارك : بركت : فائده ثابت . طبرسى فرموده : اصل بركت به معنى ثبوت است . . . پس بركت به معنى ثبوت فائده مىباشد ، راغب گويد : بركت يعنى ثبوت خير خدايى در يك چيز . تبارك اللَّه از آن گويند كه فايده‌هاى ثابت در خدا و از خداست با بلندى مقام .\r\nطباق : طبق در اصل به معنى حال است . راغب گويد : مطابقت آنست كه چيزى را بالاى چيزى بگذارى و به اندازهء آن باشد آن گاه در چيزى كه فوق چيز ديگر و يا موافق چيز ديگر باشد به كار رود . طباق در آيه به معنى مطابقت يا بودن بعضى بالاى بعضى آن را مشابهت نيز گفته‌اند ، بعضى آن را جمع طبق دانسته‌اند مانند جمل و جمال ( شتر و شتران ) .\r\nتفاوت : فوت : از دست رفتن . تفاوت : تباعد دو چيز و از دست دادن همديگر است ، لذا طبرسى آن را اختلاف گفته است راغب اختلاف در اوصاف مىگويد .\r\n\r\n","description":"","footnote":"","page_name":" 250 ","page_number":252},
  {"content":"\r\n\r\nفطور : فطر : شكافتن و شكاف . « اصل الفطر : الشق » راغب شكافتن از طول گفته است . « فطور » جمع فطر است به معنى شكافها ، راغب آن را مصدر و به معنى اختلال و سستى مىداند .\r\nكرتين : كرّه : رجوع و برگشتن . « كرتين » : دو رجوع ، يعنى « كرّة بعد كرة » كثرت مراد است نه تثنيه .\r\nخاسئا : خسأ : طرد شدن و طرد كردن ، از كشاف و مفردات معلوم مىشود كه در آن حقارت و خوارى نيز ملحوظ است خاسئ را در آيه خسته معنى كرده‌اند كه از ديدن خسته شده و دور مانده است در مجمع فرموده : « الخاسىء : الذليل الصاغر » ظاهرا منظور خضوع و زبونى است .\r\nحسير : حسر : كشف و انكشاف ( مناسب با كنار كردن ) در مجمع فرموده :\r\nحسير شترى است كه خسته شده و طاقت راه رفتن ندارد .\r\nرجوما : رجم : زدن با سنگ . در قاموس گويد : رجم چيزى است كه با آن مىزنند ، جمع آن رجوم است على هذا رجم اسم و مصدر هر دو آمده است .\r\nاعتدنا : در مجمع فرموده : اصل آن « اعددنا » است دال بتاء مبدل گرديده است .\r\n\r\nشرحها\r\nدر آيات ششگانه سخن از پر فائده و خير بودن خداست توأم با عظمت و قدرت ، خلقت حيات و مرگ و آسمانهاى هفتگانه و تنظيم جهان و رجم شياطين ، مظاهر بركت و مبارك بودن خدا هستند ، منتهى شدن خلقت به معاد نيز مظهرى\r\n\r\n","description":"","footnote":"","page_name":" 251 ","page_number":253},
  {"content":"\r\n\r\nاز بركت و فائدهء خدايى است . در نتيجه كسانى كه اينهمه ربوبيت را انكار كنند در عذاب خواهند بود .\r\n1 -   تَبارَكَ الَّذِي بِيَدِهِ الْمُلْكُ وَ هُوَ عَلى كُلِّ شَيْءٍ قَدِيرٌ   در قرآن مجيد مجموعا در نه محل كلمه « تبارك » در بارهء خدا به كار رفته و همه در رابطه با خلقت و تدبير است نظير :  أَلا لَهُ الْخَلْقُ وَ الْأَمْرُ تَبارَكَ اللَّهُ رَبُّ الْعالَمِينَ  اعراف / 54  ثُمَّ أَنْشَأْناهُ خَلْقاً آخَرَ فَتَبارَكَ اللَّهُ أَحْسَنُ الْخالِقِينَ  مؤمنون / 14   تَبارَكَ الَّذِي نَزَّلَ الْفُرْقانَ عَلى عَبْدِهِ   فرقان / 1 و امثال آن ، همه اينها حكايت از آن دارند كه خداوند وجود مفيد و و الا مقام است ، خلقت و تدبير از رشحات و از مظاهر او مىباشد .\r\nاين آيه مىگويد : خدايى كه تدبير كائنات در دست اوست يكپارچه خير و عظمت است و قدرتش در حكومت و تدبير نامتناهى است   وَ هُوَ عَلى كُلِّ شَيْءٍ قَدِيرٌ   .\r\n2 -  الَّذِي خَلَقَ الْمَوْتَ وَ الْحَياةَ لِيَبْلُوَكُمْ أَيُّكُمْ أَحْسَنُ عَمَلًا وَ هُوَ الْعَزِيزُ الْغَفُورُ  در اينجا چند مطلب هست اولا خلقت مرگ و حياة مظهر « تبارك . . . » و خير است ، مرگ انتقال به بقاست هر چند انسان را خوش نيايد .\r\nثانيا حيات و مرگ امر وجودى هستند و متعلق خلقت مىباشند . در سورهء اعراف ذيل آيه 158 مشروحا گذشت كه حيات از آثار ماده نيست و يك افاضه خدايى است ، افاضهء آن ، زندگى ، و خروج آن ، مرگ است .\r\nثالثا  لِيَبْلُوَكُمْ . . .  نشان مىدهد كه مقصد اصلى از خلقت ، انسانهاى نيكو كار است انسانهاى بد كار و ناشايست بالتبع بوده و مورد نظر خدا نيستند .\r\nدر اين آيه مىخوانيم كه غرض از مرگ و حيات احسن عمل بودن انسانست در سورهء كهف مىخوانيم كه غرض از خلقت همهء امكانات روى زمين نيز احسن\r\n\r\n","description":"","footnote":"","page_name":" 252 ","page_number":254},
  {"content":"\r\n\r\nعمل بودن آنها است  إِنَّا جَعَلْنا ما عَلَى الْأَرْضِ زِينَةً لَها لِنَبْلُوَهُمْ أَيُّهُمْ أَحْسَنُ عَمَلًا  / 7 .\r\nآن گاه در سورهء هود مىخوانيم ، مقصود از خلقت آسمانها و زمين نيز همين است :  وَ هُوَ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ وَ كانَ عَرْشُهُ عَلَى الْماءِ لِيَبْلُوَكُمْ أَيُّكُمْ أَحْسَنُ عَمَلًا  / 7 ، احسن عمل بودن عبارت اخراى بندگى خداست و در آيهء  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  ذاريات / 56 مىخوانيم كه مقصود از خلقت جن و انس نيز همان است . پس محور خلقت و غرض از اينهمه اعمال قدرت از جانب خدا آنست كه : انسان به دنيا آيد و نيكو كار باشد ، عجبا ! ! ، خدا با چه چشمى به انسان نگاه مىكند ؟ ! ! ! رابعا : خوبتر بودن عمل در نظر است نه زيادتر بودن آن مگر آنكه اكثر توأم با احسن باشد ، عمل خوبتر آنست كه داراى شرائط و نيت صحيح است .\r\nدر كافى از حضرت صادق عليه السّلام نقل شده است :\r\n« . . . قال ليس يعنى اكثركم عملا و لكن اصوبكم عملا و انما الاصابة خشية اللَّه و النية الصادقة و الخشية ثم قال :\r\n« الا بقاء على العمل حتى يخلص اشد من العمل »\r\n« 1 » .\r\nخامسا : مضمون آيه آن مىشود كه : اين كيفيّت كه زنده بشويد ، بعد بميريد براى آنست كه در معرض آزمايش قرار بگيريد و به نيكوترين عمل برسيد ، اين جريان طبعا معاد را پى خواهد داشت .\r\nسادسا دو وصف عزيز و غفور براى ايجاد بيم و اميد است يعنى از احسن عمل بودن غفلت نكنيد و نيز غفران خدا را در نظر داشته باشيد .\r\n3 -  الَّذِي خَلَقَ سَبْعَ سَماواتٍ طِباقاً ما تَرى فِي خَلْقِ الرَّحْمنِ مِنْ تَفاوُتٍ فَارْجِعِ الْبَصَرَ هَلْ تَرى مِنْ فُطُورٍ \r\n\r\n\r\n","description":"","footnote":"\r\n( 1 ) وسائل الشيعة ج 1 / 43 در هامش .\r\n","page_name":" 253 ","page_number":255},
  {"content":"\r\n\r\nقسمت اول آيه در رابطه با خلقت و قسمت اخير در رابطه با تدبير جهان است هر دو مظهرى از « تبارك اللَّه » مىباشد منظور از طباق بالاي هم بودن و يا شبيه هم بودن است ، دربارهء سبع سماوات در سوره بقره ذيل آيهء 29 و در سورهء فصّلت صحبت شد .\r\nما اگر يك كارخانه بزرگ ماشين را مثلا در نظر بگيريم خواهيم ديد ميليونها قطعات كوچك و بزرگ به هم پيوسته و آن كارخانه را به وجود آورده‌اند و همه با هم ، ارتباط كامل دارند و هيچ يك آن ديگرى را از دست نمىدهد و هر يك مشغول انجام وظيفه خودش است .\r\nجهان مانند آن كارخانه يك مجموعه بسيار بزرگى است كه همه واحدهاى آن با هم ارتباط كامل دارند و در راه اهداف كه معين شده پيش مىروند و با هم ارتباط كامل دارند ، هيچ يك آن ديگرى را فوت نمىكند اين است معنى  ما تَرى فِي خَلْقِ الرَّحْمنِ مِنْ تَفاوُتٍ  اين خود دليل توحيد و نفوذ مشيت خدا در ادارهء جهان است  فَارْجِعِ الْبَصَرَ . . .  براى تأكيد مطلب مىباشد .\r\n4 -  ثُمَّ ارْجِعِ الْبَصَرَ كَرَّتَيْنِ يَنْقَلِبْ إِلَيْكَ الْبَصَرُ خاسِئاً وَ هُوَ حَسِيرٌ  تأكيد بعد از تأكيد است ، منظور از تثنيه ظاهرا تكرار است يعنى هر قدر كه نگاه كنى و دقت نمايى تا خللى پيدا كنى پيدا نخواهى كرد ، آخر چشمت خاضع و خسته به خودت باز خواهد گشت ، نتيجه آنكه : نظام جهان يك نظام متصلى است .\r\n5 -  وَ لَقَدْ زَيَّنَّا السَّماءَ الدُّنْيا بِمَصابِيحَ وَ جَعَلْناها رُجُوماً لِلشَّياطِينِ وَ أَعْتَدْنا لَهُمْ عَذابَ السَّعِيرِ  گوشه ديگرى از نظام جهان است گويى اگر شياطين رانده نمىشدند در نظام جهان خللى به وجود مىآمد و تفاوت آشكار مىگشت ، پس تزيين آسمان و\r\n\r\n","description":"","footnote":"","page_name":" 254 ","page_number":256},
  {"content":"\r\n\r\nرجم ارواح شرير مكمل نظام جهان مىباشد آيه صريح است در اينكه ستارگان هم چراغ آسمانند و هم رجم كنندهء شياطين .\r\nحقيقت اين امر بر ما پوشيده است ، اين آيه معنايش آن نيست كه شهابها رجم كنندهء شياطين هستند ، زيرا شهابها سنگهاى كوچك و سر گردان آسمانند كه با ورود به جو زمين مشتعل شده و به صورت نوارهاى نور در آمده و از بين مىروند براى تحقيق بيشتر به سوره صافات / 6 - 10 رجوع شود ، از  السَّماءَ الدُّنْيا  معلوم مىشود آسمان اول از هفت آسمان به ما نزديكتر است .\r\nو چون شياطين طاغى و اهل عصيانند لذا وعده عذاب سعير به آنها داده شده است .\r\n6 -  وَ لِلَّذِينَ كَفَرُوا بِرَبِّهِمْ عَذابُ جَهَنَّمَ وَ بِئْسَ الْمَصِيرُ  يعنى علاوه از شياطين براى كفار نيز عذاب جهنم هست آمدن « ربهم » براى استدلال است يعنى با مشاهده نظام جهان معنى ربوبيت كاملا آشكار است ، كفار دانسته و عملا در مقام انكار مىآيند على هذا در عذاب خواهند بود .\r\n\r\n","description":"","footnote":"","page_name":" 255 ","page_number":257},
  {"content":"\r\n\r\n\r\n[ سوره الملك ( 67 ) : آيات 7 تا 14 
  ]\r\nإِذا أُلْقُوا فِيها سَمِعُوا لَها شَهِيقاً وَ هِيَ تَفُورُ ( 7 ) تَكادُ تَمَيَّزُ مِنَ الْغَيْظِ كُلَّما أُلْقِيَ فِيها فَوْجٌ سَأَلَهُمْ خَزَنَتُها أَ لَمْ يَأْتِكُمْ نَذِيرٌ ( 8 ) قالُوا بَلى قَدْ جاءَنا نَذِيرٌ فَكَذَّبْنا وَ قُلْنا ما نَزَّلَ اللَّهُ مِنْ شَيْءٍ إِنْ أَنْتُمْ إِلاَّ فِي ضَلالٍ كَبِيرٍ ( 9 ) وَ قالُوا لَوْ كُنَّا نَسْمَعُ أَوْ نَعْقِلُ ما كُنَّا فِي أَصْحابِ السَّعِيرِ ( 10 ) فَاعْتَرَفُوا بِذَنْبِهِمْ فَسُحْقاً لِأَصْحابِ السَّعِيرِ ( 11 )\r\nإِنَّ الَّذِينَ يَخْشَوْنَ رَبَّهُمْ بِالْغَيْبِ لَهُمْ مَغْفِرَةٌ وَ أَجْرٌ كَبِيرٌ ( 12 ) وَ أَسِرُّوا قَوْلَكُمْ أَوِ اجْهَرُوا بِهِ إِنَّهُ عَلِيمٌ بِذاتِ الصُّدُورِ ( 13 ) أَ لا يَعْلَمُ مَنْ خَلَقَ وَ هُوَ اللَّطِيفُ الْخَبِيرُ ( 14 )\r\n7 - چون در آتش انداخته شوند صفير آن را مىشنوند حال آنكه آتش آنها را بالا و پائين مىبرد .\r\n8 - نزديك است از شدت غضب تكه تكه شود هر وقت دسته‌اى در آن انداخته شوند ، مأمورانش سؤال كنند آيا انذار كننده‌اى براى شما نيامد ؟ !\r\n9 - گويند : آرى انذار كننده آمد ولى تكذيبشان كرده و گفتيم : خدا چيزى نازل نكرده ، شما جز در ضلالت بزرگ نيستيد .\r\n10 - و گويند : اگر مىشنيديم يا تعقل مىكرديم در ميان اهل آتش نبوديم .\r\n11 - پس به گناه خويش اعتراف كردند ، دور باد از رحمت خدا اهل آتش .\r\n12 - كسانى كه از پروردگار خويش در غيب خائفند آنها راست آمرزش و پاداشى بزرگ\r\n\r\n","description":"","footnote":"","page_name":" 256 ","page_number":258},
  {"content":"\r\n\r\n13 - سخن خويش را پنهان نمائيد يا آشكار كنيد خدا بر آنچه در سينه‌هاست داناست .\r\n14 - آيا نمىداند ( اعمال بندگان را ) خدايى كه آنها را آفريده است ؟ او نافذ و خبير است .\r\n\r\nكلمه‌ها\r\nشهيق : شهيق : به درون كشيدن نفس ، زفير : خارج كردن آن ( دم - باز دم ) در مجمع از زجاج نقل كرد : زفير شهيق هر دو اسم صوت و صداى مردم اندوهناك است در آيه ديگرى آمده  سَمِعُوا لَها تَغَيُّظاً وَ زَفِيراً  فرقان / 12 ظاهرا صفير جهنم به صداى زير و بم انسانهاى پر غصه تشبيه شده است .\r\nتفور : فور : ارتفاع شىء با جوشيدن راغب قيد شدت را بر آن افزوده و گويد : در فوران آتش ، جوشيدن ديك و تحريك غضب ، به كار رود .\r\nتميز : ميز : جدا كردن « تميز : جدا شدن ، تميز از غيظ : تكه تكه شدن از غضب .\r\nسعير : آتش مشتعل و افروخته . فعيل به معنى مفعول است سعير : افروختن و افروخته شدن آتش .\r\nسحقا : ( به ضم اول ) دورى و به فتح آن به شدت كوبيدن . در اقرب گويد « سحقه سحقا : دقه اشد الدق » و در صحاح گفته : « السحق :\r\nالبعد » .\r\n\r\nشرحها\r\nدر اين آيات وصف عذاب كه در آيه ششم وعده شد آمده است و نيز حال\r\n\r\n","description":"","footnote":"","page_name":" 257 ","page_number":259},
  {"content":"\r\n\r\nآنان كه اهل عذاب خواهند بود ، در آخر به گوشه‌اى از آخرت اهل خشيت و ايمان نيز اشاره شده است .\r\n7 -  إِذا أُلْقُوا فِيها سَمِعُوا لَها شَهِيقاً وَ هِيَ تَفُورُ  منظور از شهيق صداى جهنم است  وَ هِيَ تَفُورُ  تقديرش « و هى تفور بهم » مىباشد يعنى جهنم آنها را بالا و پائين مىبرد .\r\n8 -  تَكادُ تَمَيَّزُ مِنَ الْغَيْظِ كُلَّما أُلْقِيَ فِيها فَوْجٌ سَأَلَهُمْ خَزَنَتُها أَ لَمْ يَأْتِكُمْ نَذِيرٌ  غيظ شدت غضب است يعنى نزديك است از شدت غضب تكه تكه شود ، گويند : خداوند حال جهنم را به انسان خشمگين و انتقام گيرنده تشبيه كرده است ولى آيه :  إِذا رَأَتْهُمْ مِنْ مَكانٍ بَعِيدٍ سَمِعُوا لَها تَغَيُّظاً وَ زَفِيراً  فرقان / 12 مشروحا گفته شد كه اين آيات نشان مىدهد كه جهنم شعور دارد و زنده است .\r\nمنظور از « خزنه » مأموران آتشند چنان كه در آيه  عَلَيْها مَلائِكَةٌ غِلاظٌ شِدادٌ  تحريم / 6 و در سورهء زمر آيهء 71 و 73 نيز گذشت . خازن : نگهدارندهء شىء ذخيره شده است ، به موجب آياتى نظير  أَعْتَدْنا لَهُمْ عَذابَ السَّعِيرِ  / 4 ، عذاب جهنم يك عذاب ذخيره شده است .\r\n كُلَّما أُلْقِيَ فِيها فَوْجٌ  حاكى است كه اهل عذاب گروه گروه در آتش انداخته مىشوند نظير :  كُلَّما دَخَلَتْ أُمَّةٌ لَعَنَتْ أُخْتَها حَتَّى إِذَا ادَّارَكُوا فِيها جَمِيعاً  اعراف / 38 .\r\n9 -  قالُوا بَلى قَدْ جاءَنا نَذِيرٌ فَكَذَّبْنا وَ قُلْنا ما نَزَّلَ اللَّهُ مِنْ شَيْءٍ إِنْ أَنْتُمْ إِلَّا فِي ضَلالٍ كَبِيرٍ  جواب اهل آتش است كه خواهند گفت : انذار كنندگان آمدند ولى ما آنها را تكذيب كرده و به ضلالت نسبت داديم ،  ما نَزَّلَ اللَّهُ . . .  انكار مطلق نبوت است .\r\n\r\n","description":"","footnote":"","page_name":" 258 ","page_number":260},
  {"content":"\r\n\r\nطبرسى رحمه اللَّه  إِنْ أَنْتُمْ . . .  را كلام ملائكه دانسته است كه به اهل آتش خواهند گفت ، ولى ظاهرا آن تتمه سخن اهل آتش است .\r\n10 -  قالُوا لَوْ كُنَّا نَسْمَعُ أَوْ نَعْقِلُ ما كُنَّا فِي أَصْحابِ السَّعِيرِ  بقيه كلام آنهاست ، منظور از « نسمع » شنيدن براى قبول و از « نعقل » فهميدن و جدى گرفتن است ، يعنى بىتفاوت بودن ما در مقابل سفيران خدا ، سبب دخول آتش گرديد و اگر از آنها قبول كرده و آيات حق را تعقل مىكرديم امروز اهل آتش نمىشديم .\r\nدر الميزان فرموده : جلو افتادن « نسمع » براى آنست كه عامه مردم آن را به كار مىبرند بر خلاف تعقل كه مال خواص است .\r\n11 -  فَاعْتَرَفُوا بِذَنْبِهِمْ فَسُحْقاً لِأَصْحابِ السَّعِيرِ  يعنى با اين سخن اعتراف كردند كه مقصر بوده‌اند و اين عذاب نتيجه گناه آنهاست « فسحقا » نفرين است بر آنها ، يعنى : « فاسحقهم اللَّه سحقا » .\r\n12 -  إِنَّ الَّذِينَ يَخْشَوْنَ رَبَّهُمْ بِالْغَيْبِ لَهُمْ مَغْفِرَةٌ وَ أَجْرٌ كَبِيرٌ  خشيت در غيب آنست كه خدا را و عذاب را نبيند ولى از آنها بترسد ، آمدن خشيت براى آنست كه مقام ، مقام انذار است . مغفرت براى آنست كه براى دخول به بهشت آماده باشد .\r\n13 -  وَ أَسِرُّوا قَوْلَكُمْ أَوِ اجْهَرُوا بِهِ إِنَّهُ عَلِيمٌ بِذاتِ الصُّدُورِ  در استدلال براى همه اين مطلب در اول سوره گفته شد :   بِيَدِهِ الْمُلْكُ وَ هُوَ عَلى كُلِّ شَيْءٍ قَدِيرٌ   تكميل اين استدلال با آنست كه خدا به همه چيزها دانا باشد و گرنه استدلال تمام نخواهد بود ، لذا در اين آيه علم خدا حتى به مكنونات خاطر مطرح شده است ، بنا بر اين آيه  إِنَّ الَّذِينَ يَخْشَوْنَ . . .  به حكم جملهء معترضه مىباشد .\r\n\r\n","description":"","footnote":"","page_name":" 259 ","page_number":261},
  {"content":"\r\n\r\n14 -  أَ لا يَعْلَمُ مَنْ خَلَقَ وَ هُوَ اللَّطِيفُ الْخَبِيرُ  استدلال است بر علم خدا ، ناگفته نماند علم به شىء علم به احوال و آثار آنست و گرنه استدلال تمام نخواهد بود ، آري آفرينندهء يك شىء از آفريدهء خويش و آثار آن اطلاع دارد ، وانگهى به موجب :  اللَّهُ خالِقُ كُلِّ شَيْءٍ وَ هُوَ عَلى كُلِّ شَيْءٍ وَكِيلٌ  زمر / 62 خالق انسان و خالق اعمال او خداست ، گر چه اعمال به فاعلها نسبت داده مىشود ولى موجد همه آنها از طريق اختيار انسان خداست .\r\n وَ هُوَ اللَّطِيفُ الْخَبِيرُ  يعنى خدا نافذ و آگاه است اين دو وصف از اسماء حسنى ، تعليل صدر آيه مىباشد ، نفوذ در همه چيز لازمه‌اش علم به همه چيز است .\r\n\r\n","description":"","footnote":"","page_name":" 260 ","page_number":262},
  {"content":"\r\n\r\n\r\n[ سوره الملك ( 67 ) : آيات 15 تا 22 
  ]\r\nهُوَ الَّذِي جَعَلَ لَكُمُ الْأَرْضَ ذَلُولاً فَامْشُوا فِي مَناكِبِها وَ كُلُوا مِنْ رِزْقِهِ وَ إِلَيْهِ النُّشُورُ ( 15 ) أَ أَمِنْتُمْ مَنْ فِي السَّماءِ أَنْ يَخْسِفَ بِكُمُ الْأَرْضَ فَإِذا هِيَ تَمُورُ ( 16 ) أَمْ أَمِنْتُمْ مَنْ فِي السَّماءِ أَنْ يُرْسِلَ عَلَيْكُمْ حاصِباً فَسَتَعْلَمُونَ كَيْفَ نَذِيرِ ( 17 ) وَ لَقَدْ كَذَّبَ الَّذِينَ مِنْ قَبْلِهِمْ فَكَيْفَ كانَ نَكِيرِ ( 18 ) أَ وَ لَمْ يَرَوْا إِلَى الطَّيْرِ فَوْقَهُمْ صافَّاتٍ وَ يَقْبِضْنَ ما يُمْسِكُهُنَّ إِلاَّ الرَّحْمنُ إِنَّهُ بِكُلِّ شَيْءٍ بَصِيرٌ ( 19 )\r\nأَمَّنْ هذَا الَّذِي هُوَ جُنْدٌ لَكُمْ يَنْصُرُكُمْ مِنْ دُونِ الرَّحْمنِ إِنِ الْكافِرُونَ إِلاَّ فِي غُرُورٍ ( 20 ) أَمَّنْ هذَا الَّذِي يَرْزُقُكُمْ إِنْ أَمْسَكَ رِزْقَهُ بَلْ لَجُّوا فِي عُتُوٍّ وَ نُفُورٍ ( 21 ) أَ فَمَنْ يَمْشِي مُكِبًّا عَلى وَجْهِهِ أَهْدى أَمَّنْ يَمْشِي سَوِيًّا عَلى صِراطٍ مُسْتَقِيمٍ ( 22 )\r\n15 - خدا آنست كه زمين را براى شما رام و منقاد كرده ، راه برويد بر شانه‌هاى آن و بخوريد از رزق خدا امر رستاخيز با اوست .\r\n16 - آيا مطمئنيد آنكه در آسمانست شما را در زمين فرو برد و ناگاه آن موج مىزند .\r\n17 - يا ايمنيد آنكه در آسمانست بر شما طوفان پر شن بفرستد ، به زودى مىدانيد انذار و عقوبت من چگونه است ؟\r\n18 - آنان كه در پيش بودند پيامبران را تكذيب كردند پس عذاب من چگونه بود ؟\r\n\r\n","description":"","footnote":"","page_name":" 261 ","page_number":263},
  {"content":"\r\n\r\n19 - آيا نگاه نكرده‌اند به پرندگان در بالاى آنها كه بال گشادگانند و بال جمع مىكنند ، جز خدا آنها را كسى نگاه نمىدارد ، او به هر چيز بيناست .\r\n20 - آيا كيست اينكه او براى شما لشكر است و جز خدا ياريتان مىكند ؟ نيستند كافران مگر در فريفته شدن .\r\n21 - آيا كيست اينكه به شما روزى مىدهد اگر خدا روزى خويش را قطع كند ؟ بلكه كفار در عصيان و نفرت ، لجاجت به خرج مىدهند .\r\n22 - آيا پس كسى كه سر به زير راه مىرود هدايت يافته‌تر است يا كسى كه ايستاده بر راه راست مىرود ؟ !\r\n\r\nكلمه‌ها\r\nذلول : رام . ذل به كسر اول به معنى رام شدن است ، ناقهء ذلول شتر رام را گويند كه چموش نيست .\r\nمناكب : نكب : عدول « نكب عنه : عدل » منكب : شانه انسان و ناحيهء هر چيز است ، در مجمع فرموده : « منكب كل شىء اعلاه و اصله الجانب » جمع آن مناكب است ، راغب گويد : آن به معنى شانه است ، اطلاقش بر زمين بطور استعاره مىباشد .\r\nنشور : طبرسى فرموده : نشور زندگى بعد از مرگ است « انشره اللَّه :\r\nاحياه » نشر در اصل به معنى گستردن و گسترده شدن است .\r\nيخسف : خسف : فرو رفتن و فرو بردن « خسفه اللَّه و خسف هو » .\r\nتمور : مور : جريان سريع . « مار الدم على وجهه » خون بر چهره‌اش جارى شد . ظاهرا منظور از آن حركت مار پيچى است « المور :\r\nتردد الشيء بالذهاب و المجيء » ( مجمع ) .\r\nحاصب : حصب : انداختن يا انداختن سنگريزه . حاصب : با دو طوفان ريگ افشان . ( طوفانى كه سنگها را پرتاب مىكند ) .\r\n\r\n","description":"","footnote":"","page_name":" 262 ","page_number":264},
  {"content":"\r\n\r\nنكير : مصدر است به معنى انكار ، مراد از آن در آيه عقوبت است .\r\nصافات : صف آنست كه پرنده بالهاى خود را بگشايد به طورى كه حركت نكند در اقرب الموارد گويد : « صف الطائر جناحيه في السماء :\r\nبسطها و لم يحركها » اين كلمه با « و يقبضن » بيان پرواز آنهاست زيرا حقيقت پرواز باز كردن و بستن بالهاست ، به قول بعضى :\r\nگروهى از پرندگان بال گشوده و گروهى بال زنان پرواز مىكنند ( صفيف - دفيف ) .\r\nلجوا : لجاج : اصرار ورزيدن در فعل منهىّ عنه « لج الرجل لجاجا :\r\nتمارى في الفعل المحدوز عنه » .\r\nعتو : طغيان . « عتا الرجل عتوا : استكبروا جاوز الحد » .\r\nنفور : نفرت و دورى . كلمه نفر اگر با « من » و « عن » آيد به معنى دورى است « النفر : التفرق » .\r\nمكب : كب ( بر وزن عقل ) بر رو در انداختن ، به تعبير راغب « اسقاط الشيء على وجهه » اكباب لازم و متعدي هر دو آمده است نظير : « اكب على الدرس » .\r\n\r\nشرحها\r\nدسته دوم آيات تدبير و توحيد است توأم با انذار ، نظير آيات پنجگانه كه در اول سوره گذشت ، در اين آيات ، سخن از رام شدن زمين ، توليد رزقها در آن ، پرواز پرندگان در آسمان و نظير آنست .\r\n15 -  هُوَ الَّذِي جَعَلَ لَكُمُ الْأَرْضَ ذَلُولًا فَامْشُوا فِي مَناكِبِها وَ كُلُوا مِنْ رِزْقِهِ وَ إِلَيْهِ النُّشُورُ \r\n\r\n","description":"","footnote":"","page_name":" 263 ","page_number":265},
  {"content":"\r\n\r\nاين آيه مظهري است از مبارك و دائم الخير بودن خدا و آن اينكه خداوند زمين را رام و منقاد كرده كه همه تصرفات را مىشود در آن نمود ،  فَامْشُوا فِي مَناكِبِها  يكى از مظاهر رام بودن آنست ، همه جاى زمين منكب و شانه آن مىباشد و آن اشاره به كروى بودن زمين است .\r\n وَ إِلَيْهِ النُّشُورُ  يعنى : همانطور كه ذلول كردن زمان خاص خداست همانطور زندگى بعد از مرگ خاص اوست .\r\n16 -  أَ أَمِنْتُمْ مَنْ فِي السَّماءِ أَنْ يَخْسِفَ بِكُمُ الْأَرْضَ فَإِذا هِيَ تَمُورُ  تهديد و استنتاج است از آيه فوق ، منظور از  مَنْ فِي السَّماءِ  گويند ملائكه موكل به عذاب هستند و گويند مراد از آن خداست به اعتبار آنكه سلطان و تدبير خدا در آسمان مىباشد و گرنه محال است كه خدا را مكانى باشد  فَإِذا هِيَ . . . \r\nيعنى زمين در حال فرو بردن شما مضطرب و در زلزله خواهد بود .\r\nانسان فكر مىكند كه در زندگى استقلال دارد ولى زندگيش به تار مويى بسته است . به نظر آوريد زلزله‌ها را كه در عرض چند ثانيه همه را تار و مار مىكند .\r\nاين آيه و آيهء بعدى نشان دهندهء آن است كه گاهى زمين از رام بودن خارج مىشود .\r\n17 -  أَمْ أَمِنْتُمْ مَنْ فِي السَّماءِ أَنْ يُرْسِلَ عَلَيْكُمْ حاصِباً فَسَتَعْلَمُونَ كَيْفَ نَذِيرِ  عذاب ديگرى است كه اگر خدا بخواهد مىآورد و آن طوفانى است كه سنگ و سنگريزه پرتاب مىكند ، نذير به معنى انذار و عقوبت خدايى است . اين هواى آرام اگر در اثر اختلاف حرارت آن ، به حركت در آيد ، ساختمانهاى بزرگ را مانند پر گاهى به هوا پرتاب مىكند ، به نظر آوريد طوفانهاى سهمگين را .\r\n\r\n","description":"","footnote":"","page_name":" 264 ","page_number":266},
  {"content":"\r\n\r\n18 -  وَ لَقَدْ كَذَّبَ الَّذِينَ مِنْ قَبْلِهِمْ فَكَيْفَ كانَ نَكِيرِ  .\r\nيعنى كفار مىتوانند عينيتهاى تاريخى و عذاب‌هاى كفار گذشته را به نظر آورند و بدانند كه وعده‌هاى خداوند حق است « نكير » به معنى انكار و عذاب است كسرهء آن دليل حذف ياء متكلم مىباشد .\r\n19 -  أَ وَ لَمْ يَرَوْا إِلَى الطَّيْرِ فَوْقَهُمْ صافَّاتٍ وَ يَقْبِضْنَ ما يُمْسِكُهُنَّ إِلَّا الرَّحْمنُ إِنَّهُ بِكُلِّ شَيْءٍ بَصِيرٌ  .\r\nدر آيهء پانزدهم سخن از رام و منقاد كردن زمين بود ، در اين آيه سخن از پرواز پرندگان در آسمان است و هر دو از دلائل توحيد مىباشد و مظهرى از « تبارك » و دائم الخير بودن خدا هستند .\r\nناگفته نماند : آفرينش پرندگان دليل وسعت علم و قدرت خداست اگر موجودات زنده همه يك نواخت بود ، حكايت از محدوديت قدرت و علم خدا مىنمود ولى آفرينش پرندگان ، خزندگان ، روندگان ، ماهيان و امثال آنها دليل ابعاد قدرت و علم خداوند است .\r\n ما يُمْسِكُهُنَّ  جواب سؤال مقدر است سؤال آنست كه چرا به پرندگان در آسمان نگاه كنند ؟ لفظ « الرحمن » حكايت از گسترش رحمت دارد كه خلقت پرندگان مصداقى از آنست  إِنَّهُ بِكُلِّ شَيْءٍ . . .  مىگويد كه پرواز پرندگان زير نظر خداست و خدا چنين خواسته است . استقلالى از خود ندارند .\r\n20 -  أَمَّنْ هذَا الَّذِي هُوَ جُنْدٌ لَكُمْ يَنْصُرُكُمْ مِنْ دُونِ الرَّحْمنِ إِنِ الْكافِرُونَ إِلَّا فِي غُرُورٍ  .\r\nاين آيه و آيات بعدى استنتاج است از آيهء فوق ، و جواب است براى مشركان كه اصنام را مدافع و كمك خود مىدانستند ، « ام » منقطعه است به معنى « بل » يعنى : كيست اينكه جز خدا ، لشكر شماست و شما را به وقت عذاب خدا يارى مىكند : ! و چون مشركان جواب ندارند لذا فرموده : كافران در اين ادعا جز در\r\n\r\n","description":"","footnote":"","page_name":" 265 ","page_number":267},
  {"content":"\r\n\r\nفريب نيستند .\r\n21 -  أَمَّنْ هذَا الَّذِي يَرْزُقُكُمْ إِنْ أَمْسَكَ رِزْقَهُ بَلْ لَجُّوا فِي عُتُوٍّ وَ نُفُورٍ  .\r\nفاعل « امسك » خداست يعنى اگر خدا روزى خويش را قطع كند اين كيست كه به شما روزى مىدهد و چون كفّار جوابى ندارند در جواب فرموده :\r\nاينها در اثر ادامهء طغيان چنين شده‌اند .\r\n22 -  أَ فَمَنْ يَمْشِي مُكِبًّا عَلى وَجْهِهِ أَهْدى أَمَّنْ يَمْشِي سَوِيًّا عَلى صِراطٍ مُسْتَقِيمٍ  .\r\nاشاره است به دو حال انسان ، يكى اينكه سر بلند كند و آيات حق و راه راست را ببيند ، ديگرى اينكه سر پائين انداخته و بدون توجه راه رود ، معلوم است كه اوّلى هدايت يافته‌تر است و به مقصود مىرسد ، كفّار در اثر لجاجت با حق مانند آدم دوم هستند كه بالاخره به سعادت نمىرسند ، كلمهء « اهدى » با صيغهء تفصيل در رابطه با يمشى » است و گرنه كفار هيچ هدايت ندارند .\r\nدر كافى از حضرت موسى بن جعفر عليه السّلام در تفسير اين آيه نقل شده «\r\nقال ان اللَّه ضرب مثلا ، من حاد عن ولاية على عليه السّلام كمن يمشي على وجهه لا يهتدى لامره و جعل من تبعه سويا على صراط مستقيم و الصراط المستقيم امير المؤمنين عليه السّلام »\r\n( برهان از كافى ) .\r\nناگفته نماند اين گونه روايات از قبيل تطبيق است نه تفسير ظاهرى .\r\n\r\n","description":"","footnote":"","page_name":" 266 ","page_number":268},
  {"content":"\r\n\r\n\r\n[ سوره الملك ( 67 ) : آيات 23 تا 30 
  ]\r\nقُلْ هُوَ الَّذِي أَنْشَأَكُمْ وَ جَعَلَ لَكُمُ السَّمْعَ وَ الْأَبْصارَ وَ الْأَفْئِدَةَ قَلِيلاً ما تَشْكُرُونَ ( 23 ) قُلْ هُوَ الَّذِي ذَرَأَكُمْ فِي الْأَرْضِ وَ إِلَيْهِ تُحْشَرُونَ ( 24 ) وَ يَقُولُونَ مَتى هذَا الْوَعْدُ إِنْ كُنْتُمْ صادِقِينَ ( 25 ) قُلْ إِنَّمَا الْعِلْمُ عِنْدَ اللَّهِ وَ إِنَّما أَنَا نَذِيرٌ مُبِينٌ ( 26 ) فَلَمَّا رَأَوْهُ زُلْفَةً سِيئَتْ وُجُوهُ الَّذِينَ كَفَرُوا وَ قِيلَ هذَا الَّذِي كُنْتُمْ بِهِ تَدَّعُونَ ( 27 )\r\nقُلْ أَ رَأَيْتُمْ إِنْ أَهْلَكَنِيَ اللَّهُ وَ مَنْ مَعِيَ أَوْ رَحِمَنا فَمَنْ يُجِيرُ الْكافِرِينَ مِنْ عَذابٍ أَلِيمٍ ( 28 ) قُلْ هُوَ الرَّحْمنُ آمَنَّا بِهِ وَ عَلَيْهِ تَوَكَّلْنا فَسَتَعْلَمُونَ مَنْ هُوَ فِي ضَلالٍ مُبِينٍ ( 29 ) قُلْ أَ رَأَيْتُمْ إِنْ أَصْبَحَ ماؤُكُمْ غَوْراً فَمَنْ يَأْتِيكُمْ بِماءٍ مَعِينٍ ( 30 )\r\n23 - بگو : خدا آنست كه شما را به وجود آورد و براى شما گوشها و چشمها و قلبها قرار داد بسيار كم شكر مىكنيد .\r\n24 - بگو . خدا همانست كه شما را در زمين آفريد و به سوى او محشور مىشويد .\r\n25 - گويند : اين وعده كى خواهد بود اگر از راستگويانيد ؟\r\n26 - بگو : علم آن فقط در نزد خداست و من تنها انذار كننده‌ام .\r\n27 - چون آن عذاب را نزديك به بينند چهره آنان كه كافر شده‌اند غمگين مىشود و گفته مىشود اين است آن عذابى كه به عجله مىخواستيد .\r\n28 - بگو خبر دهيد اگر خدا مر او كسانى را كه با منند بميراند يا به ما رحم كند ، كيست كه كافران را از عذاب پناه دهد .\r\n29 - بگو او خداى رحمان است به او ايمان آورديم و بر او توكل كرديم به زودى مىدانيد\r\n\r\n","description":"","footnote":"","page_name":" 267 ","page_number":269},
  {"content":"\r\n\r\nكيست آنكه در گمراهى آشكار است .\r\n30 - بگو : خبر دهيد ، اگر آب شما در زمين فرو رود كيست كه به شما آب جارى بياورد .\r\n\r\nكلمه‌ها\r\nسمع : قوهء شنوايى . منظور از آن جمع است و چون در اصل مصدر است و مصادر جمع بسته نمىشود لذا در قرآن هميشه مفرد به كار رفته است ، به معنى گوش نيز به كار مىرود ، در اقرب گويد : « السمع :\r\nحس الاذن و الاذن » .\r\nافئده : قلبها . مفرد آن فؤاد است « فاد » به معنى بريان كردن مىباشد قلب را از آن فؤاد گفته‌اند كه در آن دلسوزى هست .\r\nذرءكم : ذرء : آفريدن . طبرسى آفريدن بدون سابقه فرموده است ذريه به معنى نسل و آفريده شده از آن است .\r\nزلفة : زلف : نزديك شدن و مقدم گشتن . « زلف زلفا : تقدّم و تقرّب » زلفة در آيه مصدر است به معنى فاعل .\r\nتدعون : از باب افتعال به معنى خواستن است ، مراد از آن ظاهرا مبالغه و به شدت خواستن است لذا بعضى آرزو معنى كرده‌اند اصل آن « تتدعون » مىباشد .\r\nغورا : غور : فرو رفتن « غار الماء غورا : دخل في الارض و سفل فيها » آن در آيه به معنى فاعل ( غائر ) است .\r\nمعين : جارى آشكار . ظاهرا ميم اصل كلمه است در لغت آمده « معن الماء :\r\nسهل و سال » .\r\n\r\n","description":"","footnote":"","page_name":" 268 ","page_number":270},
  {"content":"\r\n\r\n\r\nشرحها\r\nچون به حكم  بَلْ لَجُّوا فِي عُتُوٍّ وَ نُفُورٍ  كافران و مشركان از مقام مخاطب بودن ساقط شدند ، لذا در اين آيات به رسول خدا صلّى اللَّه عليه و آله خطاب شده كه آيات حق را بر آنها بخواند ، خطاب « قل » شش دفعه در آيات فوق تكرار شده و در رابطه با اهميت مطلب است ، آيات شريفه مصاديقى از توحيد و دائم الخير ( تبارك ) بودن خدا هستند توأم با تهديد و انذار .\r\n23 -  قُلْ هُوَ الَّذِي أَنْشَأَكُمْ وَ جَعَلَ لَكُمُ السَّمْعَ وَ الْأَبْصارَ وَ الْأَفْئِدَةَ قَلِيلًا ما تَشْكُرُونَ  .\r\nخلقت انسان از جانب خدا و با ارادهء خداست از بدن انسان دو دروازهء مهم به جهان خارج باز مىشود : چشم و گوش . آنچه از اين دو راه داخل بدن مىشود به وسيلهء قلب تجزيه و تحليل و بررسى مىگردد ، اين هر سه در زندگى انسان كمال ضرورت را دارد و بدون آنها انسان بيش از يك چوب خشك نيست ، اين حقائق « يدرك و لا يوصف » هستند آرى هر قدر شكر كنيم كم شكر كرده‌ايم خطاب  قَلِيلًا ما . . .  به مشركان است .\r\n24 -  قُلْ هُوَ الَّذِي ذَرَأَكُمْ فِي الْأَرْضِ وَ إِلَيْهِ تُحْشَرُونَ  .\r\nصدر آيه مقدمه است براى ذيل آن و گرنه آن در آيهء قبلى گذشت يعنى ادامهء خلقت شما به بعث مىانجامد .\r\n25 -  وَ يَقُولُونَ مَتى هذَا الْوَعْدُ إِنْ كُنْتُمْ صادِقِينَ  .\r\nاز  وَ إِلَيْهِ تُحْشَرُونَ  سؤالى متولد مىشود و آن اينكه : حشر كى خواهد بود ؟ النهايه مشركان آن را به صورت مسخره مىگفتند .\r\n26 -  قُلْ إِنَّمَا الْعِلْمُ عِنْدَ اللَّهِ وَ إِنَّما أَنَا نَذِيرٌ مُبِينٌ  .\r\nبارها وقت قيامت به هر نيت كه باشد از آن حضرت سؤال شده و در جواب\r\n\r\n","description":"","footnote":"","page_name":" 269 ","page_number":271},
  {"content":"\r\n\r\nآمده كه  عِلْمُها عِنْدَ رَبِّي  كار پيامبران فقط انذار از قيامت بوده است نه تعيين وقت آن .\r\n27 -  فَلَمَّا رَأَوْهُ زُلْفَةً سِيئَتْ وُجُوهُ الَّذِينَ كَفَرُوا وَ قِيلَ هذَا الَّذِي كُنْتُمْ بِهِ تَدَّعُونَ  .\r\nضمير « رأوه » راجع به « الوعد » است « سيئت » مجهول « ساء » و منظور از آن ، ظهور آثار اندوه در چهره‌هاست . آن وقت از طرف ملائكه به مشركان گفته مىشود : اين عذاب همان وعده است كه مىخواستيد . طبرسى « تدعون » را به عجله خواستن معنى كرده است .\r\nو نيز فرموده : « . . .\r\nعن الاعمش قال لما رأوا ما لعلى بن ابى طالب عند اللَّه من الزلفى سيئت وجوه الذين كفروا\r\n» و نيز فرموده :\r\n« عن ابى جعفر عليه السّلام فلما رأوا مكان على من النّبيّ صلّى اللَّه عليه و آله سيئت وجوه الذين كفروا يعنى الذين كذبوا بفضله »\r\nاين گونه روايات يك نوع تطبيق است كه به آن حضرت صلوات اللَّه عليه تطبيق مىشود ، روايت اول از طريق اهل سنت است .\r\n28 -  قُلْ أَ رَأَيْتُمْ إِنْ أَهْلَكَنِيَ اللَّهُ وَ مَنْ مَعِيَ أَوْ رَحِمَنا فَمَنْ يُجِيرُ الْكافِرِينَ مِنْ عَذابٍ أَلِيمٍ  .\r\nگويند : كفار مرگ آن حضرت را آرزو مىكردند كه بعد از مرگ او در كفر خود ثابت بمانند ، در جواب فرموده : من و اصحابم بمانم يا نمانم شما را عذاب حتمى است  أَوْ رَحِمَنا  در اثر تأخير اجل است در اينجا هلاك در مطلق مردن به كار رفته است نه به معنى هلاكت .\r\n29 -  قُلْ هُوَ الرَّحْمنُ آمَنَّا بِهِ وَ عَلَيْهِ تَوَكَّلْنا فَسَتَعْلَمُونَ مَنْ هُوَ فِي ضَلالٍ مُبِينٍ  .\r\nيعنى : بگو آنكه شما را به سوى او مىخوانم خدايى است كه رحمتش به همه جا گسترده است . راه همانست كه به او ايمان آورد و توكل كرد ، به زودى خواهيد\r\n\r\n","description":"","footnote":"","page_name":" 270 ","page_number":272},
  {"content":"\r\n\r\nدانست كه كدام كس در گمراهى آشكار است ، و آن شمائيد زيرا ما اهل ايمان هستيم .\r\n30 -  قُلْ أَ رَأَيْتُمْ إِنْ أَصْبَحَ ماؤُكُمْ غَوْراً فَمَنْ يَأْتِيكُمْ بِماءٍ مَعِينٍ  .\r\nاينكه آبها در شكم زمين ذخيره مىشوند و به عمق هزار متر و دو هزار متر نمىروند يك عامل خدايى است ، قشرهاى خاك رست زمين ، مانع از آنست كه آبها بيش از حد پائين روند و اگر غير از اين بود و يا آنچه مىباريد در زمين فرو مىرفت كار انسان زار مىشد .\r\nدر رواياتى كه در تفسير برهان و صافى و امثال آن نقل شده « ماء » را به امام معصوم عليه السّلام تفسير كرده‌اند آن از باب تطبيق است نه تفسير ظاهرى .\r\nدر شب چهار شنبه بيست و هشتم ربيع الاول هزار و چهار صد و شش مطابق بيستم آذر ماه ( 1364 ) تفسير سوره ملك به انجام رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 271 ","page_number":273},
  {"content":"\r\n\r\n\r\nسورهء قلم\r\nدر مكه نازل شده و پنجاه و دو آيه است\r\n\r\nنظرى به كليات سوره مباركه\r\n1 - قلم دومين سوره است كه بعد از سورهء « علق » در مكّه نازل گرديد ، در ترتيب فعلى قرآن مجيد سورهء شصت و هشتم مىباشد ، بقيهء سخن در بند چهارم خواهد آمد .\r\n2 - عدد آيات آن به اتفاق قارئان پنجاه و دو آيه است ، چنان كه در مجمع البيان مىخوانيم ، در تفسير خازن نقل شده : كه اين سوره از سيصد كلمه و هزار و دويست و بيست و شش حرف فراهم آمده است و اللَّه اعلم .\r\n3 - تسميهء آن به « قلم » به علت وقوع اين كلمه در اول آنست ( تسميهء كل باسم جزء ) امين الاسلام طبرسى رحمه اللَّه فرموده : سورهء « ن » نيز خوانده مىشود ، ظاهر آنست كه : اين نامگذارى توسط حضرت رسول صلّى اللَّه عليه و آله بوده است .\r\n4 - در مقدمهء تفسير گفته شد : اين سوره دومين سوره است كه بعد از سوره علق در مكه نازل گرديد ، اين سخن همانست كه در مجمع البيان در سورهء هل اتى و در مجلّد 13 الميزان / 249 از اتقان سيوطى و در تاريخ يعقوبى ( ج 2 / 19 ) آمده است و هر سه نقل از ابن عباس مىباشد ولى آيات سوره با اين گفته منافات دارد .\r\nچون رسول خدا صلّى اللَّه عليه و آله سه سال دعوت خويش را مخفى مىكرد ، بنا بر نقل\r\n\r\n","description":"","footnote":"","page_name":" 272 ","page_number":274},
  {"content":"\r\n\r\nفوق ، بايد اين سوره در ثلث اوّل سال اوّل بعثت نازل شده باشد ولى آيات آن نشان مىدهد كه به وقت نزول سوره ، حضرت دعوت خويش را آشكار كرده بود ، نظير :  ما أَنْتَ بِنِعْمَةِ رَبِّكَ بِمَجْنُونٍ . . .    فَسَتُبْصِرُ وَ يُبْصِرُونَ بِأَيِّكُمُ الْمَفْتُونُ   .\r\nو نظير :  إِذا تُتْلى عَلَيْهِ آياتُنا قالَ أَساطِيرُ الْأَوَّلِينَ . . .   فَذَرْنِي وَ مَنْ يُكَذِّبُ بِهذَا الْحَدِيثِ . . .  و امثال آن .\r\nدر مجمع البيان از ابن عباس و قتاده نقل كرده كه از اوّل سوره تا آيهء  سَنَسِمُهُ عَلَى الْخُرْطُومِ  / 16 در مكه نازل شده و ما بعد آن تا  لَوْ كانُوا يَعْلَمُونَ  / 33 ، در مدينه نازل گشته و از آيه 34 تا آيهء  فَهُمْ يَكْتُبُونَ  / 47 در مكه و از 48 تا آخر در مكه نازل گرديده است .\r\nالميزان فرموده : اين وجه نسبت به هفده آيهء از  إِنَّا بَلَوْناهُمْ  تا  لَوْ كانُوا يَعْلَمُونَ  خوب است ، زيرا آنها به مدنى بودن اشبه هستند تا مكى بودن ، به هر حال آيات سوره مانع از آنست كه بگوئيم : اين سوره دوّمين سورهء نازل شده در مكه است .\r\n\r\nمطالب سوره\r\n5 - سورهء مباركه رسول خدا صلّى اللَّه عليه و آله را در مقابل سخن مشركان كه مىگفتند :\r\nديوانه است . تسلى مىدهد و از سازش با مشركان بطور اكيد نهى مىكند .\r\nآن گاه داستانى مىآورد و تذكر مىدهد كه مشركان قدر نعمت نبوّت را ندانستند براى آنها حسرت ماند چنان كه براى صاحبان آن باغ فقط حسرت و ندامت ماند .\r\nدر تعقيب اين سخن فرموده : ولى اهل ايمان چنين نيستند ، آنها از نبوت استفاده كرد و اهل بهشت شده‌اند . سپس مقدارى در اينكه خوبان و بدان در\r\n\r\n","description":"","footnote":"","page_name":" 273 ","page_number":275},
  {"content":"\r\n\r\nترازوى خداوند يكى نيستند سخن رفته و آن گاه به رسول خدا صلّى اللَّه عليه و آله سفارش شده كه صبر كند و مانند يونس عليه السّلام كاسهء صبرش لبريز شود و منتظر رسيدن وعده‌هاى خداوند باشد ، در آخر فرموده : كفار چون قرآن را مىشنوند : نزديك است با نگاه چشم تو را بلغزانند با آنكه قرآن تذكرى است بر جهانيان .\r\n\r\nشأن نزول\r\n6 - دقّت در متن آيات نشان مىدهد كه سبب نزول اين سوره تسليت پيغمبر بوده در رابطه با آنكه به آن حضرت نسبت جنون مىدادند ، اين مطلب سبب شده مطالب بعدى نيز در تعقيب آن بيايد امّا جريان اهل باغ داستانى دارد كه خواهد آمد .\r\nدر مجمع البيان از حاكم . . . از ضحاك بن مزاحم نقل كرده : چون قريش ديدند رسول خدا صلّى اللَّه عليه و آله على عليه السّلام را بر ديگران مقدم كرد و او را اعظام فرمود :\r\nاز على ناله كرده و گفتند : محمّد به على فريفته شده است ، خداوند در جواب نازل فرموده :   ن وَ الْقَلَمِ وَ ما يَسْطُرُونَ   تا  إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِيلِهِ وَ هُوَ أَعْلَمُ بِالْمُهْتَدِينَ  منظور از  بِمَنْ ضَلَّ عَنْ سَبِيلِهِ  ناله كنندگان قريش و از « مهتدين » على عليه السّلام است ، « اين مطلب در تفسير برهان از مجمع البيان و محل ديگر نقل شده است ، به نظر بعيد مىآيد كه علت نزول آيات ، اين قضيه باشد خاصه كه از معصوم عليهم السّلام نيز نقل نشده است .\r\n\r\n","description":"","footnote":"","page_name":" 274 ","page_number":276},
  {"content":"\r\n\r\nسورة القلم مكّية و هى اثنتان و خمسون اية نزلت بعد العلق بِسْمِ اللَّهِ الرَّحْمنِ الرَّحِيمِ\r\n\r\n[ سوره القلم ( 68 ) : آيات 1 تا 16 
  ]\r\nبِسْمِ اللَّهِ الرَّحْمنِ الرَّحِيمِ\r\nن وَ الْقَلَمِ وَ ما يَسْطُرُونَ ( 1 ) ما أَنْتَ بِنِعْمَةِ رَبِّكَ بِمَجْنُونٍ ( 2 ) وَ إِنَّ لَكَ لَأَجْراً غَيْرَ مَمْنُونٍ ( 3 ) وَ إِنَّكَ لَعَلى خُلُقٍ عَظِيمٍ ( 4 )\r\nفَسَتُبْصِرُ وَ يُبْصِرُونَ ( 5 ) بِأَيِّكُمُ الْمَفْتُونُ ( 6 ) إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِيلِهِ وَ هُوَ أَعْلَمُ بِالْمُهْتَدِينَ ( 7 ) فَلا تُطِعِ الْمُكَذِّبِينَ ( 8 ) وَدُّوا لَوْ تُدْهِنُ فَيُدْهِنُونَ ( 9 )\r\nوَ لا تُطِعْ كُلَّ حَلاَّفٍ مَهِينٍ ( 10 ) هَمَّازٍ مَشَّاءٍ بِنَمِيمٍ ( 11 ) مَنَّاعٍ لِلْخَيْرِ مُعْتَدٍ أَثِيمٍ ( 12 ) عُتُلٍّ بَعْدَ ذلِكَ زَنِيمٍ ( 13 ) أَنْ كانَ ذا مالٍ وَ بَنِينَ ( 14 )\r\nإِذا تُتْلى عَلَيْهِ آياتُنا قالَ أَساطِيرُ الْأَوَّلِينَ ( 15 ) سَنَسِمُهُ عَلَى الْخُرْطُومِ ( 16 )\r\n\r\n","description":"","footnote":"","page_name":" 275 ","page_number":277},
  {"content":"\r\n\r\nبه نام خداى رحمان رحيم\r\n1 - ن . قسم به قلم و قسم به آنچه مىنويسند .\r\n2 - تو به دليل نعمت پروردگارت ديوانه نيستى .\r\n3 - حقا كه براى تو پاداشى هست تمام نشدنى .\r\n4 - و تو بر خلق بزرگى هستى .\r\n5 - به زودى مىبينى و مىبينند .\r\n6 - كدام يك از شما مبتلى هستيد .\r\n7 - پروردگار تو داناتر است به آنكه از راه او گمراه شده و او داناتر است به هدايت يافتگان .\r\n8 - از تكذيب كنندگان نبوت اطاعت مكن .\r\n9 - كه دوست دارند سازش كنى و سازش كنند .\r\n10 - اطاعت مكن از هر قسم خور پست .\r\n11 - عيبجو و رونده به سخن چينى .\r\n12 - مانع خير ، متجاوز ، گناهكار .\r\n13 - بعد از آن ، خشن و نانجيب .\r\n14 - زيرا كه داراى مال و فرزندان است .\r\n15 - چون آيات ما بر او خوانده شود گويد : اينها افسانه‌هاى گذشتگان است .\r\n16 - حتما بر بنيىاش علامتگذارى مىكنيم .\r\n\r\nكلمه‌ها\r\nن : از حرف مقطّعه است نظير « ق » و « ص » و مانند آن كه در اوائل\r\n\r\n","description":"","footnote":"","page_name":" 276 ","page_number":278},
  {"content":"\r\n\r\nسوره‌ها آمده است ، در بارهء حروف مقطعه در اوّل سورهء اعراف سخن گفته‌ايم حرف نون حدود صد و بيست و نه بار در سورهء قلم در ضمن كلمات آن آمده است .\r\nقلم : آلت نوشتن . قلم ( بر وزن عقل ) به معنى قطع گوشهء چيزى است مانند گرفتن ناخن و تراشيدن نى ، در اقرب الموارد گويد : تا تراشيده نشود قلم نگويند .\r\nممنون : مقطوع :  غَيْرَ مَمْنُونٍ  يعنى غير مقطوع و جاودان . « المنّ :\r\nالقطع » ، « من الجبل : قطعه » .\r\nخلق : ( بر وزن عنق و قفل ) طبع ، عادت . آن از حالات نفسانى است و با حسن و قبح توصيف مىشود .\r\nتدهن : دهن : روغن ، « تدهين » : روغن مالى كردن ، از آن مدارا ، نرمى و سازش اراده مىشود .\r\nمهين : خوار ، پست . هون ( به ضم اول ) و هوان به معنى ذلت و خوارى است .\r\nهماز : همز : عيب جويى و دفع . « هماز » : بسيار عيبجو .\r\nنميم : نم . سخن چينى . نميم و نميمه اسم و حاصل مصدر است .\r\nمعتد : متجاوز . عدو و اعتداء : تجاوز .\r\nعتل : عتل : كشيدن با قهر .  فَاعْتِلُوهُ إِلى سَواءِ الْجَحِيمِ  دخان / 47 ، عتل ( به ضم اول و دوم ) و تشديد لام : آدم بد خلق و خشن در نهايه گويد : « الشديد الجافى و الفظّ الغليظ » .\r\nزنيم : كسى كه متّهم در نسب است در مجمع نقل فرموده : « زنيم ليس يعرف من ابوه ، بغىّ الامّ ذو حسب لئيم » آن را در آيه حرامزاده ،\r\n\r\n","description":"","footnote":"","page_name":" 277 ","page_number":279},
  {"content":"\r\n\r\nلئيم معروف به لئامت ، آدم شرور و نانجيب گفته‌اند ، ظاهرا منظور لئيم و شرور است .\r\nسنسمه : و سم : علامت گذاشتن « سمه » : علامت .\r\nخرطوم : بينى . از مفردات به دست مىآيد كه در اصل به معنى بينى فيل مىباشد ، استعمال آن در انسان به علت تحقير و تقبيح است ، زمخشرى نيز استعمال آن را در انسان دال بر استخفاف مىداند .\r\n\r\nشرحها\r\nدر اين آيات مىفرمايد : قسم به قلم و نوشته‌ها ، تو ديوانه نيستى اين سخنان كه مىگويى از طريق نبوت است و در مقابل اين فشارها پاداش بىپايان خواهى داشت و نه تنها ديوانه نيستى بلكه داراى خلق عظيمى از انسانيت و كمال مىباشى با مكذبين نبوت اصلا سازش مكن كه آنها مىخواهند وحى الهى جدّى گرفته نشود و از آدمهاى عارى از اخلاق حسنه دور باش كه ثروت و اولادشان آنها را به تكذيب آيات خدا واداشته است .\r\n1 و 2 -    ن وَ الْقَلَمِ وَ ما يَسْطُرُونَ ما أَنْتَ بِنِعْمَةِ رَبِّكَ بِمَجْنُونٍ    .\r\nمنظور از « نعمة » نبوت است ، باء به معنى سبب يا مصاحبت مىباشد ، يعنى تو بدليل نبوت پروردگارت ، ديوانه نيستى ، به عبارت ديگر نبوت تو هر گونه جنون و اختلال عقل را نفى مىكند و گرنه خدا به تو رسالت نمىداد ، نظير :\r\n فَذَكِّرْ فَما أَنْتَ بِنِعْمَةِ رَبِّكَ بِكاهِنٍ وَ لا مَجْنُونٍ  طور / 28 ، على هذا ،  بِنِعْمَةِ رَبِّكَ  قيد نفى است .\r\nتناسب قسم با مقسم به ظاهرا آنست كه : اگر مشركان قلم به دست گيرند و سخنان تو را بنويسند ، خواهند ديد كه از ديوانه اين سخنان ساخته نيست ،\r\n\r\n","description":"","footnote":"","page_name":" 278 ","page_number":280},
  {"content":"\r\n\r\nديوانه كجا و سخنان معجز نشان كجا ؟ ! ! على هذا   وَ الْقَلَمِ وَ ما يَسْطُرُونَ   قسم به دليل مطلب است كه در نكته‌ها مشروحا خواهد آمد ، و نيز رواياتى دربارهء « ن و قلم » .\r\n3 -  وَ إِنَّ لَكَ لَأَجْراً غَيْرَ مَمْنُونٍ  .\r\nتشويق ديگرى است بر آن حضرت كه در مقابل تحمل شدائد پاداشى جاودان خواهد داشت ، منظور از اجر ، پاداش رسالت است .\r\n4 -  وَ إِنَّكَ لَعَلى خُلُقٍ عَظِيمٍ  .\r\nيعنى : نه تنها ديوانه نيستى ، بلكه داراى ملكهء اخلاق بزرگى از كمال و انسانيّت هستى . نظير : استقامت بر حق ، وسعت سخاوت ، تدبير امور ، مدارا ، تحمل بر مصائب ، تواضع ، عفو ، اغماض و . . . و فرمود :\r\n« انما بعثت لاتمم مكارم الاخلاق »\r\nو فرمود :\r\n« ادبنى ربى فاحسن تأديبى ( مجمع البيان ) .\r\nمكارم اخلاق آن حضرت كه در كتابها نقل شده حيرت‌آور است از ابن عباس و ديگران نقل شده كه خلق عظيم را دين معنى كرده‌اند ولى آن درست نيست .\r\n5 و 6 -   فَسَتُبْصِرُ وَ يُبْصِرُونَ بِأَيِّكُمُ الْمَفْتُونُ   .\r\nتفريع است بر آيات فوق ، يعنى آينده واقعيت را ثابت خواهد كرد و چون دين تو گسترش يافت ، خواهى ديد و خواهند ديد كدام يك مبتلى به جنون و بىعقلى است تو يا آنها ؟ ! مفتون : به فتنه و آزمايش افتاده را گويند ، باء در « بايكم » زايد و براى شدت اتصال به جملهء اول است .\r\n7 -  إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِيلِهِ وَ هُوَ أَعْلَمُ بِالْمُهْتَدِينَ  .\r\nاشاره است به آنكه : آنها مفتونند نه تو . زيرا راه ، راه خداست و او مىداند كدام كسى هدايت يافته و كدام كسى به راه ضلالت رفته است . در عين\r\n\r\n","description":"","footnote":"","page_name":" 279 ","page_number":281},
  {"content":"\r\n\r\nحال اين آيه يك مطلب مستقلى است .\r\n8 و 9 -   فَلا تُطِعِ الْمُكَذِّبِينَ وَدُّوا لَوْ تُدْهِنُ فَيُدْهِنُونَ   .\r\nتفريع است بر آيهء فوق و يا بر مطالب گذشته . يعنى حالا كه تو در هدايتى و مكذبين در ضلالت ، از آنها اطاعت مكن نه در قول و نه در عمل . زيرا دوست دارند تو سازش كارى كنى و آنها نيز سازش كارى كنند .\r\nنتيجهء اين سازش كارى آنست كه تو مقدارى از دين آنها را قبول كنى و آنها مقدارى از دين تو را ، تا توافق به وجود آيد ، ولى از اسلام به قدر تار مويى نمىشود كسر كرد و از شرك به قدر تار مويى نميشود حق دانست ، در اينجا فقط منطق  لَكُمْ دِينُكُمْ وَ لِيَ دِينِ  حاكم است . چنان كه در سورهء   قُلْ يا أَيُّهَا الْكافِرُونَ   خواهد آمد .\r\n10 - 13 -     وَ لا تُطِعْ كُلَّ حَلَّافٍ مَهِينٍ هَمَّازٍ مَشَّاءٍ بِنَمِيمٍ ، مَنَّاعٍ لِلْخَيْرِ مُعْتَدٍ أَثِيمٍ عُتُلٍّ بَعْدَ ذلِكَ زَنِيمٍ     .\r\nگويى منظور آنست كه : مكذبين داراى اين صفاتند نبايد از آنها اطاعت كنى و يا با آنها سازش نمايى و شايد اين صفات رذيله در بعضى از آنان بود كه حضرت را به سازش دعوت مىكردند .\r\nزياد قسم خوردن نتيجه‌اش عدم توجه به عظمت خداست و صفت زشتى است مهانت و پستى نيز از صفات رذيله است در مقابل كرامت و آزادگى گويند :\r\nمنظور از « مهين » كذاب است ، همّاز كسى است كه از مردم عيبجويى كرده و آنها را تحقير مىكند ، و گويند : منظور بسيار غيبت كننده است .\r\nنمّام : سخن‌چين كه كارش افساد و ايجاد فتنه و دشمنى است ، مناع للخير آنست كه از رسيدن خير مادى و معنوى به انسانها مانع شود ، اثيم انسانى است پيوسته گناهكار كه از گناه جدا شدنى نيست .\r\n\r\n","description":"","footnote":"","page_name":" 280 ","page_number":282},
  {"content":"\r\n\r\nعتلّ آدم بد خلق و خشن و زنيم آدم نانجيب و بىاصالت و لئيم است\r\n« عن على عليه السّلام هو الذى لا اصل له »\r\nو از رسول خدا صلّى اللَّه عليه و آله روايت شده : عتل زنيم هر شكم گنده ، بد خلق ، پر خور ، ستمگر است .\r\nلفظ « بعد ذلك » حاكى است كه قطع نظر از صفات هفتگانهء فوق ، آدمى است بد خلق و بىخانواده و نانجيب كه نبايد در جامعه به آنها توجه كرد ، بلكه بايد طردشان نمود .\r\n14 -  أَنْ كانَ ذا مالٍ وَ بَنِينَ  .\r\nتعليل صفات نه‌گانهء فوق است يعنى صاحب مال و فرزندان بودن ، او را به طغيان وا داشته تا صاحب اينهمه صفات رذيله شده است اين سخنان با وليد بن مغيره كه از سران مشركان در مكه بود بسيار تطبيق مىشود ، ابن قتيبه شك ندارد كه منظور وليد بن مغيره است .\r\n« ان كان » با لام تعليل و تقدير آن « لان كان » است و فعل آن از مطالب فوق فهميده مىشود يعنى « يفعل كذا و كذا لان كان ذا مال و بنين » .\r\n15 -  إِذا تُتْلى عَلَيْهِ آياتُنا قالَ أَساطِيرُ الْأَوَّلِينَ  .\r\nدر مقام تعليل است به « لا تطع » يعنى او از مكذّبين است و آيات ما را افسانه گذشتگان مىداند . و مىگويد : « هذه اساطير الاولين » ، آن گاه در مقام تهديد او فرموده :\r\n16 -  سَنَسِمُهُ عَلَى الْخُرْطُومِ  .\r\nعلامت گذارى بر بينى دليل ذلت است ، ظاهر آنست كه در آخرت علامتى بر روى بينى او گذاشته مىشود كه دليل و نشانه ذلت و خوارى او باشد و اگر منظور عذاب دنيا باشد معناى كنايه‌اى آن منظور است .\r\n\r\n","description":"","footnote":"","page_name":" 281 ","page_number":283},
  {"content":"\r\n\r\n\r\nنكته‌ها\r\n\r\nقسمهاى قرآن :\r\nدر رابطه با   وَ الْقَلَمِ وَ ما يَسْطُرُونَ   بايد بدانيم كه خداوند در قرآن مجيد به بسيارى از مظاهر طبيعت قسم ياد كرده است ، نظير   وَ الْقُرْآنِ الْحَكِيمِ إِنَّكَ لَمِنَ الْمُرْسَلِينَ   يس / 2 ،      وَ التِّينِ وَ الزَّيْتُونِ وَ طُورِ سِينِينَ وَ هذَا الْبَلَدِ الْأَمِينِ لَقَدْ خَلَقْنَا الْإِنْسانَ فِي أَحْسَنِ تَقْوِيمٍ      تين / 1 ،     وَ الضُّحى وَ اللَّيْلِ إِذا سَجى ما وَدَّعَكَ رَبُّكَ وَ ما قَلى     ضحى / 1 و دهها نظائر آن ، قهرا ميان اين نوع قسمها با مقسم به آنها يك نوع ارتباط وجود دارد ، به عبارت ديگر اينها يك نوع سخن گفتن به خصوص و قسم خوردن به دليل است مانند اينكه يك نفر نويسنده بگويد : قسم به اين كتاب كه من نويسنده‌ام ، پيداست كه دليل نويسنده بودن او همين كتاب است ، يا بنا بگويد : قسم به اين ساختمان كه من بنّا هستم .\r\nدر مقدارى از آيات اين مطلب كاملا روشن است مانند   وَ الْقُرْآنِ الْحَكِيمِ إِنَّكَ لَمِنَ الْمُرْسَلِينَ   زيرا كه دليل پيامبر بودن آن حضرت همين قرآن است ، يا    وَ الْقَلَمِ وَ ما يَسْطُرُونَ ما أَنْتَ بِنِعْمَةِ رَبِّكَ بِمَجْنُونٍ    زيرا نوشتن سخنان پيغمبر دليل عدم جنون آن حضرت است ، اگر در بقيهء آيات دقت كنيم شايد ارتباط آنها را نيز پيدا كنيم .\r\n\r\nقلم :\r\nمنظور از قلم در آيات معناى ظاهرى آنست كه آلت نوشتن باشد ولى در بعضى از روايات طور ديگر تفسير شده است در معانى الاخبار به سند خودش از سفيان بن سعيد ثورى در ضمن حديثى نقل\r\n\r\n","description":"","footnote":"","page_name":" 282 ","page_number":284},
  {"content":"\r\n\r\nشده كه امام صادق عليه السّلام فرمود : « ن » نهرى است در بهشت ، خدا به آن گفت :\r\nجامد شو ، جامد و مركب شد ، بعد به قلم فرمود : بنويس ، قلم آنچه تا قيامت خواهد شد در لوح محفوظ نوشت ، مركب از نور ، قلم از نور و لوح از نور است نظير اين روايت در تفسير برهان و صافى و مانند آن نقل شده است ، ظاهرا اين يك واقعيت ديگرى است غير از تفسير ظاهرى و اللَّه اعلم .\r\n\r\n","description":"","footnote":"","page_name":" 283 ","page_number":285},
  {"content":"\r\n\r\n\r\n[ سوره القلم ( 68 ) : آيات 17 تا 33 
  ]\r\nإِنَّا بَلَوْناهُمْ كَما بَلَوْنا أَصْحابَ الْجَنَّةِ إِذْ أَقْسَمُوا لَيَصْرِمُنَّها مُصْبِحِينَ ( 17 ) وَ لا يَسْتَثْنُونَ ( 18 ) فَطافَ عَلَيْها طائِفٌ مِنْ رَبِّكَ وَ هُمْ نائِمُونَ ( 19 ) فَأَصْبَحَتْ كَالصَّرِيمِ ( 20 ) فَتَنادَوْا مُصْبِحِينَ ( 21 )\r\nأَنِ اغْدُوا عَلى حَرْثِكُمْ إِنْ كُنْتُمْ صارِمِينَ ( 22 ) فَانْطَلَقُوا وَ هُمْ يَتَخافَتُونَ ( 23 ) أَنْ لا يَدْخُلَنَّهَا الْيَوْمَ عَلَيْكُمْ مِسْكِينٌ ( 24 ) وَ غَدَوْا عَلى حَرْدٍ قادِرِينَ ( 25 ) فَلَمَّا رَأَوْها قالُوا إِنَّا لَضَالُّونَ ( 26 )\r\nبَلْ نَحْنُ مَحْرُومُونَ ( 27 ) قالَ أَوْسَطُهُمْ أَ لَمْ أَقُلْ لَكُمْ لَوْ لا تُسَبِّحُونَ ( 28 ) قالُوا سُبْحانَ رَبِّنا إِنَّا كُنَّا ظالِمِينَ ( 29 ) فَأَقْبَلَ بَعْضُهُمْ عَلى بَعْضٍ يَتَلاوَمُونَ ( 30 ) قالُوا يا وَيْلَنا إِنَّا كُنَّا طاغِينَ ( 31 )\r\nعَسى رَبُّنا أَنْ يُبْدِلَنا خَيْراً مِنْها إِنَّا إِلى رَبِّنا راغِبُونَ ( 32 ) كَذلِكَ الْعَذابُ وَ لَعَذابُ الْآخِرَةِ أَكْبَرُ لَوْ كانُوا يَعْلَمُونَ ( 33 )\r\n\r\n","description":"","footnote":"","page_name":" 284 ","page_number":286},
  {"content":"\r\n\r\n17 - ما اهل مكه را امتحان كرديم چنان كه اهل آن باغ را ، چون قسم خوردند كه ميوهء آن را در حالى كه صبح مىكنند بچينند .\r\n18 - و ان شاء اللَّه نمىگفتند .\r\n19 - بلائى از جانب پروردگارت بر آن باغ نازل گرديد در حالى كه آنها در خواب بودند .\r\n20 - آن باغ مانند باغ چيده شده گرديد .\r\n21 - در حالى كه صبح كرده بودند يكديگر را ندا كردند .\r\n22 - كه بامداد بر باغ خود برويد اگر مىخواهيد محصول را بچينيد .\r\n23 - به راه افتادند و با پنهانى مىگفتند :\r\n24 - داخل نشود در آن باغ امروز بر شما مسكينى .\r\n25 - صبح به طرف باغ رفتند و فقط به منع فقراء قادر بودند .\r\n26 - چون باغ را ديدند گفتند : ما راه را گم كرده‌ايم .\r\n27 - نه بلكه ما محرومان ( از محصول ) هستيم .\r\n28 - معتدلتر آنها گفت : آيا نگفتم : چرا خدا را تنزيه نمىكنيد ؟\r\n29 - گفتند : منزه است پروردگار ما ، ما ظالم هستيم .\r\n30 - بعضى بر بعضى رو كرده يكديگر را ملامت مىكردند .\r\n31 - گفتند : اى واى بر ما ، ما اهل طغيان شديم\r\n32 - شايد پروردگار ما بهتر از آن را به ما عوض دهد ما به پروردگارمان راغبيم .\r\n33 - عذاب اين گونه است ، عذاب آخرت بزرگتر است ، اى كاش مىدانستند .\r\n\r\nكلمه‌ها\r\nبلوناهم : بلى : كهنه شدن . امتحان را از آن ابتلاء گويند كه گويى امتحان\r\n\r\n","description":"","footnote":"","page_name":" 285 ","page_number":287},
  {"content":"\r\n\r\nكننده امتحان شده را از كثرت امتحان كهنه مىكنند .\r\nيصرمنها : صرم : قطع و چيدن .\r\nطاف : طوف : دور زدن . « طاف الشيء : دار حوله » .\r\nصريم : قطع شده ، چيده شده . فعيل به معنى مفعول است .\r\nاغدوا : غدوة و غداة : بامداد . يا از اول صبح تا طلوع آفتاب . « اغدوا » :\r\nدر بامداد برويد .\r\nيتخافتون : خفت : آهسته سخن گفتن . خفوت : ساكت و آرام شدن . تخافت بين الاثنين است .\r\nحرد : منع كردن . قصد كردن نيز گفته‌اند ، اين كلمه يك بار بيشتر در قرآن نيامده است .\r\n\r\nشرحها\r\nبه نظر مىآيد : منظور از اين داستان آنست كه : اهل آن باغ در اثر غفلت و نادانى نتوانستند از محصول باغ و از نعمتى كه خدا داده بود استفاده كنند ، پشيمانى بعدى نيز فائده‌اى ندارد ، همين طور اهل مكه نتوانستند از رسول خدا صلى اللَّه عليه و آله استفاده كنند ، و خود را به سعادت رسانند . رسول خدا صلّى اللَّه عليه و آله در محيط آنها به دنيا آمد و در آنجا تربيت شد و در آنجا به رسالت رسيد ، ولى از دست آنها رفت ، اهل مدينه از او قدردانى كرده و به سعادت رسيدند و اللَّه اعلم .\r\nالميزان در رابطه با وجه تشبيه فرموده : در اين تشبيه دلالت هست بر اينكه عذاب مكذبين حتمى است ، ولى آنها غافلند و به جمع مال و تكثير اولاد مشغولند بىآنكه خدا را شكر كنند و راه حق را بروند تا ناگهان اجل فرا رسد و يا يك عذاب دنيوى آنها را بگيرد و بدانند كه مال و اولاد فائده‌اى ندارد ، چنان كه اين\r\n\r\n","description":"","footnote":"","page_name":" 286 ","page_number":288},
  {"content":"\r\n\r\nجريان در بارهء اهل آن باغ به وجود آمد .\r\nو به زودى بر اين كار نادم مىشوند ولى ندامت فائده نمىدهد ، چنان كه اهل آن باغ نادم شدند و يكديگر را ملامت كردند ولى ندامت فائده‌اى نبخشيد . به عبارت ديگر : منظور الميزان آنست كه : همانطور كه بلاى اهل باغ در اثر طغيانشان حتمى بود ولى آنها نمىدانستند ، عذاب مكذبين نيز حتمى است ولى آنها در اثر مشغوليت به اموال و ذخائر دنيوى ، متوجه آن نيستند . . .\r\n\r\nحكايت اهل باغ :\r\nدر تفسير علىّ بن ابراهيم قمى نقل شده : به ابن عبّاس گفتند : گروهى از مسلمانان گمان مىكنند : بنده در اثر گناه از روزى محروم مىشود ؟ ابن عبّاس گفت : به خدايى كه جز او خدايى نيست اين مطلب در قرآن از آفتاب نور افشان آشكارتر است ، خدا آن را در سورهء   ن وَ الْقَلَمِ   ياد كرده است .\r\nقضيه آنست كه : پير مردى باغى داشت ، هيچ ميوه‌اى از آن به خانه‌اش نمىآورد مگر آنكه حقّ هر صاحب حق را داده باشد ، چون از دنيا رفت پنج نفر پسرش وارث او شدند ، در سال مرگ پدر ، باغشان چنان محصول آورد كه در سالهاى پيش نياورده بود .\r\nپسران بعد از نماز عصر به باغ رفتند و ديدند چنان پر حاصل است كه نظير آن را در زمان پدرشان نديده‌اند ، اين جريان آنها را به طغيان وا داشت ، بعضى به بعضى گفتند : پدر ما در اثر پيرى عقل خويش را از دست داده بود .\r\nبيائيد پيمان ببنديم كه در اين سال به فقراء مسلمان چيزى ندهيم تا غنى گرديم و اموالمان زياد گردد ، آن گاه در آينده كار پدر را از سر گيريم ؟\r\nچهار نفر با اين پيشنهاد موافقت كردند ، پنجمى بر آشفت و مخالفت نمود او همان بود كه خدا در باره‌اش فرمود :  قالَ أَوْسَطُهُمْ أَ لَمْ أَقُلْ لَكُمْ لَوْ لا تُسَبِّحُونَ  .\r\n\r\n","description":"","footnote":"","page_name":" 287 ","page_number":289},
  {"content":"\r\n\r\nآن مرد گفت : اى پسر عباس : در سن ، متوسط آنها بود ؟ گفت نه بلكه از همه كوچكتر بود ولى از لحاظ عقل بزرگتر بود ، اوسط قوم بهترين قوم است ، دليل آن در قرآن سخن خداست به اين مضمون شما اى امت محمّد اصغر امّتها و بهترين امتها هستيد ، اين است قول خدا  وَ كَذلِكَ جَعَلْناكُمْ أُمَّةً وَسَطاً  .\r\nبه هر حال عاقلتر آنها گفت : از خدا بترسيد و در طريق پدرتان باشيد تا سلامت داشته باشيد و بهره بريد ، بر او تاخته و به شدت مضروب كردند ، چون ديد قصد كشتن او را دارند ، نظر آنها را اجبارا پذيرفت ، آن گاه به منزل خويش رفتند و قسم خوردند كه بامداد براى چيدن محصول باغ ، خواهند رفت و ان شاء اللَّه نگفتند ، خدا بدين گناه آنها را مبتلا كرد و ميان آنها و آن رزق حائل شد كه بر آن مسرف شده بودند و در كتابش از آنها خبر داد و فرمود : « انا بلوناهم كما بلونا اصحاب الجنة . . . ( از تفسير برهان ) .\r\n17 -  إِنَّا بَلَوْناهُمْ كَما بَلَوْنا أَصْحابَ الْجَنَّةِ إِذْ أَقْسَمُوا لَيَصْرِمُنَّها مُصْبِحِينَ  .\r\nضمير « هم » به اهل مكه راجع است ، الف و لام « الجنة » براى عهد مىباشد معلوم مىشود كه آن ماجرا براى اهل اسلام و اهل مكّه معلوم بوده است ، در بيان شأن نزول وجه ابتلاء و امتحان كردن گفته شد ، ممكن است اين قضيّه شاهدى باشد به وعدهء « سنسمه » در اين صورت منظور از آن به طور كنايه عذاب دنيوى است .\r\n18 -  وَ لا يَسْتَثْنُونَ  .\r\nيعنى ان شاء اللَّه نگفتند ، چون به استقلال عمل خويش اطمينان داشتند ، و شايد معنايش آن باشد كه چيزى در پيش خود براى فقراء استثناء نمىكردند ، اين جمله حال است از فاعل « اقسموا » .\r\n\r\n","description":"","footnote":"","page_name":" 288 ","page_number":290},
  {"content":"\r\n\r\n19 -  فَطافَ عَلَيْها طائِفٌ مِنْ رَبِّكَ وَ هُمْ نائِمُونَ  .\r\nطائف عذابى بود از جانب خدا ، مىشود گفت : آن سرماى شديد و يا گرد باد خطرناكى بوده كه باغ را ويران نمود و ميوه‌ها را از بين برد ، به قول بعضى آتشى بود كه باغ را سوزانيد .\r\n20 -  فَأَصْبَحَتْ كَالصَّرِيمِ  .\r\nصريم ظاهرا به معنى مصروم و چيده شده است ، يعنى باغ در اثر آن بلا ميوه‌هايش رفت و مانند باغى گرديد كه ميوه‌اش چيده شده است ، آن را « مانند شب تار » و تلّ شن نيز گفته‌اند .\r\n21 و 22 -   فَتَنادَوْا مُصْبِحِينَ أَنِ اغْدُوا عَلى حَرْثِكُمْ إِنْ كُنْتُمْ صارِمِينَ   .\r\nمنظور از صرم چيدن ميوه است ، حرث به زراعت و باغ هر دو گفته مىشود  أَنِ اغْدُوا  تفسير « تنادوا » است .\r\n23 و 24 -   فَانْطَلَقُوا وَ هُمْ يَتَخافَتُونَ أَنْ لا يَدْخُلَنَّهَا الْيَوْمَ عَلَيْكُمْ مِسْكِينٌ   .\r\nانطلاق ، به راه افتادن است .  أَنْ لا يَدْخُلَنَّهَا  تفسير « يتخافتون » مىباشد و آن حال است از فاعل  فَانْطَلَقُوا  .\r\n25 -  وَ غَدَوْا عَلى حَرْدٍ قادِرِينَ  .\r\nيعنى وقت صبح به سوى باغ رفتند در حالى كه فقط بر منع و طرد فقراء قادر بودند ، چيزى از باغ نمانده بود كه بر آن قادر باشند .\r\n26 و 27 -   فَلَمَّا رَأَوْها قالُوا إِنَّا لَضَالُّونَ بَلْ نَحْنُ مَحْرُومُونَ   .\r\nاگر « ضالون » به معنى راه گم كردگان باشد ، معلوم مىشود باغ چنان درهم و برهم شده بود كه به اشتباه افتاده و گفتند : راه را عوضى آمده‌ايم اينجا باغ ما نيست ، آن گاه كمى دقت كرده و به خود آمده و ديدند باغ همان است ولى\r\n\r\n","description":"","footnote":"","page_name":" 289 ","page_number":291},
  {"content":"\r\n\r\nميوه‌هايش و يا حتى درختانش نيست ، گفتند : نه بلكه از محصول محروم شده‌ايم بعضى « ضالون » را گمراه متعارف گفته‌اند .\r\n28 -  قالَ أَوْسَطُهُمْ أَ لَمْ أَقُلْ لَكُمْ لَوْ لا تُسَبِّحُونَ  .\r\nاينجا بود كه برادر معتدل‌تر گفت : آيا نگفتم : چرا خدا را تسبيح نمىكنيد ؟\r\nاينكه آنها به اسباب ظاهرى اكتفاء كرده و ان شاء اللَّه نگفتند و خواستند به علت پولدار بودن ، فقراء را منع كنند ، آن شرك بود ، مىبايست به خدا اتكال كرده و حق فقراء را مىدادند ،  لَوْ لا تُسَبِّحُونَ  يعنى چرا خدا را از شريك داشتن پاك و منزه نمىدانيد و چرا در بىنياز شدن ، محصول باغ را شريك خدا مىكنيد .\r\n29 -  قالُوا سُبْحانَ رَبِّنا إِنَّا كُنَّا ظالِمِينَ  .\r\nمعلوم مىشود كه خدا شناس بوده‌اند  سُبْحانَ رَبِّنا  يعنى ديگر محصول باغ را شريك خدا نمىدانيم ، منظور از « ظالمين » ظلم بر نفس است ، اهل عذاب نيز در آخرت خواهند گفت :  وَ اللَّهِ رَبِّنا ما كُنَّا مُشْرِكِينَ  انعام / 23 .\r\n30 -  فَأَقْبَلَ بَعْضُهُمْ عَلى بَعْضٍ يَتَلاوَمُونَ  .\r\nاين عادت گناهكاران است كه خطا را به گردن يكديگر مىاندازند .\r\n31 -  قالُوا يا وَيْلَنا إِنَّا كُنَّا طاغِينَ  .\r\nدر اينجا قبول كرده‌اند كه گناه و طغيان از همه بوده است ، مراد از « طاغين » تجاوز از حد و شرك است .\r\n32 -  عَسى رَبُّنا أَنْ يُبْدِلَنا خَيْراً مِنْها إِنَّا إِلى رَبِّنا راغِبُونَ  .\r\nمعلوم مىشود كه هنوز اميد خود را از خدا قطع نكرده بودند ، ولى آيا به مراد خويش دوباره رسيدند ؟ ! معلوم نيست ،  أَنْ يُبْدِلَنا  نشان مىدهد باغ به كلى از بين رفته بود و الا جا نداشت عوض آن را بخواهند .\r\n33 -  كَذلِكَ الْعَذابُ وَ لَعَذابُ الْآخِرَةِ أَكْبَرُ لَوْ كانُوا يَعْلَمُونَ  .\r\n\r\n","description":"","footnote":"","page_name":" 290 ","page_number":292},
  {"content":"\r\n\r\nلفظ « كذلك » خبر مقدم و « العذاب » مبتداى آنست ، يعنى : عذاب و بلا مانند عذاب اهل آن باغ است . و آن اينكه خدا به انسان نعمت مىدهد و او را در معرض آزمايش قرار مىدهد و او بىخبر از حقيقت امر ، به حال طغيان در مىآيد و شرك مىورزد و قدر نعمت را نمىداند ، تا نعمت از دستش مىرود .\r\nاما عذاب آخرت بزرگتر است ، زيرا آن دائمى و عذاب خالص است ، عذاب دنيا آميخته با نوعى از نعمتها و زود گذر است ، « لو » به معنى تمنى ( اى كاش ) مىباشد .\r\n\r\n","description":"","footnote":"","page_name":" 291 ","page_number":293},
  {"content":"\r\n\r\n\r\n[ سوره القلم ( 68 ) : آيات 34 تا 43 
  ]\r\nإِنَّ لِلْمُتَّقِينَ عِنْدَ رَبِّهِمْ جَنَّاتِ النَّعِيمِ ( 34 ) أَ فَنَجْعَلُ الْمُسْلِمِينَ كَالْمُجْرِمِينَ ( 35 ) ما لَكُمْ كَيْفَ تَحْكُمُونَ ( 36 ) أَمْ لَكُمْ كِتابٌ فِيهِ تَدْرُسُونَ ( 37 ) إِنَّ لَكُمْ فِيهِ لَما تَخَيَّرُونَ ( 38 )\r\nأَمْ لَكُمْ أَيْمانٌ عَلَيْنا بالِغَةٌ إِلى يَوْمِ الْقِيامَةِ إِنَّ لَكُمْ لَما تَحْكُمُونَ ( 39 ) سَلْهُمْ أَيُّهُمْ بِذلِكَ زَعِيمٌ ( 40 ) أَمْ لَهُمْ شُرَكاءُ فَلْيَأْتُوا بِشُرَكائِهِمْ إِنْ كانُوا صادِقِينَ ( 41 ) يَوْمَ يُكْشَفُ عَنْ ساقٍ وَ يُدْعَوْنَ إِلَى السُّجُودِ فَلا يَسْتَطِيعُونَ ( 42 ) خاشِعَةً أَبْصارُهُمْ تَرْهَقُهُمْ ذِلَّةٌ وَ قَدْ كانُوا يُدْعَوْنَ إِلَى السُّجُودِ وَ هُمْ سالِمُونَ ( 43 )\r\n34 - حقا كه متقيان را نزد پروردگارشان جناتى پر نعمت هست .\r\n35 - آيا قرار مىدهيم مسلمين را مانند مجرمان ؟ !\r\n36 - شما را چه شده چطور قضاوت مىكنيد ؟ !\r\n37 - يا شما را كتابى است كه در آن درس مىخوانيد ؟ !\r\n38 - كه شما راست در آن ، آنچه اختيار مىكنيد ؟ !\r\n39 - يا شما را بر عهدهء ماست پيمانهاى محكم تا روز قيامت ، كه شما راست آنچه حكم مىكنيد .\r\n40 - از آنها بپرس كدام يك عهده‌دار اين كار است ؟\r\n\r\n","description":"","footnote":"","page_name":" 292 ","page_number":294},
  {"content":"\r\n\r\n41 - يا آنها را در اين كار شريكانى است ؟ پس شريكان خويش را بياورند اگر راستگويانند .\r\n42 - ياد آر روزى را كه كار به شدت رسد و به سجده دعوت مىشوند ولى نمىتوانند .\r\n43 - در حالى كه چشمشان سر به زير است ، ذلت آنها را احاطه كرده است با آنكه ( در دنيا ) به سجده دعوت مىشدند و سالم بودند .\r\n\r\nكلمه‌ها\r\nزعيم : كفيل . عهده‌دار . راغب گويد : زعم : حكايت قولى است كه در آن احتمال دروغ هست و چون عقيده بر اين است كه قول كفيل و رئيس محل كذب است لذا به رئيس و كفيل ، زعيم گفته‌اند .\r\nساق : ساق پا عبارت است از فاصله ما بين پا و زانو . مانند  وَ كَشَفَتْ عَنْ ساقَيْها  نمل / 44 ، ساق را شدّت نيز گفته‌اند « قامت الحرب على ساق » يعنى جنگ به شدت خود رسيد ، منظور از كشف ساق در آيه رسيدن كار به شدت است .\r\nترهقهم : رهق : پوشاندن . رسيدن . راغب پوشاندن از روى قهر گفته است .\r\n\r\nشرحها\r\nبه دنبال مطالب گذشته در اين آيات گفته شده : مسير اهل ايمان غير از مشركان و كفار است ، آن دو گروه يكى نيستند ، آن گاه فرموده : مشركان به كار و عقيدهء خويش دليلى ندارند ، و در آخر آمده : امروز قدرت عمل دارند ولى نمىكنند ، فردا مىخواهند كه بكنند ولى قدرت نخواهند داشت .\r\n34 -  إِنَّ لِلْمُتَّقِينَ عِنْدَ رَبِّهِمْ جَنَّاتِ النَّعِيمِ  .\r\nاين آيه در مقابل  وَ لَعَذابُ الْآخِرَةِ أَكْبَرُ  است ، نعيم مفرد است به معنى نعمت وسيع و گسترده .\r\n\r\n","description":"","footnote":"","page_name":" 293 ","page_number":295},
  {"content":"\r\n\r\n35 و 36 -   أَ فَنَجْعَلُ الْمُسْلِمِينَ كَالْمُجْرِمِينَ ما لَكُمْ كَيْفَ تَحْكُمُونَ   .\r\nتعليل است بر آيهء فوق ، كه اگر متقين را به بهشت نبريم ، آن وقت مسلمين را با مجرمان در يك رديف قرار داده‌ايم ، محال است كه حكيم چنين كارى كند چطور چنين نسبتى را به خدا مىدهيد ؟ ! مسلم كسى است كه به فرمان خدا تسليم است .\r\nاين دو آيه و آيات ما بعد در نفى مساوات مسلمين با مجرمين است ، گويى مشركان پيش خود گفته‌اند : اگر آخرتى هم باشد ما در آن از مسلمانان برتر يا لا اقل مانند آنها در نعمت خواهيم بود ، نظير سخن آن كس كه در سوره كهف گذشت :  وَ ما أَظُنُّ السَّاعَةَ قائِمَةً وَ لَئِنْ رُدِدْتُ إِلى رَبِّي لَأَجِدَنَّ خَيْراً مِنْها مُنْقَلَباً  / 36 .\r\nعلى هذا آيات شريفه اين توهم را به طور كامل نفى مىكند ولى در اين صورت لازم بود گفته شود « ا فنجعل المجرمين كالمسلمين » امّا مقدم شدن مسلمين براى آنست كه مىفرمايد : فكر مىكنيد مقام مسلمين را چنان پائين مىآوريم كه آنها را مانند مجرمين قرار مىدهيم ؟ در هر دو صورت مطلب يكى است ولى عنوان فرق مىكند ، به هر حال  ما لَكُمْ كَيْفَ تَحْكُمُونَ  نفى دليل عقلى است يعنى عقل چنين حكمى نمىكند .\r\n37 و 38 -   أَمْ لَكُمْ كِتابٌ فِيهِ تَدْرُسُونَ إِنَّ لَكُمْ فِيهِ لَما تَخَيَّرُونَ   .\r\nنفى دليل نقلى است يعنى براى مساوات دليلى و كتابى از جانب خدا نداريد كه در آن نوشته شود : هر چه بخواهيد براى شماست ،  إِنَّ لَكُمْ لَما . . .  مفعول « تدرسون » است .\r\n39 -  أَمْ لَكُمْ أَيْمانٌ عَلَيْنا بالِغَةٌ إِلى يَوْمِ الْقِيامَةِ إِنَّ لَكُمْ لَما تَحْكُمُونَ  يعنى دليل شفاهى نيز نداريد ، و با شما پيمان نبسته‌ايم كه هر چه حكم كنيد\r\n\r\n","description":"","footnote":"","page_name":" 294 ","page_number":296},
  {"content":"\r\n\r\nقبول كنيم و شما را با مسلمين يكسان قرار دهيم ، « بالغة » وصف « ايمان » است يعنى سوگندهاى مؤكد و غير قابل نقض « الى . . . » متعلّق است به « ايمان » يعنى آن سوگندها تا قيامت ادامه دارد .\r\nعلت اين قيد آنست كه اگر تا قيامت ادامه نداشت ممكن بود قبل از قيامت بشكند و آن وقت جايى براى  لَما تَحْكُمُونَ  نماند ، منظور از « لما . . . » همان مساوات با مسلمين است .\r\n40 -  سَلْهُمْ أَيُّهُمْ بِذلِكَ زَعِيمٌ  ذلك راجع است به مساوات يعنى : از مشركان بپرس كه كدام يك عهده‌دار پياده كردن آن مساوات است ؟ ! معلوم است كه كسى جواب نتواند گفت .\r\n41 -  أَمْ لَهُمْ شُرَكاءُ فَلْيَأْتُوا بِشُرَكائِهِمْ إِنْ كانُوا صادِقِينَ  يعنى در عملى كردن مساوات يارانى هم ندارند و اگر دارند بياورند .\r\nظاهرا منظور از شركاء بتهاى مشركان است ، و مراد آوردن آنها به قيامت مىباشد .\r\n42 -  يَوْمَ يُكْشَفُ عَنْ ساقٍ وَ يُدْعَوْنَ إِلَى السُّجُودِ فَلا يَسْتَطِيعُونَ  اين آيه و آيه ما بعد حاكى است كه در آخرت نيز كارى نتوانند كرد كه با مسلمين برابر باشند زيرا كه در آخرت قدرت اطاعت و خضوع نخواهند داشت ، گويى كسى مىپرسد : ممكن است در آخرت عمل كنند و با مسلمين در بهشت يكسان باشند .\r\n يُكْشَفُ عَنْ ساقٍ  كنايه از اشتداد امر است در جوامع الجامع فرموده :\r\nآن عبارت است از شدت گرفتن امر ، اصل آن در جنگ است كه با شدت گرفتن آن ، كشف ساق مىكنند . نكره آمدن حاكى از بزرگى و شدت مىباشد .\r\nظاهرا دعوت از جانب ملائكه خواهد بود و براى تبكيت آنها خواهند گفت : بيائيد خدا را سجده و خضوع كنيد .  فَلا يَسْتَطِيعُونَ  نشان مىدهد كه\r\n\r\n","description":"","footnote":"","page_name":" 295 ","page_number":297},
  {"content":"\r\n\r\nنمىتوانند سجده كنند ، از حضرت موسى بن جعفر عليه السّلام نقل شده :\r\n« قال حجاب من نور يكشف فيقع المؤمنون سجدا و تدمج اصلاب المنافقين فلا يستطيعون الى السجود » ( برهان ) .\r\nناگفته نماند : ابن كثير در تفسير خود از صحيح بخاري از ابو سعيد خدرى نقل كرده كه از رسول خدا صلّى اللَّه عليه و آله شنيدم مىفرمود : پروردگار ما ساق خود را عريان مىكند ، همه مؤمنين و مؤمنات به آن سجده مىكنند جز آنان كه در دنيا از روى ريا و سمعه سجده مىكردند ، مىخواهند سجده كنند قامتشان خم نمىشود ابن كثير اضافه مىكند كه اين حديث در صحيح بخاري و صحيح مسلم و غير آن آمده است .\r\nولي اين سخن از بيخ باطل است ، ديده شدن خدا منافى خدايى و از محالات است  لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ  .\r\n43 -  خاشِعَةً أَبْصارُهُمْ تَرْهَقُهُمْ ذِلَّةٌ وَ قَدْ كانُوا يُدْعَوْنَ إِلَى السُّجُودِ وَ هُمْ سالِمُونَ  دو جمله اول حال است از فاعل « يدعون » ، « سالمون » نشان مىدهد كه در آخرت قدرت سجود از دست خواهد رفت .\r\nدر روايت معلى بن خنيس از حضرت صادق صلوات اللَّه عليه « سالمون » را « مستطيعون » معنى كرده است .\r\n\r\n","description":"","footnote":"","page_name":" 296 ","page_number":298},
  {"content":"\r\n\r\n\r\n[ سوره القلم ( 68 ) : آيات 44 تا 52 
  ]\r\nفَذَرْنِي وَ مَنْ يُكَذِّبُ بِهذَا الْحَدِيثِ سَنَسْتَدْرِجُهُمْ مِنْ حَيْثُ لا يَعْلَمُونَ ( 44 ) وَ أُمْلِي لَهُمْ إِنَّ كَيْدِي مَتِينٌ ( 45 ) أَمْ تَسْئَلُهُمْ أَجْراً فَهُمْ مِنْ مَغْرَمٍ مُثْقَلُونَ ( 46 ) أَمْ عِنْدَهُمُ الْغَيْبُ فَهُمْ يَكْتُبُونَ ( 47 ) فَاصْبِرْ لِحُكْمِ رَبِّكَ وَ لا تَكُنْ كَصاحِبِ الْحُوتِ إِذْ نادى وَ هُوَ مَكْظُومٌ ( 48 )\r\nلَوْ لا أَنْ تَدارَكَهُ نِعْمَةٌ مِنْ رَبِّهِ لَنُبِذَ بِالْعَراءِ وَ هُوَ مَذْمُومٌ ( 49 ) فَاجْتَباهُ رَبُّهُ فَجَعَلَهُ مِنَ الصَّالِحِينَ ( 50 ) وَ إِنْ يَكادُ الَّذِينَ كَفَرُوا لَيُزْلِقُونَكَ بِأَبْصارِهِمْ لَمَّا سَمِعُوا الذِّكْرَ وَ يَقُولُونَ إِنَّهُ لَمَجْنُونٌ ( 51 ) وَ ما هُوَ إِلاَّ ذِكْرٌ لِلْعالَمِينَ ( 52 )\r\n44 - بگذار مرا ( با ) آنكه اين قرآن را تكذيب مىكند ، آنها را به تدريج مىگيريم از جايى كه نمىدانند .\r\n45 - و به آنها مهلت مىدهم تدبير من محكم است .\r\n46 - يا از آنها اجرى مىخواهى كه از غرامت سنگين شده هستند ؟ !\r\n47 - يا عالم غيب نزد آنهاست و آنها از آن مىنويسند ؟ !\r\n48 - به دستور پروردگارت صبر كن و مانند رفيق ماهى ( يونس ) مباش ، وقتى كه خدايش را خواند و پر از پشيمانى بود .\r\n49 - اگر نعمتى از پروردگارش او را درك نمىكرد به صحرا انداخته مىشد در حالى كه ملامت شده بود .\r\n\r\n","description":"","footnote":"","page_name":" 297 ","page_number":299},
  {"content":"\r\n\r\n50 - خدايش او را برگزيد و از صالحانش گردانيد .\r\n51 - حقا كه نزديك است كفار تو را با چشمهاى خويش بيافكنند چون قرآن را مىشنوند و مىگويند كه او ديوانه است\r\n52 - ( با آنكه ) قرآن جز تذكرى براى جهانيان نيست .\r\n\r\nكلمه‌ها\r\nنستدرج : درجه : مرتبه و منزلت . استدراج : گرفته شدن به تدريج و درجه درجه . مثل بالا رفتن از پله‌ها .\r\nاملى : املاء : اطالهء مدت . ( مهلت دادن ) در اقرب الموارد آمده . « الاملاء . . .\r\nالامهال و التأخير في المدة » آن از « ملل » است .\r\nمتين : متن : گوشت محكمى كه در كنار تيرهء پشت واقع است ، به گوشت دو طرف آن « متنان » گويند ، از اين جهت به چيز محكم‌تر متين گفته‌اند .\r\n\r\n","description":"","footnote":"","page_name":" 298 ","page_number":300},
  {"content":"\r\n\r\nكفار و تحمل رنجها استقامت نمايد ، مبادا مانند يونس عليه السّلام باشد كه كاسه صبرش لبريز شد و از امت خويش قهر كرد و آن بلا بسرش آمد ، در آخر براى بر حذر كردن آن حضرت فرموده : كفار چنان بر تو غضبا كند كه مىخواهند با نگاه خويش تو را به زمين بزنند ، با آنكه گفته تو جز تذكر و بيدارى نيست ، 44 -  فَذَرْنِي وَ مَنْ يُكَذِّبُ بِهذَا الْحَدِيثِ سَنَسْتَدْرِجُهُمْ مِنْ حَيْثُ لا يَعْلَمُونَ  قسمت اول تهديد مشركان و تسليت رسول اللَّه صلّى اللَّه عليه و آله « ذرنى » كنايه از آن است كه من براى عذاب آنها كافى هستم ، منظور از « الحديث » قرآن مجيد است استدراج آنست كه خدا به آنها نعمت دهد و آنها طغيان كنند تا به تدريج شقاوتشان حتمى و عمرشان تمام شود .\r\nدر تحف العقول از امام حسين عليه السّلام نقل شده فرمود : استدراج از خداوند سبحان آنست كه نعمت بنده را فراوان كند و توفيق شكر را از او سلب نمايد ،  لا يَعْلَمُونَ  حاكى است كه خود را در سعادت مىدانند حال آنكه به شقاوت نزديك و نزديكتر مىشوند .\r\n45 -  وَ أُمْلِي لَهُمْ إِنَّ كَيْدِي مَتِينٌ  يعنى مهلت آنها دليل غافل بودن خدا نيست ، بلكه سنت خدايى همان مهلت است تا براى توبه و تجديد نظر وقت داشته باشند و يا شقاوتش به تدريج حتمى شود ،  إِنَّ كَيْدِي . . .  حاكى از حتميت عذاب است .\r\n46 -  أَمْ تَسْئَلُهُمْ أَجْراً فَهُمْ مِنْ مَغْرَمٍ مُثْقَلُونَ  يعنى تكذيبشان بىجاست زيرا اگر تو از آنها مزدى مىخواستى مىشد كه بگويند : دوستى مال او را به اين گفتار وا داشته است نكره بودن « مغرم » حكايت از بزرگى و سنگينى دارد ، يعنى آيا از غرامت سنگين احساس سنگينى مىكنند ؟\r\n\r\n","description":"","footnote":"","page_name":" 299 ","page_number":301},
  {"content":"\r\n\r\nظاهر آنست كه با آيه  فَذَرْنِي وَ مَنْ يُكَذِّبُ . . .  مطلب گذشته عوض گرديده است ، در گذشته سخن از نفى مساوات مسلمين با مجرمين بود ، اما در اين آيات سخن از مطلق تكذيب و جواب آنست .\r\n47 -  أَمْ عِنْدَهُمُ الْغَيْبُ فَهُمْ يَكْتُبُونَ  ظاهرا منظور دانستن احكام خدا و بىنيازى از رسالت آن حضرت است ، يعنى آيا تو از آنها مزد مىخواهى كه رسالت را تكذيب مىكنند يا علم غيب خدايى نزد آنهاست و احكام را از آنجا دريافت مىكنند و مىنويسند و از رسالت تو بىنياز مىشوند ؟ ! 48 -  فَاصْبِرْ لِحُكْمِ رَبِّكَ وَ لا تَكُنْ كَصاحِبِ الْحُوتِ إِذْ نادى وَ هُوَ مَكْظُومٌ  معلوم مىشود : انكار و لجاجت مشركان آن حضرت را سخت ناراحت مىكرده است كه خدا هشدار مىدهد : مبادا كاسه صبرت لبريز شود ، منظور از صاحب حوت يونس عليه السّلام است كه به شكم ماهى افتاد ، مراد از « نادى » همانست كه در سوره انبياء گذشت  فَنادى فِي الظُّلُماتِ أَنْ لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ  / 87 ، او در وقت آن ندا پر از اندوه و ندامت بود .\r\n49 -  لَوْ لا أَنْ تَدارَكَهُ نِعْمَةٌ مِنْ رَبِّهِ لَنُبِذَ بِالْعَراءِ وَ هُوَ مَذْمُومٌ  منظور از تدارك نعمت ، قبول توبه او در شكم ماهى بعد از  لا إِلهَ إِلَّا أَنْتَ  است يعنى اگر توبه‌اش قبول نمىشد به طور مذموم به بيرون انداخته مىشد ولي قبول توبه‌اش باعث شد كه به طور مذموم انداخته نشود ، چنان كه  فَاجْتَباهُ رَبُّهُ  در آيه بعدى آن را بيان مىكند .\r\nناگفته نماند : آيه :   فَلَوْ لا أَنَّهُ كانَ مِنَ الْمُسَبِّحِينَ لَلَبِثَ فِي بَطْنِهِ إِلى يَوْمِ يُبْعَثُونَ   صافات / 144 حاكى است كه يونس قبل از افتادن به شكم ماهى از مسبحين بود ، اين عمل باعث شد كه او در شكم ماهى نماند و گرنه مقتضاى قهر كردنش\r\n\r\n","description":"","footnote":"","page_name":" 300 ","page_number":302},
  {"content":"\r\n\r\nآن بود كه پيوسته در شكم ماهى بماند .\r\nاز طرف ديگر ، توبه و تسبيحش در شكم ماهى سبب شد كه مذموما به بيرون انداخته نشود ، على هذا منافاتى در بين آيات نيست .\r\n50 -  فَاجْتَباهُ رَبُّهُ فَجَعَلَهُ مِنَ الصَّالِحِينَ  يعنى در اثر توبه ، اين دو كرامت به او عطا گرديد ، و در حال ممدوح به بيرون انداخته شد ، « فاجتباه » حاكى است كه با از شهر رفتن ، نبوت از او سلب شده است ، خدا مجددا رسالت را به او بر گردانيد ،  فَجَعَلَهُ مِنَ الصَّالِحِينَ  مبين آن است كه قبول توبه‌اش ، گذشته‌ها را از بين برده است .\r\nمشروح حالات يونس عليه السّلام در سوره يونس ، انبياء و صافات گذشت و در قاموس قرآن مشروحتر آمده است و در آن محلها گفته‌ايم كه عمل آن حضرت ترك اولي بوده نه كار حرام ، او فكر كرد حالا كه حرفش را قبول ندارند برود و در جاى ديگر تبليغ كند ولى صلاح آن بود كه چنين كارى نكند و او فكر مىكرد كه خدا بر او سخت نخواهد گرفت ، چنان كه از  فَظَنَّ أَنْ لَنْ نَقْدِرَ عَلَيْهِ . . .  انبياء / 87 معلوم مىشود .\r\n51 -  وَ إِنْ يَكادُ الَّذِينَ كَفَرُوا لَيُزْلِقُونَكَ بِأَبْصارِهِمْ لَمَّا سَمِعُوا الذِّكْرَ  گويى اين آيه براى بر حذر كردن آن حضرت است كه متوجه شدت عداوت دشمنانش باشد و نيز بداند به چه علّت او را ديوانه مىخوانند « ان » مخفف از ثقيله است ، تقدير آن « انه يكاد » مىباشد ،  لَيُزْلِقُونَكَ بِأَبْصارِهِمْ  يعنى با چشمشان و نگاهشان تو را به زمين بكوبند و هلاك كنند .\r\nدر مجمع البيان فرموده : منظور از آن به اجماع مفسران ( بد نظرى ) و ساقط كردن با نگاه است .\r\n وَ يَقُولُونَ إِنَّهُ لَمَجْنُونٌ  يعنى از شدت عداوتشان چنين مىگويند در اينجا راجع به ( نظر بد )\r\n\r\n","description":"","footnote":"","page_name":" 301 ","page_number":303},
  {"content":"\r\n\r\nطبق سليقه مفسران چند حديث نقل مىشود .\r\nدر مجمع البيان آمده : اسماء بنت عميس گفت يا رسول اللَّه فرزندان جعفر را نظر بد مىرسد بر آنها رقيه ( دفع بد نظري ) تهيه كنم ؟ فرمود : آرى اگر چيزى به قدر پيشى مىكرد همانا بد نظرى بود\r\n« قال نعم فلو كان شىء يسبق القدر لسبقته العين » .\r\nدر الميزان از در منثور از جابر بن عبد اللَّه نقل شده :\r\n« قال رسول صلّى اللَّه عليه و آله العين تدخل الرجل القبر و الجمل في القدر »\r\nاين روايت در سفينة البحار ( عين ) و در مكارم الاخلاق طبرسى نيز منقول است يعنى نگاه بد مرد را به قبر و شتر را به ديك داخل مىكند .\r\nدر نهج البلاغه ( حكمت 400 ) آمده :\r\n« العين حق و الرقى حق و السر حق . . . »\r\nيعنى اينها واقعيت دارند ، در آيه  وَ قالَ يا بَنِيَّ لا تَدْخُلُوا مِنْ بابٍ واحِدٍ وَ ادْخُلُوا مِنْ أَبْوابٍ مُتَفَرِّقَةٍ  يوسف / 67 ظاهرا غرض يعقوب عليه السّلام احتراز از « بد نظرى » بوده است ، علم نيز چنين چيزى را ثابت مىكند .\r\nناگفته نماند : منظور از آيه آن نيست كه كفار به تو نگاه بد مىكنند بلكه منظور نگاه از روى خشم است ، روايات « نگاه بد » در ذيل آيه ، تفسير آيه نيست بلكه با مناسبت نقل شده است .\r\nروز دوازدهم ربيع الثانى سال هزار و چهار صد و شش مطابق چهارم ديماه / 1364 تفسير سوره قلم به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 302 ","page_number":304},
  {"content":"\r\n\r\n\r\nسورهء حاقه\r\nدر مكه نازل شده و پنجاه و دو آيه است\r\n\r\nنظرى به كليات سوره مباركه\r\n1 - حاقه هفتاد و هشتمين سوره است كه بعد از سورهء « ملك » در مكه نازل گرديد ، على هذا به نظر مىآيد كه در سالهاى نهم و دهم بعثت نازل شده باشد ، در ترتيب فعلى قرآن مجيد سوره شصت و نهم است .\r\n2 - عدد آيات آن در شمارش كوفى پنجاه و دو آيه و در بصرى و شامى پنجاه و يك آيه است ، زيرا كه كوفى « الحاقة » را به تنهائي يك آيه شمرده است ، اين قرائت به حضرت ولى ذو الجلال امير المؤمنين صلوات اللَّه عليه مىرسد .\r\n3 - تسميه آن به « الحاقة » به علت وقوع اين كلمه در اول آنست ، احتمال قوى آنست كه اين تسميه توسط حضرت رسول صلّى اللَّه عليه و آله بوده ، امام باقر سلام اللَّه عليه فرموده : سوره حاقه را بسيار بخوانيد ، خواندن آن در نمازهاى واجب و مستحبّ از ايمان به خدا و رسول است ، خوانندهء اين سوره ايمانش مسلوب نمىشود تا خداى خويش را ملاقات كند\r\n« روى جابر الجعفى عن ابى جعفر عليه السّلام قال اكثروا من قراءة الحاقة فان قراءتها في الفرائض و النوافل من الايمان باللّه و رسوله و لم يسلب قارئها دينه حتى يلقى اللَّه » مجمع البيان .\r\n4 - سوره مباركه بنا به شهادت آيات آن مكى است و ظاهرا كسى خلاف آن را نگفته است ، آيات آن به طور نزديك به تمام در بارهء معاد و نظام گوشه‌اى از\r\n\r\n","description":"","footnote":"","page_name":" 303 ","page_number":305},
  {"content":"\r\n\r\nجهان است و آن رمز سوره‌هاى مكى مىباشد .\r\n\r\nمطالب سوره\r\n5 - مطالب سوره به سه قسمت تقسيم مىشود ، قسمت اول در ماجراى امتهايى است كه پيامبران را تكذيب كرده و تار و مار شدند ( آيات 1 - 12 ) قسمت دوم در بيان آخرت و حالات اصحاب يمين و اصحاب شمال و علل رحمت و عذاب آنهاست ( آيات 13 - 37 ) قسمت سوم در بيان صدق قرآن و حق بودن آن مىباشد ( آيات ( 38 - 52 ) از بررسى آيات معلوم مىشود كه علت نزول سوره در تكذيب نبوّت و قيامت بوده است .\r\nناگفته نماند : سوره مباركه آهنگى بس عجيب و دلربا دارد ، مطالب آن در نهايت انسجام است ، فصاحت و بلاغت آن « يدرك و لا يوصف » است ، آيات شريفه تا آيهء 29 با مصادر و اسماء فاعل كه همه در يك وزن هستند تمام مىشوند نظير :\r\nقارعه ، طاغيه ، عاتيه ، باقيه ، جاريه و مانند آن ، آن گاه آخر آيات عوض مىشود ولى انسجام عجيب هم چنان باقى است .\r\n\r\n","description":"","footnote":"","page_name":" 304 ","page_number":306},
  {"content":"\r\n\r\nسورة الحاقة مكّيّة و هى اثنتان و خمسون اية نزلت بعد سورة الملك بِسْمِ اللَّهِ الرَّحْمنِ الرَّحِيمِ\r\n\r\n[ سوره الحاقة ( 69 ) : آيات 1 تا 12 
  ]\r\nبِسْمِ اللَّهِ الرَّحْمنِ الرَّحِيمِ\r\nالْحَاقَّةُ ( 1 ) مَا الْحَاقَّةُ ( 2 ) وَ ما أَدْراكَ مَا الْحَاقَّةُ ( 3 ) كَذَّبَتْ ثَمُودُ وَ عادٌ بِالْقارِعَةِ ( 4 )\r\nفَأَمَّا ثَمُودُ فَأُهْلِكُوا بِالطَّاغِيَةِ ( 5 ) وَ أَمَّا عادٌ فَأُهْلِكُوا بِرِيحٍ صَرْصَرٍ عاتِيَةٍ ( 6 ) سَخَّرَها عَلَيْهِمْ سَبْعَ لَيالٍ وَ ثَمانِيَةَ أَيَّامٍ حُسُوماً فَتَرَى الْقَوْمَ فِيها صَرْعى كَأَنَّهُمْ أَعْجازُ نَخْلٍ خاوِيَةٍ ( 7 ) فَهَلْ تَرى لَهُمْ مِنْ باقِيَةٍ ( 8 ) وَ جاءَ فِرْعَوْنُ وَ مَنْ قَبْلَهُ وَ الْمُؤْتَفِكاتُ بِالْخاطِئَةِ ( 9 )\r\nفَعَصَوْا رَسُولَ رَبِّهِمْ فَأَخَذَهُمْ أَخْذَةً رابِيَةً ( 10 ) إِنَّا لَمَّا طَغَى الْماءُ حَمَلْناكُمْ فِي الْجارِيَةِ ( 11 ) لِنَجْعَلَها لَكُمْ تَذْكِرَةً وَ تَعِيَها أُذُنٌ واعِيَةٌ ( 12 )\r\n\r\n","description":"","footnote":"","page_name":" 305 ","page_number":307},
  {"content":"\r\n\r\nبه نام خداى رحمان رحيم\r\n1 - آن واقعهء حتمى .\r\n2 - چيست آن واقعه حتمى ؟\r\n3 - و چه مىدانى چيست آن واقعه حتمى .\r\n4 - قوم ثمود و عاد قيامت را تكذيب كردند .\r\n5 - اما ثمود با بلائى فزون از حد هلاك شدند .\r\n6 - و اما قوم عاد با بادى بسيار سرد و شديد هلاك گشتند .\r\n7 - خدا آن باد را هفت شب و هشت روز پى در پى ، بر آنها مسلط كرد ، مىديدى كه آن قوم در زمين افتاده‌اند ، گويى ريشه‌هاى كنده شدهء نخلها مىباشند .\r\n8 - آيا از آنها باقى مانده‌اى مىبينى ؟ !\r\n9 - فرعون و آنان كه پيش از او بودند و شهرهاى زير رو شده ، مرتكب خطا شدند .\r\n10 - رسول پروردگار خويش را نافرمانى كردند ، خدا آنها را گرفت ، گرفتنى سخت .\r\n11 - ما چون آب طغيان نمود ، شما را در كشتى حمل كرديم .\r\n12 - تا آن حمل را براى شما پندى قرار دهيم و تا آن پند را گوشهاى شنوا حفظ كنند .\r\n\r\nكلمه‌ها\r\nحاقه : شىء حق و ثابت و حتمى اسم فاعل است از « حق يحق » گويند « حق الشيء : ثبت و تقرر » قيامت به علّت حتمى بودن حاقه ناميده شده است .\r\nثمود : نام قوم صالح عليه السّلام كه احوالشان در سوره‌هاى متعدد آمده است ، آن به تأويل قبيله غير منصرف و به تأويل شخص منصرف مىباشد علت عدم صرف تأنيث و علميت است .\r\nقارعه : كوبنده . يكى از اسماء قيامت است    الْقارِعَةُ مَا الْقارِعَةُ    .\r\n\r\n","description":"","footnote":"","page_name":" 306 ","page_number":308},
  {"content":"\r\n\r\nطاغيه : طغيان كننده . طغيان به معنى تجاوز از حد است « طغى طغيانا :\r\nجاوز الحد و القدر » « عاتيه » نيز به آن معنى است .\r\nصرصر : باد شديد يا بسيار سرد ، تكرار لفظ دال بر مبالغه است « صر » :\r\nسرماى شديد ، اصل آن به معنى بستن و گره زدن است . صرصر سه بار در قرآن آمده و هر سه در وصف بادى است كه بر قوم عاد وزيد .\r\nحسوما : حسم : از بين بردن گويند : « قطعه فحسمه » از اين جهت به شمشير حسام گفته‌اند و نيز به معنى پى در پى آيد ، آن در آيه مصدر و يا جمع حاسم است .\r\nصرعى : صرع : به خاك انداختن صريع : به خاك انداخته شده . صرعى جمع آنست .\r\nاعجاز : ( بفتح اول ) ريشه‌ها . مفرد آن عجز به معنى آخر شىء مىباشد اين كلمه دو بار در كلام اللَّه آمده است و هر دو در بارهء قوم عاد مىباشد  كَأَنَّهُمْ أَعْجازُ نَخْلٍ مُنْقَعِرٍ  قمر / 20 .\r\nمؤتفكات : زير و رو شده‌ها و نيز بادهايى كه از مسير خود بر مىگردند و مسير خود را عوض مىكنند ، « افك » بر گرداندن چيزى از حقيقتش .\r\n\r\nشرحها\r\nدر اين آيات بعد از اشاره به حتمى بودن قيامت ، عذابهايى كه قوم ثمود ، عاد ، فرعونيان ، قوم لوط و قوم نوح را فرا گرفت ، بيان شده است ، كه نمونه‌هايى از قيامت صغري هستند .\r\nبه عبارت ديگر : همانطور كه در اثر ارادهء خداوندي اقوام گذشته به كلّى\r\n\r\n","description":"","footnote":"","page_name":" 307 ","page_number":309},
  {"content":"\r\n\r\nاز بين رفتند ، و در بارهء آنها نظام ثابت جهان تا حدى به هم خورد ، اين حادثه اگر همگانى باشد همان وقوع قيامت است و يا مراد آنست كه : انسان در كار نظام آفرينش مسلوب الاختيار است ، خواست ، خواست خداست ، قيامت را خواهد آورد .\r\n1 - 3 -     الْحَاقَّةُ مَا الْحَاقَّةُ وَ ما أَدْراكَ مَا الْحَاقَّةُ     .\r\nالف و لام حاقه براى عهد است ، يعنى آن واقعهء حتمى و ثابت ، كه به وسيله پيامبران و پيامبر اسلام بيان شده است . آيهء دوم و سوم براى فهماندن عظمت آنست ،  مَا الْحَاقَّةُ  خبر   الْحَاقَّةُ   مىباشد .\r\n4 -  كَذَّبَتْ ثَمُودُ وَ عادٌ بِالْقارِعَةِ  .\r\nمنظور از قارعهء قيامت است خلاصهء اين آيه و آيات شستگانهء بعدي آنست كه حاقه و قارعه آنست كه عاد و ثمود و ديگران آن را انكار كرده و مستأصل شدند ، قيامت از آن جهت قارعه ناميده شده كه همه چيز را مىكوبد ، قرع كوفتن چيزى است به چيزى ، مانند  وَ حُمِلَتِ الْأَرْضُ وَ الْجِبالُ فَدُكَّتا دَكَّةً واحِدَةً  حاقة / 14  وَ انْشَقَّتِ السَّماءُ فَهِيَ يَوْمَئِذٍ واهِيَةٌ  حاقه / 16 ،    إِذَا السَّماءُ انْفَطَرَتْ وَ إِذَا الْكَواكِبُ انْتَثَرَتْ    انفطار / 1 و 2 .\r\n5 -  فَأَمَّا ثَمُودُ فَأُهْلِكُوا بِالطَّاغِيَةِ  .\r\nمنظور از طاغيه صاعقه و صيحهء خارج از حد است كه قوم صالح عليه السّلام را از بين برد . در بعضى از آيات هست  فَأَخَذَتْهُمُ الرَّجْفَةُ فَأَصْبَحُوا فِي دارِهِمْ جاثِمِينَ  اعراف / 78 و در بعضى آمده :  وَ أَخَذَ الَّذِينَ ظَلَمُوا الصَّيْحَةُ فَأَصْبَحُوا فِي دِيارِهِمْ جاثِمِينَ  هود / 67 و در بعضى ديگر :  فَأَخَذَتْهُمُ الصَّاعِقَةُ وَ هُمْ يَنْظُرُونَ  ذاريات / 44 ، مشروح احوال آنها در سورهء هود گذشت .\r\nصاعقه پيوسته با صيحه است ، معلوم مىشود : صاعقه‌اى خارج از حد توأم\r\n\r\n","description":"","footnote":"","page_name":" 308 ","page_number":310},
  {"content":"\r\n\r\nبا صيحهء غير قابل وصف هلاكشان كرده است ، ناگفته نماند : در همه جاى قرآن مجيد ، حالات قوم عاد قبل از قوم ثمود ذكر شده مگر در اين سوره ، شايد علتش آن باشد كه حالات ثمود در اينجا مختصر نقل شده است ، به قولى « طاغيه » مصدر است مانند  كَذَّبَتْ ثَمُودُ بِطَغْواها  شمش / 11 .\r\n6 -  وَ أَمَّا عادٌ فَأُهْلِكُوا بِرِيحٍ صَرْصَرٍ عاتِيَةٍ  .\r\nظاهرا منظور از صرصر باد بسيار سردى است كه اجساد آنها را منجمد نمود و همه مانند تنه درختان به زمين افتادند ، « عاتية » حاكى است كه باد عادى نبوده است .\r\n7 -  سَخَّرَها عَلَيْهِمْ سَبْعَ لَيالٍ وَ ثَمانِيَةَ أَيَّامٍ حُسُوماً  .\r\nمعلوم مىشود كه باد هفت شب و هشت روز بىوقفه بر آنها مىورزيده است اين تعبير در هيچ جاى قرآن مجيد نيست و در جاى ديگر  فِي أَيَّامٍ نَحِساتٍ  فصلت / 16 ،  فِي يَوْمِ نَحْسٍ مُسْتَمِرٍّ  قمر / 19 آمده است .\r\nحسوم اگر جمع حاسم باشد مانند مشهود و شاهد ، آن صفت  سَبْعَ لَيالٍ  است يعنى : « سبع ليال متواليات » و اگر مصدر باشد به معنى « يحسمهم حسوما » است .\r\n فَتَرَى الْقَوْمَ فِيها صَرْعى كَأَنَّهُمْ أَعْجازُ نَخْلٍ خاوِيَةٍ  .\r\nنتيجه تسخير باد است كه مانند ريشهء افتادهء درختان خرما شدند ، خاوية به معنى ساقط و افتاده است در سورهء قمر آمده  كَأَنَّهُمْ أَعْجازُ نَخْلٍ مُنْقَعِرٍ  / 20 در لغت آمده : « اعجاز النخل : اصولها » ، لا بد در تشبيه به ريشه‌هاى نخل سرّي هست و گرنه به نظر مىآيد كه گفته مىشد مانند تنه درختان به زمين افتادند « فيها » راجع به ارض يا سبع ليال است .\r\n8 -  فَهَلْ تَرى لَهُمْ مِنْ باقِيَةٍ  .\r\n\r\n","description":"","footnote":"","page_name":" 309 ","page_number":311},
  {"content":"\r\n\r\nاشاره به همگانى بودن عذاب است باقية تقديرش « نفس باقية » مىباشد ، بعضى آن را مصدر گفته‌اند مانند عاقبة و عافية ، يعنى آيا براى آنها بقايى و دنباله‌اى مىبينى ؟ ! 9 -  وَ جاءَ فِرْعَوْنُ وَ مَنْ قَبْلَهُ وَ الْمُؤْتَفِكاتُ بِالْخاطِئَةِ  .\r\nجاء متعدي با باء و مفعول آن  بِالْخاطِئَةِ  است مراد از مؤتفكات اهل آنهاست ، فرعون همان فرعون موسى مىباشد ، خاطئه را مصدر گفته‌اند ولى بايد اسم مصدر و حاصل از آن باشد نه معناى مصدرى ، به هر حال آن به معنى خطاء و خطيئة است كه همان شرك و كفر و تجاوز از زىّ عبوديّت باشد ، مؤتفكات به قراء لوط عليه السّلام تطبيق مىشود كه به حكم  جَعَلْنا عالِيَها سافِلَها  هود / 82 زير و رو شدند .\r\n10 -  فَعَصَوْا رَسُولَ رَبِّهِمْ فَأَخَذَهُمْ أَخْذَةً رابِيَةً  .\r\nتعليل استيصال آنهاست : « رابيه » به معنى زائده و شديده است ، ربا به معنى زيادت مىباشد  أَخْذَةً رابِيَةً  گرفتن شديد و عقوبت سخت . بعضى عقوبت زائده بر سائر عقوبتها گفته‌اند .\r\n11 -  إِنَّا لَمَّا طَغَى الْماءُ حَمَلْناكُمْ فِي الْجارِيَةِ  .\r\nبه نظر مىآيد : اين آيه و آيهء ما بعد ، اشاره به نجات مؤمنان در آن گونه بلاهاست ، يعنى : همانطور كه مؤمنين به نوح را از غرق نجات داديم ، در بلاى عاد و ثمود و ديگران نيز ، اهل ايمان نجات يافتند . على هذا بلاها مستحقين بلا را گرفت .\r\nمراد از « جارية » كشتى نوح است ، نسبت حمل به اهل زمان نزول ، با آنكه اسلاف آنها در كشتى حمل شده بودند ، به علت نوع واحد بودن همه است .\r\n12 -  لِنَجْعَلَها لَكُمْ تَذْكِرَةً وَ تَعِيَها أُذُنٌ واعِيَةٌ  .\r\n\r\n","description":"","footnote":"","page_name":" 310 ","page_number":312},
  {"content":"\r\n\r\nگويند : ضمير « ها » در فعل اول راجع به « فعلة » است و مراد از آن غرق شدن كفار و نجات مؤمنين مىباشد ، به قولى راجع به حمل است به اعتبار « فعله » به نظر مىآيد : آيه فقط راجع به نجات است ، يعنى : تا آن حمل و نجات را براى شما مايهء پند قرار دهيم كه بدانيد مؤمنان از بلا بدورند در آخرت نيز چنين خواهد بود .\r\nضمير « تعيها » راجع به « تذكره » است . يعنى : و تا حفظ كند آن تذكره را گوشهاى حفظ كننده . وعى و ايعاء گذاشتن متاع است در وعاء و ظرف .\r\nناگفته نماند : جعل تذكره نسبت به اشخاص اعم است يعنى : بعضى قبول مىكنند و بعضى قبول نمىكنند ، امّا قبول كردن گوشهاى شنوا ، فقط يك بعد دارد على هذا جملهء اول در رابطه با اتمام حجت و جمله دوّم در رابطه با كسانى است كه حتما از آن بهره مىبرند .\r\nاز طريق شيعه و اهل سنت رواياتى نقل شده در بارهء تفسير  أُذُنٌ واعِيَةٌ  به حضرت امير المؤمنين صلوات اللَّه عليه ، كه به بعضى از آنها اشاره مىشود ، زمخشرى در كشاف نقل مىكند .\r\nاز رسول خدا صلّى اللَّه عليه و آله نقل شده كه به وقت نزول اين آيه به على عليه السّلام فرمود :\r\nاز خدا خواستم كه آن را گوش تو قرار دهد اى على ، على فرمود : بعد از آن چيزى فراموش نكرده‌ام و نخواهم كرد ، متن حديث چنين است\r\n« عن النبى صلّى اللَّه عليه و آله انه قال لعلى عليه السّلام عند نزول هذه الاية : سئلت اللَّه ان يجعلها اذنك يا على قال على عليه السّلام فما نسيت شيئا بعد و ما كان لى ان انسى » .\r\nواحدى در اسباب النزول از عبد اللَّه بن زبير از صالح بن هشيم نقل كرده مىگفت : شنيدم بريده مىگفت :\r\n« قال رسول اللَّه صلّى اللَّه عليه و آله لعلى عليه السّلام ان اللَّه امرنى ان ادنيك و لا اقصيك و ان اعلّمك و تعى و حق على اللَّه ان تعى - فنزلت - و تعيها\r\n\r\n","description":"","footnote":"","page_name":" 311 ","page_number":313},
  {"content":"\r\n\r\nاذن واعية » .\r\nمشروح روايات در تفسير برهان ، مجمع البيان و الميزان ديده شود .\r\nمرحوم بحرانى در تفسير برهان ، چهارده روايت در اين رابطه نقل كرده و فرمايد به اين مقدار اكتفاء گرديد و گرنه سخن به اطاله مىكشيد .\r\nناگفته نماند : آيهء شريفه مطلق است و امير المؤمنين صلوات اللَّه عليه از مصاديق اوليهء آن مىباشد . نه اينكه منظور منحصرا آن بزرگوار است .\r\n\r\n","description":"","footnote":"","page_name":" 312 ","page_number":314},
  {"content":"\r\n\r\n\r\n[ سوره الحاقة ( 69 ) : آيات 13 تا 24 
  ]\r\nفَإِذا نُفِخَ فِي الصُّورِ نَفْخَةٌ واحِدَةٌ ( 13 ) وَ حُمِلَتِ الْأَرْضُ وَ الْجِبالُ فَدُكَّتا دَكَّةً واحِدَةً ( 14 ) فَيَوْمَئِذٍ وَقَعَتِ الْواقِعَةُ ( 15 ) وَ انْشَقَّتِ السَّماءُ فَهِيَ يَوْمَئِذٍ واهِيَةٌ ( 16 ) وَ الْمَلَكُ عَلى أَرْجائِها وَ يَحْمِلُ عَرْشَ رَبِّكَ فَوْقَهُمْ يَوْمَئِذٍ ثَمانِيَةٌ ( 17 )\r\nيَوْمَئِذٍ تُعْرَضُونَ لا تَخْفى مِنْكُمْ خافِيَةٌ ( 18 ) فَأَمَّا مَنْ أُوتِيَ كِتابَهُ بِيَمِينِهِ فَيَقُولُ هاؤُمُ اقْرَؤُا كِتابِيَهْ ( 19 ) إِنِّي ظَنَنْتُ أَنِّي مُلاقٍ حِسابِيَهْ ( 20 ) فَهُوَ فِي عِيشَةٍ راضِيَةٍ ( 21 ) فِي جَنَّةٍ عالِيَةٍ ( 22 )\r\nقُطُوفُها دانِيَةٌ ( 23 ) كُلُوا وَ اشْرَبُوا هَنِيئاً بِما أَسْلَفْتُمْ فِي الْأَيَّامِ الْخالِيَةِ ( 24 )\r\n13 - چون در صور دميده شود يك دميدن ،\r\n14 - و برداشته شود زمين و كوه‌ها و كوبيده شوند يك كوبيده شدن ،\r\n15 - آن روز قيامت واقع مىشود .\r\n16 - آسمان شكافته مىشود و آن در آن روز سست است ،\r\n17 - ملائكه در اطراف آن هستند و عرش پروردگارت را بالاى سر مردم هشت ملك حمل مىكند :\r\n\r\n","description":"","footnote":"","page_name":" 313 ","page_number":315},
  {"content":"\r\n\r\n18 - در آن روز به خدا عرضه مىشويد و هيچ عمل پنهانى از شما مخفى نمىماند .\r\n19 - اما آنكه كتابش به دست راستش داده شود گويد : بيائيد كتاب مرا بخوانيد .\r\n20 - من در دنيا دانستم كه حسابم را ملاقات خواهم كرد .\r\n21 - او در زندگى است كه از آن خوشنود است .\r\n22 - در بهشتى است و الا .\r\n23 - ميوه‌اش به او نزديك است .\r\n24 - بخوريد و بنوشيد گوارا در مقابل آنچه از پيش كرديد در ايام گذشته .\r\n\r\nكلمه‌ها\r\nصور : شيپور . در قاموس گويد : شاخى است كه در آن مىدمند ، صحاح قيد دميدن را ندارد ، راغب گفتهء قاموس را به « قيل » نسبت مىدهد ، و نيز جمع صورت آيد اين كلمه ده بار در قرآن آمده و همه در بارهء قيامت است .\r\nدكة : دك : كوبيدن شديد ، جوهرى گويد : دك به معنى كوبيدن است و « دككت الشيء دكا » آن وقت گويند كه آن را بكوبى و با زمين يكسان كنى . در مجمع فرموده : « الدك : البسط » در كشاف آمده :\r\n« الدك ابلغ من الدق » .\r\nواهية : و هى : شكافته شدن . بىقوام شدن در اثر انشقاق از اين مادّه يك بار بيشتر در كلام اللَّه يافته نيست .\r\nارجاء : اطراف . مفرد آن رجاست .\r\nهاؤم : بيائيد . آن اسم فعل است ، طبرسى فرموده : گويى : « هاء يا رجل - هاؤما يا رجلان - هاؤم يا رجال » .\r\nقطوف : قطف : ( بر وزن عقل ) چيدن . « قطف الثمرة قطفا : جناه و جمعه »\r\n\r\n","description":"","footnote":"","page_name":" 314 ","page_number":316},
  {"content":"\r\n\r\nقطف ( بكسر قاف ) : چيده شده ، جمع آن قطوف است .\r\n\r\nشرحها\r\nفصل دوم از فصول سه گانهء مطالب سوره است ، و آن وقوع قيامت و احوال مردم در آنست . ناگفته نماند : قيامت داراى سه مرحله است : ويرانى عالم ، تشكيل نظم جديد ، زندگى در بهشت و جهنم ، در آيات زير هر سه قسمت ذكر شده است .\r\n13 -  فَإِذا نُفِخَ فِي الصُّورِ نَفْخَةٌ واحِدَةٌ  .\r\nدر سورهء طه ذيل آيهء 102 در نكته‌ها در بارهء نفخ صور توضيحى آمده است الميزان آن را كنايه از زنده شدن و احضار در حشر مىداند نه دميدن به صور ،  نَفْخَةٌ واحِدَةٌ  اشاره به آسان بودن بعث است كه به نفخ دوم نيازى نيست ، نظير :\r\n  فَإِنَّما هِيَ زَجْرَةٌ واحِدَةٌ فَإِذا هُمْ بِالسَّاهِرَةِ   نازعات / 13 .\r\n14 -  وَ حُمِلَتِ الْأَرْضُ وَ الْجِبالُ فَدُكَّتا دَكَّةً واحِدَةً  .\r\nنتيجه نفخ صور است كه زمين و كوه‌ها مانند آرد كوبيده و نرم مىشوند ، در جاى ديگر آمده :  كَلَّا إِذا دُكَّتِ الْأَرْضُ دَكًّا دَكًّا  فجر / 12 ،   وَ بُسَّتِ الْجِبالُ بَسًّا فَكانَتْ هَباءً مُنْبَثًّا   واقعه / 5 .  دَكَّةً واحِدَةً  اشاره به سرعت و آسانى آنست 15 -  فَيَوْمَئِذٍ وَقَعَتِ الْواقِعَةُ  .\r\nيعنى روزى كه زمين و كوه‌ها كوبيده شوند قيامت آغاز و واقع شده است .\r\n16 -  وَ انْشَقَّتِ السَّماءُ فَهِيَ يَوْمَئِذٍ واهِيَةٌ  .\r\nدر بارهء شكافته شدن آسمان در سورهء انشقاق خواهد آمد كه اين كلمه به فرو ريختن اجرام از محلهاى فعلى و انفجار خود آنها هر دو شامل است ، منظور از « واهية » شايد آن باشد كه فرموده :  وَ فُتِحَتِ السَّماءُ فَكانَتْ أَبْواباً  نبأ / 19\r\n\r\n","description":"","footnote":"","page_name":" 315 ","page_number":317},
  {"content":"\r\n\r\n وَ إِذَا السَّماءُ فُرِجَتْ  مرسلات / 9 ، به هر حال  سَبْعاً شِداداً  نبأ / 12 ، و  سَقْفاً مَحْفُوظاً  انبياء / 32 نخواهد ماند ، حقيقت امر پيش خداست .\r\n17 -  وَ الْمَلَكُ عَلى أَرْجائِها وَ يَحْمِلُ عَرْشَ رَبِّكَ فَوْقَهُمْ يَوْمَئِذٍ ثَمانِيَةٌ  مىشود فهميد كه اكنون ملائكه در وسط آسمانها و مشغول به تدبير امرند ولى آن روز در اطراف آسمان خواهند بود كه متلاشى شده است ، نظير  وَ تَرَى الْمَلائِكَةَ حَافِّينَ مِنْ حَوْلِ الْعَرْشِ يُسَبِّحُونَ بِحَمْدِ رَبِّهِمْ  زمر / 75 .\r\nظهور آيه در آنست كه عرش يك شىء محدود است و هشت نفر ملك روز قيامت آن را حمل خواهند كرد ، چنان كه آيهء  الَّذِينَ يَحْمِلُونَ الْعَرْشَ وَ مَنْ حَوْلَهُ  نيز از محدود بودن آن حكايت دارد . ظاهر آنست كه عرش ملائكه هستند و ضمير « فوقهم » راجع به خلائق است ، الميزان ظهور آن را در رجوع به ملائكه مىداند .\r\nدر مجمع فرموده : از پيامبر صلّى اللَّه عليه و آله نقل شده : آنها امروز چهار ملك هستند چون قيامت قائم شود خدا آنها را با چهار نفر ديگر كمك كند كه هشت نفر مىشوند ، در توحيد صدوق نيز از على عليه السّلام هشت ملك نقل شده است .\r\nدر برهان از تفسير قمى نقل شده :\r\nقال « حملة العرش ثمانية اربعة من الاولين و اربعة من الاخرين فاما الاربعة من الاولين فنوح و ابراهيم و موسى و عيسى و امّا الاربعة من الاخرين فمحمد و على و الحسن و الحسين عليهم السّلام .\r\nو نيز نقل كرده كه عرش را به علم تفسير كرده\r\n« حملة العرش - و العرش العلم - اربعة منا و اربعة ممّن شاء اللَّه » .\r\n18 -  يَوْمَئِذٍ تُعْرَضُونَ لا تَخْفى مِنْكُمْ خافِيَةٌ  .\r\nظاهرا منظور عرضه شدن به خداست ، عرضه كردن آنست كه فروشنده جنس خويش را به مشترى نشان دهد و در اختيار او بگذارد ، على هذا انسان با همه عقائد و اعمالش كه ظاهر شده‌اند به خدا عرضه مىشود ،  وَ عُرِضُوا عَلى رَبِّكَ \r\n\r\n","description":"","footnote":"","page_name":" 316 ","page_number":318},
  {"content":"\r\n\r\n صَفًّا  كهف / 48 .\r\nصريحتر از آن  يَوْمَ هُمْ بارِزُونَ لا يَخْفى عَلَى اللَّهِ مِنْهُمْ شَيْءٌ  مؤمن / 16 است   يَوْمَ تُبْلَى السَّرائِرُ فَما لَهُ مِنْ قُوَّةٍ وَ لا ناصِرٍ   طارق / 9 .\r\n19 -  فَأَمَّا مَنْ أُوتِيَ كِتابَهُ بِيَمِينِهِ فَيَقُولُ هاؤُمُ اقْرَؤُا كِتابِيَهْ  .\r\nاين تعبير در سورهء اسراء / 71 گذشت و در انشقاق / 7 خواهد آمد ، داده شدن كتاب به دست راست دليل نيكو كار و اهل بهشت بودن است واقعيت آن را جز خدا و اولياء خدا كسى نمىداند .\r\n« هاؤم » خطاب به ملائكه است كه آن را بخوانند و اجازهء بهشت بدهند طبرسى خطاب به اهل قيامت فرموده است .\r\n20 -  إِنِّي ظَنَنْتُ أَنِّي مُلاقٍ حِسابِيَهْ  .\r\nاهل تفسير ظنّ را يقين معنى كرده‌اند يعنى من در دنيا يقين كردم كه در آخرت حساب خويش را ملاقات خواهم كرد ، گويى آن يك نوع تعليل است ، يعنى علت دادن كتاب به دست راستم آنست كه در دنيا به حساب يقين كردم و خودم را اصلاح نمودم .\r\nناگفته نماند : از آيهء  وَ إِذْ قالَ إِبْراهِيمُ رَبِّ أَرِنِي كَيْفَ تُحْيِ الْمَوْتى قالَ أَ وَ لَمْ تُؤْمِنْ قالَ بَلى وَ لكِنْ لِيَطْمَئِنَّ قَلْبِي  بقره / 258 معلوم مىشود كه ندانستن كيفيت معاد و اضطراب قلب در آن باره ، مخالف عقيده به معاد نيست ، لذا به نظر مىآيد : آمدن « ظننت » به جاى « ايقنت » به علت خلجانهاى باطن آنها در كيفيت رسيدن به حساب بوده است و اللَّه العالم .\r\n21 - 23 -    فَهُوَ فِي عِيشَةٍ راضِيَةٍ فِي جَنَّةٍ عالِيَةٍ قُطُوفُها دانِيَةٌ    .\r\nنسبت رضا به عيش از باب مجاز عقلى است  عِيشَةٍ راضِيَةٍ  زندگيى را گويند كه صاحبش از آن راضى است ، مراد از دانى بودن ميوه‌ها ، در دسترس\r\n\r\n","description":"","footnote":"","page_name":" 317 ","page_number":319},
  {"content":"\r\n\r\nبودن آنهاست ، در جاى ديگر آمده :  وَ جَنَى الْجَنَّتَيْنِ دانٍ  رحمن / 54 و نيز  وَ دانِيَةً عَلَيْهِمْ ظِلالُها وَ ذُلِّلَتْ قُطُوفُها تَذْلِيلًا  دهر / 14 ، عالى بودن بهشت از لحاظ عظمت و كمال آن است زيرا  وَ فِيها ما تَشْتَهِيهِ الْأَنْفُسُ وَ تَلَذُّ الْأَعْيُنُ  زخرف / 71 .\r\n24 -  كُلُوا وَ اشْرَبُوا هَنِيئاً بِما أَسْلَفْتُمْ فِي الْأَيَّامِ الْخالِيَةِ  .\r\nظاهرا خطاب از جانب ملائكه است مراد از  بِما أَسْلَفْتُمْ  اعمال گذشته است كه در دنيا كرده‌اند .\r\n\r\n","description":"","footnote":"","page_name":" 318 ","page_number":320},
  {"content":"\r\n\r\n\r\n[ سوره الحاقة ( 69 ) : آيات 25 تا 37 
  ]\r\nوَ أَمَّا مَنْ أُوتِيَ كِتابَهُ بِشِمالِهِ فَيَقُولُ يا لَيْتَنِي لَمْ أُوتَ كِتابِيَهْ ( 25 ) وَ لَمْ أَدْرِ ما حِسابِيَهْ ( 26 ) يا لَيْتَها كانَتِ الْقاضِيَةَ ( 27 ) ما أَغْنى عَنِّي مالِيَهْ ( 28 ) هَلَكَ عَنِّي سُلْطانِيَهْ ( 29 )\r\nخُذُوهُ فَغُلُّوهُ ( 30 ) ثُمَّ الْجَحِيمَ صَلُّوهُ ( 31 ) ثُمَّ فِي سِلْسِلَةٍ ذَرْعُها سَبْعُونَ ذِراعاً فَاسْلُكُوهُ ( 32 ) إِنَّهُ كانَ لا يُؤْمِنُ بِاللَّهِ الْعَظِيمِ ( 33 ) وَ لا يَحُضُّ عَلى طَعامِ الْمِسْكِينِ ( 34 )\r\nفَلَيْسَ لَهُ الْيَوْمَ هاهُنا حَمِيمٌ ( 35 ) وَ لا طَعامٌ إِلاَّ مِنْ غِسْلِينٍ ( 36 ) لا يَأْكُلُهُ إِلاَّ الْخاطِؤُنَ ( 37 )\r\n25 - اما هر كس كتابش به دست چپش داده شود گويد : اى كاش كتابم را داده نمىشدم .\r\n26 - و نمىدانستم حسابم چيست .\r\n27 - اى كاش مرگ اولى تمام كننده بود .\r\n28 - ثروت من از من كفايت نكرد .\r\n\r\n","description":"","footnote":"","page_name":" 319 ","page_number":321},
  {"content":"\r\n\r\n29 - قدرتم از من تباه گرديد .\r\n30 - بگيريد او را و به غل در آوريد .\r\n31 - سپس به آتش بزرگ داخل كنيد .\r\n32 - آن گاه در زنجيرى كه طول آن هفتاد ذراع است داخلش نمائيد .\r\n33 - كه او به خداى بزرگ ايمان نمىآورد .\r\n34 - و به طعام مساكين تشويق نمىنمود .\r\n35 - پس امروز در اينجا براى او مهربانى نيست .\r\n36 - و نه طعامى مگر از چرك .\r\n37 - نمىخورد آن را مگر خطا كاران .\r\n\r\nكلمه‌ها\r\nذرعها : ذرع : اندازه كردن طول پارچه با ذراع . در قاموس و اقرب - الموارد آمده : ذراع از مرفق تا سر انگشت وسط دست است .\r\nاسلكوه : سلك ( بفتح - س ) داخل شدن و داخل كردن اسلاك : داخل كردن .\r\nيحض : حض : ترغيب و تشويق .\r\nغسلين : طبرسى فرموده : غسلين چركى است كه با سيلان از ابدان اهل آتش شسته و ريخته مىشود به نظر مىآيد : آن عبارت اخراى غساله است در تفاسير ديگر « صديد اهل النار » گفته‌اند .\r\n\r\nشرحها\r\nبقيهء فصل دوم از مطالب سه گانهء سوره در بيان حالات اهل عذاب و واويلاى آنهاست ( نعوذ باللّه من النار ) .\r\n25 و 26 -   وَ أَمَّا مَنْ أُوتِيَ كِتابَهُ بِشِمالِهِ فَيَقُولُ يا لَيْتَنِي لَمْ أُوتَ كِتابِيَهْ وَ لَمْ أَدْرِ ما حِسابِيَهْ   .\r\n\r\n","description":"","footnote":"","page_name":" 320 ","page_number":322},
  {"content":"\r\n\r\nداده شدن نامهء عمل به دست چپ علامت اهل آتش بودن است ، در بعضى از آيات آمده :  وَ أَمَّا مَنْ أُوتِيَ كِتابَهُ وَراءَ ظَهْرِهِ  انشقاق / 10 ، هاء در « كتابيه - حسابيه » براى سكت و توقّف است . اين گونه انسانها آرزو خواهند كرد كه اى كاش نامهء عمل به دست آنها داده نمىشد و از آن بىخبر بودند .\r\n27 -  يا لَيْتَها كانَتِ الْقاضِيَةَ  .\r\nگفته‌اند ضمير « ليتها » راجع است به « موته اولى » ، يعنى اى كاش مرگ اولى كارم را تمام مىكرد و معدوم مىشدم و ديگر زنده نمىگشتم . نظير :  وَ يَقُولُ الْكافِرُ يا لَيْتَنِي كُنْتُ تُراباً  نبأ / 40 .\r\n28 و 29 -   ما أَغْنى عَنِّي مالِيَهْ هَلَكَ عَنِّي سُلْطانِيَهْ   .\r\nدو جمله است كه حكايت از حسرت و تأسف دارد ، هاء « ماليه - سلطانيه » براى وقف و سكت است .\r\n30 و 31 -   خُذُوهُ فَغُلُّوهُ ثُمَّ الْجَحِيمَ صَلُّوهُ   .\r\nخطاب است از جانب خدا به ملائكه غلاظ شداد ، ظاهر آيه آنست كه اوّل دست و پايش را با غلّ به گردن مىبندند و آن گاه به آتش مىاندازند احتمال دارد كه آنها زنجيرهاى عادى و مادى باشند و شايد ملكه‌هاى شرك و كفر و عصيان باشد كه به شكل زنجيرها در آمده‌اند .\r\n32 -  ثُمَّ فِي سِلْسِلَةٍ ذَرْعُها سَبْعُونَ ذِراعاً فَاسْلُكُوهُ  .\r\nيعنى سپس در زنجيرى كه طولش هفتاد ذراع است داخلش كنيد ، در آيات ديگر نيز از اين تعبيرها آمده است مانند :  إِنَّا أَعْتَدْنا لِلْكافِرِينَ سَلاسِلَ وَ أَغْلالًا وَ سَعِيراً  دهر / 4  إِذِ الْأَغْلالُ فِي أَعْناقِهِمْ وَ السَّلاسِلُ يُسْحَبُونَ  غافر / 71 ، خدا به حقيقت مرادش آگاهتر است .\r\n33 و 34 -   إِنَّهُ كانَ لا يُؤْمِنُ بِاللَّهِ الْعَظِيمِ وَ لا يَحُضُّ عَلى طَعامِ الْمِسْكِينِ  \r\n\r\n","description":"","footnote":"","page_name":" 321 ","page_number":323},
  {"content":"\r\n\r\nتعليل  خُذُوهُ فَغُلُّوهُ  است . مراد از « لا يؤمن » عدم تسليم است نه اينكه به خدا عقيده نداشت ، اين سخن لازمه‌اش عمل نكردن به دستورات خدا مىباشد  وَ لا يَحُضُّ . . .  اشارهء به يك مصداق اهمّ است ، آرى نبايد فقط باطعام فقراء اكتفاء نمود بلكه بايد ديگران را نيز به اين كار تشويق كرد .\r\n35 و 36 -   فَلَيْسَ لَهُ الْيَوْمَ هاهُنا حَمِيمٌ وَ لا طَعامٌ إِلَّا مِنْ غِسْلِينٍ   .\r\nنتيجهء عدم ايمان و عدم ترغيب است يعنى چون ايمان نداشت دوستى و شفيعى نخواهد داشت و چون به طعام فقراء تشويق نمىكرد پس طعامى جز چرك نخواهند داشت ، نكره آمدن غسلين براى شدت و تفخيم است .\r\n37 -  لا يَأْكُلُهُ إِلَّا الْخاطِؤُنَ  .\r\nآن فقط خوراك خطا كاران است . حاكم در مستدرك از ابو سعيد خدرى از رسول خدا صلّى اللَّه عليه و آله نقل كرده :\r\n« . . . و لو ان دلوا من غسلين يهراق في الدنيا لانتن اهل الدنيا » .\r\n\r\n","description":"","footnote":"","page_name":" 322 ","page_number":324},
  {"content":"\r\n\r\n\r\n[ سوره الحاقة ( 69 ) : آيات 38 تا 52 
  ]\r\nفَلا أُقْسِمُ بِما تُبْصِرُونَ ( 38 ) وَ ما لا تُبْصِرُونَ ( 39 ) إِنَّهُ لَقَوْلُ رَسُولٍ كَرِيمٍ ( 40 ) وَ ما هُوَ بِقَوْلِ شاعِرٍ قَلِيلاً ما تُؤْمِنُونَ ( 41 ) وَ لا بِقَوْلِ كاهِنٍ قَلِيلاً ما تَذَكَّرُونَ ( 42 )\r\nتَنْزِيلٌ مِنْ رَبِّ الْعالَمِينَ ( 43 ) وَ لَوْ تَقَوَّلَ عَلَيْنا بَعْضَ الْأَقاوِيلِ ( 44 ) لَأَخَذْنا مِنْهُ بِالْيَمِينِ ( 45 ) ثُمَّ لَقَطَعْنا مِنْهُ الْوَتِينَ ( 46 ) فَما مِنْكُمْ مِنْ أَحَدٍ عَنْهُ حاجِزِينَ ( 47 )\r\nوَ إِنَّهُ لَتَذْكِرَةٌ لِلْمُتَّقِينَ ( 48 ) وَ إِنَّا لَنَعْلَمُ أَنَّ مِنْكُمْ مُكَذِّبِينَ ( 49 ) وَ إِنَّهُ لَحَسْرَةٌ عَلَى الْكافِرِينَ ( 50 ) وَ إِنَّهُ لَحَقُّ الْيَقِينِ ( 51 ) فَسَبِّحْ بِاسْمِ رَبِّكَ الْعَظِيمِ ( 52 )\r\n\r\n","description":"","footnote":"","page_name":" 323 ","page_number":325},
  {"content":"\r\n\r\n38 - پس قسم مىخورم به آنچه مىبينيد .\r\n39 - و به آنچه نمىبينيد .\r\n40 - كه اين قرآن قول پيامبر بزرگوارى است .\r\n41 - سخن شاعرى نيست ، بسيار كم ايمان مىآوريد .\r\n42 - سخن كاهنى نيست ، بسيار كم متذكر مىشويد .\r\n43 - نازل شده است از جانب رب العالمين .\r\n44 - اگر بر ما بعضى گفته‌ها را دروغ بندد .\r\n45 - حتما از راست او مىگيريم .\r\n46 - سپس رگ گردنش را قطع مىكنيم .\r\n47 - كسى از شما از او مانع نتواند شد .\r\n48 - قرآن تذكر است براى اهل تقوى .\r\n49 - مىدانيم كه بعضى از شما تكذيب كننده‌ايد .\r\n50 - قرآن بر كافران حسرت خواهد بود .\r\n51 - قرآن حق ثابت است .\r\n52 - پس نام خدايت را تسبيح كند .\r\n\r\nكلمه‌ها\r\nكاهن : كاهن . طبرسى در ذيل آيه 29 از سورهء طور فرموده : كاهن آن است كه كه ادعاى علم غيب دارد با استخدام جن .\r\nتقول : قول : سخن گفتن و سخن . تقوّل : دروغ بستن و گفتن چيزى كه حقيقت ندارد ، « تقول عليه قولا » يعنى بر او دروغ بست ، اقاويل جمع اقوال است .\r\nو تين : رگ قلب ( شريان ) « عرق في القلب متصل بالظهر » .\r\nحاجزين : حجز : منع . راغب منع به وسيله حائل گفته است آن با آيه بهتر مىسازد .\r\n\r\n","description":"","footnote":"","page_name":" 324 ","page_number":326},
  {"content":"\r\n\r\n\r\nشرحها\r\nبخش سوم از آيات سوره است كه در آنها سخن از حتمى بودن قرآن و از جانب خدا بودن آنست و در نتيجه امر « الحاقة » با اين آيات تأكيد مىشود ، وقتى كه قرآن از جانب خدا بود ، پس خبر قيامت در آن حق است .\r\nاين آيات مىگويند : گفته‌هاى پيامبر نه خيالبافى است و نه كهانت ، بلكه فقط از جانب پروردگار است ، اگر پيامبر از جانب خود چيزى بگويد رگ گردنش را قطع مىكنيم ، قرآن براى كافران اتمام حجت و براى مؤمنان بيدارى است .\r\n38 - 40 -    فَلا أُقْسِمُ بِما تُبْصِرُونَ وَ ما لا تُبْصِرُونَ إِنَّهُ لَقَوْلُ رَسُولٍ كَرِيمٍ    .\r\nكلمه  ما لا تُبْصِرُونَ  تطبيق مىشود به چيزهاى مادى كه از ديد بشر خارجند و چيزهاى غير مادى كه اصلا قابل رؤيت نيستند مانند روح و ملك و اشعه و غيره ، بعيد است كه منظور از آن ، خدا باشد ، زيرا خدا خود را اين چنين ، با مخلوق همرديف نمىكند .\r\nمراد از رسول ظاهرا رسول خداست نه جبرئيل ، زيرا منظور آنست كه اين قرآن قول پيامبر است نه قول شاعر و كاهن ، آيه  وَ لَوْ تَقَوَّلَ  نيز مؤيد آنست كه قول را به آن حضرت نسبت مىدهد .\r\nالميزان در تناسب اين قسم با مقسم به فرموده : موجودات مرئى و نامرئى همه داراى نظام واحد هستند كه دلالت بر توحيد دارند ، مقتضاى توحيد ، ارسال رسل و انزال كتب است .\r\n41 و 42 -   وَ ما هُوَ بِقَوْلِ شاعِرٍ قَلِيلًا ما تُؤْمِنُونَ وَ لا بِقَوْلِ كاهِنٍ قَلِيلًا ما تَذَكَّرُونَ   .\r\n\r\n","description":"","footnote":"","page_name":" 325 ","page_number":327},
  {"content":"\r\n\r\nشاعر به معنى خيالباف است كه از خود چيزهايى مىگويد ، خواه قابل پياده شدن باشد يا تخيلات صرف ، يعنى قرآن سخن آدم خيالباف نيست  وَ ما عَلَّمْناهُ الشِّعْرَ وَ ما يَنْبَغِي لَهُ  يس / 69  قَلِيلًا ما تُؤْمِنُونَ  توبيخ است براى مشركان ، هكذا  قَلِيلًا ما تَذَكَّرُونَ  ، « ما » در هر دو براى تأكيد است .\r\nكاهن : مدعى علم غيب از راه جن است ، ولى جنّ قدرت گفتن قرآن را ندارند    وَ ما تَنَزَّلَتْ بِهِ الشَّياطِينُ وَ ما يَنْبَغِي لَهُمْ وَ ما يَسْتَطِيعُونَ إِنَّهُمْ عَنِ السَّمْعِ لَمَعْزُولُونَ    شعراء / 112 .\r\n43 -  تَنْزِيلٌ مِنْ رَبِّ الْعالَمِينَ  .\r\nبعد از نفى شعر و كهانت ، فرموده : قرآن از جانب ربّ العالمين نازل شده ربوبيت خدا نزول آن را لازم گرفته است ، تا انسان به كمال مطلوب برسد .\r\n44 - 46 -    وَ لَوْ تَقَوَّلَ عَلَيْنا بَعْضَ الْأَقاوِيلِ لَأَخَذْنا مِنْهُ بِالْيَمِينِ ثُمَّ لَقَطَعْنا مِنْهُ الْوَتِينَ    .\r\nتهديد است نسبت به رسول خدا صلّى اللَّه عليه و آله و اطمينان نسبت به مردم كه رسول خدا هر چه بگويد از جانب خداست اقاويل جمع اقوال ، صيغه جمع الجمع است در جوامع و كشاف فرموده : گويى جمع « اقوله » است و در اينجا براى تحقير مىباشد گرفتن از دست حاكى از مجرم بودن است ، قطع و تين كنايه از كشتن مىباشد .\r\nناگفته نماند : منظور از قطع و تين در رابطه با پيامبر صادقى است كه نبوت او با دلائل و معجزات ثابت شده است و گرنه هر كس مىتواند بگويد من پيامبرم و اين سخنان خداست و اگر ناحقم خدا رگ گردن مرا قطع كند . اين آيه نظير آنست كه فرموده :  وَ لَوْ أَشْرَكُوا لَحَبِطَ عَنْهُمْ ما كانُوا يَعْمَلُونَ  انعام / 88 يعنى پيامبرانى كه با معجزات و دلائل فرستاده‌ايم اگر شرك آورند ، اعمالشان حبط مىشود .\r\n\r\n","description":"","footnote":"","page_name":" 326 ","page_number":328},
  {"content":"\r\n\r\n47 -  فَما مِنْكُمْ مِنْ أَحَدٍ عَنْهُ حاجِزِينَ  .\r\nاشاره است به اينكه مانعى در انتقام ما وجود نخواهد داشت .\r\n48 -  وَ إِنَّهُ لَتَذْكِرَةٌ لِلْمُتَّقِينَ  .\r\nاستدلال است بر عدم « تقول » يعنى : كلامى كه درجات اهل تقوى را نشان مىدهد و آنها را هدايت مىكند ، و راه سعادت در تقوى و پاكى را مجسم مىكند نمىشود كلام ساخته باشد « اين التراب و رب الارباب » .\r\n49 -  وَ إِنَّا لَنَعْلَمُ أَنَّ مِنْكُمْ مُكَذِّبِينَ  .\r\nتهديد است مشركان را كه از علم خدا خارج نيستند و از جنگ او فرار نتوانند .\r\n50 -  وَ إِنَّهُ لَحَسْرَةٌ عَلَى الْكافِرِينَ  .\r\nآن در روز قيامت خواهد بود ، چون درجات مؤمنان را به بينند .\r\n51 -  وَ إِنَّهُ لَحَقُّ الْيَقِينِ  .\r\nحق يعنى شىء ثابت و حتمى ، يقين يعنى ثابت و واضح ، حقّ يقين آنست كه در آن مطلقا شكى نباشد كه در آخر سورهء واقعه گذشت ، اضافه شىء بنفسه براى تأكيد است .\r\n52 -  فَسَبِّحْ بِاسْمِ رَبِّكَ الْعَظِيمِ  .\r\nآرى خدايى كه مبدء همه كمالات است و در او نقص و نيازى نيست و كلامى چنين جامع و كامل فرستاده است ، بايد تسبيح و تنزيه شود ، آيه اشاره به كمال و حقانيت قرآن است ، معنى آن در آخر سورهء واقعه گذشت « فسبح مستعينا باسم ربك » .\r\nروز دوشنبه هفدهم ربيع الثانى هزار و چهارصد و شش مطابق نهم ديماه 1364 تفسير سورهء حاقه به پايان رسيد « و آخر دعوانا ان الحمد للَّه رب العالمين » .\r\n\r\n","description":"","footnote":"","page_name":" 327 ","page_number":329},
  {"content":"\r\n\r\n\r\nسورهء معارج\r\nظاهرا ملفقا نازل شده و چهل و چهار آيه است\r\n\r\nنظرى به سوره مباركه\r\n1 - در مقدمهء تفسير گفته شد : معارج هفتاد و نهمين سوره است كه بعد از سورهء حاقه در مكه نازل گرديد ولى مضمون قسمتى از آيات آن حكايت از مدنى بودن و قسمتى حكايت از مكى بودن را دارد ، مثلا آيات  فَما لِ الَّذِينَ كَفَرُوا قِبَلَكَ مُهْطِعِينَ . . . \r\n/ 36 تا آخر سوره به حال منافقان شباهت دارد و مىدانيم كه جريان منافقان در مدينه بوده است ، اطلاق كلمه « كفروا » به منافقان در جاى ديگر نيز آمده است نظير :  وَ ما مَنَعَهُمْ أَنْ تُقْبَلَ مِنْهُمْ نَفَقاتُهُمْ إِلَّا أَنَّهُمْ كَفَرُوا بِاللَّهِ وَ بِرَسُولِهِ . . .  توبه / 54 و نيز سه آيه از اول سوره كه بنا به روايات شيعه و اهل سنت در مدينه نازل است على هذا بايد گفت : آيات اين سوره مكى و مدنى هر دو است كه به دستور حضرت رسول صلّى اللَّه عليه و آله با هم تركيب و به صورت يك سوره در آمده است و نيز مىشود گفت :\r\nهمه آن مدنى است و در اثر ارتداد نعمان بن حارث يا نضر بن حارث مطالب آن شبيه مطالب سوره‌هاي مكى شده است ، چنان كه در شأن نزول خواهد آمد .\r\n2 - عدد آيات آن در قول قارئان شامى چهل و سه و در قول ديگران از جمله قرائت كوفى چهل و چهار است ، زيرا كه در قرائت كوفى و ديگران آيه چهارم در « الف سنة » تمام مىشود اما در قرائت شامى تا  صَبْراً جَمِيلًا  ادامهء مىيابد به نقل تفسير خازن عدد كلمات آن دويست و بيست و چهار و حروف آن نهصد و بيست و نه است و اللَّه اعلم .\r\n\r\n","description":"","footnote":"","page_name":" 328 ","page_number":330},
  {"content":"\r\n\r\n3 - تسميه به « معارج » به علت وقوع اين كلمه در آيه سوم آنست و از كلمات ممتاز آن مىباشد ، به احتمال قوى اين تسميه توسط حضرت رسول اللَّه صلّى اللَّه عليه و آله بوده است .\r\n\r\nمطالب سوره\r\n4 - سورهء مباركه چنين شروع مىشود كه : سائلى نزول عذابى را كه از خدا خواسته است ، آن گاه از وقوع قيامت و حالات و عذاب آن سخن مىگويد ، سپس كم صبر و پر طمع بودن انسان و نيز عواملى كه او را تكامل مىبخشد ، مطرح مىشود و در آخر مقدارى از حالات منافقان نقل و سوره به پايان مىرسد .\r\n\r\nشأن نزول\r\n5 - در مجمع البيان از شواهد التنزيل حاكم حسكانى به سند خود از حضرت صادق عليه السّلام از پدرانش صلوات اللَّه عليهم نقل كرده : چون رسول خدا صلّى اللَّه عليه و آله را در روز غدير نصب كرد و فرمود :\r\n« من كنت مولاه فعلى مولاه »\r\nاين سخن در آباديها شهرت يافت ، نعمان بن حرث فهرى محضر آن حضرت آمد و گفت : از طرف خدا امر كردى كه به وحدانيت او و به رسالت تو گواهى بدهيم ، امر كردى به جهاد و حج و روزه و نماز و زكات ، همه اينها را قبول كرديم به اينها قناعت نكرده تا اين جوان ( على عليه السّلام ) را خليفه تعيين نمودى و گفتى :\r\n« من كنت مولاه فعلّى مولاه »\r\n؟ ! آيا اين كارى است از جانب خودت يا فرمانى است از جانب خدا ؟\r\nحضرت فرمود : به خدايى كه جز او خدايى نيست اين كار از جانب خداست .\r\nنعمان برگشت و گفت :  اللَّهُمَّ إِنْ كانَ هذا هُوَ الْحَقَّ مِنْ عِنْدِكَ فَأَمْطِرْ عَلَيْنا حِجارَةً مِنَ السَّماءِ  خدا سنگى بر سر او فرود آورد و هلاكش كرد . و به دنبال آن نازل فرمود :    سَأَلَ سائِلٌ بِعَذابٍ واقِعٍ لِلْكافِرينَ لَيْسَ لَهُ دافِعٌ    .\r\nاين حديث در الغدير ج 1 / 239 - 246 از سى مأخذ از كتاب اهل سنت\r\n\r\n","description":"","footnote":"","page_name":" 329 ","page_number":331},
  {"content":"\r\n\r\nنقل شده است از جمله از تفسير ثعلبى ، تفسير قرطبى ، تذكرهء سبط ابن جوزى فصول المهمه ابن صباغ ، سيره حلبى ، نور الأبصار شبلنجى ، تفسير المنار و مانند آن ( در بعضى از آنها نام آن شخص نضر بن حارث بن كلده است ) ولى نضر بن حارث بن كلده چنان كه در الغدير هست در « بدر » اسير شد و به دستور رسول خدا صلّى اللَّه عليه و آله توسط امير المؤمنين عليه السّلام كشته شد مىشود گفت : اين امر سبب نزول همه سوره شده است ، گرچه به آن تصريح نكرده‌اند .\r\nبه هر حال نمىشود از اين نقل صرف نظر كرد ، چنان كه در سوره انفال / 32 نيز گفته شد ، اگر بقيهء آيات سوره نيز مكى باشد ناچاريم اين آيات را مدنى بدانيم و اين بعيد نيست زيرا بسيارى از سوره‌ها از آيات مدنى و مكى به دستور حضرت رسول صلّى اللَّه عليه و آله تركيب يافته و يك سوره شده‌اند ، تنها با گفته ابن عباس نمىشود گفت : همه اين سوره مكى است .\r\n\r\n","description":"","footnote":"","page_name":" 330 ","page_number":332},
  {"content":"\r\n\r\nسورة المعارج مكّيّة و هى اربع و اربعون اية نزلت بعد سورة الحاقة بِسْمِ اللَّهِ الرَّحْمنِ الرَّحِيمِ\r\n\r\n[ سوره المعارج ( 70 ) : آيات 1 تا 18 
  ]\r\nبِسْمِ اللَّهِ الرَّحْمنِ الرَّحِيمِ\r\nسَأَلَ سائِلٌ بِعَذابٍ واقِعٍ ( 1 ) لِلْكافِرينَ لَيْسَ لَهُ دافِعٌ ( 2 ) مِنَ اللَّهِ ذِي الْمَعارِجِ ( 3 ) تَعْرُجُ الْمَلائِكَةُ وَ الرُّوحُ إِلَيْهِ فِي يَوْمٍ كانَ مِقْدارُهُ خَمْسِينَ أَلْفَ سَنَةٍ ( 4 )\r\nفَاصْبِرْ صَبْراً جَمِيلاً ( 5 ) إِنَّهُمْ يَرَوْنَهُ بَعِيداً ( 6 ) وَ نَراهُ قَرِيباً ( 7 ) يَوْمَ تَكُونُ السَّماءُ كَالْمُهْلِ ( 8 ) وَ تَكُونُ الْجِبالُ كَالْعِهْنِ ( 9 )\r\nوَ لا يَسْئَلُ حَمِيمٌ حَمِيماً ( 10 ) يُبَصَّرُونَهُمْ يَوَدُّ الْمُجْرِمُ لَوْ يَفْتَدِي مِنْ عَذابِ يَوْمِئِذٍ بِبَنِيهِ ( 11 ) وَ صاحِبَتِهِ وَ أَخِيهِ ( 12 ) وَ فَصِيلَتِهِ الَّتِي تُؤْوِيهِ ( 13 ) وَ مَنْ فِي الْأَرْضِ جَمِيعاً ثُمَّ يُنْجِيهِ ( 14 )\r\nكَلاَّ إِنَّها لَظى ( 15 ) نَزَّاعَةً لِلشَّوى ( 16 ) تَدْعُوا مَنْ أَدْبَرَ وَ تَوَلَّى ( 17 ) وَ جَمَعَ فَأَوْعى ( 18 )\r\n\r\n","description":"","footnote":"","page_name":" 331 ","page_number":333},
  {"content":"\r\n\r\nبه نام خداى رحمان رحيم\r\n1 - خواهنده‌اى عذاب حتمى را از خدا خواست .\r\n2 - عذابى كه مخصوص كفار است و دفع كننده‌اى ندارد .\r\n3 - از جانب خداى صاحب درجات .\r\n4 - ملائكه و روح به طرف خدا بالا مىروند در روزى كه مقدار آن پنجاه هزار سال است .\r\n5 - پس صبر كن صبرى نيكو .\r\n6 - مشركان قيامت را ناشدنى مىدانند .\r\n7 - و ما آن را محقق مىبينيم .\r\n8 - روزى كه آسمان مانند فلز مذاب شود .\r\n9 - و كوه‌ها مانند پشم رنگارنگ گردد .\r\n10 - سؤال نمىكند دوستى از حال دوستى .\r\n11 - خويشان خود را مىبينند ، گناهكار دوست مىدارد : اى كاش از عذاب آن روز فرزندان خويش را عوض مىداد .\r\n12 - و همسرش و برادرش را .\r\n13 - و خانواده‌اش را كه به او پناه مىدهد .\r\n14 - و آنكه در زمين هست همه را ، و سپس اين عوض او را نجات مىداد .\r\n15 - نه آتش جهنم شعله خالص است .\r\n\r\n","description":"","footnote":"","page_name":" 332 ","page_number":334},
  {"content":"\r\n\r\n16 - بسيار كننده است اطراف بدن را .\r\n17 - مىخواند آنكه را كه پشت كرده و اعراض نموده است .\r\n18 - جمع و ذخيره كرده است .\r\n\r\nكلمه‌ها\r\nمعارج : عروج : بالا رفتن . « عرج الرجل في الدرجة و العلم : ارتقى » ، معرج : اسم مكان است يعنى محل عروج مانند نردبان و غيره .\r\nمنظور از معارج در آيه ظاهرا درجات و مقاماتى است كه ملائكه و بندگان مقرب در آن قرار مىگيرند .\r\nمهل : فلز مذاب . اين كلمه فقط سه بار در قرآن آمده است آن را ته ماندهء روغن زيتون ، آهن و مس مذاب و غيره گفته‌اند .\r\nعهن : پشم رنگارنگ و مجمع و كشاف مطلق پشم را « صوف » گويند .\r\nحيمم : دوست . حميم در اصل به معنى آب جوشان است « الحميم : الماء الشديد الحرارة حمام نيز از آنست خويشاوند و دوست را حميم گويند كه در محبت و حمايت انسان داغ است .\r\nفصيلة : اقوام و عشيره كه از شخص منفصل شده‌اند ، فصيل به معنى مفصول است .\r\nلظى : شعله خالص زبانهء آتش « اللظى : اللهب الخالص » .\r\nشوى : آن را در آيه اطراف بدن گفته‌اند مانند دست ، پا ، سر ، و نيز پوست سر گفته‌اند . مفرد آن شواة است . در مجمع فرمايد :\r\n« الشوى : الاكارع و الاطراف » .\r\nاوعى : وعى : حفظ . وعاء : ظرف ، اين از آنست كه ظرف مال را حفظ مىكند « اوعى المتاع » يعنى : متاع را در ظرفى گذاشت و ذخيره كرد .\r\n\r\n","description":"","footnote":"","page_name":" 333 ","page_number":335},
  {"content":"\r\n\r\n\r\nشرحها\r\nدر اين آيات فرموده : سائلى از خدا عذابى را خواست كه آن براى كافران حتمى است ، آن از جانب خدايى است كه براى بندگان مقاماتى قرار داده ، حيف كه عده‌اى خود را مشمول عذاب مىكنند .\r\nبدين مناسبت فرموده : ملائكه به سوى خدا عروج مىكنند در روز قيامت ، روزى كه مردم آن را بعيد مىدانند ولى يقينى است ، آن گاه مقداري از وقوع قيامت و احوال مردم ذكر مىشود .\r\n1 و 2 -    سَأَلَ سائِلٌ بِعَذابٍ واقِعٍ لِلْكافِرينَ لَيْسَ لَهُ دافِعٌ    آمدن باء در « به عذاب » حاكى است كه « سئل » به معنى دعا و طلب است نظير :  يَدْعُونَ فِيها بِفاكِهَةٍ كَثِيرَةٍ وَ شَرابٍ  ص / 51  لِلْكافِرينَ - لَيْسَ لَهُ دافِعٌ  هر دو صفت عذابند ، يعنى : سائلى از خدا عذابى را خواست كه مخصوص كافران است و بر گردى ندارد ، و اگر هم نخواهند باز آمدنى است . در شأن نزول گذشت آن همان نعمان بن حرث است كه گفت : خدايا بر ما سنگ بباران ، معلوم مىشود او با عدم قبول مطلب ، كافر شده است و نيز قرآن كشته شدن او را به حساب نياورده روى حتميت مطلق عذاب صحبت مىكند كه عذاب آخرت باشد .\r\n3 -  مِنَ اللَّهِ ذِي الْمَعارِجِ  وصف خدا با  ذِي الْمَعارِجِ  ظاهرا براى آنست كه عذاب بندگان براى خدا مقصود بالذات نيست ، بلكه خدا صاحب درجات و مقامات است ، مىخواهد بندگان را به آن درجات بالا ببرد ، بندگان خود با سوء اختيار ، عذاب را به جان مىخرند .\r\n4 -  تَعْرُجُ الْمَلائِكَةُ وَ الرُّوحُ إِلَيْهِ فِي يَوْمٍ كانَ مِقْدارُهُ خَمْسِينَ أَلْفَ سَنَةٍ \r\n\r\n","description":"","footnote":"","page_name":" 334 ","page_number":336},
  {"content":"\r\n\r\nملائكه وسائط تمشيت امور دنيا هستند در روز قيامت كه كار دنيا تمام شد ، به طرف خدا برمىگردند ، در آيهء ديگر آمده :  وَ تَرَى الْمَلائِكَةَ حَافِّينَ مِنْ حَوْلِ الْعَرْشِ يُسَبِّحُونَ بِحَمْدِ رَبِّهِمْ  زمر / 75 ، ظاهرا بعد از فراغ از كار دنيا در اطراف عرش خواهند بود ، به طورى كه امروز براى اداره امور ، در عالمند ،  تَنَزَّلُ الْمَلائِكَةُ وَ الرُّوحُ فِيها بِإِذْنِ رَبِّهِمْ مِنْ كُلِّ أَمْرٍ  قدر / 4 .\r\nمنظور از  خَمْسِينَ أَلْفَ سَنَةٍ  آنست كه اگر آن را با روزهاى دنيا مقايسه كنيد به قدر پنجاه هزار سال مىشود .\r\nآيات بعدى نشان مىدهد كه منظور از « يوم » روز قيامت است ، از حضرت صادق عليه السّلام نقل شده : در قيامت پنجاه موقف هست هر موقف مانند هزار سال است از سالهايى كه مىشماريد ( لذا همه‌اش پنجاه هزار سال مىشود ) .\r\nنقل است : به رسول خدا صلّى اللَّه عليه و آله گفته شد : يا رسول اللَّه آن روز چه طولانى است ؟ ! فرمود : به خدايى كه جان محمّد در دست اوست آن بر مؤمن آسان مىشود حتى گويى از يك نماز مكتوبه كه در دنيا مىخواند آسانتر است .\r\nاز امام صادق عليه السّلام نقل شده :\r\n« قال لو ولى الحساب غير اللَّه لمكثوا فيه خمسين الف سنة من قبل ان يفرغوا و اللَّه سبحانه يفرغ من ذلك في ساعة » ( مجمع ) .\r\n5 -  فَاصْبِرْ صَبْراً جَمِيلًا  تفريع است بر گذشته ، يعنى در مقابل اين گونه سؤالها كه از روى عناد و و لجاجت است ، خويشتن دار باش ، زيرا كه عذاب خواهد آمد ، و كسى از آن جلوگيرى نتواند كرد .\r\n6 و 7 -   إِنَّهُمْ يَرَوْنَهُ بَعِيداً وَ نَراهُ قَرِيباً   كلام مستأنف است ضمير « يرونه - نراه » به يوم بر مىگردد ، مراد از رؤيت اعتقاد و رؤيت قلبى است .\r\nمنظور از بعيد در آيه بعد مكانى است نظير  هَيْهاتَ هَيْهاتَ لِما تُوعَدُونَ \r\n\r\n","description":"","footnote":"","page_name":" 335 ","page_number":337},
  {"content":"\r\n\r\nمؤمنون / 36 و گرنه بايد بگوئيم كه مشركان به قيامت عقيده داشتند ولى آن را دور مىدانستند آن وقت منظور از « قريبا » محقق بودن است ، زيرا هر چيز محقق قريب است « كل ما هو آت قريب » به عبارت ديگر : آنها قيامت را ناشدنى مىدانند ولى ما محقق مىدانيم .\r\n8 و 9 -   يَوْمَ تَكُونُ السَّماءُ كَالْمُهْلِ وَ تَكُونُ الْجِبالُ كَالْعِهْنِ   يوم مىشود ظرف « واقع » باشد و يا متعلق است به « اذكر » مراد از « مهل » حرارت آسمان است در بارهء كوه‌ها در روز قيامت تعبيرات گوناگونى هست كه همه حكايت از دگرگونى و ريز ريز شدن آنها دارند ، نظير  وَ بُسَّتِ الْجِبالُ بَسًّا   وَ سُيِّرَتِ الْجِبالُ فَكانَتْ سَراباً  ،  وَ كانَتِ الْجِبالُ كَثِيباً مَهِيلًا  منظور از آيه فوق ظاهرا  كَالْعِهْنِ الْمَنْفُوشِ  است كه در سورهء قارعه خواهد آمد . چون كوه‌ها فعلا رنگارنگ هستند قهرا در حال غبار بودن نيز رنگ خود را از دست نخواهند داد .\r\n10 -  وَ لا يَسْئَلُ حَمِيمٌ حَمِيماً  علت اين آنست كه هر كس به فكر خويش خواهد بود  لِكُلِّ امْرِئٍ مِنْهُمْ يَوْمَئِذٍ شَأْنٌ يُغْنِيهِ  عبس / 37 يعنى : « لا يسئل حميم حميما عن حاله » .\r\n11 -  يُبَصَّرُونَهُمْ يَوَدُّ الْمُجْرِمُ لَوْ يَفْتَدِي مِنْ عَذابِ يَوْمِئِذٍ بِبَنِيهِ  ضمير « هم » راجع است به « حميمها » كه از آيهء سابق فهميده شد ، تبصير ارائه و نشان دادن است ، يعنى دوستها و اقوام به يكديگر نشان داده مىشدند ولى باز كسى از حال كسى نمىپرسد ، گويى كسى سؤال مىكند ، : اينكه دوست از دوست سؤال نمىكند آيا يكديگر را مىبينند يا نه ؟\r\n« لو » به معنى تمنى ( اى كاش ) است ، نعوذ باللّه عذاب طورى خواهد بود كه انسان خواهد گفت : اى كاش به جاى من پسران عزيز مرا بسوزانند و من رها شوم\r\n\r\n","description":"","footnote":"","page_name":" 336 ","page_number":338},
  {"content":"\r\n\r\nمراد از « يفتدي » عوض دادن است .\r\n12 - 14 -    وَ صاحِبَتِهِ وَ أَخِيهِ وَ فَصِيلَتِهِ الَّتِي تُؤْوِيهِ وَ مَنْ فِي الْأَرْضِ جَمِيعاً ثُمَّ يُنْجِيهِ    يعنى دوست مىدارد اينها را هم بدهد و نيز دوست مىدارد همه انسانها را به جاى او عذاب كنند و او نجات يابد . « تؤويه » يعنى اقوامى كه در شدايد به او پناه مىدهند . ضمير « ينجيه » راجع به فداء و عوض است كه از « يفتدى » فهميده مىشود .\r\n15 - 18 -     كَلَّا إِنَّها لَظى نَزَّاعَةً لِلشَّوى تَدْعُوا مَنْ أَدْبَرَ وَ تَوَلَّى وَ جَمَعَ فَأَوْعى     حرف « كلا » ردع تمنّى نجات است ، ضمير « انها » راجع به آتش مىباشد آتش جهنم با سه وصف توصيف شده است ، « لظى » حكايت از اشتعال دائمى آن دارد ، مراد از  نَزَّاعَةً . . .  شايد اشاره به احاطه آن از همه طرف باشد ، نظير  ناراً أَحاطَ بِهِمْ سُرادِقُها  كهف / 29 ،  تَدْعُوا مَنْ أَدْبَرَ . . .  حكايت از شعور و احساس آتش دارد كه ذيل آيه :  إِذا رَأَتْهُمْ مِنْ مَكانٍ بَعِيدٍ . . .  فرقان / 12 گذشت .\r\nيعنى : آتش جهنم مىخواند آن كس را كه به دعوت انبياء پشت كرده و از بندگى حق اعراض نموده و اموال را ذخيره كرده و در راه حق و تأمين بيچارگان خرج نكرده است . معلوم مىشود يكى از عوامل آتش ، ذخيره كردن اموال و بىچاره گذاشتن مردم است ، هر چهار آيه مىشود تعليل « كلا » و يا مطلب مستقل باشند .\r\n\r\n","description":"","footnote":"","page_name":" 337 ","page_number":339},
  {"content":"\r\n\r\n\r\n[ سوره المعارج ( 70 ) : آيات 19 تا 35 
  ]\r\nإِنَّ الْإِنْسانَ خُلِقَ هَلُوعاً ( 19 ) إِذا مَسَّهُ الشَّرُّ جَزُوعاً ( 20 ) وَ إِذا مَسَّهُ الْخَيْرُ مَنُوعاً ( 21 ) إِلاَّ الْمُصَلِّينَ ( 22 ) الَّذِينَ هُمْ عَلى صَلاتِهِمْ دائِمُونَ ( 23 )\r\nوَ الَّذِينَ فِي أَمْوالِهِمْ حَقٌّ مَعْلُومٌ ( 24 ) لِلسَّائِلِ وَ الْمَحْرُومِ ( 25 ) وَ الَّذِينَ يُصَدِّقُونَ بِيَوْمِ الدِّينِ ( 26 ) وَ الَّذِينَ هُمْ مِنْ عَذابِ رَبِّهِمْ مُشْفِقُونَ ( 27 ) إِنَّ عَذابَ رَبِّهِمْ غَيْرُ مَأْمُونٍ ( 28 )\r\nوَ الَّذِينَ هُمْ لِفُرُوجِهِمْ حافِظُونَ ( 29 ) إِلاَّ عَلى أَزْواجِهِمْ أَوْ ما مَلَكَتْ أَيْمانُهُمْ فَإِنَّهُمْ غَيْرُ مَلُومِينَ ( 30 ) فَمَنِ ابْتَغى وَراءَ ذلِكَ فَأُولئِكَ هُمُ العادُونَ ( 31 ) وَ الَّذِينَ هُمْ لِأَماناتِهِمْ وَ عَهْدِهِمْ راعُونَ ( 32 ) وَ الَّذِينَ هُمْ بِشَهاداتِهِمْ قائِمُونَ ( 33 )\r\nوَ الَّذِينَ هُمْ عَلى صَلاتِهِمْ يُحافِظُونَ ( 34 ) أُولئِكَ فِي جَنَّاتٍ مُكْرَمُونَ ( 35 )\r\n\r\n","description":"","footnote":"","page_name":" 338 ","page_number":340},
  {"content":"\r\n\r\n19 - انسان كم صبر و پر طمع خلق شده است .\r\n20 - چون او را ضررى رسد بسيار نالان است .\r\n21 - و چون او را خيرى رسد بسيار بخيل است .\r\n22 - مگر نماز گزاران .\r\n23 - آنهايى كه بر نمازشان مداومند .\r\n24 - و آنهايى كه در اموالشان حق معينى است .\r\n25 - براى سائل و محروم .\r\n26 - و كسانى كه روز جزا را تصديق مىكنند .\r\n27 - و كسانى كه از عذاب پروردگارشان خائفند .\r\n28 - زيرا كه عذاب خدايشان ايمان شده نيست .\r\n29 - و كسانى كه فروجشان را حفظ كنند .\r\n30 - مگر بر همسران و كنيزانى كه مالك شده‌اند آنها ملامت شده نيستند .\r\n31 - هر كه غير از اين راه را بطلبد ، آنها متجاوزانند .\r\n32 - و كسانى كه امانات و پيمانشان را مراعات مىكنند .\r\n33 - و كسانى كه بر شهادت خويش ايستاده‌اند .\r\n34 - و كسانى كه بر نمازشان محافظت مىكنند .\r\n35 - آنها در بهشتهاى و الا ، گراميند .\r\n\r\nكلمه‌ها\r\nهلوع : بسيار حريص بسيار جزع كننده . طبرسى فرمايد : « الهلوع :\r\nالشديد الحرص الشديد الجزع » هلع : جزع و شدة الحرص .\r\nمشفقون : خائف‌ها . اشفاق : خوف از وقوع مكروه با احتمال عدم وقوع ( مجمع )\r\n\r\n","description":"","footnote":"","page_name":" 339 ","page_number":341},
  {"content":"\r\n\r\nعادون : متجاوزان مفرد آن « عاد » است .\r\nمكرمون : عزيزان كرامت به معنى شرافت ، نفاست و عزت است .\r\n\r\nشرحها\r\nدر اين آيات علّت اهل بودن و علّت پشت كردن به دعوت انبياء ذكر شده و آن هلوع و كم صبر و پر طمع بودن انسانست و آن گاه عواملى كه جلو مفسده‌هاى هلوع بودن را مىگيرد بيان شده است .\r\n19 - 21 -    إِنَّ الْإِنْسانَ خُلِقَ هَلُوعاً إِذا مَسَّهُ الشَّرُّ جَزُوعاً وَ إِذا مَسَّهُ الْخَيْرُ مَنُوعاً    در اينجا سه مطلب هست اول اينكه انسان حريص و كم صبر خلق شده و اين به صلاح اوست ، زيرا جزع در مقابل بلاها و مرضها ، سبب آن مىشود كه انسان خويش را از عوامل بدبخت كنندهء دنيا و آخرت حفظ كند ، و حريص بودن وادارش مىنمايد كه موهبتها و نعمتهاى دنيا و آخرت را به طرف خود بكشد و اگر اين چنين آفريده نمىشد ظلم بود و به حكم  الَّذِي أَحْسَنَ كُلَّ شَيْءٍ خَلَقَهُ  سجده / 7 خدا هر چه آفريده نيك آفريده است حتى ملكهء  وَ إِنَّهُ لِحُبِّ الْخَيْرِ لَشَدِيدٌ  عاديات / 8 .\r\nدوم : اگر هلوع بودن از حد خود تجاوز كند و انسان با رسيدن ضررهاى بدنى و مالى ، چنان جزع و بىتابى كند كه معيارهاى توحيد و حق پرستى را از دست بدهد و براى ترميم ضررهاى خود حق را زير پا گذارد و حلال و حرام را ناديده گيرد ، از آن طرف اگر با رسيدن خير و ثروت و مقام ، چنان منوع و بخيل باشد كه عزت خويش را در ذلت ديگران ببيند و همه چيز را براى خودش بخواهد چنين كسى مصداق   أَدْبَرَ وَ تَوَلَّى وَ جَمَعَ فَأَوْعى   شده و اهل آتش خواهد بود .\r\n\r\n","description":"","footnote":"","page_name":" 340 ","page_number":342},
  {"content":"\r\n\r\nعلى هذا   إِذا مَسَّهُ الشَّرُّ جَزُوعاً وَ إِذا مَسَّهُ الْخَيْرُ مَنُوعاً   تفسير « هلوعا » نمىتواند باشد ، زيرا هلوع خير است چنان كه گفته شد ولى جزوع و منوع ناپسند است چنان كه از استثناهاى بعدي روشن مىشود .\r\nو نيز « جزوعا - منوعا » خبر « كان » محذوفه هستند و تقدير آن : « اذا مسّه الشرّ يكون جزوعا . . . » مىباشد ، نظير « الناس مجزيون باعمالهم ان خيرا فخير و ان شرا فشر » كه تقديرش « ان كان عمله خيرا فجزائه خير . . . » است ، اما « هلوعا » حال است از « الانسان » .\r\nسوم : استثناهاى  إِلَّا الْمُصَلِّينَ . . .  است كه از انسان جزوع و منوع استثنا شده‌اند .\r\n22 و 23 -   إِلَّا الْمُصَلِّينَ الَّذِينَ هُمْ عَلى صَلاتِهِمْ دائِمُونَ   .\r\nاستثناست از جزوع و منوع ، يعنى اين گونه اشخاص هلوع پسنديده‌اند ، به وقت اصابهء شر و خير ، جزوع و منوع نمىشوند ، مراد از دوام ، ادامهء نماز است تا آخر عمر نه اينكه گاهى بخوانند و گاهى نخوانند ، آرى به حكم :  إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ . . .  عنكبوت / 45 ، اهل نماز جزوع و منوع نخواهند بود « 1 » تقديم نماز بر سائر افعال به علت شرافت آنست .\r\n24 و 25 -   وَ الَّذِينَ فِي أَمْوالِهِمْ حَقٌّ مَعْلُومٌ لِلسَّائِلِ وَ الْمَحْرُومِ   .\r\nاينها كسانى هستند كه آمدن ثروت منوعشان نمىكند . حق معلوم ممكن است زكات واجب يا خمس واجب باشد ، از حضرت صادق صلوات اللَّه عليه نقل شده فرمود : حق معلوم از زكات نيست و آن چيزى است كه از مال خود انفاق مىكنى\r\n\r\n\r\n","description":"","footnote":"\r\n( 1 )\r\nعن حريز عن فضيل قال سئلت أبا جعفر عليه السلام عن قول اللَّه عز و جل الذينهم على صلواتهم يحافظون ( مؤمنون / 9 ) قال هى الفريضة قلت الذين هم على صلوتهم دائمون ؟ قال : هى النافلة » كافى 3 / 270 .\r\n","page_name":" 341 ","page_number":343},
  {"content":"\r\n\r\nخواهى در هر جمعه و خواهى در هر روز و براى هر كس است فضل و برترى او ( مجمع ) .\r\nاين روايت حاكى است كه آيه مكى است و زكات در مكّه واجب نشده بود و ايضا زكات فقط برسائل و محروم نيست بلكه موارد هشتگانه دارد ، سائل فقيرى است كه سؤال مىكند ، و محروم فقير عفيفى است كه سؤال نمىكند .\r\n26 -  وَ الَّذِينَ يُصَدِّقُونَ بِيَوْمِ الدِّينِ  .\r\nدر الميزان فرموده : چون آيات ، اعمال صالحه را مىشمارد ، از اين ، به نظر مىآيد : منظور از تصديق به روز جزا تصديق عملى است كه كار انسان در زندگى با در نظر گرفتن جزاى عمل باشد ولى مانعى نيست كه تصديق كنندگان قيامت از جزوع و منوع استثنا شوند .\r\n27 و 28 -   وَ الَّذِينَ هُمْ مِنْ عَذابِ رَبِّهِمْ مُشْفِقُونَ إِنَّ عَذابَ رَبِّهِمْ غَيْرُ مَأْمُونٍ   .\r\nآنان كه از عذاب خدا مىترسند جزوع و منوع نمىشوند .  إِنَّ عَذابَ . . . \r\nحاكى است كه ترس از عذاب يك كار عقلايى است زيرا كسى نمىتواند يقين كند كه عذاب خدا را نخواهد ديد ،  فَلا يَأْمَنُ مَكْرَ اللَّهِ إِلَّا الْقَوْمُ الْخاسِرُونَ  اعراف / 99 .\r\n29 -  وَ الَّذِينَ هُمْ لِفُرُوجِهِمْ حافِظُونَ  .\r\nمنظور از حفظ فروج اجتناب از بىعفتى است ، خواه زنا باشد يا لواط يا نزديكى به حيوانات و مانند آن ، « فروجهم » آلت تناسلى مردان است .\r\n30 -  إِلَّا عَلى أَزْواجِهِمْ أَوْ ما مَلَكَتْ أَيْمانُهُمْ فَإِنَّهُمْ غَيْرُ مَلُومِينَ  .\r\nيعنى حفظ از زنان و كنيزان لازم نيست ، منظور آنست كه : غريزهء خويش را از اين دو راه اسكات مىكنند . بقيه مطلب در اول سوره مؤمنون ديده شود .\r\n\r\n","description":"","footnote":"","page_name":" 342 ","page_number":344},
  {"content":"\r\n\r\n31 -  فَمَنِ ابْتَغى وَراءَ ذلِكَ فَأُولئِكَ هُمُ العادُونَ  .\r\nيعنى جز زنان ، دائمي باشد يا منقطع و جز كنيزان ، به عبارت ديگر جز از اين سه راه ، زنان بر انسان حلال نمىشوند و گرنه از راه حق تجاوز كرده است .\r\n32 -  وَ الَّذِينَ هُمْ لِأَماناتِهِمْ وَ عَهْدِهِمْ راعُونَ  .\r\nامانت شامل مىشود به امانت مال ، امانت نفس و عرض و مال الوصيه و كارى كه به انسان محول مىشود ، لذا با صيغه جمع آمده و عهد شامل هر قول و فعل مىشود كه در رابطه با ديگران مىباشد ، مراعات آن ، عمل طبق آنست .\r\nاين دو از اركان مهم انسان كامل بودن مىباشد .\r\n33 -  وَ الَّذِينَ هُمْ بِشَهاداتِهِمْ قائِمُونَ  .\r\nقيام به شهادت آنست كه انسان در تحمل و اداء آن كوتاهى نكند ، آن را تغيير ندهد و كتمان ننمايد .  وَ مَنْ يَكْتُمْها فَإِنَّهُ آثِمٌ قَلْبُهُ  در اين زمينه آيات و روايات زياد داريم .\r\n34 -  وَ الَّذِينَ هُمْ عَلى صَلاتِهِمْ يُحافِظُونَ  .\r\nمحافظت بر نماز آنست كه مواظب وقت ، صحت قرائت و اجزاء و شرائط و صحت وضو و امثال آن باشد به عبارت ديگر : منظور مواظبت بر كيفيت آنست در روايت زراره از حضرت باقر عليه السّلام نقل شده كه فرمود : اين نماز واجب است هر كه آن را در وقتش بخواند و به حق آن عارف باشد ، غير آن را بر آن ترجيح ندهد ، خدا به جهت آن نماز بر او برائتى از آتش مىنويسد و هر كه آن را در غير وقتش بخواند عمل ديگرى را بر آن ترجيح دهد ، اين بر خداست اگر خواهد بيامرزد او را او اگر خواهد عذابش كند .\r\nدر روايت ديگر از حضرت كاظم عليه السّلام :\r\n« قال : اولئك اصحاب الخمسين صلوة\r\n\r\n","description":"","footnote":"","page_name":" 343 ","page_number":345},
  {"content":"\r\n\r\nمن شيعتنا » ( مجمع ) .\r\nدر الميزان فرموده : شايد اين براى آنست كه از آنها عليهم السّلام نقل شده : تشريح نوافل يوميه براى تتميم فرائض است .\r\n35 -  أُولئِكَ فِي جَنَّاتٍ مُكْرَمُونَ  .\r\nنكره آمدن جنات براى تفخيم و عظمت آنهاست ، مكرمون يعني محترم شدگان و عزيز شمردگان . آن خبر بعد از خبر ، و يا خبر « اولئك » و « في جنات » ظرف آنست .\r\n\r\n","description":"","footnote":"","page_name":" 344 ","page_number":346},
  {"content":"\r\n\r\n\r\n[ سوره المعارج ( 70 ) : آيات 36 تا 44 
  ]\r\nفَما لِ الَّذِينَ كَفَرُوا قِبَلَكَ مُهْطِعِينَ ( 36 ) عَنِ الْيَمِينِ وَ عَنِ الشِّمالِ عِزِينَ ( 37 ) أَ يَطْمَعُ كُلُّ امْرِئٍ مِنْهُمْ أَنْ يُدْخَلَ جَنَّةَ نَعِيمٍ ( 38 ) كَلاَّ إِنَّا خَلَقْناهُمْ مِمَّا يَعْلَمُونَ ( 39 ) فَلا أُقْسِمُ بِرَبِّ الْمَشارِقِ وَ الْمَغارِبِ إِنَّا لَقادِرُونَ ( 40 )\r\nعَلى أَنْ نُبَدِّلَ خَيْراً مِنْهُمْ وَ ما نَحْنُ بِمَسْبُوقِينَ ( 41 ) فَذَرْهُمْ يَخُوضُوا وَ يَلْعَبُوا حَتَّى يُلاقُوا يَوْمَهُمُ الَّذِي يُوعَدُونَ ( 42 ) يَوْمَ يَخْرُجُونَ مِنَ الْأَجْداثِ سِراعاً كَأَنَّهُمْ إِلى نُصُبٍ يُوفِضُونَ ( 43 ) خاشِعَةً أَبْصارُهُمْ تَرْهَقُهُمْ ذِلَّةٌ ذلِكَ الْيَوْمُ الَّذِي كانُوا يُوعَدُونَ ( 44 )\r\n36 - چه شده بر كافران كه در نزد تو به روى تو خيره‌اند .\r\n37 - از راست و چپ گروه ، گروهند .\r\n38 - آيا طمع مىكند هر كس از آنها كه داخل بهشت پر نعمت شود ؟ !\r\n39 - نه ، ما آنها را از آنچه مىدانند آفريده‌انم .\r\n40 - قسم مىخورم به پروردگار مشرقها و مغربها كه ما تواناييم .\r\n41 - بر آنكه بهتر از آنها را عوض گيريم ، ما عاجز نيستيم .\r\n42 - بگذار آنها را كه در باطل شوند و مشغول گردند حتى برسند به روزى كه وعده مىشوند .\r\n43 - روزى كه از قبرها شتابان خارج مىشوند گويى به طرف هدفها شتابانند .\r\n\r\n","description":"","footnote":"","page_name":" 345 ","page_number":347},
  {"content":"\r\n\r\n44 - پائين است چشمشان ، ذلت بزرگى آنها را احاطه كرده ، اين روزى است كه وعده مىشدند .\r\n\r\nكلمه‌ها\r\nمهطعين : هطع : خيره شدن . در اقرب الموارد گويد : فقط در صورت خوف اهطاع مىآيد ، « مهطعين » به معنى خيره شوندگان است معانى ديگر نيز دارد .\r\nعزين : دسته‌ها و گروه‌ها . مفرد آن عزه است « العزة : العصبة من الناس » .\r\nيخوضوا : خوض : داخل شدن در آب ، به طور استعاره به وارد شدن در امور گفته مىشود ، اكثر در كارهاى مذموم است .\r\nاجداث : جدث قبر ، جمع آن اجداث است .\r\nسراعا : سرعت : شتاب . سريع : شتابنده ، جمع آن سراع است .\r\nنصب : چيز منصوب ، مانند علامتهايى كه در راه نصب مىكنند و مانند هدفها .\r\nيرفضون : ايفاض : شتاب كردن .\r\n\r\nشرحها\r\nتفريع است بر استثناهاى فوق ، يعنى بدون عمل و ايمان نمىشود داخل بهشت شد ، بى جا بر تو خيره مىشوند ، خدايى كه آنها را از نطفه آفريده و قدرت از بين بردن آنها را دارد نمىتوانند طريقه و سنت او را بهم بزنند ، آن گاه در مقام تعزز و استغنا به آن حضرت فرموده : بگذار هر چه مىخواهند بكنند ، بالاخره قيامت را خواهند ديد .\r\n36 - و 37 -   فَما لِ الَّذِينَ كَفَرُوا قِبَلَكَ مُهْطِعِينَ عَنِ الْيَمِينِ وَ عَنِ الشِّمالِ عِزِينَ  \r\n\r\n","description":"","footnote":"","page_name":" 346 ","page_number":348},
  {"content":"\r\n\r\nچنان كه در اول سوره گفته شد اين آيات به حال منافقان شبيه است ، زيرا مشركان در مكه با آن حضرت چنين جمع شدن و خيره گشتن نداشتند ، رسول خدا صلّى اللَّه عليه و آله موقعى آيات بهشت و جهنم مىخواندند آنها كه دسته دسته در راست و چپ او نشسته بودند ، به آن حضرت خيره و در دل هزاران سخن مىگفتند .\r\n38 -  أَ يَطْمَعُ كُلُّ امْرِئٍ مِنْهُمْ أَنْ يُدْخَلَ جَنَّةَ نَعِيمٍ  معلوم مىشود از اينكه اوصاف اهل بهشت در آيات فوق ، گفته مىشد ناراحت بودند و مىگفتند : اگر بهشتى هم باشد ، لازم است ما بدون عمل به آنجا رويم .\r\n39 -  كَلَّا إِنَّا خَلَقْناهُمْ مِمَّا يَعْلَمُونَ  اين آيه با آيات بعدى خلاصه‌اش آنست كه : سنت خدايى بر آن قرار گرفته كه اهل ايمان و عمل داخل بهشت شوند ، بشرى كه خدا او را از نطفه آفريده و قدرت از بين بردنش را دارد نمىتواند سنت خدا را تغيير دهد و بدون عمل و ايمان داخل بهشت شود ، منظور از  مِمَّا يَعْلَمُونَ  نطفه است .\r\n40 -  فَلا أُقْسِمُ بِرَبِّ الْمَشارِقِ وَ الْمَغارِبِ إِنَّا لَقادِرُونَ  اين قسم عبارت اخراى قسم به كائنات است ، اجرام جهان ، حركت وضعى دارند ، على هذا همه جاى آنها مشرق و مغرب است چنان كه در سوره صافات / 5 شرح داده شد و اگر منظور كل كائنات نباشد ، مراد همه مشارق و مغارب موجود است ، زيرا جمع محلى بالف و لام افادهء استغراق مىكند .\r\nتناسب اين قسم با مقسم به بعدى آنست كه مشرق و مغرب بودن در اثر زمان و پشت سر هم بودن حوادث است و آن بهترين دليل است بر از بين بردن مشركان و آوردن نسل جديد .\r\nخدايى كه با پشت سر هم قرار دادن حوادث ، زمان و مشارق و مغارب را به\r\n\r\n","description":"","footnote":"","page_name":" 347 ","page_number":349},
  {"content":"\r\n\r\nوجود آورده است قدرت از بين بردن آنها را دارد .\r\n41 -  عَلى أَنْ نُبَدِّلَ خَيْراً مِنْهُمْ وَ ما نَحْنُ بِمَسْبُوقِينَ  مفعول « لقادرون » در آيه فوق است « مسبوقين » به معنى مغلوبين مىباشد .\r\nدر الميزان فرموده : اين آيه مؤيد آنست كه منظور از اين جماعت ، منافقانند زيرا كلمهء  خَيْراً مِنْهُمْ  نشان مىدهد كه در آنها شائبه خيرى هست ( با اظهار ظاهري ايمان ) بر خلاف مشركان كه در آنها اصلا خيرى نيست .\r\n42 -  فَذَرْهُمْ يَخُوضُوا وَ يَلْعَبُوا حَتَّى يُلاقُوا يَوْمَهُمُ الَّذِي يُوعَدُونَ  لفظ « يخوضوا » شامل خوض در كارهاى حرام و « يلعبوا » مشغول شدن به كارهاى غير مهم است كه از ياد خدا باز مىدارد .\r\n43 -  يَوْمَ يَخْرُجُونَ مِنَ الْأَجْداثِ سِراعاً كَأَنَّهُمْ إِلى نُصُبٍ يُوفِضُونَ  بيان است براى « يومهم » ظهور آيه در آنست كه اولا خروج از قبرها به سرعت انجام خواهد گرفت ، نظير اين آيه است :  يَخْرُجُونَ مِنَ الْأَجْداثِ كَأَنَّهُمْ جَرادٌ مُنْتَشِرٌ  قمر / 7 ، ثانيا به محض خروج راه خود را يافته به سرعت به طرف حساب و تعيين سرنوشت خواهند رفت ، نظير :  فَإِذا هُمْ مِنَ الْأَجْداثِ إِلى رَبِّهِمْ يَنْسِلُونَ  يس / 51 .\r\n44 -  خاشِعَةً أَبْصارُهُمْ تَرْهَقُهُمْ ذِلَّةٌ ذلِكَ الْيَوْمُ الَّذِي كانُوا يُوعَدُونَ  چشمها پائين و ذليل است ، ذلت از هر طرف آنها را احاطه كرده است اما ايمان  ضاحِكَةٌ مُسْتَبْشِرَةٌ  هستند . « خاشعة - ترهقهم » حالند از فاعل « يخرجون » روز دوشنبه بيست و چهارم ربيع الثانى هزار و چهار صد و شش مطابق 16 ديماه / 1364 . تفسير سورهء معارج به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 348 ","page_number":350},
  {"content":"\r\n\r\n\r\nسورهء نوح\r\nدر مكه نازل و بيست و هشت آيه است\r\n\r\nنظرى به سوره مباركه\r\n1 - سوره نوح هفتاد و يكمين سوره است كه بعد از سورهء نحل در مكه نازل گرديد ، على هذا بايد حدود سالهاى نهم و دهم بعثت نازل شده باشد در ترتيب فعلى قرآن مجيد سوره هفتاد و يكم است .\r\n2 - عدد آيات آن در قرائت كوفى بيست و هشت و در بصرى و شامى بيست نه و در ديگران سى است ( مجمع ) .\r\nدر تفسير خازن آمده : اين سوره داراي دويست و بيست و چهار كلمه و نهصد و نود و نه حرف است و اللَّه العالم .\r\n3 - تسميه آن به « سورهء نوح » به علّت آنست كه اين سوره همه‌اش در حالات نوح عليه السّلام و قوم اوست ، ظاهرا اين تسميه توسط حضرت رسول صلى اللَّه عليه و آله بوده است .\r\n4 - سورهء مباركه به شهادت آيات آن مكى است و ظاهرا كسى خلاف آن را نگفته است .\r\n\r\nمطالب سوره\r\n5 - در بخش اول اين سوره ، سخن از بعثت نوح و دعوت اوست در بخش\r\n\r\n","description":"","footnote":"","page_name":" 349 ","page_number":351},
  {"content":"\r\n\r\nدوم شكايتهاى نوح عليه السّلام است به درگاه خدا كه پروردگارا هر چه اين قوم را دعوت كردم جز مخالفت و عصيان نديدم ، خدايا همه‌شان را نابود گردان در بخش سوم سخن از هلاكت قوم آن حضرت است .\r\n\r\nشأن نزول\r\nبراى سورهء مباركه ظاهرا شان نزولى نقل نشده است از آيات آن هم چيزى در اين باره فهميده نمىشود ، زيرا فقط يكپارچه شرح حال است ، لا بد جريانى پيش آمده و لازم گرفته كه حالات آن حضرت و قومش در قالب اين سورهء كوچك نقل شود ، قبل از نزول اين سوره ، مشروح جريان آن بزرگوار در سوره‌هاى متعدد ، مخصوصا در سوره « هود » روشن شده بود ، حقائق بسيارى در اين سوره مخصوصا تأثير اعمال آدمى در امور جارى جهان شرح داده خواهد شد و نيز نامهاى اصنام قوم نوح ، كه اعراب حجاز نيز از آنها گرفته بودند خواهد آمد .\r\n\r\n","description":"","footnote":"","page_name":" 350 ","page_number":352},
  {"content":"\r\n\r\nسورة نوح مكّيّة و هى ثمانى و عشرون اية نزلت بعد سورة النّحل بِسْمِ اللَّهِ الرَّحْمنِ الرَّحِيمِ\r\n\r\n[ سوره نوح ( 71 ) : آيات 1 تا 7 
  ]\r\nبِسْمِ اللَّهِ الرَّحْمنِ الرَّحِيمِ\r\nإِنَّا أَرْسَلْنا نُوحاً إِلى قَوْمِهِ أَنْ أَنْذِرْ قَوْمَكَ مِنْ قَبْلِ أَنْ يَأْتِيَهُمْ عَذابٌ أَلِيمٌ ( 1 ) قالَ يا قَوْمِ إِنِّي لَكُمْ نَذِيرٌ مُبِينٌ ( 2 ) أَنِ اعْبُدُوا اللَّهَ وَ اتَّقُوهُ وَ أَطِيعُونِ ( 3 ) يَغْفِرْ لَكُمْ مِنْ ذُنُوبِكُمْ وَ يُؤَخِّرْكُمْ إِلى أَجَلٍ مُسَمًّى إِنَّ أَجَلَ اللَّهِ إِذا جاءَ لا يُؤَخَّرُ لَوْ كُنْتُمْ تَعْلَمُونَ ( 4 )\r\nقالَ رَبِّ إِنِّي دَعَوْتُ قَوْمِي لَيْلاً وَ نَهاراً ( 5 ) فَلَمْ يَزِدْهُمْ دُعائِي إِلاَّ فِراراً ( 6 ) وَ إِنِّي كُلَّما دَعَوْتُهُمْ لِتَغْفِرَ لَهُمْ جَعَلُوا أَصابِعَهُمْ فِي آذانِهِمْ وَ اسْتَغْشَوْا ثِيابَهُمْ وَ أَصَرُّوا وَ اسْتَكْبَرُوا اسْتِكْباراً ( 7 )\r\nبه نام خداى رحمان رحيم\r\n1 - ما نوح را به سوى قومش فرستاديم كه قوم خود را بترسان پيش از آنكه عذاب دردناك بر آنها بيايد .\r\n2 - گفت اى قوم من براى شما بيم دهنده آشكارم .\r\n3 - اينكه خدا را عبادت كنيد و از او بترسيد و از من اطاعت نمائيد .\r\n\r\n","description":"","footnote":"","page_name":" 351 ","page_number":353},
  {"content":"\r\n\r\n4 - تا از گناهان شما بيامرزد و شما را تا اجل معين تأخير اندازد كه اجل خدا چون بيايد تأخير نمىشود اى كاش مىدانستيد .\r\n5 - گفت : پروردگارا من قوم خويش را شب و روز دعوت كردم .\r\n6 - دعوت من بر آنها جز فرار نيفزود .\r\n7 - و من هر وقت كه دعوتشان كردم تا آنها را بيامرزى ، انگشتان را در گوشها كردند و لباسشان را به سر كشيدند و تكبر كردند تكبر بزرگى ! !\r\n\r\nكلمه‌ها\r\nاصابع : انگشتان ، مفرد آن اصبع است .\r\nاستغشوا : استغشاء : پوشاندن « استغثى ثوبه : تغطى به » به قول راغب : لباس را براى خود غاشيه و پرده قرار داد .\r\nاصروا : اصرار : ادامه دادن به گناه ، صر : بستن و گره زدن گويى گناهكار گناه را به گناه مىبندد و ادامه مىدهد .\r\n\r\nشرحها\r\nدر اين آيات بعثت نوح عليه السّلام و دعوت او و مقدارى از شكايتش به درگاه خدا نقل شده است .\r\n1 -   إِنَّا أَرْسَلْنا نُوحاً إِلى قَوْمِهِ أَنْ أَنْذِرْ قَوْمَكَ مِنْ قَبْلِ أَنْ يَأْتِيَهُمْ عَذابٌ أَلِيمٌ   .\r\nبه نظر مىآيد : منظور از عذاب ، عذاب دنياست چنان كه از آيات بعدى نيز روشن مىشود و يا منظور عذاب دنيا و آخرت هر دو است و نيز روشن مىشود كه وقوع عذاب حتمى بوده است ،   أَنْ أَنْذِرْ . . .   تفسير « ارسلنا » است يعنى نوحا و اوحينا اليه ان انذر . . . » .\r\n\r\n","description":"","footnote":"","page_name":" 352 ","page_number":354},
  {"content":"\r\n\r\n2 و 3 -   قالَ يا قَوْمِ إِنِّي لَكُمْ نَذِيرٌ مُبِينٌ أَنِ اعْبُدُوا اللَّهَ وَ اتَّقُوهُ وَ أَطِيعُونِ   .\r\nكلمه  نَذِيرٌ مُبِينٌ  اجمال دعوت و  أَنِ اعْبُدُوا اللَّهَ . . .  تفصيل آن مىباشد از « اعبدوا اللَّه » معلوم مىشود كه قوم او به وجود خدا عقيده داشته ولى بت - پرست بوده‌اند ، در گذشته گفته‌ايم اختلاف ميان پيامبران و مشركان در وجود خدا نبود ، بلكه اختلاف در پرستش و عبادت خدا بود .\r\nبه هر حال « اعبدوا اللَّه » دعوت به توحيد و « اطيعون » دعوت به رسالت است . و شايد « و اتقوه » دعوت به معاد باشد ، چون بدون عقيده به معاد ، تقوى معنى ندارد چنان كه در الميزان فرموده است .\r\n4 -  يَغْفِرْ لَكُمْ مِنْ ذُنُوبِكُمْ وَ يُؤَخِّرْكُمْ إِلى أَجَلٍ مُسَمًّى إِنَّ أَجَلَ اللَّهِ إِذا جاءَ لا يُؤَخَّرُ لَوْ كُنْتُمْ تَعْلَمُونَ  .\r\nنتيجه عبادت خدا و اطاعت از نوح عليه السّلام است در اينجا چند مطلب ياد آورى مىشود . اول « يغفر لكم - يؤخركم » جواب شرط محذوفند و تقدير آن « ان تطيعوا اللَّه يغفر لكم . . . » مىباشد .\r\nدوم : « من » در  مِنْ ذُنُوبِكُمْ  اگر براى بيان باشد اشاره به غفران همه گناهان قبل از ايمان است نظير شرك و گناهان ديگر و اگر براى تبعيت باشد باز شامل همه آنهاست .\r\nزيرا به حكم\r\n« الاسلام يجب ما سبق »\r\nبايد همه آنها آمرزيده شود ، در اين صورت بعضيت نسبت به گناهان بعد از ايمان است كه حساب ديگرى دارند ، الميزان تبعيض را قبول دارد .\r\nسوم : براى هر يك از انسانها يك اجل حتمى است و يك اجل مشروط ، كه در صورت وجود شرايط انسان يا امت با آن از بين مىروند و گرنه انسان به اجل\r\n\r\n","description":"","footnote":"","page_name":" 353 ","page_number":355},
  {"content":"\r\n\r\nمسمى ( معين ) مىرسد ، مثلا قوم نوح با اجل مشروط از بين رفتند و عمرشان كم شد و جلو آمد ، اين در ذيل  ثُمَّ قَضى أَجَلًا وَ أَجَلٌ مُسَمًّى عِنْدَهُ  انعام / 2 روشن گرديد .\r\nچهارم : اعمال نيك و بد در طولانى شدن و كوتاه شدن عمر انسان اثر دارد در اين زمينه آيات و روايات زيادى رسيده است و در ذيل  يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ  رعد / 39 توضيح داده شد ، تغيير سرنوشتها براى اولين بار در قرآن كريم و روايات ائمّه صلوات اللَّه عليهم اجمعين با تعبير « بداء » عنوان شده است .\r\nپنجم : منظور از  أَجَلَ اللَّهِ  اجل مشروط است كه با فراهم آمدن شرائط حتمى و غير قابل برگشت مىشود  إِنَّ أَجَلَ اللَّهِ إِذا جاءَ لا يُؤَخَّرُ  .\r\nششم : چون درك اين گونه مطالب بسيار ضرورى است لذا با تمنى ( اى كاش ) فرموده :  لَوْ كُنْتُمْ تَعْلَمُونَ  .\r\n5 و 6 -   قالَ رَبِّ إِنِّي دَعَوْتُ قَوْمِي لَيْلًا وَ نَهاراً فَلَمْ يَزِدْهُمْ دُعائِي إِلَّا فِراراً   از اين آيات شكايت آن حضرت به درگاه خدا از دست قومش شروع مىشود دعوتش همان بود كه در آيه سوم و چهارم گذشت ،  لَيْلًا وَ نَهاراً  حاكى از ادامه است .\r\nفرار به معنى تمرد و عدم قبول مىباشد ، حرف حق به نااهل هر چه بيشتر گفته شود بر عصيان او مىافزايد ، نظير  . . . وَ لا يَزِيدُ الظَّالِمِينَ إِلَّا خَساراً  اسراء / 82 .\r\n7 -  وَ إِنِّي كُلَّما دَعَوْتُهُمْ لِتَغْفِرَ لَهُمْ جَعَلُوا أَصابِعَهُمْ فِي آذانِهِمْ  اشاره است به شدت انكار و جهالت آنها تا جايى كه با شنيدن كلمات آن حضرت\r\n\r\n","description":"","footnote":"","page_name":" 354 ","page_number":356},
  {"content":"\r\n\r\nانگشت در گوش مىكردند تا سخنان آن حضرت را نشوند .\r\n وَ اسْتَغْشَوْا ثِيابَهُمْ وَ أَصَرُّوا وَ اسْتَكْبَرُوا اسْتِكْباراً  يعنى جامه را به سر كشيدند تا مرا نبينند و تمرد را ادامه دادند و خود را به شدت برتر از آن ديدند كه كلمات مرا بشنوند و اطاعت كنند « اي استكبارا عجيبا » ، امتناع و لجاجت آنها در آيات به طرز بليغى ترسيم شده است .\r\n\r\n","description":"","footnote":"","page_name":" 355 ","page_number":357},
  {"content":"\r\n\r\n\r\n[ سوره نوح ( 71 ) : آيات 8 تا 20 
  ]\r\nثُمَّ إِنِّي دَعَوْتُهُمْ جِهاراً ( 8 ) ثُمَّ إِنِّي أَعْلَنْتُ لَهُمْ وَ أَسْرَرْتُ لَهُمْ إِسْراراً ( 9 ) فَقُلْتُ اسْتَغْفِرُوا رَبَّكُمْ إِنَّهُ كانَ غَفَّاراً ( 10 ) يُرْسِلِ السَّماءَ عَلَيْكُمْ مِدْراراً ( 11 ) وَ يُمْدِدْكُمْ بِأَمْوالٍ وَ بَنِينَ وَ يَجْعَلْ لَكُمْ جَنَّاتٍ وَ يَجْعَلْ لَكُمْ أَنْهاراً ( 12 )\r\nما لَكُمْ لا تَرْجُونَ لِلَّهِ وَقاراً ( 13 ) وَ قَدْ خَلَقَكُمْ أَطْواراً ( 14 ) أَ لَمْ تَرَوْا كَيْفَ خَلَقَ اللَّهُ سَبْعَ سَماواتٍ طِباقاً ( 15 ) وَ جَعَلَ الْقَمَرَ فِيهِنَّ نُوراً وَ جَعَلَ الشَّمْسَ سِراجاً ( 16 ) وَ اللَّهُ أَنْبَتَكُمْ مِنَ الْأَرْضِ نَباتاً ( 17 )\r\nثُمَّ يُعِيدُكُمْ فِيها وَ يُخْرِجُكُمْ إِخْراجاً ( 18 ) وَ اللَّهُ جَعَلَ لَكُمُ الْأَرْضَ بِساطاً ( 19 ) لِتَسْلُكُوا مِنْها سُبُلاً فِجاجاً ( 20 )\r\n8 - سپس من آنها را با صداى بلند دعوت كردم .\r\n9 - سپس دعوت خويش را به طور آشكار و پنهانى به آنها اظهار نمودم .\r\n10 - و گفتم : از پروردگار خويش مغفرت بخواهيد كه او بسيار آمرزنده است .\r\n\r\n","description":"","footnote":"","page_name":" 356 ","page_number":358},
  {"content":"\r\n\r\n11 - تا باران را به شما فراوان بفرستد .\r\n12 - و كمك كند شما را با اموال و پسران و قرار دهد براى شما باغاتى و نهرهايى .\r\n13 - به شما چه شده كه به خدا عظمت اميد نمىداريد .\r\n14 - حال آنكه شما را در حالات مختلف آفريده است .\r\n15 - آيا نمىدانيد كه خدا چطور هفت آسمان را بالاى هم آفريده است ؟\r\n16 - و قرار داده ماه را در ميان آنها نور بزرگى و قرار داده آفتاب را چراغ بزرگى .\r\n17 - خدا شما را از زمين به طرز خاصى رويانيده است .\r\n18 - سپس شما را در آن بر مىگرداند و خارج مىكند به طور مخصوص .\r\n19 - خدا زمين را براى شما گسترده گردانيد .\r\n20 - تا داخل شويد در آن به راههاى وسيع .\r\n\r\nكلمه‌ها\r\nجهار : خواندن با صداى بلند ( فرياد ) گويند « الجهار : النداء باعلى الصوت » مطلق آشكار كردن صدا نيز گفته‌اند .\r\nاسرار : پنهان كردن و اخفاء ، از مادهء « سر » مىباشد .\r\nمدرار : در : شير . به معنى كثرت نيز آيد ، « در اللبن » يعنى : شير زياد شد ، مدرار در آيه به معنى فراوانى است .\r\nوقار : وقر : ثقل سامعه . وقار : عظمت ، اسم است از توقير به معنى تعظيم .\r\nاطوار : طور ( بفتح طاء ) : حال ، هيئت ، جمع آن اطوار است آن فقط يك بار در قرآن آمده است .\r\nطباقا : طبق در اصل به معنى حال است آن در آيه به معنى مشابهت يا بعضى بالاى بعضى بودن است بعضى آن را جمع گفته‌اند مانند جمل و جمال ( سورهء ملك / 3 ) .\r\n\r\n","description":"","footnote":"","page_name":" 357 ","page_number":359},
  {"content":"\r\n\r\nبساط : گستردن و گسترده شده ( وسعت يافته ) .\r\nفجاجا : راههاى وسيع . واحد آن فج است نظير :  يَأْتِينَ مِنْ كُلِّ فَجٍّ عَمِيقٍ  حج / 27 ، راغب گويد : فج شكافى است ميان دو كوه و در راه وسيع به كار مىرود .\r\n\r\nشرحها\r\nدر اين آيات شكايتهاى نوح عليه السّلام ادامه پيدا مىكند و شامل سه بخش است اول نتائج خوب قبول دعوت را مىشمارد كه در صورت قبول دعوت ، خداوند اموال شما را افزون مىكند و با فرزندان و اولاد ياريتان مىنمايد .\r\nدوم : استدلال بر توحيد است كه خدا شما را در شكم مادران در احوال مختلف آفريده يعنى نطفه ، علقه ، مضغه ، عظام و . . . و نيز آسمانها و ماه و خورشيد را به وجود آورده است ، مىدانيد كه اين كار خدايان شما نيست ، پس به عبادت خدا بر گرديد .\r\nسوم : تذكر به معاد است ، خدايى كه شما را از زمين رويانيده مىتواند بار ديگر اين كار را از سر گيرد .\r\n8 و 9 -   ثُمَّ إِنِّي دَعَوْتُهُمْ جِهاراً ثُمَّ إِنِّي أَعْلَنْتُ لَهُمْ وَ أَسْرَرْتُ لَهُمْ إِسْراراً   يعنى در دعوت آنها از هر شيوه استفاده كردم ، با صداى بلند ، آشكار و پنهان « ثم » براى تراخى و ترتب در كلام است « اسرارا » براى شدت يا نوعيت مىباشد .\r\n10 و 11 -   فَقُلْتُ اسْتَغْفِرُوا رَبَّكُمْ إِنَّهُ كانَ غَفَّاراً يُرْسِلِ السَّماءَ عَلَيْكُمْ مِدْراراً   بيان جزئيات دعوت اوست ،  إِنَّهُ كانَ غَفَّاراً  تعليل استغفار و « يرسل »\r\n\r\n","description":"","footnote":"","page_name":" 358 ","page_number":360},
  {"content":"\r\n\r\nمجزوم و در جواب امر و تقدير آن « ان تستغفروا يرسل . . . » است مراد از « السماء » ابر و باران مىباشد .\r\n12 -  وَ يُمْدِدْكُمْ بِأَمْوالٍ وَ بَنِينَ وَ يَجْعَلْ لَكُمْ جَنَّاتٍ وَ يَجْعَلْ لَكُمْ أَنْهاراً  امداد تقويت كردن و كمك رساندن است مال و پسران دو جناح مهم در تقويت انسان مىباشند ، باغات و انهار به علّت اهميت ذكر شده و ذكر خاص بعد از عام است .\r\nاين دو آيه مانند آيات گذشته دليل هستند بر اينكه استغفار و اعمال نيك در جهان تأثير مىگذارد ، در اين باره آيات زيادى داريم ، از جمله  وَ لَوْ أَنَّ أَهْلَ الْقُرى آمَنُوا وَ اتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَ الْأَرْضِ وَ لكِنْ كَذَّبُوا فَأَخَذْناهُمْ بِما كانُوا يَكْسِبُونَ  اعراف / 96 ، كه در هر دو قسمت نعمت و نقمت صريح است .\r\n13 و 14 -   ما لَكُمْ لا تَرْجُونَ لِلَّهِ وَقاراً وَ قَدْ خَلَقَكُمْ أَطْواراً   رجاء به معنى اميد است كه معنى اعتقاد مىدهد ، وقار و عظمت لازمه‌اش پرستش و توجه مىباشد منظور از خلقت اطوارى تطور آفرينش انسان است ، از خاك ، نطفه ، علقه ، مضغه و غير آن ، و شايد مذكر و مؤنث بودن و اختلاف الوان و زبانها نيز باشد « ما لكم » استفهام انكارى است يعنى چه شده كه به خدا عظمت قائل نيستيد ؟ !  وَ قَدْ خَلَقَكُمْ  حال است از فاعل « لا ترجون » و تعليل آن مىباشد به هر حال آيه نشان مىدهد كه خدا را مىشناختند ولى در مقام پرستش به او اهميت نمىداده‌اند .\r\n15 -  أَ لَمْ تَرَوْا كَيْفَ خَلَقَ اللَّهُ سَبْعَ سَماواتٍ طِباقاً \r\n\r\n","description":"","footnote":"","page_name":" 359 ","page_number":361},
  {"content":"\r\n\r\nاستدلال ديگرى است بر توحيد و لزوم عبادت خدا ، طباق به معنى شبيه يا بعضى بالاى بعضى است .\r\nدر باره سبع سماوات در بقره / 29 توضيح داده‌ايم ، رؤيت در اينجا به معنى علم است ، طباق بودن در سماوات موضوعيت دارد و گرنه گفته نمىشد . يعنى مىدانيد كه خدا چگونه خلق كرده ، پس چرا عبادتش نمىكنيد ؟ ! 16 -  وَ جَعَلَ الْقَمَرَ فِيهِنَّ نُوراً وَ جَعَلَ الشَّمْسَ سِراجاً  تكميل استدلال فوق است ، از « فيهن » مىشود فهميد كه حدود آسمانهاى هفتگانه تا آنجاست كه نور ماه مىرسد ، خارج از آن حد ، آسمان است ولى از هفت آسمان نيست به سوره بقره رجوع شود ، نور دادن ماه ، و چراغ بودن خورشيد دليل تدبير خدايى و آن مستوجب پرستش آن ذات پاك است .\r\n17 و 18 -   وَ اللَّهُ أَنْبَتَكُمْ مِنَ الْأَرْضِ نَباتاً ثُمَّ يُعِيدُكُمْ فِيها وَ يُخْرِجُكُمْ إِخْراجاً   .\r\nاشاره به معاد و استدلال بر معاد است ، خلقت امروزى انسان دليل بر امكان خلقت آخرت است ، نظير :  مِنْها خَلَقْناكُمْ وَ فِيها نُعِيدُكُمْ وَ مِنْها نُخْرِجُكُمْ تارَةً أُخْرى  طه / 55 از اين سه مرحله ، دو مرحله‌اش بر بشر مشهود است ، على هذا امكان خلقت مجدد را نتواند انكار كند آيات اشاره است به اينكه هر سه مرحله يك دوره است .\r\nگويند : « نباتا » تقديرش « انبتكم انبات النبات » است ، به قول بعضى مصدر مجرد به جاى مزيد فيه آمده است ، به هر حال آن اشاره است به نحوهء تبديل اجزاء ارضى به انسان كه بالاخره انسان از زمين روئيده است نظير  أَنْشَأَكُمْ مِنَ الْأَرْضِ  هود / 61 .\r\n« اخراجا » نيز اشاره است به نحوهء رويانيدن از زمين كه طرز بخصوصى\r\n\r\n","description":"","footnote":"","page_name":" 360 ","page_number":362},
  {"content":"\r\n\r\nاز رويانيدن مىباشد .\r\n19 و 20 -   وَ اللَّهُ جَعَلَ لَكُمُ الْأَرْضَ بِساطاً لِتَسْلُكُوا مِنْها سُبُلًا فِجاجاً   .\r\nرجوع است به دليل توحيد ، بعد از اشاره به معاد ، اگر زمين گسترده نبود ، راه رفتن در آن و انتقال از جايى به جايى ناميسر بود ، اين مطلب ذيل  وَ سَلَكَ لَكُمْ فِيها سُبُلًا  طه / 53 توضيح داده شد ، مورد استفاده قرار گرفتن زمين دليل نفوذ ارادهء خدا در جهان مىباشد .\r\n\r\n","description":"","footnote":"","page_name":" 361 ","page_number":363},
  {"content":"\r\n\r\n\r\n[ سوره نوح ( 71 ) : آيات 21 تا 28 
  ]\r\nقالَ نُوحٌ رَبِّ إِنَّهُمْ عَصَوْنِي وَ اتَّبَعُوا مَنْ لَمْ يَزِدْهُ مالُهُ وَ وَلَدُهُ إِلاَّ خَساراً ( 21 ) وَ مَكَرُوا مَكْراً كُبَّاراً ( 22 ) وَ قالُوا لا تَذَرُنَّ آلِهَتَكُمْ وَ لا تَذَرُنَّ وَدًّا وَ لا سُواعاً وَ لا يَغُوثَ وَ يَعُوقَ وَ نَسْراً ( 23 ) وَ قَدْ أَضَلُّوا كَثِيراً وَ لا تَزِدِ الظَّالِمِينَ إِلاَّ ضَلالاً ( 24 ) مِمَّا خَطِيئاتِهِمْ أُغْرِقُوا فَأُدْخِلُوا ناراً فَلَمْ يَجِدُوا لَهُمْ مِنْ دُونِ اللَّهِ أَنْصاراً ( 25 )\r\nوَ قالَ نُوحٌ رَبِّ لا تَذَرْ عَلَى الْأَرْضِ مِنَ الْكافِرِينَ دَيَّاراً ( 26 ) إِنَّكَ إِنْ تَذَرْهُمْ يُضِلُّوا عِبادَكَ وَ لا يَلِدُوا إِلاَّ فاجِراً كَفَّاراً ( 27 ) رَبِّ اغْفِرْ لِي وَ لِوالِدَيَّ وَ لِمَنْ دَخَلَ بَيْتِيَ مُؤْمِناً وَ لِلْمُؤْمِنِينَ وَ الْمُؤْمِناتِ وَ لا تَزِدِ الظَّالِمِينَ إِلاَّ تَباراً ( 28 )\r\n21 - نوح گفت : خدايا آنها مرا مخالفت كردند و اطاعت نمودند از كسى كه مال و فرزندش بر او جز ضلالت نيفزود .\r\n22 - و حيله كردند حيله‌اى بزرگ .\r\n23 - و گفتند از خدايان خويش دست نكشيد و رها نكنيد بتهاى ود و نه سواع و نه يغوث و يعوق و نسر را .\r\n24 - آنها بسيارى را گمراه كردند بر ظالمان جز ضلالت ميافزاى .\r\n25 - از جهت گناهانشان غرق شدند و داخل آتش بزرگى گرديدند و جز خدا يارانى نيافتند .\r\n26 - نوح گفت : پروردگارا بر روى زمين احدى از كافران را زنده مگذار .\r\n27 - اگر آنها را زنده بگذارى بندگان تو را گمراه مىكنند و نمىزايند مگر بد كار كافر را\r\n28 - پروردگارا بيامرز مرا و پدر و مادرم را و كسى را كه مؤمن به خانهء من وارد شود و مؤمنين و مؤمنات را ، و بر ظالمان جز هلاك ميافزاى .\r\n\r\n","description":"","footnote":"","page_name":" 362 ","page_number":364},
  {"content":"\r\n\r\n\r\nكلمه‌ها\r\nخسار : خسر ، خسران و خسار : ضرر و زيان ، به معنى ضلالت نيز آيد .\r\nنظير :  وَ لا يَزِيدُ الظَّالِمِينَ إِلَّا خَساراً  .\r\nكبار : مبالغهء كبير است ، با تشديد و تخفيف هر دو خوانده‌اند « الكبار :\r\nمبالغة في الكبير » .\r\nودا : ود ، سواع ، يغوث ، يعوق و نسر ، نام بتهاى قوم نوح عليه السّلام است .\r\nلا تذر : و ذر : ترك كردن ، انداختن از روى بىاعتنايى . از اين ماده ، ماضى ، مصدر و اسم فاعل به كار نرفته است « لا تذر » : ترك نكن .\r\nديار : ساكن دار . راغب گويد : مبالغه نيست و گرنه گفته مىشد دوار در مجمع از زجاج نقل كرده گويند « ما بالدار ديار » يعنى در خانه كسى نيست كه در زمين بگردد .\r\nكفار : مبالغهء كافر است .\r\nتبار : هلاكت ، « التبار : الهلاك » .\r\n\r\nشرحها\r\nدر آيات فوق اولا بقيهء شكايت آن حضرت نقل شده كه به خدا عرضه مىدارد :\r\nخدايا اينان مرا مخالفت كرده و از سران مشركان اطاعت نمودند و آنها امرشان كردند تا در پرستش بتها باقى بمانند ، آن گاه خدا فرمايد كه : آنها در اثر گناهان غرق و هلاك شدند .\r\nثانيا : دو دعا از نوح عليه السّلام نقل مىكند يكى دربارهء مشركان كه گفت :\r\nخدايا احدى از اينها را باقى مگذار ، ديگرى در بارهء مؤمنان از اصحاب خود\r\n\r\n","description":"","footnote":"","page_name":" 363 ","page_number":365},
  {"content":"\r\n\r\nو همهء مؤمنين مؤمنات كه در بارهء قوم خويش مستجاب شد و در بارهء ديگران ان شاء اللَّه مستجاب خواهد گرديد .\r\n21 -  قالَ نُوحٌ رَبِّ إِنَّهُمْ عَصَوْنِي وَ اتَّبَعُوا مَنْ لَمْ يَزِدْهُ مالُهُ وَ وَلَدُهُ إِلَّا خَساراً  .\r\nمنظور از « من . . . » سران مشركان است كه آنها با تكيه بر مال و اولاد در كفر اصرار مىكردند و مردم را به پايدارى در شرك مىخواندند ، على هذا مال و اولاد بر ضلالت آنها افزود .\r\n22 -  وَ مَكَرُوا مَكْراً كُبَّاراً  .\r\nفاعل « مكروا » ظاهرا مترفين سابق است و شايد همه قوم باشد ، مكر كبير دعوت به حمايت از خدايان است كه در آيه بعدى مىآيد .\r\n23 -  وَ قالُوا لا تَذَرُنَّ آلِهَتَكُمْ وَ لا تَذَرُنَّ وَدًّا وَ لا سُواعاً وَ لا يَغُوثَ وَ يَعُوقَ وَ نَسْراً  .\r\nفاعل « قالوا » ممكن است سران قوم باشد و يا همه قوم كه يكديگر را به حمايت خدايان باطل تشويق مىكردند ، آيه صريح است كه پنج بت به نامهاى فوق در ميان آنها بوده است ، به نقل كلبى در كتاب « الاصنام » و ساير كتابها ، بتهايى در عربستان به نامهاى فوق در زمان حضرت رسول صلّى اللَّه عليه و آله وجود داشته است .\r\nدر اين صورت نام آنها را از نام بتهاى قوم نوح اقتباس كرده‌اند ، بسيار بعيد است كه بگوئيم آنها از زمان نوح عليه السّلام مانده بودند ، چنان كه در مجمع از ابن عباس نقل شده : اينها نامهاى بتهاى قوم نوحند ، سپس عرب آنها را عبادت كردند من تركيب و محلهاى اين بتها را در قاموس گفته‌ام .\r\nاز « آلهتكم » به نظر مىآيد كه بتهاى زياد داشته‌اند ولى پنج بت فوق\r\n\r\n","description":"","footnote":"","page_name":" 364 ","page_number":366},
  {"content":"\r\n\r\nسرشناس آنها بوده است .\r\n24 -  وَ قَدْ أَضَلُّوا كَثِيراً وَ لا تَزِدِ الظَّالِمِينَ إِلَّا ضَلالًا  .\r\nفاعل « اضلوا » مىشود اصنام فوق باشد ، نظير :   وَ اجْنُبْنِي وَ بَنِيَّ أَنْ نَعْبُدَ الْأَصْنامَ رَبِّ إِنَّهُنَّ أَضْلَلْنَ كَثِيراً مِنَ النَّاسِ   ابراهيم / 36 و شايد اكابر قوم باشند چنان كه در « مكروا - قالوا » گفته شد ،  وَ لا تَزِدِ الظَّالِمِينَ  نفرين است بر آنها ، منظور ضلالت در اثر گناه است نه ضلالت ابتدايى .\r\n25 -  مِمَّا خَطِيئاتِهِمْ أُغْرِقُوا فَأُدْخِلُوا ناراً فَلَمْ يَجِدُوا لَهُمْ مِنْ دُونِ اللَّهِ أَنْصاراً  .\r\nما زايد است براى تأكيد و نشان دادن بزرگى خطايايشان ، يعنى « من اجل خطيئاتهم اغرقوا » غرق آخرين عذاب آنها نبود ، بلكه پس از غرق به آتشى عظيم داخل شدند .\r\nنكره آمدن « نار » براى عظمت و بزرگى آنست .  فَلَمْ يَجِدُوا . . .  حاكى است كه خدايان دروغين به دادشان نرسيدند .\r\nمنظور از « نارا » آتش برزخ است زيرا نفرموده : « و سيدخلون نارا » ، در بارهء برزخ ذيل آيه  وَ لا تَقُولُوا لِمَنْ يُقْتَلُ فِي سَبِيلِ اللَّهِ . . .  بقره / 154 مفصلا صحبت شد .\r\nناگفته نماند : اين آيه جمله معترضه است ميان دعا و شكايت نوح عليه السّلام و مقدمه است براى دعاى بعدى كه در رابطه با هلاكت همه قوم اوست .\r\n26 -  وَ قالَ نُوحٌ رَبِّ لا تَذَرْ عَلَى الْأَرْضِ مِنَ الْكافِرِينَ دَيَّاراً  .\r\nنفرين است بر همه قوم بدون استثناء ، ظاهرا اين نفرين براى آنست كه يقين كرد كه ديگر كسى ايمان نخواهد آورد ، زيرا اين را از  وَ أُوحِيَ إِلى نُوحٍ أَنَّهُ لَنْ يُؤْمِنَ مِنْ قَوْمِكَ إِلَّا مَنْ قَدْ آمَنَ فَلا تَبْتَئِسْ . . .  هود / 36 ، فهميده بود .\r\n\r\n","description":"","footnote":"","page_name":" 365 ","page_number":367},
  {"content":"\r\n\r\nناگفته نماند : در اين گونه بلاها ، عده‌اى اطفال ، مجانين و مانند آن نيز هلاك مىشوند كه قهرا در قيامت مورد رحمت خدا واقع مىگردند .\r\n27 -  إِنَّكَ إِنْ تَذَرْهُمْ يُضِلُّوا عِبادَكَ وَ لا يَلِدُوا إِلَّا فاجِراً كَفَّاراً  .\r\nيعنى اگر بمانند از يك طرف بندگان تو را اضلال مىكنند ، از طرف ديگر فرزندانشان نيز بعد از مكلف شدن مانند خودشان بدكار و كافر خواهند بود ، ديگر راهى براى زنده ماندنشان نيست ، اين آيه استدلال است براى  لا تَذَرْ عَلَى الْأَرْضِ . . .  كه گذشت .\r\nصالح بن ميثم مىگويد : از حضرت باقر عليه السّلام پرسيدم : نوح از كجا دانست كه جز فاجر و كافر نمىزايند ؟ فرمود : آيا قول خدا را نشنيده‌اى كه به نوح فرمود :  أَنَّهُ لَنْ يُؤْمِنَ مِنْ قَوْمِكَ إِلَّا مَنْ قَدْ آمَنَ  ( تفسير برهان ) .\r\nاز اين حديث معلوم مىشود كه « قومك » به فرزندان آنها نيز شامل بوده است .\r\nناگفته نماند : از آيه شريفه استفاده مىشود كه بد كاران هر قوم به احترام نيكو كاران و موحدان زنده مىمانند و از نعمتهاى خدا استفاده مىكنند ، و گرنه بد كاران مىبايست طبق ناموس خلقت نابود گردند .\r\n28 -  رَبِّ اغْفِرْ لِي وَ لِوالِدَيَّ وَ لِمَنْ دَخَلَ بَيْتِيَ مُؤْمِناً وَ لِلْمُؤْمِنِينَ وَ الْمُؤْمِناتِ وَ لا تَزِدِ الظَّالِمِينَ إِلَّا تَباراً  .\r\nدعاى دوم آن حضرت است در رابطه با غفران پدر و مادرش و يارانش و همه مؤمنين و مؤمنات ، منظور از  وَ لِمَنْ دَخَلَ بَيْتِيَ مُؤْمِناً  مؤمنان قوم خويش است قرآن مجيد دعا بر مؤمنين و مؤمنات را از حضرت ابراهيم عليه السّلام نيز نقل مىكند .\r\nآنجا كه فرموده :  رَبَّنَا اغْفِرْ لِي وَ لِوالِدَيَّ وَ لِلْمُؤْمِنِينَ يَوْمَ يَقُومُ الْحِسابُ \r\n\r\n","description":"","footnote":"","page_name":" 366 ","page_number":368},
  {"content":"\r\n\r\nابراهيم / 41 .\r\nيقينا دعاى اين دو پيامبر عظيم پيش خدا مقبول است ، خداوند ان شاء اللَّه ما را از مؤمنان قرار بدهد ، در شب دوشنبه دوّم جمادى الاولى سال هزار و چهارصد و شش مطابق 23 ديماه 1364 تفسير سورهء نوح به پايان رسيد و آخر دعوانا الحمد للَّه رب العالمين .\r\nو الحمد للَّه و هو خير ختام\r\n\r\n","description":"","footnote":"","page_name":" 367 ","page_number":369},
  {"content":"\r\n\r\n\r\nسوره جن\r\nدر مكه نازل شده و بيست و هشت آيه است\r\n\r\nنظرى به كليات سوره\r\n1 - سورهء جن چهلمين سوره است كه بعد از سورهء اعراف در مكّه نازل نازل گرديد ، در ترتيب فعلى قرآن مجيد سورهء هفتاد و دوم مىباشد ، در سورهء احقاف خوانديم كه :  وَ إِذْ صَرَفْنا إِلَيْكَ نَفَراً مِنَ الْجِنِّ يَسْتَمِعُونَ الْقُرْآنَ . . . \r\n/ 29 ، معلوم شد كه گروهى از جن براى شنيدن قرآن پيش آن حضرت آمده‌اند و نيز در آنجا گفته شد كه احقاف شصت و ششمين سورهء نازله در مكه است ، على هذا سورهء جن پيش از احقاف نازل شده و در آنجا به مطلب سورهء جن اشاره شده است و يا اينكه هر يك از دو سوره ، راجع به گروه خاص از جن است .\r\nالميزان در تأييد دو گروه بودن فرموده : از آيهء  إِنَّا سَمِعْنا كِتاباً أُنْزِلَ مِنْ بَعْدِ مُوسى . . .  احقاف / 30 نشان مىدهد كه آن گروه به موسى مؤمن بوده و تورات را تصديق مىكرده‌اند و از آيهء جن معلوم مىشود كه مشرك بوده‌اند ، بقيه سخن در شأن نزول خواهد آمد .\r\n2 - عدد آيات آن بيست و هشت است ، ظاهرا در بين قراء در اين رابطه خلافى نيست ، به نقل تفسير خازن عدد كلمات آن دويست و هشتاد و پنج و عدد حروف آن هفتصد و هشتاد است و اللَّه اعلم .\r\n3 - تسميه آن به « جن » به علت جريان جن در آنست ظاهر آنست كه اين\r\n\r\n","description":"","footnote":"","page_name":" 368 ","page_number":370},
  {"content":"\r\n\r\nنامگذارى توسط حضرت رسول صلّى اللَّه عليه و آله بوده است و نيز سورهء مباركه بنا بر شهادت آياتش مكى است و ظاهرا كسى خلاف آن را نگفته است .\r\n\r\nمطالب سوره\r\n4 - در اين سوره مىخوانيم كه گروهى از جن به تلاوت قرآن كه توسط حضرت رسول صلّى اللَّه عليه و آله خوانده مىشد ، گوش كرده و به آن ايمان آورده‌اند و آنها قبل از شنيدن قرآن مشرك بوده‌اند .\r\nآنها مانند سابق براى شنيدن بعضى از اسرار به آسمان بالا رفته ولى با كمال تعجب ديده‌اند كه آسمان پر از محافظ است و آنها را مىرانند ، آن گاه گفته‌اند : اين چه پيشامدى است ؟ آيا بناست بلائى نازل شود يا خيرى پيش آيد و نظير اين سخنان .\r\nدر آيه پانزده سخن جن تمام مىشود ، از آيه شانزده استنتاجى است از آيات گذشته كه در آنها توحيد و نبوت و معاد و در آخر عصمت انبياء مطرح مىشود .\r\n\r\nشأن نزول\r\n5 - از آيات معلوم نمىشود كه رسول خدا صلّى اللَّه عليه و آله جن را ديده است ، همين قدر به دست مىآيد كه آنها تلاوت قرآن را شنيده‌اند در مجمع البيان از ابن عباس نقل است كه گويد : رسول خدا صلّى اللَّه عليه و آله چيزى بر جن نخواند و آنها را نديد آن حضرت با گروهى از ياران خود به بازار عكاظ رفتند در حالى كه شياطين از رفتن به آسمان منع شده بودند ، آنها به ميان قوم خويش باز گشته و جريان را باز گفتند .\r\nگفتند : در شرق و غرب زمين بگرديد و ببينيد چه اتّفاق افتاده است ، گروهى از آنها به « تهامه » گذر كردند كه آن حضرت با ياران خويش نماز صبح\r\n\r\n","description":"","footnote":"","page_name":" 369 ","page_number":371},
  {"content":"\r\n\r\nمىخواند ، آنها به قرآن گوش دادند و گفتند : اين است كه ميان ما و خبر آسمان مانع شده است ، آن گاه پيش قوم خويش برگشته و گفتند :    إِنَّا سَمِعْنا قُرْآناً عَجَباً يَهْدِي إِلَى الرُّشْدِ فَآمَنَّا بِهِ وَ لَنْ نُشْرِكَ بِرَبِّنا أَحَداً    خدا به پيامبرش وحى فرستاد كه :   قُلْ أُوحِيَ إِلَيَّ أَنَّهُ اسْتَمَعَ نَفَرٌ مِنَ الْجِنِّ   ، اين نقل غير از آنست كه در سورهء احقاف نقل شد ، على هذا اين گروه از جن غير از گروه آن سوره است و اللَّه اعلم .\r\n\r\n","description":"","footnote":"","page_name":" 370 ","page_number":372},
  {"content":"\r\n\r\nسورة الجنّ مكّيّة و هى ثمانى و عشرون اية نزلت بعد سورة الاعراف بِسْمِ اللَّهِ الرَّحْمنِ الرَّحِيمِ\r\n\r\n[ سوره الجن ( 72 ) : آيات 1 تا 10 
  ]\r\nبِسْمِ اللَّهِ الرَّحْمنِ الرَّحِيمِ\r\nقُلْ أُوحِيَ إِلَيَّ أَنَّهُ اسْتَمَعَ نَفَرٌ مِنَ الْجِنِّ فَقالُوا إِنَّا سَمِعْنا قُرْآناً عَجَباً ( 1 ) يَهْدِي إِلَى الرُّشْدِ فَآمَنَّا بِهِ وَ لَنْ نُشْرِكَ بِرَبِّنا أَحَداً ( 2 ) وَ أَنَّهُ تَعالى جَدُّ رَبِّنا مَا اتَّخَذَ صاحِبَةً وَ لا وَلَداً ( 3 ) وَ أَنَّهُ كانَ يَقُولُ سَفِيهُنا عَلَى اللَّهِ شَطَطاً ( 4 )\r\nوَ أَنَّا ظَنَنَّا أَنْ لَنْ تَقُولَ الْإِنْسُ وَ الْجِنُّ عَلَى اللَّهِ كَذِباً ( 5 ) وَ أَنَّهُ كانَ رِجالٌ مِنَ الْإِنْسِ يَعُوذُونَ بِرِجالٍ مِنَ الْجِنِّ فَزادُوهُمْ رَهَقاً ( 6 ) وَ أَنَّهُمْ ظَنُّوا كَما ظَنَنْتُمْ أَنْ لَنْ يَبْعَثَ اللَّهُ أَحَداً ( 7 ) وَ أَنَّا لَمَسْنَا السَّماءَ فَوَجَدْناها مُلِئَتْ حَرَساً شَدِيداً وَ شُهُباً ( 8 ) وَ أَنَّا كُنَّا نَقْعُدُ مِنْها مَقاعِدَ لِلسَّمْعِ فَمَنْ يَسْتَمِعِ الْآنَ يَجِدْ لَهُ شِهاباً رَصَداً ( 9 )\r\nوَ أَنَّا لا نَدْرِي أَ شَرٌّ أُرِيدَ بِمَنْ فِي الْأَرْضِ أَمْ أَرادَ بِهِمْ رَبُّهُمْ رَشَداً ( 10 )\r\nبنام خدايى كه رحمتش همگانى و هميشگى است\r\n1 - بگو : به من وحى شد كه گروهى از جن به قرآن گول داده و گفتند : ما قرآن عجيبى شنيديم .\r\n2 - كه به كمال هدايت مىكند ، به آن ايمان آورديم ، هرگز به خداى خويش شريك قرار نمىدهيم .\r\n\r\n","description":"","footnote":"","page_name":" 371 ","page_number":373},
  {"content":"\r\n\r\n3 - مقام خدا والاتر است ، نه زنى اخذ كرده و نه فرزندى .\r\n4 - و سفيه ما بر خدا دروغ مىبست .\r\n5 - ما گمان مىكرديم كه انس و جن هرگز به خدا دروغ نمىبندد .\r\n6 - و هست مردانى از انس كه پناه مىبرند به مردانى از جن و بر آنها طغيان افزودند .\r\n7 - و انس مانند شما جن ، گمان كردند كه هرگز خدا كسى را به پيامبرى مبعوث نمىكند .\r\n8 - و ما آسمان را لمس كرديم و يافتيم آن را كه از نگهبانان و شهابها پر شده است .\r\n9 - و ما در آسمان در محلهاى نشستن براى استماع مىنشستيم هر كه اكنون استماع كند ، شهابى را در كمين مىيابد .\r\n10 - و ما نمىدانيم . آيا شرى به اهل زمين اراده شده يا پروردگارشان به آنها كمالى اراده كرده است .\r\n\r\nكلمه‌ها\r\nنفر : گروه و دسته . در قاموس گويد : گروهى از مردان كه از ده نفر كمتر باشد .\r\nجن : پوشيده . مستور از حواس ، مصدر به معنى مفعول است ، راغب گويد : « اصل الجنّ : ستر الشيء عن الحاسة ، به جنّ از جهت پوشيده و ناديدن بودن جن گفته شده است .\r\nجد : عظمت و مقام . آن در اصل به معنى قطع ، عظمت و مقام را از آن جد گويند كه از هر عظمت ديگر منقطع است .\r\nشطط : تجاوز از حد و اندازه . قول باطل و دروغ را شطط گويند كه از حد تجاوز كرده است .\r\nرهقا : طغيان و گمراهى ( مجمع - صحاح ) در اصل به معنى رسيدن و پوشاندن است ، گويى طغيان و گمراهى انسان را مىپوشاند .\r\nحرس : نگهبانها . محافظها . مفرد آن حارس است .\r\n\r\n","description":"","footnote":"","page_name":" 372 ","page_number":374},
  {"content":"\r\n\r\nشهب : شهاب : تكه آتش چنان كه در مجمع گفته است ، بعضىها شعله آتش گفته‌اند ، جمع آن شهب است .\r\nرصدا : رصد : مراقبت كردن و چيزى را زير نظر گرفتن ، و نيز به معنى مراقب و مراقبت شده آيد ( كمين كننده و كمين شده ) .\r\n\r\nشرحها\r\nدر اين آيات مىخوانيم : گروهى از جن قرآن خواندن آن حضرت را گوش داده و به قوم خود خبر برده‌اند كه : ما قرآن عجيبى شنيديم كه به كمال هدايت مىكند ، به خدا ايمان آورديم ، و هرگز به او شريك قرار نخواهيم داد ، مقام خدا بالاتر از آنست كه زن يا فرزندى داشته باشد ، اين نسبت را ابلهان ما به خدا بسته‌اند ، ما گمان نداشتيم كه جن و انس به خدا دروغ بندد ولى معلوم شد كه دروغ بسته و به او نسبت زن و فرزند داده‌اند .\r\nما براى شنيدن صداهاى آسمانى در محلهايى از آسمان مىنشستيم ولى الان آسمان پر از پاسبان و شهاب است و از بالا رفتن ما جلوگيرى مىكنند ، نمىدانيم آيا شرى نازل خواهد شد يا خيرى ؟ ! 1 -   قُلْ أُوحِيَ إِلَيَّ أَنَّهُ اسْتَمَعَ نَفَرٌ مِنَ الْجِنِّ فَقالُوا إِنَّا سَمِعْنا قُرْآناً عَجَباً   « 1 » .\r\nاز اين آيه معلوم مىشود كه جن به خواندن قرآن گوش داده‌اند ، خدا به آن حضرت دستور داده كه اين مطلب را به امت خويش برساند ، اينكه جن قرآن را عجيب خوانده‌اند به علت مطالب عاليه آن و به علت بيان ناحق بودن معتقدات\r\n\r\n\r\n","description":"","footnote":"\r\n( 1 ) لفظ « انه » در اين آيه اجماعا بفتح الف خوانده‌اند و در بقيه با فتح و كسر هر دو خوانده است ( رجوع شود به مجمع البيان ) .\r\n","page_name":" 373 ","page_number":375},
  {"content":"\r\n\r\nآنهاست كه تا آن موقع عقيده داشته‌اند چنان كه از  يَهْدِي إِلَى الرُّشْدِ  معلوم مىشود ، دربارهء « جن در نكته‌ها سخن خواهيم گفت .\r\n2 -  يَهْدِي إِلَى الرُّشْدِ فَآمَنَّا بِهِ وَ لَنْ نُشْرِكَ بِرَبِّنا أَحَداً  .\r\nمعلوم مىشود كه آنها مشرك بوده‌اند و به قرآن ايمان آورده و قول داده‌اند كه احدى را به خدا شريك قرار ندهند . منظور از رشد ، كمال و رسيدن به واقع است .\r\n3 -  وَ أَنَّهُ تَعالى جَدُّ رَبِّنا مَا اتَّخَذَ صاحِبَةً وَ لا وَلَداً  .\r\nمعلوم مىشود كه مانند مشركان عرب در ميان جن شايع كرده بودند كه معاذ اللَّه خدا زن و فرزند دارد ، آنها با شنيدن آيات قرآن دانسته‌اند كه اين نسبت غلط است لذا گفته‌اند : خدا برتر از آنست كه چنين باشد ، نظير :  سُبْحانَهُ أَنْ يَكُونَ لَهُ وَلَدٌ  نساء / 171 ، ضمير در « انه » براى شأن است يعنى مطلب و واقع اين است كه . . . .\r\n4 -  وَ أَنَّهُ كانَ يَقُولُ سَفِيهُنا عَلَى اللَّهِ شَطَطاً  .\r\nمنظور از شطط و قول باطل ، همان زن و فرزند داشتن خداست و آنها را كه اين باطل را رواج داده بودند ، بعد از شنيدن قرآن ابله خوانده‌اند . مراد از « سفيهنا » ظاهرا گذشتگان جنّ هستند ، به نظر بعضى منظور از آن ابليس مىباشد .\r\n5 -  وَ أَنَّا ظَنَنَّا أَنْ لَنْ تَقُولَ الْإِنْسُ وَ الْجِنُّ عَلَى اللَّهِ كَذِباً  .\r\nبه نظر مىآيد كه آنها به سفيهان خود حسن ظن داشته و فكر مىكرده‌اند 1 - در مجمع فرموده : مختار كسر « انه » است زيرا آن عطف است بر   إِنَّا سَمِعْنا   يعنى « و قالوا انه تعالى جد ربنا » فراء گويد : فتح آن به علت عطف به مجرور در  فَآمَنَّا بِهِ  است يعنى « فامنا به و آمنا بانه تعالى جد ربنا » در آيات بعدى نيز اين دو اعتبار در نظر است .\r\n\r\n","description":"","footnote":"","page_name":" 374 ","page_number":376},
  {"content":"\r\n\r\nكه آنها بر خدا دروغ نمىبندند و آنچه مىگويند راست مىگويند ولى بعد از شنيدن قرآن ، حقيقت بر آنها واضح شده است .\r\n6 -  وَ أَنَّهُ كانَ رِجالٌ مِنَ الْإِنْسِ يَعُوذُونَ بِرِجالٍ مِنَ الْجِنِّ فَزادُوهُمْ رَهَقاً  .\r\nاين يك مطلبى است كه جن از آن خبر داده و آن را محكوم كرده‌اند ، زيرا اين عمل شرك است و آنها قول دادند كه هرگز شرك نياورند لازم بود آن را نيز محكوم كنند ، اين خرافه بدان طريق بود كه چون مردى از عرب در سفر به بيابانى نازل مىشد مىگفت : من به عزيز اين بيابان از شرّ ابلهان قومش پناه مىبرم ، و عقيده داشتند كه جن آنها را حفظ مىكند ، اولين كسى كه به جن پناه برد قومى از يمن بود سپس بنو حنيفه اين كار را كرد آن گاه در عرب شهرت يافت .\r\nبه نظر بعضى تقدير آن چنين است « كان رجال من الانس يعوذون برجال من اجل الجن » يعنى مردانى به مردانى از شر جن پناه مىبردند . ولى اين درست نيست .\r\nدر تفسير قمى از زراره از حضرت باقر صلوات اللَّه عليه نقل شده كه فرمود :\r\nمردى پيش كاهنى كه شيطان ( جن ) به او چيزى القا مىكرد ، مىرفت و مىگفت :\r\nبه شيطان بگو كه فلانى به تو پناه آورده است . ( تفسير برهان ) فاعل « فزادوا » اگر انس باشد منظور آنست كه : انس در اين پناه بردن .\r\nبر طغيان جن افزودند ، زيرا جن گمان كردند كه كاره‌اى هستند و شايد منظور به عكس اين معنى باشد .\r\n7 -  وَ أَنَّهُمْ ظَنُّوا كَما ظَنَنْتُمْ أَنْ لَنْ يَبْعَثَ اللَّهُ أَحَداً  خطاب است از جن به قوم خودشان ، ضمير « انهم » راجع به انس است يعنى شنوندگان قرآن به قوم خويش گفتند : مشركان انس مانند شما گمان\r\n\r\n","description":"","footnote":"","page_name":" 375 ","page_number":377},
  {"content":"\r\n\r\nكرده‌اند كه خدا كسى را به رسالت مبعوث نخواهد كرد ، به عبارت ديگر : مشركان انس مانند شما بعثت انبيا را انكار كرده‌اند .\r\nبه نظر بعضى : اين آيه و آيهء ما قبل جمله معترضه و از كلام خداست در صورت خطاب به انس و ضمير « انهم » راجع به جن مىباشد .\r\n8 -  وَ أَنَّا لَمَسْنَا السَّماءَ فَوَجَدْناها مُلِئَتْ حَرَساً شَدِيداً وَ شُهُباً  اين سخنى است كه شنوندگان قرآن از جن ، به قوم خويش گفته‌اند ، اين آيه و آيات بعدى حكايت از آن دارد كه جن قبل از اين پيشامد ، به بعضى از جاهاى آسمان براى شنيدن سخنان ملائكه بالا مىرفته‌اند ، سپس ديده‌اند همه جاى آسمان پر از محافظ است و شهابها به وقت بالا رفتن ، آنها را ميرانند .\r\nجن به كجاى آسمان مىرفتند ؟ چه چيزى مىشنيدند ؟ از كدام كس مىشنيدند ، چطور مىشنيدند ، نگهبانها چه نگهبانى بودند ؟ شهابها چيستند ؟\r\nبراى ما غير معلوم است و اللَّه اعلم .\r\nدر روايات اهل بيت عليهم السّلام منقول است كه اين تحول در وقت ولادت حضرت رسول صلّى اللَّه عليه و آله بوده است ، از اهل سنت نقل شده كه به وقت بعثت آن حضرت اين اتفاق به وجود آمده است ، آن در مجمع البيان ذيل آيه 18 سوره حجر از ابن عباس و در سوره جن از بلخى نقل شده .\r\nگويند : منظور از « شهب » سنگهاى آسمانى است كه به جوّ زمين داخل شده و مىسوزند و به شكل نوارهاى نورى ديده مىشوند ولى بعيد است كه شهابها شياطين را برانند ، جن شىء ضد ماده است .\r\nناگفته نماند : به وقت بعثت عده‌اى يا همه پيامبران ، تحولاتى در كون پديد آمده است ، نظير نسوزاندان آتش ابراهيم را ، شكافتن دريا براى بنى اسرائيل و زنده شدن مردگان بدست عيسى و مانند آن ، جريان فوق نيز در رابطه با ولادت\r\n\r\n","description":"","footnote":"","page_name":" 376 ","page_number":378},
  {"content":"\r\n\r\nيا بعثت رسول خدا صلّى اللَّه عليه و آله از همين قبيل است .\r\n9 -  وَ أَنَّا كُنَّا نَقْعُدُ مِنْها مَقاعِدَ لِلسَّمْعِ فَمَنْ يَسْتَمِعِ الْآنَ يَجِدْ لَهُ شِهاباً رَصَداً  آيه صريح است در اينكه جن را محلهاى نشستن در آسمان بود ولى بعد از آن تحول ، هر كس مىخواست به آن محل نزديك شود ، مىديد كه شعله‌اى از آتش در كمين اوست .\r\n10 -  وَ أَنَّا لا نَدْرِي أَ شَرٌّ أُرِيدَ بِمَنْ فِي الْأَرْضِ أَمْ أَرادَ بِهِمْ رَبُّهُمْ رَشَداً  .\r\nجن از آن تحول پى برده‌اند كه جريان عجيبى واقع خواهد شد ، ممكن است خير باشد يا شر ، ولى آن خير بود زيرا كه ولادت يا بعثت سرور كائنات صلوات اللَّه عليه بود . « رشد » بر وزن شرف به معنى صلاح و سعادت و نظير آنست .\r\n\r\nنكته‌ها\r\nتوضيحى در بارهء جن :\r\nما بايد به وجود جن معتقد باشيم ، گر چه نتوانيم با دلايل علمى و فلسفى آن را اثبات نمائيم ، زيرا قرآن و رسول خدا و امامان عليهم السّلام از وجود آن خبر داده‌اند ، آن در قرآن مجيد هفت بار بلفظ « جان » ، و بيست و دو بار بلفظ « جن » و پنج بار بلفظ « جنّه » و ده بار بلفظ شيطان ، شياطين و ابليس آمده است .\r\nمرحوم شهيد مطهرى رضوان اللَّه عليه از جن « نيروهاى با شعور » تعبير آورده كه بهترين تعبير است ، هر كس وجود جن را انكار كند يكى از ضروريات اسلام را انكار كرده است .\r\n1 - جن در عرف قرآن موجودى است با شعور و اراده كه باقتضاى طبيعتش از حواس بشر پوشيده است و مانند انسان مكلف و مبعوث در آخرت و مطيع و\r\n\r\n","description":"","footnote":"","page_name":" 377 ","page_number":379},
  {"content":"\r\n\r\nعاصى است .\r\n2 - جن و انس دو موجود پر ارزش روى زمين هستند كه مورد تكليف قرار گرفته و مورد توجه خدا هستند ، در سوره رحمن بيشتر از سى بار به لفظ  فَبِأَيِّ آلاءِ رَبِّكُما تُكَذِّبانِ  به جن و انس خطاب شده است و نعمتها و عذابهاى آخرت براى هر دو تذكر داده شده است ، و يك دفعه آمده  سَنَفْرُغُ لَكُمْ أَيُّهَ الثَّقَلانِ  يعنى دو موجود پر ارزش .\r\n3 - جن از آتشي بخصوص آفريده شده چنان كه انسان از خاك خلق گرديده است   خَلَقَ الْإِنْسانَ مِنْ صَلْصالٍ كَالْفَخَّارِ وَ خَلَقَ الْجَانَّ مِنْ مارِجٍ مِنْ نارٍ   رحمن / 15 ايضا سوره حجر آيهء 27 .\r\n4 - جن مانند انسان مكلف به اعمال است  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  ذاريات / 56 ، ايضا :  يا مَعْشَرَ الْجِنِّ وَ الْإِنْسِ أَ لَمْ يَأْتِكُمْ رُسُلٌ مِنْكُمْ يَقُصُّونَ عَلَيْكُمْ آياتِي وَ يُنْذِرُونَكُمْ لِقاءَ يَوْمِكُمْ هذا . . .  انعام / 130 .\r\n5 - گناهكاران و كفار جن همچون انسانها اهل جهنم خواهند بود :  وَ لَقَدْ ذَرَأْنا لِجَهَنَّمَ كَثِيراً مِنَ الْجِنِّ وَ الْإِنْسِ . . .  اعراف / 179 ، و نيز  لَأَمْلَأَنَّ جَهَنَّمَ مِنَ الْجِنَّةِ وَ النَّاسِ أَجْمَعِينَ  هود / 119 و نيز آيه 13 از سوره سجده .\r\n6 - جن همچون انسان ميميرد و از بين مىرود ، گروهى جاى گروهى را مىگيرد :  أُولئِكَ الَّذِينَ حَقَّ عَلَيْهِمُ الْقَوْلُ فِي أُمَمٍ قَدْ خَلَتْ مِنْ قَبْلِهِمْ مِنَ الْجِنِّ وَ الْإِنْسِ  احقاف / 18 و نيز اعراف / 38 و فصّلت / 25 .\r\n7 - جن ما را مىبينند ولى ما آنها را نمىبينيم  يا بَنِي آدَمَ لا يَفْتِنَنَّكُمُ الشَّيْطانُ   إِنَّهُ يَراكُمْ هُوَ وَ قَبِيلُهُ مِنْ حَيْثُ لا تَرَوْنَهُمْ . . .  اعراف / 27 شيطان بىشك از جن است چنان كه فرموده :  فَسَجَدُوا إِلَّا إِبْلِيسَ كانَ مِنَ الْجِنِّ فَفَسَقَ عَنْ أَمْرِ رَبِّهِ . . . \r\nكهف / 50 .\r\n\r\n","description":"","footnote":"","page_name":" 378 ","page_number":380},
  {"content":"\r\n\r\n8 - آنها مانند آدميان كار مىكنند چنان كه براى سليمان كار مىكردند  وَ مِنَ الْجِنِّ مَنْ يَعْمَلُ بَيْنَ يَدَيْهِ . . .   يَعْمَلُونَ لَهُ ما يَشاءُ مِنْ مَحارِيبَ وَ تَماثِيلَ وَ جِفانٍ كَالْجَوابِ وَ قُدُورٍ راسِياتٍ  سبأ / 12 و 13 و در آيهء ديگرى آمده :   وَ الشَّياطِينَ كُلَّ بَنَّاءٍ وَ غَوَّاصٍ وَ آخَرِينَ مُقَرَّنِينَ فِي الْأَصْفادِ   ص / 37 و نيز :  وَ مِنَ الشَّياطِينِ مَنْ يَغُوصُونَ لَهُ وَ يَعْمَلُونَ عَمَلًا دُونَ ذلِكَ  انبياء / 82 .\r\nدر اصول كافى ج 1 / 394 بابى تحت عنوان « جن به محضر امامان عليهم السّلام مىآيند و مسائل دينى خويش را مىپرسند » منعقد شده و در آن هفت حديث كه بعضى حاكى از كار كردن آنهاست نقل شده است ، لا بد آنها متشكل به شكل آدمى شده و كار مىكرده‌اند ، چنان كه در كافى هست كه يكى نامه امام باقر عليه السّلام را به سدير صيرفي رسانيد .\r\n9 - جن مانند ملائكه مىتواند به شكل انسان يا شكل ديگرى در آيد ، ملائكه به صورت جوانها درآمده و پيش ابراهيم و لوط آمدند و تا خود را نشان نداده بودند ، ابراهيم و لوط آنها را نشناختند چنان كه در سوره هود و جاهاى ديگر گذشت ، در باره جن نيز از آيات و روايات بند 7 مطلب معلوم مىشود و نيز از آيه  قالَ عِفْرِيتٌ مِنَ الْجِنِّ أَنَا آتِيكَ بِهِ قَبْلَ أَنْ تَقُومَ مِنْ مَقامِكَ . . .  نمل / 39 معلوم مىشود .\r\n10 - در سورهء رحمن آمده :  لَمْ يَطْمِثْهُنَّ إِنْسٌ قَبْلَهُمْ وَ لا جَانٌّ  / 56 و 74 يعنى از حوريان بهشتى قبلا نه انسى ازالهء بكارت كرده و نه جنى از اين به نظر مىآيد كه تكثير جن به وسيله مقاربت مىباشد و از آيه  كانَ مِنَ الْجِنِّ فَفَسَقَ عَنْ أَمْرِ رَبِّهِ أَ فَتَتَّخِذُونَهُ وَ ذُرِّيَّتَهُ أَوْلِياءَ  كهف / 50 معلوم مىشود كه جن ، فرزندان دارد و اللَّه العالم .\r\n11 - آنها به رسول خدا صلّى اللَّه عليه و آله ايمان آورده‌اند چنان كه از سوره جن و سورهء\r\n\r\n","description":"","footnote":"","page_name":" 379 ","page_number":381},
  {"content":"\r\n\r\nاحقاف / 29 - 31 معلوم مىشود .\r\n12 - از آيه :  وَ أَنَّهُ كانَ رِجالٌ مِنَ الْإِنْسِ يَعُوذُونَ بِرِجالٍ مِنَ الْجِنِّ  / 6 به نظر مىآيد كه جن زن و مرد نيز دارد ، از اين مطالب معلوم مىشود كه جن دوشادوش انسان است و فرق اساسي ميان آن دو فقط ديده شدن و ديده نشدن مىباشد ، قهرا تفاوتهاى ديگرى نيز دارند .\r\nنگارنده اين مطلب را در قاموس قرآن ( ج ن ن ) مفصلتر نوشته‌ام طالبان تفصيل بيشتر به آنجا رجوع فرمايند .\r\n\r\n","description":"","footnote":"","page_name":" 380 ","page_number":382},
  {"content":"\r\n\r\n\r\n[ سوره الجن ( 72 ) : آيات 11 تا 15 
  ]\r\nوَ أَنَّا مِنَّا الصَّالِحُونَ وَ مِنَّا دُونَ ذلِكَ كُنَّا طَرائِقَ قِدَداً ( 11 ) وَ أَنَّا ظَنَنَّا أَنْ لَنْ نُعْجِزَ اللَّهَ فِي الْأَرْضِ وَ لَنْ نُعْجِزَهُ هَرَباً ( 12 ) وَ أَنَّا لَمَّا سَمِعْنَا الْهُدى آمَنَّا بِهِ فَمَنْ يُؤْمِنْ بِرَبِّهِ فَلا يَخافُ بَخْساً وَ لا رَهَقاً ( 13 ) وَ أَنَّا مِنَّا الْمُسْلِمُونَ وَ مِنَّا الْقاسِطُونَ فَمَنْ أَسْلَمَ فَأُولئِكَ تَحَرَّوْا رَشَداً ( 14 ) وَ أَمَّا الْقاسِطُونَ فَكانُوا لِجَهَنَّمَ حَطَباً ( 15 )\r\n11 - و ما بعضى از ما طبعا صالح و بعضى غير صالحند ما صاحبان طريقه‌هاى جدا از هم هستيم .\r\n12 - و ما يقين كرديم كه هرگز خدا را در زمين عاجز نتوانيم كرد و نيز در فرار زبونش نتوانيم نمود .\r\n13 - و ما چون هدايت را شنيديم به آن ايمان آورديم هر كه به خدايش ايمان آورد از نقصان و ظلم نترسد .\r\n14 - و ما گروهى از ما مسلم و گروهى از ما منحرفند ، هر كه اسلام آورد آنها رشد را قصد كرده‌اند .\r\n15 - اما منحرفان هيزم جهنم مىباشند .\r\n\r\nكلمه‌ها\r\nطرائق : طرق : كوبيدن ، مانند كوبيدن آهن و در زدن طريقه : مذهب ، حالت و نظير آن ، جمع آن ، طرائق است .\r\nقددا : قد : پاره كردن از طول . در مجمع آمده : « القد : شق الشيء طولا » راغب قطع گفته است . قدد ( بر وزن عنب ) : قطعه و تكه‌ها . مفرد آن قده است .\r\n\r\n","description":"","footnote":"","page_name":" 381 ","page_number":383},
  {"content":"\r\n\r\nبخسنا : بخس : ناقص كردن . راغب ناقص كردن از روى ظلم گفته است .\r\nرهق : ( بر وزن شرف ) ظاهرا منظور از آن ظلم است ، اصل كلمه به معنى پوشاندن و رسيدن است يعني ظلم و مكروهى كه انسان را مىپوشاند .\r\nقاسطون : قسط : عدالت . به معنى ظلم نيز آيد ، در قاموس و اقرب الموارد گويد : آن بكسر اول به معنى عدالت و بفتح آن به معنى ظلم است ، به هر حال قاسط به معنى ظالم و مقسط به معنى عادل است .\r\nتحروا : تحرى : طلب شىء و قصد آن .\r\n\r\nشرحها\r\nدر آيات پنجگانه فوق بقيه سخن جن كه بعد از شنيدن قرآن گفته‌اند ، نقل شده . ظاهرا اينها سخنان آن گروه است و شايد ديگران نيز بعد از ايمان آوردن با آنها هم صدا شده‌اند .\r\n11 -  وَ أَنَّا مِنَّا الصَّالِحُونَ وَ مِنَّا دُونَ ذلِكَ كُنَّا طَرائِقَ قِدَداً  گويى منظور از صالحون كسانى هستند كه بحسب طبع ، صالح و خوبند نه به وسيله ايمان زيرا جريان ايمان بعدا خواهد آمد ، « دون » به معنى غير است گفته‌اند : طرائق در تقدير « ذوى طرائق » است « طرائق قدد » صاحبان طريقه‌هاي جدا از هم .\r\nيعنى : بعضى از ما طبعا نيكوكار و بعضى غير نيكوكار است صاحب طريقه‌هاى غير هم هستيم ، اين آيه ظاهرا مقدمه است براى آيات بعدى و شايد اين اطلاق از باب « زيد عدل » باشد .\r\n\r\n","description":"","footnote":"","page_name":" 382 ","page_number":384},
  {"content":"\r\n\r\n12 -  وَ أَنَّا ظَنَنَّا أَنْ لَنْ نُعْجِزَ اللَّهَ فِي الْأَرْضِ وَ لَنْ نُعْجِزَهُ هَرَباً  اهل تفسير گفته‌اند : ظن در آيه به معنى يقين است ، منظور از عاجز كردن در زمين ، مقاومت در برابر ارادهء خداوند و تغيير كارهاى اوست و عاجز كردن در فرار ، خارج شدن از چنگ اوست ، ظاهرا جن اين عقيده را بعد از استماع قرآن پيدا كرده‌اند .\r\n13 -  وَ أَنَّا لَمَّا سَمِعْنَا الْهُدى آمَنَّا بِهِ فَمَنْ يُؤْمِنْ بِرَبِّهِ فَلا يَخافُ بَخْساً وَ لا رَهَقاً  منظور از هدى آيات قرآن است به عنايت سبب بودن آن به هدايت .\r\nبخس آن است كه خدا اجر انسان را كم كند :\r\nرهق پوشاندن با عذاب و مكروه است ، يعنى در ايمان ، ايندو كار نيست مراد از آيه آنست كه ما چون قرآن را شنيديم بلافاصله ايمان آورديم ، چون هر كه به آن ايمان آورد به خدا ايمان آورده و هر كه به خدا ايمان آورد از بخس و رهق ترسي ندارد .\r\nدر روايات اهل بيت صلوات اللَّه عليهم ، هدى به ولايت تفسير شده و آن از باب تطبيق است .\r\n14 -  وَ أَنَّا مِنَّا الْمُسْلِمُونَ وَ مِنَّا الْقاسِطُونَ فَمَنْ أَسْلَمَ فَأُولئِكَ تَحَرَّوْا رَشَداً  اين آيه و آيه بعدى يك خبر و نتيجه ايمان و كفر است يعنى گروهى از ما مسلمان و تسليم امر خدا و گروهى منحرف از حق و كافر مىباشند ، مراد از قاسطون به قرينه مسلمون كفار است .\r\nطبرسى فرمايد : « القاسط هو العادل عن الحق و المقسط العادل الى الحق »\r\n\r\n","description":"","footnote":"","page_name":" 383 ","page_number":385},
  {"content":"\r\n\r\nآن وقت در بارهء مسلمين از جن گفته‌اند : كه آنها راه سعادت را قصد كرده‌اند ، اما منحرفان :\r\n15 -  وَ أَمَّا الْقاسِطُونَ فَكانُوا لِجَهَنَّمَ حَطَباً  يعنى در آن مشتعل مىشوند نظير  فَاتَّقُوا النَّارَ الَّتِي وَقُودُهَا النَّاسُ  بقره / 24 ظاهرا از  فَمَنْ أَسْلَمَ . . .  بقيهء كلام جن است ، به قولى آن كلام خداست خطاب به حضرت رسول صلّى اللَّه عليه و آله .\r\n\r\n","description":"","footnote":"","page_name":" 384 ","page_number":386},
  {"content":"\r\n\r\n\r\n[ سوره الجن ( 72 ) : آيات 16 تا 28 
  ]\r\nوَ أَنْ لَوِ اسْتَقامُوا عَلَى الطَّرِيقَةِ لَأَسْقَيْناهُمْ ماءً غَدَقاً ( 16 ) لِنَفْتِنَهُمْ فِيهِ وَ مَنْ يُعْرِضْ عَنْ ذِكْرِ رَبِّهِ يَسْلُكْهُ عَذاباً صَعَداً ( 17 ) وَ أَنَّ الْمَساجِدَ لِلَّهِ فَلا تَدْعُوا مَعَ اللَّهِ أَحَداً ( 18 ) وَ أَنَّهُ لَمَّا قامَ عَبْدُ اللَّهِ يَدْعُوهُ كادُوا يَكُونُونَ عَلَيْهِ لِبَداً ( 19 ) قُلْ إِنَّما أَدْعُوا رَبِّي وَ لا أُشْرِكُ بِهِ أَحَداً ( 20 )\r\nقُلْ إِنِّي لا أَمْلِكُ لَكُمْ ضَرًّا وَ لا رَشَداً ( 21 ) قُلْ إِنِّي لَنْ يُجِيرَنِي مِنَ اللَّهِ أَحَدٌ وَ لَنْ أَجِدَ مِنْ دُونِهِ مُلْتَحَداً ( 22 ) إِلاَّ بَلاغاً مِنَ اللَّهِ وَ رِسالاتِهِ وَ مَنْ يَعْصِ اللَّهَ وَ رَسُولَهُ فَإِنَّ لَهُ نارَ جَهَنَّمَ خالِدِينَ فِيها أَبَداً ( 23 ) حَتَّى إِذا رَأَوْا ما يُوعَدُونَ فَسَيَعْلَمُونَ مَنْ أَضْعَفُ ناصِراً وَ أَقَلُّ عَدَداً ( 24 ) قُلْ إِنْ أَدْرِي أَ قَرِيبٌ ما تُوعَدُونَ أَمْ يَجْعَلُ لَهُ رَبِّي أَمَداً ( 25 )\r\nعالِمُ الْغَيْبِ فَلا يُظْهِرُ عَلى غَيْبِهِ أَحَداً ( 26 ) إِلاَّ مَنِ ارْتَضى مِنْ رَسُولٍ فَإِنَّهُ يَسْلُكُ مِنْ بَيْنِ يَدَيْهِ وَ مِنْ خَلْفِهِ رَصَداً ( 27 ) لِيَعْلَمَ أَنْ قَدْ أَبْلَغُوا رِسالاتِ رَبِّهِمْ وَ أَحاطَ بِما لَدَيْهِمْ وَ أَحْصى كُلَّ شَيْءٍ عَدَداً ( 28 )\r\n\r\n","description":"","footnote":"","page_name":" 385 ","page_number":387},
  {"content":"\r\n\r\n16 - و اگر در طريقه حق استقامت مىكردند هر آينه آب زيادى به آنها مىنوشانديم .\r\n17 - تا در آن امتحانشان كنيم و هر كه از ياد خدايش اعراض كند ، او را به عذاب سختى مىرساند .\r\n18 - و اينكه مواضع سجود براى خداست ، عبادت نكنيد جز خدا كسى را .\r\n19 - و چون بندهء خدا به پا خاست و خدا را مىخواند نزديك بود بر اطراف او متراكم شوند\r\n20 - بگو : خدايم را پرستش مىكنم و كسى را به او شريك قرار نمىدهم .\r\n21 - بگو : من براى شما مالك ضررى و نفعى نيستم .\r\n22 - بگو : كسى مرا از عذاب خدا پناه نمىدهد و جز او پناهگاهى پيدا نمىكنم .\r\n23 - مگر تبليغ از خدا و پيامهايش ، هر كه خدا و رسولش را عصيان كند ، او راست آتش جهنم جاويد هستند در آن ، پيوسته .\r\n24 - تا چون عذاب وعده شده را به بينند ، مىدانند كيست ضعيفتر در كمك و كمتر در عدد\r\n25 - بگو نمىدانم آيا نزديك است عذابى كه وعده مىشويد يا خدايم براى آن مدتى قرار مىدهد :\r\n26 - او داناى غيب است به غيب خويش كسى را مطلع نمىكند .\r\n27 - مگر كسى را كه از او راضى شود از رسولان ، كه وارد مىكند در پيش و پس آن رسول محافظانى .\r\n28 - تا آشكار كند كه ابلاغ كرده‌اند پيامهاى خدايشان را ، و احاطه دارد به آنچه در نزد آنهاست و عدد هر چيز را تا آخر شمرده است .\r\n\r\nكلمه‌ها\r\nغدق : آب زياد . « الغدق : الماء الكثير » ابن اثير در نهايه گويد : مغدق ( بفتح دال ) بارانى است كه دانه‌هاى آن درشت باشد ، اين كلمه فقط يك بار در كلام اللَّه يافته است .\r\nصعد : ( بر وزن شرف ) : گردنه . و استعاره از هر كار سخت است ، ايضا مصدر است به معنى صعود و بالا رفتن در آيه به معنى سخت و شديد\r\n\r\n","description":"","footnote":"","page_name":" 386 ","page_number":388},
  {"content":"\r\n\r\nاست .\r\nلبد : جمع لبده است به معنى ملاصق و متراكم لبود : اقامت ، چسبيدن ازدحام و جمع شدن .\r\nملتحد : پناهگاه . گويند : « لحد الى فلان : مال اليه » پس ملتحد پناهگاهى است كه انسان به طرف آن ميل مىكند .\r\nيسلك : سلك ( بر وزن عقل ) : داخل شدن و داخل كردن .\r\nرصد : مراقب ، نگهبان ( آيهء 9 همين سوره ) .\r\n\r\nشرحها\r\nآيات فوق كلام خداوند است بعد از نقل كلام جن و در آهنگ آيات گذشته مىباشد خداوند گفته جن و كلام خودش را در يك نظام نقل فرموده است ، اين آيات ، استنتاجى است از گذشته كه اگر جن و انس در راه حقى كه مىدانند استقامت كنند بهرهء آن را خواهند ديد ، بگو : دعوتم به توحيد است ، مالك نفع و يا ضررى بر شما نيستم ، فقط فرمانبرى از خدا نجاتم مىدهد . مخالفت خدا سبب رفتن در آتش است ، خدا پيامبران را به وسيله ملائكه حفظ مىكند تا لغزش ننمايند .\r\n16 -  وَ أَنْ لَوِ اسْتَقامُوا عَلَى الطَّرِيقَةِ لَأَسْقَيْناهُمْ ماءً غَدَقاً  عطف است بر   أَنَّهُ اسْتَمَعَ   در اوّل سوره يعنى : « قل اوحى الى ان لو استقاموا . . . » ، فاعل « استقاموا » جن و انس هر دو است ، الف و لام طريقه براى عهد و منظور از آن طريقهء حق مىباشد ، به قرينهء  لِنَفْتِنَهُمْ فِيهِ  مراد از  لَأَسْقَيْناهُمْ . . .  رساندن به وسعت و نعمت زندگى است زيرا آب كثير سبب نعمت وسيع است .\r\n\r\n","description":"","footnote":"","page_name":" 387 ","page_number":389},
  {"content":"\r\n\r\nنظير آيهء :  وَ لَوْ أَنَّ أَهْلَ الْقُرى آمَنُوا وَ اتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَ الْأَرْضِ . . .  اعراف / 96 .\r\nدر كافى از حضرت باقر صلوات اللَّه عليه نقل شده :\r\n« يعنى لو استقاموا على ولاية امير المؤمنين على و الاوصياء من ولده و قبلوا اطاعتهم في امرهم و نهيهم لاسقيناهم ماء غدقا يقول لاشربنا قلوبهم الايمان »\r\n« 1 » آن از باب تطبيق يا بيان مصداق است .\r\n17 -  لِنَفْتِنَهُمْ فِيهِ وَ مَنْ يُعْرِضْ عَنْ ذِكْرِ رَبِّهِ يَسْلُكْهُ عَذاباً صَعَداً  ضمير « فيه » راجع است به  ماءً غَدَقاً  ، معلوم مىشود كه منظور از آن رزق واسع است يعنى : تا در آن روزى وسيع امتحانشان كنيم و با رسيدن به رزق كثير كار تمام نمىشود باز آزمايش هست ، مراد از اعراض ، عدم استقامت است يعنى : اگر در طريق حق استقامت كنند به آنها رزق وسيع پاداش مىدهيم و گرنه به عذاب شديد داخلشان مىكنيم . در الميزان فرموده : « العذاب الصعد هو الذى يتصعد على المعذب فيغلبه » .\r\n18 -  وَ أَنَّ الْمَساجِدَ لِلَّهِ فَلا تَدْعُوا مَعَ اللَّهِ أَحَداً  عطف است بر   أَنَّهُ اسْتَمَعَ   يعنى : « و اوحى الى ان المساجد للَّه . . . » منظور از مساجد بنا بر تفسير اهل بيت عليهم السّلام مواضع سجود است ، اختصاص مواضع سجود براى خدا ، عبادت اخرى اختصاص سجود به خداست ، مراد از دعا عبادت است نظير :  وَ قالَ رَبُّكُمُ ادْعُونِي أَسْتَجِبْ لَكُمْ إِنَّ الَّذِينَ يَسْتَكْبِرُونَ عَنْ عِبادَتِي سَيَدْخُلُونَ جَهَنَّمَ داخِرِينَ  غافر / 60 يعنى : با هفت عضو به سجده افتادن به عبارت ديگر :\r\nسجده عبادت خاص خداست با خدا به احدى پرستش نكنيد .\r\nدر مجمع البيان فرموده : معتصم عباسى از حضرت امام جواد صلوات اللَّه عليه از آيه  وَ أَنَّ الْمَساجِدَ لِلَّهِ  سؤال كرد ، حضرت در جواب فرمودند :\r\n« هى\r\n\r\n\r\n","description":"","footnote":"\r\n( 1 ) از تفسير صافى .\r\n","page_name":" 388 ","page_number":390},
  {"content":"\r\n\r\nالاعضاء السبعة التي يسجد عليها »\r\nمنظور پيشانى ، كف دستها ، زانوان و نوك دو انگشت پاها است ، مجلسى رحمه اللَّه آن را در بحار ( ج 50 / 4 ) به طور تفصيل از تفسير عياشى نقل كرده است .\r\nدر كافى در روايت حماد آمده :\r\n« . . . و سجد يعنى ابا عبد اللَّه عليه السّلام على ثمانية اعظم : الكفين و الركبتين و ابهامى الرجلين و الجبهة و الانف و قال : سبعة منها فرض يسجد عليها و هى التي ذكرها اللَّه في كتابه فقال و ان المساجد للَّه فلا تدعوا مع اللَّه احدا » و هى الجبهة و الكفان و الركبتان و الإبهامان و وضع الانف على الارض سنة » « 1 »\r\nو\r\nفي الفقيه « عن علىّ عليه السّلام يعنى بالمساجد الوجه و اليدين و الركبتين و الإبهامين »\r\n« 2 » .\r\nناگفته نماند : مساجد را به همهء بقاع زمين / ، نمازها ، مسجدها ، كعبه ، مسجد الحرام و بيت المقدس ، حرم و مانند آن تفسير كرده‌اند كه همه ادعاى بلا دليل است .\r\n19 -  وَ أَنَّهُ لَمَّا قامَ عَبْدُ اللَّهِ يَدْعُوهُ كادُوا يَكُونُونَ عَلَيْهِ لِبَداً  .\r\nمراد از عبد اللَّه رسول خدا صلّى اللَّه عليه و آله است ، گويند : به وقت قرآن و نماز خواندن مشركان بر آن حضرت ازدحام كرده ، فرياد و مسخره مىكردند ، « لبدا » حاكى است كه ازدحام به حدّى بود ، كه نزديك بود بر گردن يكديگر سوار شوند ، على هذا فاعل :  كادُوا - يَكُونُونَ  مشركان است نه جن ، چنان كه احتمال داده‌اند .\r\n20 -  قُلْ إِنَّما أَدْعُوا رَبِّي وَ لا أُشْرِكُ بِهِ أَحَداً  .\r\nيعنى در اين كار عجبى نيست ، من فقط به پروردگارم پرستش مىكنم و\r\n\r\n\r\n","description":"","footnote":"\r\n( 1 ) كافى ج 3 / 312 .\r\n( 2 ) از تفسير صافى .\r\n","page_name":" 389 ","page_number":391},
  {"content":"\r\n\r\nهيچ كس را به او شريك قرار نمىدهم چنين كسى نبايد مورد تعجّب يا مسخره قرار گيرد .\r\n21 -  قُلْ إِنِّي لا أَمْلِكُ لَكُمْ ضَرًّا وَ لا رَشَداً  .\r\nيعنى در رابطه با خدا ، فقط خدا را عبادت مىكنم و در رابطه با شما ، نسبت به شما مالك ضرر يا نفعى نيستم بلكه هر دو از جانب خداست ، نمىگويم :\r\nكارها در دست من است ، بلكه مانند شما بشر هستم  قُلْ إِنَّما أَنَا بَشَرٌ مِثْلُكُمْ يُوحى إِلَيَّ . . .  .\r\n22 -  قُلْ إِنِّي لَنْ يُجِيرَنِي مِنَ اللَّهِ أَحَدٌ وَ لَنْ أَجِدَ مِنْ دُونِهِ مُلْتَحَداً  .\r\nتكميل آيهء فوق است يعنى نه كسى هست كه مرا از خدا پناه دهد آن گاه كه قصد عذابم كند و نه جز او پناهگاهى هست كه به آن ملتجى شوم .\r\n23 -  إِلَّا بَلاغاً مِنَ اللَّهِ وَ رِسالاتِهِ  .\r\nاستثناء است از « ملتحدا » يعنى : پناهگاهى نمىيابم مگر تبليغ رسالات خدا كه آن براى من پناهگاه است « من اللَّه » متعلق است به « كائنا » ، نمىشود به « بلاغا » متعلق باشد زيرا متعلق بلاغ با « عن » آيد . به نظر الميزان  بَلاغاً مِنَ اللَّهِ  راجع است به اسماء و صفات خدا  وَ رِسالاتِهِ  راجع است به احكام .\r\n وَ مَنْ يَعْصِ اللَّهَ وَ رَسُولَهُ فَإِنَّ لَهُ نارَ جَهَنَّمَ خالِدِينَ فِيها أَبَداً  مفرد آمدن « له » براى لفظ « من » است چنان كه جمع آمدن « خالدين » نسبت به معناي آنست ، از « خالدين » معلوم مىشود كه منظور از « و من يعصر عصيان توأم با انكار و كفر است و گرنه معصيت تنها ، سبب خلود نمىشود .\r\n24 -  حَتَّى إِذا رَأَوْا ما يُوعَدُونَ فَسَيَعْلَمُونَ مَنْ أَضْعَفُ ناصِراً وَ أَقَلُّ عَدَداً  .\r\nيعنى در آن موقع خواهند ديد ، تنها هستند ، از خدايان باطل فائده‌اى\r\n\r\n","description":"","footnote":"","page_name":" 390 ","page_number":392},
  {"content":"\r\n\r\nنخواهند ديد . معلوم مىشود كه مشركان ياران را هم ضعيف شمرده و هم كم مىديدند ، در كلام حذفى هست يعنى : « لا يزالون يستضعفون انصار النّبيّ و يستقلّونهم حتى اذا . . . » مراد از  ما يُوعَدُونَ  عذاب آخرت است چنان كه از  وَ مَنْ يَعْصِ اللَّهَ  معلوم گرديد .\r\n25 -  قُلْ إِنْ أَدْرِي أَ قَرِيبٌ ما تُوعَدُونَ أَمْ يَجْعَلُ لَهُ رَبِّي أَمَداً  .\r\nدفع دخل است گويى : كسى مىپرسد : عذاب موعود كى خواهد بود ؟\r\n« ان » نافيه و تقدير آن « ما ادرى » است .\r\nناگفته نماند : عذاب كفار با مرگشان آغاز مىشود بنا بر اين مىشود گفت كه آمدن عذاب آخرت با آمدن مرگ است منظور از « امد » مهلت و غايتى است كه كار به آنجا منتهى مىشود .\r\n26 -  عالِمُ الْغَيْبِ فَلا يُظْهِرُ عَلى غَيْبِهِ أَحَداً  .\r\nنوعى استدلال است بر  إِنْ أَدْرِي أَ قَرِيبٌ . . .  يعنى علم غيب از جمله علم قيامت ، نزد خداست و بر غيب خويش كسى را واقف نمىكند . عالم الغيب تقديرش « هو عالم الغيب » است .\r\n27 -  إِلَّا مَنِ ارْتَضى مِنْ رَسُولٍ فَإِنَّهُ يَسْلُكُ مِنْ بَيْنِ يَدَيْهِ وَ مِنْ خَلْفِهِ رَصَداً  .\r\nاستثناست از « احدا » يعنى : به غيب خويش كسى را واقف نمىكند مگر كسى را كه از وى خوشنود است ، آن هم از پيامبران . ولى اين غيب مبذول غير از علم آخرت است كه آن به پيامبران نيز داده نشده است .\r\n« من رسول » بيان « من ارتضى » است يعنى راضى شده از صنف پيامبران خواهد بود ،  فَإِنَّهُ يَسْلُكُ . . .  نشان مىدهد كه وحى نيز از جمله علم غيب كه به پيامبران داده مىشود ، يعنى خدا علم غيب را مىدهد ولى با ملائكه حفظش\r\n\r\n","description":"","footnote":"","page_name":" 391 ","page_number":393},
  {"content":"\r\n\r\nمىكند تا بدون تغيير و تبديل به مردم برساند .\r\n« بين يديه » در رابطه با پيامبر و مردمان و « من خلفه » در رابطه با پيامبر و خداست ، يعنى : خداوند در رساندن وحى به مردم و در اخذ وحى از خدا ، از ملائكهء خود بر آنها محافظين مىگذارد تا از خدا به طور صحيح اخذ كنند و به مردم به طور صحيح و بدون تغيير برسانند .\r\nعلى هذا ضمير « انه » و فاعل « يسلك » خداست . « رصد » به مفرد و جمع اطلاق مىشود ، به هر حال آيه حاكى از عصمت پيامبران در اخذ و رساندن وحى است در بارهء علم غيبى كه پيامبران و امامان مىدانند در نكته‌ها توضيح داده خواهد شد .\r\n28 -  لِيَعْلَمَ أَنْ قَدْ أَبْلَغُوا رِسالاتِ رَبِّهِمْ وَ أَحاطَ بِما لَدَيْهِمْ وَ أَحْصى كُلَّ شَيْءٍ عَدَداً  .\r\nعلم در اينجا به معنى اظهار و تحقق بخشيدن در خارج است يعنى « ليحقق تبليغهم رسالاته » نظير  لِيَعْلَمَ اللَّهُ مَنْ يَخافُهُ بِالْغَيْبِ  مائده / 94 ، از اين قبيل آيات در قرآن زياد است .\r\n وَ أَحاطَ بِما لَدَيْهِمْ  تأكيد مصونيت و عصمت آنهاست يعنى خدا به نفس و باطن پيامبران آگاه است ، مىداند كه وحى را تغيير نمىدهند نظير :  اللَّهُ أَعْلَمُ حَيْثُ يَجْعَلُ رِسالَتَهُ  انعام / 124 ،  وَ أَحْصى كُلَّ شَيْءٍ عَدَداً  در رابطه با مشمول علم است يعنى نه تنها به پيامبران احاطه دارد بلكه همه چيز را تا آخر شمرده است و مىداند .\r\n\r\nنكته‌ها\r\nعلم غيب : در قرآن كريم آيات زيادى هست كه علم غيب را به خدا مخصوص كرده و از غير خدا نفى مىكند . نظير :  وَ عِنْدَهُ \r\n\r\n","description":"","footnote":"","page_name":" 392 ","page_number":394},
  {"content":"\r\n\r\n مَفاتِحُ الْغَيْبِ لا يَعْلَمُها إِلَّا هُوَ  انعام / 59 ،  فَقُلْ إِنَّمَا الْغَيْبُ لِلَّهِ  يونس / 20  وَ لِلَّهِ غَيْبُ السَّماواتِ وَ الْأَرْضِ  هود / 123 ، در همهء قرآن فقط در آيه گذشته پيامبران استثنا شده‌اند ، آياتى نظير :  ذلِكَ مِنْ أَنْباءِ الْغَيْبِ نُوحِيهِ إِلَيْكَ  يوسف / 102 نيز در جاى استثناى فوق هستند .\r\nنتيجه آنكه : علم غيب مخصوص خداست پيامبران و امامان نيز با تعليم خدا مىدانند و اين مخالف مخصوص بودن به خدا نيست ، خداوند بسيارى از غيب را به رسول خودش آموخت ، آن حضرت نيز به اوصياء خودش عليهم السّلام تعليم فرمود :\r\nهر وقت از آنها سؤال مىشد كه آيا علم غيب مىدانيد ؟ جواب مىدادند : نه ، اين علمى است كه خدا به رسولش و او به ما تعليم فرموده است .\r\nدر كافى بابى منعقد كرده تحت عنوان « باب نادر فيه ذكر الغيب » در آنجا از معمر بن خلاد نقل كرده كه از موسى بن جعفر عليه السّلام پرسيد آيا علم غيب مىدانيد ؟ جواب داد كه ابو جعفر عليه السّلام فرمود : علم براى ما بسط مىشود پس مىدانيم و فشرده مىشود پس نمىدانيم و فرمود : سرّ خداست كه به جبرئيل گفته و جبرئيل . به محمّد صلّى اللَّه عليه و آله گفته و محمّد صلّى اللَّه عليه و آله به آنكه خواسته ياد داده است :\r\n« و قال سر اللَّه عز و جل اسره الى جبرئيل عليه السّلام و اسره جبرئيل الى محمّد صلّى اللَّه عليه و آله و اسره محمّد الى من شاء »\r\nروايات ديگر نيز از اين قبيل است .\r\nدر نهج البلاغه مىخوانيم كه آن حضرت از آمدن چنگيز و لشكريانش خبر مىداد و از كثرت كشتار بازگو مىكرد ، بعضى از يارانش گفت : يا امير المؤمنين به شما غيب داده شده است .\r\nامام صلوات اللَّه عليه تبسم كرد و فرمود : آن علم غيب نيست بلكه ياد گرفتن از عالم است . . . غير از اينها علمى است كه خدا به رسولش تعليم فرموده : او نيز به من ياد داده و دعا كرده كه سينه‌ام آنها را در خود جاى دهد :\r\n« يا اخا كلب\r\n\r\n","description":"","footnote":"","page_name":" 393 ","page_number":395},
  {"content":"\r\n\r\nليس هو بعلم غيب و انّما هو تعلم من ذى علم . . . و ما سوى ذلك فعلم علّمه اللَّه نبيه فعلّمنيه و دعا لى بان يعيه صدرى و تضطم عليه جوانحى »\r\n« 1 » .\r\nاز اين باب است سخن آن حضرت كه در بارهء خوارج به اصحابش فرمود :\r\n« مصارعهم دون النطفة و اللَّه لا يفلت منهم عشرة و لا يهلك منكم عشرة »\r\nيعنى قتلگاه آنها در كنار نهر است ، به خدا قسم از آنها ده نفر نجات نمىيابد و از شما ده نفر كشته نمىشود . امام چون اين خبر غيب را فرمود ، جنگ شروع گرديد ، در نتيجه از خوارج كه چهار هزار نفر بودند فقط 9 نفر زنده ماند و از ياران امام فقط هشت نفر شهيد گرديد .\r\nدر شب سه شنبه دهم جمادى الاولى هزار و چهار صد و شش مطابق اول بهمن ماه 1364 تفسير سورهء جن به پايان رسيد .\r\nو آخر دعوانا ان الحمد للَّه رب العالمين\r\n\r\n\r\n","description":"","footnote":"\r\n( 1 ) نهج البلاغهء عبده خطبه : 126 .\r\n","page_name":" 394 ","page_number":396},
  {"content":"\r\n\r\n\r\nسورهء مزمل\r\nدر مكه نازل شده و بيست آيه است\r\n\r\nنظرى به سوره مباركه\r\n1 - در مقدمهء تفسير گفته شد : مزمل سومين سوره است كه بعد از سورهء قلم در مكه نازل گرديد ، اما همهء آن را نمىتوان مكى ناميد ، آيهء اخير كه زكات و قتال را مطرح مىكند به مدنى بودن شبيه‌تر است وانگهى آيات  وَ اصْبِرْ عَلى ما يَقُولُونَ . . .   وَ ذَرْنِي وَ الْمُكَذِّبِينَ أُولِي النَّعْمَةِ  حاكى است كه نزول اين آيات ، بعد از سال سوم بعثت بوده است كه آن حضرت دعوت خويش را آشكار كرده بود بقيهء سخن در بند چهارم خواهد آمد .\r\n2 - عدد آيات آن در شمارش مدنى اخير ، هيجده و در بصرى نوزده و در بقيه از جمله كوفى ، بيست است قرائت اخير به حضرت امير صلوات اللَّه عليه منسوب مىباشد ، به نقل تفسير خازن : اين سوره داراى دويست و هشتاد و پنج كلمه و هشتصد و سى و هشت حرف است .\r\n3 - تسميه آن به « مزمل » به علت وقوع اين كلمه در اول آنست ، تسميه كل به اسم جزء ، ظاهرا اين كار توسط حضرت رسول اللَّه صلّى اللَّه عليه و آله بوده است .\r\n4 - آيات 9 تا 19 در سياق آيات مكى است ، اما آيات 1 تا 9 مىتواند مكى يا مدنى باشد ، آيه اخير ظاهرا مدنى است ، در مجمع البيان نقل شده فاصله ميان اول سوره آخر آن دوازده ماه بود ، از سعيد بن جبير ده سال نقل شده است ، بعضى\r\n\r\n","description":"","footnote":"","page_name":" 395 ","page_number":397},
  {"content":"\r\n\r\nگفته‌اند كه همه سوره مدنى مىباشد ، به هر حال نظر قطعى نمىشود داد .\r\n\r\nمطالب سوره\r\n5 - در اوّل سورهء به رسول خدا صلّى اللَّه عليه و آله خطاب مىشود كه نصف شب يا ثلث آن و يا دو ثلث آن را بيدار مانده و عبادت كند كه عبادت شب در صفاى روح و سازندگى و توجه به پروردگار مؤثرتر است و نيز خطاب مىشود كه در مقابل اذيت مشركان استقامت نمايد ، آن گاه توحيد و معاد و تهديد مشركان عنوان مىشود و هلاكت فرعون به عنوان شاهد عينى بيان مىگردد و در آيه اخير با ذكر دليل توضيح داده مىشود كه حكم اول سوره الزامى نيست .\r\n\r\n","description":"","footnote":"","page_name":" 396 ","page_number":398},
  {"content":"\r\n\r\nسورة المزّمّل مكّيّة و هى عشرون آية نزلت بعد سورة قلم بِسْمِ اللَّهِ الرَّحْمنِ الرَّحِيمِ\r\n\r\n[ سوره المزمل ( 73 ) : آيات 1 تا 9 
  ]\r\nبِسْمِ اللَّهِ الرَّحْمنِ الرَّحِيمِ\r\nيا أَيُّهَا الْمُزَّمِّلُ ( 1 ) قُمِ اللَّيْلَ إِلاَّ قَلِيلاً ( 2 ) نِصْفَهُ أَوِ انْقُصْ مِنْهُ قَلِيلاً ( 3 ) أَوْ زِدْ عَلَيْهِ وَ رَتِّلِ الْقُرْآنَ تَرْتِيلاً ( 4 )\r\nإِنَّا سَنُلْقِي عَلَيْكَ قَوْلاً ثَقِيلاً ( 5 ) إِنَّ ناشِئَةَ اللَّيْلِ هِيَ أَشَدُّ وَطْئاً وَ أَقْوَمُ قِيلاً ( 6 ) إِنَّ لَكَ فِي النَّهارِ سَبْحاً طَوِيلاً ( 7 ) وَ اذْكُرِ اسْمَ رَبِّكَ وَ تَبَتَّلْ إِلَيْهِ تَبْتِيلاً ( 8 ) رَبُّ الْمَشْرِقِ وَ الْمَغْرِبِ لا إِلهَ إِلاَّ هُوَ فَاتَّخِذْهُ وَكِيلاً ( 9 )\r\nبه نام خداى رحمان رحيم\r\n1 - اى لباس بر خود پيچيده ،\r\n2 - شب را به عبادت برخيز مگر كمى ،\r\n3 - نصف آن را ، يا از نصف مقدارى كم كن ،\r\n\r\n","description":"","footnote":"","page_name":" 397 ","page_number":399},
  {"content":"\r\n\r\n4 - و يا بر آن مقدارى بيافزاى و قرآن را با حضور بخوان ،\r\n5 - ما به زودى قول سنگينى بر تو القا خواهيم كرد ،\r\n6 - عبادت شب آن محكمتر قدم برداشتن است و استوارترين سخن .\r\n7 - تو را در روز تلاش بسيارى هست .\r\n8 - نام پروردگارت را ياد كن و به او اخلاص ورز ، اخلاص كامل .\r\n9 - پروردگار مشرق و مغرب است ، جز او معبودى نيست او را كار ساز بگير .\r\n\r\nكلمه‌ها\r\nمزمل : لباس بر خود پيچيده . در اصل متزمل است در لغت آمده : « تزمل الرجل بثوبه : تلفف به » . زمل ( بر وزن علم ) به معنى حمل كردن نيز آيد : « زمل الشيء : حمله » اين لفظ فقط يك بار در قرآن آمده است .\r\nترتيل : صحيح خواندن و دقت در معانى . در مجمع فرموده : ترتيل بيان كردن است با تأنى و تدريج ، در قاموس گويد : « رتل الكلام :\r\nاحسن تأليفه » راغب گويد : آسان و صحيح خواندن جوهرى گويد : با تأنى خواندن و درست ادا كردن كلمات .\r\nناشئة : نشأ : پديد آمدن . به وجود آمدن . ناشئه : حادث شده  ناشِئَةَ اللَّيْلِ  عبادتى كه در شب انجام مىشود .\r\nوطئا : وطأ : زير پا گذاشتن . قدم نهادن ، آن در آيه قدم گذاشتن به عبادت است .\r\nسبح : شنا . در آب باشد يا در هوا ، منظور از آن در آيه تلاش و تقلب است ، به شناگر سابح گويند كه در آب تلاش مىكند .\r\nتبتيل : بتل : قطع و اخلاص . منظور بريدن از هواى نفس و مخصوص\r\n\r\n","description":"","footnote":"","page_name":" 398 ","page_number":400},
  {"content":"\r\n\r\nكردن خود به خداست در مفردات هست كه رسول خدا صلّى اللَّه عليه و آله فرمود :\r\n« لا رهبانية و لا تبتل في الاسلام »\r\nيعنى در اسلام رهبانيت و بريدن از نكاح نيست .\r\n\r\nشرحها\r\nخلاصه آيات فوق چنين است : رسول خدا شب به عبادت برخيزد ، زيرا عبادت شب سازنده‌تر و مؤثرتر است و براى تحمل شدائد مفيد مىباشد ، تلاش زياد روزانه مانع از خلوت با خداست ، خودت را براى خدايت خالص گردان ، خدايى كه شرق و غرب خاص اوست و خدايى جز او وجود ندارد .\r\n1 و 2 -    يا أَيُّهَا الْمُزَّمِّلُ قُمِ اللَّيْلَ إِلَّا قَلِيلًا    .\r\nنقل است كه به وقت آمدن وحى ، آن حضرت لباس بر خود پيچيده و خوابيده بود لذا خطاب   يا أَيُّهَا الْمُزَّمِّلُ   رسيد اين خطاب براى تحقير و يا تحسين نيست احتمال دارد كه از ثقل وحى قبلى ، آن حضرت لباس بر خود پيچيده بوده تا كمى آرام گيرد ، بعضى آن را « اى حامل و عهده‌دار اثقال نبوت » گفته‌اند كه با معناى كلمه تناسب دارد .\r\nدر جوامع الجامع آمده : آن حضرت وارد محضر خديجه شد و از ناراحتى سنگين شده بود و فرمود : « زملوني » در آن حال جبرئيل ندا كرد يا ايها المزمل .\r\nمراد از  قُمِ اللَّيْلَ  قيام براى نماز و عبادت است ، « الا قليلا » استثناست از ليل ، يعنى همه شب جز كمى از آن را به عبادت برخيز .\r\n3 و 4 -   نِصْفَهُ أَوِ انْقُصْ مِنْهُ قَلِيلًا أَوْ زِدْ عَلَيْهِ وَ رَتِّلِ الْقُرْآنَ تَرْتِيلًا   نصفه بدل است از « الليل » يعنى « قم نصف الليل » ، ضمير « منه - عليه » راجح به نصف است ، بعضى « نصفه » را از « قليلا » بدل گرفته‌اند ، معنى در هر دو\r\n\r\n","description":"","footnote":"","page_name":" 399 ","page_number":401},
  {"content":"\r\n\r\nيكى است ،  رَتِّلِ الْقُرْآنَ  عطف است بر  قُمِ اللَّيْلَ  گويند : مراد از خواندن قرآن ، خواندن آن در نماز است و يا منظور از قرآن نماز است نظير  أَقِمِ الصَّلاةَ لِدُلُوكِ الشَّمْسِ إِلى غَسَقِ اللَّيْلِ وَ قُرْآنَ الْفَجْرِ  اسراء / 78 .\r\nناگفته نماند آيهء اخير سوره ، اين مطلب را تأييد مىكند .\r\nاز ابن عباس نقل شده كه رسول خدا صلّى اللَّه عليه و آله به من فرمود : قرآن را با ترتيل بخوان . گفتيم ترتيل چيست ؟ فرمود : قرائت آن را روشن و آشكار كن و مانند خرماى خراب ، پراكنده مكن و همچون شعر تكه تكه منما ، چون به عجائب آن رسيديد تأمل كنيد ، دلها را تكان دهيد ، نظرتان فقط رسيدن به آخر سوره نباشد ( مجمع سورهء فرقان ) .\r\nاز حضرت صادق عليه السّلام نقل شد :\r\n« قال هو ان تتمكث فيه و تحسن به صوتك »\r\nاز مجموع دو روايت معلوم مىشود ترتيل : درست خواندن و تدبر در آيات آنست خواه در نماز باشد يا غير آن .\r\nناگفته نماند : آيهء اخير سوره ، حاكى است كه اين حكم يك حكم استحبابى است نه وجوبى ، در تهذيب از محمّد بن مسلم نقل شده كه از حضرت صادق عليه السّلام از  قُمِ اللَّيْلَ إِلَّا قَلِيلًا  پرسيدم ؟ فرمود :\r\n« امره اللَّه ان يصلى كلّ ليلة الا ان تأتى علية ليلة من الليالى لا يصلى فيها شيئا »\r\n« 1 » بنا بر اين روايت ، منظور از « الليل » همه شبهاست .\r\n5 -  إِنَّا سَنُلْقِي عَلَيْكَ قَوْلًا ثَقِيلًا  .\r\nمنظور از قول ثقيل قرآن است چنان كه اهل تفسير فرموده‌اند . گويى اين آيه تعليل  قُمِ اللَّيْلَ  است يعنى : قيام ليل و توجه به پروردگار تو را آماده مىكند براى تلقى قول ثقيل و دريافت همهء قرآن مجيد .\r\n\r\n\r\n","description":"","footnote":"\r\n( 1 ) از تفسير برهان .\r\n","page_name":" 400 ","page_number":402},
  {"content":"\r\n\r\nثقيل بودن قرآن به اعتبار پياده كردن معانى آنست ، در مجمع البيان آمده قرآن ثقيل است بر آن حضرت و امت او ، ثقلش بر او در اثر تبليغ رسالت و تحمل شدائد و قيام ليل ، و جهاد با نفس و ترك راحت است ، و ثقل آن بر امت به واسطهء امر و نهى و حدود آنست يعنى پياده كردن احكام آن . در الميزان نيز چنين فرموده است ، بعضى آن را ثقل وحى گفته‌اند كه به وقت آمدن وحى از پيشانى آن حضرت عرق مىريخت ولى بسيار بعيد است كه منظور از آيه ثقل وحى باشد .\r\n6 -  إِنَّ ناشِئَةَ اللَّيْلِ هِيَ أَشَدُّ وَطْئاً وَ أَقْوَمُ قِيلًا  .\r\nتوجيه است براى  قُمِ اللَّيْلَ  و اينكه چرا فرمان قيام براى شب صادر شده است يعنى : عبادت شب محكمتر قدمى است در صفاى نفس و توجه به پروردگار و استوارتر است از جهت گفتار ، زيرا بدن آرام است ، آنچه زبان مىگويد به آن توجه دارد .\r\nدر مجمع البيان از امام باقر و امام صادق عليهما السّلام در معنى ناشئه نقل كرده كه فرموده‌اند\r\n« هى القيام في آخر الليل بصلاة الليل » .\r\nبعضى ناشئه را به معنى شب گرفته‌اند يعنى : اضافه  ناشِئَةَ اللَّيْلِ  بيانيه است و شب مانند سائر موجودات نشئت مىگيرد و به وجود مىآيد يعنى : شب براى عبادت با ثبات‌تر است ، طبرسى رحمه اللَّه آن را ساعات و اوقات شب فرموده است زيرا كه ساعت به ساعت به وجود مىآيد ولى بهتر است تقدير آن « ناشئة في الليل » باشد يعنى عبادتى كه در شب است .\r\n7 -  إِنَّ لَكَ فِي النَّهارِ سَبْحاً طَوِيلًا  .\r\nيعنى علت تشريع عبادت شب آنست كه در روز تلاش و گرفتارى زياد دارى آن حضور قلب و خلوت با خدا را كه لازم است در روز پيدا نخواهى كرد . على - هذا آيهء  إِنَّا سَنُلْقِي  در رابطه با اصل تشريع عبادت و آيه  إِنَّ ناشِئَةَ اللَّيْلِ  در\r\n\r\n","description":"","footnote":"","page_name":" 401 ","page_number":403},
  {"content":"\r\n\r\nرابطه با شبانه بودن آن و آيه فوق در رابطه با نبودن در روز است ، از اين آيات اهميت نماز شب و عبادت در خلوت كاملا روشن مىشود كه در سازندگى انسان و تقرب به خدا چه قدر اهميت دارد ، در بارهء نماز شب ذيل آيه  تَتَجافى جُنُوبُهُمْ عَنِ الْمَضاجِعِ  سجده / 15 مطالبى آورده شد .\r\n8 -  وَ اذْكُرِ اسْمَ رَبِّكَ وَ تَبَتَّلْ إِلَيْهِ تَبْتِيلًا  .\r\nدر الميزان فرموده : ظاهرا اين آيه نماز شب را تعريف مىكند و آن مانند عطف تفسير است بر  وَ رَتِّلِ الْقُرْآنَ تَرْتِيلًا  على هذا مراد از ذكر اسم رب ذكر لفظى است . . . به قولى آيه : تعميم بعد از تخصيص و مراد از ذكر ، ذكر خداى تعالى است در شب و روز با هر وجهى كه باشد از حمد و تسبيح ، نماز ، قرائت قرآن و غيره ، مناسب بود به جاى « تبتيلا » گفته شود « تبتلا » در علت آن گفته‌اند :\r\nفعل « تبتل » در اينجا به معنى تبتيل است ، به قولى به علّت يكسان بودن آخر آيات مىباشد .\r\nمراد از اسم ربك ظاهرا اسماء اللَّه است ، بعضى لفظ جلاله و بعضى بسم اللَّه . . .\r\nتفسير كرده‌اند « تبتل . . . » يعنى اخلاص كامل كن براى خدا و از همه جز او منقطع باش ، انقطاعى و اخلاصى كه به وصف نيايد .\r\nدر مجمع فرموده : محمّد بن مسلم و زراره و حمران از امام باقر و امام صادق عليهما السلام نقل كرده كه فرمودند :\r\n« ان التبتل هنا رفع اليدين في الصّلاة »\r\nو در\r\nروايت ابى بصير « قال هو رفع يدك الى اللَّه و تضرعك اليه »\r\nالميزان گويد :\r\nاين معنى مناسبتر است بنا بر آنكه منظور از ذكر اسم ذكر لفظى باشد . آن منطبق مىشود با قنوت يعنى خويش را به دست برداشتن به سوى او وادار كن .\r\n9 -  رَبُّ الْمَشْرِقِ وَ الْمَغْرِبِ لا إِلهَ إِلَّا هُوَ فَاتَّخِذْهُ وَكِيلًا  .\r\nتعليل است بر آيه فوق .  رَبُّ الْمَشْرِقِ وَ الْمَغْرِبِ  شامل همه كائنات است كه\r\n\r\n","description":"","footnote":"","page_name":" 402 ","page_number":404},
  {"content":"\r\n\r\nهمه در اين دو نسبت اضافيه قرار گرفته‌اند ، آمدن اين تعبير ظاهرا به علت ليل و نهار است كه گذشت و تناسب با شرق و غرب دارد . يعنى : بايد پروردگارت را ياد كنى و به او اخلاص ورزى كه پروردگار تو و پروردگار همه است ،  لا إِلهَ إِلَّا هُوَ  تعليل ديگرى است ،  فَاتَّخِذْهُ . . .  تفريع صدر آيه است يعنى او را كار ساز بدان ، به فرمانش عمل كن تا تلاش تو را واسطه سعادت تو گرداند ،  رَبُّ الْمَشْرِقِ . . .  خبر مبتداى محذوف و تقدير آن « هو رب المشرق . . . » است .\r\n\r\n","description":"","footnote":"","page_name":" 403 ","page_number":405},
  {"content":"\r\n\r\n\r\n[ سوره المزمل ( 73 ) : آيات 10 تا 19 
  ]\r\nوَ اصْبِرْ عَلى ما يَقُولُونَ وَ اهْجُرْهُمْ هَجْراً جَمِيلاً ( 10 ) وَ ذَرْنِي وَ الْمُكَذِّبِينَ أُولِي النَّعْمَةِ وَ مَهِّلْهُمْ قَلِيلاً ( 11 ) إِنَّ لَدَيْنا أَنْكالاً وَ جَحِيماً ( 12 ) وَ طَعاماً ذا غُصَّةٍ وَ عَذاباً أَلِيماً ( 13 ) يَوْمَ تَرْجُفُ الْأَرْضُ وَ الْجِبالُ وَ كانَتِ الْجِبالُ كَثِيباً مَهِيلاً ( 14 )\r\nإِنَّا أَرْسَلْنا إِلَيْكُمْ رَسُولاً شاهِداً عَلَيْكُمْ كَما أَرْسَلْنا إِلى فِرْعَوْنَ رَسُولاً ( 15 ) فَعَصى فِرْعَوْنُ الرَّسُولَ فَأَخَذْناهُ أَخْذاً وَبِيلاً ( 16 ) فَكَيْفَ تَتَّقُونَ إِنْ كَفَرْتُمْ يَوْماً يَجْعَلُ الْوِلْدانَ شِيباً ( 17 ) السَّماءُ مُنْفَطِرٌ بِهِ كانَ وَعْدُهُ مَفْعُولاً ( 18 ) إِنَّ هذِهِ تَذْكِرَةٌ فَمَنْ شاءَ اتَّخَذَ إِلى رَبِّهِ سَبِيلاً ( 19 )\r\n10 - بر آنچه مىگويند صبر كن و از آنها كنار باش كنار شدن خوبى .\r\n11 - بگذار مرا با مكذبين ثروتمند و به آنها مهلت بده مهلت كمى .\r\n12 - در نزد ما زنجيرها و آتش بزرگى هست .\r\n13 - و طعامى گلوگير و عذابى دردناك .\r\n14 - روزى كه زمين و كوه‌ها به شدت بلرزد و كوه‌ها تلهاى سيالى باشد .\r\n15 - ما فرستاديم به سوى شما رسولى را كه شاهد بر شماست چنان كه فرستاديم به سوى فرعون رسولى را .\r\n16 - فرعون به آن رسول عصيان كرد ، پس او را گرفتيم گرفتن سختى .\r\n\r\n","description":"","footnote":"","page_name":" 404 ","page_number":406},
  {"content":"\r\n\r\n17 - در صورت كافر بودن چگونه پرهيز مىكنيد از عذاب روزى كه فرزندان نوزاد را پيرها مىگرداند ! ! !\r\n18 - آسمان به سبب آن روز شكافته مىشود ، وعدهء خدا عملى است .\r\n19 - اين تذكرى است هر كه بخواهد ( تذكر پيدا كند ) به سوى پروردگارش راه گيرد .\r\n\r\nكلمه‌ها\r\nهجر : هجر و هجران آنست كه انسان از ديگرى جدا شود ، خواه با بدن باشد يا با زبان و يا با قلب « هجر الشيء : تركه و اعرض عنه » .\r\nنعمة : آن به كسر نون چيزى است كه خدا به انسان داده است در صحاح آمده : « النعمة ما انعم به عليك » و به فتح نون به معنى تنعّم و وسعت عيش است ، در قاموس گويد : تنعم : ترفه و وسعت عيش است اسم آن نعمة به فتح نون است .\r\nانكال : زنجيرها . مفرد آن نكل به كسر نون است .\r\nغصة : گلوگيرى . در مجمع آمده : « الغصة تردد اللقمة في الحلق و لا يسيغها آكلها » اين كلمه در قرآن فقط يك بار آمده است .\r\nترجف : رجف : لرزيدن و لرزاندن « رجفه رجفا : حركه ، رجف : تحرك و اضطرب » .\r\nكثيبا : كثب : جمع كردن « كثب الشيء كثبا : جمعه » كثيب به معنى تل شن است كه به مكانى ريخته و جمع شود فعيل به معنى مفعول ( مكثوب ) مىباشد .\r\nمهيل : لغزنده . تل شن اگر طورى باشد كه در صورت حركت دادن پائين ، قله آن بلغزد ، مهيل ناميده مىشود « هلت الرمل هيلا :\r\n\r\n","description":"","footnote":"","page_name":" 405 ","page_number":407},
  {"content":"\r\n\r\nاذا حرك اسفله سال اعلاه » .\r\nو بيل : شديد و سخت . وبل : شدت : « وبل الشيء : اشتد » .\r\nولدان : وليد : كودك تازه مولود ، جمع آن ولدان است ، راغب گويد :\r\nوليد به مولودى گفته مىشود كه از ولادتش چندان نگذشته باشد به معنى خادم نيز آيد .\r\nشيب : پيران . مو سفيدان . مفرد آن اشيب است . شيب : سفيد شدن موى « شاب الرجل شيبا : ابيض شعره » .\r\n\r\nشرحها\r\nدر تعقيب دستورهاى فوق در اين آيات فرموده در مقابل گفته‌هاى مشركان كه تو را ساحر و مجنون مىنامند خويشتن دار باش ، پيشوايان ستمگر را به من واگذار ، كه با زنجيرهاى آتشين و جهنم به حساب آنها برسم ، اينها بايد از ماجراى دردناك فرعون عبرت بگيرند كه در مقابل پيامبر ما ايستاد ، نابودش كرديم .\r\nاينها همه بيدار باش است ، هر كه خواست پند مىگيرد ، در واقع ، اين مطالب يك نوع نتيجه‌گيرى از دستورهاى گذشته است .\r\n10 -  وَ اصْبِرْ عَلى ما يَقُولُونَ وَ اهْجُرْهُمْ هَجْراً جَمِيلًا  .\r\nبه رسول خدا صلّى اللَّه عليه و آله مىگفتند : مجنون ، شاعر ، ساحر و امثال آنست ، هجر جميل آنست كه با اخلاق خوب با آنها مدارا كند و دست از ارشاد بر ندارد و مقابله به مثل نكند ، چنان كه در مجمع و الميزان فرموده است ، على هذا آيه ربطى به نسخ ندارد تا بگوئيم با آيات قتال نسخ شده است « و اصبر » عطف است بر  فَاتَّخِذْهُ وَكِيلًا  .\r\n11 -  وَ ذَرْنِي وَ الْمُكَذِّبِينَ أُولِي النَّعْمَةِ وَ مَهِّلْهُمْ قَلِيلًا  .\r\n\r\n","description":"","footnote":"","page_name":" 406 ","page_number":408},
  {"content":"\r\n\r\nبه قرينهء  أُولِي النَّعْمَةِ  منظور از مكذبين سران مشركين است كه با اتكاء به ثروت ، سر به طغيان گذاشته و آن حضرت را تكذيب مىكردند « ذرنى » در مقام تهديد است مثل اينكه كسى به كسى مىگويد : كار فلانى را به من واگذار ، ميان من و او حائل مباش تا انتقام بكشم .\r\nمنظور از مهلت قليل به قرينهء آيات بعدى آمدن قيامت است نظير :  مَتاعٌ قَلِيلٌ ثُمَّ مَأْواهُمْ جَهَنَّمُ  آل عمران / 197 ، على هذا آن را بايد از حين مرگ حساب نمائيم چون به حكم :  وَ لَوْ تَرى إِذْ يَتَوَفَّى الَّذِينَ كَفَرُوا الْمَلائِكَةُ يَضْرِبُونَ وُجُوهَهُمْ وَ أَدْبارَهُمْ . . .  انفال / 50 ، عذاب آنها از حين مرگ شروع مىشود ، اينكه بعضى آن را آمدن وقعهء « بدر » گفته‌اند بر خلاف ظاهر است ولى مىشود آن را عام گرفت .\r\n12 و 13 -   إِنَّ لَدَيْنا أَنْكالًا وَ جَحِيماً وَ طَعاماً ذا غُصَّةٍ وَ عَذاباً أَلِيماً   .\r\nتعليل « ذرنى » است ، جحيم به معنى آتش بزرگ است ، نكره آمدن انكال جحيم و طعام ، حاكى از تفخيم و شدت مىباشد ، در بارهء « ذا غصة » در جاى ديگر آمده  يَتَجَرَّعُهُ وَ لا يَكادُ يُسِيغُهُ  ابراهيم / 17 .\r\nدر مجمع آمده : رسول خدا صلّى اللَّه عليه و آله از كسى اين آيه را كه مىخواند شنيد و غش كرد .\r\n14 -  يَوْمَ تَرْجُفُ الْأَرْضُ وَ الْجِبالُ وَ كانَتِ الْجِبالُ كَثِيباً مَهِيلًا  .\r\nيوم ظرف است براى انكال و جحيم و طعام ، در آيات ديگر مىخوانيم  وَ حُمِلَتِ الْأَرْضُ وَ الْجِبالُ فَدُكَّتا دَكَّةً واحِدَةً  حاقه / 14 در بارهء تغيير زمين و كوه‌ها در قيامت ، آيات متعددى وجود دارد .\r\n15 -  إِنَّا أَرْسَلْنا إِلَيْكُمْ رَسُولًا شاهِداً عَلَيْكُمْ كَما أَرْسَلْنا إِلى فِرْعَوْنَ رَسُولًا  .\r\n\r\n","description":"","footnote":"","page_name":" 407 ","page_number":409},
  {"content":"\r\n\r\nيك شاهد زنده است بر اينكه ضديت با رسول خدا نتيجه‌اش فنا و نابودى است .\r\nمراد از شاهد ظاهرا شهادت بر اعمال در روز قيامت است كه در ذيل آيهء  فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ  نساء / 41 گذشت و شايد منظور الگو و سرمشق باشد چنان كه در مجمع از امام باقر عليه السّلام در معنى شاهد نقل كرده :\r\n« الينا يرجع الغالى و بنا يلحق المقصر » .\r\n16 -  فَعَصى فِرْعَوْنُ الرَّسُولَ فَأَخَذْناهُ أَخْذاً وَبِيلًا  .\r\nاخذ و بيل همان غرق شدن است ، آمدن لفظ رسول به جاى موسى اشاره به آنست كه عصيان فرعون نسبت به رسالت او بود ، الف و لام آن براى عهد ذكرى است .\r\n17 -  فَكَيْفَ تَتَّقُونَ إِنْ كَفَرْتُمْ يَوْماً يَجْعَلُ الْوِلْدانَ شِيباً  .\r\nتفريع است بر دو آيه فوق ، يعنى اگر پيامبرتان را عصيان كنيد ، چگونه از عذاب قيامت كنار خواهيد بود ؟ نسبت « تتقون » به « يوما » مجاز عقلى و منظور عذاب يوم است .\r\nبه نظر بعضى تقدير آن « كيف تتقون عذاب يوم » است ، تازه مولود را پير كردن اشاره به شدت عذاب است نه طول مدت آن روز .\r\n18 -  السَّماءُ مُنْفَطِرٌ بِهِ كانَ وَعْدُهُ مَفْعُولًا  .\r\nتعليل « يوما » و يا اشارهء دوم به شدت آن روز است ، « به » راجع به « يوما » وباء به معنى « في » يا سبب است ، آمدن « منفطر » به علت آنست كه سماء مذكر و مؤنث هر دو آيد ، و گرنه لازم بود منفطره گفته شود ضمير « وعده » راجع به خداست علت عدم تصريح آنست كه جز خدا كسى صاحب آن وعده نتواند باشد .\r\n\r\n","description":"","footnote":"","page_name":" 408 ","page_number":410},
  {"content":"\r\n\r\n19 -  إِنَّ هذِهِ تَذْكِرَةٌ فَمَنْ شاءَ اتَّخَذَ إِلى رَبِّهِ سَبِيلًا  .\r\nهذه اشاره است به آنچه از عذابها و جريان فرعون گفته شد . مفعول « شاء » محذوف و تقدير آن « فمن شاء اتخاذ السبيل الى ربّه سبيلا » .\r\nالميزان احتمال مىدهد كه هذه اشاره به آيات صدر سوره دربارهء نماز شب باشد كه با اين آيه به مؤمنين تعميم داده مىشود زيرا صدر سوره مخصوص به حضرت رسول صلّى اللَّه عليه و آله بود .\r\n\r\n","description":"","footnote":"","page_name":" 409 ","page_number":411},
  {"content":"\r\n\r\n\r\n[ سوره المزمل ( 73 ) : آيه 20 
  ]\r\nإِنَّ رَبَّكَ يَعْلَمُ أَنَّكَ تَقُومُ أَدْنى مِنْ ثُلُثَيِ اللَّيْلِ وَ نِصْفَهُ وَ ثُلُثَهُ وَ طائِفَةٌ مِنَ الَّذِينَ مَعَكَ وَ اللَّهُ يُقَدِّرُ اللَّيْلَ وَ النَّهارَ عَلِمَ أَنْ لَنْ تُحْصُوهُ فَتابَ عَلَيْكُمْ فَاقْرَؤُا ما تَيَسَّرَ مِنَ الْقُرْآنِ عَلِمَ أَنْ سَيَكُونُ مِنْكُمْ مَرْضى وَ آخَرُونَ يَضْرِبُونَ فِي الْأَرْضِ يَبْتَغُونَ مِنْ فَضْلِ اللَّهِ وَ آخَرُونَ يُقاتِلُونَ فِي سَبِيلِ اللَّهِ فَاقْرَؤُا ما تَيَسَّرَ مِنْهُ وَ أَقِيمُوا الصَّلاةَ وَ آتُوا الزَّكاةَ وَ أَقْرِضُوا اللَّهَ قَرْضاً حَسَناً وَ ما تُقَدِّمُوا لِأَنْفُسِكُمْ مِنْ خَيْرٍ تَجِدُوهُ عِنْدَ اللَّهِ هُوَ خَيْراً وَ أَعْظَمَ أَجْراً وَ اسْتَغْفِرُوا اللَّهَ إِنَّ اللَّهَ غَفُورٌ رَحِيمٌ ( 20 )\r\n20 - خدايت مىداند كه تو به عبادت مىايستى نزديكتر به دو ثلث و نصف و ثلث شب را گروهى از مؤمنان نيز كه با تو هستند ، خدا شب و روز را اندازه مىگيرد ، دانست كه قيام شب را تا آخر نتوانيد شمرد ، پس به شما توبه كرد ، آنچه از قرآن ميسر باشد بخوانيد ، دانست كه حتما بعضى از شما مريض مىشوند و ديگران در زمين مسافرت كرده از فضل خدا روزى مىطلبند ، و ديگران در راه جهاد مىكنند ، پس بخوانيد آنچه از قرآن ميسر باشد ، به پا داريد نماز را ، بدهيد زكات را ، به خدا قرض نيكو بدهيد ، آنچه از خير براى خود پيش فرستيد در نزد خدا خواهيد يافت ، بهتر از هر چيز و بزرگتر از جهت پاداش ، از خدا مغفرت بطلبيد كه خدا غفور و رحيم است .\r\n\r\nشرحها\r\nآيات اول سوره خطاب به حضرت رسول صلّى اللَّه عليه و آله بود و دلالت بر وجوب داشت\r\n\r\n","description":"","footnote":"","page_name":" 410 ","page_number":412},
  {"content":"\r\n\r\nولى اين آيه حاكى است كه حكم وجوبى نبوده است چنان كه الميزان اختيار مىكند ، عللى كه براى عدم وجوب نقل شده ما بين رسول خدا صلّى اللَّه عليه و آله و امت مشترك است لا اقل بايد گفت : براى آن حضرت واجب بوده و براى مسلمانان مستحبّ است .\r\nدر برهان در روايت ابى الجارود از حضرت باقر صلوات اللَّه عليه آمده :\r\n« نسخت هذه الاية فاقرؤا ما تيسّر من القرآن »\r\nظاهرا منظور از نسخ بيان و توضيح حكم است و گرنه صدر سوره خطاب به آن حضرت و اين آيه خطاب به مؤمنان است وانگهى اين آيه نشان مىدهد كه حكم صدر سوره در صورت وجوب يك حكم حرجى مىباشد .\r\nو اگر بگوئيم : صدر سوره مكى و اين آيه مدنى است بايد گفت : آن حضرت از اول استحبابى بودن اين حكم را مىدانسته تا آيه شريفه از آن پرده برداشته است . اينك متن آيه :\r\n20 -  إِنَّ رَبَّكَ يَعْلَمُ أَنَّكَ تَقُومُ أَدْنى مِنْ ثُلُثَيِ اللَّيْلِ وَ نِصْفَهُ وَ ثُلُثَهُ وَ طائِفَةٌ مِنَ الَّذِينَ مَعَكَ  .\r\nاين قسمت از آيه نشان مىدهد كه آن حضرت وعده‌اى از مسلمانان به اين حكم عمل كرده ، گاهى نزديك به دو ثلث شب و گاهى نصف آن و گاهى يك ثلث شب را به عبادت مىگذارنده‌اند .\r\nدر مجمع البيان از حاكم حسكانى از ابن عباس نقل كرده كه گفت : منظور از « طائفة » على عليه السّلام و ابو ذر است .\r\n وَ اللَّهُ يُقَدِّرُ اللَّيْلَ وَ النَّهارَ  .\r\nتعليل  إِنَّ رَبَّكَ يَعْلَمُ  است يعنى : چطور نمىداند حال آنكه اندازه گير ليل و نهار اوست ، ثلثين ، نصف و ثلث نيز در اندازهء شب و روز است .\r\n عَلِمَ أَنْ لَنْ تُحْصُوهُ فَتابَ عَلَيْكُمْ  .\r\n\r\n","description":"","footnote":"","page_name":" 411 ","page_number":413},
  {"content":"\r\n\r\nاحصاء به آخر رساندن شمارش و احاطه به آنست ، ضمير « تحصوه » راجع است به قيام . كه همان قيام ثلثين و نصف و ثلث باشد و شايد به تقدير بر گردد كه از « يقدر » فهميده مىشود ، به هر حال مراد آنست كه خدا مىداند كه شما قدرت انجام چنين تكليفى را نداريد ، در صورت وجوب تكليف شاقى خواهد بود .\r\nتوبه در آيه ، توجه و مورد عنايت قرار دادن است يعنى خدا به شما بازگشت و توجه كرد كه آن را واجب ننمود نظير  لَقَدْ تابَ اللَّهُ عَلَى النَّبِيِّ وَ الْمُهاجِرِينَ وَ الْأَنْصارِ الَّذِينَ اتَّبَعُوهُ فِي ساعَةِ الْعُسْرَةِ  توبه / 117 .\r\n فَاقْرَؤُا ما تَيَسَّرَ مِنَ الْقُرْآنِ  .\r\nحالا كه مسئله وجوب در ميان نيست پس آنچه مقدور است در شب نماز بخوانيد .\r\nناگفته نماند : خطاب « لن تحصوه - فاقرؤا » به رسول اللَّه صلّى اللَّه عليه و آله نيز شامل است ، منظور از قرآن خواندن نماز است ، شايد به خواندن قرآن نيز شامل باشد .\r\n عَلِمَ أَنْ سَيَكُونُ مِنْكُمْ مَرْضى وَ آخَرُونَ يَضْرِبُونَ فِي الْأَرْضِ يَبْتَغُونَ مِنْ فَضْلِ اللَّهِ وَ آخَرُونَ يُقاتِلُونَ فِي سَبِيلِ اللَّهِ  .\r\nاين قسمت مىشود دليل ديگرى بر استحباب و يا قسمتى از علل  لَنْ تُحْصُوهُ  باشد ، مراد از ضرب در ارض ، مسافرت براى تجارت است .\r\n فَاقْرَؤُا ما تَيَسَّرَ مِنْهُ  .\r\nتكرار براى مزيد توضيح است از حضرت رضا از پدر و از جدش عليهم السّلام نقل شده :\r\n« قال ما تيسر لكم فيه خشوع القلب و صفاء السر » .\r\n وَ أَقِيمُوا الصَّلاةَ وَ آتُوا الزَّكاةَ وَ أَقْرِضُوا اللَّهَ قَرْضاً حَسَناً  .\r\nظاهر آنست كه بعد از نفى وجوب قيام شب فرموده : اما به واجبات اهميت بدهيد كه نماز واجبى و زكات باشد و اقراض اللَّه در رابطه با سائر انفاقهاست ، اين\r\n\r\n","description":"","footnote":"","page_name":" 412 ","page_number":414},
  {"content":"\r\n\r\nنشان مىدهد كه آيه مدنى است زيرا زكات در مدينه واجب شده است .\r\nدر تفسير برهان از سماعه نقل شده : از حضرت صادق عليه السّلام از  وَ أَقْرِضُوا اللَّهَ . . .  پرسيدم فرمود :\r\n« هو غير الزكاة » .\r\n وَ ما تُقَدِّمُوا لِأَنْفُسِكُمْ مِنْ خَيْرٍ تَجِدُوهُ عِنْدَ اللَّهِ  .\r\nتشويق است به عمل به واجب و مندوب كه چيزى از آنها گم نخواهد شد و آن را يا ثواب آن را در نزد خدا خواهيد يافت ، آيه حاكى از تجسم عمل است .\r\n هُوَ خَيْراً وَ أَعْظَمَ أَجْراً  .\r\nهو ضمير فصل و براى تأكيد است « خيرا ، اعظم » حال است از ضمير « تجدوه » يعنى عملى كه براى خدا كرده‌ايد آن را پيدا مىكنيد در حالى كه بهتر است از هر چيز ديگر و بزرگتر است از لحاظ پاداش .\r\n وَ اسْتَغْفِرُوا اللَّهَ إِنَّ اللَّهَ غَفُورٌ رَحِيمٌ  .\r\nبراى تكميل هر چه بيشتر از تقصيرات خويش استغفار كنيد ،  إِنَّ اللَّهَ غَفُورٌ . . .  حاكى از مستجاب بودن آن است .\r\nروز دوشنبه شانزدهم جماد الاولى هزار و چهار صد و شش مطابق هفتم بهمن ماه 1364 تفسير سورهء مزمل به پايان رسيد « و اخر دعوانا ان الحمد للَّه رب العالمين » .\r\n\r\n","description":"","footnote":"","page_name":" 413 ","page_number":415},
  {"content":"\r\n\r\n\r\nسوره مدثر\r\nدر مكه نازل شده و پنجاه و شش آيه است\r\n\r\nنظرى به سوره مباركه\r\n1 - مدثّر چهارمين سوره است كه بعد از مزمل در مكه نازل گرديد ، در ترتيب فعلى قرآن مجيد سورهء هفتاد و چهارم است . آيات  ذَرْنِي وَ مَنْ خَلَقْتُ وَحِيداً . . .  شاهد است كه نزول آن بعد از آيهء  فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ  حجر / 94 و اظهار دعوت آن حضرت ، بوده است .\r\n2 - عدد آيات آن در قرائت عراقى ( كوفى ) پنجاه و شش است اين عدد به حضرت امير المؤمنين عليه السّلام مىرسد ، در تفسير خازن گويد : اين سوره داراى دويست و پنجاه و پنج كلمه و هزار و ده حرف است و اللَّه اعلم .\r\n3 - تسميه آن به « مدثر » به علت وقوع اين كلمه در اول آنست و ظاهرا توسط حضرت رسول صلّى اللَّه عليه و آله بوده است .\r\n4 - سورهء مباركه چنان كه گفته شد مكى است ، آيات آن شاهد اين مدعاست حتى بعضى گفته‌اند : آن اولين سوره است كه در مكه بر پيامبر نازل گرديد ولى آيات .   إِنَّهُ فَكَّرَ وَ قَدَّرَ فَقُتِلَ كَيْفَ . . .     فَقالَ إِنْ هذا إِلَّا سِحْرٌ يُؤْثَرُ إِنْ هذا إِلَّا قَوْلُ الْبَشَرِ . . .   حكايت دارد كه قبل از نزول اين سوره ، قرآن بر مشركان خوانده شده بود . بعضىها گفته‌اند : اين سوره است كه پس از اعلان دعوت نازل گرديد و آن سه سال بعد از بعث بود .\r\n\r\n","description":"","footnote":"","page_name":" 414 ","page_number":416},
  {"content":"\r\n\r\n\r\nمطالب سوره\r\n5 - در اين سوره ابتدا به رسول خدا صلّى اللَّه عليه و آله وحى مىشود كه انذار كن ، آن گاه پس از اشاره به معاد كسى كه قرآن را سحر و ساختهء بشر دانسته است .\r\nبه سختى تهديد مىشود ، سپس اشاره مىشود كه اهل جهنم در جواب سؤال اهل بهشت خواهند گفت : كفر و گناهان ما را به اين روز سياه انداخت ، به هر حال غرض سوره انذار است انذار بسيار شديد .\r\n\r\nشأن نزول\r\n6 - در اين سوره از كسى ياد مىشود كه از سران مشركين است ، كه او بعد از تفكر و تدبر كه در مقابل قرآن مجيد چه بگويد ، بالاخره با ناراحتى و درهم كشيدن قيافه‌اش ، گفت : اين سخنان جادويى است كه از گذشتگان مانده و اينها گفتار بشر است نه خدا ، ظاهرا اين رفتار او سبب نزول همهء سوره شده است .\r\nآن كس وليد بن مغيرهء مخزومى از سران مشركان بود ، در تفسير علىّ بن ابراهيم قمى نقل شده : وليد بن مغيره پير مردى تجربه ديده و از بزرگان عرب و از كسانى بود كه به رسول خدا صلّى اللَّه عليه و آله مسخره مىكردند ، رسول خدا صلّى اللَّه عليه و آله در حجر اسماعيل مىنشست و قرآن مىخواند ، قريش نزد وليد جمع شده و گفتند :\r\nيا ابا عبد شمس اين چيست كه محمّد مىگويد ؟ شعر است يا كهانت ( غيبگويى ) و يا خطابه ؟\r\nگفت : بگذاريد حرفش را بشنوم ، آن گاه به حضرت رسول صلّى اللَّه عليه و آله نزديك شد و گفت : اى محمّد از شعر خود بر من بخوان . حضرت فرمود : آن شعر نيست ، بلكه كلام خداست كه براى ملائكه و انبياء و رسولانش آن را پسنديده است : گفت :\r\nمقدارى از آن بر من بخوان .\r\n\r\n","description":"","footnote":"","page_name":" 415 ","page_number":417},
  {"content":"\r\n\r\nرسول خدا صلّى اللَّه عليه و آله سورهء حم سجده را بر او خواند ، چون به آيهء  فَإِنْ أَعْرَضُوا فَقُلْ أَنْذَرْتُكُمْ صاعِقَةً مِثْلَ صاعِقَةِ عادٍ وَ ثَمُودَ  رسيد ، وليد لرزيد و موى بر اندامش راست گرديد ، به طورى كه به خانه‌اش رفت و پيش قريش بر نگرديد .\r\nقريش بدنبال ابى جهل فرستادند كه اى ابا الحكم ، ابا عبد شمس به دين محمّد مايل شده است آيا نمىبينى كه پيش ما بر نگشت . ابو جهل به خانهء وليد رفت و گفت : عمو جان ما را سر افكنده كردى ، رسوا نمودى ، مورد شماتت دشمنان قرار دادى ، به دين محمّد مايل شدى ! ! ! گفت : من به دين او مايل نشده‌ام امّا از او كلامى شنيدم كه آدمى از شنيدن آن مىلرزد . ابو جهل گفت : آيا سخنش خطابه است ؟ گفت : نه ، خطابه كلام متصلى است ولى اين كلام پراكنده‌اى ( داراى مطالب مختلف ) است كه بعضى به بعضى شبيه نيست . ابو جهل گفت : پس شعر است ؟ ، گفت : نه من اشعار عرب را شنيده‌ام بسيط ، مديد ، رمل و رجز ، گفته محمّد شعر نيست ، گفت : پس چيست ؟\r\nگفت : مجال بده تا فكر كنم .\r\nفرداى آن روز گفتند : اى ابا عبد شمس چه نظرى مىدهى ؟ گفت : بگوئيد :\r\nآن سحر است كه در قلوب مردم اثر مىگذارد ، خداوند در اين بارهء نازل فرمود :\r\n ذَرْنِي وَ مَنْ خَلَقْتُ وَحِيداً  .\r\nاو را « وحيد » گفته‌اند زيرا كه گفت : من به تنهايى يك سال كعبه مىپوشانم . . .\r\nاو مال زياد داشت و داراى باغها و ده پسر بود ، ده غلام داشت كه به هر يك هزار دينار داده بود ، براى او تجارت مىكردند و در زمان خويش مالك قنطار بود ، گويند : قنطار پوست گاوى بود پر از طلا ، خداوند در بارهء او نازل فرمود :  ذَرْنِي وَ مَنْ خَلَقْتُ وَحِيداً  ( تفسير برهان ) .\r\n\r\n","description":"","footnote":"","page_name":" 416 ","page_number":418},
  {"content":"\r\n\r\nسورة المدّثّر مكّيّة و هى ستّ و خمسون آية نزلت بعد سورة المزّمّل بِسْمِ اللَّهِ الرَّحْمنِ الرَّحِيمِ\r\n\r\n[ سوره المدثر ( 74 ) : آيات 1 تا 7 
  ]\r\nبِسْمِ اللَّهِ الرَّحْمنِ الرَّحِيمِ\r\nيا أَيُّهَا الْمُدَّثِّرُ ( 1 ) قُمْ فَأَنْذِرْ ( 2 ) وَ رَبَّكَ فَكَبِّرْ ( 3 ) وَ ثِيابَكَ فَطَهِّرْ ( 4 )\r\nوَ الرُّجْزَ فَاهْجُرْ ( 5 ) وَ لا تَمْنُنْ تَسْتَكْثِرُ ( 6 ) وَ لِرَبِّكَ فَاصْبِرْ ( 7 )\r\nبه نام خداى رحمان رحيم\r\n1 - اى جامه بر خود كشيده .\r\n2 - برخيز ، مردم را انذار كن .\r\n3 - و پروردگارت را تكبير كن .\r\n4 - و لباسهايت را پاك كن .\r\n5 - و از اضطراب و ترديد دورى نما .\r\n6 - و منت منه حال آنكه عملت را زياد گمان مىكنى .\r\n7 - و براى پروردگارت خويشتن دار باش .\r\n\r\n","description":"","footnote":"","page_name":" 417 ","page_number":419},
  {"content":"\r\n\r\n\r\nكلمه‌ها\r\nمدثر : جامه بر خود كشيده . اصل آن متدثّر است كه تاء به دال عوض شده و در آن ادغام گرديده است ، دثار ( بكسر اول ) لباسى است كه از روى لباسها به تن كنند و نيز لباسى كه در خواب بر روى خويش كشند .\r\nرجز : آن را در آيه به ضم و كسر اول هر دو خوانده‌اند ، در اصل به معنى اضطراب و لرزش است ، راغب بعد از تصريح به آن مىگويد :\r\nچون ناقه ضعيف شود و قدمهاى كوتاه بردارد گويند : « رجز البعير » . آن را در آيه گناه ، عذاب و بت معنى كرده‌اند و شايد منظور اضطراب و شك باشد .\r\n\r\nشرحها\r\nدر اين آيا به آن حضرت خطاب مىشود كه مردم را انذار كند و خدا را بزرگ بداند و لباسش را پاك نگاه دارد و از اضطراب و ترديد بپرهيزد ، و عمل خويش را زياد نداند و منت ننهد و براى خدا خويشتن دار باشد .\r\n1 و 2 -    يا أَيُّهَا الْمُدَّثِّرُ قُمْ فَأَنْذِرْ    .\r\nمعلوم مىشود كه آن حضرت به وقت آمدن وحى ، لباس بر خود پيچيده و خوابيده بود ، نظير   يا أَيُّهَا الْمُزَّمِّلُ   ، در آيات ديگر خطابها به شكل يا ايها الرسول و يا ايها النبى است ، آيا در اين كار تدريج و ترقّى وجود دارد ؟ كه در سورهء علق به طور   اقْرَأْ بِاسْمِ رَبِّكَ   و در اينجا با عبارت   يا أَيُّهَا الْمُزَّمِّلُ     يا أَيُّهَا الْمُدَّثِّرُ   و بالاخره با خطاب  يا أَيُّهَا النَّبِيُّ  و  يا أَيُّهَا الرَّسُولُ  آمده است ؟\r\n\r\n","description":"","footnote":"","page_name":" 418 ","page_number":420},
  {"content":"\r\n\r\nالميزان تعبير مزمل و مدثر را براى تأنيس و ملاطفت گفته است به هر حال در اين ، ذمّى و تحقيرى نيست و شايد براى ابتداى وحى و نظير آن چنين خطاب شده است . انذار در « فانذر » مطلق است و شامل همه كس مىشود سوره همه‌اش انذار است ، شايد از اين جهت به انذار اكتفاء شده و گرنه آن حضرت « بشير » نيز هستند .\r\n3 -  وَ رَبَّكَ فَكَبِّرْ  يعنى خداى خودت را صاحب عظمت و كبريا بدان در اعتقاد و قول و فعل . و آن اينكه بدانيم كسى و چيزى در عظمت ، معادل يا فوق خدا نيست و خدا برتر است از اين نسبتها ، اللَّه اكبر گفتن مبين اين معنى است .\r\nمؤيد اين معنى روايتى است كه در كافى نقل شده : امام صادق عليه السّلام به جميع ابن عمير فرمود : اللَّه اكبر يعنى چه ؟ گفتم : خدا بزرگتر است از هر چيز . فرمود :\r\nآيا آنجا چيزى هست كه از آن بزرگتر باشد ؟ گفتم پس آن چيست ؟ فرمود :\r\nخدا بزرگتر است از آنكه توصيف شود .\r\nعن جميع بن عمير قال : قال ابو عبد اللَّه عليه السّلام اى شىء اللَّه اكبر ؟ فقلت : اللَّه اكبر من كل شىء . فقال و كان ثم شىء فيكون اكبر منه ؟ فقلت و ما هو ؟ قال : اللَّه اكبر من ان يوصف » « 1 »\r\nيعنى منزه از آنكه عظمتش به حساب آيد .\r\n4 -  وَ ثِيابَكَ فَطَهِّرْ  ظاهر معنايش آنست كه لباسهاى خويش را از نجاسات پاك كن و لباس پاك بپوش ، طبرسى فرمايد « و ثيابك الملبوسة فطهّرها للصلوة » .\r\nدر الميزان فرموده : به قولى كنايه است از اصلاح عمل و آن خالى از وجه نيست و بعد از نقل قول طبرسى فرموده : على هذا مراد از « فكبر » بهتر\r\n\r\n\r\n","description":"","footnote":"\r\n( 1 ) كافى ج 1 / 118 توحيد صدوق / 313 .\r\n","page_name":" 419 ","page_number":421},
  {"content":"\r\n\r\nاست تكبير نماز باشد و دو آيه اشاره باشند بتشريع نماز در اول دعوت .\r\nدر مجمع از امير المؤمنين صلوات اللَّه عليه جمع كردن لباس نقل شده است\r\n« روي ابو بصير عن ابى عبد اللَّه عليه السّلام قال : قال امير المؤمنين عليه السّلام غسل الثياب يذهب الهم و الحزن و هو طهور للصلوة و تشمير الثياب طهور لها و قد قال اللَّه سبحانه و ثيابك فطهّر »\r\nاى فشمر .\r\n5 -  وَ الرُّجْزَ فَاهْجُرْ  بنا بر معناى اصلى كلمه منظور آنست كه از اضطراب و ترديد در كارهايت بپرهيز ، قاطع و مصمم باش ، گفته‌اند از عذاب يعنى از سبب عذاب كه گناه باشد بپرهيز ، به قولى از بت ( بت پرستى ) بپرهيز به قولى از هر قبيح اعم از اخلاق و عمل بپرهيز .\r\n6 -  وَ لا تَمْنُنْ تَسْتَكْثِرُ  فعل « تستكثر » بنا بر قرائت مشهور به ضم راء است يعنى : با انذار و تكبير و تطهير ثياب و هجران ترديد ، بر خدا منّت منه در حالى كه آنها را زياد مىپندارى بعبارت ديگر در عملت تو را عجب نگيرد ، على هذا « تستكثر » حال است .\r\n7 -  وَ لِرَبِّكَ فَاصْبِرْ  و چون شرط اصلى موفقيت استقامت در راه حق است لذا در آخر فرموده :\r\nاستقامت كن در كارها استقامتى كه براى خدا و كسب تقرب و رضاى او باشد ، ظاهر آنست كه مراد : صبر در تبليغ و ارشاد است گر چه بعضىها اعم فرموده‌اند .\r\n\r\n","description":"","footnote":"","page_name":" 420 ","page_number":422},
  {"content":"\r\n\r\n\r\n[ سوره المدثر ( 74 ) : آيات 8 تا 30 
  ]\r\nفَإِذا نُقِرَ فِي النَّاقُورِ ( 8 ) فَذلِكَ يَوْمَئِذٍ يَوْمٌ عَسِيرٌ ( 9 ) عَلَى الْكافِرِينَ غَيْرُ يَسِيرٍ ( 10 ) ذَرْنِي وَ مَنْ خَلَقْتُ وَحِيداً ( 11 ) وَ جَعَلْتُ لَهُ مالاً مَمْدُوداً ( 12 )\r\nوَ بَنِينَ شُهُوداً ( 13 ) وَ مَهَّدْتُ لَهُ تَمْهِيداً ( 14 ) ثُمَّ يَطْمَعُ أَنْ أَزِيدَ ( 15 ) كَلاَّ إِنَّهُ كانَ لِآياتِنا عَنِيداً ( 16 ) سَأُرْهِقُهُ صَعُوداً ( 17 )\r\nإِنَّهُ فَكَّرَ وَ قَدَّرَ ( 18 ) فَقُتِلَ كَيْفَ قَدَّرَ ( 19 ) ثُمَّ قُتِلَ كَيْفَ قَدَّرَ ( 20 ) ثُمَّ نَظَرَ ( 21 ) ثُمَّ عَبَسَ وَ بَسَرَ ( 22 )\r\nثُمَّ أَدْبَرَ وَ اسْتَكْبَرَ ( 23 ) فَقالَ إِنْ هذا إِلاَّ سِحْرٌ يُؤْثَرُ ( 24 ) إِنْ هذا إِلاَّ قَوْلُ الْبَشَرِ ( 25 ) سَأُصْلِيهِ سَقَرَ ( 26 ) وَ ما أَدْراكَ ما سَقَرُ ( 27 )\r\nلا تُبْقِي وَ لا تَذَرُ ( 28 ) لَوَّاحَةٌ لِلْبَشَرِ ( 29 ) عَلَيْها تِسْعَةَ عَشَرَ ( 30 )\r\n\r\n","description":"","footnote":"","page_name":" 421 ","page_number":423},
  {"content":"\r\n\r\n8 - پس چون در ناقور كوبيده شود .\r\n9 - آن در آن روز ، روز سختى است .\r\n10 - بر كافران دشوار و ناآسان است .\r\n11 - بگذار مرا با كسى كه به تنهايى او را آفريده‌ام .\r\n12 - و براى او مال زيادى قرار داده‌ام .\r\n13 - و پسران حاضر .\r\n14 - و براى او معيشت كامل آماده كرده‌ام .\r\n15 - سپس طمع دارد كه زياد كنم .\r\n16 - نه ، او بآيات ما عنود است .\r\n17 - حتما او را به گردنه سختى بالا مىبرم .\r\n18 - او فكر كرد ، فكرش اندازه گيرى نمود .\r\n19 - بميرد چطور چنان اندازه گيرى كرد ؟ !\r\n\r\n","description":"","footnote":"","page_name":" 422 ","page_number":424},
  {"content":"\r\n\r\n20 - سپس بميرد چطور چنان اندازه‌گيرى كرد .\r\n21 - سپس نگاه كرد .\r\n22 - سپس قيافه درهم كشيد و اظهار كراهت كرد .\r\n23 - سپس اعراض كرد و خود بزرگ بينى نمود .\r\n24 - و گفت . نيست اين مگر سحرى كه از ديگران نقل مىشود .\r\n25 - نيست اين مگر سخن بشر .\r\n26 - حتما او را داخل مىكنم به سقر .\r\n27 - و چه ميدانى سقر چيست ؟\r\n28 - نه باقى مىگذارد و نه ترك مىكند .\r\n29 - تغيير دهنده بشره‌هاست .\r\n30 - بر آن نوزده نفر مأمورند .\r\n\r\nكلمه‌ها\r\nنقر : نقر : كوبيدن ، مانند كوبيدن طبل . ناقور : چيزى كه در آن مىكوبند براى ايجاد صدا . منقار نيز از آنست طبرسى در معنى ناقور فرموده : « من شأنه ان ينقر فيه للتصويت » .\r\nعنيد : عناد آنست كه دانسته و از روى تكبر از قبول حق امتناع كند .\r\n« عند عنودا : خالف الحق و رده عارفا به » .\r\nارهقه : ارهاق : عاجز كردن به زور و نيز : احاطه با زور .\r\nصعود : گردنه‌اى كه بالا رفتن از آن صعب و سخت است .\r\nعبس : عبوس : ترش‌رويى و قيافه درهم كشيدن در مجمع البيان فرموده :\r\n« عبس يعبس عبوسا : اذا قبض وجهه » عبوس وصف نيز آيد نظير يوما عبوسا قمطريرا » دهر / 10 بسر : بسور : شروع كراهت در چهره . اصل آن به معنى سرعت است\r\n\r\n","description":"","footnote":"","page_name":" 423 ","page_number":425},
  {"content":"\r\n\r\n« بسر بالامر : اذا اعجل به » .\r\nسقر : نامى از نامهاى جهنم است ، به علّت تعريف ، تأنيث غير منصرف آيد « سقرته الشمس سقرا » آن گاه گويند كه حرارت آفتاب مغز كسى را به درد آورد .\r\nلواحة : تلويح : تغيير رنگ به سياهى يا سرخى « لوحته الشمس تلويحا » آفتاب رنگ او را تغيير داد .\r\nبشر : جمع بشره است به معنى ظاهر پوست بدن .\r\n\r\nشرحها\r\nدر اين آيات خبر از آمدن روز قيامت و سخت بودن آن براى كافران است و نيز كافرى كه با تكيه با اموال و اولاد در مقام مبارزه با قرآن آمده و آن را سحر ناميده به شدت تهديد شده است ، تهديد او به طور سمبل و نمونه مىباشد و گرنه هر آنكه كلام الهى را جادو شمارد سزايش همين است .\r\n8 و 9 -   فَإِذا نُقِرَ فِي النَّاقُورِ فَذلِكَ يَوْمَئِذٍ يَوْمٌ عَسِيرٌ   نقر در ناقور عبارت اخراى نفخ در صور و برخاستن صيحه است چنان كه فرموده :  يَوْمَ يَسْمَعُونَ الصَّيْحَةَ بِالْحَقِّ ذلِكَ يَوْمُ الْخُرُوجِ  ق / 42 فاء در « فاذا » براى سبب است يعنى بر اذيتشان صبر كن كه چون طبل قيامت به صدا در آيد چنان خواهد بود .\r\n« فذلك » اشاره است به زمان نقر ناقور ، « يومئذ » ظرف آنست يعنى : روز نقر ناقور ، در روز رجوع الى اللَّه ، روز سختى است على هذا « يومئذ » كه روز رجوع الى اللَّه است يك قسمت‌اش زمان نقر ناقور است . زمان جزئى ، مظروف زمان كلى است .\r\n\r\n","description":"","footnote":"","page_name":" 424 ","page_number":426},
  {"content":"\r\n\r\n10 -  عَلَى الْكافِرِينَ غَيْرُ يَسِيرٍ  تأكيد است براى  يَوْمٌ عَسِيرٌ  و شايد مراد آن باشد كه به هيچ وجه آسانى براى آنها نيست .\r\n11 -  ذَرْنِي وَ مَنْ خَلَقْتُ وَحِيداً  وحيدا حال است از فاعل « خلقت » يعنى بگذار مرا با آنكه او را به تنهايى آفريده‌ام و كسى در خلقت او با من شريك نبوده است ، به عبارت ديگر : همانطور كه فقط خودم او را آفريده‌ام ، فقط خودم عذابش خواهم كرد ، و مىشود حال باشد از مفعول « خلقت » يعنى در حالى او را آفريدم كه تنها بود ، مالى و فرزندى نداشت .\r\nدر مجمع از حضرت باقر و صادق عليهما السّلام نقل شده : وحيد را ولد زنا فرموده‌اند به هر حال منظور از آن وليد بن مغيره است چنان كه در شرح نزول گذشت .\r\n12 و 14 -    وَ جَعَلْتُ لَهُ مالًا مَمْدُوداً وَ بَنِينَ شُهُوداً وَ مَهَّدْتُ لَهُ تَمْهِيداً    اشاره است به كثرت مال و فرزند او بعيد نيست كه ممدود اشاره به گسترش باشد كه گويند اموال و شتران و باغات او ما بين مكه و طائف گسترده بود ، شهود جمع شاهد است به معنى حاضر ، يعنى پسران در كنارش حاضر بودند و آنها را مىديد و از وجودشان استفاده مىكرد ، « مهدت . . . » حاكى است كه همه امكانات مالى و فرزندى ، در اختيار او قرار داشتند « تمهيدا » حاكى از كمال و شدت است .\r\n15 و 17 -    ثُمَّ يَطْمَعُ أَنْ أَزِيدَ كَلَّا إِنَّهُ كانَ لِآياتِنا عَنِيداً سَأُرْهِقُهُ صَعُوداً    كلا ردع است از زيادت ، يعنى نه زياد نخواهم كرد ، گويند : بعد از نزول آيات ، مرتب از قدرت و امكاناتش كاسته مىشد تا از دنيا رفت ،  إِنَّهُ كانَ . . .  تعليل\r\n\r\n","description":"","footnote":"","page_name":" 425 ","page_number":427},
  {"content":"\r\n\r\nردع است منظور از « آياتنا » آيات قرآن مىباشد ، عذاب آخرت او تشبيه شده به بالا رفتن به گردنه‌اى كه تحملش شاق است .\r\n18 و 20 -    إِنَّهُ فَكَّرَ وَ قَدَّرَ فَقُتِلَ كَيْفَ قَدَّرَ ثُمَّ قُتِلَ كَيْفَ قَدَّرَ    معلوم مىشود كه او فكر كرده و فكر خود را پس و پيش كرده كه چه بگويد : آن را سحر بنامد ، يا كهانت ، يا سخن ديوانه و يا افسانه‌ها ؟ ، « كيف » براى تعجب است يعنى مرگ بر او چطور چنين فكر كرد ،  ثُمَّ قُتِلَ . . .  براى تأكيد است .\r\n21 و 23 -    ثُمَّ نَظَرَ ثُمَّ عَبَسَ وَ بَسَرَ ثُمَّ أَدْبَرَ وَ اسْتَكْبَرَ    نظر نگاه چشم نيست بلكه ظاهرا نگاه باطنى است به آنچه انديشيده بود بعضى گفته‌اند : به حاضران نگاه كرد ، آن گاه قيافه در هم كشيده و كراهت باطنىاش را آشكار نمود ، سپس در دل از قرآن اعراض نمود و خود را برتر از قبول آن دانست دو فعل اخير ترسيم روحيه است .\r\n24 و 25 -   فَقالَ إِنْ هذا إِلَّا سِحْرٌ يُؤْثَرُ إِنْ هذا إِلَّا قَوْلُ الْبَشَرِ   اين اظهار نظر اوست بعد از آن همه حالات ، كه گفته : اين قرآن سحر است كه قلوب را به خود جذب مىكند ، سحرى كه از آثار ديگران است « يؤثر » يعنى روايت و نقل مىشود ،  إِنْ هذا . . .  نفى وحى است .\r\n26 و 27 -   سَأُصْلِيهِ سَقَرَ وَ ما أَدْراكَ ما سَقَرُ   بيان يا بدل از  سَأُرْهِقُهُ صَعُوداً  است ، سقر نامى از نامهاى جهنم مىباشد به قولى دركى در دركات آن است « سين » براى حتميت و يا زود بودن مىباشد ،  وَ ما أَدْراكَ . . .  جمله اول را تأكيد مىكند .\r\n28 و 30 -    لا تُبْقِي وَ لا تَذَرُ لَوَّاحَةٌ لِلْبَشَرِ عَلَيْها تِسْعَةَ عَشَرَ    آيهء اول نظير :  ثُمَّ لا يَمُوتُ فِيها وَ لا يَحْيى  طه / 74 است يعنى نه انسان را\r\n\r\n","description":"","footnote":"","page_name":" 426 ","page_number":428},
  {"content":"\r\n\r\nزنده مىگذارد نه ترك مىكند تا بميرد . به قول بعضى : باقى نمىگذارد هر چه پيدا كند و ترك نمىكند آنچه در آن انداخته شود .\r\n لَوَّاحَةٌ لِلْبَشَرِ  نظير  نَزَّاعَةً لِلشَّوى  معارج / 16 است ، يعنى : سقر پوستهاى بدن را تغيير مىدهد و شايد نظير :  كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها  نساء / 56 باشد ،  تِسْعَةَ عَشَرَ  راجع به مأموران آتش است كه در آيه بعدى خواهد آمد . تقدير آن « تسعة عشر من الملائكة » است .\r\n\r\n","description":"","footnote":"","page_name":" 427 ","page_number":429},
  {"content":"\r\n\r\n\r\n[ سوره المدثر ( 74 ) : آيات 31 تا 37 
  ]\r\nوَ ما جَعَلْنا أَصْحابَ النَّارِ إِلاَّ مَلائِكَةً وَ ما جَعَلْنا عِدَّتَهُمْ إِلاَّ فِتْنَةً لِلَّذِينَ كَفَرُوا لِيَسْتَيْقِنَ الَّذِينَ أُوتُوا الْكِتابَ وَ يَزْدادَ الَّذِينَ آمَنُوا إِيماناً وَ لا يَرْتابَ الَّذِينَ أُوتُوا الْكِتابَ وَ الْمُؤْمِنُونَ وَ لِيَقُولَ الَّذِينَ فِي قُلُوبِهِمْ مَرَضٌ وَ الْكافِرُونَ ما ذا أَرادَ اللَّهُ بِهذا مَثَلاً كَذلِكَ يُضِلُّ اللَّهُ مَنْ يَشاءُ وَ يَهْدِي مَنْ يَشاءُ وَ ما يَعْلَمُ جُنُودَ رَبِّكَ إِلاَّ هُوَ وَ ما هِيَ إِلاَّ ذِكْرى لِلْبَشَرِ ( 31 ) كَلاَّ وَ الْقَمَرِ ( 32 ) وَ اللَّيْلِ إِذْ أَدْبَرَ ( 33 ) وَ الصُّبْحِ إِذا أَسْفَرَ ( 34 ) إِنَّها لَإِحْدَى الْكُبَرِ ( 35 )\r\nنَذِيراً لِلْبَشَرِ ( 36 ) لِمَنْ شاءَ مِنْكُمْ أَنْ يَتَقَدَّمَ أَوْ يَتَأَخَّرَ ( 37 )\r\n31 - قرار نداده‌ايم مأموران آتش را مگر ملائكه و قرار نداده‌ايم عدهء آنها را مگر امتحان براى آنان كه كافر شده‌اند ، تا اهل كتاب يقين نمايند و اهل ايمان ، ايمان خويش را زياد كنند ، و اهل كتاب و مؤمنان شك ننمايند و آنان كه مريض القلب اندو كفار بگويند : خدا با اين وصف چه چيز اراده كرده است ، خدا اين چنين گمراه مىكند كسى را كه اراده كند ، و هدايت مىكند كسى را كه اراده نمايد ، لشكرهاى پروردگارت را جز او نمىداند ، اين عدد نيست مگر تذكر براى بشر .\r\n\r\n","description":"","footnote":"","page_name":" 428 ","page_number":430},
  {"content":"\r\n\r\n32 - نه ، قسم به ماه .\r\n33 - و قسم به شب وقتى كه پشت كند .\r\n34 - و قسم به صبح چون سفيد شود .\r\n35 - قرآن يكى از آيات بزرگتر الهى است .\r\n36 - انذار است براى بشر .\r\n37 - براى كسى كه مىخواهد در ايمان و عمل پيش افتد يا پس ماند .\r\n\r\nكلمه‌ها\r\nاسفر : سفر ( بر وزن عقل ) : پرده برداشتن و آشكار كردن « السفر : كشف الغطاء » اسفار : آشكار شدن .\r\nكبر : ( بر وزن صرد ) جمع كبرى است .\r\n\r\nشرحها\r\nدر اين آيات فرموده : خبر دادن از تعداد مأموران آتش ، براى چهار امر است اول امتحان كافران دوم يقين كردن اهل كتاب به قرآن زيرا كه كتاب آنها نيز نوزده نفر گفته است ، سوم : ازدياد ايمان مؤمنان در اثر يقين و اقرار اهل كتاب ، چهارم عاقبتش آن مىشود كه منافقان و كافران در مقام تحقير گويند :\r\nخدا از اين مثل چه نظرى دارد ؟\r\nآن گاه با قسمهايى بيان مىكند كه قرآن سحر و جادو نيست بلكه نذير و اتمام حجت است .\r\nدر مجمع البيان فرموده : چون آيه  عَلَيْها تِسْعَةَ عَشَرَ  نازل شد ابو جهل به مشركان گفت : مادرانتان به عزايتان بنشيند مىشنويد كه ابن ابى كبشه مىگويد : عدد مأموران آتش نوزده است ، شما جمعيت زياد و شجاع هستيد آيا\r\n\r\n","description":"","footnote":"","page_name":" 429 ","page_number":431},
  {"content":"\r\n\r\nنمىتوانيد هر ده نفر يك نفر از مأموران آتش را بگيريد .\r\nابو الاسد جمحى كه از شجاعان بود گفت : من به تنهايى از عهدهء هفده نفرشان بر مىآيم . . . از دو نفر نيز شما كفايت كنيد ، در جواب اين سخن آيه  وَ ما جَعَلْنا أَصْحابَ النَّارِ . . .  نازل گرديد :\r\nنگارنده گويد : اگر چنين چيزى هم نباشد ، قرآن آن را به طور دفع دخل در نظر آورده است .\r\n31 -  وَ ما جَعَلْنا أَصْحابَ النَّارِ إِلَّا مَلائِكَةً  منظور از اصحاب نار مأموران آتش است ، يعنى آنها ملائكه‌اند شما نمىتوانيد با آنها مقابله كنيد .\r\n وَ ما جَعَلْنا عِدَّتَهُمْ إِلَّا فِتْنَةً لِلَّذِينَ كَفَرُوا  در الميزان فرموده : گفته‌اند مراد از جعل به حسب خبر دادن است نه به حسب تكوين ، يعنى نوزده نفر بودن آنها براى امتحان نيست بلكه خبر دادن براى امتحان است تا به بينيم مشركان در مقابل اين خبر چه خواهند گفت .\r\nعكس العمل كفار ظاهرا همان بود كه از ابو جهل نقل گرديد . اين احتمال حق است زيرا فقط خبر دادن مىتواند براى امتحان باشد نه نوزده بودن در واقع .\r\n لِيَسْتَيْقِنَ الَّذِينَ أُوتُوا الْكِتابَ وَ يَزْدادَ الَّذِينَ آمَنُوا إِيماناً  تعليل دوم و سوم است يعنى تا اهل كتاب يقين كنند كه قرآن حق است زيرا اين عدد در كتاب آنها نيز هست . و نيز چون اهل كتاب به اين عدد اقرار كردند ، آن سبب ازدياد ايمان مؤمنان خواهد بود ، ظاهر آن بود كه در اول « ليستيقن » و او عطف آيد .\r\nجوامع الجامع در توجيه آن گويد : كانّه قال جعلنا عدتهم عدة من شأنها ان يفتتن بها لاجل استيقان اهل الكتاب . . . »\r\n\r\n","description":"","footnote":"","page_name":" 430 ","page_number":432},
  {"content":"\r\n\r\n وَ لا يَرْتابَ الَّذِينَ أُوتُوا الْكِتابَ وَ الْمُؤْمِنُونَ  اين جمله تأكيد مطلب ما قبل است ، يعنى در اثر اخبار ما ، اصلا در عدد آنها شكى باقى نماند .\r\n وَ لِيَقُولَ الَّذِينَ فِي قُلُوبِهِمْ مَرَضٌ وَ الْكافِرُونَ ما ذا أَرادَ اللَّهُ بِهذا مَثَلًا  .\r\nلام در « ليقول » براى عاقبت است نه تعليل ، زيرا گفتار منافقان و كفّار براى تحقير و مسخره است و آن نمىتواند غايت فعل خدا باشد ، مراد از  الَّذِينَ فِي قُلُوبِهِمْ مَرَضٌ  منافقان است و اين نشان ميدهد كه در مكه منافق وجود داشته است ، زيرا همه سوره مكى است ، در اين باره در نكته‌ها سخن خواهيم گفت « مثلا » به معنى عدد و وصف است ، يعنى خدا از اين  تِسْعَةَ عَشَرَ  گفتن چه اراده كرده است ؟ و اين نوزده نفر چگونه مىتوانند آن همه انسان را عذاب كنند ؟ !  كَذلِكَ يُضِلُّ اللَّهُ مَنْ يَشاءُ وَ يَهْدِي مَنْ يَشاءُ  يعنى خداوند با اين كارها بعضى را اضلال و بعضى را هدايت مىكند . « كذلك » اشاره است به امتحان گردانيدن عدد  تِسْعَةَ عَشَرَ  .\r\nناگفته نماند « يضل » راجع به اضلال ابتدايى نيست تا لازمه‌اش جبر باشد بلكه اضلال در اثر قبائح است نظير :  وَ يُضِلُّ اللَّهُ الظَّالِمِينَ وَ يَفْعَلُ اللَّهُ ما يَشاءُ  ابراهيم / 27 .\r\n وَ ما يَعْلَمُ جُنُودَ رَبِّكَ إِلَّا هُوَ وَ ما هِيَ إِلَّا ذِكْرى لِلْبَشَرِ  علم در اينجا ظاهرا متعلق به حقيقت آنها و اعمال و اندازهء توانايى آنها و نوزده نفر كردن آنهاست يعنى كسى نمىتواند آنها را كم بداند يا نسبت به كم بودن آنها اشكال بگيرد ، چون كسى به حقائق و اندازه كاربرد آنها عالم نيست .\r\n وَ ما هِيَ إِلَّا ذِكْرى لِلْبَشَرِ  ضمير « هى » راجع است به نوزده بودن .\r\n\r\n","description":"","footnote":"","page_name":" 431 ","page_number":433},
  {"content":"\r\n\r\nدر الميزان فرموده : تأنيث آن به علّت تأنيث خبر است ، بعضى آن را به « سقر » و بعضى به « جنود » بر گردانده‌اند ، گويى منظور آنست كه بدانند ملائكه چقدر گسترش نيز دارند كه 19 نفر همه جهنم را اداره مىكند .\r\n32 و 35 -     كَلَّا وَ الْقَمَرِ وَ اللَّيْلِ إِذْ أَدْبَرَ وَ الصُّبْحِ إِذا أَسْفَرَ إِنَّها لَإِحْدَى الْكُبَرِ     مفسران ضمير « انها » را به سقر بر گردانده‌اند ، در اين صورت اين آيات تتمه  سَأُصْلِيهِ سَقَرَ  است ولى احتمال قوى آنست كه به آيات قرآن راجع باشد يعنى قرآن ( آيات آن ) يكى از آيات بزرگ الهيه است . مجمع البيان آن را به طور « قيل » آورده ، الميزان آن را بعيد نمىداند . على هذا اين آيات ردّ است بر  إِنْ هذا إِلَّا سِحْرٌ يُؤْثَرُ  و « كلا » ردع بر آن است . يعنى همانطور كه ماه و شب و صبح از آيات بزرگ الهيه در تنظيم كون مىباشند همچنين قرآن يكى از آيات بزرگ الهى در هدايت بشر است ، قيد ادبار در  إِذْ أَدْبَرَ  حاكى است كه ثبوت شب با قرآن كه نور است مناسب نيست .\r\n36 و 37 -   نَذِيراً لِلْبَشَرِ لِمَنْ شاءَ مِنْكُمْ أَنْ يَتَقَدَّمَ أَوْ يَتَأَخَّرَ   .\r\nنذيرا تميز است از « لاحدى » شايد نذير به معنى انذار باشد . مراد از « يتقدم » تقدم به ايمان و عمل است و مراد از « يتأخر » تأخر از آن دو ، و مصداقش كفر است يعنى قرآن بر همگان انذار و اتمام حجت است . نظير  فَمَنْ شاءَ فَلْيُؤْمِنْ وَ مَنْ شاءَ فَلْيَكْفُرْ  كهف / 29\r\n« عن ابى الحسن عليه السّلام انه قال كل من تقدم الى ولايتنا تاخر عن سقر و كل من تأخر عن ولايتنا تقدم الى سقر » .\r\n\r\nنكته‌ها\r\nمنافقان در مكه : در رابطه با آيه  وَ لِيَقُولَ الَّذِينَ فِي قُلُوبِهِمْ مَرَضٌ وَ الْكافِرُونَ  بايد بدانيم كه عده‌اى وجود منافق را در مكه انكار كرده‌اند\r\n\r\n","description":"","footnote":"","page_name":" 432 ","page_number":434},
  {"content":"\r\n\r\nبه دليل آنكه : رسول خدا صلّى اللَّه عليه و آله و مسلمانان در مكه داراى شوكت و قدرت و اموال نبودند تا بعضىها براى نفع مادى و يا ترس ادعاى ايمان كنند و در باطن كافر باشند ، على هذا نفاق فقط در مدينه به وجود آمد ، آن موقع كه مسلمانان داراى شوكت و قدرت شدند ، از اين رو از مقاتل نقل شده كه گويند : آيهء  وَ ما جَعَلْنا أَصْحابَ النَّارِ إِلَّا مَلائِكَةً . . .  در مدينه نازل شده است .\r\nولى قرآن اين گفته را رد مىكند و از وجود نفاق در مكه خبر مىدهد چنان كه در آيه  وَ ما جَعَلْنا أَصْحابَ النَّارِ . . .  گذشت ، آنچه از مقاتل در مدنى بودن آيه نقل شده اعتبارى ندارد و اجتهاد بدون نص است .\r\nآيات   وَ مِنَ النَّاسِ مَنْ يَقُولُ آمَنَّا بِاللَّهِ فَإِذا أُوذِيَ فِي اللَّهِ جَعَلَ فِتْنَةَ النَّاسِ كَعَذابِ اللَّهِ وَ لَئِنْ جاءَ نَصْرٌ مِنْ رَبِّكَ لَيَقُولُنَّ إِنَّا كُنَّا مَعَكُمْ أَ وَ لَيْسَ اللَّهُ بِأَعْلَمَ بِما فِي صُدُورِ الْعالَمِينَ وَ لَيَعْلَمَنَّ اللَّهُ الَّذِينَ آمَنُوا وَ لَيَعْلَمَنَّ الْمُنافِقِينَ   عنكبوت / 10 و 11 نيز از وجود منافق در مكه خبر مىدهد ، زيرا سوره عنكبوت مكى است در مدينه براى مسلمانان ايذاء و شكنجه نبود « جاء نصر » فقط منحصر به نصرت در جنگ نيست تا بگوئيم آيه مدنى است زيرا شكستن تحريم شعب ابى طالب و امثال آن نيز مصداق نصرت مىباشند .\r\nوانگهى علت نفاق منحصر در نفع مادى و ترس نيست زيرا طمع در آينده و حميّت و تعصّب نيز مىتواند از علل نفاق باشد .\r\nطبرسى رحمه اللَّه در احتجاج از سعد بن عبد اللَّه قمى نقل كرده كه بعضى از ناصبىها به او گفت : اينكه مىگوئيد فلان و فلان از صحابه منافق بودند بگو به بينم آنها در مكه از روى رغبت اسلام آوردند يا از روى اجبار ؟\r\nمن به او جواب ندادم زيرا فكر كردم اگر بگويم : از روى اجبار ايمان آوردند ، جواب خواهد داد كه رسول خدا صلّى اللَّه عليه و آله آن روز قدرت نداشت تا آنها را اجبار بكند و اگر بگويم از روى رغبت ايمان آوردند محكوم خواهم شد .\r\n\r\n","description":"","footnote":"","page_name":" 433 ","page_number":435},
  {"content":"\r\n\r\nدر حالى كه جگرم كباب مىشد به منزل آمدم حدود چهل و هفت سؤال غامض كه جواب آنها را نمىدانستم نوشتم كه به احمد بن اسحاق وكيل امام حسن عسكرى عليه السّلام بدهم تا برايم جواب آورد به خانه او آمدم گفتند به مسافرت رفته است ، در راه ، خودم را به او رساندم و جريان را گفتم .\r\nفرمود با هم به سامراء برويم و از حضرت عسكرى عليه السّلام جواب آنها را بخواهيم ، با او به سامراء رفتم از حضرت اجازه خواسته داخل شديم . . . چون نگاهمان به حضرت افتاد ، ديدم جمال مباركش مانند ماه چهارده شبه بود ، در روي زانويش بچه‌اى نشسته بود كه در زيبايى و جمال به مشتري شبيه بود ( حضرت مهدى صلوات اللَّه عليه ) .\r\nدر محضر امام انارى بود از طلا كه با جواهر پرقيمت نگين‌هايى بر او زده بودند بعضى از رؤساء بصره آن را به حضرت اهداء كرده بود ، حضرت چيزى مىنوشت ، هر وقت مىخواست بنويسد ، بچه دست او را مىگرفت ، امام آن انار را به دور مىانداخت ، آن بچه براى آوردن آن مىرفت و امام مىنوشت . . .\r\n( بعد از شرح مفصل از جوابهايى كه آن كودك ( صلوات اللَّه عليه ) به امر پدرش داد ) تا فرمود : اما آنچه خصم تو گفت : آيا آن دو با ميل اسلام آوردند يا با اكراه ؟ چرا نگفتى : آن دو از روى طمع اسلام آوردند ، زيرا كه با يهود اختلاط مىكردند و خبر خروج رسول اللَّه صلّى اللَّه عليه و آله و غلبه آن حضرت را از يهود و از تورات و كتب مقدسه دريافت كرده بودند . . . « 1 »\r\n\r\n\r\n","description":"","footnote":"\r\n( 1 ) احتجاج طبرسى شرح احتجاجهاى حضرت امام زمان عليه السلام احتجاج اول .\r\n","page_name":" 434 ","page_number":436},
  {"content":"\r\n\r\n\r\n[ سوره المدثر ( 74 ) : آيات 38 تا 48 
  ]\r\nكُلُّ نَفْسٍ بِما كَسَبَتْ رَهِينَةٌ ( 38 ) إِلاَّ أَصْحابَ الْيَمِينِ ( 39 ) فِي جَنَّاتٍ يَتَساءَلُونَ ( 40 ) عَنِ الْمُجْرِمِينَ ( 41 ) ما سَلَكَكُمْ فِي سَقَرَ ( 42 )\r\nقالُوا لَمْ نَكُ مِنَ الْمُصَلِّينَ ( 43 ) وَ لَمْ نَكُ نُطْعِمُ الْمِسْكِينَ ( 44 ) وَ كُنَّا نَخُوضُ مَعَ الْخائِضِينَ ( 45 ) وَ كُنَّا نُكَذِّبُ بِيَوْمِ الدِّينِ ( 46 ) حَتَّى أَتانَا الْيَقِينُ ( 47 )\r\nفَما تَنْفَعُهُمْ شَفاعَةُ الشَّافِعِينَ ( 48 )\r\n38 - هر كس در مقابل آنچه كرده گرو است :\r\n39 - مگر اصحاب يمين .\r\n40 - آنها در بهشتها هستند و از هم سؤال مىكنند .\r\n41 - از حال مجرمان .\r\n42 - چه چيز شما را به جهنم داخل كرد ؟ !\r\n43 - گويند : ما از نماز گزاران نبوديم .\r\n\r\n","description":"","footnote":"","page_name":" 435 ","page_number":437},
  {"content":"\r\n\r\n44 - فقير را اطعام نمىكرديم .\r\n45 - با اهل باطل وارد مىشديم .\r\n46 - روز جزا را تكذيب مىكرديم .\r\n47 - تا مرگ بر ما آمد .\r\n48 - پس شفاعت شافعان نفعشان ندهد .\r\n\r\nكلمه‌ها\r\nرهينة : رهن و رهان : گرو و وثيقه هر انسان پيش خدا در مقابل عملش مرهون و مقبوض است تا به جزاى آن برسد در جوامع فرموده رهينه مؤنث رهين نيست زيرا فعيل به معنى مذكر و مؤنث در آن يكسان مىآيد بلكه آن اسم است به معنى رهن .\r\nسلككم : سلك ( بر وزن عقل ) : داخل شدن و داخل كردن .\r\nنخوض : خوض : داخل شدن در آب و رفتن در آن . به طور استعاره به وارد شدن در امور گفته مىشود ، اكثر موارد آن در قرآن در مقام ذم است .\r\n\r\nشرحها\r\nبه دنبال مطالب گذشته در آيات مىخوانيم كه هر كس در گرو اعمال خويش است ، ايمان و عمل به قرآن ، انسان را از عذاب مىرهاند و گرنه « سقر » در كمين او خواهد بود و شفاعت شافعان به او سودى نخواهد بخشيد .\r\n38 و 39 -   كُلُّ نَفْسٍ بِما كَسَبَتْ رَهِينَةٌ إِلَّا أَصْحابَ الْيَمِينِ   باء در « بما » به معنى سبب يا مقابله است يعنى انسان به سبب يا در مقابل عملش رهن و مقبوض است تا مجازات بيند . « الا » استثناء متصل است يعنى مگر\r\n\r\n","description":"","footnote":"","page_name":" 436 ","page_number":438},
  {"content":"\r\n\r\nاصحاب يمين كه نامهء عمل به دست راستشان داده خواهد شد ، آنها به واسطه ايمان و عمل ، خود را از رهن بودن باز داشته‌اند .\r\n« و قال الباقر عليه السّلام : نحن و شيعتنا اصحاب اليمين »\r\nعلى هذا اصحاب يمين در آيه شامل سابقون نيز مىباشد .\r\n40 - 42    فِي جَنَّاتٍ يَتَساءَلُونَ عَنِ الْمُجْرِمِينَ ما سَلَكَكُمْ فِي سَقَرَ    يعنى « هم في جنات » ، نكره آمدن جنات براى تفخيم است در كشاف و جوامع فرموده :  ما سَلَكَكُمْ  بيان « يتساءلون » نيست بلكه نقل سؤال اهل بهشت است . يعنى اهل بهشت از يكديگر از حال مجرمين مىپرسند ، بعضى از اهل بهشت جواب مىدهند كه ما از مجرمان سؤال كرديم كه  ما سَلَكَكُمْ فِي سَقَرَ  بدين طريق بين الاثنين بودن « يتساءلون » توجيه مىشود .\r\n43 - 44 -   قالُوا لَمْ نَكُ مِنَ الْمُصَلِّينَ وَ لَمْ نَكُ نُطْعِمُ الْمِسْكِينَ   اين دو جواب ، اشعار مىدارد كه مجرمان مؤمن گناهكار بوده‌اند ولى آيات بعدى حاكى است كه آنها منكر معاد و كافر مىباشند و نيز معلوم مىشود كه اهل بهشت و جهنم ، يكديگر را مىبينند و گفتگو مىكنند چنان كه در سورهء اعراف آيات 44 - 49 گذشت و در جاهاى ديگر نيز آمده است .\r\nدو آيه فوق نشان مىدهد كه كفار مكلف بر فروع هستند و شايد آن دو ، نمونهء رابطه ما بين خدا و آنها و خلق و آنها باشد يعنى هيچ يك را ملاحظه نمىكرديم احتمال ديگر آنست كه ديده‌اند نماز و اطعام ، سبب بهشت رفتن مؤمنان شده لذا گفته‌اند : ما آن چنان نبوديم .\r\n45 - 47 -    وَ كُنَّا نَخُوضُ مَعَ الْخائِضِينَ وَ كُنَّا نُكَذِّبُ بِيَوْمِ الدِّينِ حَتَّى أَتانَا الْيَقِينُ    از آيه  نُكَذِّبُ بِيَوْمِ الدِّينِ  معلوم مىشود كه منظور از « المجرمين » كفار منكر معاد هستند . چهار عامل فوق سبب جهنم رفتن آنها شده است ، يقين را\r\n\r\n","description":"","footnote":"","page_name":" 437 ","page_number":439},
  {"content":"\r\n\r\nمرگ معنى كرده‌اند ، يعنى در اين چهار كار بوديم و آنها را ادامه داديم تا وقتى كه مرگ ما فرا رسيد ، بعضى آن را معاينه مرگ و يقين به قيامت گفته‌اند .\r\n48 -  فَما تَنْفَعُهُمْ شَفاعَةُ الشَّافِعِينَ  .\r\nاين يك خبر است يعنى در نتيجه ، شفاعت شافعان به آنها فائده نمىدهد ، آيه ، اصل شفاعت و شافعان را نفى نمىكند ، بلكه كفار از آن بىبهره‌اند ، در تفسير سوره بقره در بارهء شفاعت بحث كرده‌ايم .\r\n\r\n","description":"","footnote":"","page_name":" 438 ","page_number":440},
  {"content":"\r\n\r\n\r\n[ سوره المدثر ( 74 ) : آيات 49 تا 56 
  ]\r\nفَما لَهُمْ عَنِ التَّذْكِرَةِ مُعْرِضِينَ ( 49 ) كَأَنَّهُمْ حُمُرٌ مُسْتَنْفِرَةٌ ( 50 ) فَرَّتْ مِنْ قَسْوَرَةٍ ( 51 ) بَلْ يُرِيدُ كُلُّ امْرِئٍ مِنْهُمْ أَنْ يُؤْتى صُحُفاً مُنَشَّرَةً ( 52 ) كَلاَّ بَلْ لا يَخافُونَ الْآخِرَةَ ( 53 )\r\nكَلاَّ إِنَّهُ تَذْكِرَةٌ ( 54 ) فَمَنْ شاءَ ذَكَرَهُ ( 55 ) وَ ما يَذْكُرُونَ إِلاَّ أَنْ يَشاءَ اللَّهُ هُوَ أَهْلُ التَّقْوى وَ أَهْلُ الْمَغْفِرَةِ ( 56 )\r\n49 - آنها را چه شده كه از قرآن در حال اعراض هستند .\r\n50 - گويى خران رم كرده‌اند .\r\n51 - كه از شيرى گريخته است .\r\n52 - بلكه هر كس از آنها مىخواهد نامه‌هاى گسترده و باز شده داده شود .\r\n53 - نه ، بلكه از آخرت نمىترسند .\r\n54 - نه ، آيات قرآن موعظه است .\r\n55 - هر كه بخواهد از آن پند گيرد .\r\n56 - و پند نمىگيرند مگر آنكه خدا بخواهد ، خدا اهل تقوى و اهل آمرزش است .\r\n\r\nكلمه‌ها\r\nتذكرة : ياد آورى . مصدر ذكر ، يذكر از باب تفعيل است .\r\n\r\n","description":"","footnote":"","page_name":" 439 ","page_number":441},
  {"content":"\r\n\r\nحمر : ( بر وزن عنق ) : خران . مفرد آن حمار است حمير نيز جمع حمار مىباشد .\r\nمستنفرة : نفر ( بر وزن عقل ) اگر با « من » و « عن » آيد به معنى دورى و تفرق است ، استنفار : رم دادن و رم كردن ، « مستنفر » : رم كرده .\r\nقسورة : شير . آن جمع قسور نيز آمده به معنى صياد تير انداز ، اين كلمه يك بار بيشتر در قرآن نيامده است .\r\n\r\nشرحها\r\nآيات فوق ، استنتاج است از مطالب گذشته به صورت تعجب كه چرا مردم از اين تذكار آسمانى اعراض مىكنند ، گويى خران رم كرده از شير هستند . اينها مىخواهند كه هر يك پيامبر مستقل و صاحب كتاب باشند ، نه بلكه از آخرت بيم ندارند . به هر حال قرآن در اختيار همه است ولى تا خدا نخواهد از آن پند نخواهند گرفت .\r\n49 -  فَما لَهُمْ عَنِ التَّذْكِرَةِ مُعْرِضِينَ  « لهم » متعلّق است به « كان » محذوفه ، تقدير آن « فما كان لهم » مىباشد ، معرضين حال است از ضمير « لهم » ، يعنى چه شده بر آنها كه در حال اعراض از قرآنند ؟ ! 50 و 51 -   كَأَنَّهُمْ حُمُرٌ مُسْتَنْفِرَةٌ فَرَّتْ مِنْ قَسْوَرَةٍ   تشبيه عجيبى است از اعراض آنها ، چون شيرى به جمع خران حمله كند آنها سر زده به هر طرف فرار مىكنند به طورى كه اصلا بيشتر توجهى ندارند ، اين نشانه اعراض كامل آنها از قرآن است .\r\n\r\n","description":"","footnote":"","page_name":" 440 ","page_number":442},
  {"content":"\r\n\r\n52 -  بَلْ يُرِيدُ كُلُّ امْرِئٍ مِنْهُمْ أَنْ يُؤْتى صُحُفاً مُنَشَّرَةً  منظور از صحف كتابى آسمانى است آيه حاكى از استكبار آنهاست يعنى اعراضشان به علت آنست كه خود را چنان بزرگ مىدانند كه مىخواهند هر يك پيامبر داراى كتاب باشند و در عين حال تحقير است نسبت به قرآن مجيد ، نظير آيهء :  لَنْ نُؤْمِنَ حَتَّى نُؤْتى مِثْلَ ما أُوتِيَ رُسُلُ اللَّهِ . . .  انعام / 124 و نظير  لَوْ لا نُزِّلَ هذَا الْقُرْآنُ عَلى رَجُلٍ مِنَ الْقَرْيَتَيْنِ عَظِيمٍ  زخرف / 31 .\r\n53 -  كَلَّا بَلْ لا يَخافُونَ الْآخِرَةَ  اعراض است از آيهء قبلى ، يعنى : خواستن كتاب آسمانى يك ادعاى ظاهرى و عذر ساخته است ، علّت اصلى اعراض آنها ، عدم خوف يعنى عدم ايمان به آخرت است ، اين مطلب در بسيارى از آيات آمده است .\r\n54 و 55 -   كَلَّا إِنَّهُ تَذْكِرَةٌ فَمَنْ شاءَ ذَكَرَهُ   ردع دوم است از  بَلْ يُرِيدُ . . .  يعنى : نه به آنها كتاب آسمانى نخواهيم داد بلكه قرآن براى آنها تذكره است و با وجود آن احتياج به كتاب ديگرى نيست . هر كس بخواهد با آن متذكر مىشود ، اين اختيار به او داده شده است « انه » راجع به قرآن و تأنيث « تذكرة » راجع به آيات قرآن است .\r\n56 -  وَ ما يَذْكُرُونَ إِلَّا أَنْ يَشاءَ اللَّهُ هُوَ أَهْلُ التَّقْوى وَ أَهْلُ الْمَغْفِرَةِ  از آيه  فَمَنْ شاءَ ذَكَرَهُ  ممكن است كسى چنان فهميده كه آنها در خواستن مستقل هستند و خواستن و نخواستن ربطى به خدا ندارد ، جواب آنست كه : اين اختيار از جانب خدا به آنها تفويض شده است به عبارت ديگر : خدا با ارادهء تكوينيه خود خواسته كه انسان داراى اختيار در فعل و ترك باشد و او را چنين آفريده است و اگر چنين نبود آنها صاحب اختيار نمىشدند ، النهايه خداوند از اول چنين اراده فرموده است فعل « ان يشاء » حاكى است كه خدا به اين مشيت پيوسته\r\n\r\n","description":"","footnote":"","page_name":" 441 ","page_number":443},
  {"content":"\r\n\r\nادامه مىدهد .\r\nدر نتيجه خواستن آنها متعلق به اختيار خود و در عين حال متعلق به ارادهء خداست ، نظير :   لِمَنْ شاءَ مِنْكُمْ أَنْ يَسْتَقِيمَ وَ ما تَشاؤُنَ إِلَّا أَنْ يَشاءَ اللَّهُ رَبُّ الْعالَمِينَ   تكوير / 29 .\r\n هُوَ أَهْلُ التَّقْوى . . .  يعنى خدا اهل آنست كه از او ترسيده شود و اهل آمرزش است .\r\nدر توحيد صدوق از امام صادق عليه السّلام در معنى آن نقل شده :\r\n« قال اللَّه تبارك و تعالى انا اهل ان اتقى و لا يشرك بى عبدى شيئا و انا اهل ان لم يشرك بى عبدى شيئا ان ادخله الجنة »\r\n« 1 » .\r\nدر الميزان فرموده :  هُوَ أَهْلُ التَّقْوى . . .  مىتواند تعليل  كَلَّا إِنَّها تَذْكِرَةٌ . . . \r\nباشد ، زيرا اهل تقوى و اهل مغفرت بودن ، تمام نمىشود مگر آنكه خدا صاحب ارادهء نافذه باشد در آنها و اعمال آنها . . . » .\r\nروز اول جمادى الثانية سال هزار و چهار صد و شش مطابق 22 بهمن ماه / 1364 سالگرد يوم اللَّه پيروزى انقلاب اسلامى ، تفسير سوره مباركه « مدثر » به انجام رسيد .\r\nو آخر دعوانا ان الحمد للَّه رب العالمين\r\n\r\n\r\n","description":"","footnote":"\r\n( 1 ) توحيد صدوق باب اول / 20 .\r\n","page_name":" 442 ","page_number":444},
  {"content":"\r\n\r\n\r\nسوره قيامت\r\nدر مكه نازل شده و چهل آيه است\r\n\r\nنظرى به سوره مباركه\r\n1 - سورهء قيامت سى و يكمين سوره است كه بعد از سورهء قارعه در مكه نازل گرديد ، در ترتيب فعلى قرآن مجيد سورهء هفتاد و پنجم مىباشد ، از آيات آن معلوم مىشود كه بعد از سال سوم بعثت و نزول آيهء  فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ  حجر / 94 ، نازل شده است .\r\n2 - عدد آيات آن در قرائت كوفى چهل و در قرائت ديگران سى و نه است چون در قرائت كوفى  لا تُحَرِّكْ بِهِ لِسانَكَ لِتَعْجَلَ بِهِ  / 16 يك آيه حساب شده و در قرائت ديگران تا  إِنَّ عَلَيْنا جَمْعَهُ وَ قُرْآنَهُ  ادامه يافته است ( مجمع ) در تفسير خازن كلمات آن را صد و نود و نه و حروف آن را ششصد و پنجاه گفته است .\r\n3 - تسميهء آن به « قيامه » به علت وقوع اين كلمه در اول آنست وانگهى اين سوره همه‌اش در باره قيامت مىباشد ، ظاهرا اين تسميه توسط حضرت رسول اللَّه صلّى اللَّه عليه و آله بوده است و اللَّه العالم .\r\n4 - سوره مباركه چنان كه از مطالب آن بر مىآيد مكى است ظاهرا كسى به خلاف آن نظر نداده است .\r\n\r\n","description":"","footnote":"","page_name":" 443 ","page_number":445},
  {"content":"\r\n\r\n\r\nمطالب سوره\r\n5 - سخن از قيامت است و جواب منكر آن كه در اثر استكبار و آلوده بودن به نفسانيات آن را انكار مىكند ، آن وقت مقدارى از حالات قيامت نقل مىشود و اينكه رفتن به سوى خدا با مرگ آغاز مىگردد ، در آخر با تذكر اين مطلب كه آفرينندهء انسان به اعادهء او تواناست مطالب سوره به انجام ميرسد .\r\nاز آيات اول و آخر سوره معلوم مىشود كه علت نزول آن ، جواب دادن به منكرين معاد بوده است در ضمن مطلبى نيز در بارهء نزول تدريجى قرآن مطرح مىباشد .\r\n\r\n","description":"","footnote":"","page_name":" 444 ","page_number":446},
  {"content":"\r\n\r\nسورة القيامة مكّيّة و هى اربعون اية نزلت بعد سورة القارعة بِسْمِ اللَّهِ الرَّحْمنِ الرَّحِيمِ\r\n\r\n[ سوره القيامة ( 75 ) : آيات 1 تا 15 
  ]\r\nبِسْمِ اللَّهِ الرَّحْمنِ الرَّحِيمِ\r\nلا أُقْسِمُ بِيَوْمِ الْقِيامَةِ ( 1 ) وَ لا أُقْسِمُ بِالنَّفْسِ اللَّوَّامَةِ ( 2 ) أَ يَحْسَبُ الْإِنْسانُ أَلَّنْ نَجْمَعَ عِظامَهُ ( 3 ) بَلى قادِرِينَ عَلى أَنْ نُسَوِّيَ بَنانَهُ ( 4 )\r\nبَلْ يُرِيدُ الْإِنْسانُ لِيَفْجُرَ أَمامَهُ ( 5 ) يَسْئَلُ أَيَّانَ يَوْمُ الْقِيامَةِ ( 6 ) فَإِذا بَرِقَ الْبَصَرُ ( 7 ) وَ خَسَفَ الْقَمَرُ ( 8 ) وَ جُمِعَ الشَّمْسُ وَ الْقَمَرُ ( 9 )\r\nيَقُولُ الْإِنْسانُ يَوْمَئِذٍ أَيْنَ الْمَفَرُّ ( 10 ) كَلاَّ لا وَزَرَ ( 11 ) إِلى رَبِّكَ يَوْمَئِذٍ الْمُسْتَقَرُّ ( 12 ) يُنَبَّؤُا الْإِنْسانُ يَوْمَئِذٍ بِما قَدَّمَ وَ أَخَّرَ ( 13 ) بَلِ الْإِنْسانُ عَلى نَفْسِهِ بَصِيرَةٌ ( 14 )\r\nوَ لَوْ أَلْقى مَعاذِيرَهُ ( 15 )\r\n\r\n","description":"","footnote":"","page_name":" 445 ","page_number":447},
  {"content":"\r\n\r\nبه نام خداى رحمان رحيم\r\n1 - نه ، قسم مىخورم به روز قيامت .\r\n2 - و نه ، قسم مىخورم به و جدان ملامتگر .\r\n3 - آيا انسان مىپندارد كه هرگز استخوانهاى او را نتوانيم جمع كرد ؟\r\n4 - بلى جمع مىكنيم در حالى كه قادريم كه انگشتان او را بسازيم .\r\n5 - بلكه انسان مىخواهد در جلوش گناه كند .\r\n6 - مىپرسد روز قيامت كى خواهد بود .\r\n7 - چون چشم خيره شود .\r\n8 - و ماه بگيرد .\r\n9 - و آفتاب و ماه جمع شود .\r\n10 - انسان آن روز مىگويد : فرارگاه كجاست ؟\r\n11 - نه ، فرارگاهى نيست .\r\n12 - محل استقرار در طرف پروردگار توست .\r\n13 - خبر داده شود انسان ، در آن روز آنچه را كه از پيش فرستاده و يا آخر گذاشته است .\r\n14 - بلكه انسان به خود يك پارچه بصيرت است .\r\n15 - هر چند كه عذرهايش را بياورد .\r\n\r\nكلمه‌ها\r\nلوامة : مؤنث لائمه است به معنى ملامت كننده .\r\nبنان : بنانه : انگشت . سر انگشت طرف . هر سه در لغت آمده است ، جمع آن « بنان » مىباشد ، منظور از آن در آيه انگشتان يا سرهاى\r\n\r\n","description":"","footnote":"","page_name":" 446 ","page_number":448},
  {"content":"\r\n\r\nانگشتان است .\r\nبرق : چون چشم مضطرب و خيره شود گويند :  بَرِقَ الْبَصَرُ  .\r\nخسف : خسف : فرو رفتن و فرو بردن . منظور از آن رفتن نور ماه است .\r\nمفر : اسم مكان است ( محل فرار ) .\r\nوزر : ( بر وزن شرف ) پناهگاهى در كوه . ( مجمع و مفردات ) .\r\nمستقر : محل قرار گرفتن ، اين كلمه اسم مفعول نيست ، چون استقرار متعدى نيامده است به معنى استقرار نيز آيد .\r\nمعاذير : عذرها : پوزش ، به قولى حجتى است كه با آن پوزش مىخواهند معذرة : عذر و حجت ، جمع آن معاذير است .\r\n\r\nشرحها\r\nدر اين آيات خداوند قسم ياد مىكند به روز قيامت و به و جدان انسان كه قيامت خواهد آمد ، انسان گمان مىكند كه خدا نمىتواند استخوانهاى او را گرد آورد حال آنكه خدا قادر است حتى انگشتان او را مانند اول بسازد .\r\nانسان قيامت را انكار مىكند تا راهش براى گناه باز باشد ولى به وقت آمدن قيامت در پى پناهگاهى خواهد بود و از هر آنچه آگاهى خواهد يافت ، خودش به خودش يكپارچه بصيرت است .\r\n1 و 2 -    لا أُقْسِمُ بِيَوْمِ الْقِيامَةِ وَ لا أُقْسِمُ بِالنَّفْسِ اللَّوَّامَةِ    .\r\nجواب قسم محذوف است نظير « لتبعثن - انكم مبعوثون » حرف « لا » براى تأكيد قسم است ، در جوامع فرموده : دخول لاء نافيه بر فعل قسم مستفيض . . .\r\nو براى تأكيد قسم مىباشد ، به قول ديگر : آن براى نفى سخن خصم است ، يعنى اى منكر معاد سخن تو باطل است قسم مىخورم به قيامت .\r\n\r\n","description":"","footnote":"","page_name":" 447 ","page_number":449},
  {"content":"\r\n\r\nمراد از « نفس لوامة » به نظر الميزان نفس مؤمن است كه او را در دنيا براى فعل معصيت و سستي در طاعت ملامت مىكند ، در مجمع آن را به لفظ « قيل » آورده است به نظر مىآيد : منظور از آن و جدان آدمى است كه شخص را در مقابل اعمال بد ملامت مىكند خواه مؤمن باشد يا كافر . انسان داراى محكمهء و جدان است كه بعد از انجام ظلم و كارهاى قبيح ، او را ملامت و محكوم مىكند اين محكوميت ، اغلب بعد از وقوع عمل و برگشتن به حال عادى است .\r\nدر زندگى بسيار اتفاق افتاده كه انسان بعد از انجام ظلم و قتل و هر عمل ناشايست ، در اثر فشار و جدان خود را تسليم انتقام كرده و يا اقرار به حق نموده است ، و اين منحصر به مؤمن نيست و اين يكى از اسرار خلقت و از اعجاز خداوندى است .\r\nرابطهء قسم با مقسم به چندان آشكار نيست آيا منظور آنست كه : و جدان ملامتگر مىگويد : خدا را در آوردن قيامت عاجز ندان ، وعدهء خدا را غير عملى مشمار و يا مىگويد : اين محكمهء درونى نمونه‌اى از محكمه جهان واقع در قيامت است و اللَّه اعلم .\r\nقسم به روز قيامت در   لا أُقْسِمُ بِيَوْمِ الْقِيامَةِ   به نظر مىآيد از باب جواب نقضى است يعنى شما آن را قبول نداريد ولى چنان حق است كه حتى به آن قسم مىخورم .\r\n3 و 4 -   أَ يَحْسَبُ الْإِنْسانُ أَلَّنْ نَجْمَعَ عِظامَهُ بَلى قادِرِينَ عَلى أَنْ نُسَوِّيَ بَنانَهُ   .\r\nمراد از جمع عظام زنده كردن آنهاست نظير  مَنْ يُحْيِ الْعِظامَ وَ هِيَ رَمِيمٌ  يس / 78 . « يحسب » در رابطه با آنست كه : انكار معاد به طور يقين نمىشود ، بلكه فقط با گمان ميسر است « قادرين » حال است از فاعل فعل محذوف و تقدير آن « بلى نجمعها قادرين » مىباشد . يعنى : در حالى كه قادريم بر ساختن انگشتان يا\r\n\r\n","description":"","footnote":"","page_name":" 448 ","page_number":450},
  {"content":"\r\n\r\nسر انگشتان آنها ، همانطور كه در دنيا بودند .\r\nبعيد نيست اشاره به خطوط انگشتان نيز باشد چنان كه در انگشت نگارى معلوم شده : خطوط انگشتان هر انسان مخصوص به خود اوست و يا اشاره به رموز و لطافت و مفاصل انگشتها مىباشد . به نظر مىآيد : اين اشكال همانست كه در سورهء يس آمده :  وَ ضَرَبَ لَنا مَثَلًا وَ نَسِيَ خَلْقَهُ قالَ مَنْ يُحْيِ الْعِظامَ وَ هِيَ رَمِيمٌ  / 78 .\r\n5 و 6 -   بَلْ يُرِيدُ الْإِنْسانُ لِيَفْجُرَ أَمامَهُ يَسْئَلُ أَيَّانَ يَوْمُ الْقِيامَةِ   .\r\nسؤال در « يسئل » از باب مسخره است « ايان » سؤال از زمان آينده است امام ظرف مكان و منظور مدت عمر است گويى مدت عمر همچون مكانى است در مقابل انسان كه مىخواهد در آن در اتيان فجور آزاد باشد ، « بل » اعراض از  أَ يَحْسَبُ . . .  است يعنى : گمان نمىكند كه خدا قادر نباشد بلكه تكذيب معاد به علت آنست كه در فجور جلوش باز باشد  يَسْئَلُ أَيَّانَ . . .  بيان  بَلِ الْإِنْسانُ . . . \r\nمىباشد .\r\nناگفته نماند : انسان گاهى به چيزى يقين مىكند ولى روى علل خود - خواهى و حب شهوات ، به يقين خود تسليم و خاضع نمىشود . چنان كه در بارهء قوم فرعون نسبت به معجزات موسى مىخوانيم :  وَ جَحَدُوا بِها وَ اسْتَيْقَنَتْها أَنْفُسُهُمْ ظُلْماً وَ عُلُوًّا  نمل / 14 ، در اينجا هم هيچ بعدى ندارد كه انسان طاغى به معاد يقين داشته باشد ولى براى آزاد بودن در فجور ، تسليم آن نشود .\r\n7 - 10 -     فَإِذا بَرِقَ الْبَصَرُ وَ خَسَفَ الْقَمَرُ وَ جُمِعَ الشَّمْسُ وَ الْقَمَرُ يَقُولُ الْإِنْسانُ يَوْمَئِذٍ أَيْنَ الْمَفَرُّ     .\r\nآيات در جواب  أَيَّانَ يَوْمُ الْقِيامَةِ  است ، مراد از  بَرِقَ الْبَصَرُ  حيرت زده بودن انسان با ديدن قيامت است نظير :  إِنَّما يُؤَخِّرُهُمْ لِيَوْمٍ تَشْخَصُ فِيهِ الْأَبْصارُ  ابراهيم / 42 ، خسوف قمر رفتن نور آنست ، جمع شمس و قمر گفته‌اند در رفتن\r\n\r\n","description":"","footnote":"","page_name":" 449 ","page_number":451},
  {"content":"\r\n\r\nنور هر دو است ، و شايد مراد به هم پيوستن آن دو باشد ،  يَقُولُ الْإِنْسانُ . . .  اشاره به لا علاجى انسان است .\r\n11 و 12 -   كَلَّا لا وَزَرَ إِلى رَبِّكَ يَوْمَئِذٍ الْمُسْتَقَرُّ   .\r\nردع است از  أَيْنَ الْمَفَرُّ  نظير اين آيه است آيات :  إِنَّ إِلى رَبِّكَ الرُّجْعى  علق / 8 ،  وَ أَنَّ إِلى رَبِّكَ الْمُنْتَهى  نجم / 42  إِنَّكَ كادِحٌ إِلى رَبِّكَ كَدْحاً فَمُلاقِيهِ  انشقاق / 6 .\r\nبه نظر مىآيد كه : مستقرّ اسم مكان باشد يعنى قرارگاه فقط در طرف پروردگار تو است اى پيامبر تقديم « الى ربك » مفيد حصر است .\r\nمنظور از آن رسيدن به نعمت يا عذاب خدا و يا مراد آنست كه امر آن روز بسته به مشيت اوست نظير  لَهُ الْحُكْمُ وَ إِلَيْهِ تُرْجَعُونَ  قصص / 88  وَ الْأَمْرُ يَوْمَئِذٍ لِلَّهِ  انفطار / 19 .\r\n13 -  يُنَبَّؤُا الْإِنْسانُ يَوْمَئِذٍ بِما قَدَّمَ وَ أَخَّرَ  .\r\nدر اين مضمون آيات بسيارى هست مراد از « ما قدم » اعمالى است كه از پيش فرستاده و از « اخر » آثارى است كه در دنيا باقى گذاشته ، نظير :  إِنَّا نَحْنُ نُحْيِ الْمَوْتى وَ نَكْتُبُ ما قَدَّمُوا وَ آثارَهُمْ وَ كُلَّ شَيْءٍ أَحْصَيْناهُ فِي إِمامٍ مُبِينٍ  يس / 12 به نظر بعضى : منظور از « ما قدم » اعمال اوّل عمر و از « اخر » اعمالى است كه در آخر عمر انجام داده است ، در بارهء سنت حسنه و سنت سيئه ذيل آيهء فوق از سورهء يس صحبت شد .\r\n14 و 15 -   بَلِ الْإِنْسانُ عَلى نَفْسِهِ بَصِيرَةٌ وَ لَوْ أَلْقى مَعاذِيرَهُ   .\r\nبصيرة از باب « زيد عدل » است يعنى انسان نسبت به خود يكپارچه بصيرت و بينايى است و شايد منظور « ذو بصيرة » باشد ، واو در « و لو » وصليّه است ، يعنى هر چند كه عذرها آورد ، باز نسبت به خود يكپارچه بصيرت است . از اين معلوم\r\n\r\n","description":"","footnote":"","page_name":" 450 ","page_number":452},
  {"content":"\r\n\r\nمىشود : انسان در آن روز قطع نظر از خبر دادن خدا ، به كارهاى خود در باطن آگاه خواهد بود ، على هذا « بل » اضراب است از « ينبؤ » .\r\nدر مجمع از محمّد بن مسلم از حضرت صادق صلوات اللَّه عليه نقل شده :\r\n« قال ما يصنع احدكم ان يظهر حسنا و يسر شيئا أ ليس اذا رجع الى نفسه يعلم انه ليس كذلك و اللَّه سبحانه يقول بل الانسان على نفسه بصيرة و ان السريرة اذا صلحت قويت العلانية » .\r\nو نيز از زراره نقل كرده كه :\r\n« سئلت ابا عبد اللَّه عليه السّلام ما حد المرض الذى يفطر صاحبه قال بل الانسان على نفسه بصيرة هو اعلم بما يطيق »\r\nاينها استفادهء ديگر از آيهء شريفه است .\r\n\r\n","description":"","footnote":"","page_name":" 451 ","page_number":453},
  {"content":"\r\n\r\n\r\n[ سوره القيامة ( 75 ) : آيات 16 تا 35 
  ]\r\nلا تُحَرِّكْ بِهِ لِسانَكَ لِتَعْجَلَ بِهِ ( 16 ) إِنَّ عَلَيْنا جَمْعَهُ وَ قُرْآنَهُ ( 17 ) فَإِذا قَرَأْناهُ فَاتَّبِعْ قُرْآنَهُ ( 18 ) ثُمَّ إِنَّ عَلَيْنا بَيانَهُ ( 19 ) كَلاَّ بَلْ تُحِبُّونَ الْعاجِلَةَ ( 20 )\r\nوَ تَذَرُونَ الْآخِرَةَ ( 21 ) وُجُوهٌ يَوْمَئِذٍ ناضِرَةٌ ( 22 ) إِلى رَبِّها ناظِرَةٌ ( 23 ) وَ وُجُوهٌ يَوْمَئِذٍ باسِرَةٌ ( 24 ) تَظُنُّ أَنْ يُفْعَلَ بِها فاقِرَةٌ ( 25 )\r\nكَلاَّ إِذا بَلَغَتِ التَّراقِيَ ( 26 ) وَ قِيلَ مَنْ راقٍ ( 27 ) وَ ظَنَّ أَنَّهُ الْفِراقُ ( 28 ) وَ الْتَفَّتِ السَّاقُ بِالسَّاقِ ( 29 ) إِلى رَبِّكَ يَوْمَئِذٍ الْمَساقُ ( 30 )\r\nفَلا صَدَّقَ وَ لا صَلَّى ( 31 ) وَ لكِنْ كَذَّبَ وَ تَوَلَّى ( 32 ) ثُمَّ ذَهَبَ إِلى أَهْلِهِ يَتَمَطَّى ( 33 ) أَوْلى لَكَ فَأَوْلى ( 34 ) ثُمَّ أَوْلى لَكَ فَأَوْلى ( 35 )\r\n\r\n","description":"","footnote":"","page_name":" 452 ","page_number":454},
  {"content":"\r\n\r\n16 - زبانت را به خواندن قرآن حركت مده تا در آن عجله كنى .\r\n17 - حقا كه جمع و خواندن آن بر عهدهء ماست .\r\n18 - چون آن را خوانديم از خواندش پيروى كن .\r\n19 - سپس بر عهدهء ماست بيان آن .\r\n20 - نه ، بلكه دوست مىدارند دنياى عاجل را .\r\n21 - و ترك مىكنند آخرت را .\r\n22 - چهره‌هايى در آن روز با طراوت است .\r\n23 - به سوى پروردگارش نگاه كننده است .\r\n24 - و چهره‌هايى در آن روز عبوسند .\r\n25 - مىپندارد كه عذاب شكننده بر او خواهد شد .\r\n26 - نه ، چون روح به گلوها رسد .\r\n27 - گفته مىشود : كيست نجات دهنده .\r\n28 - مىپندارد كه آن فراق دنياست .\r\n29 - و ساقش به ساقش مىپيچد .\r\n30 - امروز ، رفتن به طرف پروردگار توست .\r\n31 - پس نه حق را تصديق كرده و نه نماز خوانده است .\r\n32 - ليكن تكذيب كرده و اغراض نموده است .\r\n\r\n","description":"","footnote":"","page_name":" 453 ","page_number":455},
  {"content":"\r\n\r\n33 - سپس به طرف اهل خويش رفته و بر خود مىباليد .\r\n34 - اين حال بر تو سزاوارتر و سزاوارتر است .\r\n35 - سپس بر تو سزاوار و سزاوارتر است .\r\n\r\nكلمه‌ها\r\nقرآنه : قرآن مصدر است به معنى خواندن . گويند : « قرء يقرأ قرآنا » چنان كه در دو آيه بالا به معنى مصدر و ضمير آن راجع به وحى است ، آن گاه قرآن علم شده به كتاب حاضر كه به حضرت محمّد صلّى اللَّه عليه و آله نازل گشته و مصدر براى مفعول ( مقروّ ) مىباشد بعضى آن را در اصل به معنى جمع گرفته‌اند كه در لغت آمده است .\r\nتذرون : ترك مىكنيد ، ناديده مىگيريد . و ذر : ترك كردن و انداختن از روى بىاعتنايى . عرب ماضى ، مصدر و اسم فاعل آن را به كار نمىبرد بلكه ترك ، ترك و تارك به كار مىبرد .\r\nناضرة : نضر : طراوت و زيبايى « النضرة : الحسن » وجوه ناضره يعنى چهره‌هاى با طراوت نظير  تَعْرِفُ فِي وُجُوهِهِمْ نَضْرَةَ النَّعِيمِ  مطففين / 24 .\r\nباسرة : بسيار عبوس و قيافه درهم كشيده ، در مجمع فرموده : بسور آشكار شدن كراهت در چهره است .\r\nفاقره : فقار ظهر به معنى ستون فقرات است ، بلا و عذاب بزرگ را فاقره گويند كه پشت انسان را مىشكند ، حاجت را نيز از آن جهت فقر گويند .\r\nتراقى : رقى : بالا رفتن و بالا بردن . ترقوه : گلو . عرب آن را مقدم حلق\r\n\r\n","description":"","footnote":"","page_name":" 454 ","page_number":456},
  {"content":"\r\n\r\nدر بالاى سينه گفته‌اند ، علت اين تسميه آنست كه نفس در آن بالا مىرود ، جمع آن تراقى است ، استخوانهاى اطراف گردن نيز گفته‌اند .\r\nراق : اسم فاعل است بالا رونده و بالا برنده . آن را نجات دهنده ، شفا دهنده و حمايت كننده گفته‌اند .\r\nالتفت : لف : پيچيدن و جمع كردن . « لفه لفا : ضمّه و جمعه » التفاف :\r\nپيچيدن .\r\nساق : ما بين پا و زانو . نحو  كَشَفَتْ عَنْ ساقَيْها  نمل / 44 آن را در آيه شدّت معنى كرده‌اند در مجمع فرموده : از « قامت الحرب على ساق » شدت قصد مىشود .\r\nمساق : سوق ( بفتح سين ) : راندن ، مساق مصدر ميمى از آنست ، ظاهرا به معنى مفعول مىباشد .\r\nيتمطى : مطا : پشت . مطيه : شترى كه به پشتش سوار شوند ، تمطى : كشيدن پشت و تكبر « تمطّى الرجل ؛ تمدد و تبختر » .\r\n\r\nشرحها\r\nچهار آيهء اول در بارهء نزول قرآن مجيد است ، بعد از آن ، سخن به قيامت برمىگردد و حال دو گروه مؤمن و كافر ذكر مىشود و نيز معلوم مىگردد كه رفتن به سوى خدا از آغاز مرگ است  إِلى رَبِّكَ يَوْمَئِذٍ الْمَساقُ  .\r\nناگفته نماند : در مقدمه تفسير و در اول سورهء دخان راجع به نزول دفعى و تدريجى قرآن سخن گفته شد و گفتيم : رسول خدا صلّى اللَّه عليه و آله همهء قرآن را با نزول دفعى مىدانست ولى لازم بود در مواقع مقتضى جبرئيل بيايد و مقدارى از آنچه را كه\r\n\r\n","description":"","footnote":"","page_name":" 455 ","page_number":457},
  {"content":"\r\n\r\nآن حضرت مىدانست معين كند ، و با كلمات اعجاز به آن حضرت القاء نمايد و او به مردم بخواند و گرنه اولا مقدارش را نمىدانست و ثانيا نمىتوانست به شكل اعجاز ادا كند ، اين است كه به نزول تدريجى احتياج پيدا شد و آن بيست و سه سال طول كشيد ، و نيز نزول تدريجى سبب ادامهء وحى و تثبيت قلب آن حضرت مىشد .\r\nبعد از اين سخن ، در بحار به روايتى بر خوردم كه به مطلب فوق دلالت مىكند و آن را در اينجا مىآورم : در كتاب غيبت در خبر مفضل آمده : كه امام صادق عليه السّلام فرمود : اى مفضّل قرآن در بيست و سه سال نازل شده است ، خدا فرموده :  شَهْرُ رَمَضانَ الَّذِي أُنْزِلَ فِيهِ الْقُرْآنُ  بقره / 18 و فرموده :    إِنَّا أَنْزَلْناهُ فِي لَيْلَةٍ مُبارَكَةٍ إِنَّا كُنَّا مُنْذِرِينَ ، فِيها يُفْرَقُ كُلُّ أَمْرٍ حَكِيمٍ . أَمْراً مِنْ عِنْدِنا إِنَّا كُنَّا مُرْسِلِينَ    دخان / 1 - 3 و فرموده :  لَوْ لا نُزِّلَ عَلَيْهِ الْقُرْآنُ جُمْلَةً واحِدَةً كَذلِكَ لِنُثَبِّتَ بِهِ فُؤادَكَ  فرقان / 33 .\r\nمفضّل عرض كرد : مولاى من اين نزول قرآن است كه خدا در كتابش فرموده بفرمائيد نزول آن در بيست و سه سال چگونه ظاهر شد ؟ امام فرمود :\r\nآرى اى مفضّل خدا قرآن را در ماه رمضان به آن حضرت داد ، ولى لازم بود كه فقط در وقت استحقاق آن را ابلاغ كند و به مردم نگويد مگر در موقع امر و نهى پس جبرئيل با وحى پيش آن حضرت ( در مواقع مختلف ) آمد و آنچه مأمور بود به او رسانيد و نيز گفت كه :  لا تُحَرِّكْ بِهِ لِسانَكَ لِتَعْجَلَ بِهِ  .\r\nمفضل گفت : گواهى مىدهم كه شما با علم خدا عالم شده و با قدرت او قادر شده و با حكم او سخن گفته و به امر او عمل مىكنيد ( بحار ج 92 / 38 ) .\r\nناگفته نماند : امام عليه السّلام در اينجا به آيات نزول دفعى و تدريجى هر دو اشاره فرموده‌اند ، آنچه در اينجا و در مقدمهء تفسير گفته شد كه اگر آن حضرت بدون آمدن جبرئيل آيات را مىخواند ، به صورت اعجاز نمىشد ، نظرى است از نگارنده و\r\n\r\n","description":"","footnote":"","page_name":" 456 ","page_number":458},
  {"content":"\r\n\r\nدر جاى ديگرى نديده‌ام و اللَّه العالم .\r\n16 و 17 -   لا تُحَرِّكْ بِهِ لِسانَكَ لِتَعْجَلَ بِهِ إِنَّ عَلَيْنا جَمْعَهُ وَ قُرْآنَهُ   .\r\nآهنگ اين آيات و دو آيهء بعدى با آهنگ آيات قبل و بعد يكسان است ولى مطلب آنها با مطالب سوره هماهنگى ندارد ، به نظر مىآيد اين چهار آيه به حكم جمله معترضه هستند و يك مطلب مستقل را بيان مىكند . و اللَّه اعلم ، الميزان نيز چنين گفته است .\r\nضمير « به » در هر دو مورد راجع به قرآن است ، آيه نشان مىدهد كه قبل از آمدن جبرئيل ، آن حضرت قرآن را مىدانسته است ، يعنى با نزول دفعى در شب قدر ، ولى خدا فرمان مىدهد كه در ابلاغ آن عجله مكن .\r\nمنظور از « جمعه » جمع و جور كردن در قلب آن حضرت است يعنى : بر - عهدهء ماست كه مقدار معين را در قلب تو جمع كرده و بر تو بخوانيم .\r\nدر مجمع البيان از ابن عباس نقل شده : چون وحى نازل مىشد آن حضرت براى دوست داشتن آن و به جهت حرص به وحى و ترس از اينكه فراموش كند ، دهان خويش را با كلمات وحى حركت مىداد ، خدا او را از اين كار نهى كرد ، ولى اين سخن پوچ و باطل است ، زيرا  لِتَعْجَلَ بِهِ  ظهورش در تبليغ به مردم است يعنى زبانت را با قرآن حركت مده كه در تبليغ آن عجله كنى ، نه اينكه براى ترس از نسيان چنين كارى را نكن .\r\nنظير آيه فوق است آيه  وَ لا تَعْجَلْ بِالْقُرْآنِ مِنْ قَبْلِ أَنْ يُقْضى إِلَيْكَ وَحْيُهُ وَ قُلْ رَبِّ زِدْنِي عِلْماً  طه / 114 .\r\n18 و 19 -   فَإِذا قَرَأْناهُ فَاتَّبِعْ قُرْآنَهُ ثُمَّ إِنَّ عَلَيْنا بَيانَهُ   .\r\nاين نشان مىدهد كه لازم بود ، آن حضرت طبق خواندن جبرئيل بخواند .\r\n« ثم » براى تأخير رتبه است زيرا بيان با قرائت حاصل مىشد .\r\n\r\n","description":"","footnote":"","page_name":" 457 ","page_number":459},
  {"content":"\r\n\r\n20 و 21 -   كَلَّا بَلْ تُحِبُّونَ الْعاجِلَةَ وَ تَذَرُونَ الْآخِرَةَ   .\r\nبنا بر آنكه آيات چهار گانهء فوق معترضه است ، « كلا » ردع است از  أَ يَحْسَبُ الْإِنْسانُ . . .  يعنى : انكار آخرت براى گمان فوق نيست ، بلكه حب دنيا وادار به تكذيب كرده است نظير :  بَلْ يُرِيدُ الْإِنْسانُ لِيَفْجُرَ أَمامَهُ  آيه  وَ تَذَرُونَ . . . \r\nتكميل مطلب است .\r\n22 و 23 -   وُجُوهٌ يَوْمَئِذٍ ناضِرَةٌ إِلى رَبِّها ناظِرَةٌ   .\r\nاين دو آيه راجع به اهل بهشت است ، شادى و غصّه در قيافه انسان نقش مىبندد ، لذا به جاى انسان « وجوه » قيد شده است ، نظير :  وَ لَقَّاهُمْ نَضْرَةً وَ سُرُوراً  دهر / 11 ،  تَعْرِفُ فِي وُجُوهِهِمْ نَضْرَةَ النَّعِيمِ  مطففين / 24 .\r\nمنظور از نظر به ربّ نگاه حسى نيست ، بلكه نگاه قلبى و يا نگاه كردن به نعمت خداست .\r\nصدوق در توحيد در تفسير آن از حضرت رضا صلوات اللَّه عليه نقل كرده كه فرمود :\r\n« يعنى مشرقة تنتظر ثواب ربّها »\r\n« 1 » در اين روايت ناظره به معنى انتظار آمده است .\r\nدر نهج البلاغه آمده : ذعلب يمانى به آن حضرت گفت :\r\n« هل رأيت ربك يا امير المؤمنين ؟ فقال عليه السّلام : أ فأعبد ما لا ارى ؟ فقال و كيف تراه ؟ فقال : لا تدركه العيون بمشاهدة العيان و لكن تدركه القلوب بحقائق الايمان »\r\n« 2 » .\r\n24 و 25 -   وَ وُجُوهٌ يَوْمَئِذٍ باسِرَةٌ تَظُنُّ أَنْ يُفْعَلَ بِها فاقِرَةٌ   .\r\nنظير اين تعبير در آيات ديگر نيز آمده است مانند   وُجُوهٌ يَوْمَئِذٍ عَلَيْها غَبَرَةٌ تَرْهَقُها قَتَرَةٌ   عبس / 41 ، فاقرة تقديرش « فعلة فاقرة » است ، « تظن » را در آيه\r\n\r\n\r\n","description":"","footnote":"\r\n( 1 ) توحيد / 116 .\r\n( 2 ) نهج البلاغه عبده خطبه 177 .\r\n","page_name":" 458 ","page_number":460},
  {"content":"\r\n\r\nبه معنى علم و يقين گفته‌اند .\r\nدر مجمع فرموده : به قولى ظن به معنى اصلى خود مىباشد زيرا آنها تفصيل عذاب را نمىدانند ، به نظر مىآيد علت به كار رفتن ظنّ آنست كه ، تا به عذاب داخل نشوند يقين نتوانند كرد .\r\n26 - 29 -     كَلَّا إِذا بَلَغَتِ التَّراقِيَ وَ قِيلَ مَنْ راقٍ وَ ظَنَّ أَنَّهُ الْفِراقُ وَ الْتَفَّتِ السَّاقُ بِالسَّاقِ     .\r\nدر الميزان فرموده : « كلا » ردع است از  بَلْ تُحِبُّونَ الْعاجِلَةَ  يعنى : دنيا را گرفته و آخرت را از نظر نياندازيد . فاعل « بلغت » روح است نظير  فَلَوْ لا إِذا بَلَغَتِ الْحُلْقُومَ  واقعه / 83 ، فاعل « قيل » ظاهرا اهل ميت است ، اين حكايت ضمير آنهاست و حاكى از يأس مىباشد ، فاعل « ظن » ميت است يعنى گمان مىكند كه اين امر مفارقت دنياست ، ظاهرا « ظن » به معنى اصلى خود مىباشد گر چه آن را يقين معنى كرده‌اند .\r\nپيچيدن ساق به ساق شايد خروج روح از اطراف بدن باشد ، پيچيدن غصه دنيا به غصه آخرت و پيچيدن حال مرگ به حال زندگى نيز گفته‌اند .\r\nدر كافى از جابر نقل شده كه از امام باقر عليه السّلام پرسيدم از قول خدا « و قيل من راق و ظنّ انّه الفراق » ؟ فرمود : او فرزند آدم است چون مرگ او در رسد گويد : آيا طبيبى هست ؟  ظَنَّ أَنَّهُ الْفِراقُ  يقين كند به مفارقت دوستان  وَ الْتَفَّتِ السَّاقُ بِالسَّاقِ  به پيچد دنيا به آخرت ، سپس  إِلى رَبِّكَ يَوْمَئِذٍ الْمَساقُ  فرمود :\r\nمسير به سوى رب العالمين است « 1 » .\r\n30 -  إِلى رَبِّكَ يَوْمَئِذٍ الْمَساقُ  .\r\nامروز سوق شدن به سوى پروردگار است و آن از مرگ شروع مىشود .\r\n\r\n\r\n","description":"","footnote":"\r\n( 1 ) برهان از كافى .\r\n","page_name":" 459 ","page_number":461},
  {"content":"\r\n\r\n31 - 33 -    فَلا صَدَّقَ وَ لا صَلَّى وَ لكِنْ كَذَّبَ وَ تَوَلَّى ثُمَّ ذَهَبَ إِلى أَهْلِهِ يَتَمَطَّى    .\r\nشرح حال انسان منكر معاد است كه در  أَ يَحْسَبُ الْإِنْسانُ  گذشت ،  فَلا صَدَّقَ  يعنى دعوت قرآن را تصديق نكرد ،  وَ لا صَلَّى  اشاره به عدم عبادت است با ذكر بزرگترين عمل عبادى ،  كَذَّبَ وَ تَوَلَّى  براى مزيد بيان است  ثُمَّ ذَهَبَ . . .  حاكى است كه از اين كار پيش خانواده و يا همكارانش اظهار تكبر مىكرده نظير  وَ إِذَا انْقَلَبُوا إِلى أَهْلِهِمُ انْقَلَبُوا فَكِهِينَ  مطففين / 31 .\r\n34 و 35 -   أَوْلى لَكَ فَأَوْلى ثُمَّ أَوْلى لَكَ فَأَوْلى   .\r\nدر اينكه اين دو آيه تهديد مكرر است شكى نيست . الميزان بعيد نمىداند :\r\n« اولى » خبر مبتداى محذوف باشد و آن ضميرى است حاكى از پنج صفت فوق ، يعنى : حال عدم تصديق و عدم صلوة و تكذيب و اعراض و تكبر اولى است براى تو در اين صورت اولى بودن به اعتبار عقاب آنهاست ، بعضى گفته‌اند : « الشر اولى لك . . . » .\r\nطبرسى ( ره ) فرموده : در روايت آمده : رسول خدا صلّى اللَّه عليه و آله دست ابو جهل را گرفت سپس به او گفت :   أَوْلى لَكَ فَأَوْلى ثُمَّ أَوْلى لَكَ فَأَوْلى   ابو جهل گفت مرا با چه تهديد مىكنى تو و پروردگارت نمىتوانيد به من چيزى بكنيد ، من عزيزترين اين وادى هستم ، خدا در جواب او سخن رسول خدا صلّى اللَّه عليه و آله را نازل فرمود .\r\n\r\n","description":"","footnote":"","page_name":" 460 ","page_number":462},
  {"content":"\r\n\r\n\r\n[ سوره القيامة ( 75 ) : آيات 36 تا 40 
  ]\r\nأَ يَحْسَبُ الْإِنْسانُ أَنْ يُتْرَكَ سُدىً ( 36 ) أَ لَمْ يَكُ نُطْفَةً مِنْ مَنِيٍّ يُمْنى ( 37 ) ثُمَّ كانَ عَلَقَةً فَخَلَقَ فَسَوَّى ( 38 ) فَجَعَلَ مِنْهُ الزَّوْجَيْنِ الذَّكَرَ وَ الْأُنْثى ( 39 ) أَ لَيْسَ ذلِكَ بِقادِرٍ عَلى أَنْ يُحْيِيَ الْمَوْتى ( 40 )\r\n36 - آيا انسان گمان مىكند ، كه مهمل رها كرده شود ؟\r\n37 - آيا نطفه‌اى نبود از منيى كه ريخته مىشود ؟\r\n38 - سپس علقه بود ، خدا او را آفريد و تركيب كرد .\r\n39 - و از او دو جفت مذكر و مؤنث قرار داد .\r\n40 - آيا آن خدا قادر نيست كه مردگان را زنده كند .\r\n\r\nكلمه‌ها\r\nسدى : مهمل . بدون تكليف بدون ثواب و عقاب . اين كلمه فقط يك بار در قرآن مجيد آمده است .\r\nنطفه : آب كم . آب صاف شده راغب گويد : « النطفة : الماء الصافى » نطف : چكيدن توأم با صاف شدن .\r\nمنى : منى ( بر وزن عقل ) : اندازه‌گيرى . « منى لك المانى » يعنى اندازه گيرى براى تو اندازه گيرى كرد . راغب گويد : نطفه را از آن منى گويند كه با قدرت خدا اندازه گيرى شده است . آن را ريختن نيز گفته‌اند : « امنى الدماء : اراقها » .\r\n\r\n","description":"","footnote":"","page_name":" 461 ","page_number":463},
  {"content":"\r\n\r\n\r\nشرحها\r\nدر آخر سوره در اين آيات دو تا مطلب مطرح است اول اينكه انسان گمان نكند كه به سر خود رها شده و بدون تكليف و حساب و كتاب است ، بلكه از همان حالت نطفه بودن طبق نظام خدايى تعقيب مىشود و پيش مىرود و اين نظم بهت آور نمىتواند بىهدف باشد .\r\nدوم : استدلال بر معاد است از راه قدرت خدا ، يعنى خدايى كه به خلقت اولى قدرت دارد ، خلقت دوّم نيز از قدرت او خارج نيست ، اين يكى از راههاى استدلال به معاد است كه در آخر سورهء حجر توضيح داده شد .\r\n36 -  أَ يَحْسَبُ الْإِنْسانُ أَنْ يُتْرَكَ سُدىً  .\r\nاستفهام براى تعجب است يعنى انسان فكر نكند كه بىهدف آفريده شده است و به طور مهمل به سر خود رها گرديده است تكليفى و آخرتى و حسابى ندارد ؟\r\nچنان كه گمراهان مىگويند ، اين نظير :  أَ يَحْسَبُ الْإِنْسانُ أَلَّنْ نَجْمَعَ عِظامَهُ  است و مقدمه استدلال بر معاد مىباشد .\r\n37 - 39 -    أَ لَمْ يَكُ نُطْفَةً مِنْ مَنِيٍّ يُمْنى ثُمَّ كانَ عَلَقَةً فَخَلَقَ فَسَوَّى فَجَعَلَ مِنْهُ الزَّوْجَيْنِ الذَّكَرَ وَ الْأُنْثى    .\r\nدر اين آيات سير نطفه در شكم مادر تا پرداخته شدن و تا به صورت پسر و دختر در آمدن ذكر شده است ، منظور آنست كه اگر كسى در اين جريان دقت كند خواهد ديد انسان بىهدف و عبث آفريده نشده است و از آفرينش او هدف بزرگى در كار مىباشد ، يك قدرت بزرگى او را به سوى آن هدف مىراند ، مخصوصا مسئله نر و ماده بودن كه از اسرار عجيب خلقت است .\r\nنظير اين است آيه  أَ فَحَسِبْتُمْ أَنَّما خَلَقْناكُمْ عَبَثاً وَ أَنَّكُمْ إِلَيْنا لا تُرْجَعُونَ \r\n\r\n","description":"","footnote":"","page_name":" 462 ","page_number":464},
  {"content":"\r\n\r\nمؤمنون / 100 .\r\n40 -  أَ لَيْسَ ذلِكَ بِقادِرٍ عَلى أَنْ يُحْيِيَ الْمَوْتى  .\r\nذلك اشاره است به خدا ، آيه استدلال است به وجود معاد از طريق قدرت عمومى خدا .\r\nروز سه شنبه هشتم جمادى الثانية هزار و چهار صد و شش مطابق 29 بهمن ماه / 1364 تفسير سورهء قيامت به پايان رسيد .\r\nو آخر دعوانا ان الحمد للَّه رب العالمين\r\n\r\n","description":"","footnote":"","page_name":" 463 ","page_number":465},
  {"content":"\r\n\r\n\r\nسورهء انسان\r\nدر مدينه نازل شده و سى و يك آيه است\r\n\r\nنظرى به سوره مباركه\r\n1 - سورهء انسان دوازدهمين سوره است كه بعد از سورهء رحمن در مدينه نازل گرديد ، در ترتيب فعلى قرآن مجيد سورهء هفتاد و ششم است .\r\n2 - عدد آيات آن به اجماع اهل قرائت سى و يك است ( مجمع البيان ) .\r\nدر تفسير خازن مىخوانيم كه اين سوره داراى دويست و چهل كلمه و هزار و پنجاه و چهار حرف است .\r\n3 - تسميه آن به « انسان » به علت آمدن اين كلمه در اوّل آنست يعنى :\r\nتسميه كل به اسم جزء است سورهء دهر و سورهء ابرار نيز ناميده شده است .\r\n4 - سوره مباركه يا همه‌اش در مدينه نازل شده و يا تا آيه  سَعْيُكُمْ مَشْكُوراً  / 22 در مدينه و بقيه در مكه ، نازل شده است چون روايات مستفيض بلكه متواتر داريم كه آيات اول آن در بارهء نذر امير المؤمنين عليه السّلام و خانواده‌اش مىباشد ، آنها كه همه سوره را مكى گفته‌اند مانند قتاده و غيره ظاهرا از فضيلت اهل بيت عليهم السّلام رنج مىبرده‌اند .\r\nامين الاسلام طبرسى فرموده : شيعه و اهل سنت نقل كرده‌اند آيات  إِنَّ الْأَبْرارَ يَشْرَبُونَ  تا آيه  وَ كانَ سَعْيُكُمْ مَشْكُوراً  نازل شده است در بارهء على و فاطمه و حسن و حسين صلوات اللَّه عليهم و كنيزى كه به نام فضه داشتند ، چنان كه\r\n\r\n","description":"","footnote":"","page_name":" 464 ","page_number":466},
  {"content":"\r\n\r\nاز ابن عباس و مجاهد و ابو صالح نقل شده است .\r\nدر الميزان فرموده : سوره همه‌اش مدنى است و يا صدر آن بيست دو آيه مدنى و بقيه مكى است ، روايات اهل بيت عليهم السّلام بر مدنى بودن متفق است و روايات اهل سنّت در اين خصوص مستفيض مىباشد وانگهى در مكه از اسير و نذر خبرى نبود حال آنكه سوره صريحا از نذر و اسير نام مىبرد .\r\nنگارنده گويد : علامه امينى در الغدير ج 2 ص 107 - 111 نزول آيات را در بارهء اهل بيت عليهم السّلام از سى و چهار كتاب معروف اهل سنت نقل كرده است ، لذا در مدنى بودن سوره شكى نيست .\r\n\r\nشأن نزول\r\n5 - زمخشرى در كشّاف نقل كرده ابن عبّاس گويد : حسن و حسين عليهما السّلام مريض شدند ، رسول خدا صلّى اللَّه عليه و آله با جمعى به عيادت آن دو آمدند ، گفتند : يا ابا - الحسن بهتر است براى شفاى فرزندانت نذرى بكنى ، على و فاطمه و كنيزشان فضه نذر كردند كه اگر خدا به آن دو شفا دهد ، سه روز ، روزه بگيرند ، آن دو از مرض شفا يافتند چيزى در خانه آنها نبود .\r\nعلى عليه السّلام از شمعون خيبرى سه صاع جو قرض كرد ، فاطمه عليهما السّلام يك صاع آن را آرد كرد و پنج قرص نان پخت ، آنها را پيش خود گذاشتند تا افطار كنند ، سائلى آمد و گفت السّلام عليكم يا اهل بيت محمّد صلّى اللَّه عليه و آله من مسكينى از مساكين مسلمانانم مرا اطعام كنيد ، خدا شما را از مائده‌هاى بهشتى اطعام نمايد ، همهء طعام را به او دادند و جز آب نچشيدند و فردا را نيز روزه گرفتند ، شب چون طعام را پيش خود گذاشتند يتيمى بر سر آنها ايستاد ، او را بر خود مقدم داشتند در شب سوم اسيرى بر آنها وارد شد ، مانند گذشته طعام را به او دادند .\r\nچون صبح كردند على عليه السّلام دست حسن و حسين عليهما السّلام را گرفت و محضر\r\n\r\n","description":"","footnote":"","page_name":" 465 ","page_number":467},
  {"content":"\r\n\r\nرسول خدا صلّى اللَّه عليه و آله آمدند حضرت چون ديد كه از شدت گرسنگى مىلرزند فرمود :\r\nچقدر ناراحتم مىكند حالى كه در شما مىبينم ، با آنها به منزل فاطمه عليها السّلام آمد او را در محرابش ديد كه پشتش به شكمش چسبيده ( شكمش به پشتش ) و چشمانش به گود رفته است از ديدن آن وضع ناراحت شد ، جبرئيل نازل گرديد و گفت ، يا محمّد بگير اين سوره را ، خدا تو را در بارهء اهل بيتت به تو تحيت فرموده است . آن گاه تمام سوره را بر آن حضرت خواند .\r\nطبرسى رحمه اللَّه آن را با كمى تفاوت در مجمع البيان نقل كرده و در آخر آن آمده : « و نزل جبرئيل بسورة هل اتى » .\r\nدر تفسير برهان از تفسير علىّ بن ابراهيم قمى نقل شده گويد : پدرم از عبد اللَّه بن ميمون قداح از امام صادق عليه السّلام نقل كرده : در نزد فاطمه عليها السّلام مقدارى جو بود آن را عصيده « 1 » كردند چون پخت در پيش خود گذاشتند كه بخورند ، مسكينى آمد و گفت : خدا شما را رحمت كند مرا اطعام كنيد از آنچه خدا روزيتان داده است ، على عليه السّلام برخاست ، ثلث طعام را به او داد ، كمى نگذشت كه يتيمى آمد و گفت : خدا شما را رحمت كند ، از آنچه خدا داده مرا اطعام كنيد على عليه السّلام برخاست ثلث دوم طعام را به او داد ، آن گاه اسيرى آمد و گفت : رحمكم اللَّه اطعمونا ممّا رزقكم اللَّه ، على عليه السّلام برخاست ثلث بقيهء را به او داد و از آن عصيده چيزى نخوردند ، خدا در اين باره نازل كرد  وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً  تا  وَ كانَ سَعْيُكُمْ مَشْكُوراً  .\r\nاين در باره امير المؤمنين عليه السّلام نازل شد ولى آن در هر مؤمن جارى است كه مثل اين كار را براى خدا انجام دهد .\r\nمرحوم طبرسى نيز اين روايت را از على بن ابراهيم نقل كرده و در آخر\r\n\r\n\r\n","description":"","footnote":"\r\n( 1 ) عصيده آنست كه مقدارى روغن با جو آميخته و مىپزند .\r\n","page_name":" 466 ","page_number":468},
  {"content":"\r\n\r\nفرموده : اين دليل است كه سوره در مدينه نازل شده است ، ابو حمزهء ثمالى در تفسير خودش گويد : حسن ابو عبد اللَّه بن حسن به من خبر داد كه اين سوره مدنى است و همه‌اش در بارهء على و فاطمه عليهما السّلام نازل شده است .\r\nدر الميزان بعد از نقل روايت از تفسير علىّ بن ابراهيم فرموده : چنان كه مىبينى : قضيه در اين روايت به طور ملخص نقل شده است ، آرى ظاهر همانست چون جريان نذر و مرض نيز در اين روايت نيامده است ، نه اينكه هر سه انفاق در يك شب واقع شده باشد .\r\n\r\nمطالب سوره\r\n6 - در اين سوره فرموده : روزگارى گذشت كه انسان شىء معيّنى نبود ولى ما انسان را آفريده و در معرض امتحان قرار داديم ، ما راه هدايت و ضلالت را بر او نشان داديم ، انسانها به دو گروه تقسيم شدند . آن گاه پس از اشاره به آخرت اهل عذاب ، در هفده آيه نعمت اهل آخرت را بيان كرده است .\r\nاز آيه بيست و سه به بعد مىگويد : قرآن از طرف خدا نازل شده ، در راه خدا استقامت داشته باش ، پيوسته ياد خدا كن ، از شرك مشركان نهراس آنها در مقابل خدا زبونند .\r\nگويى غرض اصلى سوره اشاره به بهشت نيكو كاران است كه از اعمال خويش بهترين نتيجه را خواهند ديد ، و سبب اين غرض ، ايثار امير المؤمنين و خانوادهء او صلوات اللَّه عليهم بوده است .\r\n\r\n","description":"","footnote":"","page_name":" 467 ","page_number":469},
  {"content":"\r\n\r\nسورة الدّهر مدنيّة و هى احدى و ثلاثون اية نزلت بعد الرّحمن بِسْمِ اللَّهِ الرَّحْمنِ الرَّحِيمِ\r\n\r\n[ سوره الإنسان ( 76 ) : آيات 1 تا 10 
  ]\r\nبِسْمِ اللَّهِ الرَّحْمنِ الرَّحِيمِ\r\nهَلْ أَتى عَلَى الْإِنْسانِ حِينٌ مِنَ الدَّهْرِ لَمْ يَكُنْ شَيْئاً مَذْكُوراً ( 1 ) إِنَّا خَلَقْنَا الْإِنْسانَ مِنْ نُطْفَةٍ أَمْشاجٍ نَبْتَلِيهِ فَجَعَلْناهُ سَمِيعاً بَصِيراً ( 2 ) إِنَّا هَدَيْناهُ السَّبِيلَ إِمَّا شاكِراً وَ إِمَّا كَفُوراً ( 3 ) إِنَّا أَعْتَدْنا لِلْكافِرِينَ سَلاسِلَ وَ أَغْلالاً وَ سَعِيراً ( 4 )\r\nإِنَّ الْأَبْرارَ يَشْرَبُونَ مِنْ كَأْسٍ كانَ مِزاجُها كافُوراً ( 5 ) عَيْناً يَشْرَبُ بِها عِبادُ اللَّهِ يُفَجِّرُونَها تَفْجِيراً ( 6 ) يُوفُونَ بِالنَّذْرِ وَ يَخافُونَ يَوْماً كانَ شَرُّهُ مُسْتَطِيراً ( 7 ) وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً ( 8 ) إِنَّما نُطْعِمُكُمْ لِوَجْهِ اللَّهِ لا نُرِيدُ مِنْكُمْ جَزاءً وَ لا شُكُوراً ( 9 )\r\nإِنَّا نَخافُ مِنْ رَبِّنا يَوْماً عَبُوساً قَمْطَرِيراً ( 10 )\r\nبه نام خداى رحمان رحيم\r\n1 - آيا آمد به انسان وقتى از روزگار كه شىء معنى نبود ؟\r\n2 - ما انسان را از نطفهء مختلط آفريديم او را از حالى به حالى منتقل مىكنيم پس او را\r\n\r\n","description":"","footnote":"","page_name":" 468 ","page_number":470},
  {"content":"\r\n\r\nشنوا و بينا گردانديم .\r\n3 - ما او را به راه حق هدايت كرده‌ايم شاكر باشد يا ناسپاس .\r\n4 - ما آماده كرده‌ايم براى كافران زنجيرها و غلها و آتشى افروخته .\r\n5 - حقا كه نيكو كاران مىنوشند از شرابى كه آميخته است به كافور مخصوص .\r\n6 - از چشمه‌اى كه مىنوشند از آن بندگان خدا و آن را روان مىكنند به نحو خاصى .\r\n7 - وفا مىكنند به نذر و مىترسند از روزى كه عذاب آن گسترده است .\r\n8 - و اطعام مىكنند طعام را با احتياج به آن ، به فقير و يتيم و اسير .\r\n9 - فقط اطعام مىكنيم شما را براى رضاى خدا ، نمىخواهيم از شما عوضى و ثنائى .\r\n10 - ما مىترسيم از پروردگارمان از روزى كه عبوس و بسيار پر عذاب است .\r\n\r\nكلمه‌ها\r\nدهر : زمان . ابن اثير و اقرب الموارد زمان طويل گفته‌اند ، راغب گويد :\r\nدر اصل به معنى مدت عالم است ، آن گاه به هر مدت طويل دهر گفته‌اند ، بر خلاف زمان كه به قليل و كثير شامل است .\r\nامشاج : مشج ( بر وزن عقل ) : آميختن . « مشجه : خلطه » مشيج و مشج ( بر وزن فرس و كتف ) : وصف است به معنى آميخته ، جمع آن امشاج است ، آن فقط يك بار در قرآن آمده است .\r\nكفور : صيغه مبالغه است . بسيار كافر و بسيار ناسپاس .\r\nسلاسل : زنجيرها . مفرد آن سلسله است .\r\nاغلال : غل : طوقى كه بر گردن زنند ، در مجمع فرموده : « الغل طوق يدخل في العنق للذل و الالم » جمع آن اغلال است .\r\nسعير : آتش افروخته . سعر : افروختن و افروخته شدن آتش .\r\nابرار : نيكو كاران . مفرد آن بر است .  وَ بَرًّا بِوالِدَتِي  .\r\n\r\n","description":"","footnote":"","page_name":" 469 ","page_number":471},
  {"content":"\r\n\r\nمزاج : مزج : آميختن . « مزج الشراب بالماء : خلطه » مزاج مصدر است به معنى مفعول ممزوج « ما يمزج به » .\r\nكافور : عطرى است كه از درخت بخصوصى توليد مىشود ، در آيه به معنى عطر يا بيان « عينا » است .\r\nتفجير : فجر : شكافتن « فجر القناة : شقه » تفجير نيز به آن معنى و تفعيل براى مبالغه است .\r\nمستطير : منتشر و گسترده . آن از طيران است كه معنى وسعت مىدهد .\r\nعبوس : آدم قيافه درهم كشيده ، عبس ( بر وزن عقل ) : رو ترش كردن .\r\nگويى يوم با صفت اهل آن وصف شده است نظير  يَوْمَئِذٍ يَوْمٌ عَسِيرٌ  مدثر / 9 .\r\nقمطرير : شديد الشر . « اقمطر اليوم : اشتد » اصل آن به معنى جمع شدن و جمع كردن است .\r\n\r\nشرحها\r\nخلاصه اين آيات چنين است بر انسان روزگارى گذشت كه چيز معينى نبود انسان آفريده شد و در موضع آزمايش قرار خواهد گرفت ، در نتيجه به دو گروه مؤمن و كافر تقسيم خواهد شد ، گروه كافر در عذاب است ، گروه مؤمن از چشمه‌هاى بهشتى خواهد نوشيد .\r\nآن گاه به مناسبت شأن نزول ، بعضى از كارهاى آنها نظير وفا به نذر ، ترس از خدا ، اطعام طعام به فقير و غيره ، نيّت خالص و ترس از قيامت نقل شده است .\r\n1 -   هَلْ أَتى عَلَى الْإِنْسانِ حِينٌ مِنَ الدَّهْرِ لَمْ يَكُنْ شَيْئاً مَذْكُوراً   .\r\nخلاصه آيه آنست كه بر انسان روزگارانى گذشت كه چيز معينى نبود ذرات و موادى كه بدن انسانها را تشكيل داده قبل از خلقت انسان ، در خاك و آب\r\n\r\n","description":"","footnote":"","page_name":" 470 ","page_number":472},
  {"content":"\r\n\r\nو ذرّات هوا وجود داشت ولى به صورت انسان ، چيز معينى نبود ، حضرت باقر صلوات اللَّه عليه در معنى آن فرموده :\r\n« كان شيئا و لم يكن مذكورا »\r\nو در روايت زراره فرموده :\r\n« كان مذكورا في العلم و لم يكن مذكورا في الخلق »\r\nدر روايت مولى آل سام از حضرت صادق عليه السلام آمده :\r\n« كان شيئا مقدورا و لم يكن مكوّنا »\r\n« 1 » .\r\nبه هر حال منظور از انسان جنس انسان است نه فقط آدم عليه السّلام ، زيرا آيهء بعدى  خَلَقْنَا الْإِنْسانَ مِنْ نُطْفَةٍ  با آن نمىسازد . « هل » در آيه استفهام تقريرى است كه حكايت از تحقق دارد نه اينكه به معنى « قد » باشد . نفى در « لم يكن » راجع به مذكور است نه اصل وجود ، زيرا چنان كه گفتيم : انسان از اوّل بالقوه در مواد جهان بوده است ولى گفته نمىشد انسان ، چنان كه گفته مىشد :\r\nآسمان ، زمين ، دريا و غيره . اين بهترين دليل است كه گفته شود : انسان آفريننده دارد .\r\n2 -  إِنَّا خَلَقْنَا الْإِنْسانَ مِنْ نُطْفَةٍ أَمْشاجٍ نَبْتَلِيهِ فَجَعَلْناهُ سَمِيعاً بَصِيراً  آيه اشاره است به خلقت مرموز انسان ، منظور از امشاج اجزاء مختلف نطفه و يا اختلاط نطفه مرد و زن است . و شايد اشاره به اجزاء عجيب از قبيل كروموزوم و هسته و امثال آن باشد .\r\n« نبتليه » همان انتقال از نطفه به علقه ، مضغه ، عظام و . . . است چنان كه در الميزان فرموده است يعنى آن نطفه را از چيزى به چيزى و از حالى به حالى منتقل مىكنيم تا به شنوايى و بينايى مىرسد عجبا ! ! آخر الامر نطفه به انسان شنوا و بينا مبدل مىشود ، به نظر بعضى منظور ابتلاء به وسيلهء تكليف است ، الميزان در رد آن فرموده در اين صورت لازم بود « نبتليه » بعد از سميع و بصير آيد ، حال آنكه\r\n\r\n\r\n","description":"","footnote":"\r\n( 1 ) مجمع البيان .\r\n","page_name":" 471 ","page_number":473},
  {"content":"\r\n\r\nمىبينيم سميع و بصير نتيجهء « نبتليه » است .\r\n3 -  إِنَّا هَدَيْناهُ السَّبِيلَ إِمَّا شاكِراً وَ إِمَّا كَفُوراً  منظور از هدايت إراءة الطريق است ، شايد به هدايت تكوينى نيز شامل باشد ، شكر اظهار نعمت و قدر دانى از آن و كفران پوشاندن نعمت و ناسپاسى به آن است ، سبيل همان راه حق است كه انسان را به سعادت مىرساند .\r\nشاكر و كفور حال است از ضمير « هديناه » يعنى در هر حال كه باشد ، از طرف خدا هدايت شده است و حجت بر او تمام گرديده است .\r\n4 -  إِنَّا أَعْتَدْنا لِلْكافِرِينَ سَلاسِلَ وَ أَغْلالًا وَ سَعِيراً  نتيجه كفران و عدم بهره‌گيرى از هدايت الهى است ، سلاسل مطلق زنجير و اغلال زنجيرى است كه بر گردن نهند ، هر چه هست آنها از اعمال دنيا به وجود آمده‌اند ، همانطور كه اعمال بد در دنيا آنها را به زنجير كشيد و مجال رفتن به راه حق را نداد در آخرت مجسم خواهند شد .\r\n5 -  إِنَّ الْأَبْرارَ يَشْرَبُونَ مِنْ كَأْسٍ كانَ مِزاجُها كافُوراً  بنا بر شأن نزول مصداق اولى ابرار در اين آيه على و فاطمه و حسنين صلوات عليهم هستند .\r\nدر مجمع البيان فرموده : اهل بيت عليهم السّلام و موافقان آنها و بسيارى از مخالفانشان اتفاق دارند بر اينكه مراد از آيه چهار بزرگوار فوق هستند و اين آيه و آيات ما بعد متعين در آنهاست ، مراد از كاس كاسه شراب است ، كافور يا عطر معروف است و يا نام چشمه‌ايست نكره آمدن براى تفخيم مىباشد ، در صورت نام چشمه بودن تقدير آن « من كافور » است .\r\n6 -  عَيْناً يَشْرَبُ بِها عِبادُ اللَّهِ يُفَجِّرُونَها تَفْجِيراً  عينا مىشود منصوب به نزع خافض باشد يعنى : « من عين » و شايد نصب\r\n\r\n","description":"","footnote":"","page_name":" 472 ","page_number":474},
  {"content":"\r\n\r\nآن براى مدح باشد يعنى : « اخص عينا » ، شرب هم بنفسه و هم يا باء متعدى مىشود « شربها - شرب بها » هر دو يكى است ، لذا در مجمع فرموده : باء مزيد است .\r\n يُفَجِّرُونَها  حاكى است كه هر كجا را اراده بكنند ، چشمه در آنجا جارى مىشود و اين حاكى از آنست كه اهل بهشت خدا صفت مىشوند ، همه كارها يا لا اقل بعضى از آنها را با اراده انجام مىدهند ، يعنى بمحض اينكه اراده كردند كار خود به خود انجام مىشود . در اين زمينه رواياتى نقل شده است .\r\n7 -  يُوفُونَ بِالنَّذْرِ وَ يَخافُونَ يَوْماً كانَ شَرُّهُ مُسْتَطِيراً  منظور از مستطير گسترده بودن و رسيدن به نهايت است ، شرّ عذاب آن روز مىباشد نذر همان نذر معروف است ، تفسير آن به اتمام واجبات خلاف ظاهر است يعنى آنها در دنيا داراى اين صفات بودند ، آمدن نذر به علت شأن نزول است .\r\n8 -  وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً  .\r\nضمير « حبّه » راجع به طعام است يعنى در حالى كه آن را دوست مىدارند و به آن احتياج دارند ، مسكين و يتيم و اسير حاكى از وقوع واقعه به خصوصى است .\r\n9 -  إِنَّما نُطْعِمُكُمْ لِوَجْهِ اللَّهِ لا نُرِيدُ مِنْكُمْ جَزاءً وَ لا شُكُوراً  آنها عليهم السّلام اين كلمه را به زبان نياورده‌اند ، بلكه سخن ضمير آنهاست كه خدا بيان فرموده است منظور از وجه ، توجه و رو كردن خدا و استفاضه از رحمت و رضاى اوست ، جزاء عوض و مقابل به مثل ، شكور تشكر و تعريف و ثنا گويى است ، اين آيه خلوص نيت آنها را به نحو احسن نشان مىدهد .\r\n10 -  إِنَّا نَخافُ مِنْ رَبِّنا يَوْماً عَبُوساً قَمْطَرِيراً \r\n\r\n","description":"","footnote":"","page_name":" 473 ","page_number":475},
  {"content":"\r\n\r\nتعليل است بر آيه فوق ، يعنى اطعام لوجه اللَّه براى خوف از روز قيامت است ، وصف يوم با عبوس به طريق استعاره و قمطرير براى تأكيد مىباشد ، نسبت خوف به خدا از براى آنست كه اختيار آن روز در دست خداست و بايد از خدا ترسيد در آنجا كه خدا از آنها نقل مىكند  وَ يَخافُونَ يَوْماً كانَ شَرُّهُ مُسْتَطِيراً  باز ترس از خداست كه اوست به عذاب مىاندازد .\r\n\r\n","description":"","footnote":"","page_name":" 474 ","page_number":476},
  {"content":"\r\n\r\n\r\n[ سوره الإنسان ( 76 ) : آيات 11 تا 22 
  ]\r\nفَوَقاهُمُ اللَّهُ شَرَّ ذلِكَ الْيَوْمِ وَ لَقَّاهُمْ نَضْرَةً وَ سُرُوراً ( 11 ) وَ جَزاهُمْ بِما صَبَرُوا جَنَّةً وَ حَرِيراً ( 12 ) مُتَّكِئِينَ فِيها عَلَى الْأَرائِكِ لا يَرَوْنَ فِيها شَمْساً وَ لا زَمْهَرِيراً ( 13 ) وَ دانِيَةً عَلَيْهِمْ ظِلالُها وَ ذُلِّلَتْ قُطُوفُها تَذْلِيلاً ( 14 ) وَ يُطافُ عَلَيْهِمْ بِآنِيَةٍ مِنْ فِضَّةٍ وَ أَكْوابٍ كانَتْ قَوارِيرَا ( 15 )\r\nقَوارِيرَا مِنْ فِضَّةٍ قَدَّرُوها تَقْدِيراً ( 16 ) وَ يُسْقَوْنَ فِيها كَأْساً كانَ مِزاجُها زَنْجَبِيلاً ( 17 ) عَيْناً فِيها تُسَمَّى سَلْسَبِيلاً ( 18 ) وَ يَطُوفُ عَلَيْهِمْ وِلْدانٌ مُخَلَّدُونَ إِذا رَأَيْتَهُمْ حَسِبْتَهُمْ لُؤْلُؤاً مَنْثُوراً ( 19 ) وَ إِذا رَأَيْتَ ثَمَّ رَأَيْتَ نَعِيماً وَ مُلْكاً كَبِيراً ( 20 )\r\nعالِيَهُمْ ثِيابُ سُندُسٍ خُضْرٌ وَ إِسْتَبْرَقٌ وَ حُلُّوا أَساوِرَ مِنْ فِضَّةٍ وَ سَقاهُمْ رَبُّهُمْ شَراباً طَهُوراً ( 21 ) إِنَّ هذا كانَ لَكُمْ جَزاءً وَ كانَ سَعْيُكُمْ مَشْكُوراً ( 22 )\r\n11 - خدا آنها را از عذاب آن روز نگاه دارد و بدهد به آنها زيبايى خاص و سرور كاملى را .\r\n12 - و پاداش دهد به آنها بهشتى و حريرى .\r\n\r\n","description":"","footnote":"","page_name":" 475 ","page_number":477},
  {"content":"\r\n\r\n13 - نشستگانند در آن بر تختهاى مزين نمىبينند در آن نه حرارتى و نه سرمايى .\r\n14 - و نزديك است بر آنها سايه‌هاى بهشت و رام شده است بر آنها سايه‌هاى بهشت و رام شده است بر آنها ميوه‌هاى آن به طور كامل .\r\n15 - گردانده مىشود بر آنها ظرفى از نقره‌اى و جامهايى كه هستند شيشه‌ها .\r\n16 - شيشه‌هايى از نقره ، انذاره گرفته‌اند آنها را به طور كامل .\r\n17 - نوشانده شوند در آن ، شرابى كه مخلوط آن زنجبيل است .\r\n18 - از چشمه‌اى در آن كه ناميده مىشود سلسبيل مىگردد بر اطراف آنها پسران جاودانى به بينى .\r\n19 - چون آنها را به بينى گمان مىكنى كه مرواريد پراكنده هستند .\r\n20 - و چون آنجا را به بينى ، خواهى ديد نعمت گسترده و حكومت بزرگى .\r\n21 - بر بدن آنهاست لباسهاى حرير نازك سبز و حرير ضخيم براق و زينت شده‌اند با دستبندهايى از نقره و نوشانيده است آنها را خدايشان از شرابى طهور .\r\n22 - اين هست براى شما پاداشى و هست سعى شما پاداش داده شده .\r\n\r\nكلمه‌ها\r\nنضرة : طراوت و زيبايى . « النضرة : الحسن كالنضارة » .\r\nحرير : راغب آن را لباس نازك گفته است ، ظاهرا منظور لباس نرم و نازك است نه ابريشم معمولى .\r\nمتكئين : اتكاء در لغت تكيه كردن و نشستن است ، منظور از آن معناى دوم مىباشد .\r\nارائك : تختهاى مزين ، مفرد آن اريكه است .\r\nزمهرير : از مقابله با شمس معلوم مىشود كه زمهرير به معنى سرماست در اقرب الموارد گويد : « ازمهرّ اليوم : اشتد برده » در مجمع به معنى سرماى شديد است ، در لغت طى به معنى ماه آمده است شاعر گويد :\r\n\r\n","description":"","footnote":"","page_name":" 476 ","page_number":478},
  {"content":"\r\n\r\n و ليلة ظلامها قد اعتكر * قطعتها و الزمهرير ما ظهر \r\nقطوف : قطف : چيدن . « قطف الثمر قطفا : جناه و جمعه » قطف ( بر وزن جسر ) ميوه چيده شده ، جمع آن قطوف است .\r\nتذليل : رام كردن . آن از « ذل » بكسر ذال به معنى رام شدن است .\r\nاكواب : كاسه‌ها ، جامها . راغب آن را كاسهء بىدستگيره گفته و در مجمع آن را از قتاده نقل كرده است .\r\nقوارير : شيشه‌ها . مفرد آن قاروره است .\r\nزنجبيل : همان زنجبيل معروف است رجوع شود به « شرحها » آن فقط يك بار در قرآن آمده است .\r\nسلسبيل : نام چشمه‌ايست در بهشت . در اقرب الموارد گويد : سلسبيل چيز نرم را گويند كه در آن كلفتى نباشد و نيز به معنى خمر است ، در قرآن فقط يك بار آمده است .\r\nولدان : وليد : تازه مولود . جمع آن ولدان است ، معلوم مىشود كه خادمان بهشتى تازه جوان هستند .\r\nسندس : حرير نازك ، استبرق حرير ضخيم و برّاق .\r\nاساور : دستبندها . مفرد آن سوار ، جمع آن اسوره و اساور است . به قولى آن جمع الجمع مىباشد .\r\n\r\nشرحها\r\nدر اين آيات پاداش ابرار كه داراى آن صفات نيك بودند بيان شده است ، جزئيات آن را در ضمن آيات تفسير مىكنيم .\r\n11 -  فَوَقاهُمُ اللَّهُ شَرَّ ذلِكَ الْيَوْمِ وَ لَقَّاهُمْ نَضْرَةً وَ سُرُوراً \r\n\r\n","description":"","footnote":"","page_name":" 477 ","page_number":479},
  {"content":"\r\n\r\nنتيجه خوف از آخرت است كه در آيه  نَخافُ مِنْ رَبِّنا يَوْماً عَبُوساً  گذشت « فوقاهم » مىشود خبر و يا دعا باشد ، شرّ عذاب روز قيامت است نضرت و طراوت در ظاهر و سرور و شادى مخصوص به باطن مىباشد ، از حضرت باقر صلوات اللَّه عليه نقل شده :\r\n« نضرة في الوجوه و سرورا في القلوب » .\r\n12 -  وَ جَزاهُمْ بِما صَبَرُوا جَنَّةً وَ حَرِيراً  جزاهم نيز مىشود دعا يا خبر باشد نكره آمدن جنت براى تعظيم است ، « صبروا » به همهء اقسام صبر مىشود شامل باشد و شايد منظور صبر گرسنگى است كه در شأن نزول گذشت ، كلمه حرير در دو آيه ديگر نيز آمده است  وَ لِباسُهُمْ فِيها حَرِيرٌ  حج / 23 ، فاطر / 33 ، گويى تخصيص حرير به عنوان نمونهء لباس است گر چه سندس و استبرق نيز خواهد آمد .\r\n13 -  مُتَّكِئِينَ فِيها عَلَى الْأَرائِكِ لا يَرَوْنَ فِيها شَمْساً وَ لا زَمْهَرِيراً  اتكاء به معنى نشستن است ،  لا يَرَوْنَ . . .  حاكى از آنست كه اذيت حرارت و سرما نمىبينند بلكه هوايشان معتدل است ، متكئين حال است از مفعول « جزاهم » .\r\n14 -  وَ دانِيَةً عَلَيْهِمْ ظِلالُها وَ ذُلِّلَتْ قُطُوفُها تَذْلِيلًا  مراد از نزديك شدن سايه‌ها ، انبساط سايه و احاطه به آنهاست ، و نيز ميوه‌ها در اختيار آنهاست ، بدون مشقت آن را به دست مىآورند . آدم ايستاده و نشسته در استفاده از آن برابرند .\r\n15 -  وَ يُطافُ عَلَيْهِمْ بِآنِيَةٍ مِنْ فِضَّةٍ وَ أَكْوابٍ كانَتْ قَوارِيرَا  .\r\nاكواب عطف است بر آنيه و تقدير آن « اكواب من فضة » مىباشد ، طواف دهندگان خادمان بهشتند كه خواهد آمد ، فاعل « كانت » آنيه و اكواب است .\r\n\r\n","description":"","footnote":"","page_name":" 478 ","page_number":480},
  {"content":"\r\n\r\n16 -  قَوارِيرَا مِنْ فِضَّةٍ قَدَّرُوها تَقْدِيراً  بدل است از قوارير اول ، اين نشان مىدهد : جنس آنها از نقره‌ايست كه مانند شيشه باطنش ديده مىشود .\r\nامام صادق عليه السّلام فرموده :\r\n« ينفذ البصر في فضة الجنة كما ينفذ في الزجاج » ( مجمع )\r\nاگر فاعل « قدروها » ابرار باشد منظور از آن تقدير با اراده است كه خواسته‌اند به مقدار كفايت اندازه گيرى شود ، مىشود فاعل آن ولدان باشد كه خواهد آمد .\r\n17 -  وَ يُسْقَوْنَ فِيها كَأْساً كانَ مِزاجُها زَنْجَبِيلًا  اين آيه نظير آيهء پنجم است كه گذشت ، شرابى كه با آميخته با زنجبيل است نكره آمدن براى تفخيم مىباشد يعنى اسم آن زنجبيل ولى واقعيت آن چيز ديگرى است .\r\nدر مجمع البيان از ابن عباس نقل شده : هر چه خدا در قرآن از اشياء بهشت ياد كرده و اسم برده ، نظيرش در دنيا نيست . بلكه خدا آنها را با همان اسمى كه دارند خوانده تا شناخته شوند . نگارنده گويد : اين واقعيت دارد .\r\n18 -  عَيْناً فِيها تُسَمَّى سَلْسَبِيلًا  عينا منصوب به نزع خافض و تقديرش « من عين » مىباشد و يا « اخص عينا » است\r\n« في الخصال عن النبي صلّى اللَّه عليه و آله اعطانى اللَّه خمسا و اعطا عليا خمسا اعطانى الكوثر و اعطاه السلسبيل »\r\n« 1 » اين سخن از شأن نزول نيز فهميده مىشود .\r\n19 -  وَ يَطُوفُ عَلَيْهِمْ وِلْدانٌ مُخَلَّدُونَ إِذا رَأَيْتَهُمْ حَسِبْتَهُمْ لُؤْلُؤاً مَنْثُوراً  مراد از ولدان خدمتكاران بهشتى است ، مخلدون حكايت مىكند كه پيوسته در يك حال خواهند بود ، پيرى و زوال و تغيير ندارند ، لؤلؤ حاكى از زيبايى\r\n\r\n\r\n","description":"","footnote":"\r\n( 1 ) تفسير صافى .\r\n","page_name":" 479 ","page_number":481},
  {"content":"\r\n\r\nو صفاى آنهاست ، منثور از نظر پراكنده بودن در جاهاى مختلف است ، در سورهء طور خوانديم  وَ يَطُوفُ عَلَيْهِمْ غِلْمانٌ لَهُمْ كَأَنَّهُمْ لُؤْلُؤٌ مَكْنُونٌ  / 24 .\r\n20 -  وَ إِذا رَأَيْتَ ثَمَّ رَأَيْتَ نَعِيماً وَ مُلْكاً كَبِيراً  اشاره است به آنكه اينها نمونه‌اى از مواهب بهشت است « ثم » به معنى آنجا ، مفعول « رأيت » مىباشد به نظر بعضى تقدير آن : « اذا رأيت الاشياء ثم » است ، نعيم نعمت گسترده ، ملك به معنى حكومت مىباشد ، از رسول خدا صلّى اللَّه عليه و آله در تفسير ملك نقل شده : كه ملائكه با اذن مؤمن به قصر او وارد مىشوند\r\n« و ان الملائكة من رسل اللَّه ليستأذنون عليه فلا يدخلون عليه الا باذنه فذلك الملك العظيم »\r\n( صافى ) . در مجمع از امام صادق عليه السّلام نقل شده :\r\n« لا يغنى و لا يزول » .\r\n21 -  عالِيَهُمْ ثِيابُ سُندُسٍ خُضْرٌ وَ إِسْتَبْرَقٌ وَ حُلُّوا أَساوِرَ مِنْ فِضَّةٍ وَ سَقاهُمْ رَبُّهُمْ شَراباً طَهُوراً  عاليهم حال است از ابرار ، و آن به معنى « در برشان » و ثياب فاعل آن است . نكره آمده فضّه از باب تفخيم است ، در بعضى از آيات آمده :  يُحَلَّوْنَ فِيها مِنْ أَساوِرَ مِنْ ذَهَبٍ وَ يَلْبَسُونَ ثِياباً خُضْراً مِنْ سُنْدُسٍ  كهف / 31 .\r\n شَراباً طَهُوراً  يك بار بيشتر در قرآن مجيد نيامده است طهور مبالغه در تطهير است . گويى با نوشيدن آن تمام قذارتهاى ظاهرى و باطني از آنها خواهد رفت .\r\nدر مجمع از امام صادق عليه السّلام نقل شده :\r\n« يطهرهم عن كل شىء سوى اللَّه »\r\nو در روايتى از امام باقر عليه السّلام فرموده : از آن شراب شربتى مىنوشند خداوند به وسيله آن ، قلوبشان را از حسد پاك مىكند و موهاى بدنشان مىريزد .\r\n( صافى از كافى ) .\r\nدر الميزان فرموده : آن شراب قذارتى نمىگذارد مگر آنكه زايلش\r\n\r\n","description":"","footnote":"","page_name":" 480 ","page_number":482},
  {"content":"\r\n\r\nمىكند از جمله ، غفلت از خدا و حجاب از توجه به خدا را ، پس آنها از خدا در حجاب نيستند لذا خدايشان را حمد مىكنند چنان كه فرموده :  وَ آخِرُ دَعْواهُمْ أَنِ الْحَمْدُ لِلَّهِ رَبِّ الْعالَمِينَ  يونس / 10 .\r\n22 -  إِنَّ هذا كانَ لَكُمْ جَزاءً وَ كانَ سَعْيُكُمْ مَشْكُوراً  خطاب است به ابرار ، سعى مشكور يعنى سعى پاداش داده شده ، معلوم است كه به وقت دادن شدن پاداشها ، چنين خطابى از خدا به آنها خواهد رسيد چه خطاب مسرت بخش و سعادت آورى ! ! در الميزان فرموده : بدانكه خدا در اين آيات از حور العين و زنان بهشتى نام نبرده است با آنكه زنان بهشتى از اهم آنهاست در ديگر آيات قرآن ، ممكن است از اين استظهار شود كه در ميان ابرارى كه آيات در حق آنها نازل شده ، بعضىها زن بوده است .\r\nدر روح المعانى گويد : بنا بر آنكه آيات در شأن اهل بيت عليهم السّلام نازل شده باشد از لطائف آنها اين است ، كه حور العين در آنها ياد نشده بلكه به  وِلْدانٌ مُخَلَّدُونَ  اشاره رفته ، اين براى احترام بتول و نور چشم رسول صلى اللَّه عليه و آله است .\r\n\r\n","description":"","footnote":"","page_name":" 481 ","page_number":483},
  {"content":"\r\n\r\n\r\n[ سوره الإنسان ( 76 ) : آيات 23 تا 31 
  ]\r\nإِنَّا نَحْنُ نَزَّلْنا عَلَيْكَ الْقُرْآنَ تَنْزِيلاً ( 23 ) فَاصْبِرْ لِحُكْمِ رَبِّكَ وَ لا تُطِعْ مِنْهُمْ آثِماً أَوْ كَفُوراً ( 24 ) وَ اذْكُرِ اسْمَ رَبِّكَ بُكْرَةً وَ أَصِيلاً ( 25 ) وَ مِنَ اللَّيْلِ فَاسْجُدْ لَهُ وَ سَبِّحْهُ لَيْلاً طَوِيلاً ( 26 ) إِنَّ هؤُلاءِ يُحِبُّونَ الْعاجِلَةَ وَ يَذَرُونَ وَراءَهُمْ يَوْماً ثَقِيلاً ( 27 )\r\nنَحْنُ خَلَقْناهُمْ وَ شَدَدْنا أَسْرَهُمْ وَ إِذا شِئْنا بَدَّلْنا أَمْثالَهُمْ تَبْدِيلاً ( 28 ) إِنَّ هذِهِ تَذْكِرَةٌ فَمَنْ شاءَ اتَّخَذَ إِلى رَبِّهِ سَبِيلاً ( 29 ) وَ ما تَشاؤُنَ إِلاَّ أَنْ يَشاءَ اللَّهُ إِنَّ اللَّهَ كانَ عَلِيماً حَكِيماً ( 30 ) يُدْخِلُ مَنْ يَشاءُ فِي رَحْمَتِهِ وَ الظَّالِمِينَ أَعَدَّ لَهُمْ عَذاباً أَلِيماً ( 31 )\r\n23 - ما آرى ما ، نازل كرده‌ايم بر تو قرآن را با نزول تدريجى .\r\n24 - پس صبر كن به دستور پروردگارت و اطاعت نكن از مشركان گناهكار يا كافر را .\r\n25 - و ياد كن نام خدايت را در بامداد و بعد از ظهر .\r\n26 - و در بعضى از شب او را سجده كن ، و تسبيح گوى در شب درازى .\r\n27 - اينان دوست مىدارند زندگى زود گذر را و ترك مىكنند در بعدشان روز سنگينى را .\r\n28 - ما آنها را آفريده و خلقتشان را محكم كرده‌ايم و چون بخواهيم امثال آنها را به جاى آنها عوض مىگيريم .\r\n29 - اين قرآن تذكره است هر كه بخواهد به سوى پروردگارش راه گيرد .\r\n30 - نمىخواهيد مگر آنكه خدا بخواهد خدا دانا و حكيم است .\r\n\r\n","description":"","footnote":"","page_name":" 482 ","page_number":484},
  {"content":"\r\n\r\n31 - داخل مىكند هر كه را بخواهد در رحمتش و براى ظالمان عذاب دردناكى آماده كرده است .\r\n\r\nكلمه‌ها\r\nبكرة : اول روز ، اصل بعد از ظهر .\r\nعاجله : زود گذر نظير « الحياة العاجلة » .\r\nاسر : بستن و بسته شدن . اسير نيز از آنست . منظور از آن در آيه محكم كردن است ، بعضى آن را خلق معنى كرده‌اند به معنى چيزى كه با آن مىبندند نيز آيد .\r\n\r\nشرحها\r\nبعد از همهء مطالب گذشته ، در اين آيات خطاب به آن حضرت فرموده قرآن از جانب ماست در فرمان خدايت استقامت داشته باش ، او را شب و روز ياد كن مشركان كه در مقابل تو ايستاده‌اند ، دوستى زندگى زودگذر آنها را فريفته است ، آنها در مقابل خدا قدرتى ندارند ، اگر بخواهد آنها را مىبرد ، نسلهاى ديگرى مىآورد ، قرآن تذكر و بيدار باش است مردم در قبول آن آزادند . . .\r\nبه هر حال اين آيات يك نوع نتيجه گيرى از مطالب سابق است ، اگر اين آيات هم مكى باشند باز آيات قبلى مدنى هستند چنان كه در سابق گفته شد .\r\n23 -  إِنَّا نَحْنُ نَزَّلْنا عَلَيْكَ الْقُرْآنَ تَنْزِيلًا  ضمير متكلّم و « إنّ » در صدر آيه براى تأكيد است كه در نزول قرآن جز خدا كسى دست نداشته است ، تنزيل ظاهرا به نزول تدريجى دلالت دارد .\r\n\r\n","description":"","footnote":"","page_name":" 483 ","page_number":485},
  {"content":"\r\n\r\n24 -  فَاصْبِرْ لِحُكْمِ رَبِّكَ وَ لا تُطِعْ مِنْهُمْ آثِماً أَوْ كَفُوراً  تفريع است بر نزول قرآن از جانب خدا . آثم شامل فساق و كفور شامل كفار است گرچه در كفار مانعة الجمع نيست . يعنى اطاعت نكن از گناهكار وقتى كه تو را به گناه بخواند و از كافر وقتى كه به كفر بخواند ،  وَ لا تُطِعْ . . . \r\nيك نوع بيان است براى « فاصبر » .\r\n« منهم » اگر راجع به مشركان باشد معنىاش آن مىشود : از كافر اطاعت نكن خواه تو را به گناه بخواند و يا به كفر .\r\n25 -  وَ اذْكُرِ اسْمَ رَبِّكَ بُكْرَةً وَ أَصِيلًا  در ادامه ، امر به صبر فرموده : خدا را در دو طرف روز ياد كن ، ياد خدا سبب صبر و استقامت مىشود .\r\nدر الميزان فرموده : اين آيه تطبيق مىشود به نماز صبح و ظهر و عصر .\r\n26 -  وَ مِنَ اللَّيْلِ فَاسْجُدْ لَهُ وَ سَبِّحْهُ لَيْلًا طَوِيلًا  « من » براى بعضيت است ، و آن تطبيق مىشود به نماز مغرب و عشاء ،  وَ سَبِّحْهُ . . .  به صلاة شب ، على هذا اين دو آيه نظير  وَ أَقِمِ الصَّلاةَ طَرَفَيِ النَّهارِ وَ زُلَفاً مِنَ اللَّيْلِ . . .  هود / 114 ،  وَ سَبِّحْ بِحَمْدِ رَبِّكَ قَبْلَ طُلُوعِ الشَّمْسِ وَ قَبْلَ غُرُوبِها وَ مِنْ آناءِ اللَّيْلِ فَسَبِّحْ وَ أَطْرافَ النَّهارِ  طه / 130 مىباشد ، در مجمع در تفسير  وَ سَبِّحْهُ لَيْلًا طَوِيلًا  فرموده :\r\n« روى عن الرضا عليه السّلام انه سأله احمد بن محمّد عن هذه الاية و قال ما ذلك التسبيح ؟ قال صلوة الليل » .\r\n« طويلا » ممكن است صفت مفعول مطلق باشد يعنى « فسبحه تسبيحا طويلا » و اگر صفت ليل باشد شايد قيد توضيحى است .\r\n27 -  إِنَّ هؤُلاءِ يُحِبُّونَ الْعاجِلَةَ وَ يَذَرُونَ وَراءَهُمْ يَوْماً ثَقِيلًا  يعنى اعراض مشركان تو را ناراحت نكند ، همه‌اش حبّ دنياست كه\r\n\r\n","description":"","footnote":"","page_name":" 484 ","page_number":486},
  {"content":"\r\n\r\nآنها را چنين كرده و آخرت را از نظرشان انداخته است ، ثقيل صفت يوم است به علت شدايد آن و قطع اسباب دنيوى .  وَ رَأَوُا الْعَذابَ وَ تَقَطَّعَتْ بِهِمُ الْأَسْبابُ  .\r\n28 -  نَحْنُ خَلَقْناهُمْ وَ شَدَدْنا أَسْرَهُمْ وَ إِذا شِئْنا بَدَّلْنا أَمْثالَهُمْ تَبْدِيلًا  .\r\nيعنى : آنها با دوستى دنيا و ترك آخرت نتوانند بر خدا غالب آيند . زيرا آنها را ما آفريده‌ايم ، محوشان نيز در دست ماست .\r\nمنظور از اسر ظاهرا رگها و عضلات و امثال آنهاست كه سبب محكم بودن بدن مىباشند .\r\nطبرسى فرمايد : « احكمنا خلقهم » ، اين قيد براى آنست كه بفهماند : اين نيرومندى و مقاومت كه دارند از افاضهء ماست . « تبديلا » حكايت از كمال تبديل دارد . به طورى كه كسى از آنها زنده نماند .\r\n29 -  إِنَّ هذِهِ تَذْكِرَةٌ فَمَنْ شاءَ اتَّخَذَ إِلى رَبِّهِ سَبِيلًا  هذه اشاره است به « ما ذكر » ، تأنيث آن به علت خبر ( « تذكرة » ) مىباشد ، در « فمن شاء » حذفى هست يعنى « فمن شاء ان يتخذ الى ربه سبيلا اتخذ الى ربه سبيلا » اين آيه نظير :  إِنَّا هَدَيْناهُ السَّبِيلَ إِمَّا شاكِراً وَ إِمَّا كَفُوراً  است كه به مناسبت آيات قبل گفته شده .\r\n30 -  وَ ما تَشاؤُنَ إِلَّا أَنْ يَشاءَ اللَّهُ إِنَّ اللَّهَ كانَ عَلِيماً حَكِيماً  اين آيه در رابطه با آنست كه : آنها در اتخاذ سبيل الى اللَّه مستقل نيستند ، در عين حال اراده‌شان بىتأثير نيست تا مستلزم جبر باشد ، و نيز در اراده‌شان مستقل نيستند كه خدا بخواهد يا نخواهد ، ارادهء آنها اثر داشته باشد ، بلكه اراده و اختيار آنها افاضهء خداست مشروح سخن ، ذيل آيه پنجاه و شش از سورهء\r\n\r\n","description":"","footnote":"","page_name":" 485 ","page_number":487},
  {"content":"\r\n\r\nمدثر گذشت .\r\nدر الميزان فرموده :  إِنَّ اللَّهَ كانَ عَلِيماً حَكِيماً  مقدّمه ، آيهء بعدى است .\r\nناگفته نماند : التفات از غيبت به خطاب در  وَ ما تَشاؤُنَ  براى تأكيد مطلب است .\r\n31 -  يُدْخِلُ مَنْ يَشاءُ فِي رَحْمَتِهِ وَ الظَّالِمِينَ أَعَدَّ لَهُمْ عَذاباً أَلِيماً  اين يك سنت خدايى است ، وصف عليم و حكيم كه گذشت نشان مىدهد كه آن از روي علم و مصلحت است يك سنت جزافى نيست ، مفعول « يشاء » محذوف است يعنى : « يدخل من يشاء دخوله في رحمته » منظور از رحمت بهشت است ، اين مشيت در بارهء اتقيا و نيكو كاران است ، اما ستمگران ، آنها را عذاب دردناكى آماده كرده است .\r\n\r\n","description":"","footnote":"","page_name":" 486 ","page_number":488},
  {"content":"\r\n\r\nشب چهار شنبه شانزدهم جمادى الثانية سال هزار و چهار صد و شش مطابق هفتم اسفند ماه / 1364 تفسير سورهء سورهء انسان به پايان رسيد ، بدين وسيله تفسير قرآن مجيد در همين تاريخ تمام گرديد ، چون تفسير سوره‌هاى بعدى تا آخر قرآن را در گذشته نوشته‌ام .\r\nنوشتن تفسير در هشتم ذو القعدهء هزار و سيصد و نود و شش شروع شده بود ، على هذا اين كار 9 سال و هفت ماه و شش روز طول كشيد ، من در اين مدت به كاري جز آن اشتغال نداشتم ، از اينكه اين مقدار عمر خود را در روى كتاب خدا صرف كرده‌ام بسيار راضى و مسرورم . خدايا و پروردگارا تو را بر اين كار حمد شكر مىكنم چنان كه تو از آن راضى و خوشنود باشى » .\r\nو آخر دعوانا ان الحمد للَّه رب العالمين و صلى اللَّه على محمد و آله الطاهرين\r\n\r\n","description":"","footnote":"","page_name":" 487 ","page_number":489},
  {"content":"\r\n . \r\n","description":"","footnote":"","page_name":" 488 ","page_number":490},
  {"content":"\r\n . \r\n","description":"","footnote":"","page_name":" 489 ","page_number":491},
  {"content":"\r\n . \r\n","description":"","footnote":"","page_name":" 490 ","page_number":492},
  {"content":"\r\n . \r\n","description":"","footnote":"","page_name":" 491 ","page_number":493},
  {"content":"\r\n . \r\n","description":"","footnote":"","page_name":" 492 ","page_number":494},
  {"content":"\r\n . \r\n","description":"","footnote":"","page_name":" 493 ","page_number":495},
  {"content":"\r\n . \r\n","description":"","footnote":"","page_name":" 494 ","page_number":496},
  {"content":"\r\n . \r\n","description":"","footnote":"","page_name":" 495 ","page_number":497},
  {"content":"\r\n . \r\n","description":"","footnote":"","page_name":" 496 ","page_number":498},
  {"content":"\r\n . \r\n","description":"","footnote":"","page_name":" 497 ","page_number":499},
  {"content":"\r\n . \r\n","description":"","footnote":"","page_name":" 498 ","page_number":500},
  {"content":"\r\n . \r\n","description":"","footnote":"","page_name":" 499 ","page_number":501},
  {"content":"\r\n . \r\n","description":"","footnote":"","page_name":" 500 ","page_number":502},
  {"content":"\r\n . \r\n","description":"","footnote":"","page_name":" 501 ","page_number":503},
  {"content":"\r\n . \r\n\r\n","description":"","footnote":"","page_name":" 502 ","page_number":504}
  ]