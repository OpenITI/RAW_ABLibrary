[
  {"content":"\r\n\r\nترجمه\r\nتفسير مجمع البيان\r\nتاليف\r\nامين الاسلام ومفسر بزرگ عالم تشيع\r\nشيخ ابوعلى الفضل بن الحسن الطبرسى ( ره )\r\nمتوفى سال 548\r\nترجمه بقلم دانشمندان معظم\r\nجناب آقاى حاج شيخ حسين نورى\r\nجناب آقاى دكتر محمد مفتح\r\n\r\n","description":"","footnote":"","page_name":" مقدمه 1 ","page_number":1},
  {"content":"\r\n\r\nمؤسسه انتشارات فراهانى\r\nمشخصات كتاب\r\nمؤلف : علامه طبرسى ره\r\nمترجمين : حسين نورى و دكتر محمد مفتح\r\nمقدمه : از ناشر\r\nناشر : مؤسسه انتشارات فراهانى\r\nقطع : وزيرى\r\nآيات قرآنى : از روى قرآن كليشه شده است\r\nچاپ : افست حيدرى\r\nنقاشى پشت جلد : آتليه ماجدى\r\nچاپ پشت جلد : ديبا\r\nصحافى : مؤسسه توكل\r\nهمگى حقوق طبع اين كتاب براى ناشر محفوظ است\r\nاين كتاب بسرمايه مؤسسه انتشارات فراهانى منتشر شد\r\n\r\n","description":"","footnote":"","page_name":" مقدمه 2 ","page_number":2},
  {"content":"\r\n\r\nمقدمهء ناشر :\r\nان هذا القرآن يهدى للتى هى اقوم\r\nپيمبران الهى كه براى هدايت انسان ها از طرف خداوند برانگيخته شدند بايد كارهائى بر خلاف جريان عادى و طبيعى انجام دهند كه باصطلاح \" معجزه \" ناميده مىشود تا از آن رهگذر ثابت كنند كه جدا فرستاده خدا هستند و از مدعيان دروغين اين منصب الهى امتياز يابند .\r\nپيامبران براى نفود در فكر مردم لازم است در درجه اول طبقات روشنفكر و دانشمند جامعه را به مرام و مسلك خود متوجه نمايند تا طبقات ديگر خود به خود بدان گرايش پيدا كنند ، براى اين منظور معجزهء آنان بايد متناسب با مسائل علمى آن روز باشد روى اين اصل مسيح مرده زنده مىكند و بيماران را شفا ميبخشد و بدينوسيله طبقهء پزشكان را تحت تأثير حركات خود قرار ميدهد .\r\nموسى از راه غلبه برجادوگران و ساحران آنانرا مرعوب شخصيت و مقام معنوى خود مينمايد و پيامبر اسلام كتابى ميآورد كه نوابغ ادب و فصاحت و بلاغت دنياى آن روز در برابرش تعظيم فرود آوردند .\r\nاعجاز و اهميت قرآن تنها از جنبهء ادبى و فصاحت و شيوائى بى نظيرش نيست\r\n\r\n","description":"","footnote":"","page_name":" مقدمه 3 ","page_number":3},
  {"content":"\r\n\r\nبلكه مسائل حقوقى و اشارات علمى اين كتاب آسمانى هنوز دنياى پيشرفته قرن بيستم را مبهوت و مجذوب خود ساخته است .\r\nچه بسيارى از آيات كه اشاراتى لطيف بمباحثى دقيق و كشف شده قرن ما دارد مثلا مى خوانيم و مى شنويم كه دانشمند آلمانى مسلمان مىشود و علت اسلام آوردنش را آيه كريمه \" بلى قادرين على ان نوى بنانه \" ترجمه ( آرى توانائى داريم كه سر انگشت او را مساوى كنيم ) معرفى مىكند كه اين آيه ميفهماند سرانگشت افراد باهم متفاوت و مختلف است و همه ميدانيم كه در قرون و اعصار گذشته اين مسئله روشن نبود و امروز بدان پى بردند و از انگشت نگارى براى تعيين و هويت افراد استفاده ميكنند .\r\nو چه بسيارند اين قبيل آيات و هر چند ميدان ديد بشر در پهنهء تمدن و دانش روز وسعت يابد و پرده از رموز و غوامض علمى برگيرند ، بهتر چهرهء نورانى قرآن پديدار خواهد گشت ، خوشبختانه دانشمندان منصف اديان به عظمت قرآن و جلالت آورندهء آن اعتراف نموده و از جهل و بى خردى اسلاف و گذشتگان ، به عذر تقصير به پيشگاه محمد و قرآن پرداخته ، و تنها راه نجات بشر را در تمسك به قرآن دانسته اند ، قرآن كه جنبه هاى مختلف علمى و تربيتى آن براى ملتهاى مختلف گيتى اعجاب آميز و عبرت انگيز است ، در قالت زيباى كلماتى ادبى غير قابل رقابت در ميان مردم عربى زبان ، نازل گشت ، قرآن از آغاز نزول مورد توجه مخصوص مسلمين بود در زمان حيات پيشواى اسلام تدوين يافت و عده زيادى از آن ، نسخه هاى متعدد نوشته و حضور پيغمبر ميخواندند پس از حصول اطمينان بر صحت آن با شوق و رغبت به ديگران ميآموختند و هزارها نفر آن را از بر ميداشتند ، و تا عصر حاضر در هر دوره اى ميليونها چشم و گوش متوجه قرآنست كه اين برنامهء آسمانى دين جاويد الهى به سرنوشت ديگر كتب آسمانى دچار نگردد\r\nبا اين توجه كامل هيچگونه افزايش و كاهش در آن راه نيافت زيرا مسلمانانى كه با\r\n\r\n","description":"","footnote":"","page_name":" مقدمه 4 ","page_number":4},
  {"content":"\r\n\r\nفداكاريها و مجاهدت ها اين ارمغان آسمانى را يافته بودند هيچگاه اجازه كم و زياد شدن در آن را نميدادند و بقول قرآن :\r\nانا نحن نزلنا الذكر وانا له لحافظون\r\nمن كتاب و معجزت را حافظم * بيش و كم كن را ز قرآن رافضم\r\nقرآن كه اختصاص به يك قوم و نژاد و به يك منطقه ندارد و برنامه سعادت همهء اقوام جهان است تا كنون بزبانهاى زنده و لغتها و لهجه هاى محلى مختلف جهان ترجمه و تفسير شده است و بگفته يكى از مورخين معاصر \" به ظن قوى تاكنون با تفاسيرى كه بر سوره هاى كوچك و آيات بزرگ قرآن مجيد نوشته شده است قريب بيست هزار تفسير بشرح و ترجمه بر قرآن نوشته شده كه بامراجعه بفهرست كتب و كتابخانه هاى جهان روشن ميگردد \" .\r\nناگفته نماند كه ايرانيان در تفسير قرآن مجيد سهم بسزائى دارند و بخصوص از آن جهت كه تفسير قرآن را از خاندان پيغمبر گرفته اند و به حكم اهل البيت ادرى بما فى البيت راه درست هم همين بوده است . يكى از تفاسير با ارزشى كه در جامعه تشيع ايران نگاشته شده تفسير مجمع البيان مرحوم علامه طبرسى است كه گذشته از ارزش تفسيرى جنبه هاى ادبى آن نيز پس از قرنها موقعيت خود را حفظ كرده و همين برتريها بود كه مجمع دارالتقريب بين المذاهب الاسلامى مصر كه همه علماى فرق اسلامى جهان در آن شركت داشتند بالاتفاق تصويب كرد كه اين تفسير گزيده و پس از چاپ در اختيار عموم قرار گيرد ، كه پس از مقدمه اى علمى از علامه حاج شيخ محمدتقى قمى دبير كل دارالتقريب و مقدمه اى وزين بقلم عالم بزرگ شيخ محمود شلتوت رئيس جامع الازهر چاپ و در كشورهاى اسلامى انتشار يافت .\r\nالبته از قديم الايام تاكنون استفادهء از اين تفسير به افراد دانشمند و عربى زبان اختصاص داشت ، ونقيصه اى در ميان تفاسير فارسى بود تااينكه مؤسسهء مطبوعاتى فراهانى كه همواره در صدد جبران اين گونه نقائص وزمينه هاى خالى مطبوعاتى مىباشد ، از دانشمندان بزرگوار و نويسندگان عاليمقدار آقايان حاج شيخ حسين نورى ودكتر محمد\r\n\r\n","description":"","footnote":"","page_name":" مقدمه 5 ","page_number":5},
  {"content":"\r\n\r\nمفتح كه از مدرسين معروف حوزه علميه قم مىباشد تقاضا نمود كه بابذل لطف خود اين مهم را به عهده بگيرند .\r\nخدايرا سپاس كه به حمد الله اين توفيق حاصل و كليه مجلدات تفسير بزرگ و جامع مجمع البيان به زبان پارسى شيرين ترجمه وباتوضيحات كافى و لازم براى چاپ آماده شد كه اينك جلد اول آن در اختيار علاقه مندان قرار گرفته و مجلدات بعدى نيز به زودى از چاپ خارج خواهد گشت ، اميد است مورد توجه پيروان قرآن قرار گيرد و در استفاده از آن توفيق كامل حاصل نمايند والسلام على من اتبع الهدى\r\nمدير موسسه انتشارات فراهانى\r\nشمس فراهانى\r\n\r\n","description":"","footnote":"","page_name":" مقدمه 6 ","page_number":6},
  {"content":"\r\n . \r\n","description":"","footnote":"","page_name":" مقدمه 7 ","page_number":7},
  {"content":"\r\n . \r\n","description":"","footnote":"","page_name":" مقدمه 8 ","page_number":8},
  {"content":"\r\n . \r\n","description":"","footnote":"","page_name":" مقدمه 9 ","page_number":9},
  {"content":"\r\n . \r\n","description":"","footnote":"","page_name":" مقدمه 10 ","page_number":10},
  {"content":"\r\n . \r\n","description":"","footnote":"","page_name":" مقدمه 11 ","page_number":11},
  {"content":"\r\n . \r\n","description":"","footnote":"","page_name":" مقدمه 12 ","page_number":12},
  {"content":"\r\n\r\n\r\nجلد اول\r\n\r\nعلم تفسير قرآن\r\nلغت تفسير موضوع و فائدهء آن چرا بتفسير نيازمنديم اختلاف سليقهء مفسران اقسام تفسير نويسندگان تفسير تا قرن 14 كلمهء تفسير ، از ماده و ريشه « فسر » به معناى كشف و روشن نمودن است .\r\nبعضى آن را از اصل « سفر » كه آن نيز عبارت از كشف و ظهور است چنان كه گويند « أسفر الصبح » يعنى صبح ظاهر شد ، گرفته‌اند .\r\n\r\nكلمه تأويل\r\nكلمه تأويل به معناى بازگرداندن و از اصل « اوْل » ( بازگشتن ) جدا شده است قاموس « 1 » محيط : تأويل كلام همان تفسير و بيان آن مىباشد ، بنا بر اين تأويل با كلمه تفسير در معنى فرق ندارد .\r\nقاموس و مجمع البحرين تفسير را بيان مطلب مشكل و پرده برداشتن از آن و تأويل را برگرداندن يكى از دو معنا به ديگرى ميداند .\r\nاما در اصطلاح دانشمندان كلمه تفسير در دو مورد به كار رفته است :\r\n1 - در فن بديع كه متكلم سخنى ميگويد و كلامى ميآورد كه بتنهايى و مستقلًّا معناى مورد نظر از آن فهميده نميشود و نيازمند بجمله و كلام ديگرى است كه آن را روشن كند و تفسير نمايد و اين نوع تفسير خود يكى از محسنات معنوى است و در فن بديع از آن بحث شده است و مربوط بفن ماست .\r\n\r\n\r\n","description":"","footnote":"\r\n( 1 ) كتاب لغت معروف .\r\n","page_name":" 1 ","page_number":13},
  {"content":"\r\n\r\n2 - در مورد علم قرآن و شرح و شناسايى احكام و معانى آن ، و تفسير بدين معنى مورد توجه ما است و تعريفهاى مختلفى براى آن بيان شده است بعضى ميگويند : .\r\nتفسير دانستن قواعد و اصولى است كه بسبب آن معانى كلام خدا از امر و نهى و مانند آن فهميده مىشود .\r\nفخر رازى ميگويد : تفسير علمى است كه ميخواهد مراد خدا را از قرآن مجيد روشن كند و همين تعريف را تفتازانى دارد و ميگويد علمى است كه بحث مىكند از احوال الفاظ قرآن از نظر دلالت بر آنچه مراد و منظور از آن است .\r\nابو حيان براى تفسير تعريفى جامع‌تر و وسيعتر آورده و علم تجويد را در آن داخل كرده است او ميگويد علمى است كه از چگونگى قرائت و خواندن الفاظ قرآن و پى بردن به سؤالات و احكام و حالات كلمات بتنهايى و يا در جمله و معانى آن كلمات در دو حالت بحث مىكند .\r\nزركشى در تعريف تفسير به بيان آنچه تفسير بدان نيازمند است پرداخته و ميگويد تفسير علمى است كه بوسيلهء آن ، كتاب نازل بر قلب محمّد ( قرآن ) دانسته مىشود و با شناسايى اسباب نزول آيات و ناسخ و منسوخ و در دست داشتن قواعد صرف و نحو و قرائت ميتوان معانى و احكام و حكم آن را فهميد .\r\nعلامه تفتازانى هيچكدام از اين تعريفها را نپسنديده و ميگويد اينها باصطلاح جامع و مانع نيستند و خود در تعريف تفسير ميگويد : تفسير شناختن كلام خدا است از نظر قرآن بودن و دلالت آن بر آنچه بطور يقين و يا به صورت گمان مراد و مقصود خدا است .\r\nولى با توجه به اينكه علم تفسير در ضمن بيان آيات به بيان مسائلى از علوم مختلف مىپردازد نمىتوان براى آن تعريفى كامل و جامع آورد .\r\n\r\nموضوع و فائده اين علم\r\nموضوع علم تفسير ، كلام خدا و غرض از آن ، بدست آوردن قدرت و توانايى بر استنباط صحيح احكام شرعى از اين كتاب آسمانى است .\r\n\r\n","description":"","footnote":"","page_name":" 2 ","page_number":14},
  {"content":"\r\n\r\nبديهى است كه خداوند جهان و انسان را بى فائده و بدون در نظر گرفتن هدفى نيافريد او انسان را آفريد تا بفرمانش گردن نهد و از گناهان دورى كند و بمقرراتى كه خدا براى سعادت و تمام شدن حجت بر او از راه وحى برايش معين كرده عمل كند .\r\nخدا در انسان نيروى عقل قرار داد تا چراغ روشن فرا راهش باشد و به او دست و پا داد تا آنچه فهميده انجام دهد و بالاترين و پر ارزش ترين ثمرات و نتيجه‌هاى عقل و اعضاء سالمى كه خدا داده آنست كه انسان از راه علم و عمل بسعادت هميشگى و رستگارى واقعى در زندگى مادى و معنوى و معاش و معاد برسد .\r\nخداوند راه سعادت را براى بندگان خود بيان كرده و اعمالى را كه از او دوست دارد و فائده‌اش به خود او باز ميگردد بوسيله شرايع الهيه بر زبان فرستادگان بزرگ معين نمود .\r\nبر اين فرستادگان كه پايه‌گذاران قانون و شريعت بودند خداوند كتابى كه جامع آن قوانين و به زبان خود مردم باشد نازل نمود تا آنان را از تاريكيهاى جهل و نادانى بروشنايى ايمان و يقين در آورد و مردم كلام خدا را بشنوند و احكامش را بفهمند و آنچه در اين كتاب مجمل و نيازمند به توضيح باشد همين فرستاده آن را براى مردم واضح مىكند ، انبياء نيز جانشينان خود را علم كتاب آموختند تا مرجعى براى بيان معانى كتاب و تفسير مبهمات آن باشند و در تاريكيهاى بدعت و جهل انوار درخشندهء آنان فرا راه عقول قرار گيرد و در برابر بدعت گذرانى كه همه چيز را با دلخواه تفسير و توجيه مىكنند سدّ محكمى باشند و آيات قرآن را آن چنان كه خدا ميخواهد معنى كنند نه مانند دسته‌هايى كه در اسلام پديد مىآمدند و مطابق ميل و هوس خود آنچه خواستند در آيات گفتند ، مثلًا آيه كريمه :  « رَبَّنا وَ لا تُحَمِّلْنا ما لا طاقَةَ لَنا بِهِ »  را به عشق و حبّ بر گردانده‌اند .\r\nيا اينكه آيه  « مَنْ ذَا الَّذِي يَشْفَعُ عِنْدَهُ إِلَّا بِإِذْنِهِ »  را به اين صورت نوشته * * * * من ذل ذى ( كسى كه خوار كند اين را يعنى نفس را ) يشف\r\n\r\n","description":"","footnote":"","page_name":" 3 ","page_number":15},
  {"content":"\r\n\r\n( شفا مىيابد ) ع ( بفهم و درك كن ) بديهى است اين گونه تأويلات چقدر بىارزش است و از همين جهت رسول اكرم شديداً نهى ميكرد كه مردم قرآن را با رأى و فكر خود تفسير نكنند و هر كه آن را با ميل خود تأويل كند جايگاهش عذاب و آتش است و در عصر نبوّت صحابه از رسول اكرم آنچه مربوط به تفسير و بيان قرآن و شناسايى معنى و حقيقت آيات بود فرا مىگرفتند .\r\nو سنّت و احاديث نبوى در اين زمينه فراوان شد و باستناد آن احاديث علم تفسير قرآن كه مورد عنايت شديد مسلمين قرار گرفت پديد آمد و چون هدف و نتيجه‌اش فهميدن مقصود آيات و كلمات خدا است اشرف از همه علوم و پر ارزش‌ترين آنها است\r\n\r\nسبب احتياج\r\nشكى نيست كه كتاب آسمانى اسلام بر آورندهء آن كه عرب بود به زبان و اسلوب و روش عربى نازل شد و در ميان لغات عرب كه اختلاف زياد با هم دارند مثلًا لغت فلان قبيله با لغت قريش و لغت مردم يمن با لغت مردم حجاز متفاوت است .\r\nقرآن بلغت قريش - قبيله رسول اكرم - كه فصيح‌ترين لغت عرب بود نازل شد ولى پاره‌اى الفاظ از لغات غير قريش نيز در آن ديده مىشود .\r\nمحقق بزرگ صاحب تفسير مجمع البيان معناى اين حديث را از رسول اكرم كه فرمود : « قرآن بر هفت حرف نازل شده است » و برخى روايات اضافه مىكند :\r\n« پس در آن جدال نكنيد كه جدال كفر است » بر همين معنى حمل مىكند كه منظور از هفت حرف همان لغات عرب است ، بعضى ديگر گفته‌اند منظور لغتهاى قريش و نزديكان و وابستگان آنان است .\r\nبرخى ديگر معتقدند كه مقصود رسول اكرم از هفت حرف اختلاف لحن و لهجه قبيله‌هاى عرب است و هر قبيله و قومى ميتواند مطابق لحن و لهجهء خود قرآن را بخواند ولى بيشتر باختلاف قرائت‌ها معنى كرده‌اند .\r\nبهر حال براى اين حديث هر معنايى كنيم اين مطلب مسلم است كه قرآن با اسلوب و نظم و روش اعجاز آميز و در عاليترين سطح از فصاحت و بلاغت بلغت عرب\r\n\r\n","description":"","footnote":"","page_name":" 4 ","page_number":16},
  {"content":"\r\n\r\nنازل شد و اگر اجمال و ابهامى در پاره از آيات ديده مىشود خود نيز نشانه نوعى فصاحت است زيرا گوينده و نويسنده فصيح ماهر از يك نواخت بودن سخن و جمله كه طبعاً ملال آور و خسته كننده است پرهيز دارد و در ميان مطالب گاه با شرح و تفصيل وارد مىشود و گاهى بطور مختصر و كوتاه ميگويد و ميگذرد . گاهى نتيجه‌هاى طبيعى مطالب قبل را چون قرينه و قيدى براى جمله‌هاى بعد مىگيرد و گاهى بر قرينه‌هاى حالى آشكار و احياناً پنهان تكيه مىكند و گاهى مقدماتى را بيان مىكند و نتيجه‌گيرى از آنها را بعهدهء استعدادها و افكارها قرار ميدهد كه همه اينها از فنون فصاحت است و طبعاً نوعى ابهام براى كسانى كه آشناى به اين نوع دقايق بيانى نباشند پيش ميآورد و ممكن است لوازم جمله‌ها براى كسانى كه آشناى به اين نوع قواعد بيان و بلاغت نيستند پوشيده و پنهان بماند و درك اين مطالب كه از لوازم سخن است نسبت به توانايى فكرى اشخاص مختلف مىباشد .\r\nاين روش قبل از قرآن بين فصحاء عرب معمول بوده و سخن را طورى بيان ميكردند كه وجوه و احتمالاتى در آن ميآمد .\r\nابن قتيبه در كتاب « مشكلات قرآن » ميگويد گوينده و خطيبى از عرب وقتى ميخواست در صحنه‌هاى مختلف جنگ و صلح و نكاح جمله‌اى بگويد و خطبه‌اى بخواند گفتارش را از آغاز تا انجام بيك شكل و سبك نميآورد گاه مختصر و گاه طولانى بعضى كلمات را مبهم ميگفت تا فكر شنونده را بيشتر جلب كند و بعضى مطالب را آن چنان واضح و روشن ميكرد كه همه درك ميكردند گاهى با كنايه و گاه با صراحت تا هر كس به مقدار استعدادش درك كند اگر چنين نميكرد و يك نواخت ميگفت سخن او از ارزش فصاحت ميافتاد .\r\nنويسندگانى نيز مىبينيم كه به پيروى از همين روش ميخواهند با الفاظى كوتاه معانى طولانى و مفصّلى را بيان كنند و در نتيجه كتابشان مجمل و نيازمند بشرح و تفصيل از طرف خود آنان و يا ديگرى مىشود و احياناً كلامشان تا آن درجه اجمال پيدا مىكند كه در بيان منظور آن بين خود شارحان اختلاف پديد ميآيد و چاره‌اى جز شرح و توضيح خود نويسنده نيست .\r\n\r\n","description":"","footnote":"","page_name":" 5 ","page_number":17},
  {"content":"\r\n\r\nو گاهى اجمال آن چنان زياد است كه شرح آن با مطلب مورد نظر وفق نميدهد و معنا را واضح نميسازد .\r\nدانشمندانى را مىبينيم كه با عنايت و علاقه خاصّى مجالس و انجمنهايى تشكيل ميدادند براى شرح و توضيح كلام خطبا و شعرا تا راز و رمز آن كلمات را روشن سازد و در تمام آن موارد هيچكس صاحب آن سخن مجمل را سرزنش نميكرد تا وقتى از حدود موازين ادبى خارج نشده بود با توجه به اين اصل ادبى روشن مىشود در محيط فصاحت و بلاغت عربستان كه تفنن و تنوع سخن و اجمال و تفصيل گويى آن از اركان محسنات كلام به حساب ميآمد اگر قرآن با سبكى روان و ساده و يك نواخت و در خور فهم عالم و عامى نازل ميشد در اين بازار ارزش و قيمتى نمىيافت و با ردّ افكار مواجه ميگشت و گردنها در برابر آن خاضع نمىگشت و قهراً اثر هدايتى كه از آن منظور بود حاصل نميشد .\r\nدر اسلوب حيرت انگيز و اعجاز آميز قرآن استعارات و كنايات و مجارات با سبكى دلنشين و جذاب به كار رفته كه هر كس به مقدار استعداد و توانايى فكر بيش از آنها مطلبى مىفهمد و روى اين اصل گاهى ديده مىشود اختلاف در فهم آيات پيش ميآيد يكى معنايى را مىفهمد و بر درستى فهمش دليل ميآورد كه ديگرى درست در جهت عكس آن مطلب را درك كرده و او نيز بر صحت فكر خود دليل ذكر مىكند .\r\nاينجا است كه چاره‌اى جز مراجعه بخاندان وحى و رسالت و اهل ذكر و راسخان در علم نيست . در قرآن آيات محكم ( روشن و واضح ) و متشابه ( پيچيده و مجمل ) و ناسخ و منسوخ و مجمل و مبيّن و عام و خاص و احكام و واجبات و مستحبّات و مواعظ و امثال و حِكَم و مانند آن ديده مىشود آيات مربوط بمواعظ و قصص معنايش واضح است و چندان نيازى به توضيح ندارد و قبل از آنكه اسلام توسعه يابد و لغت‌هاى ملّتهاى ديگر وارد در لغت عرب شود اعراب اصيل روى همان ملكه فطرى و طبيعى در فهم اين دسته از آيات نيازمند به چيزى نبودند و خود مىفهميدند .\r\nفهم آيات مربوط به فرائض و ناسخ و منسوخ و مانند آن جز با رجوع به رسول\r\n\r\n","description":"","footnote":"","page_name":" 6 ","page_number":18},
  {"content":"\r\n\r\nاكرم و اوصيائش امكان نداشت حتّى در زمان وحى و لذا سنّت نبوى ، شارح و متمّم كتاب و بيان كننده واجب و مستحبّ قرآن مىباشد و در عصر رسول اكرم آن احاديث جمع آورى و منظّم شد .\r\nولى بعد از رسول اكرم دسته از يهود چون عبد اللَّه بن سلام و كعب الاحبار - و وهب بن منبه و امثال آنان و نيز مشركانى از عرب كه علوم خود را از يهود مىگرفتند اسلام آوردند اينان آيات مربوط به داستانها و مواعظ را كه گفتيم نياز به مراجعه به احاديث نبوى نداشت و با معلومات قبلى خود توجيه و تفسير ميكردند و قصّه‌هاى مجمل قرآن را با آنچه از توراة ميدانستند مىآميختند و تفصيل ميدادند و بيشتر مردم هم به آنان احترام ميكردند و مطالبشان را مىپذيرفتند روى اين جهت روايات اسرائيلى در كتب تفاسير راه يافت و با احاديث نبوى و ائمهء اطهار آميخته شد و خود مشكلى بوجود آورد .\r\nو بيشتر توجّه دانشمندان و محقّقان هم به آيات احكام و واجبات بود و به قسمتهاى ديگر نوعاً اعتنا نداشتند و اگر افراد نادرى هم به اين صدد مىافتادند كه اين حقائق را روشن كنند آن اندازه توانايى و نيرو نداشتند كه در مبارزه با اين نوع افكار اسرائيلى كه در ذهن بيشتر مردم جا گرفته بود پيروز گردند .\r\nاز آنچه گفته شد اين نتيجه بدست آمد كه ما در فهم آيات قرآن و پى بردن به مبانى و حقايق آن به تفسير نيازمنديم .\r\n\r\nاختلاف سليقهء مفسّران\r\nنه هر كس كه قلم بدست گرفت ميتواند از عمل تفسير بر آيد مفسّر بايد اطّلاعات كامل عربى و قرآنى داشته باشد عالم معروف زمخشرى ميگويد : علماء و دانشمندان شرايطى براى تفسير و مفسّر بيان كرده‌اند كه هر كس آنها را نداشته باشد صلاحيّت تفسير ندارد آنان ميگويند مفسّر بايد در 15 علم بطور كامل وارد باشد از اينقرار :\r\n1 - لغت 2 - نحو 3 - صرف 4 - اشتقاق 5 - معانى 6 - بيان 7 - بديع 8 - قرائت 9 - اصول دين 10 - اصول فقه 11 - اسباب نزول و\r\n\r\n","description":"","footnote":"","page_name":" 7 ","page_number":19},
  {"content":"\r\n\r\nقصص 12 - ناسخ و منسوخ 13 - فقه 14 - احاديثى كه مجملات قرآن را واضح مىكند 15 - علوم الهامى كه در نتيجه عمل به آنچه آموخته شده براى شخص حاصل مىشود .\r\nدر بين كسانى كه جامع همه اين شرايط بوده و اهليّت براى تفسير داشته‌اند اشخاصى ديده ميشوند كه بيشتر به يك جهت مثل بيان يا نحو و صرف و مانند آن توجه نموده‌اند .\r\nمثلًا تفسير كشاف زمخشرى را مىبينم با قدرت كامل نويسنده‌اش چطور بيشتر به قسمتهاى بيانى پرداخته است تا آنجا كه كشاف به يك كتاب بيانى نزديكتر است تا بيك كتاب تفسير .\r\nبرخى بيشتر به نحو و اعراب پرداخته‌اند بعضى احكام فقهى بيشتر مورد توجّهشان بوده و همين طور دسته‌اى به قصص و جمعى به علوم فلسفى عنايت داشته‌اند بطورى كه اين نوع تفسيرها كه هر كدام يك جهت را هدف خود قرار داده‌اند بقدرى از هم فاصله دارند كه گويى هر كدام در موضوعى نوشته شده است غير از موضوع ديگرى و از مجموع آنها دائرة المعارفى بدست مىآيد .\r\nصاحب كتاب : « كشف الظنّون » در اين باب ميگويد : بعضى از مفسّران كتابشان را از آنچه مربوط به فنّ خود آنهاست پر كرده‌اند مثل اينكه قرآن كه بيان كننده و بنيان هر چيزى است فقط براى بيان آن فنون آمده است يكى بقواعد نحوى ديگرى بمسائل تاريخى سومى به احكام فقهى و در اين ميان صاحبان علوم عقلى و مخصوصاً امام فخر رازى تفسيرشان را از اقوال فلاسفه و حكما و استدلال‌هاى آنان در مسائل مختلف فلسفى پر كرده‌اند و همانطور كه ابو حيّان در بارهء تفسير فخر رازى ميگويد او مطالبى طولانى و مفصّل را در كتابش جمع كرد كه در تفسير ابداً نيازى به آنها نيست و بعضى از علماء در بارهء تفسير فخر رازى ميگويند :\r\n« در اين كتاب همه چيز جز تفسير هست » روش مفسّرين قديم و صدر اسلام اين بود كه اقوال را نقل ميكردند و سپس\r\n\r\n","description":"","footnote":"","page_name":" 8 ","page_number":20},
  {"content":"\r\n\r\nبه ذكر احاديث و بيان معانى آيات مىپرداختند . ولى لغات و الفاظ را بيان نميكردند و آنها را به فهم طبيعى عرب اصيل اين دوره كه گفتيم هنوز با اهل زبانهاى ديگر نياميخته بودند واگذار ميكردند در اين زمان هنوز زبان عربى به صورت علم و فن در نيامده و قواعد و قوانين براى آن نوشته نشده بود و استعمالات بيشتر روى ذوق و سليقه بود .\r\nبتدريج كتب تفسيرى زياد شد و با داخل شدن لغت‌هاى ملل ديگر دوران زبان خالص و فصيح عربى پايان يافت و كم كم بحث قسمت‌هاى ادبى قرآن از اركان تفسير شمرده شد .\r\nدر قرن ششم هجرى زمخشرى كتاب كشاف را تأليف كرد و در آن فنون - بلاغت و نكته‌هاى بديعى قرآن را بطور كامل و مبسوط نوشت و حقاً در باب خود پر ارزش و سودمند است .\r\nپس از زمخشرى علّامه بزرگ طبرسى در قرن پنجم كتاب مجمع البيان را در نهايت درجه درستى و محكمى با روشى كامل و عالى نوشت و به ترتيب لغت و اعراب و نظم آيات و سبب نزول و معانى هر يك از آيات را بيان كرد در تفصيل معانى نه به سمت افراط گرائيده تا دچار زياده گويى شود و نه در جهت تفريط افتاده تا در بيان مطلب و مراد كوتاه آمده باشد .\r\nمجمع البيان يكى از بهترين كتابهاى تفسير است كه با اسلوب و ترتيب جالب نوشته شده است و در هر باب اقوال را بدون آنكه مورد ردّ و اعتراض قرار دهد نقل مىكند و اختيار و ترجيح يك قول را به عهده فكر و ذهن خواننده قرار ميدهد تا در او اگر ملكه تشخيص و اختيار نيست پديد آيد .\r\n\r\nاقسام تفسير\r\nقبلًا گفتيم كه بعد از آميختن زبانهاى ديگر به زبان عربى و از دست رفتن ملكات فطرى عرب بحث از الفاظ و لغت و اعراب و مانند آن داخل در كتابهاى تفسير و قسمتى از مباحث آن شد و قسمت ديگر بحث از ناسخ و منسوخ و اسباب نزول و مقاصد\r\n\r\n","description":"","footnote":"","page_name":" 9 ","page_number":21},
  {"content":"\r\n\r\nآيات و نحوهء قرائت‌ها و بيان آنچه مربوط به قصص و وقايع گذشته و آينده است و سند و مدرك در اين قسمت از تفسير سنّت نبوى و احاديث ائمه عليهم السلام مىباشد جز آياتى كه در مورد قصص و يا براى ارشاد افكار و به كار انداختن عقل‌ها در شناسايى خدا و مسائلى مانند آنست و يا آياتى كه در مورد مواعظ و حكمتها آمده است كه چون اين آيات معناى روشن و ظاهرى دارند تفسير آنها نياز به سنّت و حديث ندارد و اما در آيات متشابه هيچ چاره‌اى جز مراجعه بأهل بيت وحى نيست .\r\n\r\nتفسير براى چيست ؟\r\nصاحب كشف الظّنون تفسير رأى را پنج نوع ميداند :\r\n1 - تفسير آيات با اطلاع نداشتن از علومى كه تفسير بدانها نياز دارد .\r\n2 - تفسير آيات متشابهى كه جز خدا حقيقت آنها را نميداند .\r\n3 - تفسير آيات را تابع اعتقادات مذهبى قرار دادن و مطابق آنها معنى كردن اگر چه به صورتى ضعيف باشد .\r\n4 - ادّعاى قطعى به اينكه حتماً مراد و منظور خدا همين است .\r\n5 - تفسير بر اساس استحسانات عقلى و ذوق و سليقهء شخصى .\r\n\r\nاقسام تفسير از نظر ابن عباس\r\nابن عباس تفسير را به چهار دسته تقسيم كرده است :\r\n1 - تفسيرى كه همه بايد بدانند يعنى قسمت مهمّى از ادلّهء توحيد و احكام و دستورات .\r\n2 - تفسيرى كه مخصوص عرب زبانان است كه همان دانستن حقيقت لغات و خصوصيّات كلام است .\r\n3 - تفسيرى كه علماء و دانشمندان ميدانند و آن تأويل متشابهات و فروع احكام است .\r\n4 - تفسيرى كه جز خدا كسى نميداند مانند آنچه مربوط بغيب و زمان رستاخيز و مانند آن است .\r\n\r\n","description":"","footnote":"","page_name":" 10 ","page_number":22},
  {"content":"\r\n\r\n\r\nطبقات مفسرين :\r\nاولين كسى كه از شاگردان اسلام در بارهء معانى قرآن سخن گفت و داناترين آنان به اين كتاب آسمانى بود همانا على بن ابى طالب ( ع ) است .\r\nابن مسعود ميگويد : قرآن بر هفت حرف نازل شد و نيست حرفى جز اينكه ظاهر و باطن دارد و علم ظاهر و باطن قرآن نزد على عليه السلام بود .\r\nدوّمين مفسّر عبد اللَّه بن عباس است كه او ترجمان قرآن و وارث دو سوّم از علوم رسول اكرم است و رسول اكرم برايش دعا كرد و گفت : خدايا او را در دين فهيم و فقيه گردان و به او علم بتأويل عنايت فرما .\r\nاز ابن عباس روايات فراوانى در بارهء تفسير نقل شده كه ميتوان گفت نيمى از احاديث تفسير از او است .\r\nسوّمين مفسّر عبد اللَّه بن مسعود است كه مقامى ارجمند بين مفسّرين دارد و پس از ابن عباس بيشتر روايات تفسير از او است .\r\nابىّ بن كعب نيز يكى از چهار نفرى است كه در عهد رسول اكرم قرآن را جمع آورى و همو مقدّم قراء است .\r\nغير از اين چهار نفر افراد ديگرى از صحابهء رسول اكرم بودند كه در تفسير مطلبى بيان كرده‌اند ولى آنچه از آنان نقل شده كم است .\r\nمفسّر از تابعين « 1 » كسانى كه از تابعين در تفسير قرآن وارد بودند و شهرت فراوانى در اين زمينه كسب كردند در درجه اوّل :\r\nعلىّ بن ابى طلحه شاگرد ابن عباس ، قيس بن مسلم كوفى ، مجاهد بن جبر مكى ، قتادة بن دعامه و اسماعيل بن عبد الرحمن كوفى و عكرمه و پس از آنها طاوس بن كيسان يمانى . كه ابن تيميه او را داناترين مردم در تفسير ميداند و عطاء بن ابى رياح مكّي و جابر بن يزيد جعفى و محمّد بن سائب كلبى كه علامه زمانش بود و حسن\r\n\r\n\r\n","description":"","footnote":"\r\n( 1 ) مسلمانانى كه عهد رسول اكرم را درك نكرده‌اند به آنان تابعين ميگويند .\r\n","page_name":" 11 ","page_number":23},
  {"content":"\r\n\r\nبصرى كه در شهرت نياز به بيان ندارد و مالك بن انس و عامر شعبي و عطاء بن ابى سلمه و سليمان بن مهران و ابو العاليه رفيع بن مهران و ضحاك بن مزاحم و عطية بن سعيد و بسيارى افراد ديگر كه نام بردن از همهء آنها مقدور نيست .\r\n\r\nنويسندگان تفسير تا قرن 14 هجرى\r\n\r\nاولين كتاب تفسير\r\nاولين كسى كه كتاب در تفسير نوشت در زمان تابعين سعيد بن جبير متوفى سال 46 هجرى است كه قتاده او را داناترين تابعين در تفسير ميداند و سيوطى آن را در كتاب « اتقان » نقل مىكند .\r\n\r\nقرن دوم\r\nابو محمّد اسماعيل بن عبد الرحمن كوفى قرشى متوفى سال 127 هجرى دومين كسى است كه تفسير نوشت و سيوطى آن را بهترين تفسير معرفى مىكند .\r\nسپس محمّد بن سائب كلبى متوفى سال 146 تفسيرى بزرگ و جامع نوشت .\r\nابن نديم ميگويد : ابو حمزهء ثمالى كه از ياران امام سجاد عليه السلام است داراى كتابى در تفسير بوده است و نيز ابو بصير كه از ياران امام صادق عليه السلام است كتابى بزرگ و عالى در تفسير نوشت و جابر بن يزيد جعفى متوفى سال 127 است و شعبة بن حجاج و سفيان بن عيينه و مجاهد كسانيند كه در تفسير كتاب نوشتند در همين قرن ميان تابعين اين عده شهرت بسزايى در تفسير يافتند .\r\nعبد الملك بن جريح ، زيد بن اسلم ، مقاتل ازدى ، وكيع بن جراح ، ابو عبد اللَّه محمّد بن عمر واقدى متوفى سال 207 صاحب كتاب « الرغيب في علوم القرآن »\r\n\r\nقرن سوم\r\nمحمّد بن جرير طبرى صاحب تفسير معروف كه كتابش چون دريايى است و همه مفسرين بعدى از آن استفاده كرده‌اند .\r\nابن شهر آشوب در كتاب « معالم العلماء » ميگويد : محمّد بن خالد برقى باستناد\r\n\r\n","description":"","footnote":"","page_name":" 12 ","page_number":24},
  {"content":"\r\n\r\nآنچه امام حسن عسكرى عليه السلام ميفرمود كتابى در تفسير داشت .\r\nاين عده نيز از مفسرين در همين قرن بودند :\r\nعلى بن ابراهيم قمى و محدث معروف محمّد بن يزيد و ابو سعيد بن راهويه .\r\n\r\nقرن چهارم\r\nنيشابورى و ابو الحسن اشعرى يكى از پيشوايان اهل سنت و على بن عيسى نحوى معروف و ابو هلال عسكرى و عبد اللَّه بن محمّد كوفى و ابن حيان و ابن فورك .\r\n\r\nقرن پنجم\r\nشيخ الطائفه ابو جعفر محمّد بن حسن طوسى صاحب كتاب « البيان الجامع لِكُلِّ عُلُوم القرآن » و سيد رضى صاحب كتاب : « حقائق التنزيل و دقائق التأويل » و امام الحرمين ابو العالى الجوينى و عبد الملك ثعالبى .\r\n\r\nقرن ششم\r\nزمخشرى صاحب كتاب « الكشاف » كه در نوع خود بىنظير است و طبرسى صاحب كتاب « مجمع البيان » كه شهرت فراوانى دارد و ابو البقاء عكبرى و ابو محمّد بغوى و ابن الدهان .\r\n\r\nقرن هفتم\r\nبيضاوى نويسنده كتاب « انوار التنزيل » كه دانشمندان بر آن تعليقه و شرح نوشته و محى الدين عربى صاحب كتاب فتوحات و ابن عقيل نحوى و محمّد بن سليمان بلخى .\r\n\r\nقرن هشتم\r\nشيخ بدر الدين زركشى فقيه شافعى و ابن كثير اسماعيل بن عمر قرشى و ابو حيان اندلسى صاحب « كتاب البحر و النحر » در تفسير و محمّد بن عرفه مالكى و ابن نقاش .\r\n\r\nقرن نهم\r\nبقاعى صاحب « نظم الدرر في تناسب الآى و السور » و مولى جامى و برهان الدين بن جماعه و علاء الدين القراءانى صاحب بحر العلوم در تفسير ، و سيوطى صاحب كتاب « الاتقان في علوم القرآن » .\r\n\r\n","description":"","footnote":"","page_name":" 13 ","page_number":25},
  {"content":"\r\n\r\n\r\nقرن دهم\r\nعلى بن يونس نباطى صاحب كتاب مختصر مجمع البيان و ابن كمال پاشا و ابو - السعود عمادى صاحب كتاب تفسير : « ارشاد العقل السليم الى مزايا الكتاب الكريم » كه شهرت فراوانى يافت و زكريا بن محمّد انصارى .\r\n\r\nقرن يازدهم\r\nشيخ على قارى و شيخ حسن بورينى و شيخ بهاء الدين عاملى كركى صاحب تفسير : « عين الحياة » و شيخ خير الدين رملى و شهاب خفاچى .\r\n\r\nقرن دوازدهم\r\nعبد الغنى نابلسى صاحب كتاب : « التحرير الحاوى في شرح تفسير البيضاوى » و سيد هاشم بحرانى صاحب « البرهان في تفسير القرآن » .\r\n\r\nقرن سيزدهم\r\nآلوسى صاحب كتاب تفسير مشهور « روح المعانى » و سيد محمود حمزاوى مفتى دمشق صاحب كتاب « درّ الاسرار » تفسيرى كه آن را با حروف بدون نقطه نوشته است و احتياج زياد به شرح و توضيح دارد .\r\n\r\nقرن چهاردهم\r\nمحقق و علامه معروف محمّد عبده مفتى مصر كه دانشجويان دانشگاه الازهر قاهره از درس او كه داراى سبكى دلپذير و حاكى از اطلاع وسيع و جامعيت او بود بهره‌مند ميشدند و محمّد رشيد رضا از شاگردان نامى عبده است كه مطالب استاد را باضافه تحقيقات خود در مجلّهء المنار مصر منتشر ميكرد .\r\nاين‌ها فقط نمونه‌هايى بود از كتابهاى تفسير و اسامى نويسندگان آن كه در پايان اين بحث و بعنوان تكميل آن گفته شد و الّا نام بردن از همه مفسرين قرآن در هر زمان و بهر زبان و در هر شهر و مكان از عهده شمارش و استقصاء خارج است خداوند كسانى را كه در بالا بردن كلام خدا و زنده كردن زبان عربى كه حيات و زنده ماندنش جز از راه زنده ماندن كلام خدا نيست كار و كوشش كردند پاداش دهد . احمد رضا\r\n\r\n","description":"","footnote":"","page_name":" 14 ","page_number":26},
  {"content":"\r\n\r\n\r\nمقدمه مؤلف\r\nمؤلف مجمع البيان پس از خطبهء مفصل مشتمل بر حمد و ثناى الهى و بيان عظمت علم و بويژه علم قرآن و نيز بيان سبب تأليف مجمع البيان ، مقدماتى را كه مشتمل بر هفت فن است ذكر مىكند و دانستن آنها را براى ورود در شناسايى قرآن لازم ميداند و آن فنون از اينقرارند :\r\n\r\nفن اول\r\n\r\nدر تعداد آيات قرآن و فائده شناختن آن\r\nآنچه اهل كوفه در شمارش آيات بيان كرده‌اند صحيح‌تر از آن است كه ديگران گفته‌اند زيرا آنان از امير المؤمنين على بن ابى طالب گرفته‌اند .\r\nو آنچه از رسول اكرم نقل شده است كه فرمود : فاتحه هفت آيه دارد كه يكى از آنها  « بِسْمِ اللَّهِ الرَّحْمنِ الرَّحِيمِ »  است ، قول اهل كوفه را در تعداد آيات سوره حمد تأييد مىكند . عدد اهل مدينه منسوب است به ابى جعفر يزيد بن قعقاع قارى و شيبة بن نصاح كه مدنى اول و اسماعيل بن جعفر كه مدنى اخير مىباشد .\r\nبعضى گفته‌اند : مدنى اول « حسن بن على بن ابى طالب عليه السلام و عبد اللَّه بن عمر » و مدنى اخير ابو جعفر و شيبة و اسماعيل ميباشند ولى قول اول مشهورتر است .\r\nعدد اهل بصره منسوب است به عاصم بن ابى الصباح جحدرى و ايوب بن متوكّل كه با هم اختلاف ندارند جز در يك آيه و آن  « قالَ فَالْحَقُّ وَ الْحَقَّ أَقُولُ »  « 1 » است كه جحدرى بر خلاف ايّوب آن را يك آيه شمرده است .\r\nعدد اهل مكه منسوب است به مجاهد بن جبر و به اسماعيل مكّى و بعضى گفته‌اند كه عدد آنها به كسى منسوب نيست بلكه در مصاحفشان ديده شده است كه بالاى هر آيه سه نقطه گذارده‌اند .\r\nعدد اهل شام منسوب است به عبد اللَّه بن عامر .\r\nو فائده شناختن آيات اينست كه خواننده قرآن وقتى با انگشتان خود آنها را\r\n\r\n\r\n","description":"","footnote":"\r\n( 1 ) آيه 84 از سوره\r\n","page_name":" 15 ","page_number":27},
  {"content":"\r\n\r\nشمرد ثواب بيشترى خواهد داشت و دست و قلب و زبانش با هم اشتغال به قرآن پيدا كرده‌اند و بىشك روز قيامت گواهى خواهند داد\r\n. \r\nفنّ دوم\r\n\r\nدر اسامى قراء مشهور در شهرها و راويان آنها\r\n\r\nمدنى : 1 - ابو جعفر يزيد بن قعقاع\r\nابو جعفر يزيد بن قعقاع جزء هفت قارى معروف نيست و ميگويند او بر عبد اللَّه بن عباس و بر مولايش عبد اللَّه بن عياش بن ابى ربيعه مخزومى خواند و آن دو بر ابىّ بن كعب خواندند و ابىّ بن كعب بر رسول اكرم و براى او يك روايت است .\r\n\r\n2 - نافع بن عبد الرحمن\r\nنافع بن عبد الرحمن بر ابى جعفر خواند و از او قرآن را فرا گرفت و نيز بر شيبة بن مصاح و عبد الرحمن بن هرمز اعرج و ابن عباس خواند و براى او سه روايت است .\r\n1 - روايت ورش كه عثمان بن سعيد است 2 - روايت قالون كه عيسى بن مينا است 3 - روايت اسماعيل بن جعفر\r\n\r\nمكى : تنها عبد اللَّه بن كثير\r\nمكّى تنها عبد اللَّه بن كثير است كه بر مجاهد خواند و مجاهد بر ابن عباس و براى او سه روايت است .\r\n1 - روايت بزّى 2 - روايت ابن فليح 3 - روايت ابى الحسين قواس و وقتى دو قارى مكّى و مدنى با هم باشند ميگويند : « حجازى »\r\n\r\nكوفى : 1 - عاصم بن ابى النجود بهدلة\r\nعاصم كه براى او دو روايت است 1 - روايت حفص بن سليمان بزّاز 2 - روايت ابى بكر بن عياش ، و براى ابى بكر بن عياش سه روايت است 1 - روايت ابى يوسف اعشى 2 - روايت ابى صالح برجمى 3 - روايت يحيى بن آدم -\r\n\r\n","description":"","footnote":"","page_name":" 16 ","page_number":28},
  {"content":"\r\n\r\nو براى حفص چهار روايت است 1 - روايت ابى شعيب قواس 2 - روايت هبيرة تمّار 3 - روايت عبيد بن صباح 4 - روايت عمرو بن صباح .\r\n\r\n2 - حمزة بن حبيب زيات :\r\nبراى اين حمزه هفت روايت است : 1 - روايت عجلى عبد اللَّه بن صالح 2 - روايت رجاء بن عيسى 3 - روايت حمّاد بن احمد 4 - روايت خلّاد بن خالد 5 - روايت ابى عمر دورى 6 - روايت محمّد بن سعدان نحوى 7 - روايت خلف بن هشام .\r\n\r\n3 - ابو الحسن على بن حمزه كسايى\r\nبراى او شش روايت است 1 - روايت قتيبة بن مهران 2 - روايت نصير بن يوسف نحوى 3 - روايت ابى الحارث 4 - روايت ابى حمدون زاهد 5 - روايت حمدون بن ميمون زجاج 6 - روايت ابى عمر دورى .\r\n\r\n4 - خلف بن هشام بزاز\r\nخلف جزء هفت قارى معروف نيست .\r\nعاصم : بر ابى عبد الرحمن السلمى و او بر على بن ابى طالب خواند .\r\nو نيز بر اعمش . سليمان بن مهران و او بر يحيى بن رئاب و او بر علقمه و مسروق و اسود بن يزيد و آنها بر عبد اللَّه بن مسعود خواندند . و حمزه نيز بر حمران بن اعين و او بر ابى الاسود دوئلى و او بر على بن ابى طالب خواند .\r\nكسايى بر حمزه خواند و از مشايخ حمزه ابن ابى ليلى را ديده و بر او و بر ابان بن تغلب و عيسى بن عمرو ديگران نيز خواند .\r\n\r\nبصرى 1 - ابو عمرو بن علاء\r\nكه برايش سه روايت است 1 - روايت شجاع بن ابى نصير 2 - روايت عباس بن فضل 3 - روايت يزيدى يحيى بن مبارك و براى يزيدى شش روايت است 1 - روايت ابى حمدون زاهد 2 - ابى عمر دورى 3 - اوقيه 4 - ابى نعيم غلام شحاده 5 - ابو ايوب حناط 6 - ابى شعيب سوسى . و از بصره است : يعقوب بن اسحاق حضرمى و ابو حاتم سهل بن محمّد سجستانى\r\n\r\n","description":"","footnote":"","page_name":" 17 ","page_number":29},
  {"content":"\r\n\r\nاين دو نفر از هفت قاريان معروف نيستند ، و براى يعقوب سه روايت است 1 - روايت روح 2 - روايت زيد 3 - روايت رويس .\r\nوقتى اهل كوفه و بصره با هم باشند ميگويند : « عراقى »\r\n\r\nشامى تنها عبد اللَّه بن عامر يحصبى\r\nاو بر مغيرة بن ابى شهاب مخزومى و مغيرة بر عثمان بن عفان خواند و براى او دو روايت است 1 - روايت ابن ذكوان 2 - روايت هشام بن عمّار\r\n. \r\nچرا قرائت اينان سند شد ؟\r\nبه دو سبب مردم بقرائت اينان اعتماد كرده و بدانها اقتداء و پيروى نمودند .\r\n\r\nسبب اول\r\nمقام شامخ و صلاحيت علمى آنان باضافه منحصر كردن كار خود به اين امر و عنايت و اهميت زياد دادن به آن ، سبب اول براى قبول و تبعيت ديگران شد و دانشمندان ديگرى كه پيش از اينان يا همزمانشان بودند و قرائت‌هايى كه به آنان نسبت داده شده ولى جزء شواذ به حساب آمده است چون آنان تنها به قرآن نمىپرداختند و بيشتر به فقه و حديث و مانند آنها اشتغال داشتند قرائتشان سنديت پيدا نكرد .\r\n\r\nسبب دوم\r\n- اين است كه آنان با مقام و موقعيت معروف خود و اطلاعشان از وجوه مختلف قرآن قرائتشان را حرف به حرف از اول قرآن تا آخر آن از افرادى ميگرفتند كه به امام يا يكى از قارئان بزرگ مستند ميشد .\r\nپس از توجه به اين مقدمات بايد دانست كه ظاهر مذهب اماميه اينست كه آنان بر جواز قرائتى كه در بين قاريان متداول است اجماع دارند لكن خود ، آن قرائتى را اختيار نمودند كه همه قرّاء جايز ميدانستند و قرائتى را كه فقط از يك نفر بوده دوست نميداشتند و در اخبار اماميه وارد شده است كه : قرآن فقط به يك حرف نازل شده است « 1 » اما عامه از رسول اكرم نقل ميكنند كه فرموده : قرآن به هفت حرف نازل شده است كه همه آنها شافى و كافىاند « 2 »\r\n\r\n\r\n","description":"","footnote":"\r\n( 1 ) إنّ اْلقُرآنَ نَزَلَ بِحَرْفٍ واحِدٍ\r\n( 2 ) نَزَلَ اْلقُرْآنَ عَلى سَبْعةُ أحْرُفٍ كلها شافٍ كافٍ\r\n","page_name":" 18 ","page_number":30},
  {"content":"\r\n\r\nدر تأويل اين حديث وجوهى بيان نموده‌اند از اين قرار :\r\nاول - برخى كلمه « حرف ها » را به معناى ظاهريش گرفتند و آن را به اختلاف كلماتى كه همه آنها داراى يك معنا هستند و يا به اختلاف قرائت‌ها حمل كرده‌اند .\r\nاختلاف كلمات چون : « تَعال و هُلمّ وَ أقبلْ » كه همه يك معنا دارند ( بيا ) و در صدر اسلام ميتوانستند هر كدام را خواستند بخوانند ولى پس از آن ، اجماع كردند كه فقط يك كلمه خوانده شود و اجماع آنان حجت شد كه غير آن صورت مورد اجماع ممنوع گردد\r\n. \r\nاختلاف قرائت‌ها\r\n\r\nاختلاف قرائت‌ها بر هفت صورت تصور مىشود\r\n1 - اختلاف در اعراب كلمات - كه تفاوتى در صورت نوشتن و معناى آنها پديد نميآورد مانند كلمهء « فيضاعفه » كه ( فاء ) را برفع يا نصب خوانده‌اند ولى در هر حال صورت و معنا تفاوت نميكند .\r\n2 - اختلاف در اعراب كه باعث تغيير معنا ميگردد نه صورت مانند  « إِذْ تَلَقَّوْنَهُ »  با تشديد و « اذ تلقونه » « 1 » 3 - اختلاف در حروف كلمات كه معنا را تغيير ميدهد ولى صورت هم چنان محفوظ است مانند  « كَيْفَ نُنْشِزُها  - يا - كيف ننشرها » « 2 » 4 - اختلاف حروف كه باعث تغيير صورت است نه معنى مانند آيه كريمه  « إِنْ كانَتْ إِلَّا صَيْحَةً واحِدَةً »  يا « إلا زقية واحده » ( نبود جز يك صيحه ) « 3 » كه صيحه و زقيه هر دو بيك معنا مىباشد .\r\n\r\n\r\n","description":"","footnote":"\r\n( 1 ) آيه اينست :  « إِذْ تَلَقَّوْنَهُ  ( يا تلقونه )  بِأَلْسِنَتِكُمْ وَ تَقُولُونَ بِأَفْواهِكُمْ ما لَيْسَ لَكُمْ بِهِ عِلْمٌ »  ( آيه 15 از سوره نور )\r\n( 2 ) آيه چنين است  « وَ انْظُرْ إِلَى الْعِظامِ كَيْفَ نُنْشِزُها  ( يا ننشرها )  ثُمَّ نَكْسُوها لَحْماً »  .\r\n( آيه 259 سوره بقره )\r\n( 3 ) آيه 29 از سوره يس\r\n","page_name":" 19 ","page_number":31},
  {"content":"\r\n\r\n5 - اختلاف كلمة كه صورت و معنا را تغيير ميدهد - مانند : « طلع منضود » - و يا « طلح منضود » 6 - اختلاف در جلو و عقب بودن كلمات مانند :  « وَ جاءَتْ سَكْرَةُ الْمَوْتِ بِالْحَقِّ »  يا - « و جاءت سكرة الحق بالموت » .\r\n7 - اختلاف در زياد و كمى كلمات - مانند - « وَ ما عَملَتْ ايْدِيَهُمْ » يا  « وَ ما عَمِلَتْهُ أَيْدِيهِمْ »  شيخ طوسى ميگويد : اين وجه زيباتر و بهتر است زيرا از ائمه عليه السلام وارد شده است كه در مورد اختلاف قراء كدام را ميتوان خواند .\r\nدوم - دسته‌اى ديگر از دانشمندان ، هفت حرف را بر معانى و احكامى كه قرآن بنظم در آورده حمل نموده‌اند نه الفاظ و بعقيده برخى از آنان آن معانى عبارتند از وعده ، وعيد ، امر ، نهى ، جدل ، قصص و مثل ، ابن مسعود از رسول اكرم صلى اللَّه عليه و إله نقل مىكند كه آن حضرت فرموده : قرآن بر هفت حرف نازل شد : زجر ( نهى ) امر ، حلال ، حرام ، محكم ، متشابه و امثال ، ابو قلابه نيز از آن حضرت نقل مىكند كه فرموده : قرآن بر هفت حرف نازل شد : امر ، زجر ، ترغيب ، ترهيب ، جدل ، قصص و مثل .\r\nبعضى ديگر معانى را : ناسخ ، منسوخ ، محكم ، متشابه ، مجمل ، مفصل ، و تأويل آنچه جز خدا كسى نميداند گرفته‌اند\r\n. \r\nفن سوم\r\nدر بيان اجمال و خلاصه‌اى از معناى « تفسير و تأويل » كه در اين كتاب سخن بدانها كشانده مىشود .\r\n\r\nتفسير\r\nروشن كردن مراد است از لفظ ، و تأويل بازگرداندن يكى از دو محتملات است به آنچه مطابق ظاهر باشد و نيز تفسير بيان مطلب است .\r\n\r\n","description":"","footnote":"","page_name":" 20 ","page_number":32},
  {"content":"\r\n\r\nابو العباس مبرو ميگويد : كلمات « تفسير و تأويل و معنى » بيك معنا هستند بعضى گفته‌اند : مادهء كلمه « تفسير » ( فسر ) كنار زدن پرده است و تأويل پايان و عاقبت و بازگشت هر امرى است و كلمه « معنى » از فعل « عُنَيْتُ فُلاناً » يعنى قصد فلان چيز كرده‌ام و ( معنى ) يعنى قصد شده مىباشد .\r\nبعضى آن را از « عنيتُ بهذا الامر » به اين كار وادار شدم ، گرفته‌اند .\r\nاز رسول اكرم صلوات اللَّه عليه و از جانشينان آن حضرت رسيده است كه : تفسير قرآن جز با آثار و روايات صحيحه جايز نيست .\r\nعامه از رسول اكرم نقل كرده‌اند كه فرمود : كسى كه قرآن را برأى و فكر خودش تفسير كند حتى اگر درست هم گفته باشد باز خطا كردَه است .\r\nآنان ميگويند جمعى از تابعين ، چون سعيد بن مسيّب و عبيده سلمانى و نافع و سالم بن عبد اللَّه و افرادى ديگر تفسير برأى را در قرآن دوست نداشتند .\r\nآنچه ميتوان در اين باره گفت اين است كه : خداوند مردم را به فهم و استنباط معانى قرآن دعوت كرده و راه استنباط را براى آنان واضح و روشن نموده است و مردمى را ستوده كه تدبّر و تفكّر در آن ميكنند و فرمود :  « لَعَلِمَهُ الَّذِينَ يَسْتَنْبِطُونَهُ مِنْهُمْ  « 1 » ( كسانى كه آن را استنباط ميكنند از ايشان آن را ميدانند ) .\r\nو مردمى را كه در آن نميأنديشند سرزنش كرده است و فرموده :  « أَ فَلا يَتَدَبَّرُونَ الْقُرْآنَ أَمْ عَلى قُلُوبٍ أَقْفالُها »  « 2 » ( آيا در قرآن فكر نميكنند يا بر دلهاشان قفلها است ) .\r\nو نيز قرآن ميگويد كه اين كتاب به زبان عربى نازل شده :  « إِنَّا جَعَلْناهُ قُرْآناً عَرَبِيًّا لَعَلَّكُمْ تَعْقِلُونَ »  « 3 » ( ما اين قرآن را به زبان عربى قرار داديم تا شما بفهميد ) .\r\nرسول اكرم ميفرمايد : وقتى حديثى از من براى شما نقل شد آن را بر قرآن\r\n\r\n\r\n","description":"","footnote":"\r\n( 1 ) آيه 83 از سوره نساء\r\n( 2 ) آيه 24 از سوره محمد\r\n( 3 ) آيهء 3 از سورهء زخرف\r\n","page_name":" 21 ","page_number":33},
  {"content":"\r\n\r\nعرضه كنيد اگر با آن موافق بوده بپذيريد و اگر مخالف بوده آن را به ديوار بزنيد .\r\nاز اين آيات و روايات فهميده مىشود كه قرآن سند و حجت است و روايات را بايد بر آن عرضه داشت ناگفته روشن است كه چگونه ميتوان چيزى را كه نميتوان فهميد سند و شاهد قرار داد .\r\nبنا بر اين بايد ظاهر حديث نبوى را كنار گذارد و اگر سندش صحيح باشد او را چنين معنى كرد : كسى كه قرآن را برأى و انديشه خود حمل و معنى كند و شواهد الفاظ خود قرآن را كنار بگذارد و عمل نكند . اگر رأيش هم باشد باز خطا كرده است .\r\nاز رسول اكرم نقل شده است كه فرموده : قرآن روان و داراى وجوه است پس آن را به بهترين وجه حمل كنيد « 1 » .\r\nاز عبد اللَّه بن عباس نقل شده است كه تفسير را بر چهار قسم تقسيم نموده است :\r\n1 - تفسيرى كه همه بايد بدانند اگر كسى ندانست عذرى ندارد مانند احكام و قوانين قرآن و خلاصه‌اى از دليل‌هاى توحيد .\r\n2 - تفسيرى كه عرب از راه زبان خود ميفهمد مانند حقيقت لغات و موضوع كلام عرب .\r\n3 - تفسيرى كه تنها علماء ميدانند مانند تأويل متشابهات و فروع احكام 4 - تفسيرى كه جز خدا كسى نمىداند مانند علم بقيامت و هر آنچه مربوط بغيب است ، و بايد دانست كه شناختن « اعراب » ( حركات كلمات ) در درجه اول علوم قرآن و أجل آنها است زيرا هر بيان و استدلالي بدان نيازمند است و اين اعراب است كه ابهام و پيچيدگى را از الفاظ گرفته و از درون آنها جواهر گرانبهاى معانى را بيرون ميآورد چه اغراض در زير پرده الفاظ نهاده بوده و اعراب انگيزنده و جوينده و اشاره كننده بدانها مىباشد و تنها اعراب است كه مقياس و وسيله براى دانستن زيادى و كمى جمله‌ها نسبت به معناى منظور و شناسايى درستى و نادرستى آنها مىباشد .\r\nاز رسول اكرم نقل شده كه فرمود : قرآن را اعراب بگذاريد و بدين وسيله « 2 »\r\n\r\n\r\n","description":"","footnote":"\r\n( 1 ) القرآن ذلول ذو وجوه فاحملوه على احسن الوجوه\r\n( 2 ) قال اعربوا القرآن و التمسوا غرائبه .\r\n","page_name":" 22 ","page_number":34},
  {"content":"\r\n\r\nغرائب و معانىاش را بدست آوريد .\r\nآن دسته از آيات قرآن را كه الفاظش مجمل نيست و نياز به بيان ندارد و معنا و مقصود از آنها همانست كه از ظاهرشان فهميده مىشود مىتوانند همه كسانى كه اطلاعى از عربى و اعراب دارند آنها را بفهمند مانند آيات :  « وَ لا تَقْتُلُوا النَّفْسَ الَّتِي حَرَّمَ اللَّهُ إِلَّا بِالْحَقِّ »  « 1 » ( تنى را كه خدا محترم داشته جز به حق مكشيد )  « وَ إِلهُكُمْ إِلهٌ واحِدٌ »  « 2 » ( خداى شما خدايى است يكتا ) و  « لا يَظْلِمُ رَبُّكَ أَحَداً »  « 3 » ( پروردگار تو به كسى ستم نميكند ) و مانند آنها .\r\nاما آياتى كه مجملند و ظاهرشان معناى مقصود را بطور مشروح نشان نميدهد مانند آيات :  « أَقِيمُوا الصَّلاةَ وَ آتُوا الزَّكاةَ »  « 4 » وَ  « آتُوا حَقَّهُ يَوْمَ حَصادِهِ »  « 5 » ( حق آن را ( زكات ) روز چيدنش بدهيد ) كه دانستن مشروح نماز و زكات احتياج به بيان پيامبر دارد تا او از راه وحى خصوصيات و عدد ركعات نماز و مقدار نصاب زكات و امثال فراوان آن را بفهمد و بمردم بفهماند و بيان كند .\r\nبيان اين دسته آيات بدون نقل و حديث جايز نيست و شايد ميتوان حديث نبوى را ناظر به اين نوع آيات دانست اما آياتى كه احتمال دو يا چند معنى را دارند و بدليل فهميده‌ايم كه نميتوان همهء آنها را مراد دانست و جز يكى مراد و منظور نيست اين آيات متشابهند چون مقصود از آنها با آنچه مقصود نيست بهم مشتبه هستند در اين موارد تنها دليل نقل و حديث است كه ميتواند يك معنا را معين كند و بدون آن نميتوان جرئت كرد و گفت يكى از آن معانى بخصوص مقصود مىباشد و سخن مفسران در تعيين يك معنى نيز كافى نيست جز اينكه اجماع بر آن معنى داشته باشند كه در آن صورت ، پيروى از آنان واجب است .\r\n\r\n\r\n","description":"","footnote":"\r\n( 1 ) آيه 33 از سوره اسراء\r\n( 2 ) آيه 163 از سوره بقره\r\n( 3 ) آيه 49 از سوره كهف\r\n( 4 ) آيه 83 از سوره بقره\r\n( 5 ) آيه 141 از سوره انعام\r\n","page_name":" 23 ","page_number":35},
  {"content":"\r\n\r\n\r\nفن چهارم در بيان اسامى قرآن و معانى آن\r\n\r\n1 - قرآن\r\nكلمه « قرآن » از نظر لغت به معناى قرائت است كه بقول ابن عباس مصدر « قرأت » يعنى خواندم مىباشد و قتاده آن را مصدر « قرأت الشيء » يعنى بعضى از آن چيز را به بعض ديگر جمع و ضميمه كرده‌ام ميداند .\r\nو همانطور كه « نوشته شده » را « كتاب » و حساب شده را « حساب » ميگويند در آنجا نيز خوانده شده را بنام خواندن ( قرآن ) ناميدند .\r\n\r\n2 - كتاب\r\nكتاب به معناى جمع است همانطور كه ميگويند « كتبت السقاء » مشك را جمع كردم وقتى كه آن را با درفش بهم بدوزند و جمع كنند .\r\n\r\n3 - فرقان\r\nبقول ابن عباس چون قرآن با دليل‌هاى محكمش حق را از باطل جدا مىكند باسم « فرقان » ناميده شده است .\r\nبعضى ديگر ميگويند چون قرآن پيروانش را به نجات و خلاص از بدبختيها ميكشاند به او فرقان گفته‌اند هم چنان كه در آيه كريمه :  « إِنْ تَتَّقُوا اللَّهَ يَجْعَلْ لَكُمْ فُرْقاناً »  « 1 » ( اگر پرهيزكار شويد براى شما فرج و گشايشى خواهد بود )\r\n\r\n4 - ذكر\r\nقرآن ميگويد :  « إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ »  « 2 » تعبير از قرآن به « ذكر » ممكن است روى دو مناسبت باشد :\r\n1 - اين كتاب يادآورى خدا است به بندگان نسبت بفرائض و احكام 2 - قرآن شرف و افتخاريست براى كسى كه بدان ايمان آورد و تصديق كند بمفاد آيهء كريمه  « وَ إِنَّهُ لَذِكْرٌ لَكَ وَ لِقَوْمِكَ »  « 3 »\r\n\r\n\r\n","description":"","footnote":"\r\n( 1 ) آيه 29 از سوره انفال\r\n( 2 ) آيه 9 از سوره حجر\r\n( 3 ) آيه 44 از سوره زخرف\r\n","page_name":" 24 ","page_number":36},
  {"content":"\r\n\r\n\r\nبجاى انجيل و تورات و زبور\r\nحديثى از رسول اكرم مشهور است كه ما اول ترجمه متن آن حديث را بيان ميكنيم سپس به بيان « كلمات » ميپَردازيم حضرت فرموده داده شد به من بجاى تورات « سبع طوال » .\r\nو بجاى انجيل « مثانى » و بجاى زبور « مئين » و برترى يافتيم به مفصّل و در روايت واثلة بن اسقع چنين است كه رسول اكرم فرموده . . . بجاى انجيل « مئين » و بجاى زبور « مثانى » و از عرش داده شد به من « فاتحة الكتاب » و « خواتيم البقره » كه به هيچ پيامبرى داده نشد و اضافه بر آنها خدايم به من « مفصّل » داد .\r\n\r\nبيان كلمات حديث\r\n\r\n1 - سبع طوال\r\nهفت سوره طولانى قرآن است كه چون طولانىترين سوره‌ها هستند بدين نام خوانده شده‌اند و آنها : بقره ، آل عمران ، نساء ، مائده ، انعام ، اعراف و انفال با توبه‌اند چون دو سوره با هم‌اند به آنها « قرينتين » ميگويند و لذا فاصله آنها بسم اللَّه الرحمن الرحيم نيست .\r\n\r\n2 - مثانى\r\nسوره‌هاى پس از هفت سوره طولانى « مثانى » اند كه اول آنها سوره يونس و آخرشان سوره « نحل » است . سبب اينكه به آنها « مثانى » گفته‌اند اين است كه آنها بدنبال سوره‌هاى طولانى آمده‌اند و از كلمه « ثنّت » يعنى دنبال كرده آمده است بنا بر اين سوره‌هاى طولانى ( مبادى ) و آنها ( مثانى ) اند و مثانى جمع مثنى است مانند معانى جمع معنى ولى فراء ميگويد مفرد مثانى « مثناة » است .\r\nابن عباس ميگويد : همه سوره‌هاى قرآن چه طولانى و چه كوتاه « مثانى » اند باستناد آيه كريمه :  « اللَّهُ نَزَّلَ أَحْسَنَ الْحَدِيثِ كِتاباً مُتَشابِهاً مَثانِيَ »  « 1 » ميگويد علت اينكه همه آنها را « مثانى » گفته‌اند اين است كه خداوند مثل‌ها و حدود و فرائض\r\n\r\n\r\n","description":"","footnote":"\r\n( 1 ) آيه 23 از سوره زمر\r\n","page_name":" 25 ","page_number":37},
  {"content":"\r\n\r\nرا در آنها مكرّر بيان كرده است . بعضى گفته‌اند « مثانى » در آيه كريمه :  « وَ لَقَدْ آتَيْناكَ سَبْعاً مِنَ الْمَثانِي وَ الْقُرْآنَ الْعَظِيمَ »  « 1 » آيات سوره حمد است و از ائمه ما عليهم السلام همين قول نقل شده است و حسن بصرى نيز بدان قائل است .\r\n\r\n3 - مئون\r\nمئون ( صدها ) جمع مائة ( صد ) است و آن سوره‌هايى هستند كه در حدود 100 آيه دارند خواه چند آيه بيشتر و يا كمتر و آنها هفت سوره‌اند از سوره بنى اسرائيل تا سوره مؤمنون بعضى گفته‌اند سوره‌هاى پس از هفت سوره طولانى ( مئون ) اند و مثانى سوره‌هاى پس از آنها است كه آياتشان از مفصل‌ها ( سوره‌هاى كوچك آخر قرآن ) بيشتر ولى از صد كمتر است .\r\n\r\n4 - مفصل\r\nمفصل ، سوره‌هاى كوچك پس از حم ها هستند تا آخر قرآن و علت اينكه به آنها مفصل گفته‌اند اينست كه فاصله بين سوره‌ها  بِسْمِ اللَّهِ الرَّحْمنِ الرَّحِيمِ  زياد است .\r\n\r\nفن پنجم\r\n\r\nبيان مختصرى از علوم قرآن كه شرح و تفصيل آنها در كتابهاى ديگر ديده مىشود .\r\nيكى از آنها مسئله معجزه و خارق عادت بودن قرآن است كه دليل بر صدق رسول اكرم در ادعاى نبوّتش مىباشد .\r\nدر اينكه قرآن از چه جهت معجزه بوده آيا از نظر فصاحت يا نظم و روش جالب و مخصوص و يا اينكه خداوند عرب را از معارضه با آن گرداند و آن قدرت علمى را كه مىتوانند مانند قرآن در نظم و فصاحت بياورند از آنان گرفت .\r\nتفصيل اين بحث را بايد در كتابهاى اصول عقائد ديد كه بزرگان از متكلمين در كتابهاى خود نوشته‌اند و مخصوصاً محقق بزرگوار سيد مرتضى در كتابش وجه اعجاز قرآن را با عاليترين بيان و تحقيقى واضح نموده است .\r\nبحث ديگر در اين است كه آيا دست تحريف در قرآن برده شده و آن را زياد\r\n\r\n\r\n","description":"","footnote":"\r\n( 1 ) آيه 87 از سوره حجر\r\n","page_name":" 26 ","page_number":38},
  {"content":"\r\n\r\nو يا كم نموده‌اند يا نه اگر چه اين بحث مناسب با كتاب تفسير نيست ولى اجمالًا بايد گفت : در اينكه چيزى به قرآن افزوده نشده است همه اتفاق دارند اما بعضى از اماميه و قومى از حشويه « 1 » در ميان عامه گفته‌اند كه پاره‌اى از آيات قرآن كم شده است .\r\nولى مذهب صحيح اماميه آن است كه هيچگونه تغييرى در قرآن راه نيافته است همانطور كه سيد مرتضى در جواب مسائل طرابلسيّات بطور مبسوط و كامل به اثبات آن پرداخته است ميگويد بدانسان كه ما ببودن شهرها و حوادث بزرگ عالم و كتابهاى معروف و اشعار عرب علم و يقين داريم همچنين به دست نخوردن قرآن يقين و علم داريم با اينكه در اين امور توجه و عنايت شديد به حفظ و نقل آنها به اندازه قرآن ابداً نبوده است چه قرآن معجزه پيامبر و مأخذ و سند احكام دينى اسلام است .\r\nدانشمندان اسلام در حفظ و حمايت قرآن منتهاى كوشش را داشتند بطورى كه تمام موارد اختلاف مربوط به اعراب يا قرائت و حروف همه را بطور دقيق ميدانستند و با اين عنايت و علاقه چطور تصور دارد كه چيزى از آن كم شود و تغيير يابد .\r\nسيد مرتضى اضافه مىكند : به همان درجه كه ما به اصل قرآن يقين داريم صحت اجزاء و آيات آن نيز براى ما يقينى است مثلًا كتابى را كه سيبويه يا مزنى نوشته است براى اهل ادب همه و يا قسمتى از آن تفاوت نميكند يعنى همانطور كه بأصل آن اجمالًا يقين دارند كه از سيبويه و يا مزنى است همچنين هر قسمت و بابى از آن را ميدانند كه از آنها است و اگر كسى بابى را از نحو در آب كتابها بيفزايد كه در اصل نبوده همه ميدانند كه آن قسمت بعداً اضافه و ملحق شده و جزء اصل كتاب نبوده است وقتى يك كتاب عادى چنين وضعى را داشته باشد بديهى است كه عنايت به قرآن بمراتب بالاتر از عنايت و علاقه بضبط كتاب سيبويه و ديوان‌هاى شعراء بوده است .\r\nسيد مرتضى ميگويد : قرآن در عهد رسول اللَّه به همين ترتيب كه الآن در دست\r\n\r\n\r\n","description":"","footnote":"\r\n( 1 ) حشويه - جمعى از معتزله‌اند كه فقط بظواهر قرآن چسبيده و خدا را جسم دانستند و آنان چون مردم پستى بودند و حشو به اين معنا است لذا « حشويه » ناميده شدند ( دائرة المعارف فريد و جدى )\r\n","page_name":" 27 ","page_number":39},
  {"content":"\r\n\r\nما است جمع شد و چنين استدلال مىكند كه صحابه و ياران پيامبر قرآن را فرا گرفته و حفظ مىنمودند و گاهى دسته‌اى معين ميشدند كه همه آن را حفظ كنند و بر پيامبر ميخواندند .\r\nگروهى چون عبد اللَّه بن مسعود و ابى بن كعب و ديگران چند مرتبه همه قرآن را بر پيامبر خواندند و ختم كردند همه اينها با كمترين تأمل و تفكر ثابت مىكند كه قرآن در زمان رسول اللَّه جمع شده و كامل بوده نه پراكنده .\r\nدر خاتمه سخن سيد ميگويد افراد كمى از اماميه و گروه حشويه كه اين مطلب را گفته‌اند قابل اعتنا نيستند و اينان باخبارى ضعيف اعتماد كردند و آنها را صحيح پنداشته‌اند و معلوم است كه با چنين احاديث ضعيف نميتوان از آنچه بطور يقين بيان كرده‌ايم دست بر داشت .\r\n\r\nناسخ و منسوخ\r\nيكى ديگر از اين نوع مباحث ، بحث « نسخ و ناسخ و منسوخ » و تعريف آنها و اقسام و شرائط نسخ و فرق بين آن و بين بداء و تخصيص است و اينكه آيا در عبادات پيش از عمل بدانها نسخ جائز است يا نه ؟ و آيا سنت ميتواند ناسخ قرآن باشد يا نه ؟\r\nو بيان آنچه ناسخ و يا منسوخ بدان شناخته مىشود .\r\nهمه اين مباحث اگر چه از علوم متعلقه به قرآن است لكن كتابهايى كه در اصول فقه نوشته شده از آنها مفصلا بحث مىكند و بمناسبت بعضى از آيات تا آنجا كه شايسته تفسير باشد در اين كتاب خواهد آمد\r\n. \r\nفن ششم\r\n\r\nاخبار در فضيلت قرآن و اهل آن .\r\nانس بن مالك در باب فضيلت قرآن سه حديث از رسول اكرم نقل مىكند از اين قرار 1 - اهل قرآن همان خاصّان خدايند .\r\n2 - بالاترين عبادتها قرائت قرآن است .\r\n3 - قرآن آن ثروتى كه با آن ، فقر و بدون آن ثروت ، نخواهد بود .\r\n\r\n","description":"","footnote":"","page_name":" 28 ","page_number":40},
  {"content":"\r\n\r\nحماد بن سلمه از ثابت از انس بن مالك نقل مىكند كه رسول اكرم فرموده :\r\nحاملان قرآن مخصوص‌اند برحمت خدا و كسانى كه كلام خدا را ياد ميدهند مقرّبان اويند . كسى كه آنان را دوست بدارد خدا را دوست داشته و كسى كه آنان را دشمن بدارد خدا را دشمن داشته است . خدا از شنونده قرآن گرفتارى دنيا و از خواننده آن بلاء آخرت را بر ميدارد . اى حاملان قرآن خود را دوست خدا كنيد با احترام از قرآن تا محبتش بشما زيادتر و محبت شما را در دل بندگان بيشتر نمايد .\r\nمكحول ميگويد : ابو ذر غفارى نزد رسول اكرم آمد و گفت يا رسول اللَّه من ميترسم قرآن را ياد بگيرم ولى بدان عمل نكنم حضرت در جوابش فرمود : خدا آن قلبى را كه قرآن در آن جا گرفته است عذاب نميكند .\r\nعقبة بن عامر جهنى ميگويد رسول اكرم فرموده : اگر قرآن در پوستى هم باشد بدان پوست آتش نخواهد رسيد .\r\nعطار از ابى سعيد خدرى نقل مىكند كه رسول اكرم فرموده : حاملان قرآن دانايان اهل بهشتند در روز قيامت ، و باز فرمود : حامل قرآن نبايد تصور كند كه در روى زمين از او غنى تر وجود دارد حتى آن كسى كه مالك دنيا با همه وسعتش باشد .\r\nعيسى بن قائد ميگويد كسى كه خودش از سعد بن عباده شنيده بوده به من گفت كه رسول اكرم فرموده : نيست كسى كه قرآن را ياد گرفته و سپس فراموش كند جز اينكه در روز قيامت خداى را ملاقات مىكند در حالى كه دستش بريده است .\r\nعبد اللَّه بن عباس ميگويد رسول اكرم فرمود : اشراف و نيكان امت من حاملان قرآن و شب زنده دارانند .\r\nعبد اللَّه بن مسعود از رسول اكرم نقل مىكند كه فرموده : اين قرآن غذا و ميهمانى الهى است از اين غذا آنچه ميتوانيد فرا گيريد و اين قرآن ريسمان خدا و نور آشكار و شفاء نافع است و نگاهدارنده كسى است كه بدان بياويزد و نجات است براى كسى كه از آن پيروى كند او خود مستقيم و به حق است و هيچگاه منحرف نميشود تا نياز به راه آوردن داشته باشد شگفتيهايش تمام ناشدنى است و در اثر زيادى ردّ كهنه نخواهد\r\n\r\n","description":"","footnote":"","page_name":" 29 ","page_number":41},
  {"content":"\r\n\r\nشد پس آن را بخوانيد همانا خدا در قرائت آن هر حرفى ده حسنه پاداش ميدهد پس در مجموع « الم » براى هر كدام از - الف و لام و ميم ده حسنه يعنى ( براى مجموع سى حسنه خواهد داد ) الحديث حارث بن اعور ميگويد : امير المؤمنين در حديثى طولانى چنين فرمود : شنيدم از رسول خدا صلى اللَّه عليه و آله كه ميفرمود فتنه‌هايى پيش خواهد آمد . من گفتم راه خلاص و نجات از آنها چيست ؟ فرمود : كتاب خدا كه در آن است خير گذشتگان و آيندگان و حكم ما بين شما ، اين قرآن فصل و فاصله بين حق و باطل است و شوخى نيست ، افكار بسبب آن گمراه نميشود و دانشمندان را از آن سيرى و بى نيازى نباشد ، از زيادى ردّ كهنه نميگردد و پايان نمىپذيرد . قرآن كتابى است كه هر جبارى آن را ترك كند خداوند سر نگونش مىكند و هر كسى كه هدايت را از غير آن بطلبد گمراهش مينمايد .\r\nاين قرآن ريسمان محكم و راه مستقيم خدا است هر كه بدان عمل كند پاداش و اجر مىبرد و هر كه به آن حكم كند عدالت بيشتر كرده و هر كه مردم را بسوى آن بخواند بى شك بسوى راه است خوانده است .\r\nعاصم بن حمزه از امير المؤمنين و آن حضرت از رسول اكرم نقل مىكند كه فرمود :\r\nكسى كه آن قدر قرآن بخواند تا حفظ شود خداوند او را به بهشت داخل خواهد كرد و شفاعت و دستگيرى او را در بارهء ده نفر از خانواده‌اش كه مستحق عذاب و آتش‌اند مىپذيرد .\r\nعبد اللَّه بن عمر ميگويد على عليه السلام فرمود : بخواننده و رفيق قرآن گفته مىشود بخوان و بالا رو و آن را به تأنّى بخوان هم چنان كه در دنيا آن را به تأنّى ميخواندى همانا عظمت مقام و درجه تو نيز در آخرين آيه ايست كه ميخوانى .\r\nباز از على عليه السلام نقل شده كه رسول اكرم فرمود هر كسى توفيق قرآن خواندن نصيبش شود و آن را بخواند و بعد خيال كند كه به كسى برتر از آنچه او دارد عطا شده است همانا نعمتى را كه خدا بزرك شمرده كوچك ، و آنچه خدا كوچك شمرده بزرك\r\n\r\n","description":"","footnote":"","page_name":" 30 ","page_number":42},
  {"content":"\r\n\r\nدانسته است . و نيز از على عليه السلام نقل شده كه حضرت رسول صلى اللَّه عليه و آله فرمود : كسى كه قرآن ميخواند مثل آن است كه نبوّت در سينه و بين دو پهلويش قرار گرفته است و فقط با وحى نميشود .\r\nابو سعيد خدرى از على عليه السلام نقل مىكند كه فرمود : حاملان قرآن در دنيا دانايان و عارفان بهشتيانند در روز قيامت . و نيز امير المؤمنين فرمود : كسى كه باسلام داخل شود در حالى كه فرمانبر و مطيع است و قرآن را آشكارا بخواند براى اوست در هر سال دويست دينار از بيت المال مسلمانان و اگر در دنيا بطور كامل به او داده نشود روز قيامت كه احتياج بيشترى به آن دارد بطور كامل خواهد گرفت ، اين روايت كه بيان شد چون قطره ايست از دريا كه براى رعايت اختصار و از باب نمونه بدانها اكتفاء نموديم\r\n. \r\nفن هفتم\r\n\r\nدر ذكر آنچه براى خواننده قرآن مستحبّ است :\r\nبراء بن عازب ميگويد : رسول اكرم فرمود قرآن را زينت دهيد با صداى خودتان . نيز حذيفة بن يمان از آن حضرت نقل مىكند كه فرمود : قرآن را با لحن و صوت عرب بخوانيد مبادا آن را با لحن اهل فسق و يهود و نصارى قرائت كنيد و قومى پس از من خواهند آمد كه در خواندن قرآن آن را ميكشند مانند ترجيع و كشيدن آواز و ترجيع تاركان دنيا در سرورشان و ترجيع نوحه گران ، دل اينان و كسانى كه دلباخته آنها شده‌اند به همين طرز خواندن خوش و فريفته شده است .\r\nعلقمة بن قيس ميگويد : من در قرآن خوش آواز بودم . عبد اللَّه بن مسعود بدنبال من ميفرستاد كه بر او بخوانم من وقتى از خواندن فارغ ميشدم ميگفت باز بخوان پدر و مادرم فدايت باد زيرا من از رسول خدا شنيدم كه فرمود : حسن صوت و خوب خواندن ، زينت قرآن است .\r\nانس بن مالك از رسول اكرم نقل مىكند كه فرمود : براى هر چه زينتى است و زينت قرآن صداى خوش است .\r\n\r\n","description":"","footnote":"","page_name":" 31 ","page_number":43},
  {"content":"\r\n\r\nعبد الرحمن بن السائب ميگويد : سعد بن ابى وقاص بر ما وارد شد من آمدم نزد او و سلام كردم به من گفت پسر برادرم شنيده‌ام تو صداى خوبى در قرآن خواندن دارى ، گفتم آرى الحمد للَّه گفت من شنيدم كه رسول خدا ميفرمود : قرآن با حزن و اندوه نازل شد پس وقتى خوانديد آن را گريه كنيد و اگر گريه نميكنيد حالت گريه كننده را داشته باشيد و آن را با آواز بخوانيد كه هر كه آن را اين چنين نخواند از ما نيست .\r\nبعضى كلمه « تغنّوا به » را به معناى با آواز بلند بخوانيد نگرفته‌اند بلكه به « بى نياز شويد با آن » معنا نموده‌اند ولى بيشتر دانشمندان آن را همان زيبا و غم انگيز نمودن صدا دانسته‌اند\r\n\r\n","description":"","footnote":"","page_name":" 32 ","page_number":44},
  {"content":"\r\n\r\n\r\nسوره فاتحة الكتاب\r\nاين سوره بقول ابن عباس و قتاده مكى ، و بقول مجاهد ، مدنى است و بعضى معتقدند يك بار در مكه و بار ديگر در مدينه نازل شد .\r\n\r\nاسامى اين سوره\r\n1 - فاتحه الكتاب - چون قرآن از آن شروع مىشود و نيز آغاز قرائت نماز است بدين جهت « فاتحه » خوانده شد .\r\n2 - امّ الكتاب - چون بر سائر سوره‌ها مقدّم است و عرب به هر چيزى كه جامع يا مقدم بر چيزهاى ديگرى كه تابع آن هستند باشد « امّ » ميگويد مانند « امّ الرأس » به پوستى كه حاوى مغز است و « امّ القرى » به مكه چون زمين از آن نقطه گسترده شد و نسبت به همه آنها « امَّ » است يا از نظر شرافت و برترى آن بر شهرها و مكان‌هاى ديگر « امّ القرى » گفته شده است .\r\nبعضى ميگويند : سورهء حمد را بدين جهت « امّ الكتاب » خواندند كه اصل آن قرآن است و منظور از اصل بودن حمد اين است كه همه قرآن و مطالبى كه در مجموع سوره‌ها است مانند اثبات خدا و وجوب بندگى كه هدف‌هاى عالى قرآنند در اين سوره بيان شده است .\r\n3 - السبع - چون اين سوره باتّفاق همه داراى هفت آيه است .\r\n4 - مثانى - در اينكه چرا بدين نام خوانده شده دو وجه گفته‌اند :\r\nاوّل - در هر نماز واجب يا مستحبّ دو بار خوانده مىشود .\r\nدوّم - دو بار نازل شد . اين‌ها اسم‌هاى معروف اين سوره‌اند و نيز اسم‌هاى ديگرى غير معروف دارد :\r\n5 - وافيه - چون تمام آن بايد در نماز خوانده شود .\r\n6 - كافيه - زيرا حمد ميتواند جاى سورهء ديگر را بگيرد اما در نماز هيچ سوره‌اى\r\n\r\n","description":"","footnote":"","page_name":" 33 ","page_number":45},
  {"content":"\r\n\r\nنمىتواند جانشين حمد گردد مؤيّد اين مطلب است آنچه عبادة بن ثابت از نبى اكرم نقل مىكند كه فرمود : امّ القرآن ( حمد ) عوض از غير خودش مىشود ولى سوره‌هاى ديگر عوض آن نمىشوند .\r\n7 - اساس - بمناسبت آنچه از ابن عباس نقل شده است كه براى هر چيز اساس و پايه‌اى است و اساس قرآن سوره فاتحه و اساس اين سوره « بسم اللَّه الرحمن الرحيم » است .\r\n8 - شفاء - چون از رسول اكرم نقل شده است كه فرمود : فاتحة الكتاب شفاء از هر دردى است .\r\n\r\nفضيلت اين سوره\r\nاز رسول اكرم نقل شده است كه فرمود : هر كس سورهء فاتحه الكتاب را بخواند به دو آن چنان پاداش ميدهند كه گويى دو ثلث قرآن را خوانده و بر هر مؤمن و مؤمنه صدقه داده است .\r\nهمين مضمون از آن حضرت ، بسند ديگرى نقل شده است با اين تفاوت كه گويى تمام قرآن را خوانده است .\r\nاز ابىّ بن كعب نقل شده است كه گفت من سوره فاتحه را بر رسول اكرم خواندم حضرت فرمود قسم به كسى كه جانم در دست اوست در تورات و انجيل و زبور و حتى در خود قرآن مانند اين سوره نيست اين سوره « امّ الكتاب » و - « سبع مثانى » است و اين سوره بين خدا و بنده‌اش تقسيم شده است و براى بنده است آنچه بخواهد .\r\nمحمّد بن مسعود عياشي نقل مىكند كه رسول اكرم بجابر فرمود : اى جابر آيا بهترين سوره‌اى را كه خدا در كتابش نازل كرد به تو نياموزم ؟ جابر عرض كرد :\r\nآرى . پدر و مادرم فدايت باد يا رسول اللَّه به من ياد ده . پس رسول اكرم سورهء حمد را كه امّ الكتاب است به او آموخت سپس فرمود اى جابر ! دوست دارى از فضيلت آن براى تو بگويم ؟ گفت : بلى پدر و مادرم فدايت .\r\n\r\n","description":"","footnote":"","page_name":" 34 ","page_number":46},
  {"content":"\r\n\r\nحضرت فرمود : اين سوره شفاء هر درد و بيمارى است جز مرگ .\r\nاز حضرت امام صادق نقل شده است كه فرمود : كسى كه از حمد شفا نيابد هيچ چيز او را خوب نميكند .\r\nامير المؤمنين از رسول اكرم نقل مىكند كه خدا به من گفت  « وَ لَقَدْ آتَيْناكَ سَبْعاً - مِنَ الْمَثانِي وَ الْقُرْآنَ الْعَظِيمَ  » « 1 » ( اى محمّد همانا ما هفت آيه با ثنا ( سوره حمد ) - و قرآن با عظمت را براى تو فرستاديم ) حضرت ميگويد خدا سوره حمد را در برابر همه قرآن قرار داد و بر نازل كردن آن بخصوص بر من منّت نهاد بعد فرمود :\r\nفاتحة الكتاب شريفترين چيزى است كه در گنجينه‌هاى عرش است .\r\nخداوند محمّد را بدان اختصاص و شرافت داد و هيچكدام از پيامبران را با او در اين جهت شريك ننمود . جز سليمان كه به او از اين سوره ( بسم اللَّه . . . . ) داده شد .\r\nهمانطور كه قرآن از زبان بلقيس اين چنين حكايت مىكند :   « إِنِّي أُلْقِيَ إِلَيَّ كِتابٌ كَرِيمٌ إِنَّهُ مِنْ سُلَيْمانَ وَ إِنَّهُ بِسْمِ اللَّهِ الرَّحْمنِ الرَّحِيمِ »   « 2 » ( نامه‌اى گرامى به من داده‌اند از جانب سليمان و بنام خداى رحمن و رحيم است ) .\r\nسپس فرمود : هر كه آن را بخواند در حالى كه بدوستى محمّد و آل او معتقد .\r\nو به ظاهر و باطن آن مؤمن ، و پيرو فرمانش باشد خداوند در برابر هر حرفى از آن حسنه‌اى به او ميدهد كه هر يك از آن بالاتر از دنيا با همه اموال و خيراتش مىباشد .\r\nو اگر كسى بدين سوره كه خوانده مىشود گوش فرا دهد به مقدار يك سوم از ثواب و اجر خواندنش را خواهد داشت اين چيز را غنيمت شمرده و آن را بيشتر كنيد تا موقعش نگذرد و حسرت و آه در دلتان نماند .\r\n\r\nاستعاذه\r\nهمهء قراء اتفاق دارند كه قبل از  بِسْمِ اللَّهِ الرَّحْمنِ الرَّحِيمِ  « استعاذه » ( به خدا پناه\r\n\r\n\r\n","description":"","footnote":"\r\n( 1 ) آيه 87 از سوره حجر .\r\n( 2 ) آيه 29 از سوره نمل\r\n","page_name":" 35 ","page_number":47},
  {"content":"\r\n\r\nبردن ) گفته مىشود ، اما اختلاف آنان در خصوصيات كلمات آن مىباشد بدين قرار :\r\n« اعُوْذُ بِاْللَّهِ مِنَ اْلشَّيْطانِ اْلرَّجْيم » بقول ابن كثير و عاصم و ابو عمرو .\r\n« اعُوْذُ بِالْلَّهِ مِنَ اْلشَّيْطانِ اْلرَّجِيْمِ انَّهُ هُوَ اْلسَّمِيْعُ اْلبَصِيْرُ » بقول نافع و ابن عامر و كسايى .\r\n« نَسْتَعِيْذُ بِاْللَّهِ اْلسَّمِيْعِ اْلعَلِيْمِ مِنَ اْلشَّيْطانِ الْرَّجِيْمِ » بقول حمزه .\r\n\r\nشرح لغات\r\nاعوذ - پناه مىبريم و استعاذه به معناى پناه بردن است .\r\nشيطان - در لغت ، هر نافرمان و سر كشى است اعم از انسان و جن و حيوان و لذا در قرآن  « شَياطِينَ الْإِنْسِ وَ الْجِنِّ »  آمده است و وزن آن فيعال است از « شطن » به معناى دور شده برخى آن را ( فعلان ) از فعل « شاط » به معناى باطل شد دانسته‌اند ولى صحيح همان قول اولى است زيرا شاطن به معناى متمرد و نافرمان در كلمات عرب ديده مىشود « 1 » .\r\nرجيم - دور شده وزنش « فعيل » از رجم به معناى انداختن .\r\n\r\nتفسير :\r\nخدا امر مىكند كه از شر شيطان به خدا پناه ببريد چون هيچ انسانى از وسوسه‌هاى شيطان بر كنار نيست لذا قرآن ميگويد :  « فَإِذا قَرَأْتَ الْقُرْآنَ فَاسْتَعِذْ بِاللَّهِ مِنَ الشَّيْطانِ الرَّجِيمِ »  « 2 » ( هر وقت قرآن ميخوانيد از شر شيطان به خدا پناه ببريد ) .\r\nمعناى اين جمله اينست كه من به خدا پناه ميبرم از شر شيطان كه دور از خير است و يا دور شده از رحمت خدا است ، و رجيم - يعنى مطرود از درگاه خدا و يا كسى كه هدف تيرهاى لعن است هَمانا خدا همه شنيدنيها را ميشنود ( سميع ) و به همه دانستنيها آگاه است ( عليم ) .\r\n\r\n\r\n","description":"","footnote":"\r\n( 1 )\r\n « ايما شاطن عصاه عكاه * ثم يلقى فى السجن و الاغلال » \r\nهر متمردى كه نافرمانى او كند او را در بند مىكند و به زندان و غل ميأفكند .\r\n( 2 ) آيه 98 از سوره نحل .\r\n","page_name":" 36 ","page_number":48},
  {"content":"\r\n\r\n بِسْمِ اللَّهِ الرَّحْمنِ الرَّحِيمِ  . همه اماميه اتفاق دارند كه بسم اللَّه يك آيه از حمد و هر سورهء ديگرى است و كسى كه آن را در نماز نخواند نمازش باطل است خواه نماز واجب باشد و يا مستحبّ و بلند خواندن آن در نمازهايى كه بايد حمد را بلند خواند واجب و در نمازهايى كه بايد آرام خواند مستحبّ است ولى همه اين احكام از نظر دانشمندان اهل سنت محل اختلاف است ولى جزء بودنش در سورهء نمل براى هيچ دسته قابل انكار نيست .\r\nكسى كه بسم اللَّه را آيه‌اى مستقل ميداند  « صِراطَ الَّذِينَ »  را تا آخر سوره يك آيه مىشمرد و كسى كه آن را آيه‌اى مستقل به حساب نميآورد و گفتنش را فقط براى تيمّن و تبرّك ميداند  « صِراطَ الَّذِينَ أَنْعَمْتَ عَلَيْهِمْ »  را يك آيه و بعدش را آيه ديگر مىشمرد .\r\nاز قرّاء حمزه و خلف و يعقوب و يزيدى بين سوره‌ها با بسم اللَّه فاصله نميأندازند ولى بقيه در فاصله هر سوره و سورهء ديگر بسم اللَّه ميگويند مگر بين دو سورهء انفال و توبه\r\n\r\nفضيلت بسم اللَّه\r\nاز حضرت على بن موسى الرضا عليه السلام نقل شده است كه فرمود : هر كه بسم اللَّه بگويد نزديكتر است به اسم اعظم از سياهى چشم بسفيدى آن .\r\nاز ابن عباس نقل شده كه وقتى معلم به بچه ميگويد بگو  بِسْمِ اللَّهِ الرَّحْمنِ الرَّحِيمِ  و او بگويد خداوند براى خود آن بچه و پدر و مادر و معلمش بيزارى از آتش مينويسد .\r\nابن مسعود ميگويد : هر كسى ميخواهد كه خدا او را از شعله‌هاى نوزده‌گانهء آتش جهنم رهايى دهد  بِسْمِ اللَّهِ الرَّحْمنِ الرَّحِيمِ  را بخواند كه آن نيز 19 حرف است و خدا هر حرفى را سپر يك شعله قرار ميدهد .\r\nاز امام صادق عليه السلام نقل شده است كه فرمود : خدا بكشد اينان را چگونه خواندن بزرگترين آيات قرآن را بعنوان سوره « بدعت » شمردند ؟\r\n\r\nشرح لغات\r\nاسم . مشتق از سُمُوّ به معناى رفعت و علوّ است و اصل آن سمو است و جمعش اسماء مانند « قنو » بر اقناء ، و بعضى آن را مشتق از سمه و وسم به معناى علامت گرفته‌اند ولى\r\n\r\n","description":"","footnote":"","page_name":" 37 ","page_number":49},
  {"content":"\r\n\r\nقول اوّل صحيحتر است زيرا كلمه‌اى كه حرف اولش حذف شده مانند عده و سمه همزه وصل بر سر آن در نميآيد .\r\nاللَّه . اسم مخصوص خدا است و سيبويه در بارهء اصل آن دو وجه بيان مىكند :\r\n1 - الاه - بر وزن فعال كه حرف اول آن حذف و الف و لام جانشين آن شده است .\r\n2 - لاه - بر وزن فعل كه الف و لام تعظيم بر سر آن در آمده و « اللَّه » شده است .\r\nدر اينكه كلمهء اللَّه جامد و يا مشتق است خليل ميگويد : اسمى است غير مشتق و لازم نيست كه هر اسمى مشتق باشد ، و كسانى كه آن را مشتق دانسته‌اند در اينكه اصل آن چيست اين وجوه را گفته‌اند :\r\n1 - مشتق از « الوهيّت » به معناى عبادت و معناى اللَّه بنا بر اين ذاتى است كه شايستهء پرستش مىباشد .\r\n2 - مشتق از « وله » به معناى تحير ، و معنايش بنا بر اين ذاتى است كه عقلها در كنه عظمتش متحيّر و سرگردانند .\r\n3 - از « الهت » يعنى فزع و گريه كردم و خدا كسى است كه همهء مردم در احتياجاتشان سوى او جزع و ناله ميكنند .\r\n4 - از « الهت إليه » بسويش آرامش يافتم و معنايش اين است كه دلها با ذكر و يادش آرام مىگيرند .\r\n5 - از ( لاه ) يعنى پوشيده شد كه او ذاتى است پوشيده از اوهام و آشكار و ظاهر با دليل‌ها و برهانهاى عقلى .\r\n « الرَّحْمنِ الرَّحِيمِ »  دو اسمند كه از رحمت گرفته شده و براى مبالغه‌اند جز اينكه در « فعلان » ( رحمن ) مبالغهء بيشترى است از « تغلب » حكايت شده است كه بعقيده او كلمه ( رحمن ) عربى نيست باستناد آيه كريم كه در مقام استغراب و تازه بودن كلمه گفتند « رحمن » چيست ؟ ( قالوا و ما الرحمن ) ولى اين عقيده درست نيست\r\n\r\n","description":"","footnote":"","page_name":" 38 ","page_number":50},
  {"content":"\r\n\r\nزيرا در اشعار عرب فراوان اين كلمه ديده مىشود « 1 »\r\n\r\nتفسير :\r\n\r\nدر بيان معناى « بسم اللَّه » سه وجه گفته شده است :\r\n\r\n1 - استعانت از نام خدا\r\nدر اين وجه ، استعانت مقدّر است و معناى آن چنين است طلب كمك كنيد به اينكه نامهاى خدا را به زبان آورده او را بصفات عاليه‌اش وصف كنيد .\r\n\r\n2 - استعانت از ذات حق\r\nبعضى ديگر گفته‌اند يعنى كمك بجوئيد از ذات خدا و كلمه « اسم » در « بسم اللَّه » بجاى مسمّى نشسته است و مثل اين است كه گفته شود « باللَّه » و در تمام موارد ذكر و خطاب اسم جاى ذات و شخص مسمّى را مىگيرد همانطور كه ميگويند زيد را ديدم مسلّم منظور ديدن كلمه « زيد » نيست بلكه شخص و مسماى اين اسم را ديده‌ايد و اسم بعنوان مسمّى ذكر شده است و همچنين وقتى كسى را باسم خطاب ميكنند مخاطب شخص است و اسم جانشين او . « 2 »\r\n\r\n3 - شروع بنام بردن از او\r\nدر اين وجه كلمه « اسم » به معناى مصدر ( اسم بردن ) گرفته شده است مانند « أكرمته كرامة » كه كرامة بجاى اكرام مىباشد و معنايش اين است كه خواندنم را با نام بردن از خدا آغاز ميكنم .\r\nمؤلّف - اين قول بهتر است زيرا ما مأموريم كه كارهايمان را با نام بردن او\r\n\r\n\r\n","description":"","footnote":"\r\n( 1 ) سلامة بن جندل كه خود شاعر قبل از اسلام و در زمان جاهليت و اهل حجاز است ميگويد : « و ما يشأ الرحمن يعقد و يطلق » ( خدا هر چه بخواهد انجام ميدهد ، امرى را ببندد و يا بگشايد و رها كند )\r\n( 2 ) در ادبيات نظير فراوان دارد ، لبيد ميگويد :\r\n « الى الحول ثم اسم السلام عليكما * و من يبك حولا كاملا فقد اعتذر » \r\nتا يك سال ( گريه ميكنم ) و السلام - و كسى كه يك سال كاملا گريه كند معذور است - در اين جا كلمه « اسم » معنا ندارد و معنى اين است « ثم السلام عليكما »\r\n","page_name":" 39 ","page_number":51},
  {"content":"\r\n\r\nشروع كنيم نه به اينكه از كبريا و عظمتش خبر دهيم هم چنان كه براى خوردن و آشاميدن و ذبح امر شده است كه خدا نام برده شود و اگر كسى موقع « ذبح » و كشتن حيوان بجاى « باسم » بگويد « باللَّه » قطعاً مخالف دستور است .\r\n« اللَّه » - ذاتى است كه چون قادر بر آفرينش و زنده كردن موجودات و نعمت دادن به آنهاست شايان پرستش است .\r\n « الرَّحْمنِ الرَّحِيمِ »  - علت تقدّم كلمه « الرحمن » بر « الرحيم » اين است كه چون رحمن فقط به خدا گفته مىشود و بس مانند اسم شخص و علم است و بايد قبلًا گفته شود بخلاف « رحيم » كه گفتنش در مورد غير خدا نيز صحيح است .\r\nابو سعيد خدرى از رسول اكرم نقل مىكند كه آن حضرت فرمود : عيسى بن مريم گفت خدا رحمن در دنيا و رحيم در آخرت است .\r\nبعضى از تابعين ميگويند « رحمن » يعنى مهربان بهمهء مردم مؤمن و كافر و « رحيم » مهربان بخصوص مؤمنين در آخرت .\r\nفرا گرفتن رحمت رحمانيهء حق همه مردم را خواه مؤمن و صالح باشند يا كافر و فاسق ، به اين است كه آنان را آفريد و از نعمت حيات و زندگى بهره‌مندشان نمود و به آنان روزى ميدهد .\r\nو شمول رحمت رحيميه بخصوص مؤمنان ، به اين است كه در دنيا به آنها توفيق نيكو كارى داد و آنان در آخرت مورد تكريم و آمرزش او قرار گرفته و وارد بهشت ميشوند .\r\nبه همين مطلب باز ميگردد آنچه از حضرت امام صادق عليه السلام نقل شده است كه فرمود : « رحمن » اسمى است خاص ( مخصوص به خدا ) و بيان كننده صفتى عام و « رحمن » اسمى است عام و بيان كنندهء صفتى خاص .\r\nعكرمه ميگويد : خدا باعتبار يك رحمت « رحمن » و باعتبار صد رحمت « رحيم » است و اين مطلب را او اقتباس كرده از قول رسول اكرم كه فرمود : براى خدا صد رحمت است كه فقط يكى از آنها را به زمين فرستاده و بين مردم تقسيم نمود و مهربانى مردم\r\n\r\n","description":"","footnote":"","page_name":" 40 ","page_number":52},
  {"content":"\r\n\r\nبا هم و عواطفى كه نسبت بهم نشان ميدهند همه اثر همين يك رحمت است و نود و نه رحمت ديگر را براى خود قرار داده تا روز قيامت بندگان را مشمول آنها قرار دهد و روايت شده است كه روز قيامت حتى اين يك رحمت را هم ضميمهء آن نود و نه نموده و با همهء آنها به بندگان خود مهر مىورزد\r\n. \r\n[ سوره الفاتحة ( 1 ) : آيات 1 تا 7 
  ]\r\nبِسْمِ اللَّهِ الرَّحْمنِ الرَّحِيمِ ( 1 )\r\nالْحَمْدُ لِلَّهِ رَبِّ الْعالَمِينَ ( 2 ) الرَّحْمنِ الرَّحِيمِ ( 3 ) مالِكِ يَوْمِ الدِّينِ ( 4 ) إِيَّاكَ نَعْبُدُ وَ إِيَّاكَ نَسْتَعِينُ ( 5 )\r\nاهْدِنَا الصِّراطَ الْمُسْتَقِيمَ ( 6 ) صِراطَ الَّذِينَ أَنْعَمْتَ عَلَيْهِمْ غَيْرِ الْمَغْضُوبِ عَلَيْهِمْ وَ لا الضَّالِّينَ ( 7 )\r\n\r\n[ ترجمه 
  ]\r\nستايش خداى را كه پروردگار جهانيان .\r\nداراى رحمت همگانى و خاص .\r\nفرمانرواى روز جزا است .\r\n( خدايا ) تنها تو را ميپرستيم و از تو يارى ميخواهم ما را به راه راست هدايت فرما .\r\nراه كسانى كه بر آنها نعمت دادى نه كسانى كه مورد خشم شده‌اند و نه گمراهان .\r\n\r\nشرح لغات اين سوره\r\nحمد - با مدح و شكر معنايى نزديك بهم دارند و كلمات « ذمّ » و « هجا » و « كفران » در مقابل حمد و مدح و شكر مىباشند ، در حمد لازم نشده است كه در برابر نعمت باشد ولى شكر حتماً در مقابل نعمت و نيكى است .\r\nرب - پروردگار ، براى اين كلمه چند معنى گفته شده است از اينقرار :\r\n1 - بزرگ و فرمانبردار 2 - مالك ( دارنده ) ، همانطور كه رسول اكرم به مردى فرمود :\r\n« أ ربّ غنم ام رب إبل »\r\nآيا تو صاحب گوسفندى يا صاحب شتر ، جواب داد هر چه خدا دهد زياد ميكنيم و لذّت ميبريم . 3 - اختيار دار . 4 - پرورش دهنده .\r\n5 - اصلاح گر ، كلمه رب بطور مطلق فقط در مورد خدا به كار ميرود و در مورد اشخاص ديگر با اضافه استعمال مىشود مانند « رَبُّ الدّار » ( مالك خانه ) عالمين - جمع عالم و خود كلمه عالم ، جمعيت كه از جنس لفظ خود مفرد ندارد و بگروهى از صاحبان عقل گفته مىشود . ولى در استعمال مردم ، عالم به معناى همه موجودات است اعم از جاندار و بى جان انسان و يا انواع ديگر و آيه كريمه :\r\n  « وَ ما رَبُّ الْعالَمِينَ قالَ رَبُّ السَّماواتِ وَ الْأَرْضِ »   « 1 » ( پروردگار جهانيان چيست گفت :\r\n\r\n\r\n","description":"","footnote":"\r\n( 1 ) آيه 23 - 24 از سوره شعرا\r\n","page_name":" 41 ","page_number":53},
  {"content":"\r\n\r\nپروردگار آسمانها و زمين . . . ) به همين معناى كلى است .\r\nملك يا مالك - ملك به معناى پادشاه و مالك كسى كه توانايى و حق تصرف در مالش را بهر صورتى كه بخواهد دارد و كسى نميتواند از او جلوگيرى نمايد .\r\nيوم الدين : يوم - روز ، و دين به چند معنا آمده است . 1 - جزا و پاداش .\r\n2 - حساب 3 - طاعت و پيروى ، ولى در اينجا به معناى پاداش و حساب است بقرينه آيات كريمه  « الْيَوْمَ تُجْزى كُلُّ نَفْسٍ بِما كَسَبَتْ »  « 1 » ( امروز هر كسى را هر چه كرد جزا دهد ) و  « الْيَوْمَ تُجْزَوْنَ ما كُنْتُمْ تَعْمَلُونَ »  « 2 » ( امروز به آنچه كرديد جزا و پاداش داده ميشويد ) نعبد - مىپرستيم . عبادت در لغت ذلت و خوارى و « طريق معبّد » يعنى راهى كه در اثر رفت و آمد زياد كوبيده شده است و به بنده و برده « عبد » ميگويند از نظر ذلت و رام بودنش در برابر صاحب و مالكش .\r\nنستعين - از تو كمك ميخواهيم - استعانت ، كمك خواستن .\r\nاهدنا - هدايت كن ما را ، هدايت در لغت ارشاد و راهنمايى است و كسى كه جلو مردم افتاده آنان را راهنمايى مىكند « هادى » و راهنما ميگويند .\r\nصراط - راه واضح و واسع .\r\nمغضوب عليهم - كسانى كه بر آنان خشم و غضب شده است - از غضب كه در اصل به معناى سختى و شدت مىباشد و لذا به سنگ سخت « غضبة » ميگويند .\r\nالضالين - گمراهان اصل « ضلال » به معناى « هلاك » است مانند آيات كريمة :\r\n « إِذا ضَلَلْنا فِي الْأَرْضِ »  يعنى وقتى در زمين هلاك شويم و   « أَضَلَّ أَعْمالَهُمْ »   يعنى اعمال آنها را نابود و هلاك كرد . و گمراهى در دين دورى و رفتن از حق است .\r\n\r\nتفسير\r\n الْحَمْدُ لِلَّهِ  - يعنى همه صفات عالى و ستايش‌ها و سپاسها براى آن خدايى است كه سزاوار پرستش است چون او دهنده همه نعمت‌ها و توانايى بر آنها است ، او آفريدگار\r\n\r\n\r\n","description":"","footnote":"\r\n( 1 ) آيه 17 از سوره غافر\r\n( 2 ) آيه 7 از سوره تحريم .\r\n","page_name":" 42 ","page_number":54},
  {"content":"\r\n\r\nو پروردگار جهانيان است ، ضمناً از اين آيه دو چيز استفاده مىشود . 1 - وجوب شكر نعمت دهنده 2 - راه و طرز آن  الرَّحْمنِ الرَّحِيمِ  - معناى اين دو صفت و فرق آنها با هم در تفسير  « بِسْمِ اللَّهِ »  گذشت و تكرار آنها پس از حمد به منظور تأكيد است ولى على بن عيسى رمانى ميگويد :\r\nذكر اين دو صفت پس از بسم اللَّه و پس از حمد تكرارى است زيرا پس از بسم اللَّه چون كلمه « اللَّه » به معناى كسى است كه شايستگى پرستش دارد  « الرَّحْمنِ الرَّحِيمِ »  بيان سبب اين لياقت و شايستگى است و پس از حمد براى بيان علت و سبب اين شكر و سپاس است .\r\n مالِكِ يَوْمِ الدِّينِ -  پس از بيان مالكيت خدا در اين عالم ، اين آية مالكيت و سلطنت او را در جهان ديگر بيان مىكند و منظور از « يوم » ( روز ) زمان است مطلقا نه روز اصطلاحى مقابل شب .\r\nبعضى ميگويند : منظور از « روز » ادامه نور و روشنى است تا سر نوشت‌ها تعيين شده هر كسى در مكان خود مستقر گردد .\r\nدر بارهء  « يَوْمِ الدِّينِ »  جبائى ميگويد يعنى روزى كه بر دين جزا و پاداش داده مىشود .\r\nمحمّد بن كعب معتقد است يعنى روزى كه جز دين چيزى سود نمىبخشد .\r\nبا اينكه خدا مالك همه عالمها است علّت اينكه او را فقط مالك روز دين و عالم آخرت معرفى مىكند بيان عظمت و اهميت آن روز است مانند آيه كريمه :  « رَبُّ الْعَرْشِ »  خداى عرش كه براى بيان عظمت عرش است .\r\nضمناً اين آيه بر اثبات معاد و لزوم ترس و اميد از آن ، دلالت دارد زيرا تصور آن جهان خوف و اميد را در انسان پديد ميآورد .\r\n إِيَّاكَ نَعْبُدُ وَ إِيَّاكَ نَسْتَعِينُ -  روى قانون ادبى عربى مقدم شدن « ايَّاكَ » ( تو را ) بر دو فعل براى بيان انحصار است يعنى خدايا منحصراً تو را ميپرستيم نه غير تو را و فقط از تو كمك ميجوئيم نه از غير تو .\r\nعبادت ، خود نوعى شكر است و نيز هدف از آن است زيرا عبادت آخرين درجه\r\n\r\n","description":"","footnote":"","page_name":" 43 ","page_number":55},
  {"content":"\r\n\r\nخضوع كسى است توأم با عاليترين مرتبه تعظيم و بزرگداشت و شايستگى اين پرستش را ندارد مگر كسى كه اصول نعمت‌ها چون هستى و زندگى و ميل را عطا كرده است و چون جز خداى بزرگ هيچكس توانايى دادن اين نعمت‌ها را ندارد پس پرستش مخصوص او است .\r\nاگر انسانى به ديگرى نيكى كند شايستگى تشكّر و سپاسگزارى را دارد و نيز لزوم اطاعت و فرمانبردارى انسانى از انسان ديگر امكان دارد اما عبادت و پرستش منحصراً در برابر خدا بايد باشد نه ديگرى .\r\n\r\nعبادت همان اطاعت نيست .\r\nبنا بر اين قول كسانى كه ميگويند عبادت همان اطاعت است صحيح نيست زيرا اطاعت تنها موافقت فرمان و امر است و بس و لذا پسر كه مطيع پدر و بنده كه فرمانبر صاحبش است درست نيست بگوئيم آنها پدر و يا صاحب خود را مىپرستند و بت پرستان عبادت بت ميكردند نه اطاعت ، چون بت فرمان و امرى نداشت تا آنان پيروى كنند .\r\n\r\nتوفيق از تو است\r\nمقصود از  « إِيَّاكَ نَسْتَعِينُ »  اين است كه خدايا فقط از تو توفيق و كمك بر عبادت ميخواهم و معناى توفيق درست كردن همه وسائل و اسباب آن چيزى است كه در پيدايش نياز بدانها دارد و از اين جهت كسى كه ديگرى را بر كارى كمك مىكند نميگويند « به او توفيق داد » زيرا او توانست تنها يك سبب « يك قسمت كار را » درست كند اما جمع همه اسباب و مقدمات از قدرت افراد خارج و منحصر به خدا است لذا توفيق فقط از او است .\r\n\r\nتكرار چرا ؟\r\nعلت اينكه كلمه « اياك » تكرار شده اين است كه اگر فقط يك بار گفته ميشد شايد اين تو هم پيش ميآمد كه راه تقرّب به خدا جمع بين عبادت و استعانت است و اگر يكى از آنها شد مانند كسى كه در عظمت و بزرگى خدا مى انديشد كه خود آن عبادت است ولى از او كمك نميخواهد بايد تقرّب به خدا حاصل نكند .\r\n\r\n","description":"","footnote":"","page_name":" 44 ","page_number":56},
  {"content":"\r\n\r\nبعضى ميگويند تكرار فقط به منظور تأكيد است مثل اينكه ميگويند اين خانه بين حسن و بين حسين مشترك است كه اگر يكى از آن كلمات « بين » نباشد معنا باز صحيح است . ولى بايد دانست اگر « ايَّاكَ » براى يك فعل تكرار ميشد ممكن بود مفيد تأكيد باشد اما در اينجا براى دو فعل است .\r\nعده‌اى ديگر معتقدند تكرار « اياك » از اين نظر است كه بما بياموزد هميشه و براى هر حاجت او را ياد كنيم اگر چه مكرر نشود .\r\n\r\nعبادت بدون كمك او ممكن نيست\r\nدر اينجا سؤال و اشكالى پيش ميآيد كه چرا جمله  « إِيَّاكَ نَعْبُدُ »  بر جمله  « إِيَّاكَ نَسْتَعِينُ »  مقدم شده با اينكه عبادت بدون كمك خدا ممكن نيست ؟\r\nدر جواب بايد گفت : كه بى شك كمك خدا جلوتر از عبادت است چه اگر قدرت دادن و كمك او نباشد بنده نميتواند كارى انجام دهد ولى چنين نيست كه اگر در خواست كمك از خدا نشود او كمك نكند و نيرو و يارى ندهد پس آنچه جلوتر از عبادت است خود كمك او است و آنچه مؤخر بيان شده طلب و در خواست آن است .\r\nباضافه وقتى دو چيز با هم مربوط باشند جلو و عقب گفتن آنها تفاوتى در مطلب پيش نميآورد مثلًا ميگويند حقم را پرداختى چه كارى صحيح و نيكو كردى يا اينكه دو جمله را عكس كرده بگويند چه كارى صحيح و نيكو كارى كه حقّم را پرداختى .\r\nبعضى از اين سؤال جواب داده‌اند كه ممكن است اين در خواست كمك براى عبادتهاى بعدى باشد .\r\n\r\nتكليف بدون قدرت نميشود .\r\nسؤال ديگرى در اين آيه مىشود كه تكليف و فرمان دادن خدا نه عبادت حتماً پس از آن است كه نيرو و توانايى بر آنها داده است چه در غير اين صورت تكليف محال است پس كمك و نيرو خواستن چه اثرى دارد ؟\r\nدر جواب گفته‌اند كه خود اين در خواست ، عبادت ، و انقطاع از همه وسَائل بسوى او است مانند آيه كريمه :  « رَبِّ احْكُمْ بِالْحَقِّ »  « 1 » ( خدايا به حق داورى فرما )\r\n\r\n\r\n","description":"","footnote":"\r\n( 1 ) آيه 112 از سوره نساء\r\n","page_name":" 45 ","page_number":57},
  {"content":"\r\n\r\nبا اينكه داورى و حكم خدا جز به حق نيست و نيز ممكن است كمك خواستن از خدا سبب ادامه تكليف و نيرو دادن بر آن باشد .\r\n\r\nقدرت همراه يا جلوتر از عبادت است ؟\r\nبعضى به اين آيه استدلال كرده‌اند كه قدرت همراه عبادت و هر كارى است چه اگر جلوتر از آن باشد ديگر در خواست آن معنا ندارد چون نخواسته خود ، حاصل است .\r\nولى اين استدلال درست نيست زيرا ممكن است كسى با داشتن قدرت از خدا كمك و توفيق بخواهد به دو منظور :\r\n1 - از او ميخواهد كه اراده و خواستش را بر آن عبادت ، نيرومند و كار را بر او سهل و ساده كند مثل اينكه پاداش و نتيجه‌هاى عبادت را به او بگويد تا ميل و رغبتش بيشتر گردد .\r\n2 - از خدا ميخواهد كه اين قدرت و توانايى را كه هم اكنون دارد برايش نگاه دارد و ادامه دهيد و آن را از او نگيرد تا در آينده نيز هم چنان توفيق عبادت داشته باشد و يا آن ، به آن اين قدرت را تجديد كند « 1 » ( بقول كسانى كه معتقد بعدم بقاء قدرت‌اند ) .\r\n\r\nاز خبر بخطاب\r\nآيات اول اين سوره از عظمت خدا و اينكه هر ستايشى شايسته او است و از برخى صفاتش خبر ميداد ولى آيات بعدى به خطاب گرائيده خدا را مخاطب قرار ميدهد .\r\nاين سبك و روش كه باصطلاح : « عدول از خبر بخطاب » است در اشعار عرب\r\n\r\n\r\n","description":"","footnote":"\r\n( 1 ) اين قسمت اشاره به بحثى است كه بين فلاسفه و متكلمين معروف است كه آيا قدرت بر هر كارى قبل از آن است و يا همراه آن ، نظر بسيارى از محققين اين است كه قدرت ، قبل از هر كارى كه انجام مىشود هست زيرا اگر فقط همراه خود كار باشد لازم ميآيد فاسق كه مثلا نماز نميخواند قدرت نداشته باشد و چون قدرت ندارد پس مكلف هم نباشد .\r\n","page_name":" 46 ","page_number":58},
  {"content":"\r\n\r\nفراوان ديده مىشود « 1 » .\r\nكسايى در تفسير اين آيات ميگويد : تقدير آيه چنين است « بگوئيد » يا « بگو اى محمّد » ما فقط تو را مىپرستيم . . . مانند آيات كريمه :  « وَ لَوْ تَرى إِذِ الْمُجْرِمُونَ ناكِسُوا رُؤُسِهِمْ عِنْدَ رَبِّهِمْ رَبَّنا أَبْصَرْنا »  « 2 » ( اگر به بينى وقتى گناهكاران در پيشگاه پروردگارشان سرها به زير افكنده‌اند ( گويند ) پروردگارا ديديم ) كه تقدير اين است كه « گويند » و   « وَ الْمَلائِكَةُ يَدْخُلُونَ عَلَيْهِمْ مِنْ كُلِّ بابٍ سَلامٌ عَلَيْكُمْ »   ( و فرشتگان از هر درى بر آنها در آيند : درود بر شما ) كه تقدير اين است « يَقُوْلُوْنَ سَلامٌ » ( ميگويند درود بر شما ) .\r\n اهْدِنَا الصِّراطَ الْمُسْتَقِيمَ  - با توجه به اينكه خواننده اين آيات و گوينده اين كلمات خود بر دين حق و راه راست است\r\n\r\nدر معناى « اهْدِنَا » ما را هدايت فرما اين وجوه گفته شده است :\r\n\r\n1 - پايدارى بر دين حق\r\nما را بر دين حق ثابت قدم و پايدار كن و اگر چه خداوند با لطف خود همه مردم را هدايت نموده است ولى گاهى انسان دچار لغزش شده و افكار باطلى بر دل و قلبش خطور مىكند بنا بر اين بجا است كه از خدا بخواهد او را بر دين حق استوار بدارد و روشنى بيشترى به او دهد كه سبب استقامت و پايداريش گردد همانطور كه خدا ميفرمايد :\r\n « وَ الَّذِينَ اهْتَدَوْا زادَهُمْ هُدىً »  « 3 » ( كسانى كه هدايت و روشنى يافته‌اند هدايتشان را افزون كند ) در استعمالات مردم هم نظيرش زياد ديده مىشود مثلًا كسى كه مشغول\r\n\r\n\r\n","description":"","footnote":"\r\n( 1 ) لبيد كه از شعراء معروف جاهلى است كه اسلام را درك كرد و بدان گرائيد و شعر را كنار گذارد او صاحب يكى از معلقات سبع است و وقتى به 77 سالگى رسيد گفت : « باتت تشكى الى النفس مجهشة - و قد حملتك سبعاً بعد سبعينا » - نفس من در حالى كه گريان و نالان بود بسويم شكوه كرد . ( گفتمش ) تو را هفتاد و هفت سال در بر داشتم - كه از خبر به خطاب عدول نموده است .\r\n( 2 ) آيه 12 از سوره سجده\r\n( 3 ) آيه 17 از سوره محمد\r\n","page_name":" 47 ","page_number":59},
  {"content":"\r\n\r\nخوردن است و ديگرى به او رسيده ميگويد : بخور يعنى ادامه بده .\r\n\r\n2 - پاداش و جزاء\r\nبما پاداش راه راست و دين حق را عنايت كن نظير آيه كريمه  « يَهْدِيهِمْ رَبُّهُمْ بِإِيمانِهِمْ »  « 1 » ( خداوند به آنان بسبب ايمانشان پاداش ميدهد ) بنا بر اين معناى  « اهْدِنَا الصِّراطَ الْمُسْتَقِيمَ »  اين است كه ما را به بهشت كه پاداش ما است هدايت فرما مؤيد اين وجه است آيه كريمه  « الْحَمْدُ لِلَّهِ الَّذِي هَدانا لِهذا »  « 2 »\r\n\r\n3 - براى آينده\r\nما را در آينده عمرمان نيز به راه راست هدايت فرما همانطور كه در گذشته هدايت فرمودى\r\n. \r\nخواستن آنچه هست !\r\nباضافه - گاهى ممكن است دعا براى چيزى باشد كه حاصل است مانند آيه كريمه  « رَبِّ احْكُمْ بِالْحَقِّ »  ( خدايا به حق حكم فرما ) و معلوم است كه خدا بجز حق حكم نميكند . يا قرآن از زبان ابراهيم ميگويد .  « وَ لا تُخْزِنِي يَوْمَ يُبْعَثُونَ »  « 3 » ( روزى كه كسان بر انگيخته ميشوند مرا خوار مگردان ) كه بر فرض هم نميخواست خدا او را خوار نميكرد .\r\nو همانطور كه گفتيم خود خواستن و دعا عبادت و انقطاع بسوى خدا از خلق است و احياناً فائده و مصلحت ديگرى نيز ممكن است در همين خواستن نهفته باشد همانطور كه ما با اعتقاد به يگانگى خدا و منزّه بودنش از همه عيوب اذكارى را چون :\r\nلا إله إلّا اْللَّه ، الْحَمْدُ لِلَّه ، وَ سُبحانَ اْللَّه مىگوييم .\r\nو نيز امكان دارد كه چيزهايى براى ما در صورت سؤال و در خواست داراى مصلحت بوده و بدون آن مصلحت نداشته باشد و خدا ما را به راه راست قبلًا هدايت\r\n\r\n\r\n","description":"","footnote":"\r\n( 1 ) آيه 9 از سوره يونس\r\n( 2 ) آيه 43 از سوره اعراف\r\n( 3 ) آيه 87 از سوره شعراء\r\n","page_name":" 48 ","page_number":60},
  {"content":"\r\n\r\nفرموده زيرا ميدانست كه ما از او در خواست خواهيم كرد .\r\n\r\nادامه تكليف\r\nاثر ديگر اين دعا و در خواست اين است كه براى آينده خداوند اين تكليف را ادامه دهد تا مصلحت و پاداش زيادتر نصيب بنده گردد .\r\n\r\nصراط مستقيم چيست ؟\r\nصراط مستقيم ( راه راست ) را به اين چند امر معنا كرده‌اند :\r\n1 - « كتاب خدا » قرآن كه از رسول اكرم صلى اللَّه عليه و آله و على عليه السلام و از ابن مسعود نيز اين معنا نقل شده است .\r\n2 - « اسلام » از جابر و ابن عباس .\r\n3 - دينى كه جز آن پذيرفته نيست . محمّد بن حنفيه ميگويد صراط مستقيم آن دينى است كه خدا غير از آن را از بندگان نمىپذيرد .\r\n4 - پيامبر و ائمه عليهم السلام - كه در روايات همين معنى وارد شده است .\r\nو حق آن است كه « صراط مستقيم » معنايى عام و وسيع دارد كه همه اينها را شامل ميگردد و دينى كه خدا بدان امر كرده از توحيد و عدل و ولايت كسانى كه اطاعتشان را واجب دانسته مصداق آن است .\r\n صِراطَ الَّذِينَ أَنْعَمْتَ عَلَيْهِمْ  - اين آيات بيان و توضيح صراط مستقيم است كه آن راه كسانى است كه تو بر آنان نعمت داده‌اى و اين مردمى كه خدا بر آنان نعمت داده آيه كريمه معرفى مىكند  وَ مَنْ يُطِعِ اللَّهَ وَ الرَّسُولَ فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ »  « 1 » ( آنان كه خدا و اين پيامبر را اطاعت كنند همدم آن كسانند كه « خدا بر آنان نعمت داده است » از پيامبران و راستگويان و جانبازان و نيكوكاران ) پس نعمت دادگان ، اينان هستند .\r\nكلمه نعمت از نظر لغت به معناى زيادت و مبالغه است و در اين آيات صريحاً صراط مستقيم بعنوان « نعمت » ذكر شده است ولى پس از آنكه آن را به راه كسانى كه\r\n\r\n\r\n","description":"","footnote":"\r\n( 1 ) آيه 69 از سوره نساء\r\n","page_name":" 49 ","page_number":61},
  {"content":"\r\n\r\nمورد نعمت قرار گرفته‌اند معرفى مينمايد دانسته مىشود كه خود آن ، نعمت است .\r\n غَيْرِ الْمَغْضُوبِ عَلَيْهِمْ  - از نظر همه مفسران منظور از مردمى كه مورد خشم قرار گرفته‌اند همان يهود است و به همين مطلب دلالت دارد آيه كريمه :  « مَنْ لَعَنَهُ اللَّهُ وَ غَضِبَ عَلَيْهِ وَ جَعَلَ مِنْهُمُ الْقِرَدَةَ وَ الْخَنازِيرَ »  « 1 » ( كسانى را كه خدا بر آنان لعن و غضب كرده و آنان را به بوزينه و خوك مسخ نمود ) و اينان همان يهود بودند زيرا اين مسخ شدگان همانها هستند كه آيات كريمه خطاب به بنى اسرائيل ميگويد :  « وَ لَقَدْ عَلِمْتُمُ الَّذِينَ اعْتَدَوْا مِنْكُمْ فِي السَّبْتِ فَقُلْنا لَهُمْ كُونُوا قِرَدَةً خاسِئِينَ »  ( شما دانستيد كسانى را كه نسبت به قانون و حكم روز شنبه تجاوز كردند و ما گفتيم بوزينگانى مطرود باشيد ) .\r\n وَ لَا الضَّالِّينَ  - و نه گمراهان . مقصود از گمراهان نصارى و مسيحيان است بدليل آيه كريمه  « وَ لا تَتَّبِعُوا أَهْواءَ قَوْمٍ قَدْ ضَلُّوا مِنْ قَبْلُ وَ أَضَلُّوا كَثِيراً وَ ضَلُّوا عَنْ سَواءِ السَّبِيلِ »  « 2 » ( هوسهاى گروهى را كه خود گمراه شدند و بسيارى را نيز گمراه كردند و از راه راست دور افتادند پيروى مكنيد )\r\n\r\nصفت آشكار هر دسته\r\nحسن بصرى ميگويد : وقتى قرآن يهود را « مغضوب عليهم » و نصارى را « ضالين » ميداند معنايش آن نيست كه يهود گمراه نيستند و يا نصارى مورد خشم قرار نگرفته‌اند بلكه هر دو دسته هم مورد خشم‌اند و هم گمراه اما از هر دسته صفت بارز و آشكارشان بيان شده است . تا چون علامت‌هايى آنان را از هم ممتاز كند .\r\n\r\nمصداق هر دو صفت همه كفارند\r\nبعضى ميگويند منظور از دارندگان اين صفت‌ها همه كفّارند نه از هر صفت يك دسته بخصوص مراد باشد پس گفتن هر صفت بخاطر امتياز يافتن صاحب آن نيست بلكه براى دانستن و شناختن حال كفّار است .\r\n\r\nمقصود از هر صفت جنس آن است نه يك دسته\r\nعبد القاهر جرجانى در بيان اين آيات نظر ديگرى دارد ، او ميگويد : مقصود از\r\n\r\n\r\n","description":"","footnote":"\r\n( 1 ) آيه 6 از سوره مائده\r\n( 2 ) آيه 77 از سوره مائده\r\n","page_name":" 50 ","page_number":62},
  {"content":"\r\n\r\nاين دو صفت ( غضب شدگان و گمراهان ) معناى خود آنها است بدون آنكه اشاره به مردمى معيّن باشد مثلًا اگر شما گفتيد : به خدا پناه ميبرم از اينكه حال من حال غضب شدگان باشد منظور شما از غضب شدگان دسته معين و معلوم نيست و همچنين وقتى از خدا مىخواهيد كه پروردگارا مرا از كسانى قرار ده كه بر آنان نعمت داده‌اى مسلماً شما مردم خاصّى را در نظر نمىگيريد .\r\n\r\nچند حديث\r\nدر تفسير عياشى حديثى نقل مىكند كه محمّد بن مسلم از امام صادق عليه السلام پرسيد در باره آيه كريمه  « وَ لَقَدْ آتَيْناكَ سَبْعاً مِنَ الْمَثانِي وَ الْقُرْآنَ الْعَظِيمَ »  حضرت فرمود : منظور ، فاتحة الكتاب است كه گفتنش تكرار مىشود . سپس امام صادق اضافه مىكند كه رسول اكرم فرمود : خدا بر من منّت نهاد از گنج بهشت به فاتحة الكتاب كه در آن اين آيات است با اين خوّاص :\r\n بِسْمِ اللَّهِ الرَّحْمنِ الرَّحِيمِ  . كه خدا در باره‌اش ميگويد :  « وَ إِذا ذَكَرْتَ رَبَّكَ فِي الْقُرْآنِ وَحْدَهُ وَلَّوْا عَلى أَدْبارِهِمْ نُفُوراً »  « 1 » ( و چون در قرآن پروردگارت را به يگانگى و وحدت ياد كنى آنان روى گردانيده گريزان ميشوند )  « الْحَمْدُ لِلَّهِ رَبِّ الْعالَمِينَ »  - كه سخن بهشتيان است و خداى را از نيكى پاداش شكر ميكنند .\r\n « مالِكِ يَوْمِ الدِّينِ »  - كه جبرئيل ميگويد هيچ مسلمانى آن را به زبان نمىآورد جز اينكه خدا و اهل آسمان او را تصديق مىنمايند .\r\n « إِيَّاكَ نَعْبُدُ »  بيان خلوص در عبادت خدا است و  « إِيَّاكَ نَسْتَعِينُ »  بالاترين و بهترين چيزى است از حاجات كه بندگان از خدا مىخواهند .\r\n « اهْدِنَا الصِّراطَ الْمُسْتَقِيمَ »  همان راه پيامبرانى است كه خدا بر آنان نعمت داد  « غَيْرِ الْمَغْضُوبِ عَلَيْهِمْ »  همان يهود و « ضالّين » نصارى هستند .\r\nمحمّد حلبى ميگويد : امام صادق عليه السلام اين قسمت از حمد را چنين قرائت ميكرد .\r\n\r\n\r\n","description":"","footnote":"\r\n( 1 ) آيه 46 از سوره اسراء\r\n","page_name":" 51 ","page_number":63},
  {"content":"\r\n\r\n« ملك يوم الدين » و نيز : « اهدنا صراط المستقيم » و در روايت ديگر اضافه مىكند كه حضرت ميفرمود : « صراط المستقيم » يعنى امير المؤمنين عليه السلام .\r\nجميل از حضرت امام صادق نقل مىكند كه فرمود هر گاه بدنبال امام جماعتى بودى وقتى امام از قرائت فاتحه فارغ شد بگو : « الحمد للَّه رب العالمين » .\r\nو نيز فضيل از آن حضرت نقل مىكند كه فرمود وقتى فاتحه را خواند و تمام شد بگو « الحمد للَّه رب العالمين » .\r\n\r\nنظم اين سوره\r\nوقتى شخص نعمت‌هاى خدا را در اين عالم با چشم ديد و در بارهء آنها انديشيد و دانست كه عاليترين و راستگوترين شواهد نعمت‌هاى خدا خود اوست . از نام خدا آغاز كرده  بِسْمِ اللَّهِ  ميگويد و اعتراف بخدائيش مىنمايد و از احساس اينكه رحمن و رحيم است در دلش آرامش و سكون مىيابد .\r\nو پس از آنكه به اين يگانه نعمت دهنده خود اعتراف نمود او را شكر مىكند و  « الْحَمْدُ لِلَّهِ »  ميگويد و وقتى مىبيند همانطور كه او مشمول نعمت‌هاى خدا قرار گرفته ديگران نيز از اين خوان گسترده بيدريغ بهره‌مند اند ميفهمد كه او  « رَبِّ الْعالَمِينَ »  است و با ديدن رزق واسعش به همه مردم ، او را بنام  « الرَّحْمنِ »  ميخواند .\r\nهنگامى كه نافرمانى مردم را در برابر اين همه نعمت‌ها مشاهده كرد و اينكه آنان بجاى سپاسگزارى خدا پشت پا به احكام الهى ميزنند واجبات را ترك و گناهان را انجام ميدهند ولى خداى بزرگ نعمت‌هايش را از آنان نميگيرد و گناهشان را مىبخشد پس ميداند او « رحيم » است .\r\nاين شخص موحّد ، رفتار و سلوك مردم را نسبت بهم مىبيند كه بهم ستم كرده و حق همديگر را مىبرند و هيچ فردى از ديگرى بسلامت نيست مىفهمد كه بدنبال آنان روزى است كه خدا انتقام مظلوم را از ظالم خواهد كشيد و ميگويد  « مالِكِ يَوْمِ الدِّينِ »  .\r\nپس از فهميدن همه اين مطالب و پى بردن به اينكه براى او خالقىِ است رازق\r\n\r\n","description":"","footnote":"","page_name":" 52 ","page_number":64},
  {"content":"\r\n\r\nو رحيم كه مىميراند و زنده مىكند اشياء را پديد مىآورد و دوباره بسوى نيستى باز ميگرداند ولى خود او ذات زنده‌اى است كه هيچ چيز به او مانند نيست و خالقى است كه جز او كسى شايسته پرستش نيست و آن چنان خداى را با اين صفات شناخت كه گويى هم اكنون او را مىبيند در اين حال است كه روش سخن را تغيير ميدهد و از خبر به خطاب ميگرايد و ميگويد :  « إِيَّاكَ نَعْبُدُ »  ( خدايا تو را مىپرستيم ) همانطور كه وقتى انسان شخصى را توصيف مىكند و صفاتش را شرح ميدهد و در اين ميان خود آن شخص كه وارد مىشود روش سخن را تغيير داده آن شخص را مخاطب قرار ميدهد .\r\nسالك راه توحيد وقتى مىبيند دل انسان در معرض شبهات و هجوم آراء مختلف است و جز خدا كسى نمىتواند كمك او باشد لذا از خدا براى توفيق در طاعت و تهيه وسائل و اسباب آن در خواست كمك مىكند و ميگويد :  « إِيَّاكَ نَسْتَعِينُ »  .\r\nعارفى كه بدين درجه از كمال معرفت رسيد و بر راه حق مستقيم شد ميترسد كه لغزشى برايش پيش آيد زيرا تنها معصومين هستند كه از خطا و لغزش ايمن و مصونند لذا از خدا توفيق ثبات و پايدارى و دوام بر راه خدا و ايمنى از لغزش‌ها را مىخواهد و ميگويد  « اهْدِنَا الصِّراطَ الْمُسْتَقِيمَ »  .\r\nو كلمه صراط مستقيم لفظى است جامع معرفت احكام و توفيق عمل به شرايع و قوانين اسلام و پيروى از كسانى كه خدا اطاعت آنان را واجب دانسته است و دورى از گناه مىباشد وقتى همه اين‌ها را دانست توجه پيدا مىكند كه براى خدا بندگانى است كه مشمول نعمت‌هاى مخصوص اويند . و خدا آنان را در ميان مردم بر گزيده و حجّت بر خلق قرار داده است پس از خدا مىخواهد كه او را نيز بدانان ملحق كند و بر راه آنان بدارد تا گمراهان گمراه كننده‌اى كه دشمن حقيقت و كور از ديد واقعيت و مخالف راه اعتدال‌اند و مشمول غضب و لعن خدا قرار گرفته‌اند و خدا بر ايشان رسوايى و عذاب مهيّا نموده است نتوانند در او اثر كنند و از شرشان محفوظ بماند و ميگويد  « صِراطَ الَّذِينَ أَنْعَمْتَ عَلَيْهِمْ غَيْرِ الْمَغْضُوبِ عَلَيْهِمْ وَ لَا الضَّالِّينَ » \r\n\r\n","description":"","footnote":"","page_name":" 53 ","page_number":65},
  {"content":"\r\n\r\n\r\nسوره بقره\r\nاين سوره همه‌اش مدنى است جز يك آيه و آن  « وَ اتَّقُوا يَوْماً تُرْجَعُونَ فِيهِ إِلَى اللَّهِ »  ( بترسيد از روزى كه همه بسوى خدا باز ميگرديد ) كه در منى سال حجة الوداع نازل شد .\r\nعدد آياتش دويست و هشتاد و شش است بنا بر عدد كوفى كه از على عليه السلام نقل شده است و دويست و هشتاد و هفت بنا بر عدد بصرى و دويست و هشتاد و پنج در عدد حجازى و دويست و هشتاد و چهار بنا بر عدد شامى ( كه از ذكر موارد اختلاف آنها در اينجا صرف نظر كرده و بيان هر يك را به محل خود موكول مىكنيم ) .\r\n\r\nفضيلت اين سوره\r\nابىّ بن كعب از رسول اكرم نقل مىكند كه فرمود هر كسى اين سوره را بخواند سلام و رحمت خدا بر او باد و به او اجر مرزبانان و فدا كاران در راه خدا را ميدهند .\r\nهمو ميگويد : پيامبر به من گفت : اى ابىّ به مسلمانان بگو كه سوره بقره را ياد گيرند كه فرا گرفتن آن بركت و ترك آن موجب حسرت است و ساحران توانايى آن را ندارند .\r\nسهل بن سعد ميگويد : رسول اكرم فرمود : براى هر چيز قلّه‌اى است و قلّه قرآن سوره بقره است در هر خانه‌اى كه خوانده شود اگر در روز باشد تا سه روز شيطان وارد آن خانه نخواهد شد و اگر در شب باشد تا سه شب از داخل شدن شيطان بدانجا در امانند .\r\nروايت شده است كه رسول اكرم جمعيّتى را بمكانى فرستاد . سپس خودش بدنبال آنان رفت و از يك يك آنان ميپرسيد كه از قرآن چه مقدار و كدام سوره را حفظ دارى تا بجوانى كه از همه سنّش كمتر بود رسيد او در جواب اين سؤال رسول اكرم قسمتى از قرآن و سوره بقره را نام برد كه حفظ دارد حضرت رو بجمعيّت كرد و گفت : اكنون برويد و اين جوان امير بر شما است .\r\n\r\n","description":"","footnote":"","page_name":" 54 ","page_number":66},
  {"content":"\r\n\r\nگفتند : يا رسول اللَّه او از همه ما كم سن تر است .\r\nحضرت فرمود : آرى ولى سوره بقره را حفظ دارد .\r\nاز رسول اكرم پرسيدند : چه سوره‌اى از قرآن افضل سوره‌ها است ؟ حضرت فرمود : سوره بقره . عرض كردند : كدام آيات سوره بقره از بقيه بر تر است ؟ فرمود :\r\nآية الكرسى .\r\nامام صادق فرمود : هر كه سوره بقره و آل عمران را بخواند روز قيامت آن دو سوره چون ابر يا پرده بر سرش سايه مىافكند .\r\n\r\n[ سوره البقرة ( 2 ) : آيات 1 تا 2 
  ]\r\nبِسْمِ اللَّهِ الرَّحْمنِ الرَّحِيمِ\r\nالم ( 1 ) ذلِكَ الْكِتابُ لا رَيْبَ فِيهِ هُدىً لِلْمُتَّقِينَ ( 2 )\r\n\r\n[ ترجمه 
  ]\r\nالم ( در آن و امثالش وجوهى گفته شده است كه نقل خواهيم نمود ) اين كتاب جاى هيچ شكى در آن نيست راهنماى پرهيزكارانست .\r\n\r\nحروف اوائل سوره‌ها\r\nدر بارهء حروفى كه در اوائل بعضى از سوره‌ها آمده است نظريات و وجوهى بيان شده است كه أهمّ آنها از اينقرار است :\r\n\r\n1 - جز خدا كسى نميداند\r\nاز متشابهاتى است كه جز خدا كسى معناى آنها را نميداند و به اين مضمون رواياتى از ائمه عليهم السلام وارد شده است .\r\nاهل سنت از امير المؤمنين عليه السلام نقل كرده‌اند كه آن حضرت فرمود : براى هر كتاب قسمت‌هاى بر گزيده ايست و برگزيدهء اين كتاب « حروف تهجى » است .\r\nشعبى ميگويد براى خدا در هر كتاب سرّيست و آن سرّ در قرآن ، همان حروف تهجّى است كه در اوائل سوره‌ها ذكر شده است .\r\n\r\n2 - نام سوره‌ها\r\nنام‌هاى سوره‌هايى است كه به اين حروف آغاز شده است .\r\n\r\n3 - اشاره باسم و يا صفتى از خدا\r\nهر يك از آنها و يا مجموعشان اشاره باسم و صفتى از صفات خدا است مثلًا\r\n\r\n","description":"","footnote":"","page_name":" 55 ","page_number":67},
  {"content":"\r\n\r\n« ا لم » 1 - انا ( من ) ل - اللَّه - م اعلم و مجموعاً : « انا اللَّه اعلم » ( من خداى دانايم ) .\r\nو « المر » اشاره به : « انا اللَّه اعلم و ارى » ( من خداياى دانا و بينايم ) .\r\nابن عباس در باره « ا لم » ميگويد : « الف » بر اسم خدا و « لام » بر اسم جبرئيل و « ميم » بر اسم محمّد دلالت مىكند . ابو اسحاق ثعلبى در تفسيرش حديثى را از على بن موسى الرضا عليه السلام نقل مىكند كه از امام صادق عليه السلام در باره « ا لم » سؤال شد ؟\r\nحضرت فرمود : در الف نمونه‌هايى از صفات خدا است به اين ترتيب :\r\nالف ابتداء حروف است و خدا ابتداى جهان 2 - الف مستقيم است و انحراف ندارد و خدا عدل مطلق است 3 - الف فرد و تنها است و خدا بى نظير و واحد است 4 - الف به حروف ديگر چسبيده نيست ولى حروف ديگر بدان پيوسته‌اند خدا با صفات مخصوصش از همه خلق جداست ولى همه موجودات به او پيوستگى دارند . 5 - الف از الفت و انس مشتق است زيرا او سبب تركيب و تأليف حروف ديگر مىشود همانطور كه خداوند سبب الفت خلق ، و تركيب و تاليف جهان آفرينش است .\r\n\r\n4 - حروف پراكنده اسم اعظم\r\nسعيد بن جبير ميگويد اين حروف مفردات پراكنده از اسم اعظم حق‌اند كه اگر كسى بتواند آنها را درست با هم تركيب كند اسم اعظم را خواهد فهميد مثلًا از تركيب « الر » و « حم » و « ن » كلمهء « الرحمن » بدست ميآيد و همچنين حروف ديگر كه تشكيل اسمهاى ديگرى را مىدهد ولى ما اين توانايى را نداريم\r\n\r\n5 - سوگندهاى قرآن\r\nابن عباس ميگويد اين حروف قسم‌هاى قرآن است و اخفش ميگويد علت اينكه خداوند به اين حروف سوگند مىخورد ، شرافت و برترى آنها است زيرا همين حروف شالوده و پايهء همه جمله بندىها در كتاب‌هاى آسمانى است كه بزبان‌هاى مختلف مىباشد و نيز اسم‌هاى الهى و سخن گويى مردم همه و همه بر پايه همين حروف است و از تركيب مختلف همين حروف است كه مردم با هم سخن ميگويند و بذكر و توحيد و\r\n\r\n","description":"","footnote":"","page_name":" 56 ","page_number":68},
  {"content":"\r\n\r\nثناى حق ميپردازند و خدا با اين حروف قسم خورده است كه قرآن كتاب و كلام اوست .\r\n\r\n6 - براى ساكت كردن مردم\r\nبرخى ميگويند اين حروف آورده شده تا به سبب تازگى و نامأنوس بودن سبب سكوت مردم شود زيرا مشركان بنا گذاشته بودند كه به سخن رسول اكرم گوش ندهند و شلوغ كنند و حرف بزنند تا كسى سخن آن حضرت را نشنود همانطور كه قرآن ميگويد :  « لا تَسْمَعُوا لِهذَا الْقُرْآنِ وَ الْغَوْا فِيهِ »  اينان براى اينكه كسى بسخن پيامبر گوش ندهد گاهى دست ميزدند گاهى فرياد ميكشيدند و نيز ميخواستند تا خود پيامبر هم بغلط افتد و اشتباه كند ( به خيال خودشان ) .\r\nخداوند اين حروف را كه كاملًا تازگى داشت نازل نمود تا توجه آنان را به خود جلب كند و كلمات قرآن به گوش آنها خورده و شايد بدلشان راه يابد و به آنچه خير و صلاح آنها است آنان را برساند .\r\n\r\n7 - قرآن از همين حروف است\r\nمنظور اينست كه قرآنى را كه شما از آوردن آن ناتوانيد از جنس همين حروفى است كه با آنها سخن مىگوييد پس وقتى نميتواند نظير آن را بياوريد بدانيد كه از طرف خداست\r\n. \r\nشرح لغات\r\nذلك ( آن ) اشاره بدور زمانى و يا مكانى و يا مقامى .\r\nريب - بدگمانى و سلب اطمينان .\r\nهدى - دلالت و راهنمايى .\r\nمتقين - ( اصلش موتقين ) از اتّقاء به معناى وقاية گرفتن و وقايه وسيلهء نگهدارى است مانند سپر و لباس زمستانى .\r\n\r\nتفسير\r\nمقصود از كتاب قرآن است اخفش ميگويد كلمه ذلك در اينجا به معناى « هذا »\r\n\r\n","description":"","footnote":"","page_name":" 57 ","page_number":69},
  {"content":"\r\n\r\n( اين ) است زيرا قرآن حاضر و مورد اشاره قرار گرفته است و در اشعار و ادبيات عرب نظير دارد « 1 » .\r\nفرّاء و ابو على جبائى ميگويند چون خدا به پيامبرش وعده داده بود كه بر او كتابى نازل كند كه آب آن را محو نكند و حوادث ايام از بينش نبرد و كهنه‌اش نگرداند پس از نازل كردن قرآن فرمود اين همان كتابى است كه به تو وعده داده بوديم .\r\nمبرّد ميگويد : معناى « ذلك » اينست كه اين همان كتابى است كه ما در كتابهاى آسمانى قبلى وعده داده بوديم .\r\nبعضى گفته‌اند منظور از كتاب تورات و يا انجيل است ولى با توجه بصفاتى كه قرآن براى اين كتاب ذكر مىكند مانند  « لا رَيْبَ فِيهِ هُدىً لِلْمُتَّقِينَ »  ( بى شك راهنماى پرهيز كاران است ) و نيز با توجه به تحريف تورات و انجيل بقول خود قرآن :  « يُحَرِّفُونَ الْكَلِمَ عَنْ مَواضِعِهِ »  « 2 » يعنى ( گروهى از يهود كلمات خدا را از محل خود تغيير ميدهند ) .\r\nاين قول كه منظور از « كتاب » تورات و يا انجيل باشد باطل است .\r\n « لا رَيْبَ فِيهِ »  يعنى اين كتاب بيان و هدايت و حق و معجزه است و از اين جهات سزاوار است كه در آن بد گمانى راه نيابد و منظور ، خبر دادن به اينكه كسى در آن بدگمانى و شك ندارد نيست چه ، پيداست كه بسيارى از مخالفين اسلام در آن ترديد كردند .\r\nبعضى گفته‌اند در اين آيه چيزى تقدير شده است و آن : « لا سبب ريب فيه » يعنى چيزى كه سبب شك و بد گمانى شده چون تناقض گويى و پيچيدگى كلمات و ادّعاهاى بدون برهان در اين كتاب وجود ندارد .\r\nبرخى ديگر كلمهء  « لا رَيْبَ »  را به معناى نهى گرفته ميگويند معناى آيه اينست :\r\n\r\n\r\n","description":"","footnote":"\r\n( 1 ) مانند اين شعر :\r\n « اقول له و الرمح يأطر متنه * تأمل خفافاً اننى انا ذلكا » \r\nوقتى او را نيزه زدم و پشتش خم شد با نيزه خودم را به او معرفى كردم شاهد در كلمه « ذلكا » است كه به معناى « اين » آمده است .\r\n( 2 ) آيه 45 از سوره نساء\r\n","page_name":" 58 ","page_number":70},
  {"content":"\r\n\r\nكه شك و بد بينى نداشته باشيد مانند آيه كريمه  « فَلا رَفَثَ وَ لا فُسُوقَ »  « 1 » يعنى آنچه ميان زن و شوهر در مواقع عادى رواست و نيز كارهاى ناروا را در ايّام حج ترك كنيد .\r\n\r\nچرا فقط متقين ؟\r\nبا اينكه قرآن هدايت براى همه مردم است علت اينكه تنها پرهيز كاران را ذكر مىكند اينست كه آنان از اين كتاب استفاده كرده بنور آن هدايت شده‌اند مانند آيه كريمه :  « إِنَّما أَنْتَ مُنْذِرُ مَنْ يَخْشاها »  « 2 » ( فقط تو كسى را كه از رستاخيز مىترسد بيم ميدهى ) با اينكه رسول اكرم براى انذار و ترساندن و بشارت به همه مردم آمده بود ولى انذار آن حضرت در بارهء كسانى مؤثر افتاد كه خوف از قيامت و رستاخيز داشتند با آنچه گفتيم ، هدايت بودن قرآن براى متقين ، منافات ندارد با اينكه براى همه مردم نيز راهنما باشد همانطور كه در آيه كريمه ديگر در باره قرآن ميفرمايد :\r\n « هُدىً لِلنَّاسِ »  « 3 » ( اين قرآن هدايت براى همه مردم است ) .\r\n\r\nتقوى چيست ؟\r\nكلمه تقوى از واژه‌هاى مخصوص قرآن و آئين ما است و رسول اكرم آن راجع بين عدل و احسان معرفى مىكند .\r\nبعضى گفته‌اند شخص با تقوى كسى است كه از گناهان پروا داشته باشد و واجبات را انجام دهد برخى ديگر ميگويند : چون پرهيز كار با اعمال نيك ، خود را از آتش جهنم و عذاب الهى نگاه ميدارد به او متّقى و خود دار گفته شده است .\r\nعمر بن الخطاب از كعب الاحبار راجع به تقوى پرسيد او در جواب گفت آيا راهى خار دار رفته‌اى ؟\r\nعمر گفت : آرى ، كعب پرسيد : در اين راه چه ميكنى ؟\r\nعمر جواب داد دامن را بالا ميزنم و با احتياط قدم بر ميدارم .\r\n\r\n\r\n","description":"","footnote":"\r\n( 1 ) آيه 196 از سوره بقره\r\n( 2 ) آيه 44 از سوره نازعات\r\n( 3 ) آيه 185 از سوره بقره\r\n","page_name":" 59 ","page_number":71},
  {"content":"\r\n\r\nكعب گفت : تقوى همين است « 1 » .\r\nاز رسول اكرم نقل شده است كه فرمود : بمردم پرهيز كار بدين جهت متقين ( خويش دار ) گفته‌اند كه آنان از انجام كارى كه خود گناه ندارد ولى ممكن است سبب ارتكاب گناه گردد خوددارى ميكنند .\r\nعمر بن عبد العزيز ميگويد همانطور كه شخص محرم در حرم از انجام پاره‌اى امور خوددار است همچنين شخص با تقوى خود را كنترل مىكند .\r\nبعض گفته‌اند تقوى آنست كه خدا تو را گرد محرمات و دور از واجبات نبيند .\r\n\r\n[ سوره البقرة ( 2 ) : آيات 3 تا 5 
  ]\r\nالَّذِينَ يُؤْمِنُونَ بِالْغَيْبِ وَ يُقِيمُونَ الصَّلاةَ وَ مِمَّا رَزَقْناهُمْ يُنْفِقُونَ ( 3 ) وَ الَّذِينَ يُؤْمِنُونَ بِما أُنْزِلَ إِلَيْكَ وَ ما أُنْزِلَ مِنْ قَبْلِكَ وَ بِالْآخِرَةِ هُمْ يُوقِنُونَ ( 4 ) أُولئِكَ عَلى هُدىً مِنْ رَبِّهِمْ وَ أُولئِكَ هُمُ الْمُفْلِحُونَ ( 5 )\r\n\r\n[ ترجمه 
  ]\r\nكسانى كه به ناديده و غيب باور دارند و نماز را به پا ميدارند و از آنچه روزيشان كرده‌ايم انفاق ميكنند .\r\nو كسانى كه به آنچه به تو و پيش از تو نازل شده ايمان ميآورند و بدنياى ديگر يقين دارند .\r\nآنها بر هدايتى كه از جانب پروردگارشان است استوارند و تنها آنها رستگارانند .\r\n\r\nشرح لغات\r\n« الذين » كسانى كه ، جمع الذى موصول و يؤمنون صله آن .\r\n« يؤمنون » فعل مضارع از ايمان معناى لغوى آن از ريشه « امن » رساندن خود يا ديگرى بامنيت يا گرويدن يا در امان گرفتن است و در اصطلاح اسلام ، ايمان ،\r\n\r\n\r\n","description":"","footnote":"\r\n( 1 ) ابن معتز شاعر مبتكر عباسى قرن سوم در اين زمينه ميگويد :\r\n « خل الذنوب صغيرها و كبيرها فهو التقى * و اصنع كماش فوق ارض الشوك يحذر ما يرى \r\n لا تحقرن صغيرة ان الجبال من الحصى » . \r\nگناه را چه كوچك و چه بزرگ رها كن كه تقوى همين است و مانند كسى كه در زمين خار دار قدم بر ميدارد در اين جهان رفتار كن گناهان كوچك را حقير مشمر زيرا همين سنگ ريزه‌ها است كه كوه مىشود .\r\n","page_name":" 60 ","page_number":72},
  {"content":"\r\n\r\nتصديق به خدا و پيامبران و ملائكه و جهان ديگر است « 1 » .\r\n« غيب » هر چه از حواس ظاهر پنهان است .\r\n« يقيمون » انجام ميدهند با حدود و شرايط يا مداومت دارند بر آن ، يا آن را بر پا ميكنند .\r\n« المفلحون » رستگاران - ريشه اصلى اين كلمه « فلح » است به معناى قطع ، و چون كشت كار زمين را ميشكافد به دو « فلّاح » گفته‌اند و مناسب اين ريشه با معناى مفلح ( رستگار ) اينست كه گويى خير و نيكى براى او باز و شكافته شده است .\r\n\r\nتفسير :\r\nدر اين آيات صفات پرهيز كاران كه از نور هدايت قرآن بهره‌مند شده‌اند بيان شده است اولين صفت آنان اينست كه ايمان بغيب دارند ، در اينكه مقصود از غيب چيست اقوالى گفته شده است :\r\n1 - واجبات و محرمات و مباحات يعنى احكام .\r\n2 - قيامت و بهشت و جهنم ( از حسن ) .\r\n3 - آنچه از ناحيهء خداست ( از ابن عباس ) .\r\n4 - هر چه از علم و اطلاع مردم عادى بيرون است ( از ابن مسعود ) .\r\nو در همين عموم داخل مىشود آنچه اماميه نقل كرده‌اند در تطبيق به غيبت حضرت مهدى عليه السلام و زمان ظهورش زيرا جز خدا كسى آن زمان را نميداند .\r\n5 - قرآن ( زرّ بن حبيش )\r\n\r\n\r\n","description":"","footnote":"\r\n( 1 ) كلمه « مؤمن » كه صفت براى خدا قرار ميگيرد ممكن است بيكى از دو معنى باشد :\r\n1 - از فعل آمنته ( او را امان دادم ) كه يك مفعول دارد و اگر بباب افعال رود دو مفعولى ميگردد مانند : آمنته العذاب ( او را از عذاب ايمن نمودم ) و خدا را از اين جهت « مؤمن » گفته‌اند كه او امان دهندهء ( مؤمنان ) است از عذاب .\r\n2 - مؤمن بودن خدا به اين معنا كه او مصدق موحدين و يكتا پرستان است .\r\n","page_name":" 61 ","page_number":73},
  {"content":"\r\n\r\n\r\nايمان چيست ؟\r\nايمان از نظر معتزله اطاعت و انجام واجبات و پرهيز از گناهان كبيره است برخى از آنان در ايمان علاوه بر انجام واجبات ، بجا آوردن مستحبات را نيز معتبر ميدانند .\r\nخاصه و عامّه از امام على بن موسى الرضا عليه السلام نقل كرده‌اند كه آن حضرت فرمود :\r\nايمان : تصديق بقلب و اقرار به زبان و عمل به اركان و اعضاء است « 1 » و نيز از آن حضرت به تعبير ديگر نقل شده است كه فرمود : ايمان سخن و عمل و اعتقاد و پيروى از پيامبر است « 2 » .\r\n\r\nايمان تنها معرفت است\r\nمؤلف : اصل ايمان همان معرفت و شناسايى خدا و فرستادگان اوست و قبول آنچه آنان آوردند زيرا هر كسى چيزى را خوب بفهمد و بداند طبعاً آن را تصديق كرده و ايمان ميآورد و اين آيه كريمه به اين مطلب دلالت دارد و نكته كلمه غيب در اين آيه كه ايمان را بدان متعلق مىكند همين است كه آنان وقتى بغيب ايمان آوردند آنچه انبياء از غيب خبر دهند اگر چه خود نديده‌اند ولى با اطمينان مىپذيرند .\r\nقرآن اين ايمان بغيب را قبل از هر واجب بدنى و مالى ذكر كرده و سپس آن دو واجب را كه بر پا داشتن و انجام نماز  ( يُقِيمُونَ الصَّلاةَ )  و انفاق و كمك به زير دستان  ( وَ مِمَّا رَزَقْناهُمْ يُنْفِقُونَ )  است به ايمان عطف نموده است .\r\nعطف دو واجب بدنى و مالى بر ايمان ، خود نشان ميدهد كه آن دو عين ايمان نيستند زيرا معنى ندارد كه چيزى به خودش عطف شود .\r\nنيز آيات كريمه :  « وَ قَلْبُهُ مُطْمَئِنٌّ بِالْإِيمانِ »  « 3 » ( دلش در ايمان ثابت باشد ) .\r\n\r\n\r\n","description":"","footnote":"\r\n( 1 ) « ان الايمان هو التصديق بالقلب و الاقرار باللسان و العمل و بالاركان » .\r\n( 2 ) « الايمان قول مقول و عمل معمول و عرفان بالعقول و اتباع الرسول » .\r\n( 3 ) آيه 106 از سوره نحل .\r\n","page_name":" 62 ","page_number":74},
  {"content":"\r\n\r\n « أُولئِكَ كَتَبَ فِي قُلُوبِهِمُ الْإِيمانَ »  « 1 » ( خدا ايمان را در دلهايشان نگاشته ) ايمان را بقلب اضافه نموده است .\r\nرسول اكرم اشاره به سينه‌اش نموده فرمود : ايمان امريست سرّى و درونى و اسلام تجلى و خود نمايى آنست در برون « 2 » .\r\nو گاهى به خود اقرار بشهادتين « ايمان » و « تصديق » گفته مىشود جز اينكه اگر از روى علم و يقين نباشد به آن ايمان ظاهرى و لفظى ميگويند .\r\nگاهى باعمال بدنى ناشى از ايمان بمناسبت و استعاره ، نيز ايمان و يا تصديق گفته‌اند ، مثلًا ميگويند : رفتار فلان شخص گفتارش را تصديق مىكند و بديهى است خود كار و رفتار ، ايمان و يا تصديق نيست ولى اگر منشأ و انگيزه آن كار ، و عمل ، ايمان و تصديق باشد به آن كار نيز كلمهء : ايمان و تصديق گفته مىشود .\r\nبرخى از مفسرين احتمال داده‌اند كه كلمه « بالغيب » بمنزله حال باشد يعنى آنان چون منافقين نيستند كه فقط در حضور مردم اظهار ايمان كنند بلكه در غياب افراد نيز ايمان دارند .\r\n يُقِيمُونَ الصَّلاةَ  - نماز با شرائط و خصوصيات بجا ميآورند و اقامه هر چيز تعطيل نكردن آن است مثلًا ميگويند : « أقام القوم سوقهم » يعنى ( مردم بازارشان را بر پا كردند يعنى بيع و فروش را رها نكردند ) « 3 » .\r\nابو مسلم ميگويد منظور از « يقيمون » ادامه فرائض و نمازها است مثلًا كسى كه مرتب غذا و جيره سربازان را ميدهد ميگويند : « فلان يقيم أرزاق الجند » فلانى جيرهء لشكريان را ميدهد و بعضى گفته‌اند مراد از اين قيام همان قيام نماز است و چون قيام اولين ركن نماز و عضويست كه ادامه دارد لذا در ميان افعال نماز مورد توجه و\r\n\r\n\r\n","description":"","footnote":"\r\n( 1 ) آيه 22 از سوره مجادله .\r\n( 2 ) الايمان سر و الاسلام علانية .\r\n( 3 ) يكى از شعراء ميگويد :\r\n « اقامت غزالة سوق الضراب * لاهل العراقين حولا قميطا » \r\nيعنى غزاله ( اسم زنى است كه شوهرش را حجاج كشته بود ) بازار جنگ با اهل عراق را يك سال كامل ادامه داد و تعطيل نكرد . در اينجا « أقامت » به معناى تعطيل نكرد .\r\n","page_name":" 63 ","page_number":75},
  {"content":"\r\n\r\nذكر قرار گرفت و كلمه « صلاة » ( نماز ) در اصطلاح شرع ، بحركات مخصوص و اين عمل عبادى تخصيص يافته است و يا به همان معناى لغوى ( دعا ) آن قدر به كار رفته تا در اين نوع دعا ( نماز ) تخصّص پيدا كرده است .\r\n وَ مِمَّا رَزَقْناهُمْ يُنْفِقُونَ  - از آنچه ما به آنان داده و مالك آن شده اند مقدارى به صورت طاعت و انجام امر خدا بمستمندان ميدهند .\r\nابن عباس ميگويد ، مقصود همان زكات واجبه است .\r\nابن مسعود ميگويد : منظور ، از انفاق ، نفقه دادن مرد به عائله خود مىباشد نه زكات زيرا آيه قبل از وجوب زكات نازل شد .\r\nضحاك ميگويد : اين انفاق ، همان صدقات مستحبه است .\r\nمحمّد بن مسلم از امام صادق عليه السلام نقل مىكند كه معناى آيه چنين است : از آنچه ما به آنان آموخته‌ايم به ديگران مىبخشند و تعليم ميدهند .\r\nمؤلف : آنچه امام فرموده يك مصداق از انفاق كلى شامل انفاقات واجبه و مستحبه مال و علم مىباشد .\r\nاز اينكه خداوند در عداد صفات متقين و در مقام مدح آنان انفاق را ذكر مىكند استفاده مىشود كه اين انفاق از مال حلال است نه حرام زيرا انفاق از حرام قابل ستايش نيست و چون آنچه ميدهند روزى خداست پس تنها مال حلال روزى خدا است بر مردم .\r\n\r\nخصوص عرب !\r\nبعضى گفته‌اند اين قسمت از آيات فقط شامل اعراب مىباشد همانطور كه آيات بعدى  ( وَ الَّذِينَ يُؤْمِنُونَ بِما أُنْزِلَ إِلَيْكَ وَ ما أُنْزِلَ مِنْ قَبْلِكَ )  بخصوص اهل كتاب و غير عرب است زيرا عرب ، قبل از اسلام كتاب نداشت بنا بر اين هر آيه يك دسته از مسلمانان را بيان مىكند .\r\nولى اين قول درست نيست زيرا ممكن است مراد از آيه اول ، عموم متقين چه عرب و چه اهل كتاب غير عرب و آيه دوم مخصوص اهل كتاب باشد و يا اينكه\r\n\r\n","description":"","footnote":"","page_name":" 64 ","page_number":76},
  {"content":"\r\n\r\nمراد و مقصود از همه آيات يك دسته باشد كه اوصاف آنان عطف بر هم بيان شده است .\r\n وَ الَّذِينَ يُؤْمِنُونَ بِما أُنْزِلَ إِلَيْكَ وَ ما أُنْزِلَ مِنْ قَبْلِكَ  - دو صفت ديگر از متقين كه در اين آيه بيان شده است .\r\n1 - ايمان به قرآن  ( بِما أُنْزِلَ إِلَيْكَ )  .\r\n2 - ايمان به كتب آسمانى قبلى  ( ما أُنْزِلَ مِنْ قَبْلِكَ )  .\r\n وَ بِالْآخِرَةِ هُمْ يُوقِنُونَ  - آخرين صفت متقين ، يقين آنان بجهان ديگر است و علت آنكه آن جهان را « آخرت » ناميدند اينست كه پس از دنيا و متأخر از آن است همانطور كه اين جهان را به علت نزديك و دست‌رس بودنش « دنيا » ( نزديك ) گفته‌اند بعضى گفته‌اند كلمه دنيا از ماده دنائت و پستى گرفته شده است و چون عالم ماده پست و بى ارزش است بدان « دنيا » گفته‌اند .\r\nيقين - يقين علم و دانستن مسائل مشكل و مبهم است كه پس از استدلال و نظر ، توأم با سكون و آرامش خاصى براى شخص حاصل مىشود لذا هر علمى يقين نيست ولى هر يقينى علم است و چون همه چيز براى خداوند روشن هست و هيچ مسأله‌اى براى او غامض و مشكل نيست تا نياز باستدلال و فكر داشته باشد پس به او « موقن » ( يقين دار ) گفته نميشود .\r\nاگر چه ايمان بغيب شامل يقين بآخرت نيز ميشد ولى چون مسئله معاد و بودن جهان ديگر بخصوص مورد انكار بت پرستان بود و مىگفتند : زندگى جز اين جهانى كه ما در آن مرده « 1 » و زنده ميشويم نيست لذا آن را مستقلًّا بيان كرد  [ أُولئِكَ عَلى هُدىً مِنْ رَبِّهِمْ 
  ]  .\r\nپرهيزكاران و متقين با اين صفات خود ، از هدايت الهى بهره‌مند شده‌اند .\r\nهدايت يافتن آنان مانند هر خير و نيك ديگر از طرف خدا است  « مِنْ رَبِّهِمْ »  و اينانند كه به مقصد و مقصود خود نائل و در بهشت جاودان و هميشگى جا دارند .\r\n « وَ أُولئِكَ هُمُ الْمُفْلِحُونَ »  .\r\n\r\n\r\n","description":"","footnote":"\r\n( 1 )  « وَ قالُوا ما هِيَ إِلَّا حَياتُنَا الدُّنْيا نَمُوتُ وَ نَحْيا »  آيه 24 از سوره جاثيه و  « إِنْ هِيَ إِلَّا حَياتُنَا الدُّنْيا نَمُوتُ وَ نَحْيا وَ ما نَحْنُ بِمَبْعُوثِينَ »  آيهء 37 از سوره مؤمنون .\r\n","page_name":" 65 ","page_number":77},
  {"content":"\r\n\r\n\r\n[ سوره البقرة ( 2 ) : آيات 6 تا 7 
  ]\r\nإِنَّ الَّذِينَ كَفَرُوا سَواءٌ عَلَيْهِمْ أَ أَنْذَرْتَهُمْ أَمْ لَمْ تُنْذِرْهُمْ لا يُؤْمِنُونَ ( 6 ) خَتَمَ اللَّهُ عَلى قُلُوبِهِمْ وَ عَلى سَمْعِهِمْ وَ عَلى أَبْصارِهِمْ غِشاوَةٌ وَ لَهُمْ عَذابٌ عَظِيمٌ ( 7 )\r\n\r\n[ ترجمه 
  ]\r\nكسانى كه بكفر خو كرده‌اند بيمشان دهى يا ندهى بر آنها يكسان است آنان ايمان نميآورند - 6 خدا بر قلوبشان مهر زده و بر گوش و چشم‌هايشان پرده ايست و آنها راست عذابى بزرگ - 7\r\n\r\nشرح لغات :\r\n« كفر » ( ناسپاسى ) و برابر « شكر » ( سپاس ) است همانطور كه « حمد » ( ستايش ) در برابر « ذمّ » ( سرزنش ) است پس كفر ، پوشانيدن نعمت و پنهان نمودن آنست و شكر ، آشكار كردن و نشر آن .\r\nهر آنچه چيزى را بپوشاند لغت « كفر » بدان گفته مىشود « لبيدة » ميگويد :\r\n« في ليلة كفر النجوم غمامها » شبى كه ستاره‌ها را ابرها پوشانده بود .\r\n« إنذار » توجه دادن بآينده‌اى ترسناك و اعلام خاص است و خداوند به اين صفت توصيف مىشود ، چه اعلام و تخويف هر دو را دارد  « ذلِكَ يُخَوِّفُ اللَّهُ بِهِ عِبادَهُ »  « 1 » ( اينست كه خدا بندگان خويش را بدان ميترساند ) .\r\nبعضى گفته‌اند فرق « إنذار » با « اشعار » اينست كه انذار ، ترساندن از چيزى .\r\nاست وقت دار بخلاف اشعار .\r\n« ختم » نظير طبع مهر زدن است و ختم چيز پايان و نهايت آنست و ختم كتاب از همين باب است يعنى تمام كردن آن و مهر را نيز به همين جهت خاتم گفته‌اند .\r\n« سمع » اگر چه مفرد است ولى منظور از آن ، گوشها و جمع است و چون مصدر است مفرد آمده و نيز ممكن است بحذف مضاف باشد يعنى « مواضع سمعهم » ( محل قوه شنوايى ايشان ) يا چون مضاف اليه ( هم ) جمع است لذا مفرد به همان معناى جمع ميآيد و در ادبيات عرب نظير فراوان دارد « 2 »\r\n\r\n\r\n","description":"","footnote":"\r\n( 1 ) آيه 16 از سوره زمر\r\n( 2 ) مانند اين شعر :\r\n","page_name":" 66 ","page_number":78},
  {"content":"\r\n\r\n« غشاوة » پرده و پوشش و زن فعاله به چيزى كه احاطه كند به بدن ، مانند عمامه و عصابه يا فكر را فرا گيرد مانند خياطت و يا بمردم احاطه كند مانند امارت و خلافت گفته مىشود .\r\n« قلب » در لغت به معناى وارونه شدن است و چون قلب با افكار مختلف پيوسته زير و رو مىشود به آن قلب گفته‌اند .\r\n\r\nشأن نزول\r\nابن عباس ميگويد : مقصود از اين آيات : أحبار و بزرگان دين يهودند كه نبوّت پيامبر اسلام را دانستند ولى روى حسد و عناد آن را نپذيرفتند .\r\nابو على جبائى ميگويد : مقصود از اين آيات آن كسانىاند كه خدا دل‌هاى آنان را در اثر زيادى گناه و انحراف مهر كرده است و ديگر ايمان نميآورند .\r\nاصم ميگويد اين آيات در بارهء مشركين عرب نازل شده است .\r\nبعضى گفته‌اند معناى آيه عامّ و شامل همهء كفار است و منافات با استثناء كسانى كه بعد ايمان آوردند ندارد\r\n\r\nتفسير\r\nدر اين آيات بدنبال بيان صفات متقين ، حالات كافران كه در نقطهء مقابل آنها هستند ذكر شده است كفر ، در اينجا عبارت است از ، انكار توحيد و عدالت خدا و انكار نبوت انبياء يا انكار يكى از ضروريات و اركان دين .\r\nاگر چه اين آيه عام است كه همه كفّار ايمان نميآورند ولى با توجه به اينكه پس از نزول اين آيات گروه فراوانى ايمان آوردند معلوم مىشود منظور از كفّار در اين آيه دستهء خاصى بودند كه مشمول لطف و توفيق الهى نشده و اسلام نياوردند .\r\n\r\n\r\n","description":"","footnote":"\r\n « بها جيف الحسرى فاما عظامها * فبيض و اما جلدها فصليب » \r\nيعنى در اين راه لاشه‌هاى كشتگان زيادند و اين لاشه‌ها چنين‌اند كه استخوانهاى آن سفيد است ( بسبب رفتن گوشتش ) و پوست‌ها خشك و سوخته است ، در اين شعر كلمه « جلد » مفرد است ولى چون به ضمير جمع اضافه شده است معناى جمع دارد .\r\n","page_name":" 67 ","page_number":79},
  {"content":"\r\n\r\nسؤال در اينجا اين سؤال پيش ميآيد كه وقتى خدا ميداند كه دستهء مخصوص از كفار هيچگاه ايمان نميآورند و از طرفى ما معتقديم كه آنان قدرت دارند پس معناى قدرت آنها اينست كه مىتوانند بر خلاف علم خدا ، ايمان بياورند .\r\nپاسخ در پاسخ بايد گفت : كه خدا بواقعيت‌ها علم دارد يعنى آنچه در عالم ، واقع شده و مىشود ، و در اينجا اينكه اين دسته ايمان نميآورند واقعيتى است و خدا به آن آگاه است ولى اين واقعيت با قدرت داشتن شخص بر هر دو طرف منافات ندارد همانطور كه واقعيت‌ها وظيفه و تكليف را تغيير نميدهد و همين دسته در عين حالى كه واقعيت كارشان ايمان نياوردن و اطاعت نكردن است ولى امر و تكليف آنان هم چنان بجاى خود باقى است .\r\n خَتَمَ اللَّهُ عَلى قُلُوبِهِمْ . . . 00 \r\n\r\nدر اينكه خداوند چگونه دل كفار را مهر و موم نموده اقوالى گفته شده است از اينقرار :\r\n\r\n1 - علامت\r\nوقتى كافر در كفر و انكارش بدان درجه رسيد كه ديگر ايمان نخواهد آورد و براى خدا معلوم است علامتى بر قلبش زده مىشود كه نقطه‌ايست سياه رنگ تا ملائكه بدانند كه او ايمان نميآورد و او را سر زنش و نفرين كنند همانطور كه در قلب شخص مؤمن علامت ايمان نوشته مىشود تا ملائكه بدانند و او را ستايش و برايش طلب عفو و رحمت كنند . بعقيده اينان ، دادن كتاب بدست راست نيز علامت بهشتى بودن و بدست چپ علامت معذب بودند صاحبان آنها است .\r\nهمچنين در آيه كريمه  « بَلْ طَبَعَ اللَّهُ عَلَيْها بِكُفْرِهِمْ فَلا يُؤْمِنُونَ إِلَّا قَلِيلًا  » « 1 » ( بلكه خدا بسبب كفرشان مهر بر دل آنها نهاد كه بجز اندكى ايمان نياوردند ) .\r\nيك احتمال همين است كه خدا علامت كفر را در دل و قلب آنان زده است .\r\n\r\n\r\n","description":"","footnote":"\r\n( 1 ) آيه 154 از سوره نساء\r\n","page_name":" 68 ","page_number":80},
  {"content":"\r\n\r\nو احتمال ديگر اينست كه بسبب كفرشان خدا دل‌هاى آنان را مهر كرد .\r\n\r\n2 - شهادت خدا\r\nمقصود از ختم بر قلب آنان حكم و شهادت خداست به اينكه اينان ديگر حق را نميپذيرند و كلمهء « ختم » به معناى شهادت و حكم زياد آمده است مثلًا ميگويند :\r\n« أراك تختم على كلّ ما يقول فلان » يعنى مى بينم هر آنچه فلانى ميگويد تو صحّه ميگذارى و تصديق ميكنى و معمولًا مهر و امضاء همان تصديق و گواهى است .\r\n\r\n3 - گويى قلبشان مهر شده\r\nخداوند اين دسته را مذمت و سر زنش مىكند كه اينان گويى قلبشان مهر شده و ايمان داخل آن نميگردد مانند آيه كريمه :  « صُمٌّ بُكْمٌ عُمْيٌ »  « 1 » ، اينان گويى كر و كور و گنگ‌اند يعنى كفر چنان در دل آنان جا گرفته است كه ديگر نمىبينند مانند كسانى كه قلبشان مهر شده است .\r\n\r\n4 - كم عمقى و كوتاهى نظر\r\nابو على فارسى ميگويد : ختم قلب كنايه از كم عمقى و كوتاه بينى در نظر و استدلال است و منظور آنست كه دل‌هاى اينان وسعت فكر و منطق و نظر را ندارد در برابر مؤمنين كه سعهء نظر و وسعت فكر دارند همانطور كه در آيهء كريمه :  « أَ فَمَنْ شَرَحَ اللَّهُ صَدْرَهُ لِلْإِسْلامِ فَهُوَ عَلى نُورٍ مِنْ رَبِّهِ  » « 2 » مگر آنكه سينه‌اش بر اسلام گشوده شده و قرين نورى از پروردگار خويش است ( چون غير اوست ) مقصود همين وسعت نظر است ، و در بارهء كفار ميفرمايد :  « أَمْ عَلى قُلُوبٍ أَقْفالُها »  « 3 » ( . . . يا بر دلهايى قفلها است ) .\r\nو نيز :  « قالُوا قُلُوبُنا غُلْفٌ »  ( دل‌هاى ما فهم نتوان كرد ) و  « قُلُوبُنا فِي أَكِنَّةٍ »  دل‌هاى ما در پرده‌ها است .\r\nو در برخى آيات مهر زدن بر دل‌ها را در رديف گرفتن قوهء شنوايى و بينايى\r\n\r\n\r\n","description":"","footnote":"\r\n( 1 ) آيه 18 از سوره بقره\r\n( 2 ) آيه 22 از سوره زمر\r\n( 3 ) آيه 24 از سوره محمد\r\n","page_name":" 69 ","page_number":81},
  {"content":"\r\n\r\nقرار داده است مانند اين آيهء كريمه :  « قُلْ أَ رَأَيْتُمْ إِنْ أَخَذَ اللَّهُ سَمْعَكُمْ وَ أَبْصارَكُمْ وَ خَتَمَ عَلى قُلُوبِكُمْ »  ( بگو اى پيغمبر اگر خدا گوش و چشم‌هاى شما را گرفت و مهر بر دل شما نهاد . . . ) .\r\nبنا بر اين معناى ختم كردن قلب‌ها اينست كه از آن در آنچه نياز دارند سود نميبرند همانطور كه از گوش و چشم كه گرفته شده است سود و استفاده برده نميشود .\r\nو مقصود از عدم وسعت قلب همين است كه بين حق و باطل نميتوانند امتياز دهند و در محاورات و استعمالات مردم زياد ديده مىشود كسى را كه شجاع نيست ميگويند :\r\nدل ندارد ، قلب ندارد ، يعنى ترسو است همين طور كسى كه دعوت باسلام شده و دليل‌هاى روشن آن را ديده است و در عين حال از اسلام فاصله ميگيرد اين شخص كسى است كه دلش مهر شده و سينه و قلبش در پرده و غلاف است\r\n. سؤال روى اين معنا چرا مهر شدن دل به خدا نسبت داده شده است  « خَتَمَ اللَّهُ . . . »  جواب چون اين تاريكى و تنگى دل در اثر عصيان و نافرمانى خدا پديد آمد به او نسبت داده شده است همانطور كه ميگويند مقام و منصب يا پول يا فلان زن ، فلانى را هلاك و بيچاره كرد معنايش اينست كه در راه آنها هلاك شد و خود آنها كارى نكرده‌اند .\r\nسؤال چرا در ميان همه اعضاء بدن فقط قلب و گوش و چشم نام برده شد .\r\nجواب چون اين اعضاء يا محل علم‌اند چون قلب ، و يا راه فرا گيرى و ياد گرفتن‌اند چون چشم و گوش\r\n\r\n","description":"","footnote":"","page_name":" 70 ","page_number":82},
  {"content":"\r\n\r\n\r\n[ سوره البقرة ( 2 ) : آيات 8 تا 10 
  ]\r\nوَ مِنَ النَّاسِ مَنْ يَقُولُ آمَنَّا بِاللَّهِ وَ بِالْيَوْمِ الْآخِرِ وَ ما هُمْ بِمُؤْمِنِينَ ( 8 ) يُخادِعُونَ اللَّهَ وَ الَّذِينَ آمَنُوا وَ ما يَخْدَعُونَ إِلاَّ أَنْفُسَهُمْ وَ ما يَشْعُرُونَ ( 9 ) فِي قُلُوبِهِمْ مَرَضٌ فَزادَهُمُ اللَّهُ مَرَضاً وَ لَهُمْ عَذابٌ أَلِيمٌ بِما كانُوا يَكْذِبُونَ ( 10 )\r\n\r\n[ ترجمه 
  ]\r\nبعضى مردم گويند به خدا و دنياى ديگر ايمان آورده‌ايم با آنكه بهره‌اى از ايمان ندارند .\r\nخدا و مؤمنان را فريب ميدهند ولى جز خودشان را فريب نميدهند و اين را خوب نمىفهمند .\r\nدر دلهايشان بيمارى است پس خداوند بيماريشان را افزوده و براى دروغ گفتنشان عذابى دردناك دارند .\r\n\r\nشرح لغات\r\n« ناس » - با بشر و انس مترادفند و اصل آن اناس از انس بوده است كه در اثر زيادى استعمال همزهء آن حذف شده است بعضى گفته‌اند اصل آن « نُوس » به معناى حركت است و مصغّر آن : نويس مىشود و بعضى آن را از انس به معناى ظهور گرفته‌اند كلمه ناس جمع و مفردش انسان مىباشد .\r\n« يوم آخر » - روز واپسين كه ديگر پس از آن روزى نيست .\r\n« يخادعون » - از خدعه به معناى اظهار خلاف آنچه در باطن و ضمير هست .\r\n« انفسهم » - نفس به معنى گفته مىشود . 1 - روح 2 - خود ( براى تأكيد ) 3 - ذات ، كه اصل همين كلمه است .\r\n« و ما يشعرون » - و نميدانند اصل شعر احساس چيزى است و كلمهء شاعر از همين ماده مشتق است چه ، شاعر به آنچه ميگويد از نظر ماده و هيئت و وزن علم دارد و چون شعور ، آن نوع علمى است كه همراه تخيّل و احساس باشد لذا اين كلمه به خدا گفته نميشود .\r\n« أليم » - به معناى مولم دردناك .\r\n\r\nشأن نزول\r\nاين آيات در بارهء منافقين نازل شد و آنان عبد اللَّه بن ابى سلول و جدّ بن قيس\r\n\r\n","description":"","footnote":"","page_name":" 71 ","page_number":83},
  {"content":"\r\n\r\nو معتب بن قشير و يارانشان و گروهى از يهود بودند .\r\n\r\nتفسير\r\nپاره‌اى از مردم ميگويند - به خدا - و به آنچه بر رسول اكرم نازل شده در بارهء قيامت و جز آن ايمان آورديم ولى مقصود آنان از اين اظهار ايمان اينست كه بر اسرار مسلمانان واقف شده براى كفار نقل كنند و نيز براى اين است كه خود را به پيامبر نزديك نمايند هم چنان كه مؤمنان نزديك بودند ولى اينان در واقع ايمان نياورده‌اند .\r\n ( ما هُمْ بِمُؤْمِنِينَ )  و آنچه به زبان ميآورند غير از آن است كه در دل دارند .\r\n يُخادِعُونَ اللَّهَ  با توجه به اينكه خدا به همه چيز چه آشكار و چه نهان عالم و آگاه است و نميتوان او را فريب داد در معناى اين آيه « كه ميخواهند خدا را گول بزنند » چند وجه بيان شده است از اين قرار :\r\n1 - اگر چه اينان نميتوانند خدا را گول بزنند ولى كار و عمل ايشان طورى است كه اگر كسى باطن و واقع را نداند گول مىخورد يعنى كار كسانى كه گول ميزنند انجام ميدهند مثلًا در بارهء كسى كه عملش را با ريا آميخته ميگويند : چقدر نادان است ميخواهد خدا را گول بزند در حالى كه خدا از خود او بعملش آگاه‌تر است .\r\n2 - اينان رسول خدا را گول ميزنند و در اين صورت تقدير آيه چنين است « يخادعون رسول اللَّه » و همانطور كه اطاعت پيامبر اطاعت خدا و نافرمانى او نافرمانى خدا است پس گول زدن رسول نيز بمنزلهء گول زدن خدا مىباشد .\r\n وَ الَّذِينَ آمَنُوا  - اينان مؤمنين را گول ميزنند وقتى آنان را مىبينند ميگويند ايمان آورديم تا در مجالس آنان شركت و اسرارشان را براى دشمنان نقل كنند اگر چه صورت عمل خدعه و فريب مسلمين است ولى در واقع خود را گول ميزنند .\r\n وَ ما يَخْدَعُونَ إِلَّا أَنْفُسَهُمْ  - زيرا وقتى از ايمان واقعى دور شدند و بر جادهء هوى و هوس و خواسته‌هاى نفس رفتند طبعاً به عذاب و بدبختى سقوط خواهند كرد ولى آنها از عاقبت عمل خدعه آميز خود بى اطلاعند .\r\n وَ ما يَشْعُرُونَ  - از اين آيه ميتوان اين مطلب را نيز استفاده كرد كه گمراهان\r\n\r\n","description":"","footnote":"","page_name":" 72 ","page_number":84},
  {"content":"\r\n\r\nممكن است خود را هدايت شده و رستگار بدانند و چنين نيست كه هر گمراهى بانحراف و گناه خود عارف و عالم باشد .\r\n فِي قُلُوبِهِمْ مَرَضٌ  - در دلهايشان بيمارى است ( روحشان بيمار است ) مقصود از اين مرض بيمارى شك و ترديد است زيرا همانطور كه مرض و بيمارى بدن را از حدّ اعتدال و صحت بيرون ميآورد شك و ترديد هم كه خود آفت قلب است آن را از حال صحت و اعتدال خارج مىسازند .\r\nبعضى گفته‌اند اصل مرض « فتور » و سستى است و بيمارى تن سستى اعضاء است و بيمارى قلب ( روح ) سستى آن است از خدا .\r\n فَزادَهُمُ اللَّهُ مَرَضاً  - خدا بيمارى آنان را افزود در تفسير اين آيه چند قول است :\r\n1 - هر آيه و بيان و دليلى كه از طرف خدا آورده مىشود شك و ترديد اينان زيادتر مىشود پس نسبت دادن زيادى مرض شك اينان به خدا از اين نظر است همانطور كه در قصه حضرت نوح دارد :  « فَلَمْ يَزِدْهُمْ دُعائِي إِلَّا فِراراً »  « 1 » ( خدايا خواندن من اينان را نتيجه‌اى جز فرار و گريزشان ندارد ) .\r\nو نيز آيه كريمه :  « وَ أَمَّا الَّذِينَ فِي قُلُوبِهِمْ مَرَضٌ فَزادَتْهُمْ رِجْساً إِلَى رِجْسِهِمْ »  « 2 » ( كسانى كه در قلبشان مرضى است آيات ما پليدى آنان را بيشتر نمود ) به همين معنا تفسير شده است كه آيات الهى چون شك اينان را زيادتر مىكند پس در نتيجه بر پليدى آنان مىافزايد .\r\n2 - ابو على جبائى ميگويد : از پيشرفت اسلام در دلهايشان غم و حزنى است چون نزول رسول اكرم در مدينه و ظهور و قدرت مسلمين سبب نگرانى و غم و اندوه آنان شد پس خداوند با بيشتر قدرت دادن و كمك كردن رسول خدا و مسلمين بر غم و اندوه آنان افزود .\r\n3 - سدّى ميگويد : تقدير آيه چنين است : « فزادتهم عداوة اللَّه مرضا » يعنى\r\n\r\n\r\n","description":"","footnote":"\r\n( 1 ) آيه 6 از سوره نوح\r\n( 2 ) آيه 125 سوره توبه\r\n","page_name":" 73 ","page_number":85},
  {"content":"\r\n\r\nدشمنى با خدا بيمارى آنان را افزود و كلمه « عداوت » ( دشمنى ) در آيه حذف شده است مثل آيه كريمه  « فَوَيْلٌ لِلْقاسِيَةِ قُلُوبُهُمْ مِنْ ذِكْرِ اللَّهِ »  . ( واى بر سخت دلان از ذكر خدا ) يعنى دشمنى با خدا بيمارى آنان را افزود . و كلمه « عداوت » ( دشمنى ) در آيه حذف شده است مثل آيه كريمه  « فَوَيْلٌ لِلْقاسِيَةِ قُلُوبُهُمْ مِنْ ذِكْرِ اللَّهِ »  ( واى بر سخت دلان از ذكر خدا ) يعنى از ترك ذكر خدا . 4 - آياتى كه پرده از روى زشت كارى و اعمال قبيح آنان بر ميدارد سبب غم و اندوه ايشان ميگردد پس معناى آيه اين است كه در دلهاى ايشان غمى است از نزول اين نوع آيات و خدا با بيشتر رسوا كردن آنان بر غم و اندوهشان ميافزايد .\r\n5 - ابو مسلم اصفهانى ميگويد كلمات :  « فَزادَهُمُ اللَّهُ مَرَضاً »  نفرين است يعنى خدا بيمارى آنان را بيفزايد نظير آيه كريمه :  « ثُمَّ انْصَرَفُوا صَرَفَ اللَّهُ قُلُوبَهُمْ »  ( سپس باز گشتند كه خدا دلهاى آنان را باز گرداند ) و خدا توفيق هدايت را از آنان بگيرد .\r\n وَ لَهُمْ عَذابٌ أَلِيمٌ بِما كانُوا يَكْذِبُونَ  - منافقان چون خدا و رسول را تكذيب كردند يعنى واقعاً نپذيرفتند و يا چون در اظهار ايمانشان دروغ گفتند پس براى ايشان عذابى دردناك است\r\n. \r\n[ سوره البقرة ( 2 ) : آيات 11 تا 13 
  ]\r\nوَ إِذا قِيلَ لَهُمْ لا تُفْسِدُوا فِي الْأَرْضِ قالُوا إِنَّما نَحْنُ مُصْلِحُونَ ( 11 ) أَلا إِنَّهُمْ هُمُ الْمُفْسِدُونَ وَ لكِنْ لا يَشْعُرُونَ ( 12 ) وَ إِذا قِيلَ لَهُمْ آمِنُوا كَما آمَنَ النَّاسُ قالُوا أَ نُؤْمِنُ كَما آمَنَ السُّفَهاءُ أَلا إِنَّهُمْ هُمُ السُّفَهاءُ وَ لكِنْ لا يَعْلَمُونَ ( 13 )\r\n\r\n[ ترجمه 
  ]\r\nچون به آنها گفته مىشود در زمين فساد و تباهى نكنيد گويند تنها ما مصلحيم ( 11 ) بدانيد كه آنها خودشان فسادكارانند ولى نمىفهمند ( 12 ) .\r\nچون به آنان گفته مىشود : شما نيز چنان كه مردم ايمان آورده‌اند ايمان آريد گويند ايمان آريم چنان كه كم خردان ايمان آورده‌اند بدانيد كه آنها خودشان كم خردند ولى خود نميفهمند ( 13 ) .\r\n\r\nشأن نزول\r\nاين آيات نيز مانند آيات سابق در بارهء منافقين نازل شده است كه صفات آنان\r\n\r\n","description":"","footnote":"","page_name":" 74 ","page_number":86},
  {"content":"\r\n\r\nرا بيان مىكند ، سلمان ميگويد : دارندگان اين صفت بخصوص هنوز نيامده‌اند ولى نظم كلام ايجاب مىكند كه اين صفت نيز مانند صفات قبلى در همان منافقين زمان رسول اكرم باشد .\r\nو ممكن است مراد از اين آيات تنها منافقين زمان رسول اكرم نبوده بلكه بطور كلى كسانى كه داراى اين صفات در هر زمانى باشند شامل گردد بنا بر اين ، مقصود سلمان اين است كه پس از انقراض منافقان زمان رسول اكرم ، دارندگان اين صفت هنوز نيامده‌اند .\r\n\r\nتفسير\r\nوقتى بمنافقان گفته مىشود : با ارتكاب گناه و جلوگيرى مردم از گرايش بايمان و اسلام ( بقول ابن عباس ) يا بكمك و مساعدت بكفّار ( بقول ابو على جبائى ) يا با تغيير دين و تحريف كتاب ( بقول ضحاك ) در زمين فساد نكنيد اينان ميگويند تنها ما هستيم كه اصلاحات بدست ما انجام ميگيرد و ما مصلحيم .\r\nدر اينكه چگونه اينان خود را اصلاح‌گر ميدانستند دو نظر است .\r\n1 - نفاق و دو رويى آنان كه از نظر مسلمين زشت و فاسد شمرده ميشد از نظر خودشان عملى پسنديده و بصلاح آنان به حساب ميآمد چه منافقين با اين روش ميخواستند در بين هر دو دسته سالم بمانند .\r\n2 - كارهاى زشتى كه مرتكب ميشدند از قبيل گناه و جلوگيرى مردم از ايمان و يا تحريف كتاب و امثال آن در ظاهر انكار ميكرده و ميگفتند : ما اين كارها را نمىكنيم و ما صالح و مصلحيم و خود اين كار نفاق ديگرى از آنان بود و همانطور كه اظهار ايمان ميكردند و در واقع مؤمن نبودند قرآن ميگويد : آگاه باشيد اينان كه فساد و نفاق را صلاح خود ميدانند يا كارهاى زشت خود را انكار ميكنند اينان فساد گردانند .\r\n « أَلا إِنَّهُمْ هُمُ الْمُفْسِدُونَ »  ولى نميدانند .\r\n « وَ لكِنْ لا يَشْعُرُونَ »  نميدانند نفاقشان بصلاح آنان نيست و يا نميدانند با اين\r\n\r\n","description":"","footnote":"","page_name":" 75 ","page_number":87},
  {"content":"\r\n\r\nرفتار تباه خود چه عذاب و كيفرى در انتظار آنان است .\r\nاز اين آيه نيز استفاده مىشود كه گناهكاران ممكن است خود بزشتى و فساد آن آگاه نباشند .\r\n وَ إِذا قِيلَ لَهُمْ آمِنُوا . . .  وقتى بمنافقان گفته مىشود بمحمّد صلى اللَّه عليه و آله و آنچه بر او نازل شده ايمان بياوريد هم چنان كه يارانش او را تصديق كردند و همانطور كه عبد اللَّه بن سلام و ديگران از يهود به او ايمان آوردند آنان ميگويند آيا ما مانند سفيهان و كم خردان به او ايمان بياوريم .\r\n « أَ نُؤْمِنُ كَما آمَنَ السُّفَهاءُ »  خداوند آنان را در اين فكر تكذيب كرده و ميگويد كه اينان خود نادان و سفيهند زيرا مگر سفيه جز اينست كه چيزى را ضايع مىكند در حالى كه تصور مىكند آن را حفظ كرده و نگاه داشته است . اين منافقان نيز ايمان نياورده و كفر ميورزيدند و گمان مىنمودند كه ايمان دارند و هدايت شده‌اند\r\n. \r\n[ سوره البقرة ( 2 ) : آيات 14 تا 16 
  ]\r\nوَ إِذا لَقُوا الَّذِينَ آمَنُوا قالُوا آمَنَّا وَ إِذا خَلَوْا إِلى شَياطِينِهِمْ قالُوا إِنَّا مَعَكُمْ إِنَّما نَحْنُ مُسْتَهْزِؤُنَ ( 14 ) اللَّهُ يَسْتَهْزِئُ بِهِمْ وَ يَمُدُّهُمْ فِي طُغْيانِهِمْ يَعْمَهُونَ ( 15 ) أُولئِكَ الَّذِينَ اشْتَرَوُا الضَّلالَةَ بِالْهُدى فَما رَبِحَتْ تِجارَتُهُمْ وَ ما كانُوا مُهْتَدِينَ ( 16 )\r\n\r\n[ ترجمه 
  ]\r\nچون مؤمنان را ببينند گويند ايمان آورده‌ايم و چون با ياران شيطان صفت خود تنها شوند گويند همانا با شمائيم ما استهزاء كننده‌ايم ( 14 ) خداوند آنها را بمسخره گرفته و در طغيانشان كمك مىكند تا هم چنان متحير بمانند ( 15 ) .\r\nاينان هستند كه گمراهى را بهدايت خريدند و تجارتشان سود نكرد و راهى به حق نيافتند ( 16 ) .\r\nلقوا - ديدند از لقاء و آن روبرو شدن دو چيز با هم ، يا برخورد آنها بهم مىباشد\r\n\r\nشرح لغات\r\nخلوا - تنها شدند - خلوت گزيدند .\r\nيستهزئ - مسخره ميكنند .\r\nيمدّهم - از ماده و ريشه مدّ كه اصل آن زياد شدن و جذب است .\r\nطغيان - تجاوز از حد و ميگويند : طغى الماء ( آب تجاوز كرد ) وقتى از حدش بگذرد به همين مناسبت بمرد ستمگر متجاوز « طاغيه » ميگويند .\r\n\r\n","description":"","footnote":"","page_name":" 76 ","page_number":88},
  {"content":"\r\n\r\nيعمهون - متحير شوند از « عمه » به معناى تحيّر و سرگردانى .\r\n\r\nتفسير\r\nمنافقان وقتى مؤمنين را ميديدند ميگفتند : ما نيز مانند شما ايمان آورده آنچه بر رسول اكرم نازل شده است قبول كرديم اما وقتى با ديو صفتان و شياطين خود ( ابن عباس ميگويد يعنى با رؤساءشان بعضى گفته‌اند يعنى با همان دسته از يهود كه آنان را وادار به تكذيب و مخالفت ميكردند و از امام باقر عليه السلام نقل شده است كه با كاهنان خود ) روبرو ميشدند ميگفتند : ما با شمائيم ما ياران محمّد را مسخره ميكنيم  « قالُوا إِنَّا مَعَكُمْ إِنَّما نَحْنُ مُسْتَهْزِؤُنَ »   اللَّهُ يَسْتَهْزِئُ بِهِمْ . . . . \r\n\r\nدر معناى اين آيه كه خدا آنان را مسخره مىكند وجوهى گفته شده است .\r\n\r\n1 - جزاى استهزاء بنام خودش\r\nخدا آنان را در مقابل اين استهزاء و مسخره كيفر و جزا داده عذاب مىكند و اين كيفر بنام استهزاء خوانده شده روى اين قاعده كه در بين عرب جزاء و كيفر هر عملى را بنام همان عمل ميخوانند و در قرآن نيز آيه كريمه :  « وَ جَزاءُ سَيِّئَةٍ سَيِّئَةٌ مِثْلُها »  « 1 » ( سزاى بدى ما بديى مثل آنست ) همين مطلب را بيان مىكند با اينكه پاداش و جزا وقتى بعنوان قصاص باشد بد نيست ولى مانند خود گناه « بد » ناميده شده است .\r\nو آيه كريمه :  « وَ إِنْ عاقَبْتُمْ فَعاقِبُوا بِمِثْلِ ما عُوقِبْتُمْ »  « 2 » ( اگر عقوبت ميكنيد نظير آن عقوبت كه ديده‌ايد عقوبت كنيد ) سزا و جزاى عقوبت را همان عقوبت ناميده است و در اشعار عرب نظير فراوان دارد « 3 » .\r\n\r\n\r\n","description":"","footnote":"\r\n( 1 ) آيه 40 از سوره شورى\r\n( 2 ) آيه 126 از سوره نحل\r\n( 3 ) عمرو بن كلثوم ميگويد :\r\n « الا لا يجهلن احد علينا * فنجهل فوق جهل الجاهلينا » \r\nيعنى كسى بر ما جسارت نكند كه ما بيش از آنچه او كند به او جسارت خواهيم كرد كه كيفر عمل بنام خود آن ناميده شده است .\r\n","page_name":" 77 ","page_number":89},
  {"content":"\r\n\r\n\r\n2 - تخطئه منافقان\r\nخدا منافقان را در اين عمل نفاقى و استهزاءشان نسبت بمؤمنين تخطئه كرده و آنان را نادان و جاهل ميداند و عرب هر چه را با چيز ديگرى همراه و نزديك باشد به آن اسم « 1 » ميگويد و لذا تخطئه استهزاء بنام استهزاء خوانده شده است .\r\n\r\n3 - در ظاهر نعمت و در واقع عذاب\r\nابن عباس ميگويد در معناى آيه خداوند به آنان نعمت ميدهد و آنها تصور ميكنند كه اين نعمت پاداش رفتار و كردار صحيح آنان است در حالى كه فقط به اين منظور خدا به آنان نعمت ميدهد كه هم چنان در عمل زشت و گناه خود بمانند و ادامه دهند و در نتيجه به عذاب و بدبختى كه نتيجهء عمل خودشان است گرفتار شوند .\r\nو از اين جهت به اين نعمت دادن استهزاء گفته شده است كه ظاهر آن نعمت و نيكى است ولى در واقع كشاندن آنان است به هلاكت و عذابى كه با اعمال زشت خود مستحق آن شده بودند .\r\n\r\n4 - در دنيا چون مؤمنان در آخرت چون كفار\r\nمنافقان چون اظهار ايمان ميكردند خداوند آنان را در دنيا از نظر احكام شرعى مانند ارث و نكاح و دفن و احكام مشابه آنها در رديف مسلمين قرار داده است ولى به علت نفاق و كفر درونى در آخرت مانند كفار عذابشان خواهد كرد و اين دو نوع روش در دنيا و آخرت بمنزله استهزاء آنان مىباشد .\r\n\r\n5 - همين كه به نزديك در ميرسند بسته مىشود !\r\nابن عباس ميگويد : در حالى كه منافقان در آتش‌اند درى از بهشت بسوى آنان باز مىشود ولى پس از آنكه اينان خود را به شتاب بدان در رسانند در بسته مىشود\r\n\r\n\r\n","description":"","footnote":"\r\n( 1 ) همانطور كه شاعر ميگويد :\r\n « ان دهراً يلف شملى بجمل * لزمان يهمّ بالاحسان » \r\nدهرى كه مرا به محبوبه‌ام ( جمل ) نزديك مىكند زمانى است كه قصد و نيت نيكى كرده است ، در اينجا زمان كه مقارن و همراه نزديك بودن آن دو است بعنوان احسان و نيكى نمودن گفته شده است .\r\n","page_name":" 78 ","page_number":90},
  {"content":"\r\n\r\nسپس در ديگر نمودار ميگردد و باز پس از نزديك شدن به آن بسته مىشود و به همين ترتيب خدا آنان را مسخره مىكند و مؤمنين ميخندند و از اين جهت آيه كريمه ميگويد :\r\n « فَالْيَوْمَ الَّذِينَ آمَنُوا مِنَ الْكُفَّارِ يَضْحَكُونَ »  « 1 » ( آن روز كسانى كه ايمان داشته‌اند بكافران بخندند ) .\r\nتمام وجوهى كه در اين آيه در بارهء استهزاء كه به خدا نسبت داده شده است نقل كرديم ميتوان در بارهء مكر و خدعه كه در آياتى مانند :  « وَ يَمْكُرُونَ وَ يَمْكُرُ اللَّهُ »  « 2 » ( آنها نيرنگ ميكردند و خدا نيرنگ ميكرد ) و  « يُخادِعُونَ اللَّهَ وَ هُوَ خادِعُهُمْ »  « 3 » ( منافقين خدا را فريب ميدهند و خدا فريب دهنده آنها است ) آمده است گفت .\r\n « يَمُدُّهُمْ فِي طُغْيانِهِمْ يَعْمَهُونَ »  دو معنا براى اين آيه كه خداوند چگونه آنها را كمك مىكند شده است .\r\nمعناى اول اينكه خداوند به آنها امكان و قدرت ميدهد شايد ايمان بياورند ولى آنان هم چنان به كفر و سرگردانى خود چسبيده‌اند .\r\nمعناى دوم اينست كه خداوند نعمت‌هايى چون شرح صدر و نورانيت دل كه بمؤمنين عنايت و اعطاء مينمايد منافقان را از آنها محروم ميدارد تا هم چنان در سرگردانى و گمراهى بمانند .\r\n « أُولئِكَ الَّذِينَ اشْتَرَوُا الضَّلالَةَ »  اينان گمراهى را با دادن هدايت خريدند ابن عباس ميگويد يعنى گمراهى را گرفتند و هدايت را از دست دادند و اين دو را با هم تبديل كردند\r\n. سؤال در اينجا سؤالى پيش ميآيد كه مبادله در صورتى است كه منافقان ايمان و هدايت داشته و آن را در مقابل گرفتن گمراهى و كفر از دست بدهند در حالى كه آنان از اوّل ايمان نياوردند و هدايت نشدند .\r\n\r\n\r\n","description":"","footnote":"\r\n( 1 ) آيه 24 از سوره مطففين\r\n( 2 ) آيه 30 از سوره انفال\r\n( 3 ) آيه 142 از سوره نساء\r\n","page_name":" 79 ","page_number":91},
  {"content":"\r\n\r\nپاسخ در جواب اين سؤال وجوهى بيان شده است .\r\n1 - منظور از « اشتروا » خريدن و معامله واقعى و مبادله نيست بلكه استعاره و مجاز است در دوست داشتن و انتخاب يعنى همانطور كه مشترى جنسى را كه ميخرد آن را دوست داشته و بر ميگزيند منافقين هم كفر باطنى را دوست داشته براى خود انتخاب كردند .\r\n2 - اين ايمان همان هدايت فطرت و طبيعت است كه در نهاد هر فرد در ابتداء وجود دارد آن را با گمراهى تبديل كردند .\r\n3 - كلبى و مقاتل ميگويند : منافقان قبل از بعثت پيامبر اسلام به پيامبرى كه خواهد آمد و در كتب آسمانى ديده بودند ايمان داشتند ولى پس از آنكه مبعوث شد او را نپذيرفتند و گويى ايمان قبلى خود را با كفر و عناد كنونى مبادله كردند .\r\n فَما رَبِحَتْ تِجارَتُهُمْ . .  در اين معامله اينان ضرر كردند  « وَ ما كانُوا مُهْتَدِينَ »  و چون ياران محمّد در تجارتشان هدايت يافته و سود كرده نشدند .\r\nبعضى گفته‌اند اضافه اين قسمت بعدى  « وَ ما كانُوا مُهْتَدِينَ »  از اين نظر است كه منافقان نه سود بردند و نه هدايت يافتند در حالى كه ممكن است يك تاجر سود نبرد ولى هدايت داشته باشد پس حال اينان بدتر است .\r\nسؤال در اينجا منافقان اصل سرمايه خود كه همان ايمان است از دست داده بودند در حالى كه معناى سود نكردن تجارت ، آنست كه سرمايه محفوظ است ولى سود نميكنند .\r\nجواب در اين آيات گمراهى و هدايت در برابر هم ذكر شده است و معنايش اينست كه اينان طلب ربح و سود كردند ولى هلاك شدند و سرمايه خود را از دست دادند .\r\nو يا ممكن است حال كفار را مقابل حال مؤمنين قرار داده باشد مؤمنين هدايت را خريدند و سود بردند اينان گمراهى را خريدند و سود نبردند و ضرر كردند\r\n\r\n","description":"","footnote":"","page_name":" 80 ","page_number":92},
  {"content":"\r\n\r\n\r\n[ سوره البقرة ( 2 ) : آيات 17 تا 18 
  ]\r\nمَثَلُهُمْ كَمَثَلِ الَّذِي اسْتَوْقَدَ ناراً فَلَمَّا أَضاءَتْ ما حَوْلَهُ ذَهَبَ اللَّهُ بِنُورِهِمْ وَ تَرَكَهُمْ فِي ظُلُماتٍ لا يُبْصِرُونَ ( 17 ) صُمٌّ بُكْمٌ عُمْيٌ فَهُمْ لا يَرْجِعُونَ ( 18 )\r\n\r\n[ ترجمه 
  ]\r\nمثل آنها چون كسى است كه آتشى ميافروخت همين كه اطرافش را روشن ساخت خداوند نورشان را برگرفت و در ميان تاريكيها واگذارشان كرد كه نتوانند ديد ( 17 ) .\r\nكر و لال و كورند پس بر نميگردند ( 18 )\r\n\r\nشرح لغات\r\nمثل - آوردن نظائر مطلب است كه با دانستن آن فهم مطلب ساده‌تر ميگردد .\r\nاستوقد - به معناى اوقد ( بر افروخت ) مثل استجاب به معناى اجاب ( اجابت كرد ) و بعضى آن را به همان معناى باب خودش گرفته و استوقد را به معناى آتش گيرانه طلب كرد دانسته‌اند ريشه اين فعل « وقود » است كه به معناى آتش گيرانه چون چوب و آتشى حرارت ده و سوزانند مىباشد .\r\nاضاء - روشن شد ( لازم ) و روشن نمود ( متعدى ) ولى در اينجا به معناى متعدى ( روشن نمود ) مىباشد .\r\n\r\nتفسير\r\nمثل منافقين كه اظهار ايمان ميكنند ولى در باطن هم چنان بكفر خود باقى هستند مثل كسى است كه در شبى تاريك آتشى را بر افروخته است يا ميخواهد از آتش ، روشنى و نور بگيرد ولى همين كه آتش روشن مىشود و اطرافش را مىبيند و از آنچه مىترسد خود را نگاهداشته و حفظ مىكند ناگهان آتش خاموش شده در آن تاريكى ، ترسان و سرگردان ميماند .\r\nابن عباس و قتاده و ضحاك و سدى ميگويند : منافقان وقتى اظهار ايمان مىكنند از نور و روشنى آن بهره‌مند شده در سايه‌اش عزيز ميگردند با مسلمين در نكاح و ارث و امنيّت در اموال و اولاد همسان و مانند ميشوند ولى وقتى مردند به همان تاريكى درونى كه اثر كفر باطنى آنهاست باز گشته و در وحشت و عذاب خواهند بود .\r\nبعضى گفته‌اند : معناى اينكه خدا نور را از آنها ميگيرد  « ذَهَبَ اللَّهُ بِنُورِهِمْ » \r\n\r\n","description":"","footnote":"","page_name":" 81 ","page_number":93},
  {"content":"\r\n\r\nاينست كه خدا مردم را از باطنشان با خبر كرده و نور اسلام را از آنان ميگيرد .\r\nسعيد بن جبير و محمّد بن كعب و عطا ميگويند اين آيه در بارهء يهود نازل شد چه آنان در كتاب آسمانى خود خوانده بودند كه پيامبرى ميآيد و به او ايمان آورده انتظار ظهورش را داشتند و مشركين را بيم ميدادند ولى وقتى آمد او را نپذيرفتند .\r\nاينان همان بنى قريظه و بنى نضير و بنى قينقاع بودند كه هنگامى كه نبوّت از بنى اسرائيل منقطع شده و بعرب رسيده بود از شام بسوى يثرب آمدند اينان داخل يثرب ( مدينه ) شدند و ميگفتند : محمّد رسول خدا است و پيروان او بهترين امّتند .\r\nمردى از بنى اسرائيل بنام عبد اللَّه بن هيبان قبل از بعثت رسول اكرم هر سال بر يهود مدينه وارد ميشد و آنان را بر اطاعت خدا و حفظ توراة و ايمان به محمّد صلى اللَّه عليه و آله وادار و تشويق ميكرد و ميگفت : وقتى محمّد ظاهر شد از دورش پراكنده نشويد و پراكندگى پديد نياوريد تا او را يارى كنيد من آرزو دارم كه او را ببينم ولى قبل از آنكه رسول اكرم طلوع كند او از دنيا رفت .\r\nيهود از او پذيرفتند ولى پس از بعثت پيامبر موعود به او كفر ورزيدند و لذا خداوند اين مثل را براى آنان زده است .\r\n\r\nبحث ادبى : سؤال\r\nچرا در اين آيات جمع به مفرد تشبيه شده است يعنى منافقين يا يهود به  ( الَّذِي اسْتَوْقَدَ )  كسى كه آتشى را بر افروخت .\r\n\r\nجواب\r\nسه وجه براى جواب از اين سؤال داده شده است از اينقرار :\r\n1 - كلمهء « الذى » اگر چه مفرد است ولى در معنا جمع است مانند « الذى » در آيه كريمه :  « وَ الَّذِي جاءَ بِالصِّدْقِ وَ صَدَّقَ بِهِ »  « 1 » ( آن كسانى كه وعده بر آنها آمد و آن را تصديق كردند ) .\r\n\r\n\r\n","description":"","footnote":"\r\n( 1 ) آيه 33 از سوره زمر\r\n","page_name":" 82 ","page_number":94},
  {"content":"\r\n\r\n2 - كلمه « الذى » در آيه كريمه در اصل : « الَّذِين » بوده كه نون آخر آن حذف شده است « 1 » .\r\n3 - در آيه كلمه‌اى حذف شده است و در اصل : « مثلهم كمثل اتباع الذى . . . » مثل اينان مثل پيروان كسى است . . . و تشبيه به اتباع ( پيروان ) كه جمع است شدم ولى مضاف ( اتباع ) حذف شده و مضاف اليه ( الذى ) در جاى آن قرار گرفته است .\r\n4 - منظور از  « الَّذِي اسْتَوْقَدَ »  شخص و فرد واحد و معين نيست بلكه منظور جنس است .\r\n5 - تشبيه و تمثيل در اشخاص نيست تا اين اشكال پيش آيد بلكه تمثيل حال منافقين است به حال اين كسى كه چنين است . و اين نوع تشبيه در ادبيات فراوان ديده مىشود مثل اينكه ميگويند كندى و كم هوشى اينان مانند كم هوشى حيوان است .\r\n « وَ تَرَكَهُمْ فِي ظُلُماتٍ لا يُبْصِرُونَ »  يعنى خدا به آنها نور نداد .\r\n « صُمٌّ بُكْمٌ عُمْيٌ » . . .  قتاده ميگويد : اينان از شنيدن و گفتن و ديدن حق كر و لال و كورند و اينان از گمراهى خود بر نميگردند و به اينهمه دليل‌هاى الهى گوش ندادند گويى كرند و اقرار به خدا و رسولش ننمودند گويى لالند و در ملكوت آسمان و زمين و آيات قدرت حق ننگريستند گويى كورند ، چون فائده اين اعضاء بدانها نرسيده مثل اينست كه اين اعضا را ندارند .\r\nو همانطور كه سابق گفتيم : معناى  « خَتَمَ اللَّهُ عَلى قُلُوبِهِمْ »  نيز همين است كه قلب اينان چون ادراك ندارد پس گويى مهر شده است نه اينكه خدا حائل و حاجبى بين دل آنها و حق و حقيقت مىزند كه درك نكنند و آيات كريمه  « أُولئِكَ الَّذِينَ لَعَنَهُمُ اللَّهُ فَأَصَمَّهُمْ وَ أَعْمى أَبْصارَهُمْ »  « 2 » ( اين منافقانند كه خدا آنها را لعن كرده و گوش\r\n\r\n\r\n","description":"","footnote":"\r\n( 1 ) در ادبيات عرب نظائرى دارد مانند اين شعر :\r\n « ابنى كليب ان عمي اللذا * قتلا الملوك و فككا الاغلالا » \r\nيعنى اى پسران كليب دو عموى من كسانى هستند كه پادشاهان را كشته و بند از اسيران گشودند در اينجا « نون » از كلمه « اللذا » حذف شده است .\r\n( 2 ) آيه 23 از سوره محمد\r\n","page_name":" 83 ","page_number":95},
  {"content":"\r\n\r\nو چشمشان را كر و كور گرداند ) و  « طَبَعَ اللَّهُ عَلى قُلُوبِهِمْ »  « 1 » ( خدا دل‌هاى آنان را مهر كرد ) و  « فَلَمَّا زاغُوا أَزاغَ اللَّهُ قُلُوبَهُمْ »  « 2 » ( چون انحراف يافتند خدا دلهايشان را منحرف كرد . . . ) همه بر همين مطلب دلالت دارند كه اينان وقتى مأمور بايمان و اطاعت شدند مثل اينكه قلب و دل و چشم و گوششان كار نميكند و هيچ نميفهمند و باز قرآن ميگويد :  « وَ تَراهُمْ يَنْظُرُونَ إِلَيْكَ وَ هُمْ لا يُبْصِرُونَ »  « 3 » ( مىبينى ايشان را كه بسوى تو مينگرند ولى نمىبينند )\r\n\r\n[ سوره البقرة ( 2 ) : آيات 19 تا 20 
  ]\r\nأَوْ كَصَيِّبٍ مِنَ السَّماءِ فِيهِ ظُلُماتٌ وَ رَعْدٌ وَ بَرْقٌ يَجْعَلُونَ أَصابِعَهُمْ فِي آذانِهِمْ مِنَ الصَّواعِقِ حَذَرَ الْمَوْتِ وَ اللَّهُ مُحِيطٌ بِالْكافِرِينَ ( 19 ) يَكادُ الْبَرْقُ يَخْطَفُ أَبْصارَهُمْ كُلَّما أَضاءَ لَهُمْ مَشَوْا فِيهِ وَ إِذا أَظْلَمَ عَلَيْهِمْ قامُوا وَ لَوْ شاءَ اللَّهُ لَذَهَبَ بِسَمْعِهِمْ وَ أَبْصارِهِمْ إِنَّ اللَّهَ عَلى كُلِّ شَيْءٍ قَدِيرٌ ( 20 )\r\n\r\n[ ترجمه 
  ]\r\nيا چون كسانى است كه بارانى تند بر آنها ببارد و در تاريكى و رعد و برق آنان سرانگشت خود را از بيم مرگ در گوشها گذارند و خدا از هر سو بكافران احاطه دارد ( 19 ) .\r\nنزديك باشد كه برق ديدگانشان را ببرد هر گاه روشن شود راه روند و چون تاريك شود بايستند ، اگر خدا ميخواست گوش و چشم آنان را از ميان مىبرد كه خدا بر هر چيز تواناست ( 20 )\r\n\r\nشرح لغات\r\nصيّب - باران بر وزن سيّد ، فيعل از صواب .\r\nسماء - آسمان و هر چه بالاست و سايه مياندازد :\r\nيخطف - از خطف به معناى ربودن .\r\n\r\nتفسير\r\nمثل اين منافقان در نادانى و سرگردانى مثل كسانى است كه بارانى تند از آسمان بر آنان بزند و در آن باران ( و يا در آن آسمان و ابر ) تاريكى بسيار ( چون در موقع باران جلو خورشيد و ماه و ستاره گرفته مىشود طبعاً هوا تاريك ميگردد ) و\r\n\r\n\r\n","description":"","footnote":"\r\n( 1 ) آيه 93 از سوره توبه\r\n( 2 ) آيه 5 از سوره صف\r\n( 3 ) آيه 198 از سوره اعراف\r\n","page_name":" 84 ","page_number":96},
  {"content":"\r\n\r\nرعد ( كه در أو « 1 » برخورد ابرهاى مختلف است ) و برق ( آتشى كه از اصطكاك و برخورد ابرها پديد ميآيد ) باشد .\r\nدر بارهء مناسبت اين مثل ، وجوهى گفته شده است :\r\n\r\n1 - مثال براى قرآن\r\nابن عباس ميگويد منظور از اين آيات تشبيه قرآن است به باران يعنى همانطور كه در باران تاريكى و رعد و برق است در قرآن نيز از نظر آزمايش و امتحانى كه براى مردم از راه تكاليف پيش ميآورد « ظلمات » است .\r\nنهىهاى شديد قرآن و زجرهايش چون « رعد » ( كه دل‌ها را ميلرزاند ) و روشن شدن راه‌ها بوسيله راهنمايىهاى اين كتاب چون « برق » است .\r\n\r\n2 - مثال براى دنيا\r\nبعضى گفته‌اند در اين آيات دنيا از نظر راحتىها و ناراحتىها و گرفتاريهايى كه در آنست به باران كه هم فائده و هم ضرر دارد شيبه شده منافقان از ضررهاى دنيوى كه ممكن است به آنها برسند پرهيز ميكنند ولى فوائدى را كه در آينده ( در اثر ايمان واقعى ) به آنها ميرسد نميخواهند .\r\n\r\n3 - مثال براى اسلام\r\nبعقيده برخى ديگر اين آيات مثال براى اسلام است و همانطور كه باران حيات بخش است اسلام نيز فرد و اجتماع را زنده مىكند و اسلام منافقان كه در باطن كفر بود چون تاريكيهاى باران است .\r\nحكم جهاد اسلام چون « رعد » و اظهار اسلام آنان كه سبب حفظ خون و اموال و جواز نكاح با مسلمين وارث از آنان و امثال آن ميشد چون « برق » و عذاب در آينده نزديك يا دور كه اسلام در برابر گناه قرار داده است چون « صاعقه » است و مؤيد اين وجه است روايتى كه از امام حسن عليه السلام وارد شده است كه فرمود اسلام\r\n\r\n\r\n","description":"","footnote":"\r\n( 1 ) اقوال ديگرى در باره سبب پيدايش رعد و برق نقل شده است كه به علت ضعف آن اقوال نقل نشد .\r\n","page_name":" 85 ","page_number":97},
  {"content":"\r\n\r\nمنافقين مانند بارانى است كه داراى چنين وصفى باشد .\r\n\r\n4 - دو نفرى كه گرفتار شدند\r\nابن مسعود و جماعتى از صحابه ميگويند : دو نفر از منافقين مدينه از نزد رسول اكرم گريختند در بيابان و به آنان بارانى شديد كه در آن رعد و برق و صاعقه بود رسيد هر وقت صاعقه ميزد و بيابان روشن ميشد آنان از شدت ترس سر انگشت‌ها را در گوشهاى خود قرار ميدادند و وقتى برق ميزد از نورش استفاده ميكردند و كمى راه ميرفتند و وقتى نميزد جايى را نميديدند .\r\nاينان در اين حال سخت ميگفتند اى كاش ما از اين گرفتاريها نجات مييافتيم و خدمت رسول اكرم ميرفتيم و دست خود را در دستش قرار داده مسلمان ميشديم .\r\nآنان پس از نجات يافتن از آن وضع بعهد خود وفا كردند و خدمت رسول اكرم آمده مسلمان شدند . سر گذشت اين دو نفر مثالى براى منافقان شد چه اين منافقان نيز وقتى محضر رسول اكرم ميآمدند انگشتان خود را در گوششان ميگذاشتند تا آيه و سخنى در بارهء خود نشنوند و وقتى اموال و ثروتى بدست ميآوردند ميگفتند : دين محمّد خوب است  « كُلَّما أَضاءَ لَهُمْ مَشَوْا فِيهِ »  .\r\nاما هنگامى كه مالى از دست آنها ميرفت و گرفتارى بر ايشان پيش ميآيد ميگفتند اين بدبختى در اثر دين محمّد بود و مرتد ميشدند  « وَ إِذا أَظْلَمَ عَلَيْهِمْ قامُوا »   « وَ اللَّهُ مُحِيطٌ بِالْكافِرِينَ »  در تفسير اين آيه اقوالى است .\r\n1 - اصمّ - ميگويد خداوند بمنافقان عالم است و از نيّات و درون آنها با خبر و رسول خود را نيز آگاه مىكند .\r\n2 - خدا بر آنان قادر و تواناست و آنان را از سيطره و قدرت او مفرّى نيست 3 - مجاهد ميگويد : خداوند روز قيامت جامع همه آنان است در آن عالم و معناى احاطه همين است .\r\n4 - خداوند همه را ( پس از تمام شدن اجل ) ميميراند و احاطه به اين معنا استعمال شده است ميگويند « احاطه بفلان » يعنى به او هلاكت مرگ رسيد ، و در آيات\r\n\r\n","description":"","footnote":"","page_name":" 86 ","page_number":98},
  {"content":"\r\n\r\nكريمه  « وَ أُحِيطَ   بِثَمَرِهِ فَأَصْبَحَ يُقَلِّبُ كَفَّيْهِ عَلى ما أَنْفَقَ »  « 1 » ( ميوه او نابود گشت و بنا كرد دو دست خويش را بحسرت مالى كه در آن خرج كرده بود زير و رو همى كرد ) و  « إِلَّا أَنْ يُحاطَ بِكُمْ »  « 2 » ( مگر اينكه همه شما هلاك شويد ) به همين معنى است .\r\n « يَكادُ الْبَرْقُ . . »  نزديك است دليل‌هاى روشن قرآن دلشان را بربايد از شدت ناراحتى آنان در امور دينشان هم چنان كه برق نزديك بود نور چشمشان را بگيرد .\r\nو همانطور كه باران زده‌هاى بيابان وقتى صاعقه ميزد از نورش استفاده كرده و كمى راه ميرفتند اين منافقان نيز هر گاه روشنى دعوت متوجه آنان ميشد كمى جلو آمده و اظهار علاقه ميكردند اما همين كه مشكلى براى مسلمين پيش ميآمد بسبب كفر درونى خود سر گردان شده ميايستادند هم چنان كه آنان در تاريكيهاى بيابان سر گردان ميماندند .\r\nبعضى گفته‌اند همين كه ايمان آوردند ايمان براى آنان نورى بود در دنيا اما همين كه مردند بسبب كفر درونى خود به تاريكى عذاب برگشتند .\r\nجمعى ديگر معتقدند كه مراد از اين آيات يهودند آنان وقتى مسلمين در جنگ بدر پيروز شدند گفتند اين همان پيامبرى است كه موسى بدان نويد داد اما همين كه در جنگ احد مسلمانان شكست خوردند اينان ايستاده و شكايت كردند .\r\n « لَوْ شاءَ اللَّهُ لَذَهَبَ . . . . »  علت اينكه در ميان همه قوه‌ها اين دو قوه شنوايى و بينايى نام برده شده اينست كه در دو آيه قبلى آنها ذكر شده بودند و مقصود بيان عذاب منافقان است  « وَ اللَّهُ مُحِيطٌ بِالْكافِرِينَ »  خدا از هر سو بكافران احاطه دارد و اگر بخواهد كفر آنان را آشكار كرده و يا نابودشان مينمايد چه او بر هر چيز توانا است\r\n\r\n\r\n","description":"","footnote":"\r\n( 1 ) آيه 42 از سوره كهف .\r\n( 2 ) آيه 66 از سوره يوسف . صدر آيه :  « قالَ لَنْ أُرْسِلَهُ مَعَكُمْ حَتَّى تُؤْتُونِ مَوْثِقاً مِنَ اللَّهِ لَتَأْتُنَّنِي بِهِ إِلَّا أَنْ يُحاطَ بِكُمْ » . . . .  يعقوب گفت تا شما براى من به خدا عهد و قسم ياد نكنيد كه او را برگردانيد يا بقهر خدا هلاك شويد من هرگز بنيامن را با شما نميفرستم .\r\n","page_name":" 87 ","page_number":99},
  {"content":"\r\n\r\n\r\n[ سوره البقرة ( 2 ) : آيات 21 تا 22 
  ]\r\nيا أَيُّهَا النَّاسُ اعْبُدُوا رَبَّكُمُ الَّذِي خَلَقَكُمْ وَ الَّذِينَ مِنْ قَبْلِكُمْ لَعَلَّكُمْ تَتَّقُونَ ( 21 ) الَّذِي جَعَلَ لَكُمُ الْأَرْضَ فِراشاً وَ السَّماءَ بِناءً وَ أَنْزَلَ مِنَ السَّماءِ ماءً فَأَخْرَجَ بِهِ مِنَ الثَّمَراتِ رِزْقاً لَكُمْ فَلا تَجْعَلُوا لِلَّهِ أَنْداداً وَ أَنْتُمْ تَعْلَمُونَ ( 22 )\r\n\r\n[ ترجمه 
  ]\r\nاى مردم پروردگار خويش را پرستش كنيد كه شما و پيشينيان شما را آفريده است تا پرهيزكار و منزه شويد ( 21 ) .\r\nآن خدايى كه براى شما زمين را گسترد و آسمان را بر افراشت و از آسمان آبى فرو فرستاد پس بوسيلهء آن ميوه‌هاى گوناگون براى روزى شما پديد آورد پس براى او مثل و مانندى قرار ندهيد چه شما ميدانيد كه خداوند بيمانند است ( 22 )\r\n\r\nشرح لغات\r\nخلق - انجام كاريست كه مطابق با حكمت و مصلحت و روى اندازه گيرى دقيق و معين باشد و از همين ماده ، كلمات خلق به معناى طبع و طبيعت و خلاق به معناى نصيب و سهم مشتق شده است .\r\nارض - كره زمين و به معناى دست و پاى حيوانات ( قوائم ) نيز گفته شده است « 1 » و به معناى لرزش و ارتعاش هم آمده است .\r\nجعل - از جعل به معناى ايجاد و حلق و احداث است .\r\nفراشاً - فراش جمع فرش و بساط و مهاد نيز به همين معناست و در اينجا كنايه از زمين مىباشد .\r\nالسماء - آسمان باعتبار اينكه بالاتر از زمين است و در لغت عرب هر چيزى كه بالاتر و بلندتر از چيز ديگر باشد نسبت به آن چيز « سماء » ناميده مىشود « 2 » .\r\n\r\n\r\n","description":"","footnote":"\r\n( 1 )\r\n « و احمر كالديباج اما سماؤه * فريا و اما ارضه فمحول » \r\nاسبم مانند ديبا سرخ است و قسمت بالاى اين حيوان چاق و كوه پيكر است ولى قدمهاى او نازك و لاغر مىباشد در اينجا « ارض » به معناى دست و پا آمده است .\r\n( 2 ) فرزدق ميگويد :\r\n « سمونا لنجران اليمان و اهله * و نجران ارض لم تديث مقاوله » \r\nتفوق و برترى يافتيم بر اهل نجران و حال آنكه نجران سرزمين بلند و عالى بود كه ذليل و مغلوب نميشد .\r\n","page_name":" 88 ","page_number":100},
  {"content":"\r\n\r\nماء - يعنى آب و أصل آن موه و جمعش امواه تصغير آن مويه مىباشد .\r\nمن السماء - يعنى از جانب و سمت آسمان .\r\nانداداً - جمع ندّ : مثل و شبيه و مانند و به معناى عدل و ضدّ نيز آمده است « 1 » .\r\n\r\nتفسير :\r\nدر اين آيه خداوند همه مردم را مخاطب قرار داده چه مسلمان يا كافر و بيدين مگر كودكان و افراد ديوانه كه مكلّف نيستند . ابن عباس و حسن بصرى ميگويند هر آيه ايكه با :  « أَيُّهَا النَّاسُ »  شروع شد ( و مورد خطاب ، عموم مردم شدند ) آن آيه در مكه نازل شده و اگر با  « يا أَيُّهَا الَّذِينَ آمَنُوا »  و مانندش آغاز شده باشد ( كه مورد خطاب مؤمنين هستند ) آن آيه در مدينه نازل گرديده است .\r\n « اعْبُدُوا رَبَّكُمُ »  تقرب و نزديكى بجوئيد به پروردگارتان از راه عبادت و بندگى .\r\nابن عباس ميگويد : مراد از  « اعْبُدُوا رَبَّكُمُ »  اينست كه او ( خدا ) را يگانه و بى همتا بشناسيد .\r\n « الَّذِي خَلَقَكُمْ وَ الَّذِينَ مِنْ قَبْلِكُمْ . . . »  خداوند براى بيان نعمتهاى خود بمردم آفرينش آنها و گذشتگانش را ياد آورى مىكند تا خدا را فراموش نكرده ، از گناه دورى جويند و خويشتن دار باشند  ( لَعَلَّكُمْ تَتَّقُونَ )  .\r\nبرخى گفته‌اند مراد از « تتقون » عبادت و بندگى است همانطورى كه خداوند ميفرمايد :  « ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ »  « 2 » ( جن و انسان را نيافريدم مگر براى اينكه عبادت كنند ) .\r\nبعضى از مفسّرين گفته‌اند معناى آيه اينست كه : خداوند را عبادت كنيد ، تا در نتيجه آن پرهيزگار باشيد و از گناهان و كارهاى حرام دورى نمائيد .\r\nبنا بر اين كلمهء « لَعَلَّ » ( شايد ) به اين جهت آورده شد ، تا نرمى و متانت و ادب\r\n\r\n\r\n","description":"","footnote":"\r\n( 1 )\r\n « أ تهجوه و لست له بند * فشركما لخيركما الفداء » \r\nحسان بن ثابت انصارى ميگويد : اى ابو سفيان چگونه بپيامبر هجو و ناسزا مىگويى در حالى كه براى او مانندى نيست و پست‌ترين شما فداى بهترين شما مىباشد .\r\n( 2 ) سورهء الذاريات آيه 56\r\n","page_name":" 89 ","page_number":101},
  {"content":"\r\n\r\nدر موعظه و نصيحت ، مراعات شود . نه براى بيان شك و ترديد زيرا شك به معناى ، ندانستن است و در بارهء خداوند مفهوم ندارد . و در ادبيّات عرب اين كلمه در غير مورد شكّ و ترديد و در مورد بيان نتيجه و اثر بر مقدّمات آن به كار رفته است همانطورى كه كارفرما بكارگر ميگويد :\r\nاعْمَلْ لَعَلَّكَ تَأْخُذ اْلُاجْرَةَ - كاركن تا اجرت بگيرى .\r\nسيبويه ميگويد : علّت آمدن « لعلّ » در كلام خدا آنست كه حسّ اميدوارى و رجاء را در بندگان زنده كند .\r\nهمانطور كه قرآن در بارهء موسى و فرعون ميگويد :  « فَقُولا لَهُ قَوْلًا لَيِّناً لَعَلَّهُ يَتَذَكَّرُ أَوْ يَخْشى »  « 1 » ( با نرمش و متانت با فرعون صحبت كنيد شايد پند گيرد يا از خدا بترسد ) . تا موسى و هارون را به نتيجه ارشاد و هدايت فرعون اميدوار كند .\r\nبرخى از مفسّرين گفته‌اند كه آمدن « لعل » كه معمولا در مورد شك و ترديد به كار ميرود براى آنست كه انسان با مختصر عبادتى ، بحصول نتيجه يقين كامل پيدا نكند و دچار عجب و خود بينى نگردد . و براى بدست آوردن نتيجه كامل و هدف كوشش بيشترى نموده از آنچه او را از اين نتيجه باز ميدارد دورى جويد .\r\nدر اين آيات پس از آنكه خداوند مردم را بعبادت و بندگى خود ميخواند ، علّت وجوب عبادت را بر آنان در درجه اول ، بخشيدن نعمت‌هاى فراوان به آنها معرفى مىكند ، و از اينجهت در اين آيه اقسام نعمتهاى مخصوص خود را براى بشر ميشمارد تا بوسيلهء آنها بر وجوب و لزوم بندگى نسبت بولىّ نعمت و آفريدگار ، با مردم احتجاج و استدلال نمايد .\r\n « الَّذِي جَعَلَ لَكُمُ الْأَرْضَ فِراشاً . . . . »  خدايى كه زمين را براى شما همانند فرش گسترده است تا بتوانيد از آن بهره بردارى كامل كرده و در آن سكونت گزينيد و آسمان را مانند سقف بلندى بالاى سر شما بر افراشت و باران رحمت را از آسمان فرو فرستاد ، تا گياهان و نباتات و ميوه‌ها را براى روزى شما بروياند .\r\n\r\n\r\n","description":"","footnote":"\r\n( 1 ) سورهء طه آيه 43\r\n","page_name":" 90 ","page_number":102},
  {"content":"\r\n\r\nبنا بر اين خالق و روزى دهندهء شما خداست و نبايد براى او شريك و مانندى قرار دهيد .  « وَ أَنْتُمْ تَعْلَمُونَ »  اين جمله بوجوهى تفسير شده است .\r\n1 - با اينكه شما ميدانيد كه بت‌هايى كه مىپرستيد قادر نيستند اين نعمتها را بشما ببخشند و توانايى رساندن نفع يا ضرر را بشما ندارند .\r\n2 - شما صاحب عقل و قوّهء تمييز و تشخيص هستيد ، حجّت و دليل را بر شما تمام مىكنيم چه ميتوانيد حق را از باطل بشناسيد .\r\n3 - همانطور كه مجاهد و برخى از مفسّرين گفته‌اند : آيه به اهل تورات و انجيل و يهود و نصارى نظر دارد . و به آنان ميگويد : شما كه در كتابهاى خود ، به اين مطالب بر خورديد و خوب ميدانيد ، سيد مرتضى ميگويد : ابو على جبائى از اين آيه بر خلاف گفته دانشمندان هيئت ، استدلال كرده است چه آنان مىگفتند زمين كروى است و مسطّح نميباشد در حالى كه آيه تعبير بفراش كرده است و ناچار بايد مسطح باشد .\r\nولى سيّد ميگويد : گرچه تمام زمين كروى است ولى منافات ندارد كه قسمتهايى از آن كه بشر سكونت دارد مسطّح باشد تا استقرار بشر و تصرّف او در آن قسمت‌ها ممكن گردد\r\n. \r\n[ سوره البقرة ( 2 ) : آيات 23 تا 24 
  ]\r\nوَ إِنْ كُنْتُمْ فِي رَيْبٍ مِمَّا نَزَّلْنا عَلى عَبْدِنا فَأْتُوا بِسُورَةٍ مِنْ مِثْلِهِ وَ ادْعُوا شُهَداءَكُمْ مِنْ دُونِ اللَّهِ إِنْ كُنْتُمْ صادِقِينَ ( 23 ) فَإِنْ لَمْ تَفْعَلُوا وَ لَنْ تَفْعَلُوا فَاتَّقُوا النَّارَ الَّتِي وَقُودُهَا النَّاسُ وَ الْحِجارَةُ أُعِدَّتْ لِلْكافِرِينَ ( 24 )\r\n\r\n[ ترجمه 
  ]\r\nاگر در بارهء قرآنى كه بر بندهء خود ( محمد ) نازل كرديم شك و ترديد داريد ، يك سوره مانند آن بياوريد و غير از خدا از ياران خويش نيز در اين كار كمك بجوئيد . اگر راستگو هستيد ( كه اين كلام مخلوق است ) ( 23 ) و اگر اين كار را نكرديد و هرگز .\r\nهم نخواهيد كرد پس بپرهيزيد از آتشى كه آتش گيره‌اش مردم بدكار و سنگ است و براى كافران مهيا شده است ( 24 ) .\r\n\r\n","description":"","footnote":"","page_name":" 91 ","page_number":103},
  {"content":"\r\n\r\n\r\nشرح لغات\r\nكلمهء « إنْ » در همه جا براى شك و ترديد نيست و در مقام علم و يقين هم در لغت عرب به كار ميرود مثلًا ميگويند : « انْ كُنْتَ انْساناً فَاْفَعلْ » ( اگر انسانى اين كار را بكن ) در اين آيه با آنكه خداوند به شك و بد گمانى كفّار علم دارد . كلام را با « ان » ( اگر ) شروع كرده است و اين مطابق با عادت عرب در خطابها و گفتگوهاى آنان است .\r\nريب - شك و ترديد توأم با احتمال خلاف گويى و دروغ و بدگمانى .\r\nعبد - انسانى كه برده و غلام ديگرى باشد و نقطه مقابل آن حرّ و آزاد است .\r\nو كلمه « تعبيد » كه بمعنى ذليل كردن است از همين مادّه گرفته شده است و چون بنده براى مولاى خود ذليل و خاضع مىباشد از آن جهت به او عبد ميگويند .\r\nبسورهء - سوره بدون همزه از سور يعنى حصار گرفته شده و نيز بمعنى مقام شامخ و منزلت عالى آمده است « 1 » بنا بر اين هر سوره چون درجه و پله ايست كه خواننده‌اش را بدان مقام مىرساند و بتدريج و ترتيب خواندن سوره‌ها تا پايان قرآن ، درجات كمال انسانى را مىپيمايد .\r\nو بگفته برخى كلمه « سوره » از سؤر با همزه كه بمعنى قطعه و باقيمانده از چيزى است گرفته شده بنا بر اين بهر قسمتى از قرآن سوره گفته‌اند بمناسبت جدا شدن آن ، از قسمتهاى ديگر .\r\n\r\nتفسير\r\nپس از آنكه خداوند توحيد و يگانگى خود را با دليل و برهان روشن كرد ، بدنبال آن بر نبوت پيامبر اسلام استدلال كرده بكافران ميگويد : اگر در آسمانى بودن قرآنى كه بر بندهء شايسته خود فرو فرستاديم ، شك و ترديد داريد و احتمال ميدهيد كه از طرف خود محمّد باشد اگر راست مىگوييد ، يك سوره مانند آن بياوريد و ميتوانيد از همه دانشمندان و سخنوران ( و فصحاء و اهل بلاغت ) در اين كار كمك بگيريد .\r\n\r\n\r\n","description":"","footnote":"\r\n( 1 )\r\n « الم تر ان اللَّه اعطاك سورة * ترى كل ملك دونها يتذبذب » \r\n: مگر نمىبينى كه خداوند مقام و منزلتى بلند به تو داده كه مورد غبطه و آرزوى هر پادشاهى است . چه همه آنان در مقامى پائين‌تر از تو قرار دارند .\r\n","page_name":" 92 ","page_number":104},
  {"content":"\r\n\r\nبرخى نيز گفته‌اند : بازگشت ضمير در « مثله » به « عبد » ( بنده ) است در نتيجه معناى آيه اينطور مىشود : اگر ميتوانيد كلمات و جملاتى نظير سوره‌هاى قرآن از فردى بى سواد و درس نخوانده ( امّى ) چون محمّد بياوريد .\r\nولى صحيح‌تر همان قول اوّل است . زيرا در آيه ديگرى خدا ميفرمايد :  « فَلْيَأْتُوا بِحَدِيثٍ مِثْلِهِ إِنْ كانُوا صادِقِينَ »  « 1 » ( اگر راست ميگويند سخنى مانند آن بياورند ) و نيز در آيه  « قُلْ لَئِنِ اجْتَمَعَتِ الْإِنْسُ وَ الْجِنُّ عَلى أَنْ يَأْتُوا بِمِثْلِ هذَا الْقُرْآنِ لا يَأْتُونَ بِمِثْلِهِ . . . »  « 2 » ( بگو اى پيامبر كه اگر جنّ و انس متّفق شوند و بخواهند با پشتيبانى يكديگر كتابى مانند قرآن بياورند هرگز نخواهند توانست كه مانند آن را بياورند ) بنا بر اين معناى آيه اينست : اگر راست مىگوييد و معتقديد كه قرآن سخن خدا نيست و از خود محمّد است يك سوره نظير آنچه بر محمّد نازل شده از نظر نظم زيبا و فصاحت الفاظ و خبر دادن از گذشته و آينده بدون آنكه ( وى ) كتابى ديده باشد ، بياوريد و نيز ياران و نزديكان خود را بخوانيد .\r\nبرخى مانند ابن عباس گفته‌اند كه مراد از « شهداء » در « و ادعوا شهداءكم » اعوان و يارى كنندگان مىباشد و مراد از  « مِنْ دُونِ اللَّهِ »  همان كمك طلبيدن از غير خداوند است . و منظور از  « إِنْ كُنْتُمْ صادِقِينَ »  اينست كه اگر راست مىگوييد كه قرآن از جانب خدا نيست . . . .\r\nميگويد : معنى جمله  « وَ ادْعُوا شُهَداءَكُمْ »  اينست كه براى تحدّى و مقابله با قرآن از خدايان خود ( بت‌ها ) كمك بطلبيد .\r\nو مجاهد و ابن جريح ميگويند : مراد آيه اين است كه از افرادى كه صلاحيت تشخيص و مقايسه را دارند بخواهيد تا بر گفته‌هاى شما در مقابل قرآن گواهى دهند .\r\nولى گفته ابن عباس بهتر است زيرا  « وَ ادْعُوا »  كه از دعا ( خواندن ) گرفته شده بمعنى استغاثه و كمك طلبى است .\r\n\r\n\r\n","description":"","footnote":"\r\n( 1 ) آيه 34 از سوره طور\r\n( 2 ) آيه 88 از سوره اسراء\r\n","page_name":" 93 ","page_number":105},
  {"content":"\r\n\r\nبنا بر اين معنى آيه همان است كه از اعوان و ياران خود براى مقابله و تحدّى با قرآن كمك بطلبيد اگر راست مىگوييد .\r\nو قول مجاهد درست نيست زيرا شاهدها يا از مؤمنين هستند و يا كافران ، در صورت اول مؤمنين هيچوقت حاضر نميشوند بنفع ( كفار در اين باره ) شهادت دهند .\r\nكفّار هم يا براى از بين بردن حق و يا بكرسى نشاندن باطل خود ، تلاش و فعاليت مينمايند . در هر صورت جزء اعوان و ياران « شهداء » كافران بوده و بنفع آنان نظر ميدهند پس بهتر است كه آيه را از نظر معنا و مقصود همانند آيه  « لَئِنِ اجْتَمَعَتِ الْإِنْسُ وَ الْجِنُّ » . . .  بگيريم همانطورى كه گذشت .\r\nگرچه برخى گفته‌اند شهداء را بمعنى گواهان گرفتن اشكالى ندارد زيرا عقلاء و متفكرين هرگز حاضر نميشوند اقدام به چيزى كنند كه سبب آبرو ريزى و افتضاحشان گردد . از اين جهت هيچگاه حاضر بمقابله و تحدّى با قرآن نخواهند شد چه ميدانند كه معارضه و مقابله با قرآن ، براى آنان امكان پذير نيست .\r\nبنا بر اين آيه مورد بحث خود ، گواه و دليل بر نبوّت پيامبر اسلام است . زيرا خداوند بشر را براى مقابله و تحدّى با قرآن دعوت كرد ( و از آنان خواست در ابتدا مانند تمام قرآن سپس ده سوره از آن و بالآخره تا يك سوره مانند قرآن بياورند ) و آنان نتوانستند . با توجه به اينكه در اين ميان عده‌اى از دانشمندان ، سخنوران كه سردستهء فصحاء و عرب و اهل بلاغت بودند و به آن همه پيشرفت و ترقّى فصاحت و بلاغت در سرزمين حجاز و با آنكه قرآن به زبان آنان نازل شده بود و از طرفى با آن همه تعصّب و عناد شديدى كه كفّار نسبت به قرآن و پيامبر داشتند و براى كوبيدن و نابودى اسلام و محمّد صلى اللَّه عليه و آله و سلم از هر گونه وسيله و دسيسه‌اى استفاده ميكردند ، نياوردن حتى يك سوره مانند قرآن بعلاوه اقدام نكردن به اين عمل ، خود بهترين دليل بر اعجاز قرآن و صحّت نبوت و صدق گفتار پيامبر اسلام مىباشد .\r\n « فَإِنْ لَمْ تَفْعَلُوا وَ لَنْ تَفْعَلُوا . . . »  يعنى با آنكه همه تلاشها را كرديد و از ياران و خدايان دروغى ( بت‌ها ) كمك طلبيديد و بالآخره نتوانستيد مانند يك سوره\r\n\r\n","description":"","footnote":"","page_name":" 94 ","page_number":106},
  {"content":"\r\n\r\nاز قرآن را بياوريد و در آينده هم نخواهيد توانست ، و با آنكه ميدانيد كه قرآن از جانب خدا است با اين حال ، عناد و لجاجت ميورزيد ، پس شما در انتظار آتشى باشيد كه آتش زنه و مادّهء سوختنى آن را انسانها و سنگها تشكيل ميدهند . و براى كفّار آماده و مهيّا شده است . كلمه  « لَنْ تَفْعَلُوا . . »  كه براى نفى ابدى است دلالت مىكند كه حتى در آينده نخواهند توانست مانند قرآن حتى مانند يك سوره از قرآن را بياورند ، و خود دليل محكمى بر صحت و درستى نبوت پيامبر اسلام است . زيرا همانطورى كه معلوم شد تا بامروز هم نتوانستند مانند آن را بياورند و همين خبر دادن از آينده و مطابق شدن اين خبر با واقع ، خود معجزه‌اى است .\r\n « فَاتَّقُوا النَّارَ الَّتِي . . . . »  بترسيد از آتشى كه در نتيجه تكذيب از پيامبر بشما خواهد رسيد . با آنكه ميدانيد او راستگو است .  « وَقُودُهَا النَّاسُ وَ الْحِجارَةُ »  : ( هيزمهاى آن از سنگ و مردم است ) .\r\nابن عباس و ابن مسعود ميگويند مقصود از حجاره ( سنگ ) همان سنگ مخصوص كبريت و گوگرد است كه حرارتى شديد دارد .\r\nو بعضى گفته‌اند كه مراد از آن ، بت‌هايى است كه از سنگ ميتراشيدند اين دسته براى اثبات گفتار خود به آيه :  « إِنَّكُمْ وَ ما تَعْبُدُونَ مِنْ دُونِ اللَّهِ حَصَبُ جَهَنَّمَ »  « 1 » :\r\n( شما و آنچه را كه سواى خدا ( بت‌ها ) مىپرستيد سنگ ريزه و آتش گيره جهنميد ) استدلال كرده‌اند .\r\nبرخى گفته‌اند علت اينكه سنگ ( حجاره ) را آتش گيره‌هاى اين آتش معرفى مىكند اينست كه بعظمت و شدّت حرارت و هول انگيزى آن پى ببريم ، زيرا آتش در صورتى ميتواند سنگ را آب كند كه حرارت فوق العاده داشته باشد .\r\nبرخى ديگر علت ذكرش را ، اين ميدانند كه : چون بدن جهنميان براى هميشه ميسوزد و باقى ميماند و از بين نميرود ، همانند سنگى است كه آتش او سرخ شده و ميماند و آتش ديگرى از او بدست مىآيد و آيهء\r\n\r\n\r\n","description":"","footnote":"\r\n( 1 ) آيه 98 از سوره انبياء\r\n","page_name":" 95 ","page_number":107},
  {"content":"\r\n\r\n « كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها »  « 1 » ( هر چه پوست تن آنها بسوزد به پوست ديگرى تبديل كنيم تا به سختى عذاب را بچشند ) مؤيد اين قول است . بعضى معتقدند كه معناى آيه اين است كه : اهل جهنم با سنگهاى گداخته شده به آتش ، عذاب ميشوند .\r\n « أُعِدَّتْ لِلْكافِرِينَ »  : ( آتشى كه ) براى كافران آماده شده است . با اين كه همه گناهكاران و فاسقان در آتش خواهند بود علت اينكه در اين آيه آتش را فقط براى كفّار بيان مىكند ، اين است كه تنها دسته‌اى كه براى هميشه در آتش خواهند ماند كفّارند .\r\nو يا از اين جهت است كه بيشتر جهنميان را كافران تشكيل ميدهند . و نيز گفته شده است به علت آن است كه اين ( نار ) آتش مخصوصى مىباشد كه فقط براى كفّار است نه گناهكاران مسلمان . همانطورى كه در آيه ديگر ميفرمايد  « إِنَّ الْمُنافِقِينَ فِي الدَّرْكِ الْأَسْفَلِ مِنَ النَّارِ »  « 2 » ( منافقان در طبقهء زيرين جهنّم‌اند ) .\r\nاين آيات كه براى اثبات نبوت پيامبر اسلام و معجزه بودند قرآن استدلال مىكند و ميگويد : اگر در باره نبوت محمّد صلى اللَّه عليه و آله و سلم و قرآن ترديد داريد . سوره‌اى نظير آن بياوريد . خود جواب كسانى است كه ميگويند ما نمىتوانيم باستدلالات عقلى استناد كنيم و بر پايه عقل و استدلال افكار و نظريات ( و اعتقادات ) خود را استوار سازيم معتقدند عقل يك سره بايد كنار رود يا تنها در مسائل اعتقادى بايد آن را كنار گذارد « 3 » .\r\nو نكته ديگرى كه از اين آيه بعضى استفاده كرده‌اند اين است كه از جمله\r\n\r\n\r\n","description":"","footnote":"\r\n( 1 ) آيه 56 از سوره نساء\r\n( 2 ) آيه 145 از سوره نساء\r\n( 3 ) براى توجه ببطلان اين فكر : كه عقل از حريم معارف و اعتقادات دينى بايد كنار رود . كافى است به اين مطلب توجه كنيم : آيا ميتوان در اصل توحيد يا نبوت و مسائل ديگرى كه به اين دو ارتباط دارند جز بر پايه استدلال عقلى نظريه‌اى فهميد ؟ اگر بنا شود عقل كنار رود چه پايه‌اى براى استدلال به سنديت قرآن و احاديث پيدا خواهيم كرد اگر در اين موارد حكم عقل پايه و اساس بود پس پذيرفته‌ايم كه عقل و استدلالات عقلى اگر بطور صحيح انجام شود اولين راهنماى انسانى است .\r\n","page_name":" 96 ","page_number":108},
  {"content":"\r\n\r\n « أُعِدَّتْ لِلْكافِرِينَ »  بر مخلوق و موجود بودن فعلى جهنم استدلال نموده ميگويند اگر جهنم فعلًا موجود نبود چگونه خداوند ميفرمايد آتش كه براى كفّار مهيّا است ؟\r\nپس چيزى كه مهيّا شده است مسلما بايد وجود داشته باشد .\r\nو نظير اين استدلال نيز از جملهء  « أُعِدَّتْ لِلْمُتَّقِينَ »  « 1 » ( بهشتى كه براى پرهيزكاران آماده است ) « 2 » براى وجود فعلى بهشت نموده‌اند\r\n. \r\n[ سوره البقرة ( 2 ) : آيه 25 
  ]\r\nوَ بَشِّرِ الَّذِينَ آمَنُوا وَ عَمِلُوا الصَّالِحاتِ أَنَّ لَهُمْ جَنَّاتٍ تَجْرِي مِنْ تَحْتِهَا الْأَنْهارُ كُلَّما رُزِقُوا مِنْها مِنْ ثَمَرَةٍ رِزْقاً قالُوا هذَا الَّذِي رُزِقْنا مِنْ قَبْلُ وَ أُتُوا بِهِ مُتَشابِهاً وَ لَهُمْ فِيها أَزْواجٌ مُطَهَّرَةٌ وَ هُمْ فِيها خالِدُونَ ( 25 )\r\n\r\n[ ترجمه 
  ]\r\nبه آنان كه ايمان آورده‌اند و كارهاى نيك و شايسته را پيشه ساختند ، مژده بده بهشتى را كه نهرهاى آب از زير درختهاى آن جارى است و چون از ميوه‌هاى آن بهره‌مند شوند گويند اين مانند همان است كه قبلا ( در دنيا ) نصيب ما بود .\r\nو از نعمتهاى گوناگون بهره‌مند شده و در آنجا همسران پاكيزه دارند و جاويدان در بهشت خواهند زيست ( 25 ) .\r\n\r\nشرح لغات\r\nبشّر - از بشارت : خبر دادن به چيزى كه سبب خوشحالى گردد . و گاهى در خبرهايى كه موجب غم و اندوه است نيز به كار ميرود . مانند آيه كريمه  « فَبَشِّرْهُمْ بِعَذابٍ أَلِيمٍ »  « 3 » ( آنان را بعذابى دردناك بشارت بده ) و بشارت از بشره ( ظاهر پوست بدن ) گرفته شده است بمناسبت اينكه چهره و قيافه با شنيدن خبر خوشحال كننده‌اى باز و منبسط ميگردد .\r\nجنّات - جمع جنّت ( باغ ) است . و منظور از آن تنها درختها و ميوه‌هاى\r\n\r\n\r\n","description":"","footnote":"\r\n( 1 ) در علم كلام بحثى است كه آيا بهشت و جهنم خلق شده و فعلا وجود دارند يا خداوند بعداً آن دو را مىآفريند ؟ عده‌اى معتقد بوجود فعلى آن هستند و از قرآن و احاديث براى اثبات مدعى خود شواهدى ميآورند كه از جمله استدلال به آيه فوق است . ولى آنهايى كه معتقدند كه هنوز خلق نشده است نيز به پارهء از احاديث و آيات قرآن استشهاد ميكنند .\r\n( 2 ) آيه 131 از سوره آل عمران\r\n( 3 ) آيات 21 از آل عمران و 34 از توبه\r\n","page_name":" 97 ","page_number":109},
  {"content":"\r\n\r\nآن است نه زمين باغ همانطور كه قرآن ميگويد از زير آن درختها آب جريان دارد .\r\n « تَجْرِي مِنْ تَحْتِهَا الْأَنْهارُ »  منظور بيان جريان آب است در زير درختها نه از زير زمين ، ريشه لغت جنت از جنّ ( پنهان شد ) است و جنّ را هم جن ميگويند چون پنهان و مخفى از نظرها است . و كلمات جنون ( ديوانگى ) و چنين ( كودك ) كه از نظر پوشيده بودن آن در رحم از ديده‌هاست ، نيز از همين ماده گرفته شده است . و چون درختان باغ ، زمين آن را مىپوشانند به آن جنّت گفته شد ، مفضّل ميگويد : باغى كه داراى درخت انگور باشد ، فردوس مىنامند و جنت فقط بباغى گفته مىشود كه درخت خرما داشته باشد .\r\nازواج - جمع زوج كه در مورد زن و مرد هر دو به كار ميرود . گرچه بزن زُوجه گفته مىشود . و بهم شكل هر چيزى نيز زوج ميگويند .\r\nخالدون - از خلود به معناى دوام و بقا مىباشد .\r\n\r\nتفسير\r\nخداوند هم زمان با تهديد و انذارى كه در آيه قبل نمود در اينجا وعده‌هاى خود را بيان مىنمايد ، تا در مردم دو حالت خوف و رجاء ( بيم و اميد ) پديد آيد .\r\nاز اين جهت كسانى را كه ايمان آورده عمل نيك انجام ميدهند بچنين بهشتى اميدوار مىكند و ميفرمايد : خبر ده به كسانى كه ايمان آورده بين خود و خداى خويش عمل نيك انجام ميدهند به اين كه براى آنان است بهشتى كه نهرهاى آب در زير درختان و قصرهاى آن جريان دارد .\r\n « وَ بَشِّرِ الَّذِينَ آمَنُوا وَ عَمِلُوا الصَّالِحاتِ أَنَّ لَهُمْ جَنَّاتٍ . . . . »  و هر زمانى كه از ميوه‌هاى آن بهشت ( باغ ) كه براى روزى مؤمنين مهيّا است بهره‌مند مىشوند گويند اين همانند آن ميوه‌هايى است كه قبلًا نصيب ما شده بود .  « كُلَّما رُزِقُوا مِنْها مِنْ ثَمَرَةٍ رِزْقاً . . . »  رزق چيزى را گويند كه بشود از آن بهره‌مند شد و كسى نتواند از آن جلوگيرى نمايد .\r\n\r\n","description":"","footnote":"","page_name":" 98 ","page_number":110},
  {"content":"\r\n\r\n « قالُوا هذَا الَّذِي رُزِقْنا مِنْ قَبْلُ »  : اين جمله بوجوهى تفسير شده است .\r\n1 - ابى عبيده و يحيى بن كثير ميگويند : چون ميوه‌هاى بهشت هر چند از درخت چيده شوند خداوند آن را دوباره سر جايش بر ميگرداند . روى اين اصل اهل بهشت وقتى كه ميوه‌اى را مىخوردند و همان را در جايش ميديدند باشتباه ميافتادند و با تعجب ميگفتند اين همان است كه قبلًا نصيب و روزى ما شده بود .\r\n2 - ابن عباس و ابن مسعود ميگويند : مراد آيه اينست كه اينها قبلًا ( در دنيا ) روزى آنان بوده است .\r\n3 - حسن بصرى و و اصل بن عطا ميگويند : معناى آن اينست كه : اين ميوه‌ها شبيه ميوه‌هايى است كه قبلًا در بهشت از آن بهره‌مند بوديم در حالى كه ميدانستند كه غير آنست ولى چون رنگ ، بو ، طعم و نيكويى آن شبيه ميوه‌هاى قبلى بود باشتباه مىافتادند .\r\nشيخ ابو جعفر ميگويد : بهتر از همه قول ابن عباس است زيرا تعبير آيه عام است به اينكه هر چه به آنان روزى ميدادند ميگفتند اين همان است كه قبلًا بما داده شده بود . يعنى مانند آن را در دنيا نيز بما داده بودند .\r\n « وَ أُتُوا بِهِ »  يعنى آورده ميشدند .\r\nكلمه  « مُتَشابِهاً »  نيز به چند وجه تفسير شده است .\r\n1 - ابن عباس و مجاهد ميگويند : ميوه‌هاى بهشت از نظر رنگ شبيه و مثل هم بوده ولى طعم و مزه آنها فرق دارد .\r\n2 - قتاده و حسن بصرى . . . . ميگويند : همه ميوه‌هاى بهشت از حيث خوبى مثل و شبيه همند و پست و نامرغوب در آن وجود ندارد . « 1 » 3 - عكرمه ميگويد : چون برخى از ميوه‌هاى بهشت مانند ميوه‌هاى دنيا هستند\r\n\r\n\r\n","description":"","footnote":"\r\n( 1 )\r\n « من تلق منهم نقل لاقيت سيدهم * مثل النجوم التي يسرى بها السارى » \r\nهر يك از آنان را ملاقات كنى گويى كه بزرگشان را ملاقات كردم ( چون در بزرگى همه مثل همند ) چه آنان چون ستارگانى هستند كه در سير و گردش مىباشد .\r\n","page_name":" 99 ","page_number":111},
  {"content":"\r\n\r\nاما ميوه‌هاى بهشتى بهتر و خوشبوتر است .\r\n4 - ابى مسلم ميگويد به علت شباهت قسمتى از ميوه‌هاى بهشت از نظر خصوصيات و لذّت به قسمت ديگر لذا كلمهء  « مُتَشابِهاً »  گفته شد .\r\n5 - بخاطر سنخيّت و موافقت و شباهت همه ميوه‌هاى بهشتى با هم ، تعبير به « متشابه » شده است .  « لَهُمْ فِيها أَزْواجٌ مُطَهَّرَةٌ »  : براى آنان است جفت‌هايى نيك ( حور العين ) يا همانطورى كه حسن بصرى ميگويد : مراد از ازواجٌ مطهرة زنان دنيا هستند كه با صورتهاى زيبا و مناسب آن جهان مىآيند . و دور از آلودگىها هستند و از نظر صورت و سيرت و اخلاق و كردار پاك و منزّه مىباشند . اين عدّه هميشه در بهشت خواهند بود و فنا و زوالى در آن راه نخواهد داشت .\r\n « وَ هُمْ فِيها خالِدُونَ »  خلود در اصطلاح عبارت است از دوام و هميشگى ولى در مواردى كه آغاز زمانى دارد گفته مىشود و لذا اين كلمه در مورد خدا كه آغاز ندارد به كار نميرود\r\n. \r\n[ سوره البقرة ( 2 ) : آيه 26 
  ]\r\nإِنَّ اللَّهَ لا يَسْتَحْيِي أَنْ يَضْرِبَ مَثَلاً ما بَعُوضَةً فَما فَوْقَها فَأَمَّا الَّذِينَ آمَنُوا فَيَعْلَمُونَ أَنَّهُ الْحَقُّ مِنْ رَبِّهِمْ وَ أَمَّا الَّذِينَ كَفَرُوا فَيَقُولُونَ ما ذا أَرادَ اللَّهُ بِهذا مَثَلاً يُضِلُّ بِهِ كَثِيراً وَ يَهْدِي بِهِ كَثِيراً وَ ما يُضِلُّ بِهِ إِلاَّ الْفاسِقِينَ ( 26 )\r\n\r\n[ ترجمه 
  ]\r\nخدا را شرم و باكى نيست كه به پشه و كوچكتر از آن مثل زند .\r\nپس آنان كه ايمان آورده‌اند ميدانند كه آن مثل ، درست است و از جانب پروردگارشان مىباشد . و كافران گويند كه هدف خدا از اين مثل ، چه بوده گمراه مىكند بسيارى را و هدايت مىكند بوسيله آن گروهى را و گمراه نمىكند مگر فاسقان را ( 26 )\r\n\r\nشرح لغات\r\nلا يستحيى - از استحياء شرم و باك داشتن ( در برابر بى شرمى و بى باكى ) يضرب - ( بزند ) از ريشه ضرب ( زدن ) و در لغت عرب بر انجام هر كارى گفته مىشود . مثلًا معامله را ضرب و تجارت و سفر را ضرب در زمين گويند .\r\nبعوضة : بعوضه ، پشه ريز و كوچك را گويند .\r\n\r\n","description":"","footnote":"","page_name":" 100 ","page_number":112},
  {"content":"\r\n\r\nفاسقين - فسق و فسوق ، ترك اوامر خداوند است .\r\nفرّاء ميگويد : خارج شدن و بيرون رفتن از زير فرمان اطاعت و بندگى را فسق گويند .\r\n\r\nشأن نزول\r\nابن عباس و ابن مسعود شأن نزول آيه را چنين بيان ميكنند خدا در بارهء منافقان قبل از آيه دو مثال زد كه يكى آيه :  « كَمَثَلِ الَّذِي اسْتَوْقَدَ ناراً . . . »  « 1 » و ديگرى آيه  « أَوْ كَصَيِّبٍ مِنَ السَّماءِ . . . »  « 2 » و منافقان پس از شنيدن اين دو آيه گفتند كه : خداوند بزرگتر است از اينكه اين گونه مثالها و تشبيهات را به كار برد . از اينجهت خداوند اين آيه را نازل كرد .\r\nقتاده و حسن بصرى ميگويند : خداوند چون مثال به عنكبوت و مگس زد ، مشركان در باره‌اش حرفها زده و سرزنش نمودند تا خدا اين آيه را نازل نمود .\r\n\r\n[ تفسير 
  ]\r\nبنا بر اين معناى اين آيه اين است كه :\r\nخداوند هنگامى كه صلاح دانست كه مطالب را در ضمن مثالها بيان كند ، در مثال زدن بچيزهاى كوچك و حيوانات خرد از كسى شرم و آزرم ندارد .  « إِنَّ اللَّهَ لا يَسْتَحْيِي أَنْ يَضْرِبَ مَثَلًا ما بَعُوضَةً فَما فَوْقَها »  .\r\nكلمهء استحياء كه بمعنى حيا كردن است در مورد كارهاى زشت و قبيح به كار ميرود كه انسان از انجام آن شرم دارد و آن را سبب نقص و عيب و سرزنش انجام دهنده‌اش ميداند . قرآن در برابر مردمى كه مثال زدن بحيوانات خرد و كوچك را سرزنش نموده و آن را زشت مىشمرند . ميفرمايد : مثل زدن به اين موجودات ريز و پست براى بيان مطلب ، شرم ندارد چه آن زشت و ناهنجار نيست .\r\nو نيز گفته شد كه معنى  « لا يَسْتَحْيِي »  اينست كه خدا نميترسد « لا يخشى » كه\r\n\r\n\r\n","description":"","footnote":"\r\n( 1 ) آيه 17 از سورهء بقره\r\n( 2 ) آيه 19 از سورهء بقره\r\n","page_name":" 101 ","page_number":113},
  {"content":"\r\n\r\nمثال بزند و دو كلمه استحياء و خشيت بمعنى هم استعمال شده است همانطورى كه در آيه كريمه :\r\n « وَ تَخْشَى النَّاسَ وَ اللَّهُ أَحَقُّ أَنْ تَخْشاهُ »  . ( از مردم حيا ميكنى در صورتى كه خدا سزاوارتر است كه نسبت به او شرم و حيا كنى ) . كلمهء تخشى به معناى حيا ميكنى گرفته شده است . و بايد توجه داشت كه ريشه استحياء بمعنى ترك و امتناع از كارى است بخاطر ترس از آنكه مبادا آن كار پست و قبيح باشد .\r\n « ما بَعُوضَةً فَما فَوْقَها »  : از پشّه و بزرگتر از آن يا بنا بقول برخى از مفسران :\r\nمثال زدن به پشه و بالاتر از آن از جهت خردى و كوچكى است .\r\nربيع بن انس ميگويد : علت تشبيه به پشّه آن است كه چون اين حيوان تا گرسنه است زنده است و همين كه سير و فربه شد ميميرد . همچنين مردمى كه اين مثل در بارهء آنان زده شده است وقتى همه چيز برايشان فراهم شد و موقع كاميابى فرا رسيد كه ناگاه دست حق گريبان آنان را ميگيرد .\r\nهمانطورى كه آيه كريمه بيان مىكند :  « حَتَّى إِذا فَرِحُوا بِما أُوتُوا أَخَذْناهُمْ بَغْتَةً »  : هنگامى كه بچيزهايى كه به آنان داده شد خوشحال و مغرور شدند ، ناگهان گرفتار پنجهء عدالت ما گشته و بكيفر اعمالشان رسيدند « 1 » .\r\nامام صادق ميفرمايد : علت آنكه خداوند پشّه را ضرب المثل قرار داد . آنست كه پشّه با همه كوچكى بدنش آنچه خداوند در فيل با جثهء بزرگى كه دارد آفريده در پشه قرار داده است باضافه دو عضو ديگر .\r\nو منظور پروردگار از مثال زدن به اين موجودات ريز ، آن است كه افكار مردم مؤمن را به موجودات عجيب و لطيف ( و ريز ) جهان متوجه سازد . و مثال زدن بحيوانات كوچك در ادبيات عرب فراوان است « 2 » .\r\n\r\n\r\n","description":"","footnote":"\r\n( 1 ) آيه 44 از سورهء انعام .\r\n( 2 )\r\n « ضربت عليك العنكبوت بنسجها * و قضى عليك به الكتاب المنزل » \r\nبافته‌هاى عنكبوت براى تو مثلى ( آموزنده ) است و اين همان حكمى است كه خداوند در كتابش براى تو كرده است .\r\n","page_name":" 102 ","page_number":114},
  {"content":"\r\n\r\nدر مقابل اين گونه مثلها آنان كه به پيامبر و قرآن ايمان داشتند پس ميدانند كه آنچه خدا گويد حق و درست بوده چه در آن تدبير و دقت كرده‌اند  « فَأَمَّا الَّذِينَ آمَنُوا فَيَعْلَمُونَ أَنَّهُ الْحَقُّ . . . »  و گروهى كه از اسلام و قرآن سرباز زدند و كفر را پيشه ساختند ميگويند اين چه مثلى است كه خداوند انتخاب كرده و هدفش از آن چيست ؟ كه بسبب آن گروه زيادى گمراه شوند و عده زيادى نيز هدايت يابند  « وَ أَمَّا الَّذِينَ كَفَرُوا فَيَقُولُونَ ما ذا أَرادَ اللَّهُ بِهذا مَثَلًا يُضِلُّ بِهِ كَثِيراً وَ يَهْدِي بِهِ كَثِيراً »  آرى گمراه نمىشوند بسبب آن ، مگر فاسقان و گناهكاران  « وَ ما يُضِلُّ بِهِ إِلَّا الْفاسِقِينَ »  .\r\n\r\nيك بررسى اجمالى در بارهء گمراهى و هدايت\r\nدر بارهء جمله  « يُضِلُّ بِهِ كَثِيراً . . . . »  اقوالى است :\r\n1 - فرّاء ميگويد : اين جمله نقل قول از كسانى است كه پس از شنيدن آيه گفتند اين چه مثلى است كه موجب گمراهى عده‌اى و يا هدايت گروهى ديگر ميگردد خداوند در جواب آنان فرمود گمراه نمىشوند مگر فاسقان  « وَ ما يُضِلُّ بِهِ . . . . »  2 - جملهء  « يُضِلُّ بِهِ . . . »  تا آخر آيه كلام خداوند است نه سخن منكران .\r\nبنا بر اين معنى آيه چنين مىشود : و گروه مؤمنين چون آن را از طرف خدا ميدانند هدايت مىيابند . پس نسبت گمراهى و ضلالت به اين آيه ( يا به قرآن ) بدان جهت است كه آيه با بيان مثال مطالب معنوى خود را روشن و واضح نمود و براى آزمايش ايمان آوردن آنان كافى بود ولى باتمام اين بيانات روشن و مثال‌ها آن را دروغ پنداشته گمراه شدند و آنهايى كه آن را پذيرفتند هدايت يافتند . و در نتيجه معناى آيه اينطور مىشود خداوند بندگانش را به اين نوع آيات و ضرب المثلها آزمايش مىكند . پس گروهى گمراه شدند و گروهى هدايت يافتند همانطورى كه معناى آيهء  « رَبِّ إِنَّهُنَّ أَضْلَلْنَ كَثِيراً مِنَ النَّاسِ »  « 1 » : ( پروردگارا بتان بسيارى از مردم را گمراه كردند ) همين است .\r\nو مثلًا اگر كسى طلا يا نقره‌اى را براى آزمايش بكوره بيندازد و معلوم شود طلا فاسد بوده به او ميگويند : « أفسدت فضّتك » : نقره‌ات را فاسد كردى منظور آن\r\n\r\n\r\n","description":"","footnote":"\r\n( 1 ) سورهء ابراهيم آيه 36\r\n","page_name":" 103 ","page_number":115},
  {"content":"\r\n\r\nاست كه در آزمايش طلا و نقره‌ات فاسد و بى عيار از كار در آمد نه تو سبب فساد آن شده‌اى و همانطور كه « اضلّ - يضلّ » - به معناى گمراه كرد و مىكند ميآيد همچنين به معناى « گمراه شد و مىشود » استعمال مىشود هم چنان كه ميگويند : « فُلانٌ أَضَلَ ناقَتُهُ » فلانى شترش را گم كرد نه آنكه عمداً شترش را گم كرده باشد بلكه چنين است كه شتر او گم شده است و از همين قبيل است مواردى كه نسبت گمراهى و فساد به كسى داده مىشود كه او آن فساد را انجام نداده ولى واقع شده است مثلًا ميگويند : فلان زن آن مرد را فاسد و گمراه و ديوانه كرد .\r\nمعنى اين كلمه اين است كه آن مرد بخاطر علاقه به او بيچاره و ديوانه شد نه آنكه آن زن واقعاً او را بيچاره يا ديوانه كرده باشد واى بسا آن زن چنين مردى را نديده و نشناخته است و اين نسبت گمراهى و ديوانگى و . . . از آن جهت است كه بسبب علاقه به آنها گمراه و فاسد يا ديوانه شده‌اند بدون آنكه سبب اصلى و حقيقى آنان باشند .\r\n3 - اضلال و گمراهى از آن جهت گاهى نسبت به خدا داده مىشود كه خدا آن لطف و مهربانى را كه نسبت بمؤمنين ( در اثر ايمان آنها ) دارد و در مواقع حسّاس و لب پرتگاهها ، با كمك غيبى جلوى سقوط آنان را مىگيرد . چنين رحمت و لطف را نسبت بكفّار و فاسقان ( به علت عناد و لجاجت خودشان ) نشان نميدهد و پس از ارشاد و راهنمايى ، راه را براى آنان باز گذاشته و هنگام سقوط ، با قهر و قدرت غيبى خويش جلوى سقوط حتمى را نگرفته و آنان را به حال خود وا ميگذارد . تا در منجلاب فساد . گناه سقوط كنند و در نتيجه گمراه شوند و از اين جهت ممكن است اضلال نسبت به خداوند داده شود و توجه داريد كه هيچگونه جبرى در كار نمىباشد .\r\n( و بقول سعدى .\r\n راهست و چاه و ديدهء بينا و آفتاب * تا آدمى نگاه كند پيش پاى خويش \r\n چندين چراغ دارد و بيراهه ميرود * بگذار تا بيفتد و بيند سزاى خويش ) \r\nبه تعبير آيهء شريفه :  « فَذَرْهُمْ يَخُوضُوا وَ يَلْعَبُوا حَتَّى يُلاقُوا يَوْمَهُمُ الَّذِي \r\n\r\n","description":"","footnote":"","page_name":" 104 ","page_number":116},
  {"content":"\r\n\r\n يُوعَدُونَ »  « 1 » واگذار كفّار را تا در حيوانيت فرو روند و به بازيچه‌هاى دنيا سرگرم شوند تا روز موعود خويش را ببينند .\r\n4 - نسبت اضلال به خدا از اين نظر است كه پس از گمراهى و كافر شدن .\r\nخداوند به كفر آنان حكم مىكند همانطورى كه اگر گفتند فلانى را تكفير كردند منظور آن نيست كه او را كافر گردانيده‌اند . بلكه آن است كه پس از آشكار شدن كفرش او را تكفير ( حكم به كفر او ) كردند .\r\n5 - اضلال بمعنى هلاك كردن و عذاب آمده است :   « إِنَّ الْمُجْرِمِينَ فِي ضَلالٍ وَ سُعُرٍ ، يَوْمَ يُسْحَبُونَ فِي النَّارِ عَلى وُجُوهِهِمْ . . .   و آيه  إِذا ضَلَلْنا فِي الْأَرْضِ »  « 2 » كه بمعنى عذاب و هلاكت است و بمعنى بطلان نيز آمده است . مثل : آيه  « الَّذِينَ قُتِلُوا فِي سَبِيلِ اللَّهِ فَلَنْ يُضِلَّ أَعْمالَهُمْ »  « 3 » .\r\nبنا بر اين معناى آيه اينطور خواهد شد : هلاك و معذّب ميشوند بوسيلهء اين آيه گروه زيادى از كافران وعدهء زيادى نيز بوسيله ثواب و ايمان خود هدايت ميشوند و به بهشت مىروند .\r\nدر هر صورت تمام مواردى كه در قرآن اضلال ( گمراه كردن ) نسبت به خدا داده شد ، بازگشت بيكى از اقسام مذكور مىكند و اين اضلال ( در موارد فوق ) غير از اضلالى است كه در قرآن نسبت به شيطان يا فرعون و سامرى داده است . مانند  « وَ لَقَدْ أَضَلَّ مِنْكُمْ جِبِلًّا كَثِيراً »  « 4 » .\r\nو يا  « وَ أَضَلَّ فِرْعَوْنُ قَوْمَهُ »  . ( فرعون خويشان ( و قبيله‌اش ) را گمراه كرد « 5 » .\r\n\r\n\r\n","description":"","footnote":"\r\n( 1 ) آيه 83 از سورهء « زخرف » و 24 از سورهء « معارج » .\r\n( 2 ) بدكاران و گناهكاران در عذاب و آتش دوزخند . روزى كه آنها را فرشتگان عذاب برو به آتش جهنم مىكشند سوره قمر آيه 48 و آيا ما در زمين هلاك و نابود شديم ؟\r\nسورهء سجده آيه 10 .\r\n( 3 ) . . . آنان كه در راه خدا كشته شدند رنجها و اعمال آنان باطل و ضايع نميشود سوره محمد آيه 4 .\r\n( 4 ) آيه 62 از سورهء « ياسين » .\r\n( 5 ) آيه 79 از سورهء « طه » .\r\n","page_name":" 105 ","page_number":117},
  {"content":"\r\n\r\n « وَ أَضَلَّهُمُ السَّامِرِيُّ »  . ( سامرى آنان را گمراه نمود ) « 1 » .\r\nزيرا اضلال ( گمراه كردن ) در موارد فوق ، به شك و ترديد و در فساد انداختن و راهنمايى غلط مىباشد ، و خداوند منزّه است از اينكه چنين كارى كند . بنا بر اين اضلال به اين معنى به خداوند نسبت داده نميشود .\r\n\r\nاقسام هدايت\r\nهدايت و راهنمايى در قرآن به چند نوع تعبير شده است :\r\n\r\n1 - ارشاد و راهنمايى مطلق\r\nبمعنى دلالت و ارشاد ( راهنمايى ) مثلًا ميگويند : « هداه الطريق يا الى الطريق » يعنى راه را به او نشان داد . اين نحو هدايت در قرآن براى همه است خواه مسلمان يا كافر زيرا خدا همه مردم را بسوى حق و حقيقت خوانده و راه را به آنها نشان داده است و آيات زيادى در قرآن مىباشد كه كلمه هدايت را در اين معنى به كار برده است . مانند :  « لَقَدْ جاءَهُمْ مِنْ رَبِّهِمُ الْهُدى »  « 2 » هدايت و راهنمايى براى آنان از جانب خدا ( بفرستادن پيامبر ) آمد و آيه  « إِنَّا هَدَيْناهُ السَّبِيلَ إِمَّا شاكِراً . . . »  « 3 »  « وَ أَمَّا ثَمُودُ فَهَدَيْناهُمْ فَاسْتَحَبُّوا الْعَمى عَلَى الْهُدى »  « 4 »  « وَ إِنَّكَ لَتَهْدِي إِلى صِراطٍ مُسْتَقِيمٍ »  « 5 »  « وَ هَدَيْناهُ النَّجْدَيْنِ »  « 6 » و . . . در همه اين آيات هدايت بمعنى إرشاد و راهنمايى است .\r\n\r\n\r\n","description":"","footnote":"\r\n( 1 ) آيه 85 از سورهء « طه » .\r\n( 2 ) آيه 23 از سورهء نجم .\r\n( 3 ) ما به انسان راه ( حق و باطل ) را نشان داديم او سپاسگزار يا ناسپاس است .\r\n( 4 ) قوم ثمود را ما هدايت و راهنمايى كرديم ولى آنان گمراهى را بر هدايت ترجيح دادند آيه 18 از سورهء سجده .\r\n( 5 ) تو اى پيامبر مردم را به راه راست هدايت كردى . آيه 52 از سورهء شورى .\r\n( 6 ) آيا ما به انسان راه خبر و شر ( حق و باطل و بهشت و دوزخ ) را نشان نداديم .\r\nآيه 10 از سورهء بلد .\r\n","page_name":" 106 ","page_number":118},
  {"content":"\r\n\r\n\r\n2 - لطف بيشتر\r\nهدايت بمعنى لطف و مهربانى بيشتر خداوند نسبت به بندگان خاص ، كه سبب زيادى هدايت آنان ميگردد همانطورى كه خدا ميفرمايد :  « الَّذِينَ اهْتَدَوْا زادَهُمْ هُدىً »  به آنها كه هدايت يافته‌اند سينهء باز ( شرح صدر ) و قدمى استوار داد .\r\n\r\n3 - بواقع رسيدن\r\nهدايت بمعنى رسيدن بواقع و هدف بگيريم همانطورى كه آيات قرآن در اين باره است  « يَهْدِيهِمْ رَبُّهُمْ بِإِيمانِهِمْ تَجْرِي مِنْ تَحْتِهِمُ الْأَنْهارُ فِي جَنَّاتِ النَّعِيمِ »  « 1 » و آيه   « وَ الَّذِينَ قُتِلُوا فِي سَبِيلِ اللَّهِ فَلَنْ يُضِلَّ أَعْمالَهُمْ سَيَهْدِيهِمْ وَ يُصْلِحُ بالَهُمْ »   .\r\nآنان كه در راه خدا كشته شدند اعمالشان باطل نمىشود و به زودى بهدف و واقع ميرسند . . . در اين آيه ناچار بايد هدايت رسيدن بواقع و هدف ، معنا شود زيرا پس از مرگ تكليفى نيست تا آيه ( هدايت ) ناظر به آن باشد .\r\n\r\n4 - حكم بهدايت و تصديق آن\r\nحكم بهدايت مثل آيه شريفه :  « مَنْ يَهْدِ اللَّهُ فَهُوَ الْمُهْتَدِ »  كسى را كه خداوند حكم ( و تصديق ) بهدايت او كند او هدايت شده است . اين سه قسم هدايت مخصوص مؤمنين است چه ، آنان هستند كه مىتوانند بحقيقت و واقع برسند و مورد لطف و رحمت بى پايان قرار گيرند .\r\n\r\n5 - فراهم كردن مقدمات هدايت\r\nخداوند مقدّمات هدايت و سعادت را در شخص ، بوجود مىآورد و او چيزهايى را مىفهمد كه خود به خود او را به ايمان رهبرى مىكند . مثلًا اگر كسى نيروى حركت را در جسمى قرار داده و در نتيجه ، آن جسم به حركت در آمد ميتوان گفت اين شخص آن جسم را حركت داده است نسبت هدايت در اين گونه موارد به خدا نيز چنين است .\r\nبايد دانست اين هدايت كه مقدمه و وسيلهء شناسايى خدا است با آن هدايت كه\r\n\r\n\r\n","description":"","footnote":"\r\n( 1 ) آيه 9 از سورهء يونس ، آنهايى كه خداوند بايمانشان هدايتشان مىكند در بهشتها ( باغها ) ى پر نعمت كه جويهاى آب زير درختان آنها روان است خواهند بود .\r\n","page_name":" 107 ","page_number":119},
  {"content":"\r\n\r\nمورد امر پروردگار است ( مثل ايمان به خدا و پيامبر و اعمال نيك ) فرق دارد . چه آن هدايت مانند ساير واجبات است كه انسان با انجام دادنش سزاوار مدح و پاداش ميگردد اگر چه خداوند او را براى رسيدن بهدايت و ايمان كمك و راهنمايى مىكند\r\n. \r\n[ سوره البقرة ( 2 ) : آيات 27 تا 28 
  ]\r\nالَّذِينَ يَنْقُضُونَ عَهْدَ اللَّهِ مِنْ بَعْدِ مِيثاقِهِ وَ يَقْطَعُونَ ما أَمَرَ اللَّهُ بِهِ أَنْ يُوصَلَ وَ يُفْسِدُونَ فِي الْأَرْضِ أُولئِكَ هُمُ الْخاسِرُونَ ( 27 ) كَيْفَ تَكْفُرُونَ بِاللَّهِ وَ كُنْتُمْ أَمْواتاً فَأَحْياكُمْ ثُمَّ يُمِيتُكُمْ ثُمَّ يُحْيِيكُمْ ثُمَّ إِلَيْهِ تُرْجَعُونَ ( 28 )\r\n\r\n[ ترجمه 
  ]\r\nكسانى كه پيوسته عهد و پيمان خدا را پس از بستن و محكم ساختن مىشكنند و رشته‌اى را كه خدا به پيوستن آن فرمان داده ميگسلند و در زمين فساد ميكنند آنان در حقيقت زيانكارند ( 27 ) و چگونه منكر ( كافر به ) خداوند ميشويد در حالى كه مرده بوديد شما را زنده كرد و دگر بار ميميراند و سپس زنده مىكند و سرانجام بسوى او باز ميگرديد ( 28 )\r\n\r\nشرح لغات\r\nعهد - قرار داد و پيمان و عهد خدا همان سفارش و فرمان او است كه در آيه كريمه مىفرمايد :\r\n « أَ لَمْ أَعْهَدْ إِلَيْكُمْ يا بَنِي آدَمَ »  اى فرزندان آدم آيا ما به تو فرمان نداديم .\r\nميثاقه - ميثاق ، همان پيمان محكم است كه به آن اطمينان باشد .\r\nيقطعون - از قطع يعنى جدا كردن دو چيز از هم .\r\nامر - بمعنى فرمان است كه بالاتر و بزرگتر نسبت به زير دست صادر مىكند « 1 » .\r\n\r\n\r\n","description":"","footnote":"\r\n( 1 ) « امر » بيشتر اوقات در مورد خواستن و فرمان دادن به كار ميرود ولى گاهى در موارد ديگر نيز استعمال مىشود كه بقرار زير است :\r\n1 - در مورد اباحه و رفع و منع مانند  « وَ إِذا حَلَلْتُمْ فَاصْطادُوا . . . »  ( وقتى از احرام خارج شديد پس صيد كنيد ) ( آيه 2 از سوره مائده ) كه براى بيان حرام نبودن صيد و شكار پس از خارج شدن از احرام حج است .\r\n2 - در مورد تهديد همانطورى كه مىگويى هر چه مىخواهى بكن ( انجام بده ) .\r\n3 - در تحدى و بمقابله طلبيدن  « فَأْتُوا بِسُورَةٍ مِنْ مِثْلِهِ »  ( اگر ميتوانيد سوره‌اى مانند آن بياوريد ) ( آيه 23 از سوره بقره ) .\r\n4 - در خلق و آفرينش مانند  « كُنْ فَيَكُونُ »  ( باش پس مىباشد ) ( آيه - 117 - از سوره بقره )\r\n","page_name":" 108 ","page_number":120},
  {"content":"\r\n\r\nيوصل - از وصل يعنى پيوستگى ميان دو چيز در برابر فصل ( جدايى ) .\r\nخاسرون - از خسران بمعنى هلاكت و زيان .\r\n\r\nتفسير :\r\nخداوند پس از نام بردن از فاسقان اوصاف آنان را بيان مىكند و يكى از خصائص بارز اين گروه ، شكستن عهد و پيمانى است كه با خدا بستند .\r\n « الَّذِينَ يَنْقُضُونَ عَهْدَ اللَّهِ »  آنان كه عهد و پيمان خدا را ميشكنند . در اينكه منظور از اين « عهد خدا » چيست ؟ اقوالى بيان شده است :\r\n1 - دليل‌ها و براهين فطرى توحيد و عدل خدا و معجزاتى را كه شاهد راستگويى پيامبران خدا است كه اينان ديدند و فهميدند بنا بر اين قول عهد خدا ، همين و جدان و شعور فطرى است .\r\n2 - امر و نهى خداوند براى بشر كه بوسيله پيامبران ابلاغ شده است همان عهد او با مردم است و نافرمانى بشر ، نقض اين عهد مىباشد .\r\n3 - طبرى صاحب تفسير معروف ميگويد : منظور از كسانى كه عهد خدا را شكستند همان كفّار اهل كتابند و عهد خدا با آنان همان است كه در كتابهاى تورات و انجيل نوشته شده است كه پيامبر خاتم را بپذيرند و به او ايمان آورند ولى آنان با اين كه عهد را دانستند و شناختند به آن عمل نكردند و آن را با بهايى ناچيز فروختند .\r\n4 - منظور از عهد و پيمان ، پيمانى است كه خداوند از فرزندان آدم هنگامى كه آنان در پشت پدر اصلى خود بودند گرفت همانطورى كه در احاديث داستانش بيان شده است ولى اين قول ، ضعيف است زيرا عهد و پيمانى كه به ياد انسان نيست و نميداند آيا چنين پيمانى واقعاً با خدا بسته شده يا نه ، چه سودى خواهد داشت و چگونه ميتواند خداوند بر آن احتجاج كند .\r\n « وَ يَقْطَعُونَ ما أَمَرَ اللَّهُ بِهِ أَنْ يُوصَلَ . . . . »  آنچه كه خداوند به پيوستگى آن فرمان داده است مىبرند . در بيان آنچه آنان مأمور بوصل و پيوند آن بودند اقوالى بيان شده است .\r\n\r\n","description":"","footnote":"","page_name":" 109 ","page_number":121},
  {"content":"\r\n\r\n1 - پيوستگى با پيامبر و مسلمين ليكن اينان اين پيوند را بريدند ( از حسن بصرى ) .\r\n2 - صله رحم و رابطه با خويشاوندان .\r\n3 - پيوستگى در ايمان به همه انبياء و كتب آسمانى كه آنان بعضى را بر بعض ديگر در اعتقاد جدا كردند .\r\n4 - لازم بود آنان ميان گفتار و كردار خود رابطه و بستگى ايجاد كنند ولى فاسقان بين آن دو جدايى و تفرقه انداختند .\r\n5 - پيوستن و ارتباط با دوستان خدا كه فرمان بدوستى آنان داده است و بريدن از دشمنان و كفّار و اين وجه از همه آنها بهتر و جامع‌تر است .\r\n يُفْسِدُونَ فِي الْأَرْضِ  - اينان در زمين فساد و تباهى ميكنند . فساد بيكى از سه امر تفسير شده است .\r\n1 - دعوت مردم بكفر .\r\n2 - راهزنى و ايجاد ناامنى ( هرج و مرج ) .\r\n3 - پيمان شكنى و يا بهتر ، آيه را به همه آنها ، معنا و تفسير نمائيم .\r\n أُولئِكَ هُمُ الْخاسِرُونَ  - اينان خود را هلاك كردند و مانند كسانى هستند كه سرمايهء اصلى خود را از دست داده‌اند .\r\nابن عباس ميگويد : هر جا در قرآن ، خسارت ( زيان و ضرر ) به غير مسلمانان نسبت داده شد منظور كفر و ضرر معنوى است و اگر بمسلمين نسبت داده شد مراد ضرر مادى و دنيايى است از آنجايى كه كافران ، قيامت و روز رستاخيز را باور نداشته و بعثت انبياء و . . . را انكار ميكردند ، خداوند بدنبال آيات قبلى بنعمتهاى مخصوص خود بر كافران احتجاج و استدلال مىكند و ميگويد : چگونه به خدا كافر شديد در حالى كه شما مردگانى بوديد كه خدا شما را زنده كرد ( عجبا كه كفران و ناسپاسى در برابر نعمتهاى خدا كرديد ) .\r\n « كَيْفَ تَكْفُرُونَ بِاللَّهِ وَ كُنْتُمْ أَمْواتاً فَأَحْياكُمْ »  . كلمهء « كيف » در اينجا براى\r\n\r\n","description":"","footnote":"","page_name":" 110 ","page_number":122},
  {"content":"\r\n\r\nتعجّب و توبيخ و سرزنش است .\r\nو جمله  « كُنْتُمْ أَمْواتاً فَأَحْياكُمْ »  بوجوهى تفسير شده است .\r\n1 - قتاده ميگويد : معنى آيه چنين است كه شما در پشت پدران خود بيجان بوديد ( نطفه ) و خداوند شما را زنده كرد . و براى شما مرگ قطعى خواهد بود و سپس براى پاداش و جزاء ( در روز قيامت ) شما را زنده مىكند .\r\n2 - ابن عباس و ابن مسعود ميگويند : منظور آيه اينست كه شما هيچ نبوديد و خدا شما را از نيستى آفريد و سپس ميميراند و بار ديگر براى روز قيامت زنده خواهد كرد .\r\n3 - بقول بعضى آيه ميگويد : شما مردمى گمنام بوديد ، ما شما را زنده و مشهور كرديم و سپس ميميريد و پس از آن براى قيامت زنده خواهيد شد در ادبيات عرب در موارد زيادى افراد گمنام را « مرده » و مردم مشهور را « زنده » ناميده‌اند .\r\n4 - بعضى ديگر چنين گفته‌اند كه : شما نطفه‌هايى در پشت پدران و رحم مادران ( نطفهء بى جان ) بوديد كه شما را به دنيا آورديم و سپس ميميريد و پس از آن براى سؤال در قبر زنده ميشويد و براى روز حساب و ديدن پاداش اعمال بسوى او باز خواهيد گشت  « ثُمَّ إِلَيْهِ تُرْجَعُونَ »  قرآن روز رستاخيز را كه روز حساب و پاداش است ، رجوع و بازگشت به خدا دانسته زيرا در آن روز ، حكم و فرمان فقط در دست خداوند است و منظور از اين بازگشت رفتن از مكانى به مكان ديگرى نمىباشد .\r\nو علت آنكه خدا در ميان همه نعمتها تنها حيات ( زندگى ) را نام برد براى آن است كه اولين نعمتى كه به انسان بخشيده حيات است و بوسيله آن ، انسان توانايى بهره‌مند شدن از لذائذ و نعمتهاى ديگر خداوند را پيدا كرد .\r\nعلّت اينكه مرگ جزء نعمت‌ها به حساب آمده است ، با آنكه سبب از بين بردن لذّتها است اين است كه با مرگ دوران تكليف سپرى شده و به آنچه انسان انتظار آن را دارد از پاداش هميشگى و بهشت ، ميرسد . پس مرگ خود ، نعمتى است .\r\nو برخى گفته‌اند : كه ذكر موت براى آن است كه مكمّل استدلال قبلى ، و\r\n\r\n","description":"","footnote":"","page_name":" 111 ","page_number":123},
  {"content":"\r\n\r\nبيان پايان دوره‌هاى حياتى انسان است نه آنكه مرگ خود ، نعمتى باشد .\r\nاين نكته نيز از اين آيه استفاده مىشود كه كفر و الحاد را خداوند از بندگانش نخواسته چه ، اگر آن را مىخواست و سبب بوجود آمدن آن بود مىبايست كفر را به خود اضافه كند و بكفار نسبت ندهد در حالى كه آن را بكافران نسبت ميدهد :  « كَيْفَ تَكْفُرُونَ بِاللَّهِ » \r\n. \r\n[ سوره البقرة ( 2 ) : آيه 29 
  ]\r\nهُوَ الَّذِي خَلَقَ لَكُمْ ما فِي الْأَرْضِ جَمِيعاً ثُمَّ اسْتَوى إِلَى السَّماءِ فَسَوَّاهُنَّ سَبْعَ سَماواتٍ وَ هُوَ بِكُلِّ شَيْءٍ عَلِيمٌ ( 29 )\r\n\r\n[ ترجمه 
  ]\r\nاو خدايى است كه هر چه در زمين است براى شما آفريد و پس از آن بخلقت آسمان پرداخت و هفت آسمان بر فراز يكديگر برافراشته و او به همه چيز دانا است ( 29 )\r\n\r\nشرح لغات\r\nخلق - از مادهء خلق بمعنى آفرينش روى اندازه گيرى معيّن و دقيق .\r\nجميعاً - از جمع ( همه ) ضميمه كردن در برابر تفرّق و پراكندگى .\r\nاستوى - راست و مستقيم نمود ( از تسويه ) در برابر كجى .\r\nسبع - يعنى هفت و سَبُع كه به حيوانات درنده گفته مىشود از همين ماده است و به مناسبت آنكه قدرت آن بيشتر از حيوانات مىباشد و گويى هفت برابر قدرت حيوانات ديگر است .\r\nالعليم - عالم ( دانشمند ) و مبالغه و زيادى را مىرساند .\r\n\r\nتفسير\r\nپس از آنكه آيات گذشته در بارهء زنده شدن مردگان مطالبى را بيان كرد كه براى مشركين عجيب و باور نكردنى جلوه مىنمود اين آيات خلقت آسمان و زمين را پيش كشيد تا به آنان بفهماند كه قدرت و توانايى خداوند بيش از آن است كه آنان تصوّر ميكنند .\r\nو فرمود كه : او ( خدا ) تمام موجودات زمين را بخاطر شما ( شش ) آفريد تا\r\n\r\n","description":"","footnote":"","page_name":" 112 ","page_number":124},
  {"content":"\r\n\r\nهم از آنها استفادهء مادّى و نفع دنيايى ببريد و هم وجود آنها را نشانه و دليل براى شناسايى خداوند بدانيد .\r\n « هُوَ الَّذِي خَلَقَ لَكُمْ ما فِي الْأَرْضِ جَمِيعاً »  و سپس به خلقت آسمان پرداخت و هفت آسمان بر فراز يكديگر برافراشت .\r\n « ثُمَّ اسْتَوى إِلَى السَّماءِ فَسَوَّاهُنَّ سَبْعَ سَماواتٍ » \r\n\r\nدر معناى استوى چهار قول بيان شده است .\r\n\r\n1 - قصد و اراده\r\nيعنى پس از خلقت زمين قصد و تدبيرش متوجه آفرينش آسمانها شد .\r\n\r\n2 - استيلاءِ و تسلط\r\nيعنى تسلّط و استيلاى توأم با قهر و قدرت ، همانطور كه آيه  « لَمَّا بَلَغَ أَشُدَّهُ وَ اسْتَوى »  « 1 » ( و چون به قوت رسيد و كامل شد ) كه منظور تسلّط و غلبهء عقل ، بر هوى است .\r\n\r\n3 - بازگشت بسوى خدا\r\nمنظور اين كه امر و فرمان خدا كه از آسمان و مقام عالى ربوبى نازل شده بود پس از انجام كار بسوى او بازگرديد كه كنايه از تمام شدن خلقت زمين است .\r\n\r\n4 - روى آوردن\r\nيعنى اقبال و روى آوردن بسوى آسمان .\r\n « فَسَوَّاهُنَّ سَبْعَ سَماواتٍ »  تسويه نيز به معناى استواء و تساوى بين دو چيز را ميگويند و علت جمع آوردن ضمير در « سوّاهن » آن است كه چون سماء جنس است لذا در جمع و مفرد به كار ميرود .\r\nبرخى كلمه « سماء » را جمع از « سماوه » يا از « سمائه » دانسته كه ميتوان به صورت مؤنّث يا مذكر به كار برد مانند هر جمعى كه فرق بين آن و مفردش با « هاء » است كه در آخر مفرد مىآيد مانند نخل و نخله و بقر و بقره و در مؤنّث و مذكر\r\n\r\n\r\n","description":"","footnote":"\r\n( 1 ) آيه 14 از سوره قصص ( 28 )\r\n","page_name":" 113 ","page_number":125},
  {"content":"\r\n\r\nيكسان استعمال مىشود و « سماوات » بطبقات آسمانها گفته مىشود و معناى  « فَسَوَّاهُنَّ »  آن است كه خداوند اين آسمانها را بدون پايه ، محكم و بدون فاصله آفريده است .\r\nسؤال و پاسخ سؤالى كه در اين جا پيش مىآيد اين است كه كلمهء « ثم » بمعنى « سپس » و « پس » در فارسى است و طبعاً تأخّر و پشت سر بودن را مىرساند بنا بر اين از اين آيه استفاده مىشود كه آفرينش آسمان بعد از زمين بوده است  « ثُمَّ اسْتَوى إِلَى السَّماءِ »  در حالى كه از آيهء  « وَ الْأَرْضَ بَعْدَ ذلِكَ دَحاها »  « 1 » ( و زمين را بعد از آن ( آسمان ) گسترش داد ) عكس آن بدست مىآيد كه خلقت زمين بعد از آسمان است .\r\nعمرو بن عبيد و حسن بصرى در پاسخ گفته‌اند كه از كلمه  « دَحاها »  فقط گسترش زمين استفاده مىشود نه آفرينش آن و ممكن است ترتيب آفرينش چنين بوده باشد كه اول زمين خلق شده و پس از آن آسمانها و سپس گسترش زمين .\r\nو نيز ممكن است بگوئيم كه كلمهء « ثم » همه جا براى تأخير و ترتيب زمانى نيست ( همانطورى كه در ادبيات عرب نظاير فراوان دارد ) .\r\nو اين كلمه در اينجا فقط براى تذكر و يادآورى نعمتهاى خدا است و نظرى بتقدم و تأخّر خلقت زمين يا آسمان ندارد .\r\n « وَ هُوَ بِكُلِّ شَيْءٍ عَلِيمٌ »  خدا به همه چيز داناست . علت آنكه جاى « عليم » ( دانا ) كلمهء « قدير » ( توانا ) به كار نرفته اينست كه قدرت و توانايى خداوند در ضمن ( استوى ) كه لازمهء آن ، تسلّط و استيلاى بر زمين و آسمان است بيان شده است و با اين كلمه ميخواهد بمردم بفهماند كه تسلّط و استيلاى خدا توأم با علم و دانش است .\r\nزيرا وقتى كه توانايى و دانايى دست بدست هم دهند . كارها با محكمى و زيبايى بيشترى انجام مىپذيرد و خداوند مىخواهد ضمناً بفهماند ( بمشركان ) كه او به نتيجه و سرانجام كار خودشان و نعمت‌هايى كه به آنان بخشيده عالم و آگاه است .\r\nو نكتهء ديگرى كه از اين آيه مىفهميم اين است كه : آفريننده و خالق زمين\r\n\r\n\r\n","description":"","footnote":"\r\n( 1 ) آيه 30 از سوره نازعات ( 79 )\r\n","page_name":" 114 ","page_number":126},
  {"content":"\r\n\r\nو آسمان ، قادر و عالم است و كارها را روى حكمت و مصلحت انجام ميدهد و بكفار نعمتهايى داده است كه بسبب آن ، لازم است خدا را ستايش كنند و سپاسگزار باشند .\r\nاز آيه مذكور نيز ميتوان يك قاعدهء فقهى نتيجه گرفت و آن مباح بودن همه چيز است . ( اصالة الإباحة ) تا وقتى كه دليل بر حرام بودن آن برسد و استفاده اين مطلب از اين جهت است كه خدا فرمود : آفريد « براى شما » همه چيز را و لازمهء آن جواز هر نوع استفاده از آنها است\r\n. \r\n[ سوره البقرة ( 2 ) : آيات 30 تا 32 
  ]\r\nوَ إِذْ قالَ رَبُّكَ لِلْمَلائِكَةِ إِنِّي جاعِلٌ فِي الْأَرْضِ خَلِيفَةً قالُوا أَ تَجْعَلُ فِيها مَنْ يُفْسِدُ فِيها وَ يَسْفِكُ الدِّماءَ وَ نَحْنُ نُسَبِّحُ بِحَمْدِكَ وَ نُقَدِّسُ لَكَ قالَ إِنِّي أَعْلَمُ ما لا تَعْلَمُونَ ( 30 ) وَ عَلَّمَ آدَمَ الْأَسْماءَ كُلَّها ثُمَّ عَرَضَهُمْ عَلَى الْمَلائِكَةِ فَقالَ أَنْبِئُونِي بِأَسْماءِ هؤُلاءِ إِنْ كُنْتُمْ صادِقِينَ ( 31 ) قالُوا سُبْحانَكَ لا عِلْمَ لَنا إِلاَّ ما عَلَّمْتَنا إِنَّكَ أَنْتَ الْعَلِيمُ الْحَكِيمُ ( 32 )\r\n\r\n[ ترجمه 
  ]\r\nبه ياد آر آن گاه كه پروردگارت بفرشتگان گفت كه مىخواهم خليفه‌اى در زمين قرار دهم .\r\nگفتند : آيا قرار ميدهى كسى را كه تباهى و فساد كند و خونها بريزد در حالى كه ما تو را مىستائيم و تقديس ميكنيم خداوند فرمود :\r\nمن چيزى از ( اسرار خلقت بشر ) ميدانم كه شما نمىدانيد ( 30 ) و خداوند همهء نامها را به آدم آموخت آن گاه حقايق آن نامها را در نظر فرشتگان پديد آورد و گفت :\r\nاگر راست مىگوييد مرا از نامهاى اينان خبر دهيد ( 31 ) .\r\nفرشتگان گفتند : تو پاك و منزهى جز آنچه تو بما آموخته‌اى دانشى نداريم و ( خدايا ) تو دانا و حكيم هستى ( 32 ) .\r\n\r\nشرح لغات\r\nربّ - آقا و بزرگ و صاحب و بطور مطلق فقط به خدا گفته مىشود .\r\nملائكه - جمع ملك ( فرشته ) .\r\nجعلنا - قرار داديم از جعل يعنى پديد آوردن و قرار دادن .\r\n\r\n","description":"","footnote":"","page_name":" 115 ","page_number":127},
  {"content":"\r\n\r\nخليفه - يعنى پيشوا و جانشين .\r\nيسفك الدماء - ميريزد خون‌ها را از سفك به معناى ريختن .\r\nالدماء - جمع دم بمعنى خون .\r\nنسبّح - يعنى تقديس و تنزيه ميكنيم خداوند را از بديها و پليديها .\r\nآدم - اولين انسانى كه خداوند آفريد كه به او آدم ابو البشر ، پدر انسانها گفته مىشود .\r\nعرضهم - از عرض يعنى در معرض قرار دادن و عرضه داشتن .\r\nأنبئونى - آگاه كنيد مرا ، از انباء يعنى اعلام و آگاهى دادن و نبوّت و نبى از همين ماده گرفته شده‌اند .\r\nحكيم - دانشمند و حكمت ، همان دانش است و نيز حكيم بدانشمندى كه كار را بر اساس علم و تدبير انجام ميدهد گفته شده و بر عمل انسانى و اخلاقى او كه جلوگيرى از فساد و تبهكارى است « حكمت » اطلاق شده است .\r\n\r\nتفسير\r\nپروردگار به همه ملائكه ( يا به آن دسته ) كه در زمين سكونت داشتند خطاب كرده فرمود : در روى زمين قرار مىدهم ( مىآفرينم ) خليفه و جانشين  « إِذْ قالَ رَبُّكَ لِلْمَلائِكَةِ إِنِّي جاعِلٌ فِي الْأَرْضِ خَلِيفَةً »  در اينكه منظور از خليفه حضرت آدم است شكّى نيست ولى در اينجهت كه چرا به او كلمهء « خليفه » بمعنى جانشين گفته شده چند قول بيان گرديده است .\r\n1 - چون آدم نماينده و خليفه خدا در زمين است وقتى خداوند بملائكه گفت كه فرزندان آدم ، در زمين فساد ميكنند ملائكه فايدهء آفرينش آدم را مىپرسند .\r\n2 - آدم ، جانشين ملائكه يا جنّ شد كه قبل از او در زمين سكونت داشتند .\r\n3 - حسن بصرى ميگويد : از نظر آنكه فرزندان آدم هر يك جانشين پدر و گذشتگان خود ميگردند در آباد كردن زمين و يا برپا داشتن عدل به آدم خليفه گفته شد .\r\n\r\n","description":"","footnote":"","page_name":" 116 ","page_number":128},
  {"content":"\r\n\r\n\r\nاين ارض همان مكه است\r\nاز رسول اكرم روايت شده كه زمين از مكه گسترش يافت و بدين جهت آن را « امّ القرى » ناميده‌اند روى اين اصل ممكن است مراد از كلمهء « ارض » همان مكه باشد  قالُوا أَ تَجْعَلُ فِيها . . . . \r\nملائكه گفتند : خدايا در زمين مردمى مىآفرينى كه كارشان فساد ، كفر ، گناه خونريزى نابجا است .\r\nدر اين كه چگونه و از چه راهى ملائكه فهميدند آدم و ذريّه‌اش فساد مىكنند وجوهى گفته شده است .\r\n1 - بسيارى از مفسرين ميگويند : قبل از آدم موجودات ديگرى ( جنّ ) در زمين زندگى ميكردند و فساد كردند و خداوند ملائكه را فرستاد تا آنان را رانده خود سكونت كردند . اكنون مىپرسند كه آيا اين آدم نيز مانند جنّ خونريزى و فساد مىكند ؟ .\r\n2 - سؤال ملائكه صرفاً براى فهميدن بود نه در مقام انكار و اعتراض و از خدا مىخواستند تا حكمت آفرينش آدم را بفهمند .\r\n3 - ابن عباس ميگويد : خداوند بملائكه گفته بود كه از فرزندان اين آدم كسانى خواهند آمد كه فساد و خونريزى ميكنند و پس از آنكه خدا آدم را آفريد ملائكه از اين نظر سؤال كردند كه بفهمند آيا اين همان آدمى است كه خدا گفته بود ذريّه‌اش فساد ميكنند يا غير او است .\r\n4 - در آيه كريمه چيزى حذف شده كه اصل آن چنين بود من در روى زمين آدم ( خليفه ) مىآفرينم « و من ميدانم كه از فرزندانش كسانى هستند كه فساد ميكنند و خون مىريزند » پس ملائكه سؤال كردند ما كه جز تقديس و تسبيح كارى ديگر نداريم سزاوارتريم كه در روى زمين خليفه باشيم « 1 » .\r\n\r\n\r\n","description":"","footnote":"\r\n( 1 ) مطابق يك فرضيه و تئورى انسان از بىنهايت شروع شده و مراحل تكامل مادى را پيموده و بكشف وسائل كشنده مادى رسيده است و روى حسن سودجويى جنگها واقع شده\r\n","page_name":" 117 ","page_number":129},
  {"content":"\r\n\r\n « وَ نَحْنُ نُسَبِّحُ بِحَمْدِكَ وَ نُقَدِّسُ لَكَ »  ( ما تو را تسبيح و تقديس ميكنيم ) تسبيح ملائكه همان حمد و ستايش آنان از خدا مىباشد زيرا حمد ، ثنا و شكر است . و همين شكر ، اعتراف است به اينكه خداوند ، بزرگ و منزّه و قابل ستايش مىباشد و كلمه تسبيح معنايش جز اين نيست .\r\nسپس خداوند در پاسخ ملائكه ميگويد :  « إِنِّي أَعْلَمُ ما لا تَعْلَمُونَ »  ( من ميدانم چه مصالحى در اين آفرينش است كه شما نميدانيد ) بعضى گفته‌اند كه آنچه خدا ميدانست و ملائكه نميدانستند همان تكبّر و عجب ابليس بود در ترك سجده .\r\nقتاده مىگويد : مراد علم ببودن انبياء و صالحين در فرزندان آدم است .\r\nقرآن پس از بيان آفرينش انسان و سؤال ملائكه برترى آدم را بر همه موجودات ديگر بيان مىكند اين فضيلت و برترى را تنها در سايه علم و دانش او و اينكه خداوند همه اسماء خود را به آدم آموخت  « وَ عَلَّمَ آدَمَ الْأَسْماءَ كُلَّها »  ميداند .\r\nدر اينكه منظور از اين اسمها چيست ؟ اقوالى بيان شده است .\r\n1 - قتاده ميگويد : منظور از اسمها . معانى و حقيقت آنها است زيرا بديهى است فضيلت در الفاظ و اسامى نيست جز باعتبار معنى و حقيقت .\r\nوقتى كه اسرار و حكمت اين نامها را خداوند بيان كرد . ملائكه اقرار كردند كه علم و اطلاعى ندارند و اصولًا تا چيزى را كه خدا به آنها نياموزد و نگويد . آنان نخواهند دانست .\r\n2 - ابن عباس و سعيد بن جبير و بيشتر مفسّران ميگويند : منظور از نام‌ها نام تمام صنعتها و اصول و رموز كشاورزى ، درخت‌كارى و تمام كارهايى كه مربوط\r\n\r\n\r\n","description":"","footnote":"\r\nو از همان وسائل در راه نابودى نوع خود استفاده كرده است و در نتيجه تمام وسائل تمدن از بين رفته و به حالت ابتدايى بازگشت شده است . و ممكن است جهت سؤال ملائكه اين بود كه اين آدم جانشين انسانهاى قبلى است و ملائكه مىپرسند كه خلقت چنين انسانى كه طبعى سودجو و خونريز دارد فايده‌اش چيست و باز هم فساد و خونريزى مىكند . در اين باره روايات فراوانى نيز وارد شده است .\r\n","page_name":" 118 ","page_number":130},
  {"content":"\r\n\r\nبامور دين و دنيا بوده كه خدا به آدم آموخت .\r\n3 - برخى گفته‌اند : نام تمام چيزهايى را كه خلق شده و يا نشده و بعداً آفريده خواهد شد به او آموخت .\r\n4 - على بن عيسى ميگويد : فرزندان آدم همه زبانهاى مختلف را از پدر آموختند و پس از تفرقه و پراكندگى ، هر دسته‌اى بزبانى كه عادت داشتند تكلّم كردند ولى با اين حال به همه زبانها دانا بودند تا زمان حضرت « نوح » و پس از طوفان كه بيشتر مردم هلاك گشته و باقيمانده نيز متفرّق شدند و هر قومى زبانى را كه خود بهتر مىتوانستند انتخاب نموده و بقيهء زبانها را تدريجاً فراموش كردند .\r\n5 - از امام صادق عليه السلام سؤال شد كه منظور از نام‌هايى كه خدا به آدم آموخت چيست ؟ فرمود نام زمينها ، كوه‌ها ، دره‌ها ، بيابانها و در اين هنگام نگاهش بفرشى كه بر زمين گسترده بود و حضرت به روى آن قرار داشت افتاد و فرمود : حتى نام اين فرش را نيز خدا به او آموخت ، و گفته شده كه منظور از نامها ، نام ملائكه و فرزندان خود آدم بوده است .\r\nبرخى گفته‌اند فوائد و امتيازات و نامهاى حيوانات را خدا بآدم ياد داد و اينكه هر حيوانى بچه كارى مىخورد خداوند به او آموخت .\r\nو نيز گفته شده كه خداوند بآدم زبان عربى را نياموخت و اولين كسى كه به اين زبان تكلم كرد ، حضرت اسماعيل بود . و اضافه كرده‌اند سخن گفتن براى سه پيامبر معجزه بود . آدم ، اسماعيل و حضرت محمّد صلى اللَّه عليه و آله و سلم .\r\nدر نحوهء تعليم خداوند بآدم نيز اختلاف است . از اينقرار :\r\n1 - خداوند اين معانى و اسماء را بقلب او الهام كرد و زبانش به آن معانى گويا شد كه خود ، اعجاز و خرق عادت بود .\r\n2 - او را بفرا گرفتن آن اسماء وادار كرد .\r\n3 - اول بار زبان ملائكة را به او آموخت و آدم با آن زبان بقيه زبانها را ياد گرفت .\r\n\r\n","description":"","footnote":"","page_name":" 119 ","page_number":131},
  {"content":"\r\n\r\n4 - بعضى گفته‌اند خداوند اسمهاى اشخاص را بآدم آموخت بدين ترتيب خود آن اشياء را حاضر كرد و بعد ، اسم و خاصيت هر يك را به او گفت .\r\n « ثُمَّ عَرَضَهُمْ عَلَى الْمَلائِكَةِ »  خداوند مخلوقات را ( بقول ابن عباس ) و يا صاحبان اسمها را ( بقول مجاهد ) بملائكة عرضه داشت و از آنان خواست كه نامهاى آنها را بيان كنند روى قرائت « عرضها كه ( ابى بن كعب ميگويد ) عرضهنّ ( كه ابن مسعود ميگويد ) ، منظور ، عرضه داشتن خود اسمها است نه صاحبان اسمها .\r\n\r\nچگونه عرضه شد ؟\r\nدر اينكه خداوند چگونه اين اسمها را بر ملائكه عرضه نموده ، ميان مفسرين اختلاف است :\r\n1 - خدا معانى آن نامها را آفريد بطورى كه ملائكة آنها را ديدند .\r\n2 - آن چنان اشياء را در ذهن آنان روشن و مجسّم كرد كه گويى آنها را ميديدند .\r\n3 - يك فرد از هر جنس و نوع را بر ملائكه عرضه داشت .\r\nو پس از آنكه خداوند موجودات را به آنان نشان داد و از آنها خواست كه اسم و خاصيتشان را بيان كنند  « فَقالَ أَنْبِئُونِي بِأَسْماءِ هؤُلاءِ إِنْ كُنْتُمْ صادِقِينَ »  ملائكه نتوانستند و آدم توانست و بارى ملائكه روشن شد كه آدم صلاحيت سكونت در زمين و خلافت آن را دارد . و اين مطلب بيشتر تأييد مىكند كه منظور از اسمها كه خدا بآدم آموخت ، همان شناسايى قوانين طبيعت و آباد كردن زمين و نشاندن درختها و مانند آن است كه با زندگى در زمين سازگار مىباشد .\r\nسؤال در اينجا سؤالى پيش ميآيد كه چگونه خدا از ملائكه مطلبى مىپرسد در حالى كه ميداند آنها نميدانند و يا امرى مىكند كه ملائكه از انجام آن معذور و ناتوانند ؟ .\r\nجواب دانشمندان تفسير در جواب اين سؤال اتفاق دارند كه اين امر حقيقتاً براى طلب انجام كار نبوده است و خدا از ملائكه نميخواست كه واقعاً اسمها را بيان كنند\r\n\r\n","description":"","footnote":"","page_name":" 120 ","page_number":132},
  {"content":"\r\n\r\nچه ، او ميدانست كه اين تكليف محالى است ولى براى مصلحت اين امر ، متوجه آنها شد و در بيان اين مصلحت وجوهى گفته شده است .\r\n1 - هنگامى كه خدا اعلام كرد كه در زمين خليفه و پيشوا قرار مىدهم ، در خاطر ملائكه آمد كه اگر خليفه از جنس آنان باشد فساد و خونريزى در زمين نخواهد بود در حالى كه فرزندان آدم جز خونريزى و تبهكارى ، نتيجه‌اى ندارند .\r\n2 - آنان خود را برتر و بالاتر از همه مىدانستند و مىپنداشتند كه با بودن آنان خداوند موجود تازه‌اى ( كه برتر از آنان باشد ) نمىآفريند .\r\n3 - به اين عنوان از ملائكه سؤال شد كه : اگر راست مىگوييد و ميدانيد كه چرا من در روى زمين خليفه و جانشين قرار مىدهم اين اسمها را براى من بيان كنيد ؟\r\n « أَنْبِئُونِي بِأَسْماءِ هؤُلاءِ إِنْ كُنْتُمْ صادِقِينَ »  .\r\n4 - اخفش ميگويد : پرستش خدا از ملائكه مانند آن است كه ما به كسى مىگوييم اگر ميدانى در دست من چيست بگو ؟\r\nو منظور بيان اين جهت است كه او نميداند و همچنين در آيه كريمه خدا ميگويد : اگر راست مىگوييد كه اين نامها را ميدانيد ، براى من بيان كنيد . بنا بر اين « امر » در اينجا فقط براى فهماندن عجز و ناتوانى آنان است نه طلب واقعى .\r\nو ملائكه اين اعتراف را با كلمهء « سبحانك » شروع كردند .\r\nنكته ديگر اينكه اين كلمه كه به معناى تنزيه و تقديس است ممكن است براى يكى از چهار معناى زير باشد .\r\n1 - كسى جز تو از غيب اطلاع ندارد .\r\n2 - منزهى از اينكه در آفرينش آدم و خليفه بودن او ما به تو اعتراض كنيم .\r\n3 - تو از اينكه كارى بى مصلحت و حكمت انجام دهى ( چون خلقت آدم ) منزّه و وارسته‌اى .\r\n4 - در مقام تعجب كه خدا چگونه مطلبى را كه به آنان نياموخته است ، ميپرسد .\r\nو علت اضافه شدن جملهء  « إِلَّا ما عَلَّمْتَنا »  در اين آيه براى بيان اين مطلب است\r\n\r\n","description":"","footnote":"","page_name":" 121 ","page_number":133},
  {"content":"\r\n\r\nكه ما و هر مخلوق ديگرى هر چه ميداند همه و همه از فيض تعليم و ياد دادن خدا است و گرنه كلمه  « لا عِلْمَ لَنا »  ( ما نميدانيم ) در جواب سؤال كافى بود .\r\n « إِنَّكَ أَنْتَ الْعَلِيمُ الْحَكِيمُ »  خدايا تو دانا و حكيم هستى ، كلمه حكيم يا به معناى عالم است و بنا بر اين از صفات خدا است كه عين ذات بوده و از بى نهايت و تا بىنهايت بدان متّصف مىباشد و يا به معناى كسى است كه كارش متقَن و محكم و اساسى است كه بنا بر اين صفتِ فعل و كار خدا ميگردد .\r\nابن عباس ميگويد فرق عليم با حكيم اين است كه عليم ، كامل در دانش است و حكيم كسى است كه كامل در عمل ( كار ) مىباشد . و اين آيه دلالت دارد كه همه علوم و دانشها از خدا است\r\n. \r\n[ سوره البقرة ( 2 ) : آيه 33 
  ]\r\nقالَ يا آدَمُ أَنْبِئْهُمْ بِأَسْمائِهِمْ فَلَمَّا أَنْبَأَهُمْ بِأَسْمائِهِمْ قالَ أَ لَمْ أَقُلْ لَكُمْ إِنِّي أَعْلَمُ غَيْبَ السَّماواتِ وَ الْأَرْضِ وَ أَعْلَمُ ما تُبْدُونَ وَ ما كُنْتُمْ تَكْتُمُونَ ( 33 )\r\n\r\n[ ترجمه 
  ]\r\nگفت آدم فرشتگان را بحقايق اين اسم‌ها آگاه كن و چون آدم آگاهشان كرد خدا بملائكه فرمود نگفتيم بشما من ميدانم غيب آسمانها و زمين را و آنچه آشكار و يا نهان كنيد ميدانم ( 33 )\r\n\r\nشرح لغات\r\nتبدون - آشكار ميكنيد و ابداء و اظهار و اعلان بيك معنى ميباشند .\r\n\r\nتفسير\r\nاين آيات خطاب به آدم است كه او ملائكه را به اسمهايى كه خدا بر او عرضه داشت آگاه كند و مراد از اين اسم‌ها را كه همان  « بِأَسْماءِ هؤُلاءِ »  است قبلًا گفتيم .\r\nوقتى كه آدم اسم‌هاى همه چيز و منافع و ضررهاى آنها را براى ملائكه بيان كرد خداوند بملائكه خطاب كرد و فرمود : « آيا نگفتم بشما كه من غيب آسمانها و زمين را ميدانم  ( إِنِّي أَعْلَمُ غَيْبَ السَّماواتِ وَ الْأَرْضِ )  و آنچه در آن دو پنهان است و شما آنها را نميدانيد من ميدانم مانند آنچه از نظر شما حاضر است .\r\n « وَ أَعْلَمُ ما تُبْدُونَ وَ ما كُنْتُمْ تَكْتُمُونَ »  ( و نيز آنچه را كه آشكار و يا پنهان كنيد ميدانم ) در تفسير اين آيه وجوهى بيان شده است :\r\n\r\n","description":"","footnote":"","page_name":" 122 ","page_number":134},
  {"content":"\r\n\r\n1 - منظور از  « ما تُبْدُونَ وَ ما كُنْتُمْ تَكْتُمُونَ »  ( آنچه آشكار يا پنهان ميكنيد ) علم خدا به ظاهر و باطن آنها است و مقدمه براى مطلب ديگرى قرار گرفته است يعنى وقتى خدا علم بغيب دارد و همه چيز را ميداند بنا بر اين روى علم بمصالح واقعى ، انسان را چنان آفريد كه شايستگى تكليف داشته باشد .\r\n2 - منظور از  « ما تُبْدُونَ »  ( آنچه آشكار ميكنيد ) اعتراض آنها به اينكه آيا در زمين كسى ميآفرينى كه فساد مىكند  ( أَ تَجْعَلُ فِيها مَنْ يُفْسِدُ )  و مراد از  « ما كُنْتُمْ تَكْتُمُونَ »  ( آنچه پنهان ميكنيد ) آن چيزى است كه ابليس در خاطر داشت كه بآدم سجده نكند .\r\nعلى بن عيسى اين وجه را ضعيف دانسته ميگويد : خطاب متوجه ملائكه بوده كه شيطان داخل آنها نبود و باضافه كلمه  « ما كُنْتُمْ تَكْتُمُونَ »  عام است و شامل همه مىباشد و جز با دليل نبايد آن را تخصيص زد .\r\nطرفداران اين وجه در پاسخ على بن عيسى ميگويند همانطور كه امر بملائكه در بارهء سجده به آدم شامل ابليس هم بود در اين خطاب هم ممكن است شيطان داخل ملائكه باشد و رواياتى مؤيد اين وجه وارد شده و طبرى آن را اختيار كرده است .\r\n3 - خداوند هنگامى كه آدم را آفريد ملائكه بر او گذشتند قبل از آنكه روح بر او دميده شود و مانند آن را پيش از آن نديده بودند با خود گفتند خدا هيچ آفريده‌اى را نيافريد جز آنكه ما برتر و بالاتر از آنيم و كلمهء  « ما كُنْتُمْ تَكْتُمُونَ »  اشاره به همين است كه آنها پنهان داشتند و آنچه را كه در برابر خدا اظهار كردند همان :  « أَ تَجْعَلُ فِيها مَنْ يُفْسِدُ فِيها »  اين وجه را حسن نقل كرده است .\r\nصاحب مجمع البيان وجه اوّل را اقوى مىداند زيرا اعم از دو وجه ديگر است .\r\nسؤال نكته اينكه خداوند در اينجا علم خود را به اسرار غيبى براى ملائكه بيان مىكند چيست ؟\r\nپاسخ ميخواهد جواب ضمنى به سؤال ملائكه دهد وقتى پرسيدند چرا كسى را خلق\r\n\r\n","description":"","footnote":"","page_name":" 123 ","page_number":135},
  {"content":"\r\n\r\nمىكنى كه در زمين فساد مىكند و خون مىريزد البتّه نه جواب صريح زيرا اگر مىخواست جواب صريح دهد مىفرمود : من كسى را كه خون مىريزد و فساد مىكند آفريدم از نظر علم من بمصلحت بندگان خود در تكليف .\r\nو ضمناً اشاره به اين جهت فرمود كه بر بندگان است كه تسليم حكم و خواست خدا شوند چه ، او مصالح آنها را بهتر از خودشان ميداند و چيزهايى را مىداند كه آنها جاهلند .\r\nسؤال ديگر اينكه خدا اسماء را به آدم آموخت چگونه دلالت بر علم غيب خدا دارد ؟\r\nجواب برخى گفته‌اند كه خدا همه اسم‌ها را با معانى آنها به آدم آموخت تا زبانش بدانها گشوده شود . و از اين راه معجزه‌اى براى ملائكه اقامه نمود تا دليلى بر نبوّت حضرت آدم باشد و نيز عظمت شأنش و در اينكه خدا به او علمى داد كه كسى بدان نمىرسد مگر به ياد دادن خدا ، بيشتر روشن شود .\r\nو خداوند در نتيجهء اين كار ، ملائكه را واداشت كه اولًا اعتراف كنند به اينكه خود چيزى نميدانند و ثانياً بدانند آدم آنچه را كه به آنان ميآموزد از خدا فرا گرفته است و بار ديگر بر ايشان قطعى و ثابت گردد كه جز از راه آموختن خداى بزرگ علام الغيوب راهى براى فراگيرى اسرار غيبى نيست .\r\nو آنچه را كه ملائكه با دليل عقلى يافته بودند كه سر چشمه هستى و علم خداست اينك با مشاهده اين واقعه محكم‌تر گردد و از اين نظر آيهء كريمه مىفرمايد :\r\n « أَ لَمْ أَقُلْ لَكُمْ إِنِّي أَعْلَمُ غَيْبَ السَّماواتِ وَ الْأَرْضِ »  ( آيا نگفتم بشما كه من ميدانم اسرار غيبى آسمانها و زمين را ) يعنى قبلًا با دليل عقلى برايتان روشن و واضح كردم .\r\n\r\nملائكه چگونه درستى سخن آدم را فهميدند ؟\r\nسيد مرتضى مىگويد : در اين آيه كريمه سؤالى است كه من نديدم كسى از مفسّران بدان بپردازد و آن اينست كه وقتى آدم اسم‌ها را براى ملائكه گفت و آنان\r\n\r\n","description":"","footnote":"","page_name":" 124 ","page_number":136},
  {"content":"\r\n\r\nتصديق كردند از كجا صحّت و درستى و مطابقت آنها را فهميدند ، آنها كه قبلًا آشنايى با اين كلمات نداشتند و سياق كلام بر اين دلالت دارد كه وقتى اسم‌ها را شنيدند درستى آنها را فهميدند و إلّا اين آيه كريمه  « أَ لَمْ أَقُلْ لَكُمْ إِنِّي أَعْلَمُ غَيْبَ السَّماواتِ وَ الْأَرْضِ »  معنايى نداشت و نيز اگر درستى آنها را نفهميده بودند بر اعجاز و نبوّت حضرت آدم دلالت نميكرد ؟ در پاسخ وجوهى بيان شده است :\r\n1 - چه مانعى دارد كه خداوند علمى ضرورى به آنان داده باشد كه صحّت و مطابق بودن اين اسم‌ها بفهمند خواه اين علم از راه و طريق و واسطه‌اى معين باشد و يا ابتداءً و بدون وسيله بهر حال آنان با اين علم ، درستى اسم‌ها را فهميده و از درستى آنها استدلال به نبوت آدم نمودند .\r\n2 - ممكن است هر دسته از ملائكه بيك لغت و زبان آشنا و آگاه بوده‌اند و خداوند كه مىخواست برترى آدم را بر ملائكه ثابت كند او را بهمهء اسم‌ها و بهر لغت و زبانى آگاه كرد و وقتى به ملائكه آن اسم‌ها را گفت هر دسته درستى آنها را به زبان خود دانستند و وقتى دسته‌هاى ديگر نيز مطابقت و درستى گفتهء آدم را با زبانهاى خود بيان كردند براى همهء آنها فرق عادت و احاطه به همه زبانها كه آدم داشت روشن شد و در نتيجه به نبوت آدم پى بردند .\r\nالبته اين دو جواب بر اين اساس است كه ملائكه قبلًا نبوّت آدم را نفهميده بودند و از راه خبر دادن به اسم‌ها فهميدند و اما اگر فرض كنيم كه قبلًا پيامبرى آدم را ميدانستند ديگر احتياج به اين دو وجه نخواهد بود . زيرا با توجه و علم به اينكه آدم پيامبر خداست درستى گفتهء او بر ايشان قطعى و ثابت خواهد بود\r\n. \r\n[ سوره البقرة ( 2 ) : آيه 34 
  ]\r\nوَ إِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلاَّ إِبْلِيسَ أَبى وَ اسْتَكْبَرَ وَ كانَ مِنَ الْكافِرِينَ ( 34 )\r\n\r\n[ ترجمه 
  ]\r\nهنگامى كه گفتيم بملائكه كه بآدم سجده كنيد همه سجده كردند جز ابليس كه سرپيچى و تكبر كرد و از كافران شد ( 34 )\r\n\r\nشرح لغات\r\nسجود - در لغت خضوع و اظهار ذلّت است و در اصطلاح اسلام ، قرار دادن\r\n\r\n","description":"","footnote":"","page_name":" 125 ","page_number":137},
  {"content":"\r\n\r\nپيشانى است بر روى زمين و يكى از اجزاء نماز است چون ركوع و قنوت و مانند آنها .\r\n« أبى » - امتناع كرد و سه كلمه « اباء » و « ترك » و « امتناع » بيك معنى هستند .\r\nاستكبر - خود را بزرگ دانست و استكبار به همان معناى تكبّر است .\r\nابليس - اسمى است عجمى به معناى شيطان .\r\n\r\nتفسير\r\nاين آيات ، مقام و عظمت و جلالى را كه خدا به آدم داده بيان مىكند كه به ياد بياور اى محمد  « إِذْ قُلْنا لِلْمَلائِكَةِ اسْجُدُوا لِآدَمَ »  وقتى كه ما بملائكه گفتيم براى آدم سجده كنيد ، ظاهر آيه نشان ميدهد كه امر خدا متوجه همه ملائكه حتى جبرئيل و ميكائيل بوده است . آيات ديگر چون   « فَسَجَدَ الْمَلائِكَةُ كُلُّهُمْ أَجْمَعُونَ إِلَّا إِبْلِيسَ »   « 1 » ( همه ملائكه سجده كردند جز ابليس ) همين مطلب را تأييد مىكند كه امر متوجه همه بوده است . بعضى ديگر معتقدند : مخاطب اين امر گروهى از ملائكه بودند كه شيطان از آنها بود .\r\nو در اين كه سجده ملائكه براى آدم بچه ترتيبى بوده دو قول نقل شده است .\r\n1 - تعظيم و بزرگداشت آدم بوسيلهء ملائكه كه در روايات ائمه عليهم السلام وارد شده و عقيده قتاده و جمعى از اهل علم و نيز على بن عيسى رمانى همين است و از همين جهت بالاترى مقام انبياء را از ملائكه اثبات كرده‌اند .\r\n2 - خدا آدم را قبلهء آنان قرار داد و فرمان داد تا بدان سوى سجده كنند كه جبائى و ابو القاسم بلخى و جمعى ديگر گفته‌اند و آن را نيز نوعى تعظيم براى آدم شمرده‌اند .\r\nولى با توجّه به اينكه علت سرپيچى ابليس از سجدهء آدم اين بود كه خود را بالاتر و برتر ميدانست و ميگفت  « أَنَا خَيْرٌ مِنْهُ خَلَقْتَنِي مِنْ نارٍ وَ خَلَقْتَهُ مِنْ طِينٍ »  « 2 »\r\n\r\n\r\n","description":"","footnote":"\r\n( 1 ) آيه 30 از سوره حجر و 73 از سوره ص .\r\n( 2 ) آيه 12 از سوره اعراف ( 7 )\r\n","page_name":" 126 ","page_number":138},
  {"content":"\r\n\r\n( من از او بهترم . مرا از آتش و او را از خاك آفريدى ) بنا بر اين اگر سجده فقط قبله قرار دادن آدم نه تعظيم و بزرگداشت او بود قطعاً ابليس اباء و امتناعى نداشت پس قول دوم درست نيست و صحيح همان وجه اول است .\r\n\r\nابليس فرشته بود يا جن ؟\r\nابن عباس و قتاده و ابن مسعود معتقدند كه شيطان فرشته بود و همين قول را - شيخ طوسى نيز اختيار كرده است . و ظاهر تفاسير و آنچه از حضرت امام صادق رسيده همين قول است .\r\nولى شيخ مفيد ميگويد : ابليس جن بود و ملك نبود و روايات متواتر و فراوان از ائمه عليهم السلام به همين مضمون رسيده و مذهب اماميه نيز همين است و حسن بصرى و على بن عيسى و بلخى و بعضى ديگر همين قول را صحيح دانسته‌اند . اين دسته بر عقيده خود چنين استدلال مىكنند .\r\n1 - خداوند مىفرمايد :  « إِلَّا إِبْلِيسَ كانَ مِنَ الْجِنِّ »  « 1 » ( جز ابليس كه از جن بود ) و معلوم است در هر جاى قرآن كلمهء « جنّ » آمده باشد منظور همان جن معروف است .\r\n2 - قرآن در بارهء ملائكه مىفرمايد :  « لا يَعْصُونَ اللَّهَ ما أَمَرَهُمْ وَ يَفْعَلُونَ ما يُؤْمَرُونَ »  « 2 » ( آنچه خدا به آنان فرمان دهد نافرمانى و مخالفت نمىكنند و امر خدا را انجام ميدهند ) بنا بر اين ابليس كه نافرمانى كرد ملك نبود .\r\n3 - براى ابليس ذريه و نسل است قرآن مىگويد :  « أَ فَتَتَّخِذُونَهُ وَ ذُرِّيَّتَهُ أَوْلِياءَ مِنْ دُونِي وَ هُمْ لَكُمْ عَدُوٌّ »  « 3 » ( آيا او و نسلش را دوست خود ميگيريد غير از خدا در حالى كه او دشمن شماست ) و حسن بصرى مىگويد : ابليس پدر جن است همانطور\r\n\r\n\r\n","description":"","footnote":"\r\n( 1 ) آيه 50 از سوره كهف ( 18 )\r\n( 2 ) آيه 6 از سوره تحريم ( 66 )\r\n( 3 ) آيه 50 از سوره كهف ( 18 )\r\n","page_name":" 127 ","page_number":139},
  {"content":"\r\n\r\nكه آدم پدر بشر مىباشد در حالى كه ملائكه روحانىاند و توالد و تناسل و خوردن و آشاميدن ندارند .\r\n4 - قرآن در بارهء ملائكه مىگويد :   « جاعِلِ الْمَلائِكَةِ رُسُلًا »   « 1 » ( كسى كه فرشته‌ها را فرستادگان خود قرار داد ) و بديهى است كه كفر و فسق از ساحت فرستاده خدا دور است و اگر بر آنان فسق روا باشد دروغ نيز روا است . در اين صورت فرستاده نمىتوانند باشند .\r\n\r\nاستثناء دليل نمىشود\r\nكسانى كه مىگويند او فرشته بود استدلال مىكنند كه آيات كريمه در بارهء اطاعت همه ملائكه از فرمان خدا ابليس را استثناء كرده است و ميفرمايد : « فسجد الملائكة الا ابليس » پس معلوم مىشود او جزء ملائكه بوده كه استثناء شده است و نيز او را سرزنش و توبيخ مىكند كه حاكى از مأمور بودن اوست .\r\nولى اينان مىگويند استثناء دليل نمىشود زيرا ممكن است امر خدا هم به ملائكه و هم بجمعى از جن بوده و ابليس مخالفت كرده باشد مثل اين كه بگويند به همه اهل بصره دستور رسيد كه به مسجد جامع روند و همه رفتند جز مردى كوفى كه از اين استثناء فهميده مىشود مردم كوفه نيز مانند مردم بصره مأمور بوده‌اند ولى علت اينكه تنها مردم بصره را نام برده زيادى عدهء آنها بوده است . و يا استثناء منقطع باشد مانند آيه كريمه :  « ما لَهُمْ بِهِ مِنْ عِلْمٍ إِلَّا اتِّباعَ الظَّنِّ »  « 2 » و مؤيد اين نظر است آنچه ابن بابويه در كتاب « نبوت » از جميل بن درّاج نقل مىكند كه ميگويد از امام صادق عليه السلام پرسيدم : ابليس فرشته بود يا جنّ ؟ و يا اينكه عهده‌دار كارى در آسمانها بود ؟\r\nحضرت فرمودند نه فرشته بود و نه كارى در آسمانها داشت او جن بود ولى ملائكه خيال ميكردند او از خودشان است چون با آنها بود تا وقتى فرمان سجده به آدم از طرف خدا صادر شد او نافرمانى كرد و فطرتش آشكار شد .\r\n\r\n\r\n","description":"","footnote":"\r\n( 1 ) آيه 1 از سوره فاطر ( 35 )\r\n( 2 ) آيه 157 از سوره نساء ( 4 )\r\n","page_name":" 128 ","page_number":140},
  {"content":"\r\n\r\n\r\nناتمامى استدلال\r\nطرفداران مذهب اوّل چهار دليل بالا را ناتمام دانسته و در بارهء آنها مىگويند 1 - آيه كريمه كه مىفرمايد  « إِلَّا إِبْلِيسَ كانَ مِنَ الْجِنِّ »  كلمهء جن به معناى پوشيده است و دسته‌اى از ملائكه از ديده‌ها پنهان بودند و لذا اين كلمه به آنها گفته شده است .\r\n2 - آيه كريمهء  « لا يَعْصُونَ اللَّهَ ما أَمَرَهُمْ »  صفت دربانان بهشت است نه همهء ملائكه .\r\n3 - ممكن است خداوند در ابليس كه خود ملك بود نيروى شهوت را قرار داد و توالد و تناسل داشته باشد .\r\n4 - آيهء كريمه كه مىفرمايد :   « جاعِلِ الْمَلائِكَةِ رُسُلًا »   معارض است با آيه ديگر كه مىفرمايد  « اللَّهُ يَصْطَفِي مِنَ الْمَلائِكَةِ رُسُلًا وَ مِنَ النَّاسِ »  « 1 » خداوند از ملائكه و از مردم بر ميگزيند فرستاده‌هايى را كه « من » ( از ) براى تبعيض است و معنايش اين است كه خدا بعضى از ملائكه را براى فرستادگى خود برميگزيند نه همهء آنها را .\r\n وَ كانَ مِنَ الْكافِرِينَ  - در بارهء اينكه شيطان از كافران بود نيز چند قول نقل شده است .\r\n1 - او كافر شد همانطور كه قرآن در مورد فرزند نوح مىفرمايد  « فَكانَ مِنَ الْمُغْرَقِينَ »  « 2 » ( او از غرق شده‌ها گشت ) و منظور اين است كه غرق شد .\r\n\r\nكفر مربوط بقلب است يا افعال ؟\r\nبرخى به اين آيه استدلال كرده‌اند كه كفر و ايمان نه تنها مربوط بقلب است بلكه به افعال و رفتار نيز ارتباط دارد چه شيطان كه از نظر اعتقاد اشكالى نداشت تنها او سجده نكرد و سبب كفرش همين شد .\r\n\r\n\r\n","description":"","footnote":"\r\n( 1 ) آيه 75 از سوره حج ( 22 )\r\n( 2 ) آيه 43 از سوره هود ( 11 )\r\n","page_name":" 129 ","page_number":141},
  {"content":"\r\n\r\nولى اين استدلال تمام نيست زيرا رفتار در پاره‌اى از موارد مىتواند نشان ده اعتقاد باشد مثلًا كسى كه به بت سجده مىكند خود اين عمل كفر نيست ولى چون حكايت از اعتقاد او به خدا بودن بت مىكند « كفر » شمرده مىشود و در بارهء شيطان نيز با اجماعى كه بكفرش داريم مىفهميم كه او اصلًا ايمان نياورده است .\r\n\r\nامر سجده چگونه بوده است ؟\r\nبعضى ميگويند امر خدا با همان خطايى بود كه به شيطان و ملائكه در بارهء سجده بآدم كرد عده‌اى ديگر مىگويند خداوند بفرستاده و رسول خود وحى كرد و او به آنها ابلاغ نمود . عقيده سوّمى نيز هست كه ميگويد : خداوند كارى انجام داد كه به آنان فهماند بايد در برابر آدم سجده كنند .\r\n\r\nآيا ترك سجده كفر است ؟\r\nسؤالى در اينجا پيش مىآيد كه آيا ترك سجده كفر است و چطور در قرآن كفر شمرده شد است ؟ در پاسخ بايد گفت كفر ابليس نه تنها بعلّت ترك سجده بود بلكه سجده نكردن چيزهاى ديگرى را نيز همراه داشت از اينقرار :\r\n1 - او معتقد شد كه خدا او را امر به كارى بيهوده كرده است و در اين سجده هيچ فائده و مصلحتى نيست .\r\n2 - او از سجده خوددارى كرد روى تكبّر و سرپيچى از فرمان و الآن نيز اگر كسى نماز نخواند و سجده نكند روى اين تمرّد و سرپيچى مسلّماً كافر شمرده مىشود .\r\n3 - او سجده نكرد و پيامبر خدا را مسخره و استهزاء نمود كه كاشف از كفر او بود .\r\n\r\nجبر باطل است !\r\nاز سه قسمت اين آيه ضمناً مىتوان استفاده كرد كه جبر باطل است .\r\nاولًا فرمود « أبى » يعنى سرپيچى كرد كه معنايش اين است ميتوانست ولى انجام نداد .\r\n\r\n","description":"","footnote":"","page_name":" 130 ","page_number":142},
  {"content":"\r\n\r\nثانياً مىفرمايد  « فَسَجَدُوا إِلَّا »  كه از آن فهميده مىشود سجده كار ملائكه بود .\r\nثالثاً ملائكه را به امتثال فرمان خدا و سجده به آدم مدح و ستايش و ابليس را به ترك آن سرزنش مىنمايد و مدح و ذم هميشه در بارهء افعال اختيارى است اما معتقدين بجبر مىگويند او سجده نكرد زيرا براى اين كار خلق نشده بود و توانايى بر آن را نداشت\r\n. \r\n[ سوره البقرة ( 2 ) : آيه 35 
  ]\r\nوَ قُلْنا يا آدَمُ اسْكُنْ أَنْتَ وَ زَوْجُكَ الْجَنَّةَ وَ كُلا مِنْها رَغَداً حَيْثُ شِئْتُما وَ لا تَقْرَبا هذِهِ الشَّجَرَةَ فَتَكُونا مِنَ الظَّالِمِينَ ( 35 )\r\n\r\n[ ترجمه 
  ]\r\nو گفتيم : اى آدم تو و همسرت در بهشت آرام بگيريد و از آن ، هر چه خواستيد بخوريد و نزديك اين درخت نشويد كه از ستمكاران خواهيد شد ( 35 )\r\n\r\nشرح لغات\r\nاسكن - آرام بگير از سكون به معناى آرامش و اطمينان و « سكن » به سكون كاف به معناى خانواده و سكن بفتح كاف خانه و منزل و گاهى به معناى رحمت نيز مىباشد .\r\nزوج - همسر - جفت .\r\nكلا - بخوريد ، و لغات : « اكل و مضغ و لقم » معانى نزديك بهم دارند .\r\nرغداً - سودى كه در بدست آوردن آن رنج و زحمتى كشيده نشده است . و برخى گويند : رغد گشايش زندگى است .\r\nشئتما - خواستيد ، از مشيت به معناى خواستن و به همين معنا است كلمات : « محبت و اختيار و ايثار » با اختلاف كمى كه با هم دارند .\r\nلا تقربا - نزديك نشويد از قرب به معناى نزديكى .\r\nشجره - درخت و آنچه بر روى ساق است جمع آن اشجار و شجرات و نيز باختلاف بين اشخاص كلمه « تشاجر » گفته مىشود بمناسبت اينكه شاخه‌هاى درخت از هم فاصله و جدايى دارند .\r\n\r\nتفسير\r\nپس از آنكه خداوند آدم را به علومى اختصاص داد كه شايستهء سجدهء ملائكه\r\n\r\n","description":"","footnote":"","page_name":" 131 ","page_number":143},
  {"content":"\r\n\r\nشد به او گفت ( قلنا ) اى آدم تو و همسرت بهشت را محل سكونت و منزل قرار دهيد و در آنجا بمانيد .\r\nاين امر الهى بآدم در بارهء سكونت بهشت بعقيدهء بعضى تعبّدى و براى بيان واجب و بعقيدهء ديگران براى بيان اباحه و جائز بودن و غير تعبّدى بوده است زيرا در آن مشقت و ناراحتى نبود كه تكليف بدان ، تعبّدى باشد .\r\nو همين طور امر به اينكه بخوريد ( كُلا ) مسلماً براى اباحه است ولى نهى از نزديك شدن به آن درخت ( لا تقرباً ) بى شك تعبدى و براى بيان حرمت آنست .\r\n\r\nاين بهشت كدام است ؟\r\nدر اينكه بهشت آدم كجا و چگونه بوده است اقوالى بيان شده است از اينقرار :\r\n1 - ابو هاشم ميگويد : اين بهشت باغى از باغهاى آسمان بوده و غير از بهشت جاودان زيرا آن بهشت موعود جاودانى و ابدى است و نيز تكليفى در آن وجود ندارد .\r\n2 - ابو مسلم ميگويد اين بهشت يكى از باغ‌هاى دنيا و روى زمين بوده است و جملهء :  « اهْبِطُوا مِنْها »  ( از آن پائين بيائيد ) دلالت بر اين ندارد كه اين بهشت در آسمان بوده است زيرا همانطور كه در آيه كريمه فرموده :  « اهْبِطُوا مِصْراً »  ( به شهر فرود آئيد ) و مسلماً از آسمان فرود نيامدند .\r\nآنان كه معتقدند كه اين بهشت جاودانى نبوده استدلال ميكنند به اينكه شيطان به آدم گفت  « هَلْ أَدُلُّكَ عَلى شَجَرَةِ الْخُلْدِ »  « 1 » ( مىخواهى تو را بدرختى كه در اثر خوردن ميوه آن جاودانى خواهى شد راهنمايى و دلالت كنم ) و بديهى است كه اگر اين بهشت ابدى بود آدم آن را ميدانست و نياز بدلالت شيطان نداشت .\r\nولى بيشتر مفسّران و حسن بصرى و عمرو بن عبيد و و اصل بن عطا و بسيارى از معتزله چون جبائى و رمّانى و ابن اخشيد معتقدند كه اين همان بهشت جاويد بوده است زيرا از نظر ادبى « الف و لام » « الخلد » براى تعريف است و اين كلمه مانند اسم خاصّى براى آن بهشت شده است .\r\n\r\n\r\n","description":"","footnote":"\r\n( 1 ) آيه 120 از سوره طه ( 20 )\r\n","page_name":" 132 ","page_number":144},
  {"content":"\r\n\r\nو در جواب اينكه اگر بهشت جاويد بود چگونه شيطان در آن ميزيسته و آدم را فريب داده است ميگويند ممكن است آدم صداى شيطان را از خارج بهشت شنيده باشد .\r\nو از اين كه چگونه آدم از آن خارج شد در حالى كه هر كه داخل بهشت جاويد گردد براى هميشه در آن خواهد ماند ميگويند اين ماندن در صورتى است كه اهل بهشت براى گرفتن پاداش زحمات خود در آن استقرار پيدا كنند اما قبل از آن همه چيز و همه كس بايد فانى شوند همانطور كه قرآن مىفرمايد :  « كُلُّ شَيْءٍ هالِكٌ إِلَّا وَجْهَهُ »  « 1 » ( همه چيز جز او هلاك و فانى خواهند شد . )  « وَ كُلا مِنْها رَغَداً »  از ميوه‌ها و نعمت‌هاى بىرنج بهشت سود ببريد و بخوريد هر چه خواستيد جز اينكه به آن درخت نزديك نگرديد يعنى بقول امام باقر از آن نخوريد و براى خوردن نزديك به آن نشويد شاهد همين معنا است كه مخالفت اين نهى از خوردن ميوه آن درخت پديد آمد نه از نزديك شدن به آن . و با شاهد ديگر اينكه قرآن مىگويد :  « فَأَكَلا مِنْها فَبَدَتْ لَهُما سَوْآتُهُما »  « 2 » ( از آن خوردند و عورت‌هايشان نمودار و آشكار شد ) .\r\n\r\nگناه بوده يا ترك اولى ؟\r\nدر اينكه اين نهى تحريمى بوده يا تنزيهى و يا بعبارت ديگر حرام بود خوردن آن ميوه و يا مكروه ، اختلاف شده است .\r\nو ما كه انبياء را از گناه چه صغير و چه كبير معصوم مىدانيم نهى را تنزيهى دانسته و معتقديم براى آدم بهتر بود كه از ميوهء آن نمىخورد و با خوردنش ترك اولى مرتكب شد نه گناه .\r\nبعقيدهء معتزله خوردن ميوه براى آدم گناه صغيره بود كه عمداً و يا سهواً و يا از روى تأويل و تفسير ( باختلاف اقوال ) مرتكب آن شد .\r\n\r\n\r\n","description":"","footnote":"\r\n( 1 ) آيه 88 از سوره قصص ( 28 )\r\n( 2 ) آيه 121 از سوره طه ( 20 )\r\n","page_name":" 133 ","page_number":145},
  {"content":"\r\n\r\nعلت اينكه ما مىگوئيم انبياء مرتكب گناه مطلقا نميشوند اينست كه گناهان بعقيدهء ما همه كبيره هستند و اگر گناهى را صغيره و كوچك ميشمرند با مقايسه و سنجش بگناه بزرگتر است . و مرتكب گناه مستحق سرزنش و عقاب است .\r\nو مسئلهء « حبط » گناه بعقيدهء ما درست نيست و چون ساحت انبياء از سرزنش و عقاب دور است پس ناچار آنان گرد هيچ گناهى نمىگردند .\r\nبديهى است اگر پيامبرى گناه كند ديگران از پذيرفتن امر و نهى او دورى مىجويند زيرا روح انسان از كسى پذيرش دارد كه در باره‌اش احتمال ارتكاب گناه ندهد و چون هدف بعثت انبياء نجات بشر است بايد آنچه را كه سبب دورى مردم از آنان مىگردد مانند بيمارى روحى و يا جسمى كه سبب نفرت است نداشته باشند تا مردم گرد آنان جمع شده از نور هدايتشان بهره‌مند گردند .\r\n\r\nاين درخت چه بود ؟\r\nدر اين كه درخت حرام چه بود اختلاف شده است از اين قرار :\r\n1 - سنبلهء گندم از نظر ابن عباس .\r\n2 - درخت انگور از نظر « ابن مسعود » 3 - درخت انجير از نظر « ابن جريح » 4 - درخت كافور از « حضرت على بن ابى طالب » عليه السلام بيان شده است .\r\n5 - درخت علم خير و شرّ از « كلبى » 6 - درختى كه ملائكه از ثمره‌اش خوردند و جاودانى شدند از « ابن جذعان »  « فَتَكُونا مِنَ الظَّالِمِينَ »  يعنى با خوردن ميوهء آن درخت شما از ستمكاران به خود خواهيد شد و كسى كه خود را از ثوابى محروم مىدارد صحيح است كه به او گفته شود « او به خود ستم كرده است » .\r\n\r\nپاداش بدون عمل\r\nجمعى مىگويند لازم نيست پاداش هميشه در برابر عمل باشد بلكه ممكن است\r\n\r\n","description":"","footnote":"","page_name":" 134 ","page_number":146},
  {"content":"\r\n\r\nروى تفضّل و لطف الهى بدون سبق عمل باشد بنا بر اين خلقت آدم در بهشت براى هميشه مانعى ندارد .\r\nولى ابو القاسم بلخى اين معنا را جايز نمىداند و ميگويد : بنا بر اين كه آدم و حوّاء در بهشت مخلوق شوند آيا مكلّف و موظّف بتكاليف و دستوراتى بودند يا نه اگر موظّف باشند چاره‌اى جز وجود جهان ديگر نيست تا وعد و وعيد بدان و اميد و بيم از آن ضامن اجراء آن دستورات و عمل بدان وظائف گردد .\r\nو اگر مكلّف نباشند معنايش آن است كه خدا آنها را يله و رها بدون فائده آفريده باشد و اين محال است .\r\nدر پاسخ اين استدلال بايد گفت : چه مانعى دارد كه خداوند مردمى را در بهشت بيافريند و آنان را بمعرفت مجبور كند و به كار نيك و ترك زشتىها وادارد و بطورى كه هر گاه نيّت كار زشت كنند آنان را از آن باز دارد همانطور كه خداوند ، اطفال و غير مكلّفين را به بهشت داخل مىكند و بديهى است كه آنان مكلف نبوده‌اند تا بهشت پاداششان باشد\r\n. \r\n[ سوره البقرة ( 2 ) : آيه 36 
  ]\r\nفَأَزَلَّهُمَا الشَّيْطانُ عَنْها فَأَخْرَجَهُما مِمَّا كانا فِيهِ وَ قُلْنَا اهْبِطُوا بَعْضُكُمْ لِبَعْضٍ عَدُوٌّ وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ ( 36 )\r\n\r\n[ ترجمه 
  ]\r\nپس شيطان آنها را لغزاند از بهشت و از آن نعمت كه بودند آنها را بيرون آورد و ما گفتيم پائين برويد كه با هم دشمنيد و تا مدتى در زمين قرارگاه و بهره داريد ( 36 ) .\r\n\r\nشرح لغات\r\nأزلّهما - لغزاند آنها ، را از « زلّت » كه به معناى لغزش و گناه است و با لغات :\r\n« معصيت و سيّئه » بيك معنى مىباشد .\r\nاهْبِطُوْا - پائين رويد از هبوط كه به معناى از بالا به پائين آمدن است و گاهى به معناى مكان گرفتن در جايى به كار ميرود مانند آيه كريمه  « اهْبِطُوا مِصْراً »  « 1 »\r\n\r\n\r\n","description":"","footnote":"\r\n( 1 ) آيه 61 از سوره بقره .\r\n","page_name":" 135 ","page_number":147},
  {"content":"\r\n\r\nعدوّ - دشمن ، نقيض ولىّ ( دوست ) و مصدرش « عداوت » است كه اصل آن به معناى تجاوز مىباشد .\r\nمستقرّ - قرارگاه - و قرار همان ثبات و بقاء ضد فرار و زوال است و استقرار بقاء بر يك حال است و در مدّتى .\r\nو كلمه مستقر در آيه كريمه به معناى « استقرار » و يا مكانى كه در آن استقرار نمىيابند به كار رفته است .\r\nمتاع - آنچه از آن لذت برده مىشود و تمتع به معناى تلذذ و لذت بردن است .\r\nحين - زمان و مدت و از اين كلمه در غير اين آيه شش ماه اراده شده است مانند آيه كريمه :  « تُؤْتِي أُكُلَها كُلَّ حِينٍ بِإِذْنِ رَبِّها »  - ولى حين ، همه اوقات را مىگيرد اگر چه بيشتر استعمال آن در زمان زيادتر است .\r\n\r\nتفسير :\r\nدر اين آيات ، حال آدم بيان شده است :  « فَأَزَلَّهُمَا الشَّيْطانُ »  يعنى شيطان آنها را بر گناه و لغزش واداشت و نسبت اين لغزاندن به شيطان از اين جهت است كه بدرخواست و وسوسه و اغواء او انجام شد و از بهشت و مقام و منزلت رفيع ، آنان را لغزاند و مراد از شيطان همان ابليس است .\r\n « فَأَخْرَجَهُما مِمَّا كانا فِيهِ »  آنها را از آنچه در آن بودند كه همان نعمت و آسايش و يا بهشت و يا طاعت و عبادت بود ، بيرون آورد و نسبت اخراج به شيطان از همان جهت است كه گفتيم كه او سبب اين امر شد .\r\nبايد دانست اخراج آدم از بهشت و هبوط به زمين از باب عقوبت و كيفر آدم نبود زيرا با ادلّهء قطعيه و ثابت ميدانيم كه بر پيامبران ارتكاب گناه و قبيح هرگز روا نيست و هر كسى كه بر آنها انجام گناه را جائز دانسته آنها را درست نشناخته و بزرگترين دروغ را به خدا نسبت داده است .\r\nبنا بر اين اخراج آدم از بهشت از اين جهت شد كه با خوردن ميوه آن درخت منهى ، مصلحت تغيير يافت و حكمت و تدبير الهى ايجاب كرد كه آدم و حوا به زمين\r\n\r\n","description":"","footnote":"","page_name":" 136 ","page_number":148},
  {"content":"\r\n\r\nآمده و گرفتار تكليف و مشقت گردند و لباس بهشتى ، از اندام آنان گرفته شده و آنچه را كه خداوند از روى تفضّل و لطف نه بعنوان پاداش و استحقاق به آنها داده بود از آنها بگيرد تا امتحان ، شديدتر شود همانطور كه كسى را بى چيز مىكند پس از آنكه مدتى به او ثروت ميدهد و زنده‌ها را ميميراند و مرد سالم را بيمار ميسازد و پس از خوشىها ، گرفتاريها ميدهد همهء اينها بخاطر آزمايش درون و بدست آمدن مقدار مقاومت و نيروى صبر اشخاص است .\r\nبا توجه به اينكه شيطان پس از سرپيچى از سجده بآدم از بهشت اخراج شد و آدم و حوا در بهشت بودند چگونه شيطان توانست آنها را اغوا كند ؟ ميگويند آدم به نزديك درب بهشت ميآمد و ابليس از نزديك شدن به او ممنوع نبود لذا نزديك ميآمد و با آدم سخن ميگفت ( ابى على جبائى ) .\r\nيا شيطان از زمين با آنها صحبت ميكرد به جملاتى كه آنها مىفهميدند و يا بصورتهاى ديگر كه گفته شده است . بهر حال ظاهر قرآن اينست كه بطور مشافهه شيطان با آدم و حوا سخن گفت و آنها را اغوا كرد .\r\n قُلْنَا اهْبِطُوا . . .  - در اينكه چرا قرآن خطاب را به صورت جمع آورده با اينكه مخاطب آدم و حوا بود وجوهى گفته شده است :\r\n1 - خطاب به آدم و حوا و ابليس متوجه است اين را « زجاج » و جماعتى از مفسران اختيار كرده‌اند اگر چه ابليس قبلًا خارج شده بود ولى منافات ندارد كه گفته شود بهمهء آنها « بيرون رويد » همانطور كه مىگويند همه كسانى كه در زندان بودند بيرون آمدند اگر چه بعضى جلوتر و بعضى دنبال‌تر اخراج شده باشند .\r\n2 - آدم و حوا و ذريه و فرزندان آنها .\r\n3 - منظور فقط آدم و حوا است و جمع آوردن آن روى عادت محاورات عربى است كه اوّلين مرتبهء جمع نزد آنها دو است همانطور كه آيه كريمه مىفرمايد :\r\n « إِذْ نَفَشَتْ فِيهِ غَنَمُ الْقَوْمِ وَ كُنَّا لِحُكْمِهِمْ شاهِدِينَ »  « 1 » ( هنگامى كه چريده بود\r\n\r\n\r\n","description":"","footnote":"\r\n( 1 ) آيه 78 از سوره انبياء ( 21 )\r\n","page_name":" 137 ","page_number":149},
  {"content":"\r\n\r\nدر آن گوسفندان قوم و ما گواه داورى كردن و حكم ايشان بوديم ) .\r\nو مراد از حكم آنها ( هُم - ضمير جمع ) حكم داود و سليمان بوده و حتى كلمهء « اخوة » در آيه كريمه :  « فَإِنْ كانَ لَهُ إِخْوَةٌ »  « 1 » ( پس اگر باشد براى او برادرى . . . . ) كه بر دو برادر حمل شده است . و اگر دو برادر باشد حكم شش يك بردن مادر هست .\r\n4 - آدم و حوا و وسوسه .\r\n5 - آدم و حوا و حيوانى كه شيطان بوسيله آن وسوسه كرد ولى بديهى است اين دو وجه ضعيف است .\r\n بَعْضُكُمْ لِبَعْضٍ عَدُوٌّ  - بعضى از شما با بعضى ديگر دشمنيد يعنى آدم و فرزندانش با شيطان و نسلش دشمن همند .\r\nاگر چه از طرف آدم چيزى كه سبب عداوت و دشمنى شود نبود ولى حسد و مخالفت شيطان با آدم اين دشمنى را ايجاد كرد ، و دشمنى آدم با ابليس ، ايمان و به عكس ، دشمنى ابليس با آدم ، كفر است .\r\n« حسن » مىگويد : منظور از اين آيه ، دشمنى ذريه آدم با فرزندان شيطان است و بديهى است اين جمله‌ها براى تحذير و بر حذر داشتن آنان است نه امر . چه خدا امر بدشمنى نميكند و فرمان ، در باره هبوط و نزول است در حالى كه دشمنى نسبت بهم دارند .\r\nو اما بنا بر آن وجه كه خطاب را متوجه آدم و حوا بدانيم پس مراد از اين دشمنى همان ناسازگارى ذريهء آنهاست كه بعضى با بعضى ديگر خواهند داشت و اگر آدم و حوا مخاطب شده‌اند از اين جهت است كه آنها ريشه و اصل ذريه و فرزندان خود هستند .\r\n وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ  - براى شما در زمين قرار و آرامشى است و از آن بهره‌مند مىشويد تا زمان مرگ يا روز قيامت و يا تمام شدن عمرها ( و هر\r\n\r\n\r\n","description":"","footnote":"\r\n( 1 ) آيه 11 از سوره نساء ( 4 )\r\n","page_name":" 138 ","page_number":150},
  {"content":"\r\n\r\nفردى در آن است تا وقتى كه عمرش پايان يابد ) .\r\nابو بكر سراج مىگويد : اگر آيه كريمه مىفرمود « و لكم في الارض مستقر و متاع » بدون كلمهء « الى حين » ممكن بود تصور شود كه اين اقامت در زمين تا بى نهايت ادامه دارد ولى فرمود « الى حين » يعنى اين اقامت فقط تا وقت انقطاع از آن ادامه دارد .\r\nاز نظر ادبى اين دو جمله با هم فرق مىكنند كه گفته شود : « انْ هذا لكم حيناً » و يا « الى حين » و فرق آنها در اينست كه كلمه « الى » چون دلالت بر انتهاء و تمام شدن دارد پس ناچار بايد آغاز و ابتداء هم داشته باشد ولى در صورت اول اين چنين نيست .\r\nاز اين كه خدا نسبت گناه آدم را به شيطان مىدهد ، فهميده مىشود كه گناه بنده خواست خدا و فعل او نيست و خدا كسى را از عبادت منع نكرده و بگناه وانميدارد زيرا آنچه كه به شيطان نسبت داده شده خدا از آن مبرّا و منزّه است .\r\nو نيز از اين آيات استفاده مىشود كه وسوسه شيطان در ارتكاب گناه تأثير بسزا دارد\r\n. \r\n[ سوره البقرة ( 2 ) : آيه 37 
  ]\r\nفَتَلَقَّى آدَمُ مِنْ رَبِّهِ كَلِماتٍ فَتابَ عَلَيْهِ إِنَّهُ هُوَ التَّوَّابُ الرَّحِيمُ ( 37 )\r\n\r\n[ ترجمه 
  ]\r\nپس آدم ، كلماتى را از پروردگارش دريافت و خداوند توبهء او را پذيرفت كه خدا ، توبه پذير و مهربانست ( 37 )\r\n\r\nشرح لغات\r\nتلقّى - گرفت ، مصدرش تلقّى ( گرفتن ) و اصل آن « لقيت خيراً » يعنى خير و نيكى را يافتم و « لقّيت زيداً خيراً » ( به تشديد قاف ) يعنى به « زيد » خير و نيكى دادم .\r\nكلمات - جمع كلمه و ريشه كلمه « كلم » است به معناى زخم و همانطور كه زخم اثرى است كه بر زخم زننده دلالت مىكند همچنين كلمه و كلام اثرى است كه بر معناى منظور از آن دلالت دارد .\r\nالتوّاب - پذيرندهء توبه و بازگشت كلمات « توبه و انابه » بيك معنا است و ضدّ توبه اصرار بر گناه است ، و اصل توبه ، پشيمانى بر تند روىها و بازگشت از گذشته است .\r\n\r\n","description":"","footnote":"","page_name":" 139 ","page_number":151},
  {"content":"\r\n\r\n\r\nتفسير\r\n فَتَلَقَّى آدَمُ  - آدم روى پيروى از حق كلماتى را از پروردگارش گرفت يعنى بسوى خدا روى آورد و خدا را با آن كلمات خواند .\r\nقرآن براى رعايت اختصار اين قسمت را حذف نموده و فقط بذكر نتيجه‌اش ميپردازد .\r\n فَتابَ عَلَيْهِ  - خدا توبهء آدم را پذيرفت و معلوم است كه پذيرش توبه پس از آنست كه توبه‌اى از ناحيه آدم شده باشد .\r\nبعضى از قراء « كلمات » را بضمه آخر كلمه خوانده‌اند و بنا بر اين قرائت معنايش چنين مىشود كه آن كلمات ، آدم را دريافت و او را نجات بخشيد .\r\n\r\nاين كلمات چه بوده ؟\r\n1 - حسن و قتاده و عكرمه و سعيد بن جبير ميگويند اين كلمات همان :  « رَبَّنا ظَلَمْنا أَنْفُسَنا »  ( خدايا ما به خويشتن ستم كرديم ) بود كه در آن ، اعتراف به گناه و اظهار پشيمانى نموده‌اند .\r\n2 - مجاهد مىگويد : اين كلمات : « اللَّهُمَّ لا الهَ الّا أنْتَ سُبْحانَكَ وَ بِحَمْدِكَ * ربِ انّىْ ظَلَمْتُ نَفْسِى فَتُبْ عَلَىَّ انَّكَ انْتَ اْلتَوّابُ الرَّحِيْم » ( خدايا جز تو خدايى نيست من به خود ستم كردم توبه‌ام را بپذير كه تو ، پذيرنده توبه‌ها و مهربانى ) بوده است . و از امام محمّد باقر عليه السلام همين قول روايت شده است .\r\n3 - بعضى گفته‌اند : « سُبْحانَ اْللَّهِ وَ الْحَمْدُ لِلَّهِ وَ لا الهَ الّا اْللَّهُ وَ اللَّهُ اكْبَر » كلماتى است كه آدم گفت .\r\n4 - از ائمه اهل بيت نقل شده است كه آدم بر عرش ، اسمهايى بزرگ و گرامى ديد وقتى از آنها پرسيد به او خطاب رسيد اينها اسمهاى بزرگترين و با منزلت‌ترين مخلوقات خداست و اين اسمها : « محمد ، على ، فاطمه ، حسن و حسين » بود كه آدم در پذيرش توبه و بالا رفتن مقامش بدانان توسل جست .\r\n فَتابَ عَلَيْهِ . . .  خدا توبهء آدم را پذيرفت و يا او را توفيق توبه داد و به او\r\n\r\n","description":"","footnote":"","page_name":" 140 ","page_number":152},
  {"content":"\r\n\r\nكلماتى آموخت تا آنها را بگويد و توبه‌اش پذيرفته شود .\r\n إِنَّهُ هُوَ التَّوَّابُ الرَّحِيمُ  - او پذيرنده توبه‌هاست كه توبه‌اى را پس از توبه‌اى ديگر قبول مىكند يا پذيرنده توبه از گناه است هر چه آن گناه بزرگ باشد و از عذاب آن چشم مىپوشد و او مهربان است و نكته كلمهء « الرحيم » اين است كه اين لطف و پذيرش توبه فقط از روى صفت رحيميّت و مهر الهى واقع مىشود .\r\nحسن بصرى مىگويد : خدا آدم را جز براى زندگى در زمين نيافريده بود .\r\nبطورى كه اگر اين گناه را هم مرتكب نميشد بهر حال از بهشت بيرون مىآمد و در زمين زندگى مىنمود . ولى ديگران معتقدند كه خدا آدم را آفريد كه اگر گناه كند در زمين و اگر نه در عالمى ديگر زندگى كند .\r\n\r\nتوبه و شرايط آن\r\nاز شروط توبه پشيمانى بر گذشته از گناه است و تصميم بر اين كه ديگر به آن كار زشت باز نگردد و همهء مسلمانان اتّفاق دارند كه اين نوع توبه سبب از بين رفتن عقاب و عذاب مىباشد و اما در غير آن اختلاف نموده‌اند .\r\nتوبه از هر كار گناه و نافرمانى خدا ، واجب است ولى از ترك مستحبّات نيز به نظر ما صحيح و معقول مىباشد و معنايش اين است كه آن مستحبّ را پس از آن انجام خواهد داد و توبهء پيامبران كه در قرآن كريم آمده همه به اين معنا برميگردد .\r\nاز نظر ما پذيرش توبه از طرف خدا و چشم پوشى از عذاب ، فقط روى لطف و مهر و تفضّل الهى است نه اينكه بر او واجب باشد .\r\nاما معتزله پذيرش توبه را بر خدا واجب ميدانند و ميگويند خدا به آن وعده داده است و هيچگاه از وعده‌اش تخلف نميكند اگر چه خود وعده‌اش روى تفضّل باشد .\r\n\r\nتوبه از يك گناه و ارتكاب گناه ديگر !\r\nبيشتر متكلّمان توبه از يك گناه را با ارتكاب گناه ديگر با دانستن قبح و زشتى آن صحيح و درست ميدانند و ميگويند همانطور كه جائز است كسى كار حرامى را انجام ندهد در حالى كه حرام ديگرى را مرتكب مىشود و ميداند كه حرام است همچنين\r\n\r\n","description":"","footnote":"","page_name":" 141 ","page_number":153},
  {"content":"\r\n\r\nممكن است كسى از يك گناه پشيمان شده و از آن توبه كند اگر چه گناه ديگرى را بجا ميآورد .\r\nحسن بصرى ميگويد انسان هنگام ظهور علائم قيامت از توبه محجوب و محروم ميگردد ولى بعضى گفته‌اند ممكن است ظهور پاره‌اى از علامت‌هاى قيامت سبب محروميت گردد نه همه آنها\r\n. \r\n[ سوره البقرة ( 2 ) : آيه 38 
  ]\r\nقُلْنَا اهْبِطُوا مِنْها جَمِيعاً فَإِمَّا يَأْتِيَنَّكُمْ مِنِّي هُدىً فَمَنْ تَبِعَ هُدايَ فَلا خَوْفٌ عَلَيْهِمْ وَ لا هُمْ يَحْزَنُونَ ( 38 )\r\n\r\n[ ترجمه 
  ]\r\nگفتيم فرود آئيد از آن ، همگى ، اگر هدايتى از من بسوى شما آيد آنها كه هدايت مرا پيروى كنند نه بيمى بر آنها است و نه آنان اندوهگين شوند .\r\n\r\nشرح لغات\r\nهبوط - قبلًا بيان شد و اين كلمه گاهى در پائين آمدن مقام و منزلت نيز به كار ميرود .\r\nيأتينّكم - ميآيد شما را از « إتيان » به معناى آمدن .\r\n\r\nتفسير\r\nخداوند كيفيت پائين آمدن آدم و حوّا را به زمين بيان مىكند كه به آنها خطاب شد پائين بيائيد و اين خطاب متوجه آدم و حوا است و يا آنها و ذريه ايشان ؟ قبلًا بيان شد تكرار جمله « اهبطوا » بعقيده بعضى براى اين منظور است كه جمله « اهبطوا » اول امر به پائين آمدن از بهشت است به آسمان دنيا و جمله « اهبطوا » دوم از آسمان دنيا به زمين و بعضى معتقدند كه صرفاً براى تأكيد است .\r\nبرخى ديگر معتقدند هر كدام براى بيان يك حالتى است مثلًا جملهء اول :\r\n « قُلْنَا اهْبِطُوا بَعْضُكُمْ لِبَعْضٍ عَدُوٌّ »  براى اينست كه اين پائين آمدن در حال دشمنى اينها با يكديگر است . و جملهء دوم :  « قُلْنَا اهْبِطُوا مِنْها جَمِيعاً فَإِمَّا يَأْتِيَنَّكُمْ مِنِّي هُدىً »  الاية .\r\nاين حالت را بيان مىكند كه هبوط بخاطر ابتلاء و تكليف آنها انجام يافته است همانطور براى بيان دو حالت به كسى ميگويند : برو بسلامت ، و نيز ميگويند : « برو با رفيق » كه در اينجا يك امر به رفتن است ولى تكرار آن دو حالت را بيان مىكند .\r\n\r\n","description":"","footnote":"","page_name":" 142 ","page_number":154},
  {"content":"\r\n\r\n فَإِمَّا يَأْتِيَنَّكُمْ مِنِّي هُدىً . . .  يا از من هدايتى براى شما ميآيد . منظور از هدايت بيان و دلالت است و بعضى گفته‌اند منظور ، انبياء و پيامبران مىباشد و بنا بر اين عقيده اين خطاب متوجه آدم و حوا و ذريهء ايشان است و همانطور كه در آيه كريمه ميفرمايد :\r\n « فَقالَ لَها وَ لِلْأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ  « 1 » ( پس گفت به آن و به زمين برغبت يا كراهت بيائيد گفتند ، برغبت آمديم ) .\r\nكه در اينجا كلمه « أتينا » ( آمديم ) منظور اينست كه ما با آنچه در ما است آمديم  فَمَنْ تَبِعَ هُدايَ . . .  هر كس پيروى كند از پيامبران و بدنبال راهنمايى من رود به او هول و هراسى از اهوال قيامت نميرسد و غمگين و محزون از فوت ثواب نميشود اگر چه ممكن است بسبب حوادث دنيا غمگين شود و معلوم است كه كسى از آلام و گرفتاريهاى دنيا مستثنى نيست .\r\nاز ذيل آيه فهميده مىشود كه دلالت ، ملازمه با پيروى ندارد و ممكن است دلالت باشد اما پيروى نباشد ولى اهتداء و هدايت يافتن هميشه در اثر پيروى و قبول است\r\n. \r\n[ سوره البقرة ( 2 ) : آيه 39 
  ]\r\nوَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ النَّارِ هُمْ فِيها خالِدُونَ ( 39 )\r\n\r\n[ ترجمه 
  ]\r\nو كسانى كه كافر شوند و آيات ما را تكذيب كنند اينان همراه آتش اندو در آن جاودان خواهند بود .\r\n\r\nشرح لغات\r\nاصحاب - جمع صاحب كه به معناى رفيق و همنشين است و اصل صحبت به معناى مقارنت و همراهى است و صاحب شخص كسى است كه با او مدتى همراه بوده و اگر تنها در زمانى كوتاه باشد به او صاحب نميگويند .\r\n\r\nتفسير\r\nكسانى كه آيات و نشانهء ما هدايت ما را تكذيب و انكار كنند و آنچه را كه بر پيامبران نازل كرديم نپذيرند اينان همراه آتش‌اند و در آن براى هميشه خواهند بود\r\n\r\n\r\n","description":"","footnote":"\r\n( 1 ) آيه 11 از سوره فصلت ( 41 )\r\n","page_name":" 143 ","page_number":155},
  {"content":"\r\n\r\nاز اين آيه استفاده مىشود كه كسى كه در اصرار بر كفر بميرد و توبه نكند براى هميشه در آتش خواهد ماند و آيات خدا همان دليل‌ها و كتاب‌هاى نازل شده بر انبياء و رسل است .\r\nاز اين آيه بعضى خواسته‌اند استفاده كنند كه « كفر » تنها براى قلب نيست و صفت اعضاء و جوارح نيز واقع مىشود همانطور كه اين آيه تكذيب با زبان را « كفر » شمرده است .\r\nولى اين استدلال تمام نيست زيرا كفر بودن تكذيب ، نه از اين جهت است كه كار زبان است بلكه از نظر كاشف بودنش از انكار قلب ، كفر شمرده شده است همانطور كه سجده براى خورشيد « كفر » است نه از نظر كاشف بودنش از اعتقاد قلبى به خورشيد و كفر درونى نسبت به خداى يگانه\r\n. \r\n[ سوره البقرة ( 2 ) : آيات 40 تا 41 
  ]\r\nيا بَنِي إِسْرائِيلَ اذْكُرُوا نِعْمَتِيَ الَّتِي أَنْعَمْتُ عَلَيْكُمْ وَ أَوْفُوا بِعَهْدِي أُوفِ بِعَهْدِكُمْ وَ إِيَّايَ فَارْهَبُونِ ( 40 ) وَ آمِنُوا بِما أَنْزَلْتُ مُصَدِّقاً لِما مَعَكُمْ وَ لا تَكُونُوا أَوَّلَ كافِرٍ بِهِ وَ لا تَشْتَرُوا بِآياتِي ثَمَناً قَلِيلاً وَ إِيَّايَ فَاتَّقُونِ ( 41 )\r\n\r\n[ ترجمه 
  ]\r\nاى بنى اسرائيل نعمت‌هايى را كه من بر شما ارزانى داشتم به ياد آريد و بعهد من وفا كنيد تا بعهد شما وفا كنم و تنها از من بينديشيد .\r\nو به آنچه من نازل كردم ( قرآن ) كه تصديق كننده آنچه نزد شما است ( تورات ) ايمان آوريد و نخستين منكر آن نباشيد و آيات مرا به بهاء ناچيز مفروشيد و از قهر من بترسيد .\r\n\r\nشرح لغات\r\nابن - پسر و با كلمات « ولد ، نسل ، ذريه » تقريباً هم معنى است جز اينكه كلمهء « ابن » فقط به پسر گفته مىشود ولى « ولد » ( فرزند ) شامل دختر و پسر ميگردد و به مجموع آنها « ذريه » و « نسل » ميگويند .\r\nريشه كلمه « ابن » از « بناء » آمده كه قرار دادن چيزى است بر اصل و پايه‌اى و چون پدر ، اصل و پسر ، فرع و ساخته بر آن است لذا از پسر بكلمهء « ابن » تعبير شده است .\r\nاسرائيل - كلمهء عبرى است و نام يعقوب بن اسحاق فرزند حضرت ابراهيم مىباشد\r\n\r\n","description":"","footnote":"","page_name":" 144 ","page_number":156},
  {"content":"\r\n\r\nگويند كلمه « اسرائيل » از دو كلمه « اسر » به معناى بنده و « ئيل » به معناى خدا مركّب شده است مانند كلمهء عبد اللَّه در عربى « 1 » .\r\nاذكروا - به ياد آريد - از « ذكر » به ياد آوردن - توجه نمودن در برابر فراموشى و نيز « ذكر » به معناى به زبان آوردن و شرف ، و كتاب‌هاى پيامبران و دعا و نماز آمده است .\r\nوفا - انجام دادن ، نگهداشتن عهد و پيمان است .\r\nعهد : سفارش - پيمان .\r\nفارهبون - بترسيد و بينديشيد از ماده « رهب » به معناى ترس در مقابل « رغبت » به معناى ميل .\r\nثمن - بهاء - با كلمات « عوض و بدل » هم معنى است با اين تفاوت كه « ثمن » بدل در معامله است پول باشد يا غير آن ولى عوض ، اعمّ از آن است و بدل چيزى است كه بجاى ديگرى قرار ميدهند و فرق « ثمن » با « قيمت » ( ارزش ) آن است كه « ثمن » ( بهاء ) ممكن است مساوى با كالا و ممكن است زياد و كم باشد ولى « قيمت » با كالا برابر است .\r\n\r\nتفسير\r\nپس از آنكه خداوند دليل‌هاى توحيد و خداشناسى را براى همهء مردم بيان نمود و نيز نعمتى را كه به پدر انسان‌ها ( حضرت آدم ) داده يادآور شد در اين آيات ، حجّت‌ها و دليل‌هايى را كه براى بنى اسرائيل آورده شده و نعمت‌هايى را كه به آنان و پدرانشان داده است بيان مىكند و آنان را به عنوان جدّ اعلى ( يعقوب ) خطاب كرده ميفرمايد : اى پسران يعقوب ( اسرائيل ) و طرف خطاب ، يهود و نصارى هستند\r\n\r\n\r\n","description":"","footnote":"\r\n( 1 ) صاحب كتاب قاموس مقدس مينويسد : اسرائيل يعنى كسى كه بر خدا پيروز شد و آن اسم يعقوب بن اسحاق است كه در هنگام كشتى با فرشته خدا بدان ملقب گرديد و اسرائيل و اسرائل و اسرال نيز خوانده شده است .\r\n","page_name":" 145 ","page_number":157},
  {"content":"\r\n\r\nولى ابن عباس ميگويد مقصود از اين خطاب‌ها فقط يهود مدينه و اطراف آن مىباشند نه همه بنى اسرائيل .\r\n اذْكُرُوا نِعْمَتِيَ الَّتِي . . .  - به ياد آوريد نعمت‌هايى را كه به شما دادم و منظور از اين نعمتها همانهائيست كه به پدران و گذشتگانشان داده است مانند فرستادن آن همه پيامبران و كتاب‌ها و نجات دادنشان بطرزى عجيب از غرق و از چنگال فرعون و فرستادن منّ و سلوى بر آنان و سلطنت يافتنشان در زمان سليمان و مانند آنها .\r\nاگر چه اين نعمت‌ها مربوط به پدران و اجداد يهود نيست كه زمان رسول اكرم بوده‌اند ولى چون افتخارات پدر و جد در فرزند محفوظ ميماند و اولاد معمولًا بدانها مىبالند پس همه اين نعمت‌ها براى آنها نيز بوده است .\r\nو با اينكه نعمت‌ها فراوان بوده ولى در اين آيات كلمهء « نعمت » مفرد آمده است چون منظور ، جنس نعمت است مانند آيه كريمه :  « وَ إِنْ تَعُدُّوا نِعْمَةَ اللَّهِ لا تُحْصُوها »  « 1 » ( اگر بخواهيد نعمت خدا را بشماريد شماره كردن آن نتوانيد ) و بى شك منظور از نعمت ، در اين آيه يك نعمت نيست و الّا قابل شمارش بود بلكه مقصود جنس نعمت است .\r\nبعضى از مفسران ميگويند : منظور از اين نعمت همانهايى است كه به خود اينان داده شده است يا نعمت‌هايى است كه آنان و پدرانشان از آنها بهره‌مند بوده‌اند و نعمت‌هاى خدا بر آنان از نظر مادى مثل اينكه پدرانشان را نعمت حيات و زندگى داد تا ماندند و اين فرزندان بوجود آمدند و به آنها روزى ميدهد و بلاء و گرفتارى را از آنان دور مىكند و از نظر معنوى به آنان عقل و فكر داد تا بتوانند از راه استدلال به يگانگى خدا و بمعارف الهيه پى ببرند و نعمت‌هاى خدا را شكر كنند و شايستهء پاداش‌هاى الهى گردند .\r\nپس اين آيات ، نعمت‌هاى پدرانشان ( بقول اوّل ) يا خودشان را ( بقول دوم ) يادآورى مىكند .\r\n\r\n\r\n","description":"","footnote":"\r\n( 1 ) آيه 34 از سوره ابراهيم .\r\n","page_name":" 146 ","page_number":158},
  {"content":"\r\n\r\nاز نعمت‌هايى كه خدا به پدرانشان داده همان است كه آيه كريمه بيان مىكند :\r\n « وَ إِذْ قالَ مُوسى لِقَوْمِهِ يا قَوْمِ اذْكُرُوا نِعْمَتَ اللَّهِ عَلَيْكُمْ إِذْ جَعَلَ فِيكُمْ أَنْبِياءَ وَ جَعَلَكُمْ مُلُوكاً وَ آتاكُمْ ما لَمْ يُؤْتِ أَحَداً مِنَ الْعالَمِينَ »  « 1 » ( چون موسى بقوم خويش گفت : اى قوم نعمت خدا را به ياد آوريد كه ميان شما پيغمبران پديد آورده شما را پادشاهى داد و بشما آنچه را كه به هيچيك از اهل عالم نداد عطا كرد ) .\r\nابن انبارى ميگويد : معناى آيه كريمه اين است كه : به ياد آوريد نعمتى را كه بشما دادم و آن علم تورات و بيان صفت محمّد بود كه من شما را به پذيرش و تصديق آن ، الزام نمودم ولى پس از آن كه آن حضرت برانگيخته شد آنان پيروى نكردند و گويى اين نعمت را فراموش نمودند .\r\n « أَوْفُوا بِعَهْدِي أُوفِ بِعَهْدِكُمْ »  -\r\n\r\nدر اينكه عهد خدا كه آنان بايد وفا ميكردند چيست ؟ وجوهى بيان شده است :\r\n\r\n1 - پيروى از محمد\r\nابن عباس ميگويد : اين ، عهد همان است كه در تورات نوشته شده بود كه خدا پيامبرى خواهد فرستاد بنام « محمّد » و هر كسى از او پيروى كند به او دو اجر داده مىشود .\r\n1 - اجر پيروى از موسى و اعتقاد به تورات 2 - اجر پيروى از محمّد و ايمان به قرآن و كسى كه به او كافر شود و ايمان نياورد و زر و بالش زياد و كيفرش آتش است ، بنا بر اين معناى آيه چنين مىشود : به سفارش من در بارهء محمّد عمل كنيد و من نيز بعهد خود عمل كرده شما را وارد بهشت خواهم نمود . علت اينكه به اين حكم از تورات « عهد » گفته شده اين است كه آنان در كتاب خود دانسته بودند و يا از باب تأكيد و اهميّت مطلب ، آن را چون عهد ، كه قسم است قرار داد همانطور كه در آيه كريمه ميفرمايد :\r\n « وَ إِذْ أَخَذَ اللَّهُ مِيثاقَ الَّذِينَ أُوتُوا الْكِتابَ لَتُبَيِّنُنَّهُ لِلنَّاسِ وَ لا تَكْتُمُونَهُ »  « 2 » ( چون خدا پيمان گرفت از آنان كه كتاب به آنها داده شد كه حقائق كتاب آسمانى را براى مردم بيان\r\n\r\n\r\n","description":"","footnote":"\r\n( 1 ) آيه 20 از سوره مائده ( 5 )\r\n( 2 ) آيه 187 از سوره آل عمران ( 3 )\r\n","page_name":" 147 ","page_number":159},
  {"content":"\r\n\r\nكنيد و كتمان مىكند ) كه در اينجا تعبير به ميثاق و پيمان شده است .\r\n\r\n2 - عمل بتورات\r\nحسن ميگويد : عهد خدا همان است كه فرمود :  « خُذُوا ما آتَيْناكُمْ بِقُوَّةٍ »  ( كتاب تورات را كه بشما داديم محكم بگيريد و آنچه در آن است حفظ كنيد ) .\r\n\r\n3 - پيمانى كه از بنى اسرائيل گرفت\r\nقتاده ميگويد : اشاره به همان عهدى است كه خدا از بنى اسرائيل گرفت كه در ضمن اين آيه بيان شده است :  « وَ لَقَدْ أَخَذَ اللَّهُ مِيثاقَ بَنِي إِسْرائِيلَ وَ بَعَثْنا مِنْهُمُ اثْنَيْ عَشَرَ نَقِيباً وَ قالَ اللَّهُ إِنِّي مَعَكُمْ لَئِنْ أَقَمْتُمُ الصَّلاةَ وَ آتَيْتُمُ الزَّكاةَ وَ آمَنْتُمْ بِرُسُلِي »  « 1 » ( همانا خدا از بنى اسرائيل پيمان گرفت و از آنها دوازده بزرگ برانگيخت و خدا گفت : من با شمايم اگر نماز به پا داشته و زكات دهيد و بفرستادگان من ايمان آوريد ) .\r\n\r\n4 - اوامر و نواهى الهى .\r\nبعضى گفته‌اند عهد خدا همان واجبات و محرمات است .\r\n\r\n5 - يادآورى نعمت‌ها .\r\nهمين ياد آوردن نعمت‌هايى كه بپدرانشان و يا خودشان داده است خود ، عهدى است بر آنان كه ايجاب مىكند در مقام سپاسگزارى و شكر برآيند هم چنان كه بايد بعهد عمل نمود .\r\nبيشتر مفسران همان قول او را پذيرفته‌اند كه قوىتر از همه است .\r\n وَ إِيَّايَ فَارْهَبُونِ  - از مخالفت عهد و پيمان من بيمناك باشيد .\r\nضمناً اين آيات بر سه مطلب دلالت دارد :\r\n1 - واجب بودن شكر نعمت و در حديث آمده است كه بيان نعمت‌ها ، خود شكر است « 2 » .\r\n\r\n\r\n","description":"","footnote":"\r\n( 1 ) آيه 12 از سورهء مائده ( 5 )\r\n( 2 ) التحدث بالنعم شكر .\r\n","page_name":" 148 ","page_number":160},
  {"content":"\r\n\r\n2 - كفران و ناسپاسى نعمت ، گناهى است بزرگ و مستوجب عذاب و عقاب است .\r\n3 - بندگان در حركات و رفتار خود ، آزاد و مختارند و كارهاى آنها از طرف خودشان است زيرا اگر چنين نبود مذمّت و سرزنش معنى نداشت و فرستادن پيامبران و كتاب‌ها لغو و بيهوده بود .\r\n وَ آمِنُوا بِما أَنْزَلْتُ مُصَدِّقاً . . .  اين آيات نيز خطاب به يهود كرده ميفرمايد به قرآن كه از طرف خدا بر محمّد صلى اللَّه عليه و آله و سلم نازل شده است ايمان بياوريد در حالى كه آن كتاب تصديق كنندهء تورات شماست و در حقيقت ايمان به قرآن ، ايمان بتورات است زيرا همانطور كه در قرآن كريم به نبوّت پيامبر اسلام تصريح شد و اعتراف به آن را واجب دانسته است همچنين تورات و انجيل به آمدن آخرين پيامبر ، بشارت داده و صفات حضرتش را بيان كرده‌اند . پس قرآن مصدّق آن كتاب‌ها است .\r\nبعضى گفته‌اند : تصديق قرآن ، نسبت به تورات از اين جهت است كه به حقانيت و آسمانى بودن آن ، اعتراف مىكند .\r\nولى قول اول بهتر است زيرا اين آيات مىخواهد بر آنان حجّت و دليل بياورد كه چرا به قرآن ايمان نمىآوريد در حالى كه قرآن همانند كتاب‌هاى آسمانى شما صفات پيامبر خاتم را بيان مىكند .\r\n وَ لا تَكُونُوا أَوَّلَ كافِرٍ بِهِ  - شما اول كافر به آن نباشيد با توجه به اينكه اولين دسته مخالف و منكر آن حضرت قريش بودند نه يهود آيه را به چند صورت تفسير كرده‌اند .\r\n1 - كافر در ميان اهل كتاب .\r\n2 - شما در گروه پيشروان كفر نباشيد تا مردم بدنبال شما آيند ( از ابى العاليه ) 3 - شما از منكران صفت پيامبر نباشيد ( از ابن جريح ) بنا بر اين قول ، ضمير « به » برسول اكرم باز ميگردد .\r\n4 - شما اولين كسى نباشيد كه كتاب دينى خود و تورات را رها كنيد كه در آن\r\n\r\n","description":"","footnote":"","page_name":" 149 ","page_number":161},
  {"content":"\r\n\r\nصفات پيامبر ذكر شده است زجاج كه گوينده اين قول است آن را تأييد مىكند به اينكه چون خطاب به علماء يهود است طبعاً وقتى آنان منكر شدند پيروانشان نيز منكر خواهند و لذا قرآن ميگويد شما اول كافر به آن نباشيد .\r\nو همو ميگويد : « به » به تورات بر ميگردد نه قرآن زيرا آنان خود ، اظهار ميكردند كه منكر قرآنند و مطلب تازه‌اى نبود كه اين آيات بيان كند .\r\nعلى بن عيسى ميگويد : ممكن است منظور اين باشد كه اول كافر به قرآن نباشيد زيرا در كتاب شما ( تورات ) حقّانيت قرآن ثابت است\r\n. \r\nبدعت گذارى\r\nبا اينكه كفر در هر حال گناه است ولى علت اينكه اين آيات كلمه « اوّل » را ميآورد و سبقت جستن در كفر را گناه بيشترى ميداند اين است كه اگر در اين جهت آنان پيش قدم شوند بدعتى را پايه گذارده‌اند كه ديگران بدنبال آنها خواهند بود و بديهى است كه وزر و بال بدعت‌گذار بمراتب بيشتر از گناهكار عادى است .\r\nاز رسول اكرم صلى اللَّه عليه و آله و سلم نقل شده است كه فرمود : كسى كه پايه‌گذار سنّت نيكى باشد ثواب عمل بدان ، تا روز قيامت عايد او خواهد بود .\r\nو كسى كه روشى زشت را بدعت گذارد وزر و گناه كسى كه بدان عمل كند تا روز قيامت دامنگيرش خواهد گرديد « 1 » .\r\n وَ لا تَشْتَرُوا بِآياتِي ثَمَناً قَلِيلًا . . .  در شأن نزول اين آيه از حضرت امام محمّد باقر عليه السلام نقل شده است كه فرمود : جمعى از يهود چون حىّ بن اخطب و كعب بن الاشرف بر يهود فرض و لازم كرده بودند كه هر سال غذا و طعامى بدانان دهند و چون اسلام ، اين حكم را باطل نمود آنان بانكار صفت رسول اكرم كه در تورات بود پرداختند و آيات تورات را تحريف كردند تا هم چنان آنچه از مردم ميگرفتند باقى بماند و منظور از « ثمن قليل » ( بهاء كم ) در اين آيه همين است كه آيات كتاب را بدان نفروشند .\r\n\r\n\r\n","description":"","footnote":"\r\n( 1 ) من سن سنة حسنة فله اجرها و اجر من عمل بها الى يوم القيمه و من سن سنة سيئة كان عليه و زرها و وزر من عمل بها الى يوم القيمه .\r\n","page_name":" 150 ","page_number":162},
  {"content":"\r\n\r\n وَ إِيَّايَ فَاتَّقُونِ  - در اين عمل خود ، و انكار محمّد صلى اللَّه عليه و آله و سلم از خدا بترسيد و باكى نداشته باشيد از اينكه غذاى كمى از دست شما ميرود .\r\nبديهى است اين آيه كه ميفرمايد : آيات خدا را بهاء كم نفروشيد معنايش آن نيست كه با بهاء زياد اشكال ندارد بلكه منظور اين است كه بهاء هر چه بالاتر باشد باز هم نسبت به اين آيات ، ناچيز است و هيچ چيز نمىتواند برابر آنها باشد مانند آيه كريمه :  « وَ مَنْ يَدْعُ مَعَ اللَّهِ إِلهاً آخَرَ لا بُرْهانَ لَهُ بِهِ  » « 1 » ( هر كه با خداى يگانه خداى ديگرى بخواهد كه برهان ندارد ) معنايش اين است كه اصلًا نمىتواند برهان و دليل داشته باشد .\r\n\r\nرشوة در دين\r\nضمناً اين آيه دلالت بر حرام بودن رشوه گرفتن براى بيان احكام دينى را دارد زيرا آنچه بيان مىشود يا مطابق قانون خدا است كه بايد بگويند و يا مخالف آن است كه بايد ترك كنند و در هر حال رشوه گرفتن بر آن دو حرام و ناروا است .\r\nو اين خطاب نه تنها متوجّه علماء يهود است بلكه روحانى نمايان دنيا پرست و مزدوران دستگاه‌ها از ملّت اسلام را نيز شامل است كه براى خشنودى صاحبان قدرت و جبّاران و براى كسب ثروت و جاه حاضرند آيات خدا و احكام دين را تغيير دهند و آنها را مطابق ميل هوا پرستان تفسير و تأويل نمايند\r\n« 2 » .\r\n\r\n[ سوره البقرة ( 2 ) : آيات 42 تا 44 
  ]\r\nوَ لا تَلْبِسُوا الْحَقَّ بِالْباطِلِ وَ تَكْتُمُوا الْحَقَّ وَ أَنْتُمْ تَعْلَمُونَ ( 42 ) وَ أَقِيمُوا الصَّلاةَ وَ آتُوا الزَّكاةَ وَ ارْكَعُوا مَعَ الرَّاكِعِينَ ( 43 ) أَ تَأْمُرُونَ النَّاسَ بِالْبِرِّ وَ تَنْسَوْنَ أَنْفُسَكُمْ وَ أَنْتُمْ تَتْلُونَ الْكِتابَ أَ فَلا تَعْقِلُونَ ( 44 )\r\n\r\n[ ترجمه 
  ]\r\nحق را به باطل نپوشيد تا آن را نهان داريد در حالى كه ميدانيد . ( 42 ) نماز را به پا داريد و زكات بدهيد و با ركوع كنندگان ركوع كنيد . ( 43 ) شما كه كتاب آسمانى ميخوانيد آيا مردم را به نيكى فرمان ميدهيد و خود را فراموش مىنمائيد آيا درست نمىانديشيد ؟ ( 44 ) .\r\n\r\n\r\n","description":"","footnote":"\r\n( 1 ) آيه 117 از سوره مؤمنون .\r\n( 2 ) ضررى كه از اين دسته روحانىنما باسلام و دين ميرسد بمراتب بيشتر است از آنچه دشمنان مستقيم و كفار بدين آسيب ميزنند و اينان از لشگر يزيد خطرشان بيشتر است كه براى خوش رقصى با كمال وقاحت حاضرند محرمات صريح دين را حائز بشمرند ! !\r\n","page_name":" 151 ","page_number":163},
  {"content":"\r\n\r\n\r\nشرح لغات\r\nلا تلبسوا - نپوشيد - نياميزيد - « لبس » به معناى اشتباه كارى - آميختن حق به باطل و « لبُس » پوشيدن - و چون جامه بدن را ميپوشاند به آن « لباس » گفته‌اند در مقابل « لبس » « ايضاح » ( آشكار ساختن ) است .\r\nباطل - مقابل حق - بيهوده و فاسد و كلمات : « بطلان ، فساد ، كذب و زور » تقريباً همه بيك معنا هستند .\r\nتكتموا - پنهان ميكنيد .\r\nبرّ - بكسر يا - نيكى و با كلمات « احسان و صِلَت » بيك معنا است و بفتح آن سرزمين و فضاء پهناور و بضمّ به معناى گندم است .\r\nتنسون - فراموش ميكنيد - از نسيان - از ياد رفتن چيزى كه قبلًا معلوم بوده است ولى كلمه « سهو » أعم از آن است و گاهى نسيان به معناى ترك است .\r\nتتلون - ميخوانيد از تلاوت پى در پى آوردن و خواندن از فعل - « تلى » پشت سرآمد و فرق تلاوت با قرائت اينست كه تلاوت پى در پى آمدن حروف و قرائت جمع آن است .\r\nتعقلون - ميدانيد - تعقّل ميكنيد اصل عقل به معناى باز داشتن است و به پاى بند شتر « عقال » ميگويند و دانستن را « عقل » گفتند چون صاحبش را از زشتيها باز ميدارد و از اين جهت در مورد خدا عاقل گفته نميشود .\r\n\r\nتفسير\r\nاين خطابات متوجه رؤساى بنى اسرائيل است كه شما حقّ را با باطل نياميزيد و چهرهء نورانى حقيقت را با غبار باطل ميپوشانيد چه ، آنان قسمت‌هايى از كتاب آسمانى خود را پذيرفته و قسمت‌هاى ديگر را كه مربوط به بيان صفات رسول اكرم بود انكار ميكردند و در اينكه منظور از حقّ و باطل چيست ؟ وجوهى بيان شده است .\r\n1 - آنچه از تورات پذيرفته و بدان عمل كرد نه « حق » و آنچه را كنار گذارده و انكار نمودند « باطل » .\r\n\r\n","description":"","footnote":"","page_name":" 152 ","page_number":164},
  {"content":"\r\n\r\n2 - اصل كتاب « حق » و دستبرد و تغيير و تحريف در آن « باطل » 3 - راستى و راستگويى « حق » و دروغ و دروغگويى « باطل » ( از ابن عباس ) 4 - واقع و اصل تورات « حق » و آنچه خود بنام تورات نوشتند « باطل » 5 - اقرار به اينكه « محمّد » پيامبر و رسول خدا است « حق » و انكارشان آن حضرت را كه هنوز مبعوث نشده « باطل »  وَ تَكْتُمُوا الْحَقَّ . . . .  شما صفات پيامبر را كه در تورات است و خود حقانيت آن را ميدانيد كتمان ميكنيد و اين شما هستيد كه كلمات خدا را تحريف مينمائيد  « يُحَرِّفُونَ الْكَلِمَ عَنْ مَواضِعِهِ »  و بديهى است گناه و زشتى انكار كسى كه ميداند ، بمراتب زيادتر از آن كسى است كه نميداند در تفسير كلمه  « وَ أَنْتُمْ تَعْلَمُونَ »  ( شما ميدانيد ) 5 قول گفته شده است :\r\n1 - نبوّت و رسالت پيامبر اسلام .\r\n2 - روز قيامت و پاداش و جزاء .\r\n3 - عذابهايى كه بر بنى اسرائيل در نتيجهء افتراء بر خدا و احكامى را كه بدروغ به او نسبت دادند بر آنان نازل شد و بهر كسى كه اين كار را كند نازل خواهد شد .\r\n4 - آنچه بر بنى اسرائيل در اثر نافرمانى نازل شد چون مسخ و مانند آن .\r\nسؤال اگر واقعاً نبوّت رسول اكرم براى اينان معلوم بود پس به خدا نيز علم و ايمان داشتند و ما گفتيم هر كه خدا را بشناسد و به او ايمان آورد كافر نيست پس چطور در بارهء اين دسته حكم بكفر شده است ؟\r\nجواب هر كه خدا را بدان صورت كه شايسته است نشناسد محكوم بكفر است و اينان اگر چه اصل آن ذات را ميدانستند اما چون به آن صورتى كه بايد بشناسند نبود لذا سزاوار پاداش نبوده محكوم بكفر شدند .\r\nبعضى در جواب از اين سؤال گفته‌اند تنها علم و ايمان در استحقاق پاداش و ثواب\r\n\r\n","description":"","footnote":"","page_name":" 153 ","page_number":165},
  {"content":"\r\n\r\nكفايت نميكند بلكه نياز به عمل دارد و اينان چون بايمانشان عمل نكردند سزاوار پاداش نشدند .\r\n أَقِيمُوا الصَّلاةَ . . . .  نماز را با اركان و حدود و شرائط آن كه پيامبر اسلام بيان كرد انجام دهيد و آنچه خدا بر اموالتان قرار داده مطابق دستور پيامبر بدهيد .\r\n وَ آتُوا الزَّكاةَ . . .  ناگفته بديهى است قرآن اجمالًا از واجبات نام ميبرد اما تفصيل و شرح آنها بعهدهء رسول اكرم و ائمه اطهار است همانطور كه قرآن ميگويد :  « ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا »  « 1 » ( آنچه پيامبر آورد بگيريد و آنچه شما را از آن باز ميدارد ترك كنيد ) .\r\n وَ ارْكَعُوا مَعَ الرَّاكِعِينَ  - در جواب اينكه چرا در ميان همه افعال نماز فقط ركوع نام برده شده است سه وجه گفته‌اند .\r\n1 - چون خطاب متوجّه يهود است و آنان در نمازشان ركوع نداشتند لذا ركوع كه مخصوص نماز مسلمين است ذكر شده تا معلوم گردد كه امر ، باقامهء نماز اسلامى است .\r\n2 - منظور از « ركوع » همان نماز است كه براى تأكيد با تغيير لفظ ، دوباره بيان شده است و چون ركوع ، اوّلين جزئى است از نماز كه ديده مىشود و براى ديگران معلوم ميگردد كه شخص در حال نماز است از اين جهت در مقام تعبير ، بجاى نماز گفته شده است .\r\nو ممكن است در همين وجه علاوه بر جنبهء تأكيد قرينه و بيانى باشد بر اينكه مقصود از نماز ، همان نماز معلوم شرعى است كه ركوع دارد نه آن نمازى كه خود آنها داشتند .\r\n3 - ذكر ركوع با راكعان براى تشويق و وادار كردن مردم به نماز جماعت است .\r\n أَ تَأْمُرُونَ النَّاسَ . . .  - شما اى دانشمندان يهود كه به نزديكان مسلمان خود\r\n\r\n\r\n","description":"","footnote":"\r\n( 1 ) آيه 7 از سوره حشر .\r\n","page_name":" 154 ","page_number":166},
  {"content":"\r\n\r\nسفارش ميكنيد در دين خود ( اسلام ) پايدار و ثابت بمانند آيا خودتان را فراموش كرده‌ايد ؟ و چرا خود اسلام نمىآوريد ؟\r\nبنا بر اين در اين آيات مقصود از كلمه « برّ » ( خوبى ) ايمان بمحمّد صلى اللَّه عليه و آله و سلم است .\r\nخداوند در اين سؤال آنان را بر ترك اسلام يعنى آئينى كه ميدانند حق است و ديگران را نيز به آن ترغيب ميكنند توبيخ و سرزنش كرده است .\r\nابو مسلم ميگويد : همين علماء يهود بودند كه پيش از بعثت نبى اكرم و عرب را بايمان به او دعوت ميكردند اما پس از ظهورش كافر شده و نپذيرفتند .\r\nابن عباس در تفسير آيه ميگويد : آنان ديگران را به پيروى از كتاب دينى « تورات » وا ميداشتند اما خود ، آن را ترك ميكردند زيرا آنان كه پيامبر اسلام را نپذيرفتند در واقع تورات را كنار گذاشتند .\r\nقتاده ميگويد : آنان مردم را به اطاعت از خدا دعوت ميكردند اما خودشان مخالفت و نافرمانى داشتند .\r\nانس بن مالك از رسول اكرم نقل مىكند كه آن حضرت فرمود : در شب معراج بر مردمى گذشتم كه لبانشان را با آلاتى آتشين مىبريدند .\r\nمن از جبرئيل پرسيدم اينان كيانند ؟ او گفت : اينان خطباء و گويندگان و - واعظانى هستند كه خود بدانچه ميگفتند عمل نميكردند .\r\nبعضى ميگويند اين آيات در بارهء صدقه است كه شما ، مردم را به دادن آن امر ميكنيد ولى خود ، آن را ترك مينمائيد و وقتى مستمندان و فقراء پيش شما مىآيند كه صدقات را بين آنان تقسيم كنيد شما خيانت ميورزيد .\r\n وَ أَنْتُمْ تَتْلُونَ الْكِتابَ . . .  در حالى كه شما تورات را مىخوانيد و صفات محمّد را در آن مىبينيد .\r\n أَ فَلا تَعْقِلُونَ  - آيا نميدانيد - در اينكه منظور از اين آيه چيست اين وجوه بيان شده است :\r\n\r\n","description":"","footnote":"","page_name":" 155 ","page_number":167},
  {"content":"\r\n\r\nآيا نميدانيد ؟ :\r\n1 - آنچه ميكنيد از نظر افكار مردم زشت است ( از ابى مسلم ) 2 - اين كار دانايان نيست .\r\n3 - كه خدا شما را بر اين كارتان عذاب و عقاب مىكند .\r\n4 - آنچه در تورات نوشته شده درست است تا محمّد را پذيرفته و پيرويش كنيد .\r\nسؤال اگر امر به نيكىها واجب است مانند خود نيكى پس چرا خداوند آنان را بر اين كارشان توبيخ مىكند ؟\r\nجواب توبيخ آنان از اين نظر نيست كه به نيكى فرمان ميدادند بلكه از اين جهت است كه آنان مىگفتند و خود ، بدان عمل نميكردند و لذا سزاوار اين مذمّت و سرزنش شدند چون سرپيچى از وظيفه و ترك آن از كسى كه خودش به آن امر مىكند زشت‌تر و ناپسنديده‌تر از گناه افراد ديگر است\r\n. \r\n[ سوره البقرة ( 2 ) : آيات 45 تا 46 
  ]\r\nوَ اسْتَعِينُوا بِالصَّبْرِ وَ الصَّلاةِ وَ إِنَّها لَكَبِيرَةٌ إِلاَّ عَلَى الْخاشِعِينَ ( 45 ) الَّذِينَ يَظُنُّونَ أَنَّهُمْ مُلاقُوا رَبِّهِمْ وَ أَنَّهُمْ إِلَيْهِ راجِعُونَ ( 46 )\r\n\r\n[ ترجمه 
  ]\r\nاز صبر و نماز كمك بگيريد و آن بس گران است مگر بر خشوع پيشگان ( 45 ) .\r\nآنهايى كه گمان مىبرند كه ملاقات كنندهء پروردگارشان هستند و بسوى او باز ميگردند ( 46 ) .\r\n\r\nشرح لغات\r\nصبر - خوددارى از خواستها و كفّ نفس و خويشتن‌دارى از هوسها است و صبر بر مصيبت به همين معنا است كه مصيبت زده خود را از بىتابى و فغان باز ميدارد و به همين مناسبت ماه رمضان كه روزه‌دار ، خوددارى از خوردن و آشاميدن مىكند ماه « صبر » ناميده شده است .\r\nخشوع - فروتنى و با كلمات : « خضوع » و « تذلّل » و « إخبات » تقريباً هم معنى است جز اينكه « خضوع » با بدن و « خشوع » در صدا و ديده است مانند آيه كريمه :\r\n\r\n","description":"","footnote":"","page_name":" 156 ","page_number":168},
  {"content":"\r\n\r\n « خاشِعَةً أَبْصارُهُمْ »  « 1 » ( ديدگانشان فرو افتاده )  « وَ خَشَعَتِ الْأَصْواتُ لِلرَّحْمنِ »  « 2 » ( و صداها باحترام خدا بيفتد ) و مقابل خشوع ، « تكبر » و خود فروشى است .\r\nظنّ - گمان ، علم و يقين ، آنچه در ذهن ميگذرد و بر آن چيره مىشود .\r\nملاقات - رسيدن بهم ، و روبرو شدن و برخورد دو خط را تلاقى گويند .\r\nرجوع - بازگشت به حال اول .\r\n\r\nشأن نزول\r\nجبائى ميگويد اين خطاب متوجه مسلمانان است نه اهل كتاب و بعقيده رمانى و ديگران طرف خطاب هم چنان يهود و اهل كتابند بقرينه آيات قبل و بعد آن ولى شامل مسلمانان نيز هست و حق آنست كه شامل همه افراد و مكلّفين است چون دليلى بر اختصاص بيك جمعيت وجود ندارد .\r\n\r\nتفسير\r\nكسانى كه اين خطاب را متوجه يهود ميدانند ميگويند عشق بمقام نميگذاشت كه علماء يهود اسلام آورند زيرا ميترسيدند با قبول اسلام و پيروى از پيامبر اكرم رياست و آقايى را از دست دهند خداوند آنان را امر مىكند كه براى وفاء بعهدى كه در كتاب تورات با شما بستم در باره اطاعت و پيروى از من و ترك گناهان و معاصى و تسليم در مقابل فرمان و قبول فرستاده‌ام محمّد صلى اللَّه عليه و آله فرمود : در همه اين امور از صبر و نماز كمك بگيريد يعنى صبر بر زندگى مختصرى كه ناچاريد براى تأمين آن از مردم پول بگيريد .\r\nاز ائمه عليهم السلام نقل شده است كه مراد از صبر « روزه » است و كمك گرفتن به روزه از اين نظر است كه روزه طمع و هواى نفس را از بين ميبرد همانطور كه ائمه فرموده‌اند روزه نابود كردن شهوت « 3 » است .\r\nو چون در نماز عباراتى خوانده مىشود كه انسان را متوجه جهان معنوى كرده\r\n\r\n\r\n","description":"","footnote":"\r\n( 1 ) آيه 43 از سوره قلم .\r\n( 2 ) آيه 108 از سوره طه .\r\n( 3 ) الصوم وجناء .\r\n","page_name":" 157 ","page_number":169},
  {"content":"\r\n\r\nو از خودخواهى و دنيا پرستى بازميدارد همانطور كه قرآن ميفرمايد : « نماز انسان را از زشتىها بازميدارد » « 1 » و از طرفى با تواضع در نماز عشق برياست كنار ميرود بنا بر اين كمك خوبى در راه وفاى بعهد الهى است . لذا اگر در بارهء مطلبى رسول اكرم را حزن و اندوه فرا ميگرفت از نماز و روزه كمك مىطلبيد و با نماز خواندن و روزه گرفتن آن اندوه را از خود دور مىنمود . اما آن دسته‌اى كه مسلمانان را طرف خطاب اين آيات ميدانند ميگويند : منظور آيات اين است كه براى رسيدن به آنچه پيروان رسول اكرم را وعده داده‌ايم و نيز بر سختىها و مشكلات عمل به احكام و وظيفه از صبر بر طاعت‌ها و بازدارى نفس از گناهان و نيز از نماز كمك بگيريد زيرا نمازگزار با توجه بمعانى آياتى كه در نماز ميخواند قهراً از مواعظش پندگرفته و به امر و فرمانش تن ميدهد و از گناهان خود را باز ميدارد .\r\nوجه ديگر : اينكه در ميان كارهاى قلبى از صبر بالاتر و در ميان كارهاى بدنى از نماز مهمتر نيست .\r\nاز امام صادق عليه السلام نقل شده است كه فرمود : هنگامى كه اندوهى از كارهاى دنيا شما را فرا گرفت چه مىشود كه وضو گرفته به مسجد رويد و در آنجا دو ركعت نماز بخوانيد و از خدا رفع آن اندوه را بخواهيد مگر نشنيده‌ايد كه خدا مىفرمايد :\r\n « وَ اسْتَعِينُوا بِالصَّبْرِ وَ الصَّلاةِ وَ إِنَّها لَكَبِيرَةٌ »  بيشتر مفسران بر آنند كه ضمير « ها » به نماز بر ميگردد و با اينكه دو چيز « صبر و صلاة » قبلًا در آيه گفته شده بازگرداندن ضمير « ها » را بخصوص « صلاة » با اين دو وجه درست كرده‌اند .\r\n1 - باعتبار عظمت و اهميت نماز و واجب بودنش بر همه و ايجاد حالت قرب به خدا 2 - اگر چه در ظاهر فقط به نماز بازگشته ولى در واقع منظور هر دو آنها است مانند آيات كريمه :  « وَ الَّذِينَ يَكْنِزُونَ الذَّهَبَ وَ الْفِضَّةَ وَ لا يُنْفِقُونَها فِي سَبِيلِ اللَّهِ »  « 2 » ( كسانى كه طلا و نقره را گنج ميكنند و آن را در راه خدا خرج نميكنند )\r\n\r\n\r\n","description":"","footnote":"\r\n( 1 )  إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ . \r\n( 2 ) آيه 34 از سوره توبه .\r\n","page_name":" 158 ","page_number":170},
  {"content":"\r\n\r\n « وَ إِذا رَأَوْا تِجارَةً أَوْ لَهْواً انْفَضُّوا إِلَيْها »  « 1 » ( اينان وقتى تجارت يا لهوى ديدند بسويش شتافتند ) -  « وَ اللَّهُ وَ رَسُولُهُ أَحَقُّ أَنْ يُرْضُوهُ »  « 2 » ( بهتر بود كه خدا و رسولش را راضى كنند ) كه در همهء اين آيات ضمير به كلمه دوم برگشته اما منظور هر دو چيزى كه قبلًا ذكر شده است مىباشد .\r\nولى عده‌اى ديگر معتقدند كه ضمير « ها » به استعانت ( كمك گرفتن ) بر مىگردد كه از امر به آن ، فهميده مىشود .\r\nقول سومى در اينجا وجود دارد كه ضمير « ها » را به كلمه‌اى محذوف بر مىگردانند و آن « اجابت پيامبر » ( بقول اصم ) و يا « مؤاخذهء نفس بصبر و نماز » يا « انجام آنچه گذشت » يا « صبر از گناه‌ها » يا « صبر از اين لغزش » ( بقول ابى مسلم ) ولى با توجه به اينكه قبلًا ذكرى از اين كلمات نشده تا قرينه‌اى بر حذف آنها بوده و ضمير بدانها برگردد ، نادرستى و ضعف اين اقوال معلوم مىشود .\r\nلكبيرة . - مفسّران چون حسن و غيره كلمه « كبيرة » ( بزرگ ) را به معناى سنگين گرفته‌اند از باب ملازمه بين بزرگى ، و سنگين و زنى ، و سپس بهرچه بر نفس ، سخت و گران است اين كلمه گفته شده و مىشود .\r\n إِلَّا عَلَى الْخاشِعِينَ  - جز بر خاشعان يعنى كسانى كه در برابر پروردگار خاضع و متواضعند زيرا آنان خود را بدانها عادت داده‌اند و بر ايشان زوال نعمت و ثروت ، گران نيست .\r\nمجاهد ميگويد مقصود از « خاشعين » مؤمنانند و همانطور كه مريض دواهاى تلخ را مىخورد باميد نتيجه و بهبودى ، مؤمنان نيز كه نتيجه عبادات خود را ميدانند در انجام وظيفه اگر مشكلى باشد تحمل كرده و حتى احساس سنگينى و گرانى هم نميكنند .\r\nولى حسن معتقد است كه مقصود از خاشعين ، خائفان و انديشمندان از خدا است .\r\n\r\n\r\n","description":"","footnote":"\r\n( 1 ) آيه 11 از سوره جمعه .\r\n( 2 ) آيه 62 از سوره توبه .\r\n","page_name":" 159 ","page_number":171},
  {"content":"\r\n\r\n الَّذِينَ يَظُنُّونَ . . .  خاشعان كسانيند كه گمان دارند خداى خود را ملاقات ميكنند ، بيشتر مفسران كلمهء « يظنون » را در اين آيه به معناى « يقين دارند » گرفته‌اند چه « ظنّ » در بسيارى از موارد به معناى يقين آمده است « 1 » و نيز ملاقات را به معناى يافتن و گرفتن آنچه خدا وعده داده است دانسته‌اند .\r\nبنا بر اين معناى آيه چنين مىشود : كسانى كه يقين دارند آنچه را كه خداى آنها وعده داده است خواهند يافت مانند آيه كريمه :  « أَنِّي مُلاقٍ حِسابِيَهْ  » « 2 » ( من يقين داشتم كه حساب خويش را خواهم يافت ) .\r\nبعضى « يظنّون » را به همان معناى ظاهريش ( گمان ميكنند ) گرفته ميگويند كلمه « با گناهان » در آيه بايد فرض كرد و معناى آيه بنا بر اين قول چنين است :\r\nخاشعان كسانىاند كه ميترسند و بيم دارند كه با گناهانشان خداى خود را ملاقات كنند .\r\nاز همين دسته كه يظنون را به همان معناى « گمان مىبرند » ميدانند بعضى معتقدند كه « ملاقات خدا » كنايه از مرگ است همانطور كه مىبينيم وقتى كسى مرد ميگويند :\r\nخدايش را ملاقات كرد و آيه را چنين معنا ميكنند خاشعان مردمىاند كه هميشه گمان دارند عمرشان تمام شده و هم اكنون خواهند مرد كه طبعاً به دنيا تكيه نكرده و از گناه ، دورى ميجويند و قولى را كه ملاقات خدا ، به معناى يافتن پاداش است تأكيد مىكند اين آيات در بارهء منافقين :\r\n1 -  « فَأَعْقَبَهُمْ نِفاقاً فِي قُلُوبِهِمْ إِلى يَوْمِ يَلْقَوْنَهُ »  « 3 » ( خدا هم در دل آنان نفاق\r\n\r\n\r\n","description":"","footnote":"\r\n( 1 ) - هم چنان كه دريد بن صمه كه از شعراء دوران جاهليت است و اسلام را نيز درك نموده ميگويد .\r\n « فقلت لهم ظنوا بالغى مدحج * سراتهم فى الفارسى المسرد » \r\nمن به آنان گفتم يقين كنيد به دو هزار افرادى پوشيده در اسلحه كه رؤساء آنان در زره‌هاى بهم پيوند داده و بافته‌اى هستند كه سواران جنگى مىپوشند و « ظنوا » به معناى « يقين كنيد » آمده است .\r\n( 2 ) آيه 20 از سوره الحاقه ( 69 )\r\n( 3 ) آيه 77 از سوره توبه .\r\n","page_name":" 160 ","page_number":172},
  {"content":"\r\n\r\nانداخت تا روزى كه بكيفر خود برسند ) و  « وَ لَوْ تَرى إِذْ وُقِفُوا عَلى رَبِّهِمْ قالَ أَ لَيْسَ هذا بِالْحَقِّ قالُوا بَلى وَ رَبِّنا قالَ فَذُوقُوا الْعَذابَ بِما كُنْتُمْ تَكْفُرُونَ »  « 1 » ( اگر آنها را به بينى آن دم كه در پيشگاه پروردگارشان نگاهشان دارند به آنان خطاب رسد مگر اين عذاب ، حق نيست گويند چرا به پروردگارمان سوگند ) .\r\nدر حديث رسيده است : كسى كه بر مال شخص مسلمان بدروغ سوگند خورد خدا را در حالى كه بر او خشمگين است ملاقات خواهد كرد .\r\nبديهى است معناى اين ملاقات ديدن خدا نيست عرب ميگويد : « لقاك اللَّه محابك » ( خدا تو را به آنچه دوست دارى برساند ) و منظور رؤيت و ديدن اشخاص نيست بلكه رسيدن است به آنچه دوست دارى .\r\n « وَ أَنَّهُمْ إِلَيْهِ راجِعُونَ »  - و آنان بسوى او باز ميگردند .\r\nسؤال و اشكال :\r\nكلمهء « رجوع » عبارت است از بازگشت به مكان و يا حالتى كه انسان قبلًا بوده و يا داشته است پس رجوع مردم بسوى خدا چه معنى دارد ؟ آيا قبلًا مردم در آنجا بوده‌اند ؟\r\nجواب :\r\nجواب اين اشكال از سه راه داده شده است :\r\n1 - مردم براى زندگى مجدّد در آخرت بازميگردند .\r\n2 - هم چنان كه پيش از آمدن به دنيا ، هيچ بودند بار ديگر به نيستى باز ميگردند .\r\n3 - به جهانى ميروند كه جز خدا كسى مالك نفع و ضررى براى آنان نيست همانطور كه در آغاز آفرينش اين چنين بودند چون در ايام حيات گاهى ديگرى بر آنان تسلّط و قدرت داشته و منافع و ضررهايشان را تدبير و انديشه ميكردند و معناى  « مالِكِ يَوْمِ الدِّينِ »  نيز همين است .\r\n\r\n\r\n","description":"","footnote":"\r\n( 1 ) آيه 30 از سوره انعام .\r\n","page_name":" 161 ","page_number":173},
  {"content":"\r\n\r\nبهر حال منظور آيه اين است كه آنان بعالم ديگر اعتراف دارند و رجوع به محشر را پس از مرگ « بازگشت » معرفى كرده است\r\n. \r\n[ سوره البقرة ( 2 ) : آيات 47 تا 48 
  ]\r\nيا بَنِي إِسْرائِيلَ اذْكُرُوا نِعْمَتِيَ الَّتِي أَنْعَمْتُ عَلَيْكُمْ وَ أَنِّي فَضَّلْتُكُمْ عَلَى الْعالَمِينَ ( 47 ) وَ اتَّقُوا يَوْماً لا تَجْزِي نَفْسٌ عَنْ نَفْسٍ شَيْئاً وَ لا يُقْبَلُ مِنْها شَفاعَةٌ وَ لا يُؤْخَذُ مِنْها عَدْلٌ وَ لا هُمْ يُنْصَرُونَ ( 48 )\r\n\r\n[ ترجمه 
  ]\r\nاى فرزندان اسرائيل به ياد آريد نعمت مرا كه بر شما ارزانى داشتم و شما را بر جهانيان برترى دادم . ( 47 ) و بترسيد از آن روزى كه هيچ كس به كار ديگرى نيايد و از او شفاعتى پذيرفته نگردد و از او عوضى گرفته نشود و يارى نميشوند .\r\n\r\nشرح لغات\r\nفضّلتكم - برترى دادم - از فضل - برترى - افزايش در خير .\r\nلا تجزى - پاداش نميدهد - از جزاء پاداش دادن و با مقابله و مكافات بيك معنا است و به معناى بىنياز ساختن نيز آمده است .\r\nشفاعت - از شفع ، ضميمه نمودن و شفعه در خانه ، شركت در آنست زيرا شريك ، مالش را با ديگرى ضميمه مىكند و در مورد دستگيرى كه شفاعت ميگويند به اين مناسبت است كه گويى شخص دست‌گير ، آبرو و اعتبار خودش را با حيثيت مجرم و گناهكار ضميمه نموده است .\r\nعدل - كلمات : « عدل و حق و انصاف » نظير هم‌اند و نقيض عدل ، جور و ستم است و در اين آيه عدل به معناى فديه است و فرق عدل و عدل اينست كه عِدل مثل هر چيزى است در جنس و عَدل بدل آنست كه ممكن است از جنس ديگر باشد .\r\nينصرون - از نصر ، به معناى كمك و تقويت و نيز به معناى جلوگيرى از ظلم آمده است .\r\n\r\nتفسير :\r\nقسمت اول آيه را قبلًا بيان كرديم و در قسمت اخير آيه يكى از نعمت‌هاى خدا به بنى اسرائيل يادآور شده است و آن برترى ايشان است بر جهانيان .\r\nابن عباس ميگويد منظور برترى آنان است از مردم زمان خودشان زيرا بدون\r\n\r\n","description":"","footnote":"","page_name":" 162 ","page_number":174},
  {"content":"\r\n\r\nشك امّت اسلام بالاترين امت‌ها هستند بشهادت آيه كريمه :  « كُنْتُمْ خَيْرَ أُمَّةٍ أُخْرِجَتْ لِلنَّاسِ »  « 1 » ( بهترين دسته‌اى كه بر اين مردم نمودار شده‌اند شما بوديد ) بعضى گفته‌اند منظور ، برترى آنان است در امتيازات مخصوصى كه يافتند چون فرود آمدن منّ و سلوى و داشتن رسولان و كتاب‌ها و غرق كردن فرعون و نشانه‌ها و پيش آمدهايى كه با آنها استدلال بر وجود خدا راحت‌تر ، و تحمل مشكلات و تكاليف و وظيفه‌ها آسان‌تر ميگردد و نه برترى بطور مطلق و كلى ، مثل اينكه اگر گفته شود :\r\n« حاتم بخشنده‌ترين مردم بود » يعنى در زمان خودش .\r\nنظير اين آيه است آيات كريمه :  « وَ إِذْ نَجَّيْناكُمْ مِنْ آلِ فِرْعَوْنَ يَسُومُونَكُمْ سُوءَ الْعَذابِ  . الاية » كه قريباً بيان خواهد شد .\r\nسؤال چرا اين خطاب‌ها به بنى اسرائيل كه « نعمت‌ها را به ياد بياوريد » تكرار شده است ؟\r\nجواب در جواب سه وجه گفته شده است .\r\n1 - روى اهميت مطلب و لازم بودن شكر نعمت‌هاى پروردگار همانطور كه گوينده در مقام اهميّت و تأكيد ميگويد : « برو - برو - فورى - فورى » 2 - در خطاب اول نعمت‌ها اجمالًا بيان شده و در دومى تفصيلًا .\r\n3 - در اولى ، نعمت‌هاى خدا بر خودشان و در دومى ، نعمت‌هاى خدا بر پدرانشان يادآورى شده است .\r\n وَ اتَّقُوا يَوْماً . .  - پس از آنكه خداوند نعمت‌هاى بزرگى را كه به بنى اسرائيل داده يادآورى نمود آنان را به سبب كفران و ناسپاسى در برابر اين همه نعمت ، بروز قيامت بيم ميدهد و ميفرمايد : ( بترسيد از آن روزى كه هيچ كس به كار ديگرى نميخورد و او را بىنياز نميكند و از او بلاء و گرفتارى بر طرف نمينمايد ) .\r\n\r\n\r\n","description":"","footnote":"\r\n( 1 ) آيه 110 از سوره آل عمران .\r\n","page_name":" 163 ","page_number":175},
  {"content":"\r\n\r\nيا بقول بعضى ، كسى از ديگرى حق واجبى را مربوط به خدا يا مردم كه بر عهده دارد اداء نميكند مطابق آيه كريمه :  « وَ اخْشَوْا يَوْماً لا يَجْزِي والِدٌ عَنْ وَلَدِهِ وَ لا مَوْلُودٌ هُوَ جازٍ عَنْ والِدِهِ شَيْئاً »  « 1 » ( از روزى بيمناك باشيد كه پدر براى پسر خويش كارى نسازد و فرزند به هيچ وجه كارساز پدر خود نشود ) .\r\n وَ لا يُقْبَلُ مِنْها شَفاعَةٌ . . .  - مفسران ميگويند حكم اين آيه ( كه شفاعت پذيرفته نميشود ) مخصوص يهود است كه ميگفتند چون ما فرزندان پيامبران هستيم پدرانمان از ما دستگيرى خواهند نمود .\r\nخداوند با اين آيات ، آنان را نااميد كرده است و اگر چه بيان ، كلى است ولى مقصود ابطال عقيده يهود است نه ردّ شفاعت بطور كلى زيرا اصل شفاعت رسول اكرم ، امرى است مسلّم و غير قابل إنكار بين همه مسلمانان و اگر اختلافى وجود دارد در خصوصيات و كيفيّت آن مىباشد .\r\nما معتقديم شفاعت آن حضرت در ردّ ضررها و نجات دادن از عذاب است نسبت بمسلمانانى كه گناه كرده‌اند ولى نه به آن حدّ و درجه كه از شفاعت محروم شوند .\r\nولى معتزله ميگويند : شفاعت در زياد كردن منافع و پاداش نيكوكاران و توبه كنندگان است نه گناهكاران .\r\nو نيز بعقيده ما اين شفاعت همانطور كه براى رسول اكرم است براى ياران برگزيدهء آن حضرت و ائمهء اطهار عليهم السلام و مؤمنين و صلحاء نيز مىباشد و خداوند بدست آنان بسيارى از گناهكاران را نجات خواهد داد .\r\nمؤيّد عقيده ما روايتى است از رسول اكرم كه مورد قبول همه مىباشد و آن حضرت فرمود من شفاعتم را براى مرتكبان گناهان كبيره ذخيره كرده‌ام « 2 » .\r\nباز از آن حضرت نقل شده است كه فرمود : من در روز قيامت شفاعت ميكنم و قبول مىشود و على شفاعت مىكند و قبول مىشود و اهل بيت من شفاعت ميكنند و قبول\r\n\r\n\r\n","description":"","footnote":"\r\n( 1 ) آيه 33 از سوره لقمان\r\n( 2 ) « ادخرت شفاعتى لاهل الكبائر »\r\n","page_name":" 164 ","page_number":176},
  {"content":"\r\n\r\nمىشود و كمترين شفاعتى كه مؤمن كند آنست كه چهل نفر از برادران مسلمان خودش را كه سزاوار آتش‌اند نجات بخشد « 1 » .\r\nاز آيه كريمه كه حسرت و ندامت كفار را در روز قيامت از اينكه شفاعت كننده ندارند بيان مىكند باز ميتوان بودن اصل شفاعت را فهميد آيه اينست :   « فَما لَنا مِنْ شافِعِينَ ، وَ لا صَدِيقٍ حَمِيمٍ »   « 2 » ( نيست براى ما شفيع و نه دوستى صميمى ) .\r\nو در حديثى وارد شده است كه :\r\n« لا يقبل اللَّه منه صرفاً و لا عدلًا »\r\nدر اينكه عدل و صرف چيست كه خدا آنها را نميپذيرد اين اقوال گفته شده است .\r\n1 - صرف به معناى عمل و عدل فداء ( بقول حسن ) .\r\n2 - صرف مستحبّ ، و عدل واجب ( اصمعى ) .\r\n3 - صرف - حيله ، و عدل فداء ( ابو عبيده ) .\r\n4 - صرف فداء ، و عدل بودن مردى در جاى ديگرى ( كلبى ) .\r\n وَ لا هُمْ يُنْصَرُونَ  - وقتى خدا بخواهد آنان را عذاب كند كمك و يارى نخواهند شد تا از عذاب نجات يابند .\r\n\r\n[ سوره البقرة ( 2 ) : آيات 49 تا 50 
  ]\r\nوَ إِذْ نَجَّيْناكُمْ مِنْ آلِ فِرْعَوْنَ يَسُومُونَكُمْ سُوءَ الْعَذابِ يُذَبِّحُونَ أَبْناءَكُمْ وَ يَسْتَحْيُونَ نِساءَكُمْ وَ فِي ذلِكُمْ بَلاءٌ مِنْ رَبِّكُمْ عَظِيمٌ ( 49 ) وَ إِذْ فَرَقْنا بِكُمُ الْبَحْرَ فَأَنْجَيْناكُمْ وَ أَغْرَقْنا آلَ فِرْعَوْنَ وَ أَنْتُمْ تَنْظُرُونَ ( 50 )\r\n\r\n[ ترجمه 
  ]\r\n( به ياد آوريد ) هنگامى كه شما را از ستم فرعونيان نجات داديم كه سخت‌ترين شكنجه‌ها را بشما ، روا ميداشتند پسرانتان را سر ميبريدند و زنانتان را زنده نگاه ميداشتند و در اين همه سختى و بلاء آزمايشى بزرگ بود از طرف پروردگار شما . ( 49 ) و هنگامى كه دريا را براى شما شكافتيم و شما را نجات داده ولى فرعونيان را غرق كرديم در حالى كه شما ميديديد ( 50 ) .\r\n\r\n\r\n","description":"","footnote":"\r\n( 1 )\r\n« قال النبى انى اشفع فاشفع و على يشفع فيشفع و اهل بيتى يشفعون فيشفعون و ان أدنى المؤمنين شفاعة ليشفع فى اربعين من اخوانه كل قد استوجب النار »\r\n. ( 2 ) آيه 101 از سوره شعراء .\r\n","page_name":" 165 ","page_number":177},
  {"content":"\r\n\r\n\r\nشرح لغات\r\nنجيناكم - نجات داديم شما را ، از نتيجه ( نجات دادن ) است و كلمات : « انجاء » و « تخليص » به همين معنا است و به مكان بلند هم كه « نجوه » ميگويند به همين مناسبت است كه اگر كسى بالاى آن رود از بسيارى ضررها مصون و محفوظ ميماند .\r\nبعضى بين دو كلمه : « تنجيه » و « انجاء » فرق گذارده‌اند به اينكه « انجاء » نجات دادن كسى است قبل از افتادن در هلاكت و « تنجيه » نجات دادن پس از افتادن است آل - بعضى گفته‌اند كلمات آل و اهل در معنا و ريشه يكى هستند و شاهد آن اينست كه مصغّر آل « اهيل » است .\r\nولى برخى ديگر كلمهء آل را مستقل دانسته و فرقش را با كلمه « اهل » در اين ميدانند كه « اهل » اعم است زيرا اهل شهر گفته مىشود ولى آل شهر گفته نميشود .\r\nآل مرد : قوم و خويش و كسانىاند كه بسبب خويشاوندى و قرابت به دو نسبت پيدا كرده و بيك اصل باز ميگردند و اصل آن « اول » به معناى بازگشت و رجوع مىباشد .\r\nفرعون - نام عمومى پادشاهان مصر بوده است چنان كه پادشاهان روم را « قيصر » و پادشاهان ايران را « كسرى » و پادشاهان ترك را « خاقان » و پادشاهى يمن را « تبّع » ميناميدند .\r\nگويند نام فرعون مصر در زمان موسى « مصعب بن ريّان » بوده است .\r\nيسومونكم - شما را به كارهاى دشوار واميداشتند و خوارتان ميكردند از فعل سام كه بطور لازم به معناى بيرون رفتن چارپا بچراگاه است و بطور متعدى به معناى وادار كردن و واداشتن به كار سخت مىباشد .\r\nسوء العذاب - عذابى سخت و دردناك .\r\nيستحيون - زنده ميگذاشتند .\r\nبلاء - آزمايش است كه گاهى از راه نعمت دادن و زمانى بوسيله عذاب و بدبختى مىباشد .\r\n\r\n","description":"","footnote":"","page_name":" 166 ","page_number":178},
  {"content":"\r\n\r\nفرقنا - شكافتيم از « فرق » كه جدا كردن دو چيز است .\r\n\r\nتفسير\r\nاينك قرآن نعمت‌هاى خدا را بر بنى اسرائيل بطور مشروح بيان مىكند و ميفرمايد : به ياد آريد وقتى كه شما را از قوم فرعون و پيروانش نجات داديم كه شما را به كارهاى سخت واميداشتند ، و در اينكه آنان دچار چه نوع شكنجه و عذابى بودند كه خدا نجاتشان داد وجوهى بيان شده است .\r\n1 - همانطور كه خود آيه بيان مىكند از كشتن فرزندان و زنده نگاهداشتن زنان آنان .\r\n2 - اعمال شاقّه‌اى كه بدانان تكليف ميكردند و از آن جمله آنان را صنف ، صنف كردند و هر صنف را بكارى واميداشتند يك صنف خدمتگزار ، صنفى كشت كار و همين طور و اگر افرادى توانايى و صلاحيت كار نداشتند بر آنان جزيه قرار ميدادند و علاوه بر آن فرزندانشان را ميكشتند و زنانشان را زنده نگاه ميداشتند و لذا در سوره ابراهيم جمله  « يُذَبِّحُونَ أَبْناءَكُمْ »  ( فرزندانتان را ميكشتند ) بما قبل خود كه  « يَسُومُونَكُمْ سُوءَ الْعَذابِ »  باشد با « واو » ، عطف شده است . و اين عطف نشان ميدهد كه آن دو يكى نبود يعنى هم شكنجه و اعمال شاقّه و هم كشتن فرزندان هر دو بوده است .\r\n يُذَبِّحُونَ أَبْناءَكُمْ وَ يَسْتَحْيُونَ نِساءَكُمْ . .  - فرزندانتان را كشته و زنانتان را نگاه ميداشتند تا خدمتگزارى آنان كنند و كنيز باشند و منظور از « نساء » ( زنان ) اعمّ از دختر و زن ميباشند زيرا فرعونيان هر دو دسته را زنده نگاه ميداشتند و كلمه « نساء » بر دختران « حقيقة » يا از باب « غلبه » اطلاق شده است .\r\n وَ فِي ذلِكُمْ بَلاءٌ . .  - در اين شكنجه و فرزند كشتن آزمايش بزرگى براى شما بود كه خدا به آنان توانايى و امكان چنين شكنجه‌ها را نسبت به شما داد .\r\nبعضى گفته‌اند يعنى اينكه خدا شما را از شرّ فرعون و يارانش نجات داد نعمت بزرگى بود .\r\n\r\n","description":"","footnote":"","page_name":" 167 ","page_number":179},
  {"content":"\r\n\r\n\r\nبيان داستان\r\nعلت اينكه فرعونيان فرزندان را ميكشتند اين بود كه فرعون در خواب ديده بود گويا آتشى از طرف بيت المقدس آمد تا تمام خانه‌هاى مصر را فرا گرفت و سوزاند و قبطيان را نيز هلاك نمود و تنها بنى اسرائيل مصون و محفوظ ماندند .\r\nفرعون از ديدن اين خواب نگران شد و ساحران و كاهنان را طلبيد و از آنان در بارهء اين خواب پرسيد . آنان گفتند در ميان بنى اسرائيل پسرى به دنيا ميآيد كه نابودى تو و سلطنت و همچنين تغيير دين تو بدست او خواهد بود .\r\nپس فرعون فرمان داد تا هر پسرى كه در بنى اسرائيل به دنيا آمد بكشند و براى اين منظور همه قابله‌هاى مملكت را جمع كرد و به آنان تأكيد نمود كه هر پسرى از بنى اسرائيل بدست شما به دنيا آيد بايد فورى كشته شود و اگر دختر بود زنده بماند .\r\nآنان نيز همين كار را كردند و در نتيجه ، بنى اسرائيل رو به انقراض ميرفتند و مرگ بزرگان و كشته شدن فرزندان همه آنان را تهديد به نيستى ميكرد و عدّه‌اى از بزرگان قبط بر فرعون وارد شده گفتند مرگ در بنى اسرائيل افتاده است فرزندانشان كشته ميشوند و بزرگانشان ميميرند نزديك است كه از نبود كارگر در ميان ما ، خود ما به كار وادار شويم .\r\nفرعون دستور داد كه يك سال بكشند و يك سال رها كنند هارون در آن سالى كه نمىكشتند و موسى در سالى كه ميكشتند به دنيا آمدند .\r\n « وَ إِذْ فَرَقْنا بِكُمُ الْبَحْرَ . . . »  خداوند نعمت ديگر خود را بر بنى اسرائيل بيان مىكند : به ياد آريد وقتى كه دريا را براى شما شكافتيم و آب‌ها را از هم جدا كرديم تا شما از وسط آن گذشتيد پس شما را از دريا و غرق ، نجات داده و آل فرعون را غرق كرديم .\r\nدر اينجا اگر ذكرى از خود فرعون بميان نيامده از نظر روشن بودن آن است زيرا هدف ، هلاك و نابودى فرعون و ياران است و طبعاً خود او در درجهء اول بايد نابود گردد و در آيات ديگر غرق خود فرعون بيان شده است مانند آيه كريمه :\r\n\r\n","description":"","footnote":"","page_name":" 168 ","page_number":180},
  {"content":"\r\n\r\n « فَأَغْرَقْناهُ وَ مَنْ مَعَهُ جَمِيعاً »  « 1 » ( او و كسانى كه با او بودند همه را غرق كرديم ) و نيز امكان دارد كه منظور از آل فرعون خود او باشد مانند آيه كريمه :  « مِمَّا تَرَكَ آلُ مُوسى وَ آلُ هارُونَ »  « 2 » ( باقيمانده‌اى از آنچه موسى و هارون واگذاشتند ) كه در اين آيه مقصود از آل موسى و هارون ، خود آنها هستند .\r\n وَ أَنْتُمْ تَنْظُرُونَ . . .  - در حالى كه شما ناظر بوديد كه آنان غرق ميشدند كه خود سبب شماتت بيشتر و ناراحتى زيادتر براى فرعونيان و اظهار قدرت و معجزه براى موسى است .\r\nبعضى گفته‌اند : مقصود اين است كه اگر مىخواستند ميتوانستند غرق شدن آنان را ببينند نه اينكه ديدند زيرا ياران موسى سرگرم وضع خود بودند ولى قول اول صحيح‌تر است زيرا اولًا بنى اسرائيل كارى نداشتند تا بدان سرگرم شوند و ثانياً همه مفسران بر آنند كه ياران موسى شكافتن دريا و برخورد امواج آن را بفرعونيان ديدند تا آنان غرق شدند .\r\nدنبالهء داستان ابن عباس خلاصه داستان فرعون را با بنى اسرائيل در دريا چنين بيان مىكند كه خداوند به موسى وحى كرد كه بنى اسرائيل را از مصر حركت دهد موسى آنان را شبانه حركت داد و فرعون نيز بدنبال آنان با هزار هزار اسب سوار حركت كرد همراهان موسى 620 هزار نفر بودند وقتى فرعون آنان را ديد گفت اينان گروهى اندك‌اند كه موجب خشم ما هستند و ما همگى آماده كاريم « 3 » .\r\nموسى بنى اسرائيل را حركت داد تا به دريا رسيدند ناگاه توجهشان بفرعون افتاد ديدند در نزديكى آنان است بنى اسرائيل بموسى گفتند : « پيش از آنكه تو بسوى ما\r\n\r\n\r\n","description":"","footnote":"\r\n( 1 ) آيه 103 از سوره اسراء .\r\n( 2 ) آيه 246 از سوره بقره .\r\n( 3 )    « إِنَّ هؤُلاءِ لَشِرْذِمَةٌ قَلِيلُونَ وَ إِنَّهُمْ لَنا لَغائِظُونَ ، وَ إِنَّا لَجَمِيعٌ حاذِرُونَ    ، آيه 55 از سوره شعراء ( 26 )\r\n","page_name":" 169 ","page_number":181},
  {"content":"\r\n\r\nبيايى و پس از آنكه آمدى ما آزار ديده و مىبينيم » « 1 » .\r\nهم اكنون در جلو ما دريا و بدنبال ما فرعون و يارانش هستند .\r\nموسى گفت شايد پروردگارتان دشمنانتان را هلاك كند و شما را در اين سرزمين جانشين آنها نمايد و بنگرد چگونه عمل ميكنند « 2 » .\r\nيوشع بن نون بموسى گفت : فرمان خدا چيست ؟\r\nموسى گفت فرمان ، آن است كه با اين عصايم به دريا بزنم گفت بزن و خدا به دريا وحى كرد كه در اطاعت موسى باشد و دريا را چنان لرزشى گرفت كه موسى نميدانست بكدام قسمت بزند .\r\nموسى با عصايش به دريا زد و دريا از هم شكافته شد و دو راه پديد آمد و براى هر سبطى يك راه كه بروند بنى اسرائيل گفتند اين راه تر است و ما مىترسيم غرق شويم خدا باد صبا را فرستاد تا آن راهها خشك شد همانطور كه قرآن ميگويد :\r\n « فَاضْرِبْ لَهُمْ طَرِيقاً فِي الْبَحْرِ يَبَساً »  « 3 » ( و براى آنها راهى خشك از ميان دريا پديد آر ) پس از آنكه به راه افتادند بعضى گفتند ما ياران و رفقاى خود را نمىبينيم و از موسى ياران خود را جويا شدند موسى گفت آنان نيز مانند شما در راهند گفتند ما اطمينان پيدا نمىكنيم جز اينكه آنها را ببينيم .\r\nموسى از خدا خواست كه او را بر اين مردم ( بهانه جو ) كمك كند به او وحى شد كه عصايت را به سمت راست و چپ بگردان و موسى با عصا بر است و چپ اشاره كرد و و مانند پنجره‌هايى پديد آمد كه هر دسته ، دسته ديگر را ميديدند .\r\nوقتى فرعون به كنار دريا رسيد در حالى كه بر اسبى سياه رنگ نشسته بود از وارد شدن در آب ترسيد ولى در هر حال خود را به آب زد و يارانش بدنبال او وارد دريا شدند پس از آنكه آخرين نفر ياران موسى از دريا خارج ، و آخرين ياران فرعون\r\n\r\n\r\n","description":"","footnote":"\r\n( 1 )  « قالُوا أُوذِينا مِنْ قَبْلِ أَنْ تَأْتِيَنا وَ مِنْ بَعْدِ ما جِئْتَنا »  ( آيه 129 از سوره اعراف )\r\n( 2 )  « قالَ عَسى رَبُّكُمْ أَنْ يُهْلِكَ عَدُوَّكُمْ وَ يَسْتَخْلِفَكُمْ فِي الْأَرْضِ فَيَنْظُرَ كَيْفَ تَعْمَلُونَ »  ( آيه 129 از سورهء اعراف )\r\n( 3 ) آيه 77 از سوره طه .\r\n","page_name":" 170 ","page_number":182},
  {"content":"\r\n\r\nوارد دريا شدند دريا متلاطم شده همه آنها را غرق كرد و موسى و يارانش نجات يافتند .\r\nسؤال در اينجا سؤالى پيش مىآيد كه چطور خداوند اين همه آيات روشن و معجزات كه بموسى داد به ساير پيامبران عطا نفرمود تا براى امّت آنان نيز حجّت و دليل آشكار و شبهه‌ها و اشكال‌ها دور گردد .\r\nجواب خداوند هميشه براى هدايت مردم و پاك شدن روح آنان ، معجزاتى را بدست پيامبران ظاهر مىكند بنا بر اين ، معجزات در مردم به اختلاف فكر و درجهء عقل آنان متفاوت مىباشد و چون قوم موسى و بنى اسرائيل از نظر ناتوانى فكرى و ضعف روحى در درجه‌اى بودند كه تنها استدلال به آيات حقيقى و به كار انداختن نيروى عقل و فكر ، براى آنان فائده‌اى نداشت ناچار بايد معجزات فراوانى بدست موسى انجام يابد تا مگر به راه آيند .\r\nمثلًا در تاريخ اين قوم مىبينيم كه وقتى از دريا گذشتند و به مردمى بت پرست رسيدند با آن همه معجزات كه ديده بودند باز بموسى ميگويند : « براى ما خدايى چون خداى اينان بساز ! ! » « 1 » موسى گفت شما مردمى نادان هستيد « 2 » .\r\nاما در عرب و امّت اسلام قدرت فكر و تيز هوشى در آن حدّ بود كه مىتوانست استدلال‌هاى عقلى جاى معجزات را بگيرد و روح آنان را از راه صحيح فكرى ، رهبرى و هدايت كند لذا مطابق روحيّات آنان آيات الهى و حجّت‌هاى آشكار نمايان شد تا از آن راه ، شكّ و ترديد بينندگان بر طرف شده و به فضاى وسيع علم و يقين برسند و راه رستگارى را به پيمايند .\r\n\r\n\r\n","description":"","footnote":"\r\n( 1 )  « اجْعَلْ لَنا إِلهاً كَما لَهُمْ آلِهَةٌ »  . ( آيه 138 از سوره اعراف ) ( 8 )\r\n( 2 )  « قالَ إِنَّكُمْ قَوْمٌ تَجْهَلُونَ »  ( دنباله آيه 138 از سوره اعراف )\r\n","page_name":" 171 ","page_number":183},
  {"content":"\r\n\r\n\r\n[ سوره البقرة ( 2 ) : آيات 51 تا 52 
  ]\r\nوَ إِذْ واعَدْنا مُوسى أَرْبَعِينَ لَيْلَةً ثُمَّ اتَّخَذْتُمُ الْعِجْلَ مِنْ بَعْدِهِ وَ أَنْتُمْ ظالِمُونَ ( 51 ) ثُمَّ عَفَوْنا عَنْكُمْ مِنْ بَعْدِ ذلِكَ لَعَلَّكُمْ تَشْكُرُونَ ( 52 )\r\n\r\n[ ترجمه 
  ]\r\nآن گاه كه با موسى چهل شب وعده كرديم بس ( در نبود او ) شما گوساله پرستى اختيار كرده ستمكار و بيدادگر شديد ( 51 ) .\r\nآن گاه از شما در گذشتيم شايد سپاسگزار باشيد\r\n\r\nشرح لغات\r\nواعدنا . . . - قرار گذارديم از مادهء « وعد » و ميعاد به معناى محل قرارداد و « وعد » به معناى خبر دادن از امرى نيكو و خوب كه ميرسد و « وعيد » كه خبر دادن از شر و بديست ، همه ، از همين ماده مشتق‌اند .\r\nموسى از دو كلمه قبطى : مو ( آب ) و سى ( درخت ) تركيب شده است چون جعبه‌اى كه موسى در آن بود در آب نزديك درخت بدست آمد بدين اسم ناميده شد .\r\nليلة - شب ، و چهل شب يعنى چهل شبانه روز و چون حساب ايام نزد عرب با ماه است و ماه ، از شب آغاز مىشود لذا شب ، پايهء حساب شده است .\r\nعجل - گوساله ، از ماده عجله بعضى گويند چون بنى اسرائيل عجله كردند و پيش از آمدن موسى گوساله را خدا خواندند لذا به اين اسم گفته شد .\r\nعفو . . . - بخشيدن و با كلمات : « صفح » « مغفرت » و « تجاوز » هم معنى است و اصل آن از : « عفت الريح الاثر » يعنى باد اثر را نابود كرد مىباشد و چون با بخشش خدا ، آثار و لوازم گناه از بين ميرود به آن « عفو » گفته‌اند .\r\nبعضى ميگويند : معناى عفو در اصل « ترك » است همانطور كه در آيه كريمه :\r\n « فَمَنْ عُفِيَ لَهُ مِنْ أَخِيهِ شَيْءٌ »  « 1 » ( كسى كه براى او از برادرش چيزى مانده باشد ) به همين معنا است .\r\n\r\nتفسير\r\nياد آوريد وقتى را كه بموسى وعده كرديم كه در سر چهل شب يا پس از سر آمدن\r\n\r\n\r\n","description":"","footnote":"\r\n( 1 ) آيه 178 از سوره بقره .\r\n","page_name":" 172 ","page_number":184},
  {"content":"\r\n\r\nچهل شب به او الواحى دهيم كه در آن الواح ، تورات كه شفاء و بيان براى مردم است باشد و اين چهل شب همان است كه خداوند در سوره اعراف بيان مىكند  « وَ واعَدْنا مُوسى ثَلاثِينَ لَيْلَةً وَ أَتْمَمْناها بِعَشْرٍ »  « 1 » ( وقتى كه بموسى سى شب وعده كرديم و آن را بده شب ديگر ، كامل كرديم ) و گويند اين چهل شب تمام ماه ذيقعده و ده شب اول از ذيحجّه بوده است .\r\nمفسّران ميگويند پس از نجات بنى اسرائيل از دريا و نابودى فرعونيان وقتى بمصر بازگشتند خدا بدانان وعدهء نازل كردن تورات و قوانين داد پس موسى يارانش را واگذارد و هارون را نماينده خود بر آنان قرار داد و به طور رفت و در آنجا چهل شب ماند و تورات بر الواحى بر او نازل شد .\r\n ثُمَّ اتَّخَذْتُمُ الْعِجْلَ . . .  - منظور اين است كه گوساله را خداى خود قرار داديد نه آنكه شكل آن را كشيديد زيرا كشيدن شكل حيوانات گناه نبوده و سبب چنين عذاب نبود .\r\nو امّا روايتى كه از رسول اكرم وارد شده است كه آن حضرت « مصوّران » را لعن فرموده منظور از « مصوّران » كسانيند كه خدا را بمخلوقات تشبيه نمايند و يا معتقد گردند كه خدا صورتى از صورتها است .\r\n مِنْ بَعْدِهِ . . .  - پس از غيبت موسى و خارج شدنش يا پس از آنكه خدا بشما وعده تورات داد يا بعد از غرق فرعون و آيات و نشانه‌هاى روشنى كه ديديد .\r\n وَ أَنْتُمْ ظالِمُونَ . . .  - شما به خود ستم كرديد زيرا با اين گناه بزرگ و پرستش گوساله مستحق عذاب الهى شديد .\r\n\r\nداستان\r\nاز ابن عباس نقل شده است كه « سامرى » مردى بنام « ميخا » و يا « موسى » و گاو پرست بود او اگر چه در ظاهر بموسى ايمان آورده بود ولى در دلش هم چنان علاقه به گاو پرستى داشت .\r\n\r\n\r\n","description":"","footnote":"\r\n( 1 ) آيه 142 از سوره اعراف .\r\n","page_name":" 173 ","page_number":185},
  {"content":"\r\n\r\nتا وقتى موسى به طور رفت و هارون باقيماند هارون بمردم گفت شما مقدارى آلات زينت و آرايش را از فرعونيان با خود آورده و گناه آن را بر خود قرار داده‌ايد هم اكنون خود را پاك كنيد ( آنان كه اين آلات زينت را از قبطيان عاريه گرفته بودند ولى باز نگردانده و از خود ميدانستند ) .\r\nهارون دستور داد آتشى برافروختند و گفت هر چه داريد در آن بيفكنيد بنى - اسرائيل نيز زينت آلات را كه داشتند آورده و در آن مىانداختند .\r\nابو على جبائى ميگويد سامرى گوساله‌اى ساخت و در آن بطورى خاصّ منافذ و سوراخ‌ها قرار داد بطورى كه باد داخل آنها ميشد و صدايى شبيه صداى گاو ميداد و سپس مردم را به پرستش آن دعوت كرد آنان نيز پذيرفتند و آن را خداى خود پنداشتند .\r\n ثُمَّ عَفَوْنا عَنْكُمْ . . .  - ما با پذيرش توبه شما ، عقاب و عذابى كه با پرستش گوساله ، مستحقّ آن شده بوديد بر داشتيم و يا بقول بعضى ، پس از گوساله پرستى شما ، مادر عذابتان شتاب نكرديم .\r\n لَعَلَّكُمْ تَشْكُرُونَ . . .  - شايد خدا را بر اين عفو و گذشت و نعمت‌هاى ديگرش سپاسگزارى كنيد و يا شما را در معرض شكر قرار داديم .\r\nاين آيه بر وجوب شكر نعمت دهنده و نيز به اين جهت كه بخشش و عفو خدا از گناه پس از توبه ، خود نعمتى است دلالت دارد ، بمناسبت بحث در كلمه شكر بد نيست كه به اين سه مطلب توجه كنيم .\r\n1 - اينكه در باره پروردگار گفته مىشود او « غفور و شكور » است منظور از « شكور » اين است كه بندگان را بر طاعات و عباداتشان پاداش ميدهد بدون آنكه چيزى كم بگذارد و اين پاداش دادن را « شكر » گفته است .\r\n2 - انسان نمىتوان شكرگزار خودش باشد زيرا شكر ، در برابر نعمت دهنده است و نعمت دهنده و نعمت گيرنده بايد دو نفر باشند آرى خوبى كردن انسان به خود مانند بد كردنش تصور دارد مانند كار نيكى كه انجام دهد و از آن خود بهره‌مند گردد\r\n\r\n","description":"","footnote":"","page_name":" 174 ","page_number":186},
  {"content":"\r\n\r\nيا جنايتى كه مرتكب شود و زيانش به او برسد .\r\n3 - كافر در برابر نيكىها و خدماتش تنها استحقاق مكافات و پاداش دارد نه شكر همانطور كه بايد طلبش را پرداخت و فرق بين پاداش و شكر اين است كه در شكر ، تعظيم و بزرگداشت طرف است و باضافه ، پاداش و مكافات بايد با خود نعمت و نيكى ، برابر باشد ولى در شكر ، اين جهت اعتبار ندارد و ممكن است گاهى شكر كمتر از نعمت باشد در اين صورت اگر چه بر نعمت گيرنده بيش از آن ، واجب نيست ولى هر چه بيشتر شكر كند بهتر است هر چند واجب نيست چون واجب بايد داراى حدّى باشد و گاهى نعمت بقدرى زياد است مانند نعمت خدا بر انسان كه هر چه انسان شكر كند باز كم كرده و سزاوار است كه بيشتر كند تا بى نهايت . و اگر واجب باشد بايد بى نهايت شكر كند و بديهى است كه اين تكليف محال خواهد بود .\r\n\r\n[ سوره البقرة ( 2 ) : آيات 53 تا 54 
  ]\r\nوَ إِذْ آتَيْنا مُوسَى الْكِتابَ وَ الْفُرْقانَ لَعَلَّكُمْ تَهْتَدُونَ ( 53 ) وَ إِذْ قالَ مُوسى لِقَوْمِهِ يا قَوْمِ إِنَّكُمْ ظَلَمْتُمْ أَنْفُسَكُمْ بِاتِّخاذِكُمُ الْعِجْلَ فَتُوبُوا إِلى بارِئِكُمْ فَاقْتُلُوا أَنْفُسَكُمْ ذلِكُمْ خَيْرٌ لَكُمْ عِنْدَ بارِئِكُمْ فَتابَ عَلَيْكُمْ إِنَّهُ هُوَ التَّوَّابُ الرَّحِيمُ ( 54 )\r\n\r\n[ ترجمه 
  ]\r\nآن گاه كه بموسى كتاب و فرقان داديم شايد هدايت يابند .\r\nو آن گاه كه موسى بقوم خود گفت اى قوم شما با گوساله پرستى بخويش ستم كرديد اكنون بسوى آفريننده خود باز آئيد و خودتان را بكشيد اين ، نزد خالقتان براى شما بهتر است پس توبه شما را پذيرفت چه او خداى توبه پذير مهربان است .\r\n\r\nشرح لغات\r\nفرقان . . . - جدايى و هر چه دو چيز را از هم جدا كند « فرقان » مىنامند و چون كتاب خدا فاصلهء بين حق و باطل است و آن دو را از هم جدا مىكند به آنان فرقان گفته‌اند .\r\nو در آيه كريمه :  « يَجْعَلْ لَكُمْ فُرْقاناً »  ( يعنى بين شما و گناهانتان جدايى مىاندازد ) « 1 » .\r\n\r\n\r\n","description":"","footnote":"\r\n( 1 ) آيه 29 از سوره انفال .\r\n","page_name":" 175 ","page_number":187},
  {"content":"\r\n\r\nبارء . . . - آفريننده و فرق آن با خالق اين است كه بارء به كسى گفته مىشود كه موجودات را از نيستى به هستى آورده در حالى كه خالق كسى است كه آنها را از حالى به حال ديگر در مىآورد ، و نيز به مريضى كه از بيمارى و نقص بيرون آيد « بارء » ميگويند .\r\nفاقتلوا . . . - پس بكشيد .\r\n\r\nتفسير\r\nبه ياد آوريد وقتى را كه بموسى كتاب داديم كه همان تورات است و در بارهء كلمهء فرقان كه در اين آيه به كتاب عطف شده چهار قول از مفسّران نقل شده است .\r\n1 - ابن عباس ميگويد : مراد از فرقان همان تورات است و تفاوت آن با كتاب فقط از نظر لفظ است .\r\n2 - منظور از كتاب ، تورات است و فرقان شكافته شدن دريا است كه هر دو نعمتى براى موسى بودند .\r\n3 - فرقان ، همان جدا كردن حلال از حرام و فرق بين موسى و يارانش با فرعون و درباريانش است به چيزهايى مانند نجات دادن اينان و هلاك و غرق فرعونيان .\r\n4 - منظور از فرقان قرآن است و تقدير آيه بنا بر اين قول ، چنين است كه :\r\nبموسى ، كتاب و بمحمّد ، قرآن داديم .\r\nولى قول چهارم را دانشمندان ، ضعيف دانسته‌اند زيرا آيه ميگويد : ما بموسى فرقان داديم و در آيه ديگر نيز مىفرمايد :  « وَ لَقَدْ آتَيْنا مُوسى وَ هارُونَ الْفُرْقانَ »  ما بموسى و هارون فرقان داديم .\r\n لَعَلَّكُمْ تَهْتَدُونَ . . .  - شايد شما از آنچه در تورات است از آن جمله بشارت بآمدن محمّد هدايت شويد .\r\n وَ إِذْ قالَ مُوسى لِقَوْمِهِ . . . .  - به ياد آوريد وقتى موسى پس از بازگشت به بنى اسرائيل كه گوساله پرستيده بودند گفت : شما به خود ستم كرديد  « يا قَوْمِ إِنَّكُمْ ظَلَمْتُمْ أَنْفُسَكُمْ بِاتِّخاذِكُمُ الْعِجْلَ »  با پرستش گوساله و خدا دانستن آن به خود ضرر زديد\r\n\r\n","description":"","footnote":"","page_name":" 176 ","page_number":188},
  {"content":"\r\n\r\nو عبادت را در غير محلّش قرار داديد ستم آنان به خود ، از اين جهت بود كه با اين عمل ناشايست استحقاق عقاب و عذاب پيدا كردند و هر كه چنين كند بى شك به خود ستم كرده است .\r\n فَتُوبُوا إِلى بارِئِكُمْ . . .  - شما به آفريننده و خداى خود با عبادت و اعتقاد به يگانگيش . باز گرديد در اينجا اقوالى در تقدير است كه ما چگونه توبه كنيم .\r\nقرآن خود كيفيّت توبه و بازگشت را بيان مىكند  « فَاقْتُلُوا أَنْفُسَكُمْ »  ( شما همديگر را بكشيد ) .\r\nابن عباس ميگويد : يعنى بىگناهان گناهكاران را بكشند مانند آيه كريمه :\r\n « فَإِذا دَخَلْتُمْ بُيُوتاً فَسَلِّمُوا عَلى أَنْفُسِكُمْ »  « 1 » ( چون بخانه‌اى در آمديد خويشتن را سلامى گوئيد ) يعنى بعضى از شما به بعضى ديگر سلام گويد .\r\nجبائى و ابن اسحاق ميگويند : معناى آيه اين است كه همه آماده كشته شدن شويد و اين آمادگى گويى كشتن خود آنها است .\r\n\r\nچه كسى مأمور قتل شد ؟\r\nدر اينكه چه كسى مأمور شد آنان را بكشد اختلاف است .\r\nبعضى ميگويند : موسى فرمان داد كه همه غسل كنند و كفن بپوشند و در صفّ تشكيل داده بايستند و هارون با 12 هزار افرادى كه بگوساله پرستى نگرائيده بودند آمد و آنان در حالى كه شمشيرهاى لب تيز در دست داشتند شروع بكشتن كردند تا هفتاد هزار تن كشته شد و خدا از گناه بقيّه گذشت .\r\nبعضى گفته‌اند : آنان دو صف شده و هر كدام ديگرى را ميزدند تا هفتاد هزار كشته شد .\r\nقول سوّم آن است كه آنان را تاريكى شديد فرا گرفت و شروع بكشتن همديگر كردند تا وقتى هوا روشن شد و معلوم گرديد كه هفتاد هزار نفر كشته شده است .\r\n\r\n\r\n","description":"","footnote":"\r\n( 1 ) آيه 61 از سوره نور .\r\n","page_name":" 177 ","page_number":189},
  {"content":"\r\n\r\nروايت شده است در حالى كه بنى اسرائيل يكديگر را مىكشتند موسى و هارون براى آنان دعا و طلب آمرزش مىنمودند تا وحى آمد كه ديگر همديگر را نكشند و توبه باقيماندگان پذيرفته شد .\r\nابن جريح ميگويد : علّت اينكه خدا فرمان داد بنى اسرائيل همه يكديگر را بكشند اين بود كه اگر چه دسته‌اى از آنان گوساله نپرستيده و آن را كارى باطل و زشت دانسته بودند ولى گناه اين دسته آن بود كه ديگران را از گوساله پرستى نهى و منع نكردند لذا اين فرمان سخت كه عذاب و عقوبت شرك دسته‌اى و سكوت ديگران بود به آنان متوجّه شد كه همديگر را بكشند و مردمى كه با ديدن آن همه آيات توحيد باز بكفر و شرك گرائيدند بى شك سزاوار چنين شكنجه و عقوبتى بودند .\r\nرمّانى ميگويد : با توجه به اينكه بايد اين تكليف ( كشتن يكديگر ) مانند هر تكليف ديگرى براى مردم لطفى و مصلحتى را در برداشته باشد .\r\nرمّانى ميگويد : با توجه به اينكه بايد اين تكليف ( كشتن يكديگر ) مانند هر تكليف ديگرى براى مردم لطفى و مصلحتى را در برداشته باشد .\r\nاگر سؤال شود كه با اين تكليف ، آنان كشته ميشدند و پس از مرگ ديگر چه لطفى و چه مصلحتى خواهد بود ؟ جواب آن است كه وقتى آنان بكشتن يكديگر مكلّف شدند پس تكليف هر يك كشتن ديگرى بود و اين تكليف ، لطف و مصلحت در برداشت زيرا در باره هر كدام اين احتمال بود كه زنده بماند و لو به مقدارى كه واجبى انجام دهد . نظير فريضه جهاد و جنگ با مشركان كه خود ، لطف و نتيجه‌اش كشتن دشمنان و يا رسيدن به شهادت است و خداوند بدان ، امر كرده و مجاهدان را ستوده است .\r\nتاريخ نويسان نقل مىكنند كه گوساله پرستان موظّف شدند كه بر كشته شدن صبر و تحمّل كنند تا بعضى ديگر را بكشند و كشته شدن افراد ، شهادت آنان و توبه باقيماندگان گرديد .\r\nاما بنا بقول كسانى كه ميگويند : آنان فقط مأمور شدند كه خود را آماده كشته شدن كنند ديگر سؤال و اشكالى نخواهد بود زيرا بنا بر اين آنان مأمور بكشتن خود نبودند .\r\n\r\n","description":"","footnote":"","page_name":" 178 ","page_number":190},
  {"content":"\r\n\r\n\r\nتسليم در برابر گناه !\r\nدر اين فرض هم بايد در نظر داشت كه اگر كشته شدن آنان بدست ديگران امرى زشت و گناه باشد حاضر شدن و تسليم در برابر گناه است و شكّى نيست كه خود گناه و زشت است .\r\nلذا در تاريخ پيامبران و مصلحان بزرگ مىبينيم كه در راه انجام رسالت خود وقتى با مخالفت جبّاران زمان خود مواجه ميشدند و اين جبّاران كه معمولًا مردمى خونخوار و جنايتكارند ميخواستند آن رهبران دينى و اجتماعى را بكشند آنان هيچگاه تسليم كشته شدن نبودند و تا حد قدرت ، از خود دفاع ميكردند و شهادتشان تنها در صورتى ممكن بود كه قدرت دفاعى از آنها گرفته ميشد .\r\nپاسخ در پاسخ بايد گفت كشتن انسان اگر چه عملى زشت و حرام است ولى گاهى از نظر پاره‌اى مصالح ، نيكو و واجب ميگردد و يك نوع مصلحت دينى و اجتماعى عنوان آن را تغيير ميدهد .\r\nدر مورد بنى اسرائيل نيز چون كشتن آنان مصلحت جلوگيرى از تكرار اين نوع گناه بزرگ را داشت نيكو ، و حاضر شدن به آن ، نيز امرى پسنديده بشمار مىآيد .\r\n ذلِكُمْ خَيْرٌ لَكُمْ عِنْدَ بارِئِكُمْ . . .  - اشاره به توبهء آنان به اين صورت كه خدا فرمان داد كه اگر چه سخت و دردناك است ولى چون باعث قبولى توبه و آمرزش گناه شما است بهتر است از اين زندگى چند روزه‌اى كه بالآخره تمام مىشود و پس از آن بايد به عذاب هميشگى گرفتار شد ولى تلخى انجام دادن اين فرمان ، زود گذر و در مقابل ، نعمتى ابدى و جاويد براى شما خواهد بود .\r\n فَتابَ عَلَيْكُمْ . . .  - در اينجا تقدير كلام چنين است كه بنى اسرائيل به همان صورتى كه خدا فرمان داد توبه كردند و خدا توبهء آنان را پذيرفت .\r\n إِنَّهُ هُوَ التَّوَّابُ الرَّحِيمُ .  - او پذيرنده توبه است كلمه « تواب » كه مبالغه در\r\n\r\n","description":"","footnote":"","page_name":" 179 ","page_number":191},
  {"content":"\r\n\r\nپذيرش توبه است يا از جهت تكرار گناه و توبه و يا از نظر عظمت و بزرگى گناه آمده است كه او پذيرنده توبه‌هاى پياپى و پذيرنده توبه از گناهان بزرگ است . و او مهربان ( رحيم ) است كه وقتى توبه كرديد شما را داخل بهشت مىكند .\r\nضمناً از اين آيه استفاده مىشود كه ممكن است براى قبولى توبه ، علاوه بر ندامت و پشيمانى كه اساس و اوّلين شرط آن است شرط ديگرى نيز باشد كه در مورد توبه بنى اسرائيل ، آمادگى آنان براى كشته شدن بود\r\n. \r\n[ سوره البقرة ( 2 ) : آيات 55 تا 56 
  ]\r\nوَ إِذْ قُلْتُمْ يا مُوسى لَنْ نُؤْمِنَ لَكَ حَتَّى نَرَى اللَّهَ جَهْرَةً فَأَخَذَتْكُمُ الصَّاعِقَةُ وَ أَنْتُمْ تَنْظُرُونَ ( 55 ) ثُمَّ بَعَثْناكُمْ مِنْ بَعْدِ مَوْتِكُمْ لَعَلَّكُمْ تَشْكُرُونَ ( 56 )\r\n\r\n[ ترجمه 
  ]\r\n( به ياد آوريد ) وقتى را كه گفتيد اى موسى تو را تصديق نمىكنيم مگر آشكارا خدا را ببينيم پس صاعقه شما را گرفت در حالى كه شما مىنگريستيد ( 55 ) .\r\nآن گاه شما را از پس مرگتان برانگيختيم كه شايد خدا را شكر كنيد .\r\n\r\nشرح لغات\r\nلن نؤمن . . . - هرگز تو را تصديق نخواهيم كرد .\r\nنرى . . . - ببينيم از رؤيت به معناى ديدن و به معناى علم نيز به كار ميرود .\r\nجهرهء . . . - علنى و آشكارا كه نسبت به ديده شده گفته مىشود در برابر معاينه نسبت به بيننده .\r\nصاعقه . . . - به سه معنى در قرآن آمده است .\r\n1 - آتشى كه از آسمان فرود آيد مانند آيه كريمه :  « وَ يُرْسِلُ الصَّواعِقَ فَيُصِيبُ بِها مَنْ يَشاءُ »  « 1 » ( صاعقه‌ها را ميفرستد و هر كه را خواهد دچار آن كند ) 2 - مرگ ناگهانى - مانند آيه كريمه :  « فَصَعِقَ مَنْ فِي السَّماواتِ »  « 2 » ( بيهوش و هلاك شد هر كه در آسمانها بود )\r\n\r\n\r\n","description":"","footnote":"\r\n( 1 ) آيه 13 از سوره رعد .\r\n( 2 ) آيه 68 از سوره زمر .\r\n","page_name":" 180 ","page_number":192},
  {"content":"\r\n\r\n3 - عذاب - مانند آيه كريمه  « فَقُلْ أَنْذَرْتُكُمْ صاعِقَةً مِثْلَ صاعِقَةِ عادٍ وَ ثَمُودَ »  « 1 » ( شما را از عذابى چون عذاب عاد و ثمود بيم ميدهيم ) .\r\nبعث . . . - برانگيختن از محلى و يا از خواب و مرگ و از حالت آرامش و استراحت است و روز قيامت را روز بعث گفته‌اند چون همه مردم از قبرها براى حساب برانگيخته ميشوند و نيز بفرستادن لشگر به محلى « بعث » ميگويند .\r\n\r\nتفسير\r\nوقتى شما ( پدران شما ) بموسى گفتيد ما تو را كه مىگويى فرستاده خدا هستم تصديق نمىكنيم مگر خدا را آشكارا ببينيم و به ما بگويد كه تو فرستادهء اويى .\r\nبعضى ميگويند وقتى موسى الواح را براى بنى اسرائيل آورد كه در آن ، تورات بود آنان گفتند ما باور نمىكنيم كه اينها از طرف خدا باشد جز اينكه خدا را علنى ببينيم .\r\nبعضى ديگر ميگويند كلمه « جهرة » ( علنى ) صفت گفتار آنان است يعنى آنها اين سخن را صريحاً و علناً به موسى گفتند كه : تا خدا را نبينيم تو را تصديق نمىكنيم ولى اقوى همان قول اول است .\r\n فَأَخَذَتْكُمُ الصَّاعِقَةُ . . .  - پس شما را مرگ فراگرفت در حالى كه خود ، ناظر علل و اسباب آن بوديد  « وَ أَنْتُمْ تَنْظُرُونَ »  يا به آتشى كه بدان گرفتار شديد مىنگريستيد .\r\nسؤال و جواب با اينكه اين درخواست از ناحيه پدران آن دسته از بنى اسرائيل كه در زمان رسول اكرم بودند نسبت بموسى شد چرا خداوند آنان را مذمّت مىكند .\r\nدر جواب بايد گفت كه آنان نيز به راه پدران خود ميرفتند و به رسول اكرم و آنچه او آورده بود ايمان نمىآوردند و مانند اجداد خود كه گاهى به پيامبر ميگفتند خدايى غير از خداى بزرگ بر ايشان قرار دهد و گاهى گوساله مىپرستيدند و گاهى ميگفتند تو را تصديق نمىكنيم تا خدا را علنى نبينيم ، آنان نيز رسول اكرم را آزار ميدادند .\r\n\r\n\r\n","description":"","footnote":"\r\n( 1 ) آيه 13 از سوره « فصلت » .\r\n","page_name":" 181 ","page_number":193},
  {"content":"\r\n\r\n\r\nخدا ديدنى نيست !\r\nابو القاسم بلخى از اين آيه استدلال مىكند كه خدا را نتوان ديد زيرا در اين آيه دو مسئله مورد مذمّت قرار گرفته است .\r\n1 - ردّ و انكار بنى اسرائيل به پيامبران .\r\n2 - درخواست ديدن خدا و مسئله دوم زشت‌تر و بدتر از اولى است همانطور كه قرآن ميگويد :  « فَقَدْ سَأَلُوا مُوسى أَكْبَرَ مِنْ ذلِكَ فَقالُوا أَرِنَا اللَّهَ جَهْرَةً »  « 1 » ( آنان از موسى بالاتر از اين را درخواست كردند و گفتند خدا را آشكارا بما نشان ده ) و نيز ميتوان فهميد كه اگر موسى گفت :  « رَبِّ أَرِنِي أَنْظُرْ إِلَيْكَ »  « 2 » ( خدايا خود را نشان ده تا تو را ببينم ) اظهار همان درخواست بنى اسرائيل بوده است . زيرا بين اهل تورات اختلاف نيست كه موسى جز يك بار از خدا اين مطلب را نخواست .\r\n ثُمَّ بَعَثْناكُمْ . . .  - در تفسير اين آيه حسن بصرى و قتاده ميگويند : شما را پس از مرگتان زنده كرديم تا بقيه عمر خود را بگذرانيد .\r\nسدّى ميگويد آنان پس از به هوش آمدن از خدا خواستند كه پيامبر باشند و خدا خواسته آنان را اجابت كرد .\r\nهمهء مفسران جز دسته كمى اتفاق دارند كه همه قوم ، هلاك شده و مردند جز موسى كه فقط بيهوش شد چون در آيه كريمه :  « فَلَمَّا أَفاقَ قالَ سُبْحانَكَ تُبْتُ إِلَيْكَ وَ أَنَا أَوَّلُ الْمُؤْمِنِينَ »  « 3 » ( چون به خود آمد گفت منزّهى تو بسوى تو باز ميگردم و من نخستين مؤمن به تو أم ) تعبير به « أفاق » يعنى به هوش و به خود آمد ، شده است .\r\n لَعَلَّكُمْ تَشْكُرُونَ . . .  - تا خداى را بر بازگرداندن زندگى براى شما و نعمت‌هاى ديگرش سپاسگزار باشيد .\r\nبيان اين داستان از قرآن كه مورد قبول يهود و نصاراى مخالف اسلام نيز بود\r\n\r\n\r\n","description":"","footnote":"\r\n( 1 ) آيه 153 از سوره نساء .\r\n( 2 ) آيه 143 از سوره اعراف .\r\n( 3 ) آيه 143 از سوره اعراف .\r\n","page_name":" 182 ","page_number":194},
  {"content":"\r\n\r\nخود معجزه‌اى ديگر از پيامبر عزيز و برهانى است بر مشركين عرب كه زنده شدن پس از مرگ را امرى محال مىپنداشتند .\r\n\r\nكشف و شناسايى قهرى\r\nدر اينجا ممكن است اشكالى شود كه مرگ سبب بالا رفتن پرده‌ها و كشف حقيقت و شناسايى قهرى جهان غيب و خدا ميگردد .\r\nپس بنى اسرائيل كه مردند خواه ناخواه حقيقت براى آنان روشن شد در حالى كه بار ديگر به دار دنيا و جهان تكليف بازگشتند و در عالم تكليف شناسايى بايد از راه فكر و استدلال باشد ؟\r\nدر پاسخ ميگويند : مرگ آنان مانند خواب بود كه فقط روح از بدن جدا مىشود ولى احوال آخرت را مشاهده نكرده شناسايى قهرى بر ايشان دست ندارد .\r\n\r\nاشكال ديگر\r\nممكن است گفته شود كه خود اين زنده شدن آنان پس از مرگ سبب شناسايى قهرى شد ؟ .\r\nدر جواب ميگويند اينكه غير خدا كسى نمىتواند مرده را زنده كند خود نوعى استدلال است و معرفت و شناسايى بر پايه آن ، معرفتى است كسبى و استدلالى نه قهرى .\r\nو تنها زنده شدن پس از مرگ چون بيدار شدن از خواب و به هوش آمدن پس از بيهوشى است كه سبب علم و شناسايى قهرى نميگردد .\r\n\r\nرجعت و بازگشت « 1 »\r\nبعضى به اين آيات بر جواز رجعت استدلال كرده‌اند و قول كسانى كه رجعت را مانند هر معجزه‌اى مخصوص پيامبران ميدانند ، درست نيست چون معجزات بعقيده ما منحصر به پيامبران نيست و ممكن است بدست ائمه و اولياء نيز انجام شود پس باز گرداندن مردگان كه خود ، معجزه‌اى است اختصاص بفرمان انبياء ندارد .\r\n\r\n\r\n","description":"","footnote":"\r\n( 1 ) رجعت به معناى بازگشت است و در اصطلاح عبارت از آن است كه بعضى از مردم قبل از رستاخيز عمومى بار ديگر زنده شوند و مورد اختلاف و بحث قرار گرفته است .\r\n","page_name":" 183 ","page_number":195},
  {"content":"\r\n\r\nابو القاسم بلخى ميگويد : رجعت جائز نيست زيرا مردمى كه ميدانند بار ديگر باز ميگردند و ممكن است توبه كنند بر گناه جرئت پيدا كرده و از انجام آن باك نخواهند داشت ، معتقدين برجعت در جواب بلخى ميگويند : چون رجعت براى همه مردم نيست بنا بر اين هر كسى نميداند كه او خواهد برگشت پس سبب جرئت نخواهد شد\r\n. \r\n[ سوره البقرة ( 2 ) : آيه 57 
  ]\r\nوَ ظَلَّلْنا عَلَيْكُمُ الْغَمامَ وَ أَنْزَلْنا عَلَيْكُمُ الْمَنَّ وَ السَّلْوى كُلُوا مِنْ طَيِّباتِ ما رَزَقْناكُمْ وَ ما ظَلَمُونا وَ لكِنْ كانُوا أَنْفُسَهُمْ يَظْلِمُونَ ( 57 )\r\n\r\n[ ترجمه 
  ]\r\nابر را بر شما سايبان گردانيديم و ترنجبين و مرغ بريان براى شما فرستاديم بخوريد از چيزهاى پاكيزه‌اى كه روزى شما كرديم و بر ما ستم نكردند بلكه بخودشان ستم ميكردند . ( 57 )\r\n\r\nشرح لغات\r\nظلّلنا . . . - سايه انداختيم .\r\nغمام . . . ابرى كه آسمان را مىپوشاند و يك تكه از آن را « غمامه » ميگويند و به ابرهاى سفيد نيز گفته مىشود و به اندوهى كه دل را مىپوشاند به همين مناسبت « غم » ميگويند .\r\nمنّ . . . - احسان به كسى كه سزاوار آن نيست و به معناى هر نعمت و قطع آن نيز آمده است مانند آيه كريمه :  « أَجْرٌ غَيْرُ مَمْنُونٍ »  ( پاداش هميشگى و غير مقطوع ) و « منّه » قوت قلب است و اصل اين ماده به معناى احسان مىباشد و آنچه بر بنى اسرائيل ميآمد احسان الهى بود .\r\nسلوى . . . - در لغت آنچه سبب آرامش خاطر ميگردد و به معناى عسل و پرنده‌اى مخصوص آمده است .\r\n\r\nتفسير\r\n وَ ظَلَّلْنا عَلَيْكُمُ الْغَمامَ . . .  - ما ابرها را سايبان شما قرار داديم تا شما در آن سايبان از حرارت خورشيد حفظ شويد و بر شما منّ و سلوى نازل كرديم در بارهء « منّ » وجوهى بيان شده است .\r\n\r\n","description":"","footnote":"","page_name":" 184 ","page_number":196},
  {"content":"\r\n\r\n1 - همان كه روى درخت ميريزد و همه ميدانند .\r\n2 - مجاهد ميگويد : چيزى مانند صمغ و كتيرا كه بر درختان قرار ميگيرد و مزه‌اش مانند شهد و عسل است .\r\n3 - وهب ميگويد نانى بوده است .\r\n4 - همه نعمت‌هايى كه خداوند به آنان داد كه زحمت و سختى در آن نبود .\r\nاز رسول اكرم نقل شده كه آن حضرت فرموده قارچ كوهى از « منّ » است و آب آن شفاى چشم مىباشد .\r\n كُلُوا مِنْ طَيِّباتِ . . .  - بخوريد از اين طعامهاى لذيذ و يا مباح و حلال و يا مباحى كه لذت‌بخش است كه بشما روزى كرديم و آن را رزق شما قرار داديم .\r\n ما ظَلَمُونا . . .  - بنى اسرائيل در برابر اين همه نعمت‌ها ناسپاسى كردند ولى ناشكرى آنان نعمت‌هاى ما را كم نكرد بلكه از نعمت‌هاى خود آنان كاست  « وَ لكِنْ كانُوا أَنْفُسَهُمْ يَظْلِمُونَ »  .\r\nو بعضى ميگويند يعنى بما ضرر نزدند بلكه ضرر بخودشان وارد شد روى همان قانون كلى كه اطاعت ، و يا نافرمانى بندگان ، سود و ضرر ، به حال خدا ندارد بلكه نفع و ضرر آنها بسوى خودشان باز مىگردد .\r\n\r\nداستان :\r\nسبب فرود آمدن منّ و سلوى بر بنى اسرائيل اين بود كه وقتى موسى به آنان فرمان داد براى جنگ با عمالقه بجانب بيت المقدس حركت كنند آنها در جواب گفتند اى موسى تو و خدايت برويد و جنگ كنيد و ما در همين جا هستيم  « فَاذْهَبْ أَنْتَ وَ رَبُّكَ فَقاتِلا إِنَّا هاهُنا قاعِدُونَ »  « 1 » خداوند بكيفر اين گناه ، و فرار از جنگ آنان را در بيابان تيه گرفتار كرد هر مقدار كه راه ميرفتند بهدف نميرسيدند و گم ميشدند به اين ترتيب هر صبح مقدارى راه را مىپيمودند ولى عصر در همان جاى صبح بودند تا مدت چهل سال در آن وادى بودند و موسى و هارون همان جا از دنيا رفتند و\r\n\r\n\r\n","description":"","footnote":"\r\n( 1 ) آيه 24 سوره مائده .\r\n","page_name":" 185 ","page_number":197},
  {"content":"\r\n\r\nيوشع بن نون ظاهر ، و مبعوث شد .\r\nآنان وقتى به اين كيفر رسيدند و در وادى تيه سرگردان ماندند از كرده خودشان پشيمان شده توبه كردند و سپس مورد لطف خدا قرار گرفتند بطورى كه هر گاه از گرماى خورشيد اذيت ميشدند ابر بر سر آنها سايه ميانداخت و بر آنان منّ و سلوى فرستاد بدين ترتيب كه از طلوع فجر تا طلوع خورشيد منّ فرود ميآمد و هر چه براى يك روز احتياج داشتند ميگرفتند .\r\nاز امام صادق عليه السلام نقل شده كه فرمود بر بنى اسرائيل بين الطلوعين منّ نازل ميشد و هر گاه كسى از آنان خواب بود روزىاش نمىآمد و از اين جهت خواب در اين وقت كراهت دارد .\r\nابن جرير ميگويد اگر منّ و سلوى را بيش از مقدار احتياج يك روز ميگرفتند خراب و فاسد ميشد مگر در روز جمعه كه به اندازه شنبه هم ميگرفتند و خراب نميشد و آن را مانند قرصى از نان مىپختند و طعمى چون شهد مخلوط با روغن داشت و خداوند در روز براى آنها ابرهايى ميفرستاد تا جلو حرارت خورشيد را ميگرفت و شبها نورى از آسمان نازل مينمود تا بمانند چراغ ، مكانشان را روشن ميكرد\r\n. \r\n[ سوره البقرة ( 2 ) : آيات 58 تا 59 
  ]\r\nوَ إِذْ قُلْنَا ادْخُلُوا هذِهِ الْقَرْيَةَ فَكُلُوا مِنْها حَيْثُ شِئْتُمْ رَغَداً وَ ادْخُلُوا الْبابَ سُجَّداً وَ قُولُوا حِطَّةٌ نَغْفِرْ لَكُمْ خَطاياكُمْ وَ سَنَزِيدُ الْمُحْسِنِينَ ( 58 ) فَبَدَّلَ الَّذِينَ ظَلَمُوا قَوْلاً غَيْرَ الَّذِي قِيلَ لَهُمْ فَأَنْزَلْنا عَلَى الَّذِينَ ظَلَمُوا رِجْزاً مِنَ السَّماءِ بِما كانُوا يَفْسُقُونَ ( 59 )\r\n\r\n[ ترجمه 
  ]\r\n( به ياد آريد ) وقتى كه گفتيم به اين دهكده داخل شويد و از آن هر چه ميل داريد بخوريد كه فراوان و بى زحمت براى شما مهيا است و از آن در سجده‌كنان وارد شويد و بگوئيد : خدايا ببخش ما را تا از خطاى شما درگذريم و نيكوكاران را افزايش دهيم ( 58 ) .\r\nپس ستمكاران اين گفتار را بگفتارى غير از آنچه به آنها گفته شده بود ، تبديل كردند و بر آنان كه ستم نمودند عذابى از آسمان نازل نموديم بسبب كارهاى ناروايى كه انجام ميدادند ( 59 )\r\n\r\n","description":"","footnote":"","page_name":" 186 ","page_number":198},
  {"content":"\r\n\r\n\r\nشرح لغات\r\nادخلوا . . . - وارد شويد .\r\nقريه . . . - دهكده ، و به شهر و قصبه نيز گفته مىشود .\r\nحطّة . . . - مصدر است مانند ردّه و جدّه ، به معناى بار را بر زمين نهادن و فرود آمدن از بلندى ، و به معناى فرو ريختن گناه ، نيز آمده است .\r\nنغفر . . . - ميآمرزيم از غفران كه به معناى پوشاندن است و به آمرزش ، از اين نظر كه گناه را در زير پرده لطف مىپوشاند « غفران » و مغفرت گفته‌اند .\r\nو به كلاه خود كه سر را مىپوشاند « مغفر » ميگويند .\r\nخطايا . . . - جمع خطيئه - گناه عمدى است و با معصيت و ملّت بيك معنا مىباشد .\r\nمحسنين . . . - نيكوكاران را ، از احسان كه به معناى خوبى كردن و انجام كار نيك است .\r\nتبديل . . . - تغير و عوض كردن رجز . . . - بكسر راء عذاب نكبت‌بار ، پليدى ، و بضم راء بت‌پرستى .\r\nيفسقون . . . - از فسق به معناى خروج از عقيده و در اصطلاح ، بيرون آمدن از اطاعت و فرمان خدا است .\r\n\r\nتفسير :\r\nهمه مفسران اتفاق دارند كه مراد از « قريه » در اين آيات « بيت المقدس » است و آيه كريمه  « ادْخُلُوا الْأَرْضَ الْمُقَدَّسَةَ »  ( به زمين مقدس داخل شويد ) آن را تأييد مىكند .\r\nابن زيد ميگويد منظور « اريحا » است كه دهى بود نزديك بيت المقدس و در آنجا باقيمانده‌هايى از قوم عاد كه همه عمالقه بودند زندگى ميكردند .\r\nقرآن ميگويد به ياد آوريد وقتى كه بشما گفتيم داخل اين قريه شويد  « ادْخُلُوا هذِهِ الْقَرْيَةَ »  و هر چه خواستيد بخوريد  « فَكُلُوا مِنْها حَيْثُ شِئْتُمْ رَغَداً » \r\n\r\n","description":"","footnote":"","page_name":" 187 ","page_number":199},
  {"content":"\r\n\r\nو هر چه بخواهيد پس از منّ و سلوى از غذاى اين محل براى شما مهيا است و گفته‌اند كه اين تعبير ، براى اظهار مباح بودن همه غنيمت‌ها و مالك شدن اموال براى آنها بوده است .\r\n وَ ادْخُلُوا الْبابَ . .  - در اينكه از چه درى دستور داشتند داخل شوند اقوالى است .\r\n1 - در حطّه - از بيت المقدس كه در هشتم بود ( مجاهد ) 2 - در قبه - كه موسى و بنى اسرائيل بدان سوى ، نماز ميخواندند .\r\n3 - در قريه‌اى - كه فرمان يافتند تا داخل آن شوند ( جبائى ) ولى دلالت آيه بر احتمال دوم كه « در قبه » باشد بيشتر است از احتمال سوم ( در قريه ) زيرا ظاهر آيه بعد ،  « فَبَدَّلَ الَّذِينَ ظَلَمُوا قَوْلًا غَيْرَ الَّذِي قِيلَ لَهُمْ »  اينست كه آنان پس از امر موسى ، آن چنان كه امر شده بود داخل نشدند و كلمهء « فا » در آيه  « فَبَدَّلَ الَّذِينَ »  كه به معناى « پس » است ظاهر در اينست كه فاصله بين امر موسى و مخالفت آنها در طرز داخل شدن نبوده است و با توجه به اينكه آنها در زمان موسى داخل آن قريه نشدند ، احتمال دوم ( در قبّه ) تقويت مىشود .\r\nسجّداً . . . - گفته‌اند كه به معناى خميدگى است و ابن عباس و ديگران ميگويند معنايش اينست كه داخل شويد در حالى كه خاضع و خاشع در برابر خدائيد وهب ميگويد : يعنى داخل شويد و پس از آن ، خدا را بشكرانه اين نعمت سجده كنيد .\r\nحطّة . . . قتاده و حسن و بيشتر اهل تفسير ميگويند معنايش آن است كه خدايا گناه ما را فرو ريز ، و ما را بيامرز .\r\nابن عباس ميگويد فرمان يافتند كه بگويند : اين امر حق است .\r\nعكرمه ميگويد آنان مأمور شدند كه بگويند : « لا إله الا اللَّه » كه خود اين كلمات ، گناه آنان را ميريخت و چون همه اين‌ها سبب ريجتن گناه است تعبير به « حطّه » شده است از امام باقر عليه السلام نقل شده است كه فرمود : ما باب رحمت و آمرزش شمائيم « 1 » .\r\n\r\n\r\n","description":"","footnote":"\r\n( 1 ) نحن باب حطتكم\r\n","page_name":" 188 ","page_number":200},
  {"content":"\r\n\r\n نَغْفِرْ لَكُمْ خَطاياكُمْ . . .  - مىبخشيم گناهان شما را و بر پاداش و ثواب نيكو كاران ميافزائيم  « وَ سَنَزِيدُ الْمُحْسِنِينَ »  و يا احسان خود را بر آنان علاوه بر فرستادن منّ و سلوى و سايبانى ابر ، اضافه ميكنيم و گسترش ميدهيم .\r\n فَبَدَّلَ الَّذِينَ ظَلَمُوا . . .  كسانى كه ظلم و گناه كردند فرمان خدا را تغيير دادند و غير از آن سخنى را كه بايد بگويند گفتند و بجاى اينكه بگويند « حطه » گفتند حنطه - ( گندم ) و در هر حال مقصودشان استهزاء و تمسخر بود و نيز مأمور بودند كه خم شده از آن در وارد شوند براى اينكه ناچار باشند به همين حال داخل شوند در پائين آمده بود ولى آنان به اين دستور عمل نكردند و نشسته از در گذشتند .\r\n فَأَنْزَلْنا عَلَى الَّذِينَ ظَلَمُوا . . .  - ما بر كسانى كه ظلم كردند يعنى بدانچه مأمور بودند عمل نكردند و آن را تغيير دادند عذابى از آسمان نازل كرديم .\r\n بِما كانُوا يَفْسُقُونَ . . .  بدان جهت كه فاسق بودند و گناه كردند .\r\nابن زيد ميگويد : با بيمارى طاعون در يك ساعت بيست و چهار هزار نفر از بزرگان و پير مردهايشان هلاك شدند و فرزندانشان باقى ماند و در نتيجه علم و عبادت از آنان رفت و از دست دادن افاضل و دانشمندانشان عذابى براى باقيماندگان شد\r\n. \r\n[ سوره البقرة ( 2 ) : آيه 60 
  ]\r\nوَ إِذِ اسْتَسْقى مُوسى لِقَوْمِهِ فَقُلْنَا اضْرِبْ بِعَصاكَ الْحَجَرَ فَانْفَجَرَتْ مِنْهُ اثْنَتا عَشْرَةَ عَيْناً قَدْ عَلِمَ كُلُّ أُناسٍ مَشْرَبَهُمْ كُلُوا وَ اشْرَبُوا مِنْ رِزْقِ اللَّهِ وَ لا تَعْثَوْا فِي الْأَرْضِ مُفْسِدِينَ ( 60 )\r\n\r\n[ ترجمه 
  ]\r\nآن گاه كه موسى براى قوم ، بجستجوى آب بر آمد پس گفتيم عصاى خود را بر سنگ بزن پس دوازده چشمه از آن جوشيد كه هر گروهى آبخورگاه خود را دانست ، از روزى خدا بخوريد و بياشاميد و در زمين به تبهكارى و فساد سركشى نكنيد ( 60 )\r\n\r\nشرح لغات\r\nاستسقاء . . . - طلب سيراب شدن .\r\nانفجرت . . . - از ماده فجر ، شكافتن و كلمه « انبجاس » كه به معناى اندك اندك بيرون جستن آب است أخص از انفجار مىباشد بنا بر اين ، اول ، انبجاس است و بعد ، فجار .\r\n\r\n","description":"","footnote":"","page_name":" 189 ","page_number":201},
  {"content":"\r\n\r\nعين . . . - از الفاظ مشتركه است كه در اينجا به معناى چشمه مىباشد .\r\nلا تعثوا . . . - از « عثاء » شدت فساد است يعنى فساد و طغيان و سركشى نكنيد .\r\n\r\nتفسير\r\nخداوند نعمت ديگر خود را اضافه بر نعمت‌هاى قبلى بر بنى اسرائيل ميشمرد ، كه ياد كنيد وقتى را كه موسى براى قومش آب خواست و چون روشن است كه اين درخواست از خداست لذا اين قسمت كه از كى خواست حذف شده است همانطور كه بعد ميفرمايد : ما به او گفتيم عصايت را به سنگ بزن پس از آن جوشيد در اينجا باز اين قسمت حذف شده است كه :\r\n« او عصايش را به سنگ زد » چون از خود جمله معلوم مىشود .\r\nقوم موسى همان بنى اسرائيل بودند و اين آب خواستن موسى ، در موقع سرگردانى آنان در وادى تيه بود كه از تشنگى خود ، پيش موسى شكايت كردند و او از خدا خواست و به او وحى شد كه عصايت را به سنگ بزن و موسى زد در نتيجه آن ، دوازده چشمه بعدد دوازده سبط بنى اسرائيل بيرون آمد كه برابر هر سبطى يك چشمه « 1 » .\r\n فَانْفَجَرَتْ مِنْهُ اثْنَتا عَشْرَةَ عَيْناً . . .  - در اين آيات به « انفجرت » و در سوره اعراف به « انبجست » « 2 » تعبير شده است ، بعضى ميگويند اين دو كلمه با هم تفاوت ندارند و برخى معتقدند همانطور كه در بيان لغت گفتيم ، انبجاس كمتر از انفجار است و با قبول اين قول و فرق در معناى اين دو كلمه در باره داستان حضرت موسى كه قرآن بهر دو تعبير بيان كرده سه وجه گفته شده است از اينقرار :\r\n1 - اولى كه موسى عصا را زد آب اندك اندك بيرون ميآمد ( انبجاس ) و بعد ، زياد شد ( انفجار ) و هر تعبير براى بيان يك قسمت است .\r\n\r\n\r\n","description":"","footnote":"\r\n( 1 ) در اينجا مجمع البيان به بيان اينكه عصاى موسى از كجا آمد و چگونه بود و همچنين سنگى كه آب از آن بيرون آمد چگونه بود پرداخته است كه از نقل آن صرف نظر شد .\r\n( 2 )  « فَانْبَجَسَتْ مِنْهُ اثْنَتا عَشْرَةَ عَيْناً »  آيه 160 سوره اعراف\r\n","page_name":" 190 ","page_number":202},
  {"content":"\r\n\r\n2 - بستگى به احتياج و لزوم داشت اگر لازم ميشد به صورت انفجار ، و با شدّت و اگر نه به شكل « انبجاس » و اندك اندك آب ، خارج ميگشت .\r\n3 - سنگى كه از آن ، آب بيرون ميآمد اگر در حال حمل بود آب ريز ريز خارج ميشد ولى هنگامى كه آن را روى زمين قرار ميدادند از آن آب زياد ميجوشيد  قَدْ عَلِمَ كُلُّ أُناسٍ مَشْرَبَهُمْ . . .  - هر دسته و سبطى از آنان محل آشاميدن خود را دانست .\r\n كُلُوا وَ اشْرَبُوا . . .  - يعنى ما گفتيم بخوريد و بياشاميد از روزى خدا  « مِنْ رِزْقِ اللَّهِ »  كه بدون رنج و خرج بدست شما ميرسد .\r\n لا تَعْثَوْا . . .  - در روى زمين فساد نكنيد در اينجا يك سؤال ادبى بيش ميآيد و آن جمع بين « لا تعثوا » ( فساد نكنيد ) با كلمه « مفسدين » ( فسادگران ) است كه در نظر اول كلمه دوم بىفائده و زائد به نظر ميآيد زيرا معنايى بيش از آنچه از  « لا تَعْثَوْا »  فهميده مىشود بدست نميدهد .\r\nدر پاسخ از اين سؤال گفته‌اند كه ممكن است كارى بر حسب صورت و شكل فاسد ، به نظر آيد ولى در باطن مشتمل بر مصلحت و فائده‌اى باشد .\r\nقرآن ميخواهد بگويد : عمل اينان هم در صورت ظاهر و هم در واقع ، فاسد بود و كلمه « لا تعثوا » به ظاهر عمل آنان و كلمه « مفسدين » بروح و حقيقت آن اشاره مىكند\r\n.\r\n\r\n","description":"","footnote":"","page_name":" 191 ","page_number":203},
  {"content":"\r\n\r\n\r\n[ سوره البقرة ( 2 ) : آيه 61 
  ]\r\nوَ إِذْ قُلْتُمْ يا مُوسى لَنْ نَصْبِرَ عَلى طَعامٍ واحِدٍ فَادْعُ لَنا رَبَّكَ يُخْرِجْ لَنا مِمَّا تُنْبِتُ الْأَرْضُ مِنْ بَقْلِها وَ قِثَّائِها وَ فُومِها وَ عَدَسِها وَ بَصَلِها قالَ أَ تَسْتَبْدِلُونَ الَّذِي هُوَ أَدْنى بِالَّذِي هُوَ خَيْرٌ اهْبِطُوا مِصْراً فَإِنَّ لَكُمْ ما سَأَلْتُمْ وَ ضُرِبَتْ عَلَيْهِمُ الذِّلَّةُ وَ الْمَسْكَنَةُ وَ باؤُ بِغَضَبٍ مِنَ اللَّهِ ذلِكَ بِأَنَّهُمْ كانُوا يَكْفُرُونَ بِآياتِ اللَّهِ وَ يَقْتُلُونَ النَّبِيِّينَ بِغَيْرِ الْحَقِّ ذلِكَ بِما عَصَوْا وَ كانُوا يَعْتَدُونَ ( 61 )\r\n\r\n[ ترجمه 
  ]\r\n( ياد آوريد ) آن گاه كه گفتيد اى موسى ما ديگر بيك نوع خوراك صبر نتوانيم كرد از خدايت بخواه تا آنچه زمين ميروياند مانند سبزى و خيار و گندم و عدس و پياز براى ما بيرون آرد موسى گفت چگونه پست را با بهتر عوض ميكنيد ؟ بشهرى فرود آئيد كه هر چه خواستيد مهيا است و ذلت و خوارى بر آنان ( يهود ) مقرر شد و بغضب خدا مبتلى شدند زيرا آيات خدا را انكار و پيامبران را بنا حق ميكشند از اين جهت كه نافرمانى كردند و تجاوز پيش گرفتند ( 61 )\r\n\r\nشرح لغات\r\nطعام . . . - آنچه استفاده غذايى از آن مىشود كه مناسب و سازگار با ذائقه است و طعم بضم « طاء » به معناى خوردن و طعم بفتح « طاء » به معناى مزه است كه با قوه چشايى احساس ميگردد .\r\nواحد . . . - يك جور ، مبدء اعداد است كه خود ، قابل تجزيه نيست .\r\nادع . . . - بخوان از دعا كه همان خواندن و خواستن است و فرق آن با امر از نظر شأن و مرتبه گوينده است كه اگر عالى است امر و فرمان ، و اگر پائين‌تر است « دعا » و درخواست مىباشد .\r\nتنبت . . . - ميروياند از إنبات كه اصل آن ، اظهار است و روئيدنى چون از زمين بيرون آمد و ظاهر ميگردد به آن ، نبات گفته‌اند .\r\nبقل . . . - هر سبزى كه ساقه ندارد و از دانه ميرويد .\r\nقثاء . . . - بضم و كسر قاف - خيار .\r\nفوم . . . - گندم ( بقول ابن عباس و قتاده و سدى و مطابق روايتى از امام باقر عليه السلام ) گندم و نان ( بقول فرّاء و ازهرى ) حبوبى كه نان مىشود مثل گندم ،\r\n\r\n","description":"","footnote":"","page_name":" 192 ","page_number":204},
  {"content":"\r\n\r\nجو ، ذرت ( بقول جمعى ) و « سير » كه اصل آن ثوم به ثاء بوده و حرف اول آن تبديل به ف شده است ( بقول كسايى ) .\r\nادنى . . . - نزديك‌تر - پست‌تر .\r\nمصر . . . - در لغت به معناى قطع و بريدن و يا فاصله بين دو چيز است و اطلاق آن به شهر روى همين مناسبت است كه شهر با ساختمان ، از بيابان‌ها جدا مىشود و فاصله بين آنها است .\r\nضربت . . . - قرار شد مانند ضرب خراج قرار دادن ماليات و روى اين مناسبت به خود ماليات « ضريب » و « ضرائب » گفته مىشود .\r\nباؤوا . . . - بازگشتند بخير يا بشر و بيشتر در مورد شرّ به كار ميرود .\r\nنبيّين . . . - جمع نبى - مشتق از نبأ خبر دهنده از طرف خداست .\r\n\r\nتفسير\r\nوقتى خداوند نعمت‌هاى خود را بر بنى اسرائيل شمرد كفران و ناسپاسى آنان را در برابر آن همه نعمت بيان مىكند و ميفرمايد وقتى گفتيد  « إِذْ قُلْتُمْ »  ( البته گذشتگان آنان گفتند ) اى موسى ما بيك نوع غذا صبر نتوانيم نمود  « يا مُوسى لَنْ نَصْبِرَ عَلى طَعامٍ واحِدٍ »  و نميتوانيم جان خود را در يك نوع غذا حبس كنيم .\r\nسؤال و جواب :\r\nبا آنكه غذاى آنان متنوع بود مانند منّ و سلوى چگونه آنها از يك نواختى غذا شكايت كردند ؟ .\r\nجواب آنست كه خستگى بنى اسرائيل از يك نواختى غذاى روزانه بود كه هر چه هر روز ميخوردند در فرداى آن روز ، نيز بدون تغيير همان بود مثل اينكه ميگويند غذاى فلانى هميشه يك جور است و مقصود آنست كه تفاوت نميكند اگر چه غذاى روزانه‌اش رنگارنگ باشد .\r\nبرخى ميگويند اول بر آنان همه روز نوعى غذا بنام « منّ » ميرسيد كه شايد همان « ترنجبين » باشد آنها خسته شدند و از موسى خواستند تا متنوع شود و سپس\r\n\r\n","description":"","footnote":"","page_name":" 193 ","page_number":205},
  {"content":"\r\n\r\nبر آنها نوعى ديگر « سلوى » آمد .\r\n فَادْعُ لَنا رَبَّكَ يُخْرِجْ . . .  - از خدا بخواه براى ما بيرون آورد ، آنچه زمين ميروياند مانند سبزى و خيار و گندم و عدس و پياز و سيب .\r\nسبب اين سؤال بعقيده قتاده اينست كه بنى اسرائيل در بيابان بودند و ابر بر سر آنها سايه انداخت و منّ و سلوى بر ايشان نازل ميشد از اين يك نواختى زندگى خسته شدند و به ياد زندگى خود در مصر افتادند و از موسى خواستند كه به همان وضع باز گردند .\r\nخداوند در جواب اين خواهش آنان فرمود كه بمصر فرود آئيد كه در آنجا آنچه ميخواهيد مهيا است بعضى ميگويند : از اينكه هميشه غذاى آماده داشتند خسته شدند و گفتند ما را بر اين بى نيازى شكيبايى نيست چه ، در اين وضع نميتوانيم بهم كمك كنيم از خدا بخواه تا از روئيدنيهاى زمين بما دهد تا محتاج كمك هم باشيم و آنكه ندارد كمك توانگر شود .\r\n قالَ أَ تَسْتَبْدِلُونَ . . .  - خدا ، يا موسى به آنان گفت : ميخواهيد آنچه را كه بىزحمت بدست ميآورديد مانند منّ و سلوى از دست داده و چيزهايى را كه بايد در راه تحصيلش رنج و زحمت بكشيد بدست آوريد و يا آنچه قيمت كمترى دارد گرفته و نعمت گرانبها را رها كنيد .\r\n\r\nگناه نبود !\r\nبرخى ميگويند اين سؤال ، گناه نبود زيرا آنچه داشتند مباح بود ولى آنان مباح ديگرى را خواستار شدند ولى عده‌اى معتقدند كه گناه بود زيرا آنان به آنچه خدا برايشان اختيار كرده بود راضى نشدند و از همين جهت است كه قرآن ، آنان را سرزنش مىكند .\r\n اهْبِطُوا مِصْراً . . .  - در اينكه منظور از « مصر » در اين آيه ، چيست ؟ :\r\nحسن و ربيع ميگويند ، منظور ، مصر فرعون است كه از آن بيرون آمده بودند ابو مسلم ميگويد منظور بيت المقدس است و همين مطلب از « ابن زيد » نيز نقل\r\n\r\n","description":"","footnote":"","page_name":" 194 ","page_number":206},
  {"content":"\r\n\r\nشده است . قتاده و سدى و مجاهد ميگويند مقصود ، مطلق شهر است در مقابل بيابان و موسى ميگويد آنچه شما ميخواهيد در بيابان نيست و اگر داخل شهرى بزرگ كه عرض و طولى دارد شويد آنچه كه خواستار آن هستيد خواهيد يافت .\r\nدر اينجا سخن راجع به آنان پايان يافت و سپس در بارهء كسانى از بنى اسرائيل كه نسبت به احكام الهى در باره شنبه تجاوز كردند و پيامبران را بناحق كشتند سخن را ادامه داده ميگويد : بر اين مردم زشت رفتار ، ذلت و خوارى حتمى و مقرر شد .\r\nحسن و قتاده ميگويند منظور از ذلّت ، « جزيه » است مطابق آيه كريمه :\r\n « حَتَّى يُعْطُوا الْجِزْيَةَ عَنْ يَدٍ وَ هُمْ صاغِرُونَ »  « 1 » ( تا بدست خود جزيه دهند و كوچك شوند ) .\r\nعطا ميگويد « ذلّت » همان نشان مخصوص است كه يهود بايد آن را ميزدند .\r\nمسكنت . . . - فقر و تهيدستى است كه در يهود ديده مىشود كه حتى اگر ثروتمند هم باشد باز خود را در لباس فقر در ميآورد تا ماليات ندهند .\r\nبرخى از اين آيه فهميده و استدلال كرده‌اند كه ثروتمند بر فقر برترى و فضيلت دارد چون خداوند يهود را بر فقرشان مذمت مىكند و فقر را چون كيفر و عذاب براى آنان ميشمرد .\r\nولى با توجه به اينكه مقصود از اين « مسكنت » فقر روحى است سستى و بىپايگى اين استدلال واضح ميگردد زيرا چه بسيار از يهود ديده ميشوند كه ثروت مادى دارند ولى حتى يك فرد از آنان يافت نميشود كه از نظر روحى غنيّ و شريف باشد و رسول اكرم فرموده ثروتمندى بىنيازى روح است « 2 » .\r\nابن زيد ميگويد خداوند بكيفر آنكه يهود ، آيات خدا را منكر و پيامبران را كشتند عزّت آنان را بذلّت و نعمتشان را به بدبختى و خشنودى و رضاى خود را به غضب بر آنان تبديل كرد .\r\n\r\n\r\n","description":"","footnote":"\r\n( 1 ) آيه 29 از سوره توبه\r\n( 2 ) الغنى غنى النفس\r\n","page_name":" 195 ","page_number":207},
  {"content":"\r\n\r\n وَ باؤُ بِغَضَبٍ . . .  - بازگشتند بغضب الهى و مشمول خشم حق شدند .\r\nغضب بقول بعضى ، آن بلاء و بدبختى است كه در دنيا بجاى رضا و نعمت دامنگير شخص ميگردد و بعقيده ديگران آن عذابى است كه انسان در آخرت بسبب گناهان خود خواهد ديد .\r\n ذلِكَ بِأَنَّهُمْ كانُوا . . .  - اين خشم الهى و ذلّت و خوارى آنان از اين جهت است كه آيات خدا يعنى دليل و برهان و يا آيات انجيل و قرآن را انكار كردند و به غضب‌هاى الهى گرفتار شدند اين غضب‌ها در نتيجه انكار عيسى و انجيل و نيز قبول نكردن محمّد و قرآنش متوجه آنان شد .\r\n وَ يَقْتُلُونَ النَّبِيِّينَ بِغَيْرِ الْحَقِّ . . .  - آنان پيامبران را چون زكريا و يحيى ، و ديگران بدون جرم كشتند قيد : « به غير حق » معنايش آن نيست كه كشتن پيامبران ممكن است گاهى به حق باشد بلكه منظور اين است كه اصولًا كشتن انبياء بطور كل ناروا و به غير حق است و اين كلمه ( به غير حق ) صفت خود فعل كشتن است مانند آيه كريمه :  « وَ مَنْ يَدْعُ مَعَ اللَّهِ إِلهاً آخَرَ لا بُرْهانَ لَهُ بِهِ »  « 1 » ( هر كه با خداى يكتا خداى ديگر بخواند كه برهانى در مورد آن ندارد ) و معناى آن اين است كه نميتواند برهان داشته باشد .\r\n ذلِكَ بِما عَصَوْا وَ كانُوا يَعْتَدُونَ . . .  - اشاره است بگناهان گذشته آنان مانند كشتن پيامبران و تجاوز در حكم خدا مربوط به روز شنبه .\r\nبعضى گفته‌اند بعضى به سبب شكستن عهد خود و كشتن انبياء دچار اين گرفتاريها شدند .\r\nخلاصه ، عذابى كه از طرف خدا بر آنان نازل شد نتيجه گناهان و كارهاى زشتى بود كه مرتكب ميشدند .\r\nسؤال چگونه خدا بكفّار ، اين امكان را ميدهد كه پيامبران را بكشند ؟\r\n\r\n\r\n","description":"","footnote":"\r\n( 1 ) آيه 117 از سورهء مؤمنين\r\n","page_name":" 196 ","page_number":208},
  {"content":"\r\n\r\nجواب بسبب همين كشته شدن پيامبران بمقاماتى عالى و درجاتى بلند ميرسند و ابداً كشته شدن سبب خوارى آنان نبود مانند امكاناتى كه براى كشندگان اولياء و مردان خدا دست ميدهد كه جز عزّت مقام ، چيز ديگرى براى كشته شدگان پديد نمىآورد .\r\nحسن بصرى ميگويد : خدا به هيچ پيامبرى دستور جنگ نداد مبادا كشته شود و اگر پيامبرى كشته ميشد در جنگ نبوده است .\r\nمؤلّف : وقتى پيامبر هنوز رسالت خود را انجام نداده خداوند امكان كشتن او را نخواهد داد زيرا اخلال به غرض مىشود و با لطف خدا در هدايت مردم ناسازگار است اما پس از انجام رسالت و بيان قوانين و احكام ممكن است و بر خدا منع آن لازم نيست .\r\nابو هريره از رسول اكرم نقل كرده است كه آن حضرت فرموده : بنى اسرائيل پس از موسى پانصد سال اختلاف كردند تا فرزندان اسير در ميان آنان زياد شد ولى پس از عيسى دويست سال اختلاف نمودند\r\n. \r\n[ سوره البقرة ( 2 ) : آيه 62 
  ]\r\nإِنَّ الَّذِينَ آمَنُوا وَ الَّذِينَ هادُوا وَ النَّصارى وَ الصَّابِئِينَ مَنْ آمَنَ بِاللَّهِ وَ الْيَوْمِ الْآخِرِ وَ عَمِلَ صالِحاً فَلَهُمْ أَجْرُهُمْ عِنْدَ رَبِّهِمْ وَ لا خَوْفٌ عَلَيْهِمْ وَ لا هُمْ يَحْزَنُونَ ( 62 )\r\n\r\n[ ترجمه 
  ]\r\nبراستى كسانى كه ايمان آورده‌اند و كسانى كه يهودى و نصرانى و صابئين‌اند هر كدام به خدا و دنياى ديگر معتقد باشند و كارهاى شايسته انجام دهند پاداش آنها نزد پروردگارشان است نه بيمى دارند و نه غمگين شوند ( 62 )\r\n\r\nشرح لغات\r\nهادوا . . . - يهودى شدند از هاد ( توبه كرد و بازگشت ) در اينكه اسم يهود از چه مشتق شده چند قول است به اين قرار :\r\n1 - از هود به معناى توبه چون آنان از پرستش گوساله بازگشتند توبه كردند .\r\n2 - از يهوذا كه نام بزرگترين فرزند يعقوب است گرفته شده كه بعد از تعريب ، ذال بدال تبديل شده است .\r\n\r\n","description":"","footnote":"","page_name":" 197 ","page_number":209},
  {"content":"\r\n\r\n3 - از فعل « يتهودن » به معناى حركت ميكنند و چون يهود وقت خواندن تورات حركت ميكردند و معتقد بودند كه آسمانها و زمين هنگامى كه تورات بر موسى نازل شد در حال حركت بودند بدين نام خوانده شدند .\r\nيهود . . . - اسم جمع است كه مفردش يهودى است مانند زنج كه مفردش زنجى و روم كه مفردش رومى است .\r\nنصارى . . . - پيروان عيسى عليه السلام‌اند از ماده « نصر » ( يارى ) و مفردش نصران است مانند سكارى جمع سكران يا مفردش « نصرى » است چون مهارى و مهرى .\r\nدر وجه تسميه پيروان عيسى به اين نام نيز چند نظر است :\r\n1 - ابن عباس ميگويد : منسوب‌اند به قريه و ده « ناصره » كه عيسى در آنجا ميزيست .\r\n2 - بمناسبت اينكه آنان با هم كمك و همكارى داشتند .\r\n3 - چون آنان در جواب حضرت مسيح كه پرسيد :  « مَنْ أَنْصارِي إِلَى اللَّهِ »  ( ياران من بسوى خدا چه كسانند ) ، گفتند :  « نَحْنُ أَنْصارُ اللَّهِ »  ( مائيم ياران خدا ) لذا به اين اسم ناميده شدند .\r\nصابئين . . . - جمع صابى در لغت ، كسى است كه دين اوّليش را ترك كرده و بآئين ديگر گرويده و چون ستاره‌پرستان از عبادت خدا به پرستش ستاره‌ها گرائيدند به اين اسم ناميده شدند . اينان ستاره مىپرستند و خدا و قيامت و برخى از انبياء را قبول دارند .\r\n\r\nتفسير\r\n إِنَّ الَّذِينَ آمَنُوا . . .  - در اينكه مراد از اين ايمان آورندگان كيانند ؟ اقوالى بيان شده است از اينقرار :\r\n1 - كسانى كه بعيسى ايمان آوردند و پس از آن يهودى و ستاره‌پرست و نيز از آن دسته از نصارى كه بظهور محمّد معتقد نبودند ، نشدند ، آنان بظهور آن حضرت اعتقاد داشتند .\r\n\r\n","description":"","footnote":"","page_name":" 198 ","page_number":210},
  {"content":"\r\n\r\n2 - جويندگان و پژوهندگان آئين واقعى خدا مانند حبيب نجّار و قسّ بن ساعده و زيد بن عمر و بن نفيل و ورقة بن نوفل و براء مثنى و ابو ذر غفارى و سلمان فارسى و بحير راهب و كسانى كه بر نجاشى وارد شدند كه قبل از بعثت رسول اكرم به آن حضرت ايمان آورده بودند كه بعضى ، افتخار درك زمانش را يافته و پيرو آن حضرت شدند و بعضى قبل از ظهور حضرتش از دنيا رفتند .\r\n3 - مؤمنين از امّتهاى گذشته‌اند .\r\n4 - سدى ميگويد مقصود ، سلمان فارسى و مسيحيانىاند كه سلمان بدست آنان نصرانى شد و به او مژده و بشارت بعثت رسول اكرم را دادند و خود ، قبل از ظهور آن حضرت به او گرويده بودند .\r\n مَنْ آمَنَ بِاللَّهِ وَ الْيَوْمِ الْآخِرِ . . .  - بعضى ميگويند اين قسمت از آيه ( كسانى كه ايمان آورده‌اند ) مربوط به يهود ( هادوا ) و نصارى و ستاره‌پرستان ( صابئين ) و جز از آنها است نه مؤمنين كه از آغاز فرض ايمان آنها شده است و ايمان مجدّد آنان معنى ندارد .\r\nبرخى معتقدند كه اين جمله به همه برميگردد و نسبت به مؤمنين منظور ، ثبات و پايدارى در ايمان و تغيير نكردن است اما نسبت به يهود و نصارى و ستاره‌پرستان ايمان ابتدايى به خدا و رسول و آنچه آورده است مىباشد .\r\nبعضى از مفسران ميگويند : مراد كسانيند كه به محمّد ايمان آوردند پس از آنكه به خدا در كتاب‌هاى مقدّس ايمان آورده بودند چه آن دو از هم جدا نيستند نظير آيه كريمه :  « وَ الَّذِينَ آمَنُوا وَ عَمِلُوا الصَّالِحاتِ وَ آمَنُوا بِما نُزِّلَ عَلى مُحَمَّدٍ »  « 1 » ( كسانى كه ايمان دارند و كارهاى شايسته كرده‌اند و آنچه را كه بر محمّد نازل شده كه حق است و از جانب پروردگار باور دارند ) .\r\nابن عباس ميگويد : اين آيه ، نسخ شد و آيه كريمه :  « وَ مَنْ يَبْتَغِ غَيْرَ الْإِسْلامِ دِيناً فَلَنْ يُقْبَلَ مِنْهُ »  « 2 » ( هر كس غير از اسلام دينى اختيار كند هرگز از وى پذيرفته\r\n\r\n\r\n","description":"","footnote":"\r\n( 1 ) آيه 2 از سوره محمد\r\n( 2 ) آيه 85 از آل عمران\r\n","page_name":" 199 ","page_number":211},
  {"content":"\r\n\r\nنيست ) زيرا در اين آيه اجر و مقام ، فقط براى مسلمانان است .\r\nولى اين قول ، بسيار بعيد است زيرا نسخ ، در احكام كه روى مصالح و فوائد است و احياناً تغيير مىكند ، تصور دارد اما در خبرى كه مشتمل بر وعده است معنا ندارد و بهتر آن است كه در ثبوت اين مطلب از ابن عباس خدشه و ترديد شود .\r\nبعضى ميگويند : حكم اين آيه هميشه ثابت است زيرا مقصود آيه اين است كه كسانى كه در ظاهر و به زبان ، ايمان آورده‌اند  « إِنَّ الَّذِينَ آمَنُوا »  ولى در دلشان رسوخ نكرده مانند منافقين و يهود و نصارى و ستاره‌پرست‌ها اگر پس از نفاقشان واقعاً ايمان آوردند و بعد از همه عنادها و سرسختىها تسليم شدند اجر و پاداش آنان نزد پروردگار همانند كسانى است كه ابتداء و بدون سابقه نفاق ، اسلام آوردند بنا بر اين ، قرآن در برابر پندار كسانى كه تصوّر ميكردند . شخصى كه بعد از نفاق و عناد اسلام آورد ثواب و اجرش كمتر است ميگويد : بطور كلى ، هر كسى كه بتوحيد و صفات خدا و عدل خدا و روز رستاخيز و بهشت و جهنّم معتقد باشد و اعمال صالحه و عباداتى را كه خدا دستور داده انجام دهد اجر و پاداش خواهد داشت و چون ترك گناه داخل در كلّى عمل صالح است ديگر احتياج بتكرار و ذكر ندارد .\r\n لا خَوْفٌ عَلَيْهِمْ وَ لا هُمْ يَحْزَنُونَ . . .  - معنايش گذشت يعنى از آنچه تا كنون كرده‌اند ترس نداشته و نسبت به آينده و جهان ديگر غمگين نيستند و يا ترسى از آخرت و حزنى در دنيا ندارند .\r\n\r\nايمان فقط امر قلبى است\r\nاز اين آيه ميتوان استفاده كرد كه ايمان فقط اعتقاد قلبى است و عمل و طاعت اثر آن است نه داخل در حقيقت آن چون در اين آيه پس از ايمان به خدا و روز قيامت اين قسمت را كه « عمل نيك انجام دهد » اضافه مىكند و نميتوان جمله  « وَ عَمِلَ صالِحاً »  را تأكيد ايمان به خدا و روز قيامت دانست و آن را نظير آيات ديگر چون :  « فِيهِما فاكِهَةٌ وَ نَخْلٌ وَ رُمَّانٌ »  « 1 » ( در آنجا ميوه و درخت خرما و انار هست )\r\n\r\n\r\n","description":"","footnote":"\r\n( 1 ) آيه 68 از سوره الرحمن\r\n","page_name":" 200 ","page_number":212},
  {"content":"\r\n\r\nو  « وَ إِذْ أَخَذْنا مِنَ النَّبِيِّينَ مِيثاقَهُمْ وَ مِنْكَ وَ مِنْ نُوحٍ »  « 1 » ( چون از پيامبران پيمان ايشان بگرفتيم و از تو و نوح و ابراهيم . . . . ) دانست كه در اين آيات آنچه عطف شده داخل كلمات قبلى بوده است مانند « نخل » در « فاكهه » و « نوح » و « ابراهيم » در « نبيّين » زيرا در اين موارد مجاز و بر خلاف ظاهر است و اگر قرينه در اين آيات نبود ميگفتيم آنچه بعد از « واو » آمده داخل در كلمات قبل خود نبوده است\r\n. \r\n[ سوره البقرة ( 2 ) : آيات 63 تا 64 
  ]\r\nوَ إِذْ أَخَذْنا مِيثاقَكُمْ وَ رَفَعْنا فَوْقَكُمُ الطُّورَ خُذُوا ما آتَيْناكُمْ بِقُوَّةٍ وَ اذْكُرُوا ما فِيهِ لَعَلَّكُمْ تَتَّقُونَ ( 63 ) ثُمَّ تَوَلَّيْتُمْ مِنْ بَعْدِ ذلِكَ فَلَوْ لا فَضْلُ اللَّهِ عَلَيْكُمْ وَ رَحْمَتُهُ لَكُنْتُمْ مِنَ الْخاسِرِينَ ( 64 )\r\n\r\n[ ترجمه 
  ]\r\nهنگامى كه از شما پيمان گرفتيم و كوه را بر فراز سر شما بالا برديم كه : آنچه بشما داديم ( كتاب خدا ) محكم بگيريد و مندرجات آن را بخاطر بياوريد باشد كه پرهيزكارى كنيد ( 63 ) پس از آن روى گردانديد پس اگر فضل و رحمت خدا شامل حال شما نميبود از زيانكاران شده بوديد ( 64 )\r\n\r\nشرح لغات\r\nميثاق . . . - وزن مفعال از ماده وثوق ( اطمينان ) عهد محكم .\r\nطور . . . - در لغت به معناى كوه و در اصطلاح كوه مخصوصى است كه موسى در آن ، خدا را ميخواند .\r\nتولّيتم . . . - روى گردانديد و پشت كرديد .\r\n\r\nتفسير\r\nاين خطاب نيز متوجه به نبى اسرائيل است ميفرمايد به ياد آوريد وقتى از شما پيمان و عهد گرفتيم اين پيمان ، همان درك فطرى توحيد و عدل خداست باضافه برهان‌هاى واضح و روشن ديگرى كه بر توحيد و بر صدق انبياء و رسل اقامه نموديم .\r\nبعضى ميگويند منظور از اين پيمان ، همان عهديست كه از انبياء گرفته شده است در آيه كريمه :\r\n\r\n\r\n","description":"","footnote":"\r\n( 1 ) آيه 7 از سوره احزاب\r\n","page_name":" 201 ","page_number":213},
  {"content":"\r\n\r\n « إِذْ أَخَذَ اللَّهُ مِيثاقَ النَّبِيِّينَ لَما آتَيْتُكُمْ مِنْ كِتابٍ وَ حِكْمَةٍ ثُمَّ جاءَكُمْ رَسُولٌ مُصَدِّقٌ لِما مَعَكُمْ لَتُؤْمِنُنَّ بِهِ وَ لَتَنْصُرُنَّهُ . . . »  « 1 » .\r\nچون خدا از پيامبران پيمان گرفت كه بحقّ اين كتاب و حكمت كه به شما داده‌ام چون پيغمبرى بسوى شما آيد و آنچه را كه همراه شما است تصديق كند به او ايمان بياوريد و او را يارى كنيد . . .\r\nبعضى گفته‌اند كه عهد خدا همان گرفتن تورات است از موسى .\r\n وَ رَفَعْنا فَوْقَكُمُ الطُّورَ . . .  - ابو زيد ميگويد اين آيه راجع به بازگشت موسى از طور و آوردن الواح است كه به بنى اسرائيل گفت اين الواح را براى شما آوردم كه در آن « تورات » و حلال و حرام است و بدان ، عمل كنيد آنان گفتند كيست كه به اينها عمل كند .\r\nخداوند ملائكه را فرستاد تا كوه را از جايش كنده و بر سر آنان قرار داد موسى به آنان گفت اگر قبول نكنيد كوه را بر سر شما خواهد افكند آنان تورات را گرفته و در حالى كه به كوه مىنگريستند خدا را سجده كردند و از اين جهت سجده يهود به يك سمت از صورت است و اين پيمان در حال بالا رفتن كوه بود .\r\n خُذُوا ما آتَيْناكُمْ بِقُوَّةٍ . . .  - ابن عباس و قتاده و سدى ميگويند يعنى تورات را به جدّ و يقين بگيريد ، و روايتى را عياشى از امام صادق نقل مىكند كه از آن حضرت سؤال شد در باره اين آيه كريمه كه آيا منظور از اين قوه ، قدرت بدنى است يا قوهء روحى ؟ حضرت فرمود : هر دو .\r\nبعضى معتقدند : تورات را با نيرو بگيريد يعنى به احكام آن عمل كنيد .\r\nابو على و أصم ميگويند : « خذوا بقوة » يعنى در حالى كه توانايى داريد آن را بگيريد .\r\n وَ اذْكُرُوا ما فِيهِ . . .  - آنچه در تورات است حفظ و بخاطر داشته باشيد و فراموش نكنيد و يا بدان عمل كنيد و ترك نكنيد و يا از آنچه در وعد و وعيد تورات است عبرت گيريد . بعضى ميگويند : معناى آيه اين است كه به ياد آوريد عقوبت و عذابى كه در\r\n\r\n\r\n","description":"","footnote":"\r\n( 1 ) آيه 81 از سوره آل عمران\r\n","page_name":" 202 ","page_number":214},
  {"content":"\r\n\r\nترك احكام تورات است و در تأييد اين قول روايتى از امام صادق عليه السلام وارد شده است  لَعَلَّكُمْ تَتَّقُونَ . . .  - شايد با اين يادآورى ، پرهيزكار شده از گناه دورى كنيد و بطاعت گرائيد .\r\n ثُمَّ تَوَلَّيْتُمْ مِنْ بَعْدِ ذلِكَ . . .  و پس از آن ، شما آن عهد محكم را ناديده گرفته و روى گردانديد و اگر نبود فضل و رحمت خدا كه توبه شما را پس از آن شكستن عهد قبول كرد شما از زيانكاران بوديد .\r\nابو العاليه ميگويد : فضل خدا ايمان است و رحمت او قرآن بنا بر اين معناى آيه اين است كه اگر نبود قدرت ايمانى كه من به شما دادم و موانع آن را از جلو راه شما برداشتم شما زيانكار و خسارت زده بوديد .\r\nعلّت اينكه ايمان بنى اسرائيل و توبه آنان فضل خدا شمرده شده اين است كه فضل و خواست و تقدير خدا سبب آن شد .\r\nو يا ممكن است منظور از فضل خدا اين باشد كه پس از روى گرداندن و بازگشت - بنى اسرائيل خداوند آنان را هلاك نكرد و مهلت داد تا شما توبه كرديد و الّا قطعاً هلاك ميشديد\r\n. \r\n[ سوره البقرة ( 2 ) : آيه 65 
  ]\r\nوَ لَقَدْ عَلِمْتُمُ الَّذِينَ اعْتَدَوْا مِنْكُمْ فِي السَّبْتِ فَقُلْنا لَهُمْ كُونُوا قِرَدَةً خاسِئِينَ ( 65 )\r\n\r\n[ ترجمه 
  ]\r\nشما به خوبى دانستيد وضع كسانى را از شما كه در روز شنبه از حد تجاوز كردند پس به آنها گفتيم بوزينگانى مطرود باشيد ( 65 )\r\n\r\nشرح لغات\r\nعلمتم . . . - دانستيد .\r\nاعتدوا . . . - تجاوز كردند .\r\nالسّبت . . . - شنبه - و در لغت به معناى قطع و رها كردن و دست كشيدن است و چون يهود در روز شنبه دست از كار ميكشيدند و آن را رها ميكردند اين روز به اين نام خوانده شد .\r\n\r\n","description":"","footnote":"","page_name":" 203 ","page_number":215},
  {"content":"\r\n\r\nبعضى گفته‌اند « سبت » به معناى راحتى و آسايش است مانند آيه كريمه :  « وَ جَعَلْنا نَوْمَكُمْ سُباتاً »  « 1 » ( قرار داديم خوابتان را آرامشى ) و :  « وَ النَّوْمَ سُباتاً »  « 2 » .\r\nو چون يهود ، در اين روز آرامش و آسايش داشتند بدين كلمه نام گذارى شده‌اند .\r\nقردة . . . - جمع قرد بوزينه .\r\nخاسئين . . . - جمع خاسئ ، رانده و دور شده .\r\n\r\nتفسير :\r\nباز توجه سخن به يهود است كه شما دانستيد و فهميديد داستان كسانى را از شما كه از شكار در روز شنبه نهى شده بودند ولى آنان به اين قانون ، تجاوز كردند و ماهىها كه روز شنبه را براى خود روز امنى دانسته بودند در آن روز ، زياد جمع ميشدند يهود آنها را روز شنبه در آب ، حبس ميكردند و يكشنبه ميگرفتند ( باصطلاح ، حيله شرعى به كار ميبردند ) در حالى كه اين عمل ، تجاوز بود زيرا حبس ، همان شكار است .\r\nحسن بصرى ميگويد : اينان رسماً روز شنبه شكار ميكردند و آن را حلال مىشمردند ، ما به آنان گفتيم : بوزينگانى مطرود باشيد و منظور از اين امر ( باشيد ) بجا آوردن خودكار است نه فرمان اصطلاحى نظير آيه كريمه :  « فَقالَ لَها وَ لِلْأَرْضِ ائْتِيا طَوْعاً أَوْ كَرْهاً »  « 3 » ( به آن ( آسمان ) و زمين گفت با رغبت و ميل يا بى ميلى و كراهت بيائيد ) .\r\nبا اينكه آنجا امر نبود و منظور آفرينش آسمان و زمين است به سهولت و بدون مشقّت و سختى ، ابن عباس ميگويد : خدا آنان را مسخ كرد و سه روز بيشتر باقى نماندند و در آن سه روز نه مىخوردند و نه مىآشاميدند تا طوفانى تند وزيد و آنان را در آب\r\n\r\n\r\n","description":"","footnote":"\r\n( 1 ) آيه 9 از سوره نبا\r\n( 2 ) آيه 47 از سوره فرقان\r\n( 3 ) آيه 11 از سوره فصلت\r\n","page_name":" 204 ","page_number":216},
  {"content":"\r\n\r\nانداخت و آنان نيز مانند هر جمعيّتى كه مسخ ميشوند هلاك شدند .\r\nمجاهد ميگويد : اينان راستى مسخ نشده به صورت بوزينه در نيامدند بلكه قرآن مثال مىزند همانطورى كه در آيه كريمه ميفرمايد :  « كَمَثَلِ الْحِمارِ يَحْمِلُ أَسْفاراً »  « 1 » ( مانند خر است كه كتابها را بردارد ) .\r\nو باز از او نقل شده كه دلهاى آنان مسخ شد و چون بوزينگان موعظه و بيان عقاب در آنان اثرى نمىگذاشت .\r\nدر اين آيات احتجاجى است از خدا بر يهود به نعمتهاى پياپى كه بر پدرانشان داده بود و نيز اخبارى است به رسول اكرم از لجاجت و سرپيچى و گناه و ناسپاسى پى در پى پدرانشان با معجزات و براهين و دليل‌هايى كه ميديدند . تا براى رسول اكرم تسليت و دل‌گرمى باشد در برابر اذيّتها و خيانتهاى يهود كه به آن حضرت ميرسيد و نقشه‌هاى شيطانى كه بر ضدّش ميكشيدند و هم براى يهود تهديدى باشد كه اگر از همان راهى كه پدرانشان رفتند بروند گرفتار همان نوع عذابها خواهند شد و سرنوشتى چون پدرانشان خواهند داشت\r\n. \r\n[ سوره البقرة ( 2 ) : آيه 66 
  ]\r\nفَجَعَلْناها نَكالاً لِما بَيْنَ يَدَيْها وَ ما خَلْفَها وَ مَوْعِظَةً لِلْمُتَّقِينَ ( 66 )\r\n\r\n[ ترجمه 
  ]\r\nاين عقوبت را كيفر آنها و عبرت آيندگان و پند براى پرهيزكاران گردانيديم ( 66 )\r\n\r\nشرح لغات\r\nنكال . . . - عقوبت و ترسانيدن .\r\nموعظه . . . - پند و اندرز .\r\n\r\nتفسير\r\n فَجَعَلْناها . . .  - گردانيديم آن را .\r\nدر مرجع ضمير چند احتمال است :\r\n1 - از حضرت باقر عليه السلام نقل شده است : كه منظور از آن ، جمعيتى است كه\r\n\r\n\r\n","description":"","footnote":"\r\n( 1 ) آيه 5 از سورهء جمعه\r\n","page_name":" 205 ","page_number":217},
  {"content":"\r\n\r\nمسخ گرديدند و آنها در قريه‌اى كه در كنار دريا واقع بود و « ايله » ناميده ميشد اقامت داشتند .\r\n2 - زجاج ميگويد : منظور مسخ شدن آنها است .\r\n3 - ابن عباس ميگويد : مراد از آن عقوبت است .\r\n4 - منظور از آن ، قريه‌اى است كه اهل آن ، تعدّى و گناه كردند و در احتمال اوّل نام آن مذكور گرديد .\r\nنكالًا . . . - عقوبت .\r\nو به معناى رسوايى و شهرت و يا يادآورى و عبرت نيز گفته شده .\r\n لِما بَيْنَ يَدَيْها وَ ما خَلْفَها  . . . - براى كسانى كه در آن عصر بودند و كسانى كه بعد از آن بوجود خواهند آمد .\r\nدر تفسير اين جمله چند قول است :\r\nاوّل : ضحّاك از ابن عباس روايت كرده است : منظور از  « لِما بَيْنَ يَدَيْها »  امّتهايى است كه با آن جماعت هم عصر و هم زمان بودند و مراد از  « ما خَلْفَها »  جمعيتى است كه بعد از آن عصر بوجود ميآيند و اين قول با آنچه از امام باقر و امام صادق عليهما السلام روايت شده كاملًا نزديك است زيرا كه آنان فرموده‌اند : غرض از  « لِما بَيْنَ يَدَيْها »  امّتهايى است كه آن جماعت را در حال نزول عقوبت ميديدند ، و منظور از  « ما خَلْفَها »  ما يعنى امّت پيغمبر آخر زمان مىباشد و در اين صورت كلمهء « ما » به معناى « من » كه در صاحبان عقل و شعور به كار ميرود مىباشد و تفسير آيه بنا بر اين وجه چنين است :\r\nما اين عقوبت را براى همهء امّتها تا روز قيامت موجب عبرت قرار داديم تا آنها از ارتكاب چنين گناه بپرهيزند .\r\nدوّم : ابن عباس در روايت ديگر ميگويد : منظور از  « لِما بَيْنَ يَدَيْها »  گناهان و خطايايى است كه پيش از انجام صيد ماهى واقع شد و بنا بر اين لام به معناى سببيّت است ، و مراد از  « ما خَلْفَها »  گناهان بعد از انجام صيد است .\r\nسوم : عكرمه از ابن عباس روايت كرده : مقصود از  « لِما بَيْنَ يَدَيْها »  قريه‌هايى\r\n\r\n","description":"","footnote":"","page_name":" 206 ","page_number":218},
  {"content":"\r\n\r\nاست كه در جلو آن قريه بودند و از  « ما خَلْفَها »  قريه‌هايى كه در پشت آن واقع شده چهارم : مقصود از اوّل  « لِما بَيْنَ يَدَيْها »  گناهان گذشته و از دوّم  « ما خَلْفَها »  خطاهايى است كه بموجب آن هلاك گشتند .\r\n وَ مَوْعِظَةً لِلْمُتَّقِينَ . . .  - و پند براى پرهيزكاران .\r\nيعنى تنها پرهيزكاران از اين جريان درس عبرت مىگيرند مانند آيهء شريفه  « هُدىً لِلْمُتَّقِينَ »  كه در شأن قرآن مجيد وارد شده و منظور از آن اين است : كه اين كتاب شريف تنها براى پرهيزكاران راهنما و هادى خواهد بود .\r\nو از آيهء شريفه چنين استفاده مىشود : هر طائفه‌اى مانند اين طائفه رفتار نمايد همان كيفر مسخ و تغيير خلقت را سزاوار است زيرا كه اين عقوبت براى همه و درس عبرت براى پرهيزكارانست كه دست بچنين گناه و نافرمانى آلوده نكنند و روى چنين كيفرى را نه بينند\r\n. \r\n[ سوره البقرة ( 2 ) : آيات 67 تا 71 
  ]\r\nوَ إِذْ قالَ مُوسى لِقَوْمِهِ إِنَّ اللَّهَ يَأْمُرُكُمْ أَنْ تَذْبَحُوا بَقَرَةً قالُوا أَ تَتَّخِذُنا هُزُواً قالَ أَعُوذُ بِاللَّهِ أَنْ أَكُونَ مِنَ الْجاهِلِينَ ( 67 ) قالُوا ادْعُ لَنا رَبَّكَ يُبَيِّنْ لَنا ما هِيَ قالَ إِنَّهُ يَقُولُ إِنَّها بَقَرَةٌ لا فارِضٌ وَ لا بِكْرٌ عَوانٌ بَيْنَ ذلِكَ فَافْعَلُوا ما تُؤْمَرُونَ ( 68 ) قالُوا ادْعُ لَنا رَبَّكَ يُبَيِّنْ لَنا ما لَوْنُها قالَ إِنَّهُ يَقُولُ إِنَّها بَقَرَةٌ صَفْراءُ فاقِعٌ لَوْنُها تَسُرُّ النَّاظِرِينَ ( 69 ) قالُوا ادْعُ لَنا رَبَّكَ يُبَيِّنْ لَنا ما هِيَ إِنَّ الْبَقَرَ تَشابَهَ عَلَيْنا وَ إِنَّا إِنْ شاءَ اللَّهُ لَمُهْتَدُونَ ( 70 ) قالَ إِنَّهُ يَقُولُ إِنَّها بَقَرَةٌ لا ذَلُولٌ تُثِيرُ الْأَرْضَ وَ لا تَسْقِي الْحَرْثَ مُسَلَّمَةٌ لا شِيَةَ فِيها قالُوا الْآنَ جِئْتَ بِالْحَقِّ فَذَبَحُوها وَ ما كادُوا يَفْعَلُونَ ( 71 )\r\n\r\n[ ترجمه 
  ]\r\nو به ياد آوريد زمانى را كه موسى بقوم خود فرمود : بامر خدا گاوى را ذبح كنيد قوم گفتند : ما را به تمسخر گرفته‌اى ، موسى گفت : پناه ميبرم به خدا از آنكه در زمرهء نادانان باشم ( 67 ) قوم گفتند : از خداوند بخواه چگونگى گاو را معين فرمايد موسى گفت : خدا ميفرمايد : گاوى باشد نه پير از كار افتاده و نه جوان كار نكرده بلكه ميانهء ايندو حال باشد پس مأموريت خود را انجام دهيد قوم گفتند : از خداوند بخواه رنگ آن گاو را معين فرمايد موسى گفت :\r\nخدا ميفرمايد : گاو زرد زرّينى باشد كه رنگ آن بينندگان را فرح بخش است ( 69 )\r\n\r\n","description":"","footnote":"","page_name":" 207 ","page_number":219},
  {"content":"\r\n\r\nقوم گفتند : از خداوند بخواه آن گاو را از هر جهت براى ما روشن كند زيرا كه هنوز بر ما مشتبه است و بخواست خدا راه هدايت پيش گيريم ( 70 ) موسى گفت : خدا ميفرمايد : آن گاو آن قدر به كار رام نباشد كه زمين شيار كند و آب بكشتزار دهد و هم بى عيب و يك رنگ باشد ، قوم گفتند :\r\nاكنون حقيقت را روشن ساختى و گاوى بدان اوصاف كشتند ليكن نزديك بود در اين امر باز نافرمانى كنند\r\n\r\nشرح لغات\r\nبقره . . . - گاو ماده .\r\nهزواً . . . - سخريّه و بازى گرفتن .\r\nاعوذ . . . - پناه ميبرم .\r\nيبيّن . . . - توضيح دهد .\r\nفارض . . . - گاو بزرگ و پير و بعضى گفته‌اند كه آن گاوى است كه چند بچه زائيده و در اثر آن داخل شكم وسعت پيدا كرده است .\r\nبكر . . . - گاو كوچكى است كه باردار نشده باشد .\r\nعوان . . . - گاوى كه جوان باشد و يكى دو بچه زائيده باشد .\r\nفاقع لونها . . . - زردى تند و زرّين .\r\nذلول . . . - گاوى كه در اثر كار و سوارى از كار افتاده .\r\nتثير . . . - شيار مىكند .\r\nحرث . . . - زمين مزروعى .\r\nمسلّمة . . . - خالى از عيب و نقص .\r\nلاشية . . . يك رنگ .\r\n\r\n","description":"","footnote":"","page_name":" 208 ","page_number":220},
  {"content":"\r\n\r\n\r\nشرح داستان\r\nو در آن چند قول است :\r\nاوّل : عياشى ميگويد حضرت رضا فرمودند : جريان فرمان خداوند نسبت بكشتن گاو چنين بوده است : مردى از بنى اسرائيل يكى از بستگانش را كشت و او را در سر راه بهترين نوادهء بنى اسرائيل انداخت و سپس در مقام خونخواهى او برآمد ، جريان كشته شدن مقتول را بموسى اطلاع دادند و از قاتل پرسش كردند ، موسى دستور داد گاو را بياوريد گفتند : ما را مسخره كرده‌اى موسى گفت : پناه ميبرم به خدا كه در زمرهء نادانان باشم . و چنانچه بر طبق دستور موسى گاوى را ميآوردند و از پرسش‌هاى مكرّر خوددارى مىنمودند گرفتار شدت دستور و خصوصياتى كه بعداً مقرر گرديد نميشدند . بالآخره پس از پرسش‌هاى متعدد از اوصاف گاو و تعيين خداوند گاو مزبور را نزد جوانى از بنى اسرائيل يافتند به او مراجعه و تقاضاى فروش نمودند او امتناع نمود و گفت : فقط در يك صورت گاو را ميفروشم كه پوست آن را از طلا پر كنند جريان به اطلاع موسى رسيد موسى دستور داد خريدارى كنيد .\r\nحضرت رضا عليه السلام فرمود : بعضى از ياران پيامبر اسلام از ايشان پرسش كردند جريان گاو چه بود و چه خصوصيتى در آن گاو بود نبىّ اكرم فرمود : جوانى از بنى اسرائيل نسبت به پدر خود كاملًا نيكى ميكرد جوان متاعى را خريدارى كرده نزد پدر آمد پدر را در حال خواب ديد در حالى كه كليد در زير سر او بود بيدار كردن او را خوش نداشت در نتيجه معامله بهم خورد پدر بيدار شد جريان را به اطلاع او رساند پدر كاملًا خشنود شد و گفت : پسرم اين گاو را بجاى معامله بپذير ، پيامبر اكرم فرمود : ملاحظه كنيد نيكى به پدر چقدر با ارزش است .\r\nدوم : ابن عباس ميگويد : مقتول پير مرد ثروتمندى بود كه برادرزادگانش او را بقتل رسانيدند و او را نزديك درب برخى از نواده‌هاى بنى اسرائيل انداختند و سپس در مقام خونخواهى بر آمده محاكمه را نزد موسى بردند ، موسى پرسيد : چه كسى از اين جريان آگاه است ، گفتند : تو پيامبر خدايى و تو داناترى در اين هنگام خداوند\r\n\r\n","description":"","footnote":"","page_name":" 209 ","page_number":221},
  {"content":"\r\n\r\nوحى فرستاد و امر كرد آنان را كه گاوى كشته و عضوى از آن را بمقتول زنند تا خداوند مقتول را زنده و جريان را شرح دهد .\r\nسوم : گفته شده : قاتل پسر عموى مقتول و انگيزهء كشتن تأخير مرگ طبيعى او بود و از اين جهت در مقام كشتن او بر آمد تا از ارث او منتفع گردد .\r\nچهارم : امام صادق بر طبق روايت فرمود : سبب كشتن مقتول اين بود : قاتل در مقام خواستگارى دختر مقتول بر آمده پيش مقتول فرستاد و جواب مساعدى نشنيد ، ديگرى كه از نيكان بنى اسرائيل بود خواستگارى كرده جواب مثبت شنيد ، پسر عموى شكست‌خورده را حسادت برانگيختن و در صدد كشتن بر آمد تا آنكه در كمين او نشست و او را بقتل رسانيد و سپس او را بجانب موسى آورد و گفت : اى پيامبر خدا اين پسر عموى من است كه كشته شده و موسى پرسيد : كه او را بقتل رسانيده ؟ گفت :\r\nنميدانم ، و موضوع كشتن در بنى اسرائيل امر بزرگى بود و از اين رو بر موسى گران آمد و با عظمت كامل به آن توجّه نمود .\r\n\r\nتفسير\r\nاين آيات معطوف است بر آيات گذشته كه در مورد بيان نعمتهايى كه خداوند بر بنى اسرائيل ارزانى داشت و آنان در برابر آنها كفران و نافرمانى نمودند . وارد شده است .\r\n وَ إِذْ قالَ مُوسى لِقَوْمِهِ إِنَّ اللَّهَ يَأْمُرُكُمْ أَنْ تَذْبَحُوا بَقَرَةً قالُوا أَ تَتَّخِذُنا هُزُواً . . .  - و به ياد آوريد هنگامى را كه موسى بقوم خود گفت : خداوند شما را امر مىكند كه گاوى را بكشيد .\r\nبه ياد آوريد همچنين از پيمان شكنىهايى كه نموديد هنگامى را كه موسى بقوم خود گفت : خداوند شما را مأمور كشتن گاوى قرار داده گفتند : موسى ما را استهزاء مىنمايى ؟ ما در بارهء مقتول از تو پرسش نموده تو در پاسخ ما را امر بكشتن گاو مىنمايى و علّت اين گفتار نبودن ارتباط ميان دو امر - جريان مقتول و كشتن گاو - است بحسب ظاهر و آشنا نبودن آنان بحكمت اين دستور زيرا كه موسى تنها دستور كشتن\r\n\r\n","description":"","footnote":"","page_name":" 210 ","page_number":222},
  {"content":"\r\n\r\nگاو را بيان نمود و هدف از اين دستور را روشن نكرد و از اين رو آنان گفتند چه ارتباطى ميان كشتن گاو و جريانى است كه بعنوان مرافعه به تو مراجعه كرده‌ايم پس غرضى جز استهزاء و تمسخر در كار نيست .\r\n قالَ أَعُوذُ بِاللَّهِ أَنْ أَكُونَ مِنَ الْجاهِلِينَ . . .  - موسى گفت به خدا پناه ميبرم از اينكه در زمرهء نادانان باشم .\r\nو اين تعبير دلالت دارد بر اينكه استهزاء جز از نادان صادر نمىشود زيرا كسى كه استهزاء مىكند از دو صورت بيرون نيست يا اين است كه خلقت و چگونگى آن را مورد استهزاء قرار ميدهد و يا كردارى از كردارهاى او را بباد سخريه ميگيرد و هيچكدام صلاحيت استهزا ندارد زيرا كه خلقت امرى است غير اختيارى و از دائره قدرت مخلوق بيرون است و از اين رو استهزاء به آن وجهى ندارد ، و كردار و عمل اگر زشت و ناپسنديده باشد در اين صورت لازم است كه صاحب آن آگاهى پيدا كرده و زشتى آن عمل به او معرّفى گردد تا در نتيجه انزجار و دورى براى او حاصل شود و استهزاء در برابر آن نادرست است و در حقيقت خود عمل زشت و گناه بزرگى است كه جز از نادان و يا نيازمند به آن تحقّق پيدا نكند .\r\nپرسش چرا خداوند آنان را مأمور كشتن گاو از ميان حيوانات نمود و چه امتيازى براى گاو در اين جهت موجود بود ؟\r\nپاسخ :\r\nزيرا كه آنان در زمان گذشته گاو پرست بودند و منظور اين بود كه با كشتن گاو عظمت و بزرگى آن كه در گذشته معتقد بودند از بين برود و آنچه در نفس آنان در بارهء صلاحيت گاو براى پرستش راه پيدا كرده بود زائل گردد .\r\nپرسش :\r\nچرا خداوند مقتول را با كشتن موجود زنده‌اى حيات ثانوى بخشيد ؟\r\n\r\n","description":"","footnote":"","page_name":" 211 ","page_number":223},
  {"content":"\r\n\r\nپاسخ :\r\nبراى اينكه بهتر و بيشتر قدرت كاملهء خداوندى روشن گردد و اختراع چيزى را از راه ضدّش به آنان بنماياند .\r\nپس از آنكه دانستند كه كشتن گاو دستور واجبى است از جانب خداوند از خصوصيات آن پرسش نموده و ابتداء بسنّ آن كردند .\r\n قالُوا ادْعُ لَنا رَبَّكَ يُبَيِّنْ لَنا ما هِيَ . . .  - گفتند : از خداى خود براى ما بخواه كه آن گاو را براى ما روشن كند .\r\nو در اين پرسش تصريحى به سنّ آن ننمودند ليكن بطورى كه از پاسخ استفاده مىشود منظور همان سؤال از سنّ و مقدار عمر بوده است .\r\n قالَ إِنَّهُ يَقُولُ إِنَّها بَقَرَةٌ لا فارِضٌ وَ لا بِكْرٌ . . .  - موسى گفت : خداوند ميفرمايد :\r\nآن گاوى است كه نه پير از كار افتاده و نه خرد و كوچك است .\r\n عَوانٌ بَيْنَ ذلِكَ . . .  - ميان آن دو - فارض و بكر - است .\r\nابن عباس ميگويد : منظور از « عوان » حدّ متوسط ميان بزرگ و كوچك مىباشد كه از نظر نيرو و زيبايى بهترين فصل گاو و ساير جنبندگان است .\r\nمجاهد ميگويد : منظور از « عوان » گاوى است كه يكى دو بچه زائيده باشد .\r\n فَافْعَلُوا ما تُؤْمَرُونَ . . .  - آنچه را كه مأمور شده‌ايد - از كشتن گاو - انجام دهيد .\r\nپس از آنكه سنّ گاو را خداوند بيان نمود از رنگ آن پرسش نمودند :\r\n قالُوا ادْعُ لَنا رَبَّكَ يُبَيِّنْ لَنا ما لَوْنُها . . .  - گفتند : از خداى خود براى ما بخواه كه رنگ آن گاو را براى ما بيان نمايد .\r\n قالَ إِنَّهُ يَقُولُ إِنَّها بَقَرَةٌ صَفْراءُ . . .  - موسى گفت : خداوند ميفرمايد آن گاو زردى است .\r\nحسن و سعيد بن جبير ميگويد : آن گاو تمامى اعضائش زرد بود حتّى شاخ و سُم آن .\r\n فاقِعٌ لَوْنُها . . .  - زردى رنگ آن شديد بود .\r\n\r\n","description":"","footnote":"","page_name":" 212 ","page_number":224},
  {"content":"\r\n\r\nبرخى گفته‌اند : زردى آن خالص بود - و رنگ ديگرى به آن مخلوط نبود - و بعضى گفته‌اند : زردى نيك منظرى دارد .\r\n تَسُرُّ النَّاظِرِينَ . . .  - بينندگان را بنشاط و فرح آورد همانطورى كه از قتاده و ديگران نقل شده است .\r\n\r\nكفش زرد\r\nاز امام صادق عليه السلام روايت شده هر كه كفش زرد بپوشد پيوسته مسرور و خوشحال خواهد بود تا زمانى كه آن را كهنه و غير قابل استفاده نمايد همانطور كه خداوند فرموده است :  « صَفْراءُ فاقِعٌ لَوْنُها تَسُرُّ النَّاظِرِينَ »  . پس از آنكه سنّ گاو و رنگ آن را خداوند بيان كرد از اوصاف آن پرسش كردند :\r\n قالُوا ادْعُ لَنا رَبَّكَ يُبَيِّنْ لَنا ما هِيَ . . .  - گفتند از خداوند خود براى ما بخواه كه آن گاو را روشن كند كه از گاوهاى كار است يا گاو چرنده .\r\n إِنَّ الْبَقَرَ تَشابَهَ عَلَيْنا وَ إِنَّا إِنْ شاءَ اللَّهُ لَمُهْتَدُونَ . . .  - زيرا كه آن گاو از نظر اوصاف براى ما مشتبه است و ما در اثر لطف و عنايت و تعريف كامل خداوند انشاء اللَّه هدايت خواهيم يافت .\r\nابن جريج و قتاده از ابن عباس از نبى اكرم روايت كرده‌اند : فرمود : دستور اوّل اين جماعت كشتن گاوى بيش نبود و ليكن در اثر پرسشهاى پياپى خداوند بر آنان سخت گرفت ، و سوگند به خداوند اگر بنى اسرائيل انشاء اللَّه نمىگفتند هرگز آن گاو را نمىيافتند .\r\n قالَ إِنَّهُ يَقُولُ إِنَّها بَقَرَةٌ لا ذَلُولٌ تُثِيرُ الْأَرْضَ وَ لا تَسْقِي الْحَرْثَ . . .  - موسى گفت :\r\nپروردگار ميفرمايد : آن گاوى است كه در اثر شيار شكسته و رام نشده و زمين مزروعى را آبيارى نتواند كرد .\r\n مُسَلَّمَةٌ . . .  - سالم است .\r\nقتاده و عطا ميگويند : از هر عيبى دور است .\r\nمجاهد ميگويد : خالى از رنگهاى گوناگون است .\r\n\r\n","description":"","footnote":"","page_name":" 213 ","page_number":225},
  {"content":"\r\n\r\nديگرى گفته : آثار عمل و كار در آن وجود ندارد .\r\nحسن ميگويد : آن گاو وحشى است .\r\n لا شِيَةَ فِيها . . .  - اهل لغت گويند : منظور گاوى است كه چيزى جز رنگ پوست در آن پيدا و آشكار نيست .\r\nقتاده و مجاهد ميگويند : رنگ ديگرى جز رنگ پوست در آن پيدا و آشكار نيست .\r\n قالُوا الْآنَ جِئْتَ بِالْحَقِّ . . .  - قوم گفتند : در اين هنگام حق را روشن كردى .\r\n فَذَبَحُوها وَ ما كادُوا يَفْعَلُونَ . . .  - پس كشتند آن گاو را و ليكن نزديك بود نافرمانى كنند .\r\nزيرا كه از رسوايى و شهرت قاتل بيم داشتند و يا از گرانى قيمت گاو .\r\nاز ابن عباس روايت شده : گاو را در برابر پر كردن پوستش از مال مقتول خريدارى كردند .\r\nسدى ميگويد : ده برابر وزن گاو از طلا بعنوان قيمت گاو پرداختند .\r\nعكرمه ميگويد : قيمت واقعى آن سه دينار بيشتر نبود .\r\n\r\nبحث اصولى\r\nدانشمندان بزرگ در اين آيات اختلاف كرده‌اند .\r\nبرخى معتقدند : دستور الهى و فرمان خداوند در مورد كشتن گاو متعدّد بود دستور اوّل كشتن گاوى از گاوهاى معمولى بود و هيچ امتياز و خصوصيت علاوه‌اى در آن در نظر گرفته نشده بود ، و چنانچه گاوى را ميكشتند فرمان خداوند را عملى كرده بودند ليكن چون انجام ندادند مصلحت اقتضا نمود كه دستور تشديد شود و چون براى مرتبهء دوّم مراجعه نمودند تكليف بر طبق مصلحت تغيير كرد .\r\nو در اينجا اختلافى ميان صاحبان اين عقيده رخ داده :\r\nپارهء معتقدند : در آخرين دستور تمام اوصاف قبلى لزوم دارد و در حقيقت در هر\r\n\r\n","description":"","footnote":"","page_name":" 214 ","page_number":226},
  {"content":"\r\n\r\nنوبت اضافه‌اى بر آنچه قبلًا بود واقع شد .\r\nو برخى گفته‌اند : در آخرين تكليف تنها امتياز اخير لزوم دارد و در حقيقت هر تكليفى ناسخ فرمان قبلى است و نسخ كردن فرمان قبل از فرمانبردارى مانعى ندارد زيرا ممكن است مصلحت فعل در اثر گذشتن وقت آن دگرگون شود و در اين صورت تنها نسخ كردن پيش از وقت جايز نيست زيرا كه آن مستلزم بدا و تبدّل نظر و عقيده است و در بارهء خداوندى كه محيط بهمهء امور و مصالح و مفاسد آنها مىباشد تبدّل نظر و رأى محال است .\r\nديگران گفته‌اند : دستور پروردگار در مورد كشتن گاو تنها يك دستور بود و هيچگونه اختلاف و تعدّدى در آن واقع نشد و از ابتداء امر همه اوصافى كه بتدريج بيان شد در آن لازم و در نظر گرفته شده بود نهايت امر تأخير بيان پيش آمد و تأخير بيان از هنگام خطاب تا قبل از انجام و عمل مانعى ندارد .\r\nسيّد مرتضى همين آيه شريفه را دليل بر جواز تأخير بيان قرار داده و فرموده :\r\nپرسش قوم ، از موسى بعد از دستور خداوند كه آن گاو را براى ما توضيح ده از دو حال بيرون نيست يا اينكه منظور همان گاوى بود كه دستور اول در مورد آن صادر شد ، و يا گاوى كه دستور دوم در مورد آن آمد .\r\nظاهر عبارت سؤال پرسش از اوصاف گاوى است كه مأمور بكشتن آن بودند و از همين جا استفاده مىشود كه آن گروه خود را موظّف به دو تكليف نديدند بلكه تنها خويش را مأمور كشتن يك گاو ميدانستند .\r\nو در اين صورت پاسخ موسى نيز در آن دو احتمال است يكى اينكه ضمير در  « إِنَّها بَقَرَةٌ لا فارِضٌ »  به همان گاو اوّل رجوع كند دوّم اينكه منظور از ضمير گاو ديگرى باشد و اين احتمال نادرست است زيرا كه پاسخ بايد مطابق با پرسش باشد و در سؤال هيچگونه اشاره‌اى بگاو ديگرى نشده .\r\nعلاوه آخرين پرسش آنان كه گفتند : آن گاو هنوز بر ما مشتبه است دليل روشنى است بر اينكه دستور تنها كشتن يك گاو بوده زيرا اگر دستورات مختلف و\r\n\r\n","description":"","footnote":"","page_name":" 215 ","page_number":227},
  {"content":"\r\n\r\nمتعدّدى بود جايى براى پرسش آخر باقى نمىماند زيرا هيچگونه اشتباهى در كار نبود چه دستور اوّل در مورد كشتن گاوى بود كه هيچ امتيازى در آن راه نداشت و دستور دوّم در مورد گاوى بود كه از نظر سنّ امتياز و دستور سوّم در بارهء گاوى كه از لحاظ رنگ خصوصيت داشت پس در اين صورت جاى هيچگونه اشتباهى نبود .\r\nو توبيخى كه خداوند در آخر آيات از آنان ميفرمايد دليل بر اين نيست كه چند دستور وجود داشته و آنان نافرمانى دستور اوّل را كرده‌اند ، زيرا كه توبيخ در برابر كوتاهى و يا تأخير انجام پس از بيان تامّ بوده است\r\n. \r\n[ سوره البقرة ( 2 ) : آيات 72 تا 73 
  ]\r\nوَ إِذْ قَتَلْتُمْ نَفْساً فَادَّارَأْتُمْ فِيها وَ اللَّهُ مُخْرِجٌ ما كُنْتُمْ تَكْتُمُونَ ( 72 ) فَقُلْنا اضْرِبُوهُ بِبَعْضِها كَذلِكَ يُحْيِ اللَّهُ الْمَوْتى وَ يُرِيكُمْ آياتِهِ لَعَلَّكُمْ تَعْقِلُونَ ( 73 )\r\n\r\n[ ترجمه 
  ]\r\nبه ياد آوريد وقتى كه نفسى را كشتيد و يكديگر را در آن متهم كرده و نزاع برپا كرديد و خداوند رازها را كه پنهان ميداشتيد آشكار فرمود .\r\nپس دستور داديم : پارهء از اعضاء آن گاو را بر بدن كشته زنيد تا به بينيد خداوند چگونه مردگان را زنده مىكند و قدرت كاملهء خويش را بشما آشكار مىسازد شايد كه فكر كنيد و حقيقت را دريابيد .\r\n\r\nشرح لغات\r\nادّارأتم . . . - نزاع و اختلاف كرديد .\r\nمخرج . . . - آشكار كننده .\r\n\r\nتفسير\r\n وَ إِذْ قَتَلْتُمْ نَفْساً . . .  - و هنگامى كه نفسى را كشتيد .\r\nدر ارتباط اين آيه بآيات گذشته و يا آيه بعدى دو احتمال است :\r\nاوّل : اين آيه از نظر معنى تقدّم بر آيات گذشته دارد بطورى كه پرسش از موسى و جواب او بعد از جريان كشتن و اختلاف كردن است و مانند اين تقدم و تأخر در قرآن و شعر زياد ديده مىشود .\r\n\r\n","description":"","footnote":"","page_name":" 216 ","page_number":228},
  {"content":"\r\n\r\nدوّم : ارتباط اين آيه است با آيهء بعدى به اين نحو : كه چون موضوع كشتن و اختلاف روى داد ما دستور داديم : پارهء از اعضاء گاو را بر بدن كشته بزنيد .\r\n\r\nخطاب در آيه متوجه كيست ؟\r\nدر آن دو احتمال است :\r\nاوّل اينكه خطاب متوجّه مردمى است كه در عصر نبىّ اكرم بودند و در حقيقت مقصود پيشينيان و پدران و اجداد آنان است و اين عادت در عرب معمول است كه اولاد را بخطاب پدران خطاب مىكنند و همهء طائف را بخطاب يك فرد مثلًا ميگويند :\r\nبنو تميم چنين كردند در صورتى كه يكى از آنان كرده است و بنا بر اين احتمال مقصود از آيه چنين است است : به ياد بياوريد هنگامى كه نفسى را كشتيد تا آخر .\r\nدوّم : خطاب متوجه كسانى است كه در زمان موسى ميزيستند و بنا بر اين احتمال معناى آيه اين است : ما گفتيم به آنها اين جريان را ، و گفته شده اسم مقتول عاميل است .\r\n فَادَّارَأْتُمْ فِيها . . .  - پس اختلاف و نزاع كرديد در آن .\r\nو در ضمير دو احتمال است :\r\nاوّل : اينكه ضمير بنفس برميگردد يعنى در نفسى را كه كشتيد نزاع نموديد و هر كدام خويشتن را از اتّهام دور مىساختيد و اين احتمال با ظاهر آيه سازگارتر است .\r\nدوّم : اينكه ضمير بكشندگان بر ميگردد يعنى در قاتلين اختلاف و نزاع نموديد .\r\n وَ اللَّهُ مُخْرِجٌ ما كُنْتُمْ تَكْتُمُونَ . . .  - خداوند راز قتلى را كه پنهان مىكنيد آشكار مىسازد .\r\nو گفته شده معناى آيه چنين است : آيه خطاب به يهوديان در زمان نبىّ اكرم است و خداوند آشكار مىسازد آنچه را كه شما پنهان مىكنيد از خبرهاى مهم ، و آگاه است از عيوب شما و اسلاف شما با آنكه پنهان مىسازيد .\r\n\r\n","description":"","footnote":"","page_name":" 217 ","page_number":229},
  {"content":"\r\n\r\n فَقُلْنا اضْرِبُوهُ بِبَعْضِها . . .  - پس دستور داديم كه پارهء از اعضاء گاو را به بدن كشته بزنيد .\r\n\r\nآن عضو كدام بود ؟\r\nدر آن چند قول است :\r\nاوّل : از مجاهد و قتاده و عكرمه نقل شده : آن عضو ران گاو بود كه بمقتول زده شد و پس از زنده شدن كشندهء خويش را معرفى كرد و دوباره مرد .\r\nدوّم : از سعيد بن جبير حكايت شده : آن عضو دم گاو بود .\r\nسوّم : از ضحاك روايت شده : آن عضو زبان گاو بود .\r\nچهارم : از ابى العاليه نقل شده : آن عضو استخوانى از استخوانهاى گاو بود پنجم : از سدى حكايت شده : آن عضو گوشت پاره‌اى است كه بين دو كتف قرار دارد .\r\nششم : از ابو زيد روايت شده : بعضى از پاره‌هاى اعضاء گاو بود و تمام اين اقوال بحسب ظاهر محتمل است .\r\n\r\nعلت دستور كشتن گاو\r\nقوم موسى قربانى را از بزرگترين راههاى نزديكى به خداوند ميدانستند و مركزى را براى اين كار تهيه كرده كه جز بندگان شايسته در آن وارد نميشد از اين رو پروردگار دستور داد : در اين مشكل بزرگ قبلًا راه تقرّبى پيدا كرده و قربانى كنند تا خداوند بىنياز نياز آنان را برآورده و دعايشان را بهدف اجابت برساند و علاوه از اين موضوع درس كلّى ياد گرفته و در تمام حوادث و مشكلات قبلًا وسيلهء تقربى به كار برند .\r\n كَذلِكَ يُحْيِ اللَّهُ الْمَوْتى . . .  - اين چنين زنده مىكند خداوند مردگان را .\r\nممكن است اين عبارت را موسى در برابر قوم فرموده باشد و مقصود او اين است بدانيد بعد از مشاهده زنده شدن مقتول بوسيلهء گاو كه خداوند در روز قيامت قادر است مردگان را اينچنين زنده كند ، و ممكن است : اين عبارت را خداوند در برابر مشركين\r\n\r\n","description":"","footnote":"","page_name":" 218 ","page_number":230},
  {"content":"\r\n\r\nقريش فرموده باشد و منظور اشاره بداستان زنده شدن مقتول است كه پس از اينكه پارهء از اعضاء گاو را به او زدند زنده شد و در حالى كه خون از رگهاى گردنش ميجوشيد قاتل خويش را معرفى كرد و بدام انداخت .\r\n وَ يُرِيكُمْ آياتِهِ . . .  - و مينماياند بشما معجزات و امور خالق العادهء خويش را مانند زنده كردن مقتول ، و گفته شده مقصود نشانه‌هاى روشنى است كه براستى و درستى نبىّ اكرم راهنمايى مينمايد .\r\n لَعَلَّكُمْ تَعْقِلُونَ . . .  - شايد شما قوّه عاقلهء خويش را به كار بنديد .\r\nزيرا كه اگر از نيروى عقل استفاده نشود انسان همانند كسى است كه فاقد اين نيرو باشد و گفته شده : مقصود استفاده از نيروى عقل در بارهء امور دينى لازم است .\r\n\r\nهدف آيات :\r\nچون مشركين عرب موضوع زنده شدن مردگان را در روز جزا چندان باور نداشتند و ميگفتند پس از استخوان شدن و از بين رفتن چگونه امكان دارد دو مرتبه زنده شويم از اين رو پروردگار به آنان گوشزد مىكند كه اين جريان با وسعت دائره قدرت الهى كمال امكان را دارد و اين داستان را بعنوان نمونه بيان ميفرمايد و در ضمن اين آيات راهنماى صدق نبى اكرم است زيرا كه قصّه‌هايى را در معرض اختيار آنان قرار ميدهد كه جز از راه وحى الهى يا مطالعهء كتب پيشينيان بر آنها اطلاع نتوان يافت ، و يهود پس از شنيدن اين قصه‌ها تصديق كردند نبىّ اكرم را چون ميدانستند كه او درس نخوانده و كتابى را مطالعه نكرده پس راه اطلاع منحصر بوحى خواهد بود\r\n. \r\n[ سوره البقرة ( 2 ) : آيه 74 
  ]\r\nثُمَّ قَسَتْ قُلُوبُكُمْ مِنْ بَعْدِ ذلِكَ فَهِيَ كَالْحِجارَةِ أَوْ أَشَدُّ قَسْوَةً وَ إِنَّ مِنَ الْحِجارَةِ لَما يَتَفَجَّرُ مِنْهُ الْأَنْهارُ وَ إِنَّ مِنْها لَما يَشَّقَّقُ فَيَخْرُجُ مِنْهُ الْماءُ وَ إِنَّ مِنْها لَما يَهْبِطُ مِنْ خَشْيَةِ اللَّهِ وَ مَا اللَّهُ بِغافِلٍ عَمَّا تَعْمَلُونَ ( 74 )\r\n\r\n[ ترجمه 
  ]\r\nپس با اين معجزه بزرگ چنان سختدل شديد كه دلهايتان چون سنگ يا سخت‌تر از آن شد چه آنكه از پاره‌اى از سنگها نهرها تشكيل شود و از پاره‌اى ديگر در اثر شكافتن آب بيرون آيد و پاره‌اى از ترس خدا فرود آيند و خدا از كردار شما غافل نيست . ( 74 )\r\n\r\n","description":"","footnote":"","page_name":" 219 ","page_number":231},
  {"content":"\r\n\r\n\r\nشرح لغات\r\nقسمت . . . - سخت شد و نرمى و رأفت از آن بيرون رفت .\r\nيتفجّر . . . - ميجوشد و بيرون ميآيد .\r\nيهبط . . . - فرود ميآيد .\r\nبغافل . . . - ناآگاه .\r\n\r\nتفسير :\r\n ثُمَّ قَسَتْ قُلُوبُكُمْ مِنْ بَعْدِ ذلِكَ . . .  - پس نرمى و رأفت از دلهاى شما بيرون رفت .\r\nبعد از آيات و نشانه‌هايى كه خداوند بدست موسى آشكار كرد و در آن دو احتمال ديگر نيز جريان دارد .\r\nاوّل از ابن عبّاس حكايت شده مقصود : انكار پسران برادر مقتول است كه پس از زنده شدن و معرّفى آنان بعنوان قاتل باز بر انكار خود اصرار ورزيدند در حالى كه با در نظر گرفتن قدرت خداوند و زنده كردن مرده‌اى با آن كيفيت مخصوص مىبايست در برابر آن خاضع شوند و دلهايشان نرم گردد .\r\nدوّم علاوه بر جريان مقتول اشارهء بآيات و نشانه‌هاى ديگر نيز باشد مانند مسخ كردن بوزينه‌ها و خوك‌ها و بالا بردن كوه را بالاى سر آنان و بيرون آمدن آب از سنگ و شكافته شدن دريا و نظائر آن .\r\n فَهِيَ كَالْحِجارَةِ . . .  - پس دلهاى شما همانند سنگ است در سختى و خشكى و شدّت .\r\n\r\nگفتار به غير ذكر خدا\r\nاز نبى اكرم صلى اللَّه عليه و آله و سلم روايت است كه فرمود : زياد در مورد غير ياد خدا صحبت نكنيد و سخن نگوئيد زيرا كه زيادى چنين گفتارى دل را سخت مىكند و دورترين مردم از خداوند همانا سخت‌دل است .\r\n أَوْ أَشَدُّ قَسْوَةً . . .  - يا ( دلهاى شما ) سخت‌تر از سنگ است و ممكن است عطف بر محلّ كاف كه به معناى مثل است بوده باشد و مثل اينكه چنين فرموده : دلهاى شما\r\n\r\n","description":"","footnote":"","page_name":" 220 ","page_number":232},
  {"content":"\r\n\r\nهمانند سنگ يا سخت‌تر از سنگ است زيرا كه با توجّه بنشانه‌ها و قدرت خداوند مىبايست دل نرم شده و اقرار كند و در مقام انجام دستورات بر آيد .\r\n وَ إِنَّ مِنَ الْحِجارَةِ لَما يَتَفَجَّرُ مِنْهُ الْأَنْهارُ . . .  - پاره‌اى از سنگها از آن نهرها تشكيل شود .\r\nفائدهء برخى از سنگها از دلهاى سخت شما بيشتر است زيرا كه از آن نهرهايى كه آب در آنها جريان دارد تشكيل شود ، گفته شده منظور از سنگ در اين جمله خصوص همان سنگى است كه در زمان موسى بوسيلهء زدن عصا دوازده چشمه از آن جوشيد ، و گفته شده منظور از سنگ در اين عبارت همهء سنگهايى است كه در آنها نهرها تشكيل شده است .\r\n وَ إِنَّ مِنْها لَما يَشَّقَّقُ فَيَخْرُجُ مِنْهُ الْماءُ . . .  - و برخى از سنگها بر اثر شكافتن آب از آن بيرون ميآيد .\r\nو در حقيقت چشمه‌اى جوشان است و فرق ميان اين نوع از سنگ با نوعى كه در جملهء اول ذكر شد اين است كه در اين نوع سنگ چشمه‌اى است جوشان و در آن نوع نهرهايى است كه در آن آب جريان دارد .\r\nحسين بن على مغربى ميگويد : منظور از سنگ در جملهء اول عموم سنگهايى است كه نهرها از آن تشكيل شود و از سنگ در جملهء دوم خصوص همان سنگى است كه در زمان موسى در تصرف او بود و از آن چشمه‌ها جريان پيدا كرد و در اين صورت تكرارى در آيهء شريفه وجود ندارد .\r\n وَ إِنَّ مِنْها لَما يَهْبِطُ مِنْ خَشْيَةِ اللَّهِ . . .  - و برخى از آنها از ترس خدا فرود آيند بيشتر مفسرين گفته‌اند : منظور از اين جمله بيان نوع ديگرى از سنگها است و در حقيقت ضمير به « حجاره » بر ميگردد .\r\nابو مسلم ميگويد : ضمير به « قلوب » رجوع مىكند و منظور اين است : پاره‌اى از دلها از ترس خدا فرود آيند .\r\n\r\nفرود آمدن سنگ از ترس خدا\r\nو در آن چند احتمال است .\r\n\r\n","description":"","footnote":"","page_name":" 221 ","page_number":233},
  {"content":"\r\n\r\n1 - از مجاهد و ابن جريج نقل شده : هر سنگى كه از بالاى كوه بسوى اين سرازير مىشود در اثر ترس از خداوند است و از اين جهت ممكن است ترس از خداوند در سنگ يافت شود اما دلهاى يهود با اينكه معرفت بصدق پيامبر اسلام دارند هيچگاه نرمى و خشوع پيدا نكند و از اين رو ميتوان گفت : دلهاى آنان سخت‌تر از سنگ است .\r\n2 - زجاج ميگويد : خداوند شناسايى خويش را بپاره‌اى از كوه‌ها عنايت فرمود و آن كوه اطاعت و فرمانبردارى او را درك نمود مانند همان كوهى كه خداوند هنگام سخن گفتن با موسى بر آن متجلى و ظاهر شد و در نتيجه خراب و ويران گرديد .\r\nو مانند سنگى كه نبىّ اكرم بر طبق روايتى در بارهء آن فرمود : سنگى در جاهليت بر من سلام داد و هم اكنون من آن سنگ را مىشناسم و اين احتمال نادرست است زيرا كوه تا زمانى كه جماد و سنگ است شناسايى و معرفت خداوند در آن امكان ندارد و اگر حيات پيدا كند ديگر كوه نخواهد بود ، و منظور از روايت بر فرض صحّت اين است : خداوند آن سنگ را نعمت حيات و زندگى بخشيد و پس از آن بر نبىّ اكرم سلام داد و سپس به حال اول برگشت . و اين خود يكى از معجزات آن پيامبر بزرگ بود .\r\n3 - منظور از فرود آمدن سنگ از ترس خدا اين است : كه اگر در بارهء آن سنگها نيروى فكر به كار رود و عجائب و خصائص آنها در نظر گرفته شود و در نتيجه از راه آنها پى به خالق متعال برده شود آنها متفكر را به ترس از خداوند راهنمايى كرده و يا مستقيماً ايجاد ترس در او مينمايند .\r\n4 - منظور از اين تعبير ضرب المثل است يعنى گويا سنگ از ترس خدا فرود ميآيد همانند ترسى كه در انسان عاقل وجود دارد و مانند اين تعبير در چند مورد از قرآن كريم نيز واقع شده مانند آيهء شريفه  « فَوَجَدا فِيها جِداراً يُرِيدُ أَنْ يَنْقَضَّ »  « 1 » كه\r\n\r\n\r\n","description":"","footnote":"\r\n( 1 ) سورهء 18 آيه 76 ، يافتند موسى و خضر در آن قريه ديوارى را كه ارادهء فرود آمدن داشت .\r\n","page_name":" 222 ","page_number":234},
  {"content":"\r\n\r\nمنظور اين است : در آن ديوار اثر فرود آمدن به نحوى بود كه اگر حيات ميداشت و ممكن بود اراده‌اى در آن وجود داشته باشد گفته ميشد : ارادهء فرود آمدن دارد .\r\nو مانند آيهء ديگر :  « وَ إِنْ مِنْ شَيْءٍ إِلَّا يُسَبِّحُ بِحَمْدِهِ »  « 1 » كه مراد آن است : هر چيزى اگر واجد حيات و شعور و اراده بود تسبيح خداوند ميگفت .\r\nو مانند آيهء سوم :  « لَوْ أَنْزَلْنا هذَا الْقُرْآنَ عَلى جَبَلٍ لَرَأَيْتَهُ خاشِعاً مُتَصَدِّعاً مِنْ خَشْيَةِ اللَّهِ »  « 2 » كه مقصود اين است كه اگر ممكن بود در كوه ترس خداوند پيدا شود در برابر نزول قرآن از خداوند ميترسيد .\r\n5 - ممكن است كلمهء « يهبط » در آيهء شريفه متعدى باشد زيرا در برخى از موارد به اين كيفيت استعمال مىشود و در اين صورت منظور اين است : برخى از سنگها موجب ترس موجودات زنده از خداوند خواهند شد زيرا كه در اثر تفكر در آنها و پى بردن ببزرگى و عظمت خالق آنها در برابر خداوند خشوع پيدا ميكنند و از فرمان او سرباز نمىزنند .\r\n وَ مَا اللَّهُ بِغافِلٍ عَمَّا تَعْمَلُونَ . . .  - و نيست خداوند غافل از كردار شما .\r\nمنظور خطاب بافرادى است كه نشانه‌هاى خداوند را و رسالت پيامبر اكرم را باور نمىدارند همانطور كه در پيش ذكر شد\r\n. \r\n[ سوره البقرة ( 2 ) : آيه 75 
  ]\r\nأَ فَتَطْمَعُونَ أَنْ يُؤْمِنُوا لَكُمْ وَ قَدْ كانَ فَرِيقٌ مِنْهُمْ يَسْمَعُونَ كَلامَ اللَّهِ ثُمَّ يُحَرِّفُونَهُ مِنْ بَعْدِ ما عَقَلُوهُ وَ هُمْ يَعْلَمُونَ ( 75 )\r\n\r\n[ ترجمه 
  ]\r\nآيا آرزو داريد كه آنان ايمان بياورند براى شما در حالى كه گروهى از آنها كلام خداوند را مىشنيدند و سپس تغيير ميدادند بعد از آنكه فهميدند آن را و ايشان دانايانند .\r\n\r\n\r\n","description":"","footnote":"\r\n( 1 ) سورهء 17 آيهء 44 نيست چيزى كه در برابر خداوند تسبيح نگويد .\r\n بذكرش هر چه بينى در خروش است * ولى داند در اين معنى كه گوش است \r\n نه بلبل بر گلشن تسبيح خوانيست * كه هر خارى به تسبيحش زبانيست \r\n( 2 ) سورهء 59 آيهء 21 اگر ميفرستاديم ما اين قرآن را بر كوهى ميديدى او را از ترس خدا خاشع و متلاشى .\r\n","page_name":" 223 ","page_number":235},
  {"content":"\r\n\r\n\r\nشرح لغات\r\nأ فتطمعون . . . - آيا اميد و آرزو داريد .\r\nفريق . . . - جمعيّتى .\r\nيحرّفونه . . . - تغيير ميدهند سخن را از معنايش .\r\n\r\nتفسير\r\n أَ فَتَطْمَعُونَ . . .  - آيا اميد و آرزو داريد .\r\nخطاب متوجه امّت پيامبر اكرم است و منظور اين است : اى مردم با ايمان آيا اميد و آرزو داريد .\r\n أَنْ يُؤْمِنُوا لَكُمْ . . .  - اينكه ايمان بياورند براى شما .\r\nاز راه فكر و مطالعه و عبرت و با اراده پيروى حق را گردن بنهند .\r\n وَ قَدْ كانَ فَرِيقٌ مِنْهُمْ . . .  - در حالى كه بودند جمعيتى از ايشان .\r\nيعنى از آنهايى كه مانند اينها بودند از گذشتگانشان .\r\n يَسْمَعُونَ كَلامَ اللَّهِ . . .  - مىشنيدند كلام خدا را .\r\nو ميدانستند كه آن حق است و از راه عناد تغيير ميدادند آن را و بر غير معناى مراد حمل ميكردند و در آن جماعت چند قول است .\r\n1 - از مجاهد و سدى نقل شده : منظور از آن جماعت دانشمندان يهود است كه توراة را تغيير داده حلال را حرام و حرام را حلال نمودند بر طبق خواهشهاى دل و كمك به آنهايى كه از رشوه دادن باينان دريغ ندارند .\r\n2 - ابن عباس و ربيع گفته‌اند : منظور از آن جماعت همان هفتاد نفرى بودند كه موسى آنان را از ميان قومش برگزيده و آنها كلام خدا را شنيدند و فرمان نبردند و وقتى كه بسوى قوم برگشتند جريان را بر خلاف واقع نقل كردند ، و بنا بر اين قول منظور از  « كَلامَ اللَّهِ »  همان سخن گفتن خداوند با موسى در وقت مناجات بود .\r\nو گفته شده : منظور از  « كَلامَ اللَّهِ »  اوصاف پيامبر اسلام است كه در تورات ذكر شده .\r\n\r\n","description":"","footnote":"","page_name":" 224 ","page_number":236},
  {"content":"\r\n\r\n ثُمَّ يُحَرِّفُونَهُ مِنْ بَعْدِ ما عَقَلُوهُ وَ هُمْ يَعْلَمُونَ . . .  - سپس تغيير ميدهند آن را بعد از آنكه درك كردند آن را و حال آنكه آنها ميدانستند ، در آن دو وجه گفته شده :\r\n1 - منظور از اين جمله اين است : آنها تغيير دادند كلام خدا را بعد از آنكه فهميدند و درك كردند و در اين صورت انكار آنان جز از روى عناد نبود و خود ميدانستند كه تغيير داده‌اند كلام خدا را .\r\n2 - منظور اين است : كلام خدا را تغيير دادند بعد از آنكه يافتند آن را و ميدانستند كه در برابر تحريف چه كيفرى را استحقاق خواهند داشت .\r\n\r\nهدف آيهء شريفه\r\nمنظور خداوند از آيهء شريفه اين است : يهوديان عصر نبىّ اكرم از نظر عدم ايمان به آن حضرت و تكذيب و انكار رسالت او پيروى از گذشتگان و پدران خود كه در زمان موسى بودند كردند زيرا آنان نيز روشى جز انكار و عناد نداشتند ، و سبب اينكه خداوند تحريف و عناد را ببرخى از آنان نسبت داد با اينكه همهء آنها كافر و منكر حق بودند اين است كه آنهايى كه تغيير دادند كلام خدا را اشخاص معدودى بودند و اتّفاق اشخاص معدود امكان‌پذير است امّا اتفاق جمعيت زياد با اختلاف سليقه و افكارى كه در بين آنها موجود است ممكن نيست و از اينرو اتفاق آنان در كتمان حقيقت و تغيير دادن كلام خدا چون معدود بودند مانعى ندارد .\r\n\r\nآنچه از آيه مستفاد ميگردد\r\nاين است كه گناه تغيير دادن شريعت بسيار بزرگ است و اين معناى وسيعى است كه در همهء امور دينى از قبيل بدعت در فتاوى و محاكمات جريان دارد\r\n. \r\n[ سوره البقرة ( 2 ) : آيه 76 
  ]\r\nوَ إِذا لَقُوا الَّذِينَ آمَنُوا قالُوا آمَنَّا وَ إِذا خَلا بَعْضُهُمْ إِلى بَعْضٍ قالُوا أَ تُحَدِّثُونَهُمْ بِما فَتَحَ اللَّهُ عَلَيْكُمْ لِيُحَاجُّوكُمْ بِهِ عِنْدَ رَبِّكُمْ أَ فَلا تَعْقِلُونَ ( 76 )\r\n\r\n[ ترجمه 
  ]\r\nو هنگامى كه با مؤمنان روبرو شوند گويند : ما ايمان آورده‌ايم ، و چون با يكديگر خلوت كنند گويند :\r\nچرا با مسلمانان از درى كه خداوند از علوم براى شما گشوده صحبت ميداريد تا با شما محاجه و خصومت كنند چرا انديشه نمىنمائيد ( 76 )\r\n\r\n","description":"","footnote":"","page_name":" 225 ","page_number":237},
  {"content":"\r\n\r\n\r\nشرح لغات\r\nأ تحدثونهم . . . - آيا گفتگو ميكنيد با آنها .\r\nفتح . . . - باز كرد و گشود .\r\nليحاجوكم . . . - تا با شما در صدد اقامهء دليل و برهان بر آيند .\r\n\r\nداستان\r\nامام باقر بر طبق روايتى فرمود : گروهى از يهوديان بىغرض هنگامى كه با مسلمانان روبرو ميشدند اوصاف پيامبر اكرم را كه در تورات مذكور بود براى آنان شرح ميدادند اين جريان به گوش بزرگان آنان رسيد آنها در صدد جلوگيرى برآمده دستور دادند كه اوصاف پيامبر اكرم را آن طورى كه در تورات ذكر شده براى مسلمانان شرح ندهيد زيرا كه با شما محاجّه و خصومت خواهند كرد و در دنبال اين جريان آيه شريفه نازل شد .\r\nمجاهد ميگويد : آيه شريفه در بارهء يهود بنى قريظه نازل شده است هنگامى كه نبى اكرم آنها را برادران ميمونها و خوكها خواند و آنها گفتند كه اين خبر را محمد از چه كسى بدست آورده و حتماً آن كس از شما بيرون نخواهد بود .\r\nسدى ميگويد : اينان گروهى از يهود بودند كه ايمان آوردند و سپس منافق گرديدند و مؤمنين از عرب را بانواع عذابها و شكنجه‌هايى كه پيشينيان آنها دچار شدند با خبر ميساختند و از اين جهت برخى از آنان گفت چرا آنها را بعذابهاى خداوند خبر ميدهيد تا با شما محاجه كرده و بگويند : ما در نزد خدا از شما گراميتر ميباشيم .\r\n\r\nتفسير\r\nسپس خداوند يك رذيلهء ديگرى از آن گروه را بيان كرده ميفرمايد :\r\n وَ إِذا لَقُوا الَّذِينَ آمَنُوا قالُوا آمَنَّا . . .  - و هنگامى كه با مؤمنان روبرو شوند گويند : ما ايمان آورده‌ايم .\r\nاينها همان گروهى هستند كه هنگامى كه با مؤمنان روبرو شوند گويند : ما به محمد ايمان آورديم و اوصاف او در كتاب ما مذكور است و از اينرو ترديدى در\r\n\r\n","description":"","footnote":"","page_name":" 226 ","page_number":238},
  {"content":"\r\n\r\nصدق او نداريم و در حقيقت خداوند ميفرمايد : اينان همانند منافقينند اخلاق و روش و خصوصيات آنها در اينان منعكس است .\r\n وَ إِذا خَلا بَعْضُهُمْ إِلى بَعْضٍ . . .  - و هنگامى كه با يكديگر خلوت كنند .\r\nهنگامى كه همين گروهى كه خداوند آنان را توصيف كرد با هم مسلكان خويش در مكان خلوتى گرد آيند .\r\n قالُوا أَ تُحَدِّثُونَهُمْ بِما فَتَحَ اللَّهُ عَلَيْكُمْ . . .  - گويند چرا صحبت ميداريد با آنها از راه آنچه خدا براى شما گشود .\r\nكلبى ميگويد : منظور از  « بِما فَتَحَ اللَّهُ عَلَيْكُمْ »  مطالبى است كه خداوند پيرامون بر حق بودن محمد و راستى گفتارش در كتاب شما بيان كرده است .\r\nسعيد بن جبير از ابن عباس نقل كرده كه معناى جمله اين است : يهود به يكديگر گفتند : در برابر عرب مطالب را بازگو نكنيد و اعتراف بنبوت او ننمائيد . شما ميدانيد كه او همان پيامبرى است كه در انتظار او بوديم و پيمان پيروى او از شما گرفته شد .\r\nكسايى ميگويد : منظور از اين جمله اين است : آيا آنچه را كه خداوند در كتاب شما بيان فرمود كه عبارت است از بشارت بنبوت پيامبر اكرم و يقين به بعثت او براى مؤمنان عرب بازگو ميكنيد ؟\r\nو بهترين اقوال گفتار كسى است كه جمله را چنين معنا كرده ميگويد : آيا بازگو ميكنيد مؤمنان را به آنچه خداوند حكم كرده است بر شما به آن و به آنچه جارى كرده است آن را در ميان شما .\r\nو از جملهء حكم خداوند پيمانى است كه در بارهء ايمان و اعتقاد بمحمد و اوصافى كه از او در تورات ذكر شده از شما گرفته .\r\nو از جملهء قضاء خداوند آن است كه برخى از شما را به صورت بوزينه و خوك در آورد .\r\n لِيُحَاجُّوكُمْ بِهِ عِنْدَ رَبِّكُمْ . . .  - تا با شما محاجّه و خصومت كنند به آن در نزد پروردگارتان .\r\n\r\n","description":"","footnote":"","page_name":" 227 ","page_number":239},
  {"content":"\r\n\r\nتا دليل و برهان بنفع مؤمنان باشد در نزد خداوند چه در دنيا و چه در آخرت زيرا كه شما اعتراف كرده‌ايد به نبوت او و ما را بصدق او از روى كتاب تورات با خبر ساختيد پس در اين صورت دليل آنها به ضرر شما تمام خواهد شد .\r\nو در معناى اين جمله نيز گفته شده : تا با شما مجادله كنند و بگويند :\r\nشما كه اقرار بنبوت او كرديد و او را از روى تورات بر حق ميدانيد پس چرا پيروى نمىكنيد .\r\nابن انبارى در معناى  « عِنْدَ رَبِّكُمْ »  ميگويد : يعنى در حكم پروردگار شما مانند اينكه گفته شود : فلان چيز حلال است نزد خدا يعنى در حكم خداوند يا گفته شود فلان چيز نزد شافعى حلال است يعنى از نظر حكم و عقيدهء او .\r\n أَ فَلا تَعْقِلُونَ . . .  - چرا انديشه نمىنمائيد .\r\nچرا درك نمىكنيد كه بازگو كردن اوصاف محمد كه در كتاب تورات است دليلى است به ضرر شما و در برابر پروردگار عذرى نداريد .\r\nحسن ميگويد : معناى جمله اين است : چرا شما اى مؤمنان انديشه‌اى نمىنمائيد و آرزو داريد كه اين گروه ايمان آورند با اينكه نخواهند ايمان آورد .\r\nو نيز گفته شده : معناى جمله اين است : شما اى گروه از يهود كه بى غرض هستيد چرا تحت تأثير بزرگان خود واقع شده و بسخنان آنها گوش ميدهيد و در نتيجه مطالبى را كه پيرامون حقيقت محمد و راستى گفتارش در تورات بيان شده بازگو نمىكنيد\r\n. \r\n[ سوره البقرة ( 2 ) : آيه 77 
  ]\r\nأَ وَ لا يَعْلَمُونَ أَنَّ اللَّهَ يَعْلَمُ ما يُسِرُّونَ وَ ما يُعْلِنُونَ ( 77 )\r\n\r\n[ ترجمه 
  ]\r\nآيا نميدانند كه خداوند بر آنچه پنهان داشته و يا آشكار مىكنند آگاهست ( 77 )\r\n\r\nتفسير\r\nبيشتر مفسّرين در معناى آيه چنين گفته‌اند :\r\nآيا نميدانند يهود كه خداوند از پنهان و آشكار آنان آگاهست ؟ پس چرا به خود اجازه ميدهند كه در پنهانى برادران خويش را از بازگو كردن حقيقت بر حذر دارند\r\n\r\n","description":"","footnote":"","page_name":" 228 ","page_number":240},
  {"content":"\r\n\r\nدر حالى كه اعتراف دارند به آن و ميدانند كه خداوند پنهان و آشكار آنان را آگاه است همانند كفار و منافقان پس اينان بيشتر سزاوار سرزنش و ملامت هستند .\r\nقتاده و ابو العاليه گويند منظور از آيه شريفه اين است : آيا نمىدانند كه خداوند آگاهست از كفر و تكذيبى كه نسبت به پيامبر دارند در موقع خلوت با يكديگر و از اظهار ايمانى كه هنگام برخورد با مؤمنان و ياران او مينمايند تا آنها را خشنود سازند\r\n. \r\n[ سوره البقرة ( 2 ) : آيه 78 
  ]\r\nوَ مِنْهُمْ أُمِّيُّونَ لا يَعْلَمُونَ الْكِتابَ إِلاَّ أَمانِيَّ وَ إِنْ هُمْ إِلاَّ يَظُنُّونَ ( 78 )\r\n\r\n[ ترجمه 
  ]\r\nبرخى از يهود كه خواندن و نوشتن ندانند تورات را جز آرزوى باطل خود نه پندارند و تنها پابست پندار خام خود ميباشند ( 78 )\r\n\r\nشرح لغات\r\nامّيون . . . - خواندن و نوشتن نميدانند .\r\nامانى . . . - آرزو .\r\nيظنون . . . - مىپندارند .\r\n\r\nتفسير :\r\n وَ مِنْهُمْ . . .  - برخى از ايشان .\r\nمنظور همان گروهى از يهود است كه خداوند در اين آيات داستانهاى آنان را بيان فرمود و آرزوى ايمان آوردنشان را از بين برد .\r\n أُمِّيُّونَ . . .  - خواندن و نوشتن نمىدانند .\r\nابن عباس و قتاده گويند : منظور اين است : معانى تورات را نميدانند و تنها بحفظ و تلاوت آن اكتفاء كرده‌اند .\r\nابو عبيده ميگويد : منظور از  « أُمِّيُّونَ »  ملتهايى است كه كتاب بر آنان نازل نشده  لا يَعْلَمُونَ الْكِتابَ . . .  - نميدانند كتاب را .\r\nدرك نمىكنند آنچه را كه در كتاب است و مقررات و احكام و حدود تكاليف آن را نميدانند و مانند چهار پايان تقليد مىكنند و آنچه را ميگويند نمىفهمند و منظور از\r\n\r\n","description":"","footnote":"","page_name":" 229 ","page_number":241},
  {"content":"\r\n\r\nكتاب همان تورات است و لام تعريف بر آن داخل شده .\r\nالّا . . . - مگر .\r\nبه معناى : لكن .\r\nامانىّ . . . - آرزوها .\r\nابن عباس ميگويد : گفتارى است دروغ كه بر زبان ميآورند .\r\nكلبى ميگويد : مطالبى است كه بزرگان آنها بازگو ميكنند .\r\nكسايى و فراء گويند : تلاوتى است كه از درك و فهم خالى است .\r\nگفته شده . منظور از امانىّ اين است : آرزو ميكنند از خداوند رحمت را و شيطان بر آنها چنين وانمود كند كه در نزد خداوند مقام و خيرى دارند و آرزو ميكنند كه اسلام پس از درگذشت نبى اكرم از بين برود و رياست پيشين دو مرتبه نصيب آنها گردد .\r\nو گفته شده : منظور از امانىّ دروغ بستن و گفتار باطل است و اين احتمال با  « وَ إِنْ هُمْ إِلَّا يَظُنُّونَ »  تناسب دارد زيرا اگر منظور تلاوت بود آنها در پندار نبودند و همين طور اگر آرزو ميداشتند آن را زيرا اگر تلاوت با تدبّر همراه باشد خواهند فهميد و اگر آرزوى شخص برآورده شد ديگر پندار معنا ندارد و همين طور ترديد در آنچه ميداند نادرست است و يهود هم عصر نبىّ اكرم ترديدى نداشتند كه تورات از نزد خدا نازل شده است .\r\n وَ إِنْ هُمْ إِلَّا يَظُنُّونَ . . .  - و تنها پا بست پندار و خيالند .\r\nيعنى در حال شك و ترديد ميباشند .\r\n\r\nآنچه از آيه استفاده مىشود\r\nاين است : كه در معانى كتاب و بدست آوردن هر چه راه علمى دارد تقليد روا نيست و اكتفاء نمودن به پندار در امور دينى جايز نبود و كتاب بر تمام مردم دليل است خواه عالم باشند و خواه نادان در صورتى كه راه آشنايى با آن براى او باز باشد ، لازم است كه بر معانى و مطالب آن تكيه گردد و تلاوت بتنهايى اثرى ندارد\r\n.\r\n\r\n","description":"","footnote":"","page_name":" 230 ","page_number":242},
  {"content":"\r\n\r\n\r\n[ سوره البقرة ( 2 ) : آيه 79 
  ]\r\nفَوَيْلٌ لِلَّذِينَ يَكْتُبُونَ الْكِتابَ بِأَيْدِيهِمْ ثُمَّ يَقُولُونَ هذا مِنْ عِنْدِ اللَّهِ لِيَشْتَرُوا بِهِ ثَمَناً قَلِيلاً فَوَيْلٌ لَهُمْ مِمَّا كَتَبَتْ أَيْدِيهِمْ وَ وَيْلٌ لَهُمْ مِمَّا يَكْسِبُونَ ( 79 )\r\n\r\n[ ترجمه 
  ]\r\nپس واى بر آن كسان كه از پيش خود چيزى نوشته و بخداى متعال نسبت دهند تا به بهاى ناچيز و اندك بفروشند واى بر آنها از آن نوشته‌ها و آنچه از آن بدست آرند ( 79 )\r\n\r\nشرح لغات\r\nويل . . . - واى و آن كلمه‌ايست كه هر كسى كه در شكنجه و ناراحتى واقع شود آن را به كار ميبرد .\r\nيكسبون . . . - كارى ميكنند كه منظورشان جلب منفعت و يا دفع ضرر است .\r\n\r\nتفسير\r\nسپس خداوند در مقام توصيف دانشمندان يهود براى دوّمين بار برآمد و فرمود :\r\n فَوَيْلٌ لِلَّذِينَ يَكْتُبُونَ الْكِتابَ . . .  - پس واى بر آنهايى كه كتاب را مينويسند .\r\nابن عباس ميگويد : ويل در آيهء شريفه عذاب و شكنجه است .\r\nگفته شده : منظور از ويل كوهى است در آتش جهنّم .\r\nخدرى از نبى اكرم روايت كرده : ويل درّه‌اى است در جهنم كه كافر پس از فرو رفتن در آن چهل پائيز ( كنايه از چهل سال است ) بعمق آن برسد . و ريشهء معناى ويل همان است كه ذكر شد و در آن كلمه ايست كه در مقام دردمندى و تحسّر گفته مىشود و از زبان ناراحت و گرفتار مصيبت بيرون ميآيد .\r\n بِأَيْدِيهِمْ ثُمَّ يَقُولُونَ هذا مِنْ عِنْدِ اللَّهِ . . .  - « كتاب را مينويسند » بدستهاى خودشان و سپس ميگويند : اين از جانب خداوند است .\r\nمنظور اين است كه خود متصدّى نوشتن آن هستند و سپس به خدا نسبت ميدهند مانند آيهء شريفه  « مِمَّا عَمِلَتْ أَيْدِينا »  كه مراد اين است : ما خود متصدى بوديم و به هيچيك از بندگان آن را واگذار ننموديم و مانند اين جملهء  « خَلَقْتُ بِيَدَيَّ »  كه منظور اين است : من خود او را خلق كردم و همين طور گفته مىشود : فلان چيز را با چشم\r\n\r\n","description":"","footnote":"","page_name":" 231 ","page_number":243},
  {"content":"\r\n\r\nخود ديدم و با گوش خود شنيدم و فلانى را خودم ملاقات كرده‌ام و مقصود در همهء موارد تأكيد است .\r\nو همچنين گاهى انسان كتاب را به خود نسبت ميدهد در حالى كه ديگرى را مأمور نوشتن كرده است مثلًا ميگويد : من نوشتم به فلانى و يا اين نوشتهء من است بفلان كس و مانند گفتار خداوند :  « يُذَبِّحُ أَبْناءَهُمْ »  فرعون ميكشت پسران ايشان را ، در حالى كه فرعون دستور قتل را صادر ميكرد و در اين صورت منظور از آيه شريفه اين است :\r\nكه دانشمندان يهود كتاب را بدست خود مينويسند و آن را نسبت به خداوند ميدهند در حالى كه خود ميدانند كه ارتباطى به خدا ندارد .\r\nگفته شده معناى آيه اين است :\r\nاينها اين كار را از پيش خود انجام دادند مانند كسى كه مذهبى را اختراع كرده و يا گفتار بىسابقه‌اى را بگويد كه آن مذهب و گفتار را به او نسبت ميدهند و ميگويند :\r\nاين مذهب تو است و اين گفتار تو است و اگر چه همهء گفتارها از خود او باشد و منظور اين است : كه تو در اين امر مبتكر و مخترع هستى و كسى بر تو سبقت نگرفته .\r\nو گفته شده منظور از نوشتن ايشان بدستهايشان اين است : كه اينان تورات را تحريف نموده و اوصاف نبى اكرم را تغيير داده تا عوام يهود را در شك و ترديد واقع سازند و اين معنى از امام باقر عليه السلام و گروهى از مفسرين نقل شده است .\r\nگفته شده : در تورات نبىّ اكرم به گندم‌گون و ميانه بالا توصيف شده بود در حالى كه اينان او را دراز قد معرّفى كردند .\r\nابن عباس بنا بروايت عكرمه ميگويد : بزرگان يهود اوصاف نبىّ اكرم را در تورات چنين يافتند كه او مردى است ميانه بالا نيكو روى سياه چشم پس آن را از روى عناد و حسادت محو نمودند در اين هنگام گروهى از قريش آمده از ايشان پرسش كردند كه در تورات شما پيمبرى از ما يافت مىشود گفتند آرى با اين اوصاف كه دراز قد و ازرق چشم و فرو هشته موى است ، و همين داستان را واحدى با سند خودش در « الوسيط » ياد كرده است .\r\n\r\n","description":"","footnote":"","page_name":" 232 ","page_number":244},
  {"content":"\r\n\r\nگفته شده : منظور از آيه اين است : نبىّ اكرم نويسنده‌اى داشتند كه آنچه را ايشان املاء ميفرمودند او تغيير ميداد پس از آن از دين اسلام برگشت و مرگ او را دريافت و زمين او را پرتاب كرد ، ليكن اين احتمال چندان با سياق كلام تناسبى ندارد  لِيَشْتَرُوا بِهِ ثَمَناً قَلِيلًا . . .  - تا او را به بهاى اندك بفروشند .\r\nمنظور اين است كه در برابر اين كار ناشايست از عوام يهود اموالى را بگيرند و كلمهء « اشتراء » بعنوان مجاز استعمال شده است و منظور تشبيه باشتراء است زيرا اينان حق را پايمال و باطل را آشكار كردند تا در برابر مالى بدست آورند مانند كسى كه متاعى را ميخرد و در برابر پولى ميپردازد .\r\nو منظور از  « ثَمَناً قَلِيلًا »  اين است كه آنچه در برابر اين كار قرار گيرد ناچيز و اندك است و عرب در اين قبيل موارد روش معروفى دارد كه در اثر تتبّع در كلمات آنها شناخته مىشود .\r\nابو العاليه ميگويد ناچيز بودن ثمن از نظر اين است كه آن از متاعهاى دنيوى بوده و خداوند متاع دنيا را باندك و ناچيزى ياد كرده است  « قُلْ مَتاعُ الدُّنْيا قَلِيلٌ »  ديگرى گفته : توصيف بكمى براى حرام بودن آن بها است .\r\n فَوَيْلٌ لَهُمْ مِمَّا كَتَبَتْ أَيْدِيهِمْ . . .  - پس واى بر ايشان از آنچه بدست خويش نوشتند .\r\nعذاب و رسوايى و زشتى بر آنها در برابر تحريفى كه در كتاب تورات مرتكب شدند .\r\n وَ وَيْلٌ لَهُمْ مِمَّا يَكْسِبُونَ . . .  - و واى بر آنها از آنچه از آن بدست آوردند در ماء موصوله دو احتمال است :\r\nاول اينكه منظور معاصى و گناهان باشد .\r\nدوم منظور مال حرام و رشوه‌هاى نابجايى كه بزرگان يهود از عوام ميگرفتند\r\n\r\n","description":"","footnote":"","page_name":" 233 ","page_number":245},
  {"content":"\r\n\r\n\r\n[ سوره البقرة ( 2 ) : آيه 80 
  ]\r\nوَ قالُوا لَنْ تَمَسَّنَا النَّارُ إِلاَّ أَيَّاماً مَعْدُودَةً قُلْ أَتَّخَذْتُمْ عِنْدَ اللَّهِ عَهْداً فَلَنْ يُخْلِفَ اللَّهُ عَهْدَهُ أَمْ تَقُولُونَ عَلَى اللَّهِ ما لا تَعْلَمُونَ ( 80 )\r\n\r\n[ ترجمه 
  ]\r\nو يهود گفتند كه هيچ وقت خدا ما را در آتش عذاب نكند مگر چند روزى معدود بگو به آنان : آيا بر آنچه دعوى ميكنيد عهد و پيمانى از خدا گرفته‌ايد پس آن عهد را خداوند تخلف نكند يا آنچه را نميدانيد به خدا نسبت ميدهيد ( 80 )\r\n\r\nشرح لغات\r\nلن تمسّنا . . . - نرسد ما را هرگز .\r\nفلن يخلف . . . - هرگز نشكند .\r\n\r\nداستان\r\nابن عباس و مجاهد ميگويند : پيامبر اكرم در حالى وارد مدينهء منوره شدند كه يهود آن شهر چنين عقيده داشتند : مجموع زمان دنيا هفت هزار سال است و خداوند در برابر هر هزار سال يك روز بندگانش را عذاب مىكند و از آن پس عذاب برچيده مىشود پس خداوند اين آيه شريفه را فرستاد .\r\nابو العاليه و عكرمه و قتاده ميگويند : زمان عذاب چهل روز است زيرا كه مدت پرستش گوساله چهل روز بود .\r\n\r\nتفسير\r\n وَ قالُوا لَنْ تَمَسَّنَا النَّارُ إِلَّا أَيَّاماً مَعْدُودَةً . . .  - و يهود گفتند كه آتش عذاب ما را نميرسد مگر چند روزى معدود .\r\nيعنى چند روز كمى مانند « دراهم معدودة » پولهاى مختصرى .\r\nو گفته شده معناى « معدودة » شمرده شده است ، لكن اين كلمه هر زمان اطلاق شود و بدون قرينه به كار رود معناى آن كمى است .\r\n قُلْ أَتَّخَذْتُمْ عِنْدَ اللَّهِ عَهْداً . . .  - بگو آيا عهد و پيمانى از خدا گرفته‌ايد .\r\nپيمان محكم و استوارى از خدا گرفته‌ايد كه شما را بيش از آن زمان عذاب نكند و اين امر از راه وحى و تنزيل خداوند براى شما روشن شد البته اگر چنين بود خداوند هرگز پيمان شكن نبود .\r\n\r\n","description":"","footnote":"","page_name":" 234 ","page_number":246},
  {"content":"\r\n\r\n أَمْ تَقُولُونَ عَلَى اللَّهِ ما لا تَعْلَمُونَ . . .  - يا مىبنديد به خدا آنچه را نميدانيد .\r\nاز روى جهل و نادانى و جرئت و جسارت\r\n. \r\n[ سوره البقرة ( 2 ) : آيات 81 تا 82 
  ]\r\nبَلى مَنْ كَسَبَ سَيِّئَةً وَ أَحاطَتْ بِهِ خَطِيئَتُهُ فَأُولئِكَ أَصْحابُ النَّارِ هُمْ فِيها خالِدُونَ ( 81 ) وَ الَّذِينَ آمَنُوا وَ عَمِلُوا الصَّالِحاتِ أُولئِكَ أَصْحابُ الْجَنَّةِ هُمْ فِيها خالِدُونَ ( 82 )\r\n\r\n[ ترجمه 
  ]\r\nآرى هر كس اعمالى زشت اندوخت و كردار بد به او احاطه نمود چنين كس اهل دوزخ و در آتش پيوسته معذب خواهد بود .\r\nو كسانى كه ايمان آوردند و كارهاى نيك و شايسته كردند آنان اهل بهشت و پيوسته در آن متنعم خواهند بود\r\n\r\nتفسير\r\nمنظور از دو آيه جواب از يهود است كه ميگفتند : آتش بيش از چند روزى بسراغ ما نخواهد آمد .\r\n بَلى مَنْ كَسَبَ سَيِّئَةً . . .  - آرى هر كس كه عمل زشتى اندوخت .\r\nيعنى مطلب آن طور كه يهود مىپندارند نيست بلكه هر كس سيّئه‌اى را مرتكب شود .\r\n\r\nمنظور از « سيئه » چيست\r\nاز ابن عباس و مجاهد و قتاده و برخى ديگر گفته‌اند : منظور از سيّئه شرك به خداوند است .\r\nحسن ميگويد : منظور گناه بزرگى است كه كيفر آتش را ايجاب كند .\r\nسدى ميگويد : منظور گناهانى است كه خداوند در برابر ارتكاب آنها وعدهء آتش داده است .\r\nو گفتار اول « ابن عباس و هم مسلكان او » با مذهب اماميه موافق است زيرا كه جز شرك به خداوند كيفر دوام عذاب و پيوستگى آتش را نخواهد داشت .\r\n وَ أَحاطَتْ بِهِ خَطِيئَتُهُ . . .  - كردار بد به او احاطه نمود .\r\nدر آن دو احتمال است :\r\n\r\n","description":"","footnote":"","page_name":" 235 ","page_number":247},
  {"content":"\r\n\r\nاوّل : اينكه گناه و كردار بد از هر طرف او را فراگرفت مانند آيهء  « وَ إِنَّ جَهَنَّمَ لَمُحِيطَةٌ بِالْكافِرِينَ »  جهنم از هر طرف كافرين را فرا ميگيرد .\r\nدوّم : اينكه كردار بد او را هلاك كرد مانند آيهء  « إِلَّا أَنْ يُحاطَ بِكُمْ »  « 1 » و آيهء  « وَ ظَنُّوا أَنَّهُمْ أُحِيطَ بِهِمْ »  « 2 » و آيهء  « وَ أُحِيطَ بِثَمَرِهِ »  « 3 » كه در تمام اين موارد به معناى هلاكت است و منظور اين است كه راه نجات بر آنها مسدود و از هر طرف هلاكت آنها را فرا گرفته است .\r\n\r\nمنظور از خطيئه چيست ؟\r\nاز ابن عباس و ضحاك و ابى العاليه نقل شده منظور از خطيئه شرك به خداوند است .\r\nحسن ميگويد : منظور گناه كبيره است .\r\nعكرمه و مقاتل گويند : خطيئه پا فشارى و اصرار بر گناه است .\r\nو علّت اينكه در مورد خطيئه كلمهء « احاطت » به كار رفته و در مورد « سيئة » آن كلمه استعمال نشد تنها رعايت مرتبه كامله بلاغت و فصاحت است .\r\n فَأُولئِكَ أَصْحابُ النَّارِ . . .  - آنها ياران و ملازمين آتشند .\r\n هُمْ فِيها خالِدُونَ . . .  - ايشان پيوسته در آتش معذّبند چنان كه از ابن عباس و غير او روايت شده .\r\nو آنچه در تفسير آيهء شريفه با مرام اماميه مناسبت دارد همان گفته ابن عباس است زيرا كه مؤمن در اين آيه داخل نخواهد بود و حكم پيوستگى عذاب را نخواهد داشت . و كلمهء  « أَحاطَتْ بِهِ خَطِيئَتُهُ »  نيز همين معنا را مىرساند زيرا كه احاطه گناه معنايش اين است كه از هر سو گناه او را فراگرفته و راه فرار و خلاصى ندارد و اگر\r\n\r\n\r\n","description":"","footnote":"\r\n( 1 ) سورهء 12 آيه 66 يعقوب گفت بن يامين را هرگز با شما نخواهم فرستاد مگر آنكه پيمانى مؤكد بياوريد كه او را به من باز گردانيد مگر آنكه هلاك شويد .\r\n( 2 ) سورهء 10 آيه 23 و يقين كنند كه بلا و هلاكت فرا گرفته است ايشان را .\r\n( 3 ) سورهء 18 آيهء 40 و ميوهء او را عذاب و هلاكت فراگرفت .\r\n","page_name":" 236 ","page_number":248},
  {"content":"\r\n\r\nكسى مؤمن باشد و چيزى از طاعتهاى الهى با او همراه باشد ديگر گناه او را از هر سو فرا نگرفته و از طرف ديگر موضوع « تحابط » كه گناه طاعت را محو كند و از بين ببرد باطل و دليل بر بطلان آن دلالت كرده است و از طرف سوّم فرمايش خداوند :\r\n وَ الَّذِينَ آمَنُوا وَ عَمِلُوا الصَّالِحاتِ أُولئِكَ أَصْحابُ الْجَنَّةِ هُمْ فِيها خالِدُونَ . . .  - و آنان كه ايمان آوردند و اعمال شايسته انجام دادند آنها ياران بهشت و پيوسته در آن متنعّمند .\r\nبشارتى است از طرف خداوند براى مؤمنين و فرمانبرداران كه آنان پيوسته در بهشتند و چگونه ممكن است پاداش هميشگى با كيفر دائمى همراه باشد .\r\nو همين جمله دلالت دارد بر اينكه منظور از « سيّئه » شرك به خداوند است ، و از همين جا بطلان استدلالى كه به آيه شريفه شده بر اينكه عمل داخل در ايمان است روشن مىشود چنان كه اهل تفسير گفته‌اند كه يك گناه نميتواند همهء اعمال نيك را از بين برده و محو سازد و بيشتر دشمنان ( معتقدين باحباط ) نيز اين معنى را معتقدند پس آيه را بر عمومى كه دارد نتوان باقى گذارد بلكه چاره‌اى نيست كه منظور بزرگترين گناهان و خطايا كه عبارت است از شرك باشد تا توافق بين دو آيه امكان پيدا كند\r\n. \r\n[ سوره البقرة ( 2 ) : آيه 83 
  ]\r\nوَ إِذْ أَخَذْنا مِيثاقَ بَنِي إِسْرائِيلَ لا تَعْبُدُونَ إِلاَّ اللَّهَ وَ بِالْوالِدَيْنِ إِحْساناً وَ ذِي الْقُرْبى وَ الْيَتامى وَ الْمَساكِينِ وَ قُولُوا لِلنَّاسِ حُسْناً وَ أَقِيمُوا الصَّلاةَ وَ آتُوا الزَّكاةَ ثُمَّ تَوَلَّيْتُمْ إِلاَّ قَلِيلاً مِنْكُمْ وَ أَنْتُمْ مُعْرِضُونَ ( 83 )\r\n\r\n[ ترجمه 
  ]\r\nو ياد آريد هنگامى را كه از بنى اسرائيل عهد گرفتيم كه جز خدا نپرستيد و نيكى كنيد در بارهء پدر و مادر و خويشان و يتيمان و فقيران و به زبان خوش با مردم تكلم كنيد و نماز بپاى داريد و زكات مال خود بدهيد پس شما عهد شكسته و روى گردانيدند جز چند نفرى و شمائيد كه از حكم و عهد خدا برگشتيد ( 83 ) .\r\n\r\nشرح لغات\r\nأخذنا . . . - گرفتيم .\r\nيتامى . . . - كودكان بىپدر .\r\n\r\n","description":"","footnote":"","page_name":" 237 ","page_number":249},
  {"content":"\r\n\r\nمساكين . . . كسانى كه از شدت فقر و نادارى خوار و ذليل شده‌اند .\r\n\r\nتفسير\r\n وَ إِذْ أَخَذْنا مِيثاقَ بَنِي إِسْرائِيلَ . . .  - و هنگامى كه گرفتيم پيمان از بنى اسرائيل .\r\nبه ياد آوريد زمانى را كه پيمان از ايشان گرفتيم .\r\nگفته شده : منظور از پيمان ادلّه و براهينى است كه از طرف عقل و شرع وجود دارد .\r\nو گفته شده : منظور پيمانهايى است كه پيامبران از امّتهاى خود گرفته‌اند .\r\nو پيمان گرفتن جز از راه گفتار نشايد پس گويا چنين فرموده است : امر كرديم آنان را و سفارش كرديم و تأكيد نموديم و گفتيم ايشان را :\r\n لا تَعْبُدُونَ إِلَّا اللَّهَ . . .  - نمىپرستيدند مگر خداوند را .\r\nو در اين جمله چند احتمال است .\r\n1 - جواب قسم بوده باشد يعنى سوگند بخداى كه نمىپرستيد مگر خداى يكتا را .\r\n2 - معناى حال را دارا باشد يعنى پيمان گرفتيم از بنى اسرائيل در حالى كه يكتا پرست بودند .\r\n3 - معناى امر را در برداشته يعنى نپرستيد مگر خدا را .\r\n4 - كلمهء « أن » در تقدير بوده باشد يعنى پيمان گرفتيم به اينكه نپرستيد مگر خداوند را .\r\n وَ بِالْوالِدَيْنِ إِحْساناً . . .  - و به پدر و مادر نيكى كنيد .\r\nو نيكى كردن به پدر و مادر كه خداوند از بنى اسرائيل پيمان گرفت همان است كه بر امّت ما ( مسلمانها ) نيز فرض و لازم است و آن عبارت است از :\r\nاعمال نيك و گفتار نيكو و تسليم بودن در برابر عطوفت و رأفت و خواستن نيكى براى آنها از خداوند تبارك و تعالى و نظائر آن .\r\n وَ ذِي الْقُرْبى  : و بستگان و خويشاوندان .\r\n\r\n","description":"","footnote":"","page_name":" 238 ","page_number":250},
  {"content":"\r\n\r\nيعنى صلهء رحم كنيد و پيوند خويشاوندى را محكم سازيد .\r\n وَ الْيَتامى . . .  - و كودكان بىپدر .\r\nنسبت به آنها با رأفت و مهربانى رفتار نمائيد .\r\n وَ الْمَساكِينِ . . .  - ناداران .\r\nحقوق واجبهء آنان را كه خداوند در اموال مقرّر فرموده به آنها بپردازيد .\r\n وَ قُولُوا لِلنَّاسِ حُسْناً . . .  - و بمردم به نيكى سخن بگوئيد .\r\nو در اين جمله دو احتمال است 1 - عدول از خبر بخطاب باشد و عرب اين معنى را تجويز مينمايد در موردى كه خبر مربوط به همان مخاطب باشد و گاهى اول خطاب مىكند و سپس عدول بخبر مينمايد مثال اول :\r\n شطّت مزار العاشقين فأصبحت * عسراً على طلابك انبة مخرم « 1 » \r\nو مثال دوم :\r\n أسيئى بنا او احسنى لا ملومة * لدينا و لا مقلّية ان تقلّت « 2 » \r\n2 - گفته شده معناى آن اين است : گفتيم به آنها كه بمردم . . .\r\nو در معناى حسن نيز چند احتمال است :\r\n1 - جابر از امام باقر در تفسير اين جمله نقل كرده كه منظور اين است :\r\nبگوئيد بمردم بهترين چيزى را كه دوست داريد بشما گفته شود زيرا كه خداوند مبغوض ميدارد كسى را كه ناسزا ميگويد و نفرين مىكند و بر مردم مسلمان طعن مىزند و از ناسزا گفتن و شنيدن باك ندارد و در سؤال لجاجت و ستيزه مىكند و دوست ميدارد كسى را كه بردبار و با عفت و پارسا بوده باشد .\r\n2 - ابن عباس ميگويد منظور از « قول حسن » گفتار نيك و اخلاق خوش كه\r\n\r\n\r\n","description":"","footnote":"\r\n( 1 ) دور است زيارت عاشقان و از اين رو سخت است بر جويندگان تو اى دختر مخرم .\r\n( 2 ) بدى روا دارى بما و يا نيكى كنى براى ما يكسان است و ملامتى نيست در نزد ما و بغضى نيست اگر او بغض كند .\r\n","page_name":" 239 ","page_number":251},
  {"content":"\r\n\r\nمورد رضايت و خشنودى خداوند مىباشد .\r\n3 - سفيان ثورى ميگويد : منظور : امر بمعروف و نهى از منكر است .\r\n4 - ربيع بن انس ميگويد منظور از اين جمله گفتار نيك است .\r\n\r\nاختلاف ديگر در اين جمله\r\nاز امام باقر عليه السلام روايت شده : كه اين دستور خداوند عمومى و شامل مؤمن و كافر مىباشد .\r\nگفته شده : اين دستور در مورد مؤمن است فقط .\r\nآنهايى كه دستور را عام قرار داده‌اند در اين جهت اختلاف كرده‌اند كه آيا نسخ شده است يا نه ؟\r\nابن عباس و قتاده ميگويند كه اين جمله نسخ شده است و ناسخ آن آيهء سيف « 1 » و ديگرى فرمايش رسول خدا است : كه با آنان مقاتله كنيد تا « لا إله الا اللَّه » بگويند و يا بر جزيه گردن نهند و اين معنا از امام صادق نيز روايت شده است .\r\nبيشتر مفسرين معتقدند : كه اين جمله نسخ نشده است زيرا كه ميان دو آيه اختلافى نيست و جمع ميان مقاتله وَ حسن قول و راهنمايى آنان بايمان امكان دارد و همانطورى كه خداوند فرمود :  « ادْعُ إِلى سَبِيلِ رَبِّكَ بِالْحِكْمَةِ وَ الْمَوْعِظَةِ الْحَسَنَةِ وَ جادِلْهُمْ بِالَّتِي هِيَ أَحْسَنُ »  « 2 » و در آيهء ديگر فرمود :  « وَ لا تَسُبُّوا الَّذِينَ يَدْعُونَ مِنْ دُونِ اللَّهِ فَيَسُبُّوا اللَّهَ عَدْواً بِغَيْرِ عِلْمٍ  « 3 » .\r\n\r\n\r\n","description":"","footnote":"\r\n( 1 ) منظور از آيهء سيف آيه‌اى است كه در آن دستور جهاد و مقاتله وارد شده و آن آيه‌اى است كه در سورهء 9 آيهء 74 و سورهء 66 آيهء 9 ذكر شده :  يا أَيُّهَا النَّبِيُّ جاهِدِ الْكُفَّارَ وَ الْمُنافِقِينَ وَ اغْلُظْ عَلَيْهِمْ وَ مَأْواهُمْ جَهَنَّمُ وَ بِئْسَ الْمَصِيرُ  : اى پيامبر جهاد كن با كفار و منافقين و سخت بگير بر آنان و جايگاه آنها جهنم و بد بازگشتى است آن .\r\n( 2 ) سورهء 16 آيهء 126 بخوان مردم را به راه پروردگارت با حكمت و پند نيكو و بحث نما با آنها به نحوى كه « از نظر تأثير » نيكوتر باشد .\r\n( 3 ) سورهء 6 آيه 108 دشنام ندهيد آنهايى را كه به غير خدا دعوت و راهنمايى مىكنند زيرا كه آنها از روى نادانى و دشمنى ناسزا گويند خداى را .\r\n","page_name":" 240 ","page_number":252},
  {"content":"\r\n\r\n وَ أَقِيمُوا الصَّلاةَ . . .  - و بپاى داريد نماز را .\r\nنماز را با دستورات و آداب لازم انجام دهيد .\r\n وَ آتُوا الزَّكاةَ . . .  - و زكات را بپردازيد .\r\nزكات را همان نحوى كه خداوند مقرر داشته به صاحبانش بپردازيد .\r\nابن عباس ميگويد : زكاتى را كه خداوند بر بنى اسرائيل مقرر كرد عبارت بود از يك قربانى كه نشانهء قبولى آن آتشى بود كه از آسمان فرود ميآمد و آن را با خود برميداشت و چنانچه آتشى چنين فرود نمىآيد و با قربانى اين چنين رفتار نمىنمود آن قربانى مورد قبول واقع نشده بود .\r\nابن عباس در روايت ديگر ميگويد كه منظور : فرمانبردارى خداوند و اخلاص است .\r\n ثُمَّ تَوَلَّيْتُمْ إِلَّا قَلِيلًا مِنْكُمْ وَ أَنْتُمْ مُعْرِضُونَ . . .  - سپس رو گردانيديد بجز كمى از شما و شمائيد كه از عهد خدا رو گردانيد .\r\nخداوند بازگو فرمود كه يهود پيمان شكنى نمودند و دستورات او را نافرمانى كردند و از او روى گردانيدند جز چند نفرى كه مصونيت الهى داشتند و بعهد و پيمان او وفادارى نمودند لكن آنان را خداوند كم شمرد و در برابر ديگران آنها را معدود قلمداد كرد .\r\n\r\nخطاب متوجه كيست ؟\r\nبرخى گفته‌اند : خطاب متوجه يهود گذشته است كه در اول آيه نامبرده شده‌اند .\r\nو بعضى گفته‌اند : خطاب متوجه يهود زمان پيامبر اكرم است و در حقيقت توبيخى است از آنان در برابر عهد و پيمانى كه در تورات از آنها گرفته شد و آنها تغيير دادند دستور خداوند را و نافرمانى كردند .\r\nو جمع ميان « تولّى » و « اعراض » در اين جمله با اينكه هر دو يك معنا دارد به منظور تأكيد است .\r\nو برخى گفته‌اند : معناى تولّى ، رو گرداندن و اعراض و معناى « و هم معرضون »\r\n\r\n","description":"","footnote":"","page_name":" 241 ","page_number":253},
  {"content":"\r\n\r\nدوام و استمرار اعراض است .\r\n\r\nآنچه از آيهء شريفه استفاده مىشود .\r\nترتيب و تقديم و تأخير حقوق است و اول آنها حق خداوند كه از هر حقّى مقدّم است زيرا كه او خالق و صاحب نعمت است و سپس حق پدر و مادر بر همهء حقوق مقدّم است زيرا كه آنان سبب وجودند و علاوه مربّى ميباشند و پس از آن حق خويشان زيرا كه آنان از ديگران نزديكترند و پس از آن حق بىپدران كه آنان ضعيف و در آخر حق فقرا و ناداران كه آنها فقيرند\r\n. \r\n[ سوره البقرة ( 2 ) : آيه 84 
  ]\r\nوَ إِذْ أَخَذْنا مِيثاقَكُمْ لا تَسْفِكُونَ دِماءَكُمْ وَ لا تُخْرِجُونَ أَنْفُسَكُمْ مِنْ دِيارِكُمْ ثُمَّ أَقْرَرْتُمْ وَ أَنْتُمْ تَشْهَدُونَ ( 84 )\r\n\r\n[ ترجمه 
  ]\r\nو ياد آوريد هنگامى را كه از شما پيمان گرفتيم كه خونريزى نكنيد و همديگر را از خانه‌هايتان بيرون نكنيد و سپس اعتراف كرديد و شما گواهيد\r\n\r\nشرح لغات\r\nلا تسفكون . . . - نريزيد .\r\nديار . . . - خانه‌هاى مسكونى .\r\nتشهدون . . . - گواهيد .\r\n\r\nتفسير :\r\n وَ إِذْ أَخَذْنا مِيثاقَكُمْ . . .  - و هنگامى كه گرفتيم پيمان از شما .\r\nخداوند در دنبال بيان پيمان شكنى يهود فرمود و ياد آوريد آن هنگام كه پيمان از شما گرفتيم يعنى از گذشتگان شما كه در زمان موسى و انبياء گذشته ميزيستند و در پيش گفته شد : ميتوان عملى را كه مربوط بپدران و اجداد گذشته بوده است بفرزندان آنان نسبت داد .\r\n لا تَسْفِكُونَ دِماءَكُمْ . . .  - نريزيد خونهايتان را .\r\nقتاده و ابو العاليه ميگويند : منظور اين است كه برخى از شما بعض ديگر را نكشد زيرا كه كشتن يك نفر بمنزلهء كشتن قاتل هم هست در صورتى كه اهل يك ملت و\r\n\r\n","description":"","footnote":"","page_name":" 242 ","page_number":254},
  {"content":"\r\n\r\nدين باشند زيرا كه اهل يك دين بمنزلهء يك مردند رسول اللَّه صلى اللَّه عليه و آله فرمود : مؤمنان در تراحم و تعاطف بمنزلهء يك جسد هستند كه هر گاه عضوى به درد آيد ساير اعضاء براى آن بيدار و در مقام علاج هستند « 1 » .\r\nبرخى گفته‌اند : منظور از اين جمله عبارت است از اينكه برخى از شما بعض ديگر را نكشد كه در برابر گرفتار قصاص خواهد شد و در نتيجه دو نفر كشته خواهند شد و در حقيقت خود قاتل كشندهء نفس خويشتن است زيرا كه او سبب كشتن خود شده .\r\n وَ لا تُخْرِجُونَ أَنْفُسَكُمْ مِنْ دِيارِكُمْ . . .  - و بيرون نكنيد همديگر را از خانه‌هايتان بعضى از شما برخى ديگر را از خانه‌اش بيرون نكند و در نتيجه خانه را متصرّف شود .\r\nو گفته شده : منظور اين است : كارى را كه كيفر بيرون كردن از خانه را داشته باشد انجام ندهيد همانطور كه بنى النضير انجام دادند .\r\n ثُمَّ أَقْرَرْتُمْ وَ أَنْتُمْ تَشْهَدُونَ . . .  - سپس اعتراف كرديد و شما گواهيد .\r\nاعتراف كرديد و شما گواهيد كه ما از پيشينيان شما عهد و پيمان گرفتيم و آنان كاملًا پذيرفتند و خويش را ملزم كردند .\r\nو گفته شده : معناى اقرار راضى بودن و صبر كردن در برابر آن است همانطور كه شاعر ميگويد :\r\n أ لست كليبيّاً اذ سم خطة * اقر كاقرار الحلية للبعل « 2 » \r\nاختلاف كرده‌اند در اينكه مخاطب در  « وَ أَنْتُمْ تَشْهَدُونَ »  كيست .\r\n\r\n\r\n","description":"","footnote":"\r\n( 1 ) شاعر پارسى زبان از اين حديث اقتباس كرده آنجا كه ميگويد :\r\n بنى آدم اعضاى يكديگرند * كه در آفرينش ز يك گوهرند \r\n چو عضوى به درد آورد روزگار * دگر عضوها را نماند قرار \r\n( 2 ) در هجو بنى كليب گفته شده و معناى آن اين است :\r\nآيا نيستى از بنى كليب كه هنگامى كه قصه‌اى به آنها واگذار شود همانند زن در برابر شوهرش راضى و صبور است .\r\n","page_name":" 243 ","page_number":255},
  {"content":"\r\n\r\nابن عباس ميگويد : منظور يهوديان زمان حضرت رسالتند كه توبيخ كرد خداى تعالى آنان را در برابر تضييع احكام و مقررات تورات با اينكه معترف به احكام آن بودند و خداوند به آنان فرمود  « ثُمَّ أَقْرَرْتُمْ »  يعنى پيشينيان شما اعتراف كردند و شما گواهيد كه آنان اعتراف كردند به اينكه از آنها پيمان گرفتم كه خونريزى نكنيد و خود را از خانه‌هاى خويش بيرون نكنيد و شما اين اعتراف را گواهيد .\r\nابو العاليه ميگويد : اين جمله در حقيقت خبر است و به صورت خطاب بيرون آمده به همان نحو كه در پيش مكرّر گفته شده و معناى آن اين است : و شما گواه بوديد و در معناى اين جمله :  وَ أَنْتُمْ تَشْهَدُونَ  دو احتمال است .\r\nاول : شما گواهيد بر خودتان به اينكه اقرار و اعتراف نموديد .\r\nدوم : شما ناظريد جريان خونريزى و بيرون كردن از خانه‌ها را .\r\nبعضى از مفسرين گفته‌اند : آيه شريفه در مورد يهود بنى قريظه و بنى النضير نازل شده است .\r\nو برخى ديگر گفته‌اند : در مورد يهود گذشته و پيشينيان از آنان نازل شد\r\n. \r\n[ سوره البقرة ( 2 ) : آيه 85 
  ]\r\nثُمَّ أَنْتُمْ هؤُلاءِ تَقْتُلُونَ أَنْفُسَكُمْ وَ تُخْرِجُونَ فَرِيقاً مِنْكُمْ مِنْ دِيارِهِمْ تَظاهَرُونَ عَلَيْهِمْ بِالْإِثْمِ وَ الْعُدْوانِ وَ إِنْ يَأْتُوكُمْ أُسارى تُفادُوهُمْ وَ هُوَ مُحَرَّمٌ عَلَيْكُمْ إِخْراجُهُمْ أَ فَتُؤْمِنُونَ بِبَعْضِ الْكِتابِ وَ تَكْفُرُونَ بِبَعْضٍ فَما جَزاءُ مَنْ يَفْعَلُ ذلِكَ مِنْكُمْ إِلاَّ خِزْيٌ فِي الْحَياةِ الدُّنْيا وَ يَوْمَ الْقِيامَةِ يُرَدُّونَ إِلى أَشَدِّ الْعَذابِ وَ مَا اللَّهُ بِغافِلٍ عَمَّا تَعْمَلُونَ ( 85 )\r\n\r\n[ ترجمه 
  ]\r\nپس شما « يهود » ميكشيد خودتان را ( هم مسلكان خود را ) و بيرون ميكنيد گروهى از خودتان را از خانه‌هايشان در حالى كه كمك ميكنيد با ايشان ، بستمگرى و زشتى ، و چنانچه اسيرانى ببينيد با دادن فديه آنها را آزاد ميكنيد در صورتى كه بيرون كردن آنان بر شما حرام است . آيا ايمان ميآوريد به بخشى از كتاب و كافر ميشويد به بخش ديگر ، پس نيست كيفر كسى كه چنين كارى را انجام دهد مگر خوارى و ذلت در زندگانى دنيا و در روز جزا گرفتار عذاب بزرگى خواهند شد و خداوند از كردار شما غافل نيست .\r\n\r\n","description":"","footnote":"","page_name":" 244 ","page_number":256},
  {"content":"\r\n\r\n\r\nشرح لغات\r\nتظاهرون . . . - تعاون و همكارى ميكنيد .\r\nالاثم . . . - عمل زشت .\r\nالعدوان . . . - از حدّ گذشتن و يا افراط در ستم .\r\nاسارى . . . - اسيران .\r\nخزى . . . - بدى و خوارى .\r\n\r\nتفسير\r\n ثُمَّ أَنْتُمْ . . .  - پس شما .\r\nاى يهود بنى اسرائيل پس از آنكه اقرار نموديد به پيمانى كه از شما گرفتيم كه خونريزى نكنيد و يكديگر را از خانه‌هايتان بيرون ننمائيد و پس از شهادتى كه بر خود داديد كه اين پيمان واجب و وفاى به آن لازم است .\r\n تَقْتُلُونَ أَنْفُسَكُمْ . . .  - ميكشيد خودتان را .\r\nبرخى از شما بعضى ديگر را ميكشد مانند آيه شريفه :  « فَإِذا دَخَلْتُمْ بُيُوتاً فَسَلِّمُوا عَلى أَنْفُسِكُمْ »  « 1 » يعنى هنگامى كه وارد خانه‌ها ميشويد بعضى از شما بر بعض ديگر سلام دهد و تحيت گويد .\r\n وَ تُخْرِجُونَ فَرِيقاً مِنْكُمْ مِنْ دِيارِهِمْ تَظاهَرُونَ عَلَيْهِمْ . . .  - و بيرون ميكنيد گروهى از خودتان را از خانه‌هايشان در حالى كه كمك ميكنيد با ايشان در بيرون كردن .\r\n بِالْإِثْمِ وَ الْعُدْوانِ وَ إِنْ يَأْتُوكُمْ أُسارى تُفادُوهُمْ وَ هُوَ مُحَرَّمٌ عَلَيْكُمْ إِخْراجُهُمْ . . .  - بستمگرى و تجاوز و هر گاه اسيرانى ببينيد فديه ميدهيد براى ايشان و بيرون كردن ايشان حرام است بر شما با اينكه از كشتن خودتان باك نداريد و يكديگر را ميكشيد اگر اسيرى را در دست دشمن خود بيابيد او را با فديه آزاد خواهيد كرد و كشتن شما ايشان را و همين طور بيرون كردن آنها را از خانه‌هايشان بر شما حرام است چنان كه فديه ندادن و اسير را در دست دشمن باقى گذاردن حرام است پس در اين صورت\r\n\r\n\r\n","description":"","footnote":"\r\n( 1 ) سوره 24 آيهء 61 .\r\n","page_name":" 245 ","page_number":257},
  {"content":"\r\n\r\nچطور به خود اجازه ميدهيد كه آنها را بكشيد ولى به خود اجازه نميدهيد كه در دست دشمن اسير باقى بمانند در حالى كه هر دو يك حكم دارد و هر دو حرام است .\r\n أَ فَتُؤْمِنُونَ بِبَعْضِ الْكِتابِ وَ تَكْفُرُونَ بِبَعْضٍ . . .  - آيا ايمان ميآوريد به بخشى از كتاب و كافر ميشويد به بخشى ديگر .\r\nكتابى كه واجبات و فرائض را در آن بيان كردم و حدود و مقرّرات را در آن توضيح دادم و پيمان گرفتم از شما كه بر طبق آن رفتار نمائيد چنين كتابى را دو بخش نموده بخشى از آن را تصديق و مورد عمل قرار داديد و در نتيجه اسيران خود را از دست داديد و بخشى ديگر را تصديق ننموده مورد انكار قرار داديد و از آن رو اقدام بكشتن اهل دين و ملت خود نموده و آنان را از خانه‌هايى مسكونيشان بيرون كرديد ، شما ميدانيد كه انكار بخشى از كتاب شكستن پيمان و نقض عهد است .\r\n\r\nمنظور آيه چيست ؟\r\nعكرمه از ابن عباس روايت كرده : قريظه و نضير دو برادر بودند مانند اوس و خزرج و از يكديگر جدا شدند نضير با خزرج متحد شد و قريظه با اوس ائتلاف كرد و در نتيجه هر گاه جنگى پيش ميآمد هر گروهى با هم پيمان خود همكارى ميكرد و پس از خاتمه پيدا كردن جنگ اسيران خود را با دادن فديه آزاد ميكردند زيرا كه دستور تورات چنين بود .\r\nاوس و خزرج هر دو مشرك بودند و بهشت و جهنم و قيامت و كتابى را معتقد نبودند پس خداوند اين جريان يهود را بازگو فرمود .\r\nابو العاليه ميگويد : بنى اسرائيل هر هنگام كه گروهى از آنان بر گروه ديگر غالب ميشد آنان را از خانه‌هايشان بيرون ميكرد در حالى كه خداوند از ايشان پيمان گرفته بود كه خونريزى نكنند و يكديگر را بقتل نرسانند و آنها را از خانه‌هايشان بيرون نكنند و همين طور پيمان گرفته بود كه هر گاه برخى از آنها بعضى ديگر را اسير كرد با دادن فديه آن را نجات دهند پس آنان دستور فديه را عملى كردند و دستور بيرون نكردن از خانه را نافرمانى نمودند و در حقيقت برخى را ايمان و بعضى را كافر شدند .\r\n\r\n","description":"","footnote":"","page_name":" 246 ","page_number":258},
  {"content":"\r\n\r\nگفته شده : آنهايى را كه از خانه‌هايشان بيرون كردند با آنهايى را كه با دادن فديه نجات ميدادند دو گروه بودند ليكن هر دو يهودى بودند و خداوند آنان را بر اين جريان آگاه كرد .\r\nابو مسلم اصفهانى ميگويد : منظور اين نيست : كه در اثر فديه واجبى را عملى و در نتيجه بيرون كردن حرامى را مرتكب ميشوند و از اين رو ايمان ببرخى از كتاب آورده‌اند بلكه منظور بيان اوصاف محمد صلى اللَّه عليه و آله و غير او است ( يعنى بعضى از تورات را كه مربوط به پيامبر اسلام نيست ايمان آوردند و قسمت ديگر را كه در بارهء آن وجود مقدس است انكار كردند )  فَما جَزاءُ مَنْ يَفْعَلُ ذلِكَ مِنْكُمْ إِلَّا خِزْيٌ فِي الْحَياةِ الدُّنْيا . . .  - پس نيست كيفر كسى كه چنين كارى را انجام دهد مگر خوارى و ذلت در زندگانى دنيا در بارهء خوارى و ذلتى كه خداوند آنان را مبتلا كرد در اثر گناهى كه در پيش انجام دادند چند قول است .\r\n1 - منظور فرمانى است كه خداوند بر پيامبر اسلام فرستاد كه قاتل را در برابر عملش قصاص كند و از ستمگر بنفع ستمديده انتقام بكشد .\r\n2 - منظور گرفتن جزيه و ماليات است از آنان تا زمانى كه بر طبق مقررات « ذمّه » عمل نمايند آن هم با خوارى و كوچكى .\r\n3 - منظور از خوارى در دنيا اين است كه پيامبر اسلام يهود بنى النضير را از خانه‌هايشان تا روز قيامت بيرون كرد و يهود بنى قريظه را كشت و بچه‌هايشان را اسير نمود .\r\n وَ يَوْمَ الْقِيامَةِ يُرَدُّونَ إِلى أَشَدِّ الْعَذابِ . . .  - و در روز جزا گرفتار عذاب بزرگى خواهند شد .\r\nيعنى تنها خوارى و ذلت دنيوى براى آنان كافى نيست و جبران گناه آنان را نخواهد نمود بلكه در روز قيامت نيز گرفتار عذاب بزرگى خواهند شد و آن عذابى است كه خداوند براى دشمنانش آماده نموده و اميد آزادى به هيچ وجه در آن را ندارد .\r\n وَ مَا اللَّهُ بِغافِلٍ عَمَّا تَعْمَلُونَ . . .  - و خداوند غافل از كردار شما نيست .\r\n\r\n","description":"","footnote":"","page_name":" 247 ","page_number":259},
  {"content":"\r\n\r\nخداوند كردارهاى زشت شما را فراموش نخواهد كرد بلكه او نگاهدار اعمال و كيفر دهندهء در برابر آنها است .\r\nپرسش :\r\nاز ظاهر اين آيه استفاده مىشود كه اجتماع ايمان و كفر امكان دارد و اين با مذاهب صحيح كاملا مغايرت دارد .\r\nپاسخ :\r\nمنظور اين است : كه آنها اظهار نمودند تصديق بعضى از كتاب را و انكار بعضى ديگر را ، و ممكن است مقصود اين باشد كه شما « يهود » با اينكه اعتقاد بهمهء كتاب داريد ليكن چون در مقام عمل بعضى را انجام و برخى را نافرمانى مىكنيد گويا مثل اين است كه شما در ايمان و اعتقاد تبعيض قائليد و از اينجا استفاده مىشود كه تبعيض در ايمان هيچگونه نافع نخواهد بود .\r\nدر اين آيه شريفه تسليتى است نسبت به پيامبر اسلام در اينكه يهود او را پيروى نكردند و گفتارش را تصديق ننمودند مثل اينكه خداوند ميفرمايد : چطور انتظار دارى كه گفتارت را باور و ايمان به تو آورند در حالى كه به كتاب خودشان « تورات » با اينكه معتقدند كه از جانب خداوند است عمل نمىكنند\r\n. \r\n[ سوره البقرة ( 2 ) : آيه 86 
  ]\r\nأُولئِكَ الَّذِينَ اشْتَرَوُا الْحَياةَ الدُّنْيا بِالْآخِرَةِ فَلا يُخَفَّفُ عَنْهُمُ الْعَذابُ وَ لا هُمْ يُنْصَرُونَ ( 86 )\r\n\r\n[ ترجمه 
  ]\r\nآنان كسانى هستند كه زندگانى دنيا را در برابر آخرت خريدارى كردند پس عذاب آنان كم نخواهد شد و نه آنها را كسى نصرت و يارى خواهد نمود\r\n\r\nشرح لغات\r\nلا يخفّف . . . - آسان كرده و سبك نميشود .\r\n\r\nتفسير\r\n أُولئِكَ الَّذِينَ اشْتَرَوُا الْحَياةَ الدُّنْيا بِالْآخِرَةِ . . .  - آنان كسانى هستند كه زندگانى دنيا را در برابر آخرت خريدارى كردند .\r\n\r\n","description":"","footnote":"","page_name":" 248 ","page_number":260},
  {"content":"\r\n\r\nآنهايى كه ايمان به برخى از كتاب تورات آوردند و قسمتى را انكار كردند كسانى هستند كه رياست دنيا را در برابر آخرت و نعمتهايى كه خداوند براى مؤمنين آماده كرده است خريدارى نمودند و در حقيقت خداوند ثمن را كفر به خدا و واگذاشتن لذات نعمتهاى اخروى و مثمن را دنياى پست و بىارزش قرار داد و پس از آن اعلام كرد كه آنها از لذتهاى اخروى هيچگونه بهره‌اى ندارند و فرمود :\r\n فَلا يُخَفَّفُ عَنْهُمُ الْعَذابُ . . .  - از عذاب آنها كم نميشود و هيچگونه تسهيلى براى آنان وجود ندارد .\r\n وَ لا هُمْ يُنْصَرُونَ . . .  - و نه كسى در مقام نصرت و يارى آنان بر خواهد آمد .\r\nتا بدينوسيله عذاب خداوند را پيش‌گيرى كند\r\n. \r\n[ سوره البقرة ( 2 ) : آيه 87 
  ]\r\nوَ لَقَدْ آتَيْنا مُوسَى الْكِتابَ وَ قَفَّيْنا مِنْ بَعْدِهِ بِالرُّسُلِ وَ آتَيْنا عِيسَى ابْنَ مَرْيَمَ الْبَيِّناتِ وَ أَيَّدْناهُ بِرُوحِ الْقُدُسِ أَ فَكُلَّما جاءَكُمْ رَسُولٌ بِما لا تَهْوى أَنْفُسُكُمُ اسْتَكْبَرْتُمْ فَفَرِيقاً كَذَّبْتُمْ وَ فَرِيقاً تَقْتُلُونَ ( 87 )\r\n\r\n[ ترجمه 
  ]\r\nو ما بموسى كتاب تورات را عطا كرديم و از پى او پيغمبران فرستاديم و عيسى پسر مريم را با معجزات و ادلهء روشن حجتها داديم و او را بواسطهء روح القدس توانايى بخشيديم آيا هر پيغمبرى كه از جانب خدا اوامرى بر خلاف هواى نفس شما آورد سرپيچى ميكنيد و گروهى را تكذيب و جمعى را ميكشيد .\r\n\r\nشرح لغات\r\nقفّينا . . . - از پى و دنبال كرديم .\r\nأيّدناه . . . - توانايى داديم او را .\r\nبما لا تهوى . . . به آنچه بر خلاف هوا و خواهش است .\r\n\r\nتفسير\r\n وَ لَقَدْ آتَيْنا مُوسَى الْكِتابَ . . .  - و ما بموسى كتاب تورات را عطا كرديم .\r\nخداوند پس از آيات گذشته در مقام بيان نعمتهاى معنوى كه بيهوده عطا فرموده است و آنان در برابر تكذيب كردند بر آمد و فرمود كه ما بموسى كتاب تورات را عطا كرديم .\r\n\r\n","description":"","footnote":"","page_name":" 249 ","page_number":261},
  {"content":"\r\n\r\n وَ قَفَّيْنا مِنْ بَعْدِهِ بِالرُّسُلِ  : و از پى او پيغمبران فرستاديم .\r\nپيامبرى بعد از پيامبر كه هر كدام روش اوّلى را پيروى ميكرد و ميخواند مردم را بوحدانيت خداوند تعالى و بر طبق مقرّرات او عمل نمودن ، زيرا كه جميع پيمبرانى كه بعد از موسى آمدند تا زمان عيسى همه پيروى از موسى نموده و مردم را بپاى داشتن كتاب تورات و انجام دادن دستورات آن ميخواندند .\r\n وَ آتَيْنا عِيسَى ابْنَ مَرْيَمَ الْبَيِّناتِ . . .  - و عيسى پسر مريم را معجزات و ادلّهء روشن داديم .\r\nمعجزاتى كه مردم را به پيامبرى او هدايت ميكرد مانند زنده كردن مردگان و خوب كردن كسى كه كور است و يا پيسى دارد .\r\nبرخى گفته‌اند : منظور از « بيّنات » كتاب انجيل و احكام و مقررات آن و آياتى كه روشن كنندهء حلال و حرام است مىباشد .\r\n وَ أَيَّدْناهُ بِرُوحِ الْقُدُسِ . . .  - و توانايى داديم او را بواسطهء روح القدس ، قتاده و سدى و ضحاك و ربيع ميگويند منظور از روح القدس جبرئيل است .\r\n\r\nچرا جبرئيل روح القدس ناميده شد ؟\r\nدر آن چند احتمال است .\r\n1 - همانطور كه روح بدن را زنده مىكند جبرئيل با ادلّه و معجزاتى كه همراه دارد اديان را زنده مىكند .\r\n2 - چون جنبهء روحانيت او غالب است از اينرو او را روح خوانند و سائر ملائكه اگر چه نيز چنين‌اند ليكن اين امتياز اسمى از نظر شرافت براى جبرئيل است .\r\n3 - چون خداوند او را از پيش خود هستى داد و پدرى وجود نداشت از اينرو او را روح القدس ناميدند .\r\nابن زيد ميگويد : منظور از روح القدس كتاب انجيل است همانطور كه خداوند قرآن مجيد را روح ناميده و فرموده :  « وَ كَذلِكَ أَوْحَيْنا إِلَيْكَ رُوحاً مِنْ أَمْرِنا »  « 1 »\r\n\r\n\r\n","description":"","footnote":"\r\n( 1 ) سورهء 42 آيهء 52 و همچنين وحى كرديم به تو قرآن را از امر ما .\r\n","page_name":" 250 ","page_number":262},
  {"content":"\r\n\r\nضحّاك از ابن عباس نقل كرده : منظور از روح نامى است كه عيسى بواسطهء آن مردگان را زنده ميكرد .\r\nربيع ميگويد : منظور از روح همان روحى است كه در او دميده شد و اضافه كردن آن روح به خداوند جنبهء تعظيم و تشريف دارد مانند بيت اللَّه و ناقة اللَّه و بهترين اقوال و احتمالات همان گفتار اوّل كه منظور از روح القدس جبرئيل است پرسش :\r\nدر صورتى كه تمامت پيامبران بواسطهء جبرئيل توانايى و اقتدار دارند چرا خداوند از ميان آنان عيسى را به اين صفت اختصاص داد ؟\r\nپاسخ :\r\nزيرا كه عيسى از اوان كودكى تا آخر عمر داراى چنين اقتدارى بود و در تمامى جريانات جبرئيل با او همراه بود و زمانى كه يهود بر قتل او مصمّم شدند جبرئيل باز با او همراه بود تا او را به آسمان بالا برد و در هنگام باردارى جبرئيل به صورت انسانى در برابر مريم ظاهر شد و او را بشارت بچنين فرزندى داد و در او دميد .\r\nدر معناى قدس نيز اختلاف است .\r\nگفته شده : منظور طهارت و پاكيزگى است .\r\nسدّى ميگويد : مراد بركت است ، قطرب حكيات كرده : اينان ميگويند :\r\n« قدس عليه الانبياء » يعنى بركت دادند همانند دعاء ابراهيم در بارهء حرم :  « رَبِّ اجْعَلْ هَذَا الْبَلَدَ آمِناً »  « 1 » و گفتار زكريا :  « وَ اجْعَلْهُ رَبِّ رَضِيًّا »  « 2 » .\r\nحسن و ربيع و ابن زيد ميگويند منظور از قدس خداوند است و قدس و قدوس يك معنى دارد .\r\n أَ فَكُلَّما جاءَكُمْ رَسُولٌ بِما لا تَهْوى أَنْفُسُكُمُ اسْتَكْبَرْتُمْ . . .  - آيا هر پيغمبرى كه از جانب خدا او امرى بر خلاف نفس شما آورد سرپيچى ميكنيد ؟\r\n\r\n\r\n","description":"","footnote":"\r\n( 1 ) سورهء 14 آيهء 35 پروردگارا اين مكان را شهر امنى قرار ده .\r\n( 2 ) سوره 19 آيهء 6 پروردگارا او را موجب مسرت و خشنوديت قرار ده .\r\n","page_name":" 251 ","page_number":263},
  {"content":"\r\n\r\nخطاب متوجه يهود است گويا ميفرمايد اى يهود بنى اسرائيل هر زمان پيامبرى از پيامبران من از جانب خدا امورى كه بر خلاف ميل و خواهش بود آورد سرپيچى كرده و خويشتن را بزرگ و از پيروى گفتارش امتناع ورزيديد .\r\n فَفَرِيقاً كَذَّبْتُمْ وَ فَرِيقاً تَقْتُلُونَ . . .  - پس گروهى را تكذيب و عده‌اى را بقتل ميرسانيد .\r\nگروهى را كه نتوانستيد بقتل برسانيد مانند عيسى و محمد صلى اللَّه عليه و آله تكذيب نموديد و برخى را مانند يحيى و زكريا كشتيد .\r\nو ظاهر خطاب و اگر چه به صورت تقرير است ليكن در معنى مقصود خبر و حكايت است و سبب اينكه اين عمل به آنان نسبت داده شد در حالى كه آنان مباشرت نداشتند همانا خشنودى و رضايت آنان است نسبت باعمال گذشتگان و از اينرو مانعى ندارد كه فعل به آنها اضافه داده شود با اينكه مباشر آن پيشينيان بودند\r\n. \r\n[ سوره البقرة ( 2 ) : آيه 88 
  ]\r\nوَ قالُوا قُلُوبُنا غُلْفٌ بَلْ لَعَنَهُمُ اللَّهُ بِكُفْرِهِمْ فَقَلِيلاً ما يُؤْمِنُونَ ( 88 )\r\n\r\n[ ترجمه 
  ]\r\nو گفتند آن گروه : دلهاى ما در حجاب غفلت است ، بلكه خداوند بر آنها لعن و غضب نمود زيرا كافر شدند و ايمان آنان كم بود .\r\n\r\nشرح لغات\r\nغلف . . . - داراى حجاب .\r\nلعنهم . . . - دور كرد ايشان را از رحمت خود .\r\n\r\nتفسير :\r\n وَ قالُوا قُلُوبُنا غُلْفٌ . . .  - و گفتند : دلهاى ما در حجاب غفلت است بنا بر قرائت معروف - لام ساكن باشد - و بنا بر قرائت غير معروف - كه لام ضمه داشته باشد - گفتند : دلهاى ما كانون نور دانش و معرفت است .\r\nاين آيه دنبالهء داستان يهود و گفتار زشت و كردار بد آنها است يعنى آنها گفتند - بنا بر قرائت معروف - كه دلهاى ما پذيرنده و قابل نيست و فائده‌اى در إنذار و تهديد تو وجود ندارد زيرا ما درك نمىكنيم آنچه را كه تو مىگويى چون قابل فهم\r\n\r\n","description":"","footnote":"","page_name":" 252 ","page_number":264},
  {"content":"\r\n\r\nو درك نيست مانند آيه شريفه :  « وَ قالُوا قُلُوبُنا فِي أَكِنَّةٍ مِمَّا تَدْعُونا إِلَيْهِ وَ فِي آذانِنا وَقْرٌ »  « 1 » .\r\nابو على فارسى ميگويد : آنچه بواسطهء آن معلومات درك مىشود از حواس و سائر اعضاء اگر جهل و نادانى به آن نسبت داده شود منظور اين است كه مانعى از درك و فهم دارد و از همين قبيل است آيهء شريفه :  « أَ فَلا يَتَدَبَّرُونَ الْقُرْآنَ أَمْ عَلى قُلُوبٍ أَقْفالُها »  « 2 » چرا در قرآن مجيد تدبر و انديشه به كار نميبرند مگر قفل بر اين دلها زده شده و چون قفل مانع و حاجب است از وارد شدن لذا آن را در قلوب استعمال كرده‌اند و منظور اين است كه دلها درك نميكنند و مطالب وارد آنها نميشود مانند خانهء كه مقفل باشد و همين طور آيهء ديگر :  « لَقالُوا إِنَّما سُكِّرَتْ أَبْصارُنا »  « 3 »  « الَّذِينَ كانَتْ أَعْيُنُهُمْ فِي غِطاءٍ عَنْ ذِكْرِي »  « 4 » و آيهء :  « بَلْ هُمْ مِنْها عَمُونَ »  « 5 » شدت عناد آنان موجب ميشد كه در مشاهدات شكّ روا دارند و معلومات را ناديده انگارند و بنا بر قرائت غير معروف كه غُلُف خوانده است معناى اين جمله چنين است : يهود گفتند : دلهاى ما كانون علم و درك است و ما از دانشمندان هستيم و چنانچه مطالب تو قابل فهم بود و يا فائده‌اى در آن وجود داشت ما درك ميكرديم و بدانش ما افزوده ميشد يا اينكه منظور اين است : ما آنچه بدلهاى خود مراجعه كرديم چيزى را كه ياد آورندهء مطالب تو باشد در آن نيافتيم در صورتى كه اگر از سنخ دانش بودى بايست در آن كانون وجود داشته باشد .\r\n\r\n\r\n","description":"","footnote":"\r\n( 1 ) سورهء 41 آيه 4 گفتند اهل شرك دلهاى ما در پوششها است نسبت به آنچه ما را به آن ميخوانيد و در گوشهاى ما گرانى است .\r\n( 2 ) سورهء 47 آيهء 26 چرا در قرآن انديشه نميكنند مگر دلهاى آنان مانع از درك دارد .\r\n( 3 ) سوره 15 آيهء 15 گفتند : چشمهاى ما را بسته‌اند .\r\n( 4 ) سوره 18 آيه 101 آنهايى كه چشمهايشان در پشت پرده است نسبت به ياد ما .\r\n( 5 ) سورهء 27 آيه 66 بلكه آنها از آن كورند و درك نميكنند .\r\n","page_name":" 253 ","page_number":265},
  {"content":"\r\n\r\n بَلْ لَعَنَهُمُ اللَّهُ بِكُفْرِهِمْ . . .  - بلكه دور كرده است ايشان را خداوند از رحمت خود بواسطهء كفرشان .\r\nيعنى : مطلب آن طور نيست كه اينان ادعا ميكنند بلكه خداوند بسبب انكار و كفرشان نسبت به خدا و پيامبر آنان را از رحمت خود دور و از عنايات خويش مطرود ساخته است .\r\nگفته شده : معناى « لعنهم » اين است كه دلهاى آنان را بكيفر كفر و انكار مسدود كرد .\r\n فَقَلِيلًا ما يُؤْمِنُونَ . . .  - ايمان آنان ناچيز و اندك است .\r\nاين گروهى كه ذكر شد ايمانشان نسبت به آنچه بر پيامبر اسلام نازل شده قليل و ناچيز است اگر چه اعتراف به خدا و صفات خدا دارند ليكن چون رسالت آن پيامبر را باور نكردند و احكام و حدود او را نپذيرفتند پس قسمت مهم را انكار و آنچه را پذيرفتند ناچيز و قليل است .\r\nو آنچه با مرام اماميّه در معناى اين جمله مناسبت دارد اين است كه آنان اصلًا ايمان ندارند و كلمهء « قليل » گاهى در چنين مورد استعمال مىشود مانند « قلّ ما رأيت هذا قطّ » يعنى هيچگاه اين چيز را نديدم .\r\nو ممكن است كلمهء « قليلا » بعنوان حال منصوب شده باشد و بنا بر اين معناى جمله اين است كه جز چند نفرى مانند عبد اللَّه بن سلام و يارانش ايمان نياوردند .\r\n\r\nجواب از مجبره\r\nاين آيهء شريفه ميتواند پاسخ از مجبّره - كسانى كه معتقدند در افعال و اقوال اراده و اختيار مؤثر نبوده و جبر در ايجاد آنان مؤثر است - باشد زيرا اين ادعاى يهود همانند گفتار مجبّره است كه ميگويند : دلهاى ما نميتوانند ايمان آورد و مانع و حاجب در كار است پس خداوند آنان را تكذيب فرمود و مورد لعن و مذمت قرار داد و چنانچه در عقيدهء خويش صادق بودند سزاوار كيفر لعن و طرد نبودند و دستورات خداوند بطور كلى تكليف ما لا يطاق بود\r\n.\r\n\r\n","description":"","footnote":"","page_name":" 254 ","page_number":266},
  {"content":"\r\n\r\n\r\n[ سوره البقرة ( 2 ) : آيه 89 
  ]\r\nوَ لَمَّا جاءَهُمْ كِتابٌ مِنْ عِنْدِ اللَّهِ مُصَدِّقٌ لِما مَعَهُمْ وَ كانُوا مِنْ قَبْلُ يَسْتَفْتِحُونَ عَلَى الَّذِينَ كَفَرُوا فَلَمَّا جاءَهُمْ ما عَرَفُوا كَفَرُوا بِهِ فَلَعْنَةُ اللَّهِ عَلَى الْكافِرِينَ ( 89 )\r\n\r\n[ ترجمه 
  ]\r\nو چون كتاب از نزد خدا براى هدايت آنان آمد و كتاب ايشان را تصديق ميكرد و از پيش انتظار فتح و پيروزى بر كافران را داشتند آن گاه كه آمد آنچه را كه شناختند باز كافر شدند خشم و دورى از رحمت خدا بر كافرين باد .\r\n\r\nشرح لغات\r\nمصدق : گواه و شاهد .\r\nيستفتحون . . . - طلب فتح و پيروزى ميكردند .\r\n\r\nداستان\r\nابن عباس ميگويد : يهود پيش از طلوع نور اسلام و برانگيخته شدن پيامبر در برابر اوس و خزرج انتظار آمدن رسول خدا را داشتند و او را مايهء فتح و پيروزى خود ميدانستند پس آن هنگام كه خداوند پيامبر خود را از عرب برگزيد و بنى اسرائيل ديدند كه پيامبر از آنان نيست در صدد كفر و انكار بر آمده و آنچه را كه در پيش ميگفتند منكر شدند ، معاذ بن جبل و بشر بن براء بن معرور به آنان گفتند : اى گروه يهود از خدا بپرهيزيد و اسلام اختيار كنيد شما در گذشته محمد صلى اللَّه عليه و آله و سلم را مايه فتح و پيروزى در برابر ما ميدانستيد در حالى كه ما مشرك بوديم و اوصاف او را بيان ميكرديد و بعثت او را يادآور ميشديد .\r\nسلام بن مسلم - برادر بنى النضير - گفت : چيزى را كه ما بشناسيم او نياورده است و او داراى اوصافى كه ما براى شما ذكر ميكرديم نيست در اين هنگام خداوند اين آيهء شريفه را نازل فرمود .\r\nعياشى بسند خودش از ابو بصير از امام صادق نقل كرده است : يهود در كتابهايشان يافته بودند كه مكان هجرت محمّد صلى اللَّه عليه و آله پيامبر خدا ما بين - عير - و أحد - است از اينرو در جستجوى آن مكان بيرون آمدند بكوهى برخورد كردند كه به آن - حداد -\r\n\r\n","description":"","footnote":"","page_name":" 255 ","page_number":267},
  {"content":"\r\n\r\nگفته ميشد پس گفتند : حداد و أحد يكى است از اين جهت در نزديكى آن كوه پراكنده شدند بعضى از آنان - تيما - را اختيار و برخى - فدك - را انتخاب و عده‌اى - خيبر - را برگزيدند آنهايى كه در تيما ساكن شده بودند پس از مدّتى محبّت ديدار برادرانشان در آنها پيدا شد ، عربى كه از قبيلهء - قيس - بود بر آنان گذر كرد شترهاى او را كرايه كردند عرب گفت : من شما را از بين - عير - و - أحد - عبور مىدهم ، گفتند :\r\nهر وقت كه به آنجا رسيدى ما را مطلع گردن پس هنگامى كه به زمين - مدينة رسيد عرب گفت : آن عير و اين احد است . از پشت شتر پائين آمدند و گفتند : ما به منظور خود رسيديم و حاجتى بشتر تو نداريم هر كجا خواهى برو و نامه‌اى ببرادرانى كه در فدك و خيبر بودند نوشتند كه ما آن مكان مورد نظر را يافتيم شما بسوى ما آئيد ، آنان در جواب نوشتند : ما در مكان خود پا بر جا شده و اموالى براى خود گرد آورده‌ايم و ما بشما كاملًا نزديكيم و هنگام ظهور او با سرعت بسوى شما خواهيم آمده اينان در زمين مدينه اموالى بدست آوردند و هنگامى كه اموال آنان زياد شد اين جريان به - تبّع - رسيد او در مقام جنگ با اينان بر آمد اينها متحصّن شدند ، تبّع آنان را محاصره و پس از آن امان داد ، آنان وارد بر تبّع شدند ، تبّع گفت : من شهرهاى شما را جاى خوشى يافتم و ميل دارم در آنجا اقامت كنم ، گفتند تو چنين حقى ندارى زيرا كه آنجا مكان هجرت پيامبرى است و هيچكس را نشايد تبّع گفت : من از اسيرانم گروهى را در ميان شما جانشين مىكنم كه هر زمان اين جريان رخ داد به يارى و كمك آن بپاخيزند پس اوس و خزرج را بجاى گذارد و هنگامى كه اوس و خزرج از لحاظ افراد زياد شدند دست درازى باموال يهود كرده و از آنها استفاده ميكردند يهود در برابر آنها ميگفتند : آن هنگام كه خداوند محمّد صلى اللَّه عليه و آله و سلم را برانگيزد ما شما را از شهرهايمان بيرون مىكنيم ، پس زمانى كه خداوند پيامبرش را بر انگيخت انصار به او ايمان آوردند و يهود راه كفر را برگزيدند و اين همان جريانى است كه خداوند در اين آيهء شريفه بازگو فرمود .\r\n\r\n","description":"","footnote":"","page_name":" 256 ","page_number":268},
  {"content":"\r\n\r\n\r\nتفسير :\r\n وَ لَمَّا جاءَهُمْ كِتابٌ مِنْ عِنْدِ اللَّهِ . . .  - و هنگامى كه آمد ايشان را كتابى از نزد خدا موقعى كه قرآن كتاب آسمانى و معجزهء پيامبر اسلام بر يهود بنى اسرائيل آمد .\r\n مُصَدِّقٌ لِما مَعَهُمْ . . .  - تأييد ميكرد آنچه را با ايشان بود .\r\nتأييد مينمود كتابهاى آسمانى را كه خداوند قبل از قرآن نازل كرده بود مانند توراة و انجيل .\r\nدر تأييد نمودن قرآن آن كتابها را دو احتمال است .\r\n1 - تأييد مينمود خبرهايى را كه در تورات و انجيل ذكر شده .\r\n2 - تصديق مينمود كه آنها از نزد خدا آمده و باطل نيستند .\r\n وَ كانُوا مِنْ قَبْلُ يَسْتَفْتِحُونَ . . .  - و از پيش - از نزول قرآن و بعثت پيامبر - يهود طلب فتح و پيروزى مينمودند .\r\nدر معناى « استفتاح » چند وجه است .\r\n1 - منظور از آن استنصار و طلب يارى و پيروزى از خداوند است بطورى كه در جنگها عرضه ميداشتند : خداوندا ما را فاتح و پيروز گردان بحقّ پيامبر درس نخوانده ، خدايا تو را بحقّ پيامبرى كه برانگيخته خواهد شد قسم ميدهيم كه ما را نصرت عنايت فرما ، پس در حقيقت طلب يارى ميكردند .\r\n2 - منظور از آن اين است كه بدشمنان خود ميگفتند : اين پيامبرى است كه زمان او به طول ميأنجامد و ما را نصرت و مدد خواهد داد در برابر شما .\r\n3 - منظور از آن استعلام است به نحوى كه از دانشمندان خود اوصاف پيامبرى كه از عرب برگزيده خواهد شد پرسش مينمودند و آنان اوصاف آن وجود مقدس را بيان ميكردند پس هنگامى كه مبعوث شد راه انكار را پيمودند .\r\n4 - معناى استفتاح اين است كه از خداوند ميخواستند كه آنان را با كفّار عرب محاكمه كند همانطورى كه شاعر گفته .\r\n الا ابلغ بنى عصم رسولًا * فانّى عن فتاحتكُم غنيّ « 1 » \r\n\r\n\r\n","description":"","footnote":"\r\n( 1 ) چرا پيغامبرى بطائفهء بنى عصم نمىفرستى و نمىگويى : من از محاكمهء شما بىنيازم\r\n","page_name":" 257 ","page_number":269},
  {"content":"\r\n\r\nو كلمهء « فتاحه » به معناى محاكمه استعمال شده است .\r\n عَلَى الَّذِينَ كَفَرُوا . . .  - بر آنهايى كه كافر و مشرك بودند - از عرب -  فَلَمَّا جاءَهُمْ ما عَرَفُوا . . .  - پس هنگامى كه آمد ايشان را آنچه را كه شناختند .\r\nيعنى محمّد صلى اللَّهُ عَليه و آله پيامبر اسلام كه به اوصاف و برانگيختگى او معرفت داشتند .\r\n كَفَرُوا بِهِ . . .  - كافر شدند به او .\r\nو انكار كردند او را از روى حسادت و دشمنى و جاه‌طلبى و رياست .\r\n فَلَعْنَةُ اللَّهِ عَلَى الْكافِرِينَ . . .  - پس غضب و دورى از رحمت خدا باد بر كافرين\r\n. \r\n[ سوره البقرة ( 2 ) : آيه 90 
  ]\r\nبِئْسَمَا اشْتَرَوْا بِهِ أَنْفُسَهُمْ أَنْ يَكْفُرُوا بِما أَنْزَلَ اللَّهُ بَغْياً أَنْ يُنَزِّلَ اللَّهُ مِنْ فَضْلِهِ عَلى مَنْ يَشاءُ مِنْ عِبادِهِ فَباؤُ بِغَضَبٍ عَلى غَضَبٍ وَ لِلْكافِرِينَ عَذابٌ مُهِينٌ ( 90 )\r\n\r\n[ ترجمه 
  ]\r\nبد است آن چيزى كه خويشتن را به آن فروختند و آن انكار چيزى است كه خداوند فرو فرستاده از روى فضل و رحمتش فرو ميفرستد « نبوت را » بر هر كه بخواهد ، پس برگشتند بغضب روى غضب و براى كافرين عذاب خواركننده ايست .\r\n\r\nشرح لغات\r\nبئسما . . . - بد است آن چيز .\r\nاشتروا . . . - فروختند .\r\nبغياً . . . - از روى فساد .\r\n\r\nتفسير :\r\n بِئْسَمَا اشْتَرَوْا بِهِ أَنْفُسَهُمْ . . .  - بد است آن چيزى كه خودشان را به آن فروختند .\r\nخداوند در مقام نكوهش يهود است كه دنيا را بر آخرت و دين برگزيدند و فرمود : بد است چيزى كه خويشتن را به آن فروختند و يا بد چيزى است زيرا كه خويشتن را به آن فروختند .\r\n أَنْ يَكْفُرُوا بِما أَنْزَلَ اللَّهُ . . .  - كافر شدن آنان به آنچه خداوند نازل كرده است - از قرآن و دين اسلام كه بر پيامبر فرو فرستاده شده .\r\n\r\n","description":"","footnote":"","page_name":" 258 ","page_number":270},
  {"content":"\r\n\r\nپرسش :\r\nچگونه يهود خودشان را در برابر كفر فروختند ؟ - و عنوان بيع و شراء در اين مورد بچه كيفيّت آمده است - ؟\r\nپاسخ :\r\nخريد و فروش عبارت است از بيرون كردن مالك ملك خويش را بسوى ديگرى در برابر عوضى كه از آن ميگيرد و سپس استعمال مىشود در مورد هر كسى كه در برابر عمل خويش عوضى بگيرد خواه آن عوض خير باشد و خواه شرّ .\r\nو چون يهود بواسطهء انكار پيامبر اسلام و كفر به او خود را در هلاك انداختند از اين رو خداوند آنان را مخاطب كرد به آنچه ميشناختند و فرمود : آنچه را كه بجاى ثواب خداوند و پاداش الهى در صورتى كه ايمان ميآوردند و اعتراف ميكردند به خداوند و آنچه بر پيامبرش فرو فرستاد برگزيدند كه آن عبارت از آتش است چقدر زشت و بد است و مانند اين آياتى است كه در سورهء « نساء » است كه از :  « أَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يُؤْمِنُونَ بِالْجِبْتِ وَ الطَّاغُوتِ »  شروع مىشود و تا :  « آتَيْناهُمْ مُلْكاً عَظِيماً »  ختم مىشود « 1 » .\r\n بَغْياً . . .  - از روى حسد .\r\nنسبت به پيامبر اسلام زيرا كه او از فرزندان اسماعيل بود و انبياء گذشته بطور عموم از بنى اسرائيل بودند .\r\nو برخى گفته‌اند معناى « بغياً » اين است : كه چيزى را ميخواستند كه سزاوار\r\n\r\n\r\n","description":"","footnote":"\r\n( 1 ) آيات 54 تا 58 آيا نمىبينى آنهايى را كه بهره‌اى از كتاب آسمانى هم داشتند چگونه ببتان و جبت و طاغوت گرويدند و بكافران مشرك ميگويند : كه راه شما بصواب نزديكتر از راه اهل ايمان است . اين گروهند كه خدا آنان را لعنت كرده و هر كه را خدا از رحمت خود دور سازد ديگر يارى براى او يافت نخواهى كرد ، آيا بهره‌اى از ملك و سلطنت خواهند يافت كه از احسان بخلق بهسته خرمايى بخل ميورزند يا حسد ميورزند با مردم چون خدا آنها را بفضل خود برخوردار نمود ما بر آل ابراهيم كتاب و حكمت فرستاديم و به آنها ملك و سلطنتى بزرگ عطا كرديم .\r\n","page_name":" 259 ","page_number":271},
  {"content":"\r\n\r\nآن نبودند - يعنى نبوّت و پيامبرى -  أَنْ يُنَزِّلَ اللَّهُ مِنْ فَضْلِهِ عَلى مَنْ يَشاءُ مِنْ عِبادِهِ . . .  - خداوند از روى فضل فرو ميفرستد بر هر كه از بندگانش بخواهد .\r\nو آن عبارت است از وحى و پيامبرى .\r\n فَباؤُ بِغَضَبٍ  و برگشتند به غضب .\r\nيهود پس از آنكه در برابر دشمنان خويش محمّد صلى اللَّه عليه و آله را مايه فتح و پيروزى خويش ميدانستند و ميگفتند : او پيامبرى است كه برانگيخته خواهد شد از اين عقيده برگشتند و هنگامى كه آن وجود مقدس مبعوث شده راه ارتداد و انكار را پيمودند و در حقيقت برگشت بغضب خداوند نمودند و بواسطهء كفر سزاوار دورى از رحمت خدا شدند .\r\nمؤرج ميگويد : معناى  « فَباؤُ بِغَضَبٍ »  بر وفق لغت جرهم اين است كه آنان سزاوار لعنت و دورى از پروردگار شدند و كلمهء « باء » بطور مفرد استعمال نميشود تا اينكه گفته شود : رجوع و برگشت او بخير بود يا بشرّ .\r\nابو عبيده ميگويد : منظور از اين جمله آن است كه غضب پروردگار را بر خود هموار و مورد تصديق قرار دادند و ريشهء « بوء » به معناى تقرير و استقرار است .\r\n عَلى غَضَبٍ . . .  - روى غضب .\r\nدر آن چند قول است .\r\n1 - عطا ميگويد : منظور از غضب اوّل هنگامى بود كه يهود قبل از بعثت پيامبر تورات را تحريف كرده و تغيير دادند و غضب دوّم زمانى بود كه بعد از بعثت انكار آن وجود مقدس نمودند .\r\n2 - سدى معتقد است : غضب اوّل زمانى بود كه گوساله را پرستش كردند و غضب دوم هنگامى كه پيامبر را انكار نمودند .\r\n3 - حسن و عكرمه و قتاده ميگويند : اوّلى هنگامى بود كه عيسى را انكار و دوّمى زمانى كه پيامبر اسلام را باور نكردند .\r\n\r\n","description":"","footnote":"","page_name":" 260 ","page_number":272},
  {"content":"\r\n\r\n4 - ابو مسلم و أصمّ ميگويند : اين تعبير براى افادهء تأكيد و مبالغه است و چون غضب الهى از اينان جدا نشود پس گويا در حال تكرّر است .\r\n وَ لِلْكافِرِينَ عَذابٌ مُهِينٌ . . .  - و براى كافرين عذاب خواركننده‌اى است .\r\nبراى آنهايى كه پيامبرى محمّد صلى اللَّه عليه و آله را انكار نمودند عذاب خوار كننده‌اى يا در دنيا و يا در آخرت وجود دارد ، و « مهين » چيزى است كه صاحبش را خوار و لباس ذلّت ميپوشاند ، و برخى گفته‌اند : « مهين » چيزى است كه باعزاز و اكرام انتقال پيدا نكند و گاهى « غير مهين است » در صورتى كه آن عذاب براى تخفيف باشد و پس از آن باعزاز منتقل شود پس كسى كه از عذاب آتش انتقال به بهشت پيدا كند عذاب او « مهين » نخواهد بود\r\n. \r\n[ سوره البقرة ( 2 ) : آيه 91 
  ]\r\nوَ إِذا قِيلَ لَهُمْ آمِنُوا بِما أَنْزَلَ اللَّهُ قالُوا نُؤْمِنُ بِما أُنْزِلَ عَلَيْنا وَ يَكْفُرُونَ بِما وَراءَهُ وَ هُوَ الْحَقُّ مُصَدِّقاً لِما مَعَهُمْ قُلْ فَلِمَ تَقْتُلُونَ أَنْبِياءَ اللَّهِ مِنْ قَبْلُ إِنْ كُنْتُمْ مُؤْمِنِينَ ( 91 )\r\n\r\n[ ترجمه 
  ]\r\nو هنگامى كه به آنان گفته شود : ايمان آوريد به آنچه خدا فرو فرستاده گويند ما ايمان ميآوريم به آنچه بر خود ما نازل شده ، و باور نميدارند غير آن را در صورتى كه آن حق است و تأييد مىكند كتاب ايشان را ، بگو پس چرا كشتيد پيامبران خدا را از پيش اگر شما مؤمن و معتقديد .\r\n\r\nتفسير\r\n وَ إِذا قِيلَ لَهُمْ آمِنُوا بِما أَنْزَلَ اللَّهُ . . .  - و هنگامى كه به آنان « يهود » گفته شود كه تصديق كنيد آنچه را كه خداوند فرو فرستاده از قرآنى كه بر پيامبرش نازل كرده و دستوراتى كه آن پيامبر آورده .\r\n قالُوا نُؤْمِنُ بِما أُنْزِلَ عَلَيْنا . . .  - گويند ما ايمان ميآوريم به آنچه بر خود ما نازل شده « يعنى تورات »  وَ يَكْفُرُونَ بِما وَراءَهُ . . .  - و باور نميدارند غير آن را .\r\nانكار ميكنند كتابهاى آسمانى كه بعد از تورات آمده يعنى انجيل و قرآن را ، و يا همهء كتابهاى آسمانى غير تورات را مانند آيهء :  « وَ أُحِلَّ لَكُمْ ما وَراءَ ذلِكُمْ »  « 1 » .\r\n\r\n\r\n","description":"","footnote":"\r\n( 1 ) سورهء 4 آيهء 28 و حلال شده براى شما غير از آنچه كه ذكر شد .\r\n","page_name":" 261 ","page_number":273},
  {"content":"\r\n\r\nابن انبارى ميگويد : اين جمله اوّل كلام است و كلام پيش در  « بِما أُنْزِلَ عَلَيْنا »  تمام شد و منظور اين است كه بهر كتابى جز تورات كافر شدند .\r\n وَ هُوَ الْحَقُّ . . .  - و آن ( قرآن ) حقّ است .\r\n مُصَدِّقاً لِما مَعَهُمْ . . .  - در حالى كه تأييد مىكند آنچه را كه با ايشان است ( يعنى تورات ) .\r\nزيرا كه در تورات پيامبرى محمّد صلى اللَّه عليه و آله و قرآنى كه بر او نازل شده نوشته شده است زجاج ميگويد : اين جمله دلالت دارد بر اينكه آنان نسبت بتورات هم كافر شدند زيرا قرآنى را كه تأييد تورات ميكرد انكار نمودند .\r\n قُلْ فَلِمَ تَقْتُلُونَ أَنْبِياءَ اللَّهِ مِنْ قَبْلُ . . .  - بگو : براى چه پيامبران خدا را در پيش بقتل رسانديد .\r\nدر حالى كه در كتاب آسمانى شما كشتن آنان تحريم شده بود و پيروى و اطاعت و تصديق آنان بر شما واجب و لازم گرديده بود .\r\nپرسش :\r\nبا اينكه منظور كشتن در زمان پيش است پس چرا كلمهء « تقتلون » كه لفظ مستقبل است به كار رفته ؟\r\nپاسخ :\r\nلفظ مستقبل در صورتى كه فعل از صفات لازمهء كه از فاعل جدا نشود باشد بر ماضى اطلاق مىشود مانند « أنت تقتل و تسرق » كه منظور اين است كه كشتن و دزدى كردن عادت تو است و نكوهش و سرزنش در برابر عمل گذشته است نه عمل آينده .\r\nپرسش ديگر :\r\nچرا عمل قتل را به اشخاص مورد توجه خطاب نسبت داد در صورتى كه اين عمل مربوط بپدران و گذشتگان آنان بوده است ؟\r\nپاسخ :\r\nبراى يكى از دو امر :\r\n\r\n","description":"","footnote":"","page_name":" 262 ","page_number":274},
  {"content":"\r\n\r\nاوّل : اگر جماعتى داراى يك ملت و روش باشند . خطاب بحاضر و غائب آنان يكى است و چون گذشتگان اينان پيامبران را بقتل رسانيدند و اينان بر همان روش و طريقه پا بر جا و ثابت بودند پس در حقيقت اينان هم با آنها همكار و شريكند .\r\nدوّم : اينان راضى و خرسند بافعال و كردار گذشتگان بودند « و الراضى بفعل قوم كالداخل فيه معهم » خشنود بكردار گروهى مانند كسى است كه در آن عمل با آن گروه وارد بوده است و اين « امر دوّم » با معناى اوّل نزديك است .\r\n إِنْ كُنْتُمْ مُؤْمِنِينَ . . .  - اگر شما مؤمنيد .\r\nبه آن چه خدا بر شما نازل كرد . زجاج ميگويد : « ان » در اينجا به معناى « ما » است يعنى شما مؤمن نيستيد ، و ليكن اين وجه بعيد است\r\n. \r\n[ سوره البقرة ( 2 ) : آيه 92 
  ]\r\nوَ لَقَدْ جاءَكُمْ مُوسى بِالْبَيِّناتِ ثُمَّ اتَّخَذْتُمُ الْعِجْلَ مِنْ بَعْدِهِ وَ أَنْتُمْ ظالِمُونَ ( 92 )\r\n\r\n[ ترجمه 
  ]\r\nو موسى براى شما دلائل و معجزاتى آورد پس شما گوساله را بعد از او پرستيديد و شما ستمكار و ظالميد\r\n\r\nتفسير\r\nخداوند براى روشن كردن ضعف ايمان و سستى عقيده و كمى آشنايى آنان فرمود :\r\n وَ لَقَدْ جاءَكُمْ مُوسى بِالْبَيِّناتِ . . .  - موسى براى شما دلائل و معجزاتى آورد .\r\nكه راهنماى صدق و دليل بر پيامبرى او بود مانند يد بيضاء و بيرون آمدن آب از سنگ و شكافتن دريا و اژدها شدن عصا و طوفان و ملخ و كنه و وزغ و خون كه خداوند آنها را « بيّنات » ناميد چون هر بيننده را راهنمايى مىكند و روشن ميسازد كه بشر عادى قدرت آوردن مانند آن را ندارد .\r\n ثُمَّ اتَّخَذْتُمُ الْعِجْلَ . . .  - سپس اتخاذ كرديد گوساله را ( بعنوان خدايى و پرستش )  مِنْ بَعْدِهِ . . .  - بعد از آنكه موسى از شما جدا شد و بميقات پروردگار رفت .\r\nو ممكن است ضمير كنايه از مجىء باشد يعنى شما گوساله را اتخاذ نموديد .\r\nبعد از آمدن بينات و دلائل و معجزات .\r\n\r\n","description":"","footnote":"","page_name":" 263 ","page_number":275},
  {"content":"\r\n\r\n وَ أَنْتُمْ ظالِمُونَ . . .  - و شما ستمكاريد .\r\nزيرا كه كافر شديد و پرستش گوساله نموديد در حالى كه پرستش براى غير خدا شايستگى ندارد .\r\n\r\n[ سوره البقرة ( 2 ) : آيه 93 
  ]\r\nوَ إِذْ أَخَذْنا مِيثاقَكُمْ وَ رَفَعْنا فَوْقَكُمُ الطُّورَ خُذُوا ما آتَيْناكُمْ بِقُوَّةٍ وَ اسْمَعُوا قالُوا سَمِعْنا وَ عَصَيْنا وَ أُشْرِبُوا فِي قُلُوبِهِمُ الْعِجْلَ بِكُفْرِهِمْ قُلْ بِئْسَما يَأْمُرُكُمْ بِهِ إِيمانُكُمْ إِنْ كُنْتُمْ مُؤْمِنِينَ ( 93 )\r\n\r\n[ ترجمه 
  ]\r\nو هنگامى كه از شما پيمان گرفتيم و كوه طور را بر فراز شما قرار داديم كه بايد آنچه فرستاديم با ايمان محكم بپذيريد و سخن حق بشنويد شما گفتيد خواهيم شنيد و نافرمانى ميكنيم و از آن رو دلهاى شما فريفته گوساله شد كه به خدا كافر شديد بگو اى پيامبر ايمان شما مأموريت بدى براى شما آورده اگر ايمان داشته باشيد .\r\n\r\nشرح لغات\r\nاسمعوا . . . - بپذيريد .\r\nاشربوا . . . - وادار بر نوشيدن شدند .\r\n\r\nتفسير\r\n وَ إِذْ أَخَذْنا مِيثاقَكُمْ وَ رَفَعْنا فَوْقَكُمُ الطُّورَ خُذُوا ما آتَيْناكُمْ بِقُوَّةٍ . . .  - و هنگامى كه از شما پيمان گرفتيم و كوه طور را بر فراز شما قرار داديم كه بايد آنچه فرستاديم محكم بپذيريد .\r\nتفسير اين جمله در پيش گذشت و فائدهء تكرار اين و مانند آن تأكيد و اتمام حجّت است همانطور كه عادت عرب در گفتگوهايش بر اين جارى شده است .\r\nبرخى گفته‌اند : چون خداوند فضائح يهود را بازگو كرد موضوع بلند كردن كوه را دو مرتبه بيان كرد .\r\nو بعضى گفته‌اند : در مرتبهء اول منظور عبرت گرفتن از جريانات گذشته و در دوم هدف احتجاج بر يهود بود .\r\n وَ اسْمَعُوا . . .  - و بپذيريد .\r\n\r\n","description":"","footnote":"","page_name":" 264 ","page_number":276},
  {"content":"\r\n\r\nآنچه را كه شنيديد و بر طبق آن رفتار و خداوند را اطاعت نمائيد .\r\nو برخى گفته‌اند : معناى آن اين است : گوش فرا دهيد نسبت به آنچه بر شما تلاوت مىشود يعنى گوش فرا دهيد تا بشنويد .\r\nو اين لفظ  « وَ اسْمَعُوا »  ميتواند دلالت بر هر دو معنى داشته باشد زيرا كه آن دو منافات با يكديگر ندارند پس مثل اينكه گفته شده : گوش فرا داريد تا بشنويد و پس از آن بپذيريد و پيروى كنيد و جواب آنان با اين معنى مناسبت دارد .\r\n قالُوا : سَمِعْنا وَ عَصَيْنا . . .  - گفتند : شنيديم و نافرمانى كرديم .\r\nو در آن دو قول است :\r\nاول : اين گفتار را در حقيقت از روى استهزاء و تمسخر گفتند و منظور اين است : گفتار تو را شنيديم و امر تو را نافرمانى كرديم .\r\nدوم : آنان چنين گفتارى نداشتند و لكن عمل آنان مطابق با اين گفتار و باصطلاح ( زبان حال ) آنان بود همانطور كه شاعر ميگويد :\r\n « قالت جناحاه لرجليه ألحقى » \r\nدو بال آن بپاهايش گفتند : « ملحق شو ، با اينكه بال سخن نميگويد .\r\nو در اين جمله خداوند از خطاب عدول كرد و به صورت نقل از غائب بيان نمود و اين روش متداول در ميان عرب است .\r\n\r\nمرجع ضمير در « قالوا » كيست ؟\r\nبرخى گفته‌اند : ضمير به يهود زمان پيامبر اسلام بر ميگردد زيرا كه آنان چنين سخنى گفتند و جملهء بعدى « و اشربوا » داستان پيشينيان آنان است .\r\nو بعضى گفته‌اند : ضمير به يهود زمان موسى عليه السلام بر ميگردد زيرا كه آنان نافرمانى كرده و در برابر دستورات عصيان نشان دادند .\r\n وَ أُشْرِبُوا فِي قُلُوبِهِمُ الْعِجْلَ . . .  - داخل شد در دلهاى آنان محبت گوساله .\r\nو علت اينكه از دوستى گوساله تعبير به « شرب » شده است نه به « اكل » اين است كه آشاميدن آب در تمامى اعضاء راه پيدا كرده و به باطن آنها ميرسد و غذايى كه\r\n\r\n","description":"","footnote":"","page_name":" 265 ","page_number":277},
  {"content":"\r\n\r\nخورده مىشود از اعضاء ميگذرد و در آنها راه پيدا نميكند ، شاعر ميگويد :\r\n تغلغل حيث لم يبلغ شراب * و لا حزن و لم يبلغ سرور « 1 » \r\nو منظور از « اشربوا » اين نيست كه ديگران با آنان چنين معامله كردند بلكه فاعل خود آنان است همانطور كه قائل ميگويد : « أنسيت ذلك » كه معناى آن فراموش كردن است نه اينكه ديگرى موجب فراموشى او شده باشد ، و گفته مىشود : أوتى فلان علماً جمّا ( به فلان كس علم فراوانى داده شد ) در صورتى كه خود ، آن را بدست آورده و تحصيل كرده است .\r\n بِكُفْرِهِمْ . . .  - بسبب كفر ايشان معناى كلمه اين نيست : كه خداوند كفر آنان را دوستى و محبت گوساله قرار داد زيرا كه محبت گوساله كفر و زشت است و خداوند عمل كفرآميز در مورد بنده انجام نميدهد نه در ابتداء و نه بعنوان كيفر و جزا .\r\nبلكه منظور اين است : كه در اثر محبت گوساله نسبت به خداوند كافر شدند .\r\nو برخى گفته‌اند : آنهايى كه گوساله را براى يهود زينت داده و آنان را بسوى آن خواندند مانند سامرى و شياطين انس و جن محبت گوساله را در دلهاى آنان وارد كردند و معناى « بكفرهم » اين است كه چون آنان معتقد به تشبيه بودند و خدا و صفات خدا را نميدانستند و پرستش غير او را جايز مىشمردند از اين جهت محبت گوساله در دل آنان راه پيدا كرد و كافر شدند زيرا كه عقائد آنان موجب كفر بود ، و كسى كه معتقد است اين امر ( محبت گوساله ) از طرف خداوند بعنوان كيفر و مجازات بوده چنين كس گفتار غلط و بىپايه‌اى را گفته زيرا كه محبت گوساله نه ضررى در آن است و نه ميتواند كيفر باشد .\r\n قُلْ بِئْسَما يَأْمُرُكُمْ بِهِ إِيمانُكُمْ . . .  - بگو بد است آن چيزى كه ايمان شما امر مىكند شما را به آن .\r\n\r\n\r\n","description":"","footnote":"\r\n( 1 ) محبت و عشق او به نحوى در اعماق قلب جايگزين شده كه محلى براى نوشيدن و حزن و سرور باقى نگذاشته است .\r\n","page_name":" 266 ","page_number":278},
  {"content":"\r\n\r\nبگو اي محمد به يهود آنچه كه از راه ايمان مأموريت پيدا ميكنيد اگر عبارت از بقتل رساندن پيامبران خدا و تكذيب كتب آسمانى و انكار مقررات و دستورات الهى باشد بسيار بد است ، و منظور از ايمان آنان تصديق به آن چيزى است كه خيال كردند نسبت به آن چيز از كتاب خدا تصديق نمودند زيرا كه گفتند : ما ايمان ميآوريم به آنچه بر خود ما نازل شد .\r\n إِنْ كُنْتُمْ مُؤْمِنِينَ . . .  - اگر شما ايمان داشته باشيد .\r\nبتورات همانطورى كه خيال مىكنيد ، و اين جمله دلالت دارد بر اينكه كتاب آسمانى تورات هيچگاه دستورى بر خلاف خداوند نسبت بافعال و اعمال آنان ندارد و مأموريت آنان ( بكشتن انبياء و نظائر آن ) از جانب خواهشهاى نفسانى و آراء فاسدهء آنها است\r\n. \r\n[ سوره البقرة ( 2 ) : آيه 94 
  ]\r\nقُلْ إِنْ كانَتْ لَكُمُ الدَّارُ الْآخِرَةُ عِنْدَ اللَّهِ خالِصَةً مِنْ دُونِ النَّاسِ فَتَمَنَّوُا الْمَوْتَ إِنْ كُنْتُمْ صادِقِينَ ( 94 )\r\n\r\n[ ترجمه 
  ]\r\nبگو : اگر دار آخرت و بهشت از نزد خدا بشما اختصاص يافته و مردم بهره‌اى ندارند پس آرزوى مرگ كنيد اگر راستگويانيد .\r\n\r\nشرح لغات\r\nخالصة . . . - صاف و بى آلايش .\r\nفتمنّوا . . . - آرزو كنيد .\r\n\r\nتفسير :\r\nخداوند باز در مقام محاجّه با يهود بر آمد به نحوى كه دانشمندان و بزرگان آنان را رسوا كرد و آنان را به حكم عادلانه دعوت نمود و فرمود :\r\nبگو اى محمّد به آنان اگر بهشت بشما اختصاص دارد و ساير مردم يا خصوص محمّد و يارانش بهره‌اى از آن ندارند همانطور كه ادّعا كرديد :  « لَنْ يَدْخُلَ الْجَنَّةَ إِلَّا مَنْ كانَ هُوداً أَوْ نَصارى »  « 1 » و در گفتار خويش :  « نَحْنُ أَبْناءُ اللَّهِ وَ أَحِبَّاؤُهُ »  « 2 » و اينكه\r\n\r\n\r\n","description":"","footnote":"\r\n( 1 ) سورهء بقره آيه 105 داخل نميشود در بهشت مگر يهود و نصارى .\r\n( 2 ) سورهء مائده آيه 21 ما فرزندان و دوستان خدا هستيم .\r\n","page_name":" 267 ","page_number":279},
  {"content":"\r\n\r\nخداوند ما را كيفر نخواهد داد راستگو و صادق باشيد پس آرزوى مرگ نمائيد ، زيرا كسى كه اعتقاد دارد كه اهل بهشت است و در اين معنى هيچگونه شك و ترديدى براى او نيست مرگ براى او بهتر است از زندگانى دنيا كه انواع مشكلات و ناراحتيها و غم و غصه‌ها در آن وجود دارد ، و كسى كه يقين دارد در اثر موت از ناراحتيهاى دنيوى بيرون ميرود و در برابر به نعمت جاودانى ميرسد چنين كس مرگ را اختيار خواهد نمود .\r\nامير المؤمنين عليه السلام در جنگ صفين هنگامى كه ميان دو صف با سينه بندى كه زير زره و پيراهن پوشيده مىشود گردش ميكرد و فرزندش حسن عرضكرد : اين زىّ جنگ نيست فرمود : پسرم پدر تو باك ندارد و براى او فرقى نميكند كه او غلبهء بر مرگ كند يا مرگ بر او مستولى شود .\r\nعمّار بن ياسر در صفين ميگويد : هم اكنون با دوستان كه عبارت از محمّد و حزب او است ملاقات خواهم نمود .\r\nپرسش :\r\nاگر آرزوى مرگ رجحان دارد پس چرا پيامبر اكرم بر طبق روايتى فرمود :\r\nهيچگاه يكى از شما آرزوى مرگ نكند براى ضررى كه به او متوجه شد بلكه بگويد :\r\nخداوندا مرا زنده بدار تا زمانى كه زندگى براى من خير است ، و مرا بميران هنگامى كه مرگ براى من خير است .\r\nپاسخ :\r\nمنظور اين است كه آرزوى مرگ اگر دلالت بر جزع و بىتابى در برابر ضرر كند نيكو نيست زيرا كه صبر و واگذارى امور به خداوند جزء دستورات و آداب است و ممكن است از اين جهت باشد كه در اثر بقاء حيات اميد ميرود نافرمانيهاى گذشته جبران شود زيرا كه ايمن از نافرمانى در گذشته نيستيم\r\n. \r\n[ سوره البقرة ( 2 ) : آيه 95 
  ]\r\nوَ لَنْ يَتَمَنَّوْهُ أَبَداً بِما قَدَّمَتْ أَيْدِيهِمْ وَ اللَّهُ عَلِيمٌ بِالظَّالِمِينَ ( 95 )\r\n\r\n[ ترجمه 
  ]\r\nو هرگز آرزو نكنند آن را - مرگ را - بسبب آنچه مرتكب شده‌اند و خداوند از ستمكاران آگاهست\r\n\r\n","description":"","footnote":"","page_name":" 268 ","page_number":280},
  {"content":"\r\n\r\n\r\nتفسير :\r\n وَ لَنْ يَتَمَنَّوْهُ أَبَداً بِما قَدَّمَتْ أَيْدِيهِمْ . . .  - و هرگز آرزوى آن را نخواهند داشت بسبب آنچه مرتكب شدند .\r\nخداوند از همان گروهى كه در آيهء گذشته دستور آرزوى مرگ در صورت راستگويى در بارهء آنان صادر شد حكايت مىكند و ميفرمايد كه هرگز آرزوى مرگ نخواهند كرد بسبب آنچه مرتكب شده‌اند .\r\nحسن و ابو مسلم ميگويند : منظور از  « بِما قَدَّمَتْ أَيْدِيهِمْ »  معاصى و نافرمانيها و زشتيها و تكذيب كتاب آسمانى و پيامبر خدا است كه مرتكب شده‌اند .\r\nابن جريج ميگويد : مقصود : كتمان او صفات نبى اكرم است - كه در تورات ذكر شده - و انگيزهء اينكه به « يد » نسبت داده شد با اينكه آنان هر چه كردند بوسيلهء زبان كردند اين است كه عرب در اين قبيل موارد كلمهء « يد » به كار ميبرد مثلًا ميگويد : « هذا ما كسبت يداك » در صورتى كه دست كارى انجام نداده و بسبب زبان حاصل شده و علّت اين است كه چون اكثر جنايات بوسيلهء دست واقع مىشود از اين جهت هر جنايتى بدست نسبت داده مىشود و اگر چه از آن صادر نشده باشد .\r\n وَ اللَّهُ عَلِيمٌ بِالظَّالِمِينَ . . .  - و خداوند ستمكاران را ميداند .\r\nعلّت اينكه ستمكاران را به اين جهت - دانستن خدا - اختصاص داد در صورتى كه خداوند عالم بهر كسى است چه ستمكار باشد و چه نباشد آن است كه منظور ترساندن و باز داشتن آنان است از ستمگرى همانطور كه انسان به ديگرى ميگويد : من آشنايى به عمل تو دارم ، كه منظور ترساندن و جلوگيرى است .\r\nو برخى گفته‌اند : معناى اين جمله اين است : كه خداوند آگاه است از موجباتى كه آنان را از آرزوى مرگ بازداشته و از آنچه در دل پنهان كردند از كتمان حق در حالى كه بيشتر آنان ميدانند كه راه باطل را مىپيمايند .\r\nاز پيامبر اكرم روايت است : كه اگر يهود آرزوى مرگ ميكردند ميمردند و جايگاه خويش را در آتش مشاهده ميكردند ، پس خداوند فرمود هرگز آرزوى مرگ\r\n\r\n","description":"","footnote":"","page_name":" 269 ","page_number":281},
  {"content":"\r\n\r\nنكنند براى آنكه دروغشان روشن شود .\r\nدر اين حديث دلالت روشنى است براستى و نبوّت پيامبر اسلام زيرا كه مطلبى را قبل از آنكه واقع شود خبر داد ، و واقع با خبر او كاملًا مطابق بود . و نيز علّت اينكه از آرزوى مرگ خوددارى كردند اين بود كه در مرگ و حقيقت آن ترديدى نداشته و ميدانستند كه اگر آرزو كنند به آن خواهند رسيد .\r\nكلبى از ابن عباس نقل كرده كه رسول اللَّه صلى اللَّه عليه و آله به آنان ميفرمود : اگر شما در سخن خود راستگوييد بگوئيد : خدايا ما را مرگ ده ، سوگند به آن خدايى كه جانم در كف قدرت او است چنين جمله را كسى نميگويد مگر اينكه مرگ در همان مكان بسراغ او آيد .\r\nو اين داستان مانند داستان « مباهله » است ، نبى اكرم زمانى كه نصارى را براى مباهله دعوت كرد آنان امتناع ورزيدند زيرا كه اطمينانى به وضع خود نداشتند و ميترسيدند كه پيامبر در جمله‌اى كه فرموده راست بگويد و آن جمله اين است : اگر نصارى با من مباهله كنند در بازگشت اهل و مالى را براى خويش نمىيابند .\r\nپس همانطورى كه نصارى پس از امتناع از مباهله رسوا شدند يهود هم به علت امتناع از آرزوى مرگ رسوا گرديدند و حق روشن گرديد .\r\nپرسش :\r\nاز كجا معلوم است كه آنان آرزوى مرگ در دل خود نداشتند ؟\r\nپاسخ :\r\nاگر به معناى « تمنّى » آرزوى لفظى باشد جواب اين سؤال روشن است ، و اگر معناى آن امر قلبى باشد جواب اين است : كه اگر از آرزوى قلبى در آنان وجود ميداشت از اظهار آن نبايد خوددارى كنند چون براى تكذيب پيامبر در اين حكايت چاره‌اى جز اظهار به زبان نبود و علاوه منظور پيامبر آن بود كه آنان به زبان اظهار كنند و بسيار آسان بود كه بر زبان خود اين جمله را جارى كنند : اى كاش مرگ بر ما نازل ميشد ، و چون از اين امر امتناع كردند روشن شد راستگويى پيامبر و تماميّت حجّت و دليل او\r\n.\r\n\r\n","description":"","footnote":"","page_name":" 270 ","page_number":282},
  {"content":"\r\n\r\n\r\n[ سوره البقرة ( 2 ) : آيه 96 
  ]\r\nوَ لَتَجِدَنَّهُمْ أَحْرَصَ النَّاسِ عَلى حَياةٍ وَ مِنَ الَّذِينَ أَشْرَكُوا يَوَدُّ أَحَدُهُمْ لَوْ يُعَمَّرُ أَلْفَ سَنَةٍ وَ ما هُوَ بِمُزَحْزِحِهِ مِنَ الْعَذابِ أَنْ يُعَمَّرَ وَ اللَّهُ بَصِيرٌ بِما يَعْمَلُونَ ( 96 )\r\n\r\n[ ترجمه 
  ]\r\nو مىيابى ايشان را آزمندترين مردم نسبت بزندگانى در دنيا ، و از آنهايى كه مشرك شدند ، دوست دارد يكى از آنان كه هزار سال عمر كند در صورتى كه طول عمر هيچيك را از عذاب دور نخواهد كرد و خداوند بكردار شما آگاه است .\r\n\r\nشرح لغات :\r\nلتجدنّهم . . . - مىيابى ايشان را .\r\nأحرص . . . - آزمندترين يودّ . . . - دوست دارد .\r\nبمزحزحه . . . - دور كنندهء او .\r\n\r\nتفسير :\r\n وَ لَتَجِدَنَّهُمْ . . .  - و مييابى ايشان را اى محمّد .\r\nيهود و يا خصوص دانشمندان از ايشان را .\r\n أَحْرَصَ النَّاسِ عَلى حَياةٍ . . .  - آزمندترين مردم نسبت بزندگى و بقاء در دنيا  وَ مِنَ الَّذِينَ أَشْرَكُوا . . .  - و از كسانى كه مشرك شدند .\r\nو در اينجا چند احتمال است .\r\n1 - مىيابى يهود را آزمندتر از مشركين نيز كه منظور مجوس و كسانى است كه ايمان بروز قيامت ندارند يعنى حرص يهود از حرص مشركين نيز بيشتر است .\r\n2 - ابو على جبائى ميگويد : جملهء  « وَ مِنَ الَّذِينَ أَشْرَكُوا »  اول كلام است و منظور اين است : بعضى از يهودى كه مشرك شدند كسانى هستند كه دوست دارند . .\r\nو كلمهء « من » قبل از « يودّ » حذف شده است .\r\nعلى بن عيسى ميگويد : اين معنا صحيح نيست زيرا كه حذف كردن « من » در مثل اين مورد جايز نيست .\r\n3 - ابو مسلم اصفهانى ميگويد : در اين آيه تقديم و تأخير است و منظور اين\r\n\r\n","description":"","footnote":"","page_name":" 271 ","page_number":283},
  {"content":"\r\n\r\nاست : مىيابى يهود و طائفه‌اى از مشركين را كه آزمندترين مردم ميباشند نسبت بزندگى دنيوى .\r\nمن ميگويم : اگر جايز باشد كه موصوف - بنا بر عقيدهء ابو مسلم - حذف و صفت جانشين آن شود و كلمهء  مِنَ الَّذِينَ أَشْرَكُوا  جاى « طائفه » قرار گيرد پس چرا جايز نباشد بنا بر عقيدهء ابو على كه كلمهء « من » حذف و صفت كه عبارت است از  « يَوَدُّ أَحَدُهُمْ لَوْ يُعَمَّرُ أَلْفَ سَنَةٍ »  جانشين آن قرار گيرد و در اين صورت حذف جايز است و هر دو قول از نظر صورت و صفت يكسان و از معنا مختلف مىباشند نهايت بنا بر اين تقدير كلمهء « من » موصوفه است نه موصوله آن طوريكه ابو على تقدير ميكرد .\r\n يَوَدُّ أَحَدُهُمْ لَوْ يُعَمَّرُ أَلْفَ سَنَةٍ  : دوست دارد يكى از ايشان كه هزار سال زندگى و عمر كند .\r\nو ذكر « عدد هزار » براى آن است كه آن نهايت عددى است كه مجوس نسبت به يكديگر دعا ميكردند و بملوك تحيت ميگفتند ، چنين ميگفتند : زندگانى كن هزار نوروز و هزار مهرگان ، ابن عباس ميگويد : هنگامى كه يكى از آنان عطسه ميكرد ديگرى ميگفت : هزار سال بزى .\r\nپس اين گروهى كه مىپندارند بهشت براى آنان است آرزوى مرگ نمىكنند و حرص آنان نسبت بزندگانى در دنيا از مشركين نيز بيشتر است و همين طور اين گروه چون ميدانند كه خداوند در آخرت كيفر كفر و عناد آنان را جهنم و عذاب دردناك قرار داده و اهل شرك ايمان بروز قيامت ندارند پس در حقيقت اينان بيشتر از مرگ گريزان و بزندگانى در دنيا آزمندتر هستند از مشركين زيرا كه آنان معتقد به بعثت نيستند .\r\n وَ ما هُوَ بِمُزَحْزِحِهِ مِنَ الْعَذابِ أَنْ يُعَمَّرَ . . .  - و طول عمر هيچيك را از عذاب خداوند دور نمىسازد و نافع واقع نميشود زيرا كه عمر بالآخره تمام مىشود و فنا پذير است .\r\n وَ اللَّهُ بَصِيرٌ بِما يَعْمَلُونَ  : و خدا به آنچه عمل ميكنيد دانا و آگاه است\r\n\r\n","description":"","footnote":"","page_name":" 272 ","page_number":284},
  {"content":"\r\n\r\nو هيچ كردارى بر او پوشيده نخواهد بود بلكه او احاطهء كامل به تمام اعمال دارد و نگهبان همهء آنها است تا زمانى كه در برابر آنها كيفر عذاب را به آنان بچشاند .\r\n\r\nآنچه از آيه استفاده مىشود\r\nاين است كه علاقهء به زياد زيستن اگر براى دنيا باشد نكوهيده و اگر براى تكثير فرمانبردارى و توبه و بازگشت از نافرمانى و درك سعادت اخلاص در عبادت باشد پسنديده است و امير المؤمنين عليه السلام در بارهء باقيماندهء عمر مؤمن ميفرمايد : ارزشى نتوان براى او قائل شد زيرا كه بسبب آن آنچه از دست رفته درك مىشود و آنچه بمرگ گرائيده زنده ميگردد\r\n. \r\n[ سوره البقرة ( 2 ) : آيات 97 تا 98 
  ]\r\nقُلْ مَنْ كانَ عَدُوًّا لِجِبْرِيلَ فَإِنَّهُ نَزَّلَهُ عَلى قَلْبِكَ بِإِذْنِ اللَّهِ مُصَدِّقاً لِما بَيْنَ يَدَيْهِ وَ هُدىً وَ بُشْرى لِلْمُؤْمِنِينَ ( 97 ) مَنْ كانَ عَدُوًّا لِلَّهِ وَ مَلائِكَتِهِ وَ رُسُلِهِ وَ جِبْرِيلَ وَ مِيكالَ فَإِنَّ اللَّهَ عَدُوٌّ لِلْكافِرِينَ ( 98 )\r\n\r\n[ ترجمه 
  ]\r\nبگو آن كسى كه دشمن جبرئيل است جبرئيل وحى را بر قلب تو بامر پرورگار آورده در حالى كه آن وحى تأييد مىكند كتب موجود را و راهنما و مژده دهنده است براى مؤمنين ( 97 ) .\r\nهر كس كه دشمن بدارد خدا و ملائكه و پيامبران او و جبرئيل و ميكائيل را بدرستى كه خدا دشمن ميدارد كافرين را ( 98 ) .\r\n\r\nداستان\r\nابن عباس ميگويد سبب نزول آيه بنا بر روايتى اين است : هنگامى كه پيامبر اسلام وارد مدينه شد ، ابن صوريا و گروهى از يهود فدك بمحضرش رسيده و پرسشهايى نمودند گفتند : چگونه است خواب تو ما جريان خواب پيامبرى را كه در آخر زمان ميآيد ميدانيم و چگونگى آن به گوش ما رسيده است ؟ .\r\nفرمود : دو چشم من ميخوابد ولى قلبم بيدار است .\r\nگفتند : راست گفتى و ليكن ما را با خبر ساز كه بچّه ارتباط به پدر دارد و يا از مادر است ؟\r\n\r\n","description":"","footnote":"","page_name":" 273 ","page_number":285},
  {"content":"\r\n\r\nفرمود : استخوانها و رگ و پىهاى او از مرد و گوشت و خون و ناخن و مو از زن است .\r\nگفتند : راست گفتى اى محمّد چه شده كه برخى از بچه‌ها شباهت كامل باعمام خويش دارند و هيچگونه شباهتى بدائيهاى خويش ندارند و بعضى ديگر بر عكس ؟\r\nفرمود : هر كدام از زن و مرد نطفهء او غلبهء بر نطفهء ديگرى كند شباهت از او خواهد بود .\r\nگفتند : راست گفتى اى محمّد ، پروردگار خويش را بما معرفى كن و خصوصياتش را بيان نما ؟\r\nدر اين هنگام خداوند سورهء   « قُلْ هُوَ اللَّهُ أَحَدٌ »   را - كه اوصاف خداوند در آن مذكور است - نازل فرمود .\r\nابن صوريا گفت : يك مطلب ديگر است اگر آن را نيز بگويى ما ايمان به تو خواهيم آورد و پيروى تو مينمائيم و آن مطلب اين است : كدام ملك واسطهء بين تو و خداوند است و بوسيلهء او نازل مىشود آنچه خدا فرو ميفرستند ؟\r\nفرمود : جبرئيل .\r\nابن صوريا گفت : او دشمن ما است و دستور كشتن و سختى و جنگ بوسيلهء او نازل مىشود و ميكائيل واسطهء گشايش و آسانى است و اگر واسطهء تو ميكائيل بود ما ايمان به تو ميآورديم .\r\n\r\nتفسير\r\nخداوند اين آيه را بعنوان پاسخ و ردّ يهود فرستاد و فرمود :\r\n قُلْ مَنْ كانَ عَدُوًّا لِجِبْرِيلَ . . .  - بگو آن كسى كه دشمن جبرئيل است .\r\nدر صورتى كه او واسطهء وحى الهى باشد .\r\n فَإِنَّهُ نَزَّلَهُ عَلى قَلْبِكَ . . .  - پس او نازل كرده است وحى را بر قلب تو .\r\nو از پيش خود نياورده ، و اضافهء بقلب براى اين است كه نگهدارى و درك كردن بعد از نازل شدن بوسيلهء قلب است .\r\n\r\n","description":"","footnote":"","page_name":" 274 ","page_number":286},
  {"content":"\r\n\r\n بِإِذْنِ اللَّهِ . . .  - باذن پروردگار .\r\nيعنى بامر پروردگار ، و برخى گفته‌اند منظور از اذن خدا علم خداوند و يا اعلام كردن خدا است جبرئيل را .\r\n مُصَدِّقاً لِما بَيْنَ يَدَيْهِ . . .  - در حالى كه تأييد مىكند كتب موجود را .\r\nو شهادت ميدهد كه آن كتب بر حق است و از نزد خداوند آمده .\r\n وَ هُدىً وَ بُشْرى لِلْمُؤْمِنِينَ . . .  - و راهنما و مژده دهنده است نسبت بمؤمنين .\r\nو اگر دستور جنگ و سختى در آن باشد آن دستور در برابر كافرين و بر ضرر آنان است .\r\nو علّت اينكه راهنمايى كتاب را از امتيازات مؤمنين قرار داد اين است : كه تنها آنان از راهنمايى كتاب استفاده برده و بر طبق دستوراتش عمل ميكنند و اگر چه آن در صدد راهنمايى همه است .\r\nو برخى گفته‌اند : منظور از « هدايت » رحمت و پاداش است و از همين جهت اختصاص به مؤمن دارد و معناى « بشرى » اين است كه در آن كتاب نعمت هميشگى به آنان مژده داده شده .\r\nو اگر « مصدّقاً » و « هدىً » و « بشرى » از اوصاف جبرئيل باشد ( نه كتاب و قرآن ) معناى آيه اين است :\r\nكه جبرئيل كتب آسمانى پيشين را تصديق مىكند و راهنمايى و مژده براى مؤمنين ميآورد .\r\nپرسش چرا خداوند  « عَلى قَلْبِكَ »  فرمود و « على قلبى » نفرمود - با اينكه اين تعبير در برابر يهود گفته مىشود و بر وفق ميزان تخاطب « على قلبى » بايد گفته شود .\r\nپاسخ اين تعبير مطابق با عرب مشهور است همانطورى كه بمخاطب خويش مىگويى :\r\nبمردم مگو : كه خير نزد تو است . و ميتوانى بگويى : بمردم بگو نزد من است ، و\r\n\r\n","description":"","footnote":"","page_name":" 275 ","page_number":287},
  {"content":"\r\n\r\nهمانطورى كه ممكن است گفته شود : يهود گفتند : جبرئيل دشمن ما است ، و ممكن است گفته شود : يهود گفتند : جبرئيل دشمن ايشان است .\r\n مَنْ كانَ عَدُوًّا لِلَّهِ وَ مَلائِكَتِهِ وَ رُسُلِهِ . . .  - هر كس كه دشمن بدارد خدا و ملائكه و پيامبران او را .\r\nدشمنى با خدا عبارت از مخالفت و نافرمانى كردن او است و حقيقت دشمنى كه منظور ضرر رساندن باشد در بارهء خداوند امكان ندارد .\r\nو برخى گفته‌اند : منظور دشمنى با اولياء و دوستان خداوند است مانند آيهء :\r\n « إِنَّ الَّذِينَ يُؤْذُونَ اللَّهَ »  « 1 » .\r\n وَ جِبْرِيلَ وَ مِيكالَ . . .  - و جبرئيل و ميكائيل .\r\nيعنى دشمن بدارد آن دو را و علّت اينكه اين دو اختصاص پيدا كردند ( با اينكه در عموم لفظ « ملائكه » داخل هستند ) اين است كه آن دو امتياز و منزلت خاصى دارند همانطورى كه خداوند فرمود :  « فِيهِما فاكِهَةٌ وَ نَخْلٌ وَ رُمَّانٌ »  « 2 » - كه نخل و رمّان با اينكه داخل فاكهه هستند بعلّت امتيازى كه دارند دو مرتبه ذكر شدند - .\r\nو برخى گفته‌اند : سبب تكرار و ذكر آن دو اين است كه يهود گفتند : جبرئيل دشمن و ميكائيل دولت ما است و در حقيقت گفتگو و بحث در بارهء آن دو بود و از اين لحاظ اهميّت خاصى داشتند ، و نيز براى اين جهت بود كه يهود خيال نكنند كه آنان از جملهء ملائكه نيستند پس تصريح بذكر آنان شد تا بطلان توهّم آنها روشن شود .\r\n فَإِنَّ اللَّهَ عَدُوٌّ لِلْكافِرِينَ . . .  - بدرستى كه خدا دشمن دارد كافرين را .\r\nو تصريح باسم خداوند و اكتفاء ننمودن بضمير براى اين است كه گمان نشود منظور جبرئيل يا ميكائيل است ، و همين طور تصريح به ( كافرين ) و نياوردن ضمير « هم » براى اين است كه امكان دارد يهود از دشمنى دست برداشته و بايمان بگرايند .\r\n\r\n\r\n","description":"","footnote":"\r\n( 1 ) سوره 33 آيه 57 آنهايى كه خداوند را اذيت ميكنند .\r\n( 2 ) سورهء 55 آيه 68 در آن دو ميوه و انگور و انار است .\r\n","page_name":" 276 ","page_number":288},
  {"content":"\r\n\r\nاعتراض : همانطورى كه بعضى از ملاحده گفته‌اند چطور ممكن است عاقلى خود را دشمن جبرئيل بداند و اين معنى را اظهار كند ؟\r\nپاسخ :\r\nاين گفتار از يهود مورد تعجب نيست زيرا همانطورى كه خداوند نقل فرموده آنان بعد از مشاهدهء شكافتن دريا و ساير نشانه‌ها و معجزات خارق العاده از موسى خواستند كه براى آنان خدايى مانند خدايان آنان قرار دهد و خواستند : موسى خداى را به آنان آشكار بنماياند و همين طور موضوع پرستيدن گوساله و ديگر نادانيهاى آنان\r\n. \r\n[ سوره البقرة ( 2 ) : آيه 99 
  ]\r\nوَ لَقَدْ أَنْزَلْنا إِلَيْكَ آياتٍ بَيِّناتٍ وَ ما يَكْفُرُ بِها إِلاَّ الْفاسِقُونَ ( 99 )\r\n\r\n[ ترجمه 
  ]\r\nما بر تو فرستاديم نشانه‌هاى روشن و آشكارى را ، و انكار نميكند آن نشانه‌ها را مگر فاسقين .\r\n\r\nشرح لغات\r\nآيات . . . - نشانه‌هاى عبرت .\r\nبيّنات . . . - روشن كننده‌هاى حق از باطل .\r\n\r\nداستان\r\nابن عباس ميگويد : ابن صوريا - كه يكى از بزرگان و دانشمندان يهود بود - به پيامبر خدا عرض كرد : اى محمّد چيزى را كه ما بشناسيم نياوردى و خداوند نشانهء روشنى بر تو نفرستاده تا ما از تو پيروى كنيم ، پس خداوند اين آيهء شريفه را نازل كرد .\r\n\r\nتفسير\r\n وَ لَقَدْ أَنْزَلْنا إِلَيْكَ آياتٍ . . .  - ما بر تو فرستاديم نشانه‌هايى ( اى محمّد صلى اللَّه عليه و آله ) بلخى ميگويد : منظور از آيات تمام معجزات پيامبر اسلام است كه خداوند به او عنايت كرد .\r\nابو على و ابو مسلم ميگويند : مراد خصوص قرآن مجيد و انواع راهنماييهاى آن است .\r\nاصم ميگويد : منظور علم تورات و انجيل و اخبار از آنچه در كتابهاى آسمانى گذشته مورد اغماض واقع شده است همانطورى كه خداوند فرمود :  « يُبَيِّنُ لَكُمْ كَثِيراً \r\n\r\n","description":"","footnote":"","page_name":" 277 ","page_number":289},
  {"content":"\r\n\r\n مِمَّا كُنْتُمْ تُخْفُونَ مِنَ الْكِتابِ »  « 1 » .\r\n بَيِّناتٍ . . .  - روشن كننده‌هاى حق از باطل .\r\n وَ ما يَكْفُرُ بِها إِلَّا الْفاسِقُونَ . . .  - و انكار نميكند آن آيات را مگر فاسقين .\r\nو منظور از « فاسقين » كافرين است و انگيزهء اينكه « كفر » « فسق » ناميده شد اين است كه « فسق » بيرون آمدنى از چيزى به چيز ديگر است ، و يهود در اثر انكار پيامبر اسلام از دين خودشان كه دين موسى است - بيرون رفتند .\r\nو علت اينكه خداوند تعبير به « كافرين » نفرمود با اينكه كفر از فسق بالاتر است يكى از دو امر است :\r\n1 - منظور اين است كه يهود از امر خدا بيرون رفتند و نافرمانيهاى بزرگ را اختيار نمودند .\r\n2 - مراد اين است كه آنان در كفر نيز متمرد و فاسقند زيرا كه فسق بزرگترين گناهان است اگر در مورد كفر باشد بزرگترين كفر و اگر در مورد گناه باشد بزرگترين گناه و نافرمانى است\r\n. \r\n[ سوره البقرة ( 2 ) : آيه 100 
  ]\r\nأَ وَ كُلَّما عاهَدُوا عَهْداً نَبَذَهُ فَرِيقٌ مِنْهُمْ بَلْ أَكْثَرُهُمْ لا يُؤْمِنُونَ ( 100 )\r\n\r\n[ ترجمه 
  ]\r\nآيا هر هنگام پيمانى بستند گروهى از آنان پيمان شكنى نمودند بلكه بيشتر آنان ايمان نميآورند\r\n\r\nشرح لغات\r\nنبذه . . . - پرتاب كردند آن را .\r\n\r\nتفسير\r\n أَ وَ كُلَّما عاهَدُوا عَهْداً . . .  - آيا هر هنگام پيمانى بستند - يهود .\r\nابن عباس ميگويد : منظور پيمانى است كه از ايشان گرفتند كه به پيامبر درس نخوانده - آخر زمان - ايمان بياورند و كلمهء « كلّما » لفظى است كه اقتضاى تكرار مىكند يعنى مكرر در مكرر پيمان شكنى كردند .\r\n\r\n\r\n","description":"","footnote":"\r\n( 1 ) سورهء 5 آيه 18 روشن ميساخت براى شما بسيارى از آنچه را كه از كتاب پنهان ميكرديد .\r\n","page_name":" 278 ","page_number":290},
  {"content":"\r\n\r\nعطا ميگويد : منظور پيمانهايى بود كه ميان پيامبر اسلام و يهود بسته شده بود و آنان نقض كردند مانند پيمانى كه با يهود بنى قريظه و نضير بسته بود كه دشمنان پيامبر را كمك نكنند و آنان در روز خندق پيمان‌شكنى نموده قريش را يارى كردند .\r\n نَبَذَهُ فَرِيقٌ مِنْهُمْ . . .  - شكستند آن پيمان را گروهى از ايشان .\r\n بَلْ أَكْثَرُهُمْ لا يُؤْمِنُونَ . . .  - بلكه بيشتر از آنان ايمان نياورده‌اند .\r\nضمير « هم » به معاهدين و هم پيمانها بر ميگردد و بخصوص گروهى كه پيمان شكستند رجوع نمىكند زيرا آنان عموماً ايمان نياوردند و اما برخى از اهم پيمانها مانند عبد اللَّه بن سلام و كعب الاحبار و برخى ديگر قبول اسلام كردند .\r\nو علّت اينكه كلمه « بل » در اينجا آمد دو امر است :\r\n1 - چون گروهى از آنان پيمان شكنى نمودند از اينرو آنان به پيمان شكنى خويش كافر شدند و خداوند بوسيلهء كلمهء « بل » موضوع كفر را توسعه داد و فرمود :\r\nبلكه بيشتر از ايشان پيمان شكنى خويش را انكار كردند برخى از روى نادانى و پاره‌اى از روى عناد و دشمنى .\r\n2 - منظور اثبات كفر همهء آنها است : برخى به علت پيمان شكنى ، و بيشتر در اثر انكار و پيروى ننمودن از پيامبر اسلام\r\n. \r\n[ سوره البقرة ( 2 ) : آيه 101 
  ]\r\nوَ لَمَّا جاءَهُمْ رَسُولٌ مِنْ عِنْدِ اللَّهِ مُصَدِّقٌ لِما مَعَهُمْ نَبَذَ فَرِيقٌ مِنَ الَّذِينَ أُوتُوا الْكِتابَ كِتابَ اللَّهِ وَراءَ ظُهُورِهِمْ كَأَنَّهُمْ لا يَعْلَمُونَ ( 101 )\r\n\r\n[ ترجمه 
  ]\r\nو هنگامى كه آمد ايشان را پيامبرى از جانب خدا كه تصديق ميكرد آنچه را با ايشان بود پرتاب كردند گروهى از آنهايى كه كتاب به آنان داده شده كتاب خدا را پشت‌سر گويا اينان نميدانند .\r\n\r\nتفسير\r\n وَ لَمَّا جاءَهُمْ رَسُولٌ مِنْ عِنْدِ اللَّهِ . . .  - هنگامى كه آمد ايشان را رسولى از جانب پروردگار .\r\nبيشتر مفسرين گفته‌اند منظور از « رسول » محمّد صلى اللَّه عليه و آله است يعنى هنگامى كه آمد يهود هم زمان نبى اكرم را محمّد فرستادهء خدا .\r\n\r\n","description":"","footnote":"","page_name":" 279 ","page_number":291},
  {"content":"\r\n\r\nو برخى گفته‌اند : منظور از « رسول » رسالت و پيامبرى است همانطورى كه شاعر ميگويد :\r\n فقد كذب الواشون ما بحث عندهم * بليلى و ما ارسلتهم برسول « 1 » \r\nعلى بن عيسى ميگويد : اين احتمال « دوم » ضعيف است زيرا كه بر خلاف ظاهر و در استعمال اندك است .\r\n مُصَدِّقٌ لِما مَعَهُمْ . . .  - تصديق مىكند آنچه را با ايشان است .\r\nدر آن دو احتمال است :\r\n1 - تصديق مىكند پيامبر كتابهاى آسمانى ايشان را از قبيل تورات و انجيل زيرا كه داراى همان اوصافى است كه مژدهء آمدنش در آن كتب ذكر شده .\r\n2 - تصديق مىكند پيامبر تورات را و اينكه آن از جانب خداوند آمده ، زيرا كه سخن در اين آيات در بارهء يهود است نه نصارى .\r\nو احتمال اول بهتر است زيرا كه در آن دليلى است بر بطلان ايشان .\r\n نَبَذَ فَرِيقٌ مِنَ الَّذِينَ أُوتُوا الْكِتابَ . . .  - پرتاب كردند گروهى از كسانى كه كتاب به آنان داده شده .\r\nو علّت اينكه  « مِنَ الَّذِينَ أُوتُوا الْكِتابَ »  فرمود و « منهم » نفرمود اين است كه منظور از اين جمله دانشمندان يهود است - و چنانچه بضمير اكتفاء ميشد مرجع آن تمامى يهود بودند .\r\nو برخى گفته‌اند : علت اينكه « منهم » نفرمود طول كشيدن كلام بوده است .\r\n كِتابَ اللَّهِ . . .  - كتاب خدا را .\r\nممكن است منظور تورات و ممكن است مقصود قرآن مجيد باشد .\r\n وَراءَ ظُهُورِهِمْ . . .  - پشت سرشان .\r\nكنايه از واگذارى و ترك كردن عمل به آن است .\r\n\r\n\r\n","description":"","footnote":"\r\n( 1 ) دروغگويان دروغ گفتند زيرا كه نزد آنان اظهارى از ليلى نكردم و پيامى براى آنان نفرستادم .\r\n","page_name":" 280 ","page_number":292},
  {"content":"\r\n\r\nشعبى ميگويد : كتاب را تلاوت مىكردند و عمل به آن را ترك مىنمودند .\r\nسفيان بن عيينه ميگويد : كتاب را در حرير و ديباج پيچيده و با طلا و نقره زينت داده ليكن حلال و حرام آن را حرام نميدانستند و اين است معنى « نبذ » و اينها در صورتى است كه منظور از كتاب تورات باشد .\r\nابو مسلم ميگويد : چون نپذيرفتند كتاب پيامبر اسلام را در حقيقت كتاب خودشان را كه مژدهء آمدن پيامبر آخر زمان در آن بود نبذ كردند .\r\nسدى ميگويد : تورات خودشان را ترك و كتاب آصف و سحر هاروت و ماروت را گرفتند يعنى اوصاف پيامبر كه در تورات ذكر شده بود ترك نمودند .\r\nقتاده و گروهى از اهل دانش ميگويند : آن جماعت همه معاند و علت اينكه گروهى از ايشان ذكر شد اين است كه جمعيت زياد با اختلاف نظر و عقيده و فاصلهء رأى و فكرى كه ميان افراد آن است امكان ندارد همگى كتمان واقع كنند و آنچه را ميدانند مستور دارند مگر اينكه عددشان اندك و اتفاقشان بر كتمان امكان داشته باشد  كَأَنَّهُمْ لا يَعْلَمُونَ . . .  گويا اينان نميدانند .\r\nكه آن پيامبر راست و بر حق است و منظور اين است : آنان ميدانند و از روى دشمنى و عناد كتمان ميكنند .\r\nو برخي گفته‌اند : منظور اين است : گويا اينان نميدانند چه كيفر و عقابى در برابر اين عمل دارند .\r\nو بعضى گفته‌اند : گويا اينان نميدانند كه در كتاب خودشان چه مطالبى است و جانشين نادانان شده‌اند\r\n.\r\n\r\n","description":"","footnote":"","page_name":" 281 ","page_number":293},
  {"content":"\r\n\r\n\r\n[ سوره البقرة ( 2 ) : آيه 102 
  ]\r\nوَ اتَّبَعُوا ما تَتْلُوا الشَّياطِينُ عَلى مُلْكِ سُلَيْمانَ وَ ما كَفَرَ سُلَيْمانُ وَ لكِنَّ الشَّياطِينَ كَفَرُوا يُعَلِّمُونَ النَّاسَ السِّحْرَ وَ ما أُنْزِلَ عَلَى الْمَلَكَيْنِ بِبابِلَ هارُوتَ وَ مارُوتَ وَ ما يُعَلِّمانِ مِنْ أَحَدٍ حَتَّى يَقُولا إِنَّما نَحْنُ فِتْنَةٌ فَلا تَكْفُرْ فَيَتَعَلَّمُونَ مِنْهُما ما يُفَرِّقُونَ بِهِ بَيْنَ الْمَرْءِ وَ زَوْجِهِ وَ ما هُمْ بِضارِّينَ بِهِ مِنْ أَحَدٍ إِلاَّ بِإِذْنِ اللَّهِ وَ يَتَعَلَّمُونَ ما يَضُرُّهُمْ وَ لا يَنْفَعُهُمْ وَ لَقَدْ عَلِمُوا لَمَنِ اشْتَراهُ ما لَهُ فِي الْآخِرَةِ مِنْ خَلاقٍ وَ لَبِئْسَ ما شَرَوْا بِهِ أَنْفُسَهُمْ لَوْ كانُوا يَعْلَمُونَ ( 102 )\r\n\r\n[ ترجمه 
  ]\r\nو پيروى كردند آنچه را شياطين دنبال كردند و يا ميخواندند بر عهد سلطنت سليمان و سليمان كافر نشد و ليكن شياطين كافر شدند مردم را تعليم سحر ميدادند و آنچه برد و ملك در بابل نازل شد « هاروت و ماروت » و هيچكس را تعليم نميدادند مگر اينكه مىگفتند : ما فتنه و امتحان هستيم پس كافر نشويد و ياد مىگرفتند مردم از آن دو چيزى را كه موجب جدايى مرد از همسرش ميشد و بسبب آن نميتوانستند به كسى ضررى رسانند مگر باذن خدا ، و ياد ميگرفتند چيزى را كه به ضرر ايشان بود و نفعى براى آنان نداشت و دانستند هر كسى سحر را خريدارى كند در روز قيامت بهمراه‌ى ندارد ، و بد چيزى است آنچه خويشتن را بدان فروختند اگر دانا باشند .\r\n\r\nشرح لغات :\r\nاتّبعوا . . . - پيروى كردند .\r\nتتلوا . . . - دنبال ميكردند و يا ميخواندند .\r\nفتنهء . . . - آزمايش .\r\nمرء . . . - مرد اذن . . . - آگاهى ، اباحه و آزادى ، امر و فرمان .\r\nخلاق . . . - بهرهء نيك .\r\n\r\nتفسير\r\nخداوند در دنبال آيهء گذشته كه موضوع عدم اعتناء يهود را بكتاب خدا بيان كرد فرمود :\r\n\r\n","description":"","footnote":"","page_name":" 282 ","page_number":294},
  {"content":"\r\n\r\n وَ اتَّبَعُوا ما تَتْلُوا الشَّياطِينُ . . .  - و پيروى كردند آنچه را كه شياطين دنبال ميكردند و يا ميخواندند .\r\nدر ضمير « و اتّبعوا » چند قول است :\r\n1 - ربيع و ابن اسحاق و سدى ميگويند : منظور يهود عصر پيامبر اسلام است .\r\n2 - ابن عباس و ابن جريج ميگويند منظور يهود عصر سليمان است .\r\n3 - مراد از آن همهء يهود است زيرا كه پيروان سحر و جادو از زمان سليمان تا زمان پيامبر اسلام هميشه و در هر عصرى موجود بودند .\r\nاز ربيع حكايت شده : يهود زمانى از پيامبر اسلام در بارهء تورات پرسش ميكردند و هر چه ميپرسيدند خداوند آن را بر پيامبر نازل ميكرد و مخاصمه مينمود با آنان يهود گفتند : اين شخص از ما داناتر و نسبت به آنچه بر ما نازل شده آگاهتر از ما است بعد از موضوع سحر و جادو پرسش كردند و از آن راه در صدد مخاصمه با پيامبر برآمدند پس خداوند اين آيهء شريفه  « وَ اتَّبَعُوا ما تَتْلُوا الشَّياطِينُ »  را نازل كرد .\r\nو در معناى « تتلوا » چند احتمال است :\r\n1 - ابن عباس ميگويد : منظور : دنبال كردن و عمل نمودن است .\r\n2 - عطا و قتاده ميگويند : مراد : قرائت و خواندن است .\r\n3 - ابو مسلم ميگويد : منظور : دروغ گفتن است گفته مىشود : « تلا عليه » يعنى دروغ گفت خداوند سبحان ميفرمايد :\r\n « وَ يَقُولُونَ عَلَى اللَّهِ الْكَذِبَ »  « 1 » و  « أَ تَقُولُونَ عَلَى اللَّهِ ما لا تَعْلَمُونَ »  « 2 » و در مورد صدق « تلا عنه » گفته مىشود و در صورت ابهام و روشن نبودن هر دو تعبير جايز است و در منظور از شياطين اختلاف است .\r\nبرخى گفته‌اند : مراد از شياطين جن است زيرا كه اين لفظ « شياطين » در صورتى كه بدون قرينه باشد دلالت بر شياطين جن مىكند .\r\n\r\n\r\n","description":"","footnote":"\r\n( 1 ) سورهء 3 آيهء 78 و بر خدا دروغ مىگويند .\r\n( 2 ) سوره 7 آيهء 28 آيا آنچه را نميدانيد به خدا دروغ مىگوييد .\r\n","page_name":" 283 ","page_number":295},
  {"content":"\r\n\r\nپاره‌اى گفته‌اند : منظور شياطين انس است كه در گمراهى و ضلالت متمرّد ميباشند همانطور كه جرير گفته :\r\n ايّام يدعوننى الشيطان من غزل * و كنّ يهويننى اذ كنت شيطاناً « 1 » \r\nو بعضى گفته‌اند : منظور شياطين انس و جن است .\r\n عَلى مُلْكِ سُلَيْمانَ . . .  - بر سلطنت سليمان .\r\nبرخى گفته‌اند : معناى « على » « فى » است يعنى در ملك سليمان همانطور كه ابو النجم گويد : « فهى على الافق كعين الاحول » « 2 » كه منظور در افق است و بنا بر اين دو احتمال جريان دارد .\r\n1 - منظور در زمان سلطنت سليمان است .\r\n2 - مراد در خود سلطنت سليمان است همانطور كه گفته مىشود : « فلان يطعن فى ملك فلان و فى نفس فلان » فلانى در سلطنت و در خود فلانى طعن ميزد .\r\nو بعضى گفته‌اند : معناى آن بر زمان سلطنت سليمان است .\r\nابو مسلم ميگويد : معناى آن اين است : آنچه شياطين بر ملك سليمان دروغ ميگفتند و بر آنچه بر دو ملك نازل ميشد .\r\n وَ ما كَفَرَ سُلَيْمانُ وَ لكِنَّ الشَّياطِينَ كَفَرُوا يُعَلِّمُونَ النَّاسَ السِّحْرَ . . .  - و سليمان كافر نشد ليكن شياطين كافر شدند مردم را سحر آموختند .\r\nاز اينجا استفاده مىشود آنچه را كه شياطين اختيار و روايت ميكردند كفر بود زيرا كه سليمان را از كفر تبرئه نمود ليكن در تعبير  « ما تَتْلُوا الشَّياطِينُ »  بيان نفرمود كه آن چيست همانطورى كه در  « ما كَفَرَ سُلَيْمانُ »  روشن نشد كه آن كفر از چه نوعى از انواع كفر بوده است ليكن در جملهء  « وَ لكِنَّ الشَّياطِينَ كَفَرُوا يُعَلِّمُونَ النَّاسَ السِّحْرَ »  بيان شد كه آن كفر از نوع سحر است زيرا كه يهود بنا بگفتهء ابن عباس و ابن جبير\r\n\r\n\r\n","description":"","footnote":"\r\n( 1 ) روزگارى كه زنها از روى حب مرا شيطان خواندند در همان زمان آنان مرا دوست ميداشتند و من متمرد بودم .\r\n( 2 ) خورشيد در افق مانند چشم احول رو بغروب كردن ميرفت .\r\n","page_name":" 284 ","page_number":296},
  {"content":"\r\n\r\nو قتاده - سحر را به سليمان نسبت داده و خيال مىكردند كه سلطنت او روى پايهء سحر استوار است از اينرو خداوند او را تبرئه نمود و در علت نسبت دادن يهود سحر را به سليمان اختلاف شده است :\r\nو برخى گفته‌اند : انگيزهء آن اين بود كه سليمان كتابهاى ساحرين را جمع - آورى نموده و در خزانهء خويش قرار داد .\r\nسدى ميگويد : آن كتابها را زير تخت خويش قرار داد تا مردم آگاهى پيدا نكنند پس از مرگ سليمان ساحرين كتابها را بيرون آورده و گفتند : سلطنت سليمان بسبب سحر پا بر جا بود و از همين راه جنّ و انس و طير را مسخّر خويش قرار داد و سحر سليمان را در نظر مردم بزرگ جلوه داد و اين امر در ميان يهود شهرت پيدا كرد و روى دشمنى با سليمان كاملًا مورد قبول آنان واقع شد .\r\nعياشى بسند خودش از ابو بصير از امام باقر نقل كرده : هنگامى كه سليمان از دنيا رفت شيطان سحر را اختراع كرد و در كتابى نوشت و آن كتاب را پيچيده در پشت آن نوشت : اين چيزى است كه آصف بن برخيا در بارهء سلطنت سليمان بن داود وضع كرد و از ذخيره‌هاى گنجهاى دانش است ، هر كه اراده كند فلان چيز را چه بگويد و همين طور پس آن كتاب را زير تخت سليمان پنهان كرد و سپس براى آنان بيرون آورد ، كافرين گفتند : بسبب همين بود كه سليمان بر ما غلبه كرد ليكن مؤمنان گفتند :\r\nسليمان بندهء خدا و پيامبر او بود و از اين جهت خداوند در قرآن فرمود :  « وَ اتَّبَعُوا ما تَتْلُوا الشَّياطِينُ »  الخ .\r\nو در جملهء :  « وَ لكِنَّ الشَّياطِينَ كَفَرُوا »  سه قول است :\r\n1 - شياطين آنچه را كه از راه سحر پى بردند انكار نمودند .\r\n2 - سحرى را كه به سليمان نسبت دادند نپذيرفتند .\r\n3 - آنها سحر نمودند و از آن تعبير به كفر كردند .\r\nو در جملهء :  « يُعَلِّمُونَ النَّاسَ السِّحْرَ »  دو قول است :\r\n1 - شياطين سحر را بسوى آنان القاء كردند و آنان آموختند .\r\n\r\n","description":"","footnote":"","page_name":" 285 ","page_number":297},
  {"content":"\r\n\r\n2 - شياطين آنان را راهنمايى كردند كه سحر را از زير تخت بيرون آورده و استخراج كنند .\r\nو در جملهء :  « وَ ما أُنْزِلَ عَلَى الْمَلَكَيْنِ بِبابِلَ هارُوتَ وَ مارُوتَ »  چند وجه است :\r\n1 - منظور اين است : كه شياطين سحر و آنچه را بر دو ملك نازل شده بود بمردم آموزش دادند و آنچه بر آن دو نازل شده عبارت بود از اوصاف و حقيقت سحر و چگونگى حيله‌ورزى در آن تا هم خود دانسته و هم بمردم ياد دهند و در نتيجه مردم از آن دورى كنند ليكن شياطين پس از دانستن آن را به كار برده و از آن سوء استفاده كردند و اگر چه مؤمنان از آن دورى كرده و از دانستن آن فقط منتفع شدند .\r\n2 - منظور - بنا بر آنچه گذشت كه معناى « تتلوا » كذب و دروغ باشد - اين است : كه پيروى نمودند آنچه را كه شياطين بر سلطنت سليمان و بر آنچه بر دو ملك نازل شده بود دروغ بستند و منظور از نازل شدن بر دو ملك فرستاده شدن با آنها و بر زبان آنها است - يعنى كلمهء « على » معناى كلمهء « مع » دارد همانطورى كه خداوند ميفرمايد :  « ما وَعَدْتَنا عَلى رُسُلِكَ »  آنچه را با پيامبران و بر زبان ايشان بما وعده دادى « 1 » .\r\n3 - كلمهء « ما » به معناى نفى باشد و در اين صورت منظور از « هاروت و ماروت » دو نفر از افراد مردم عادى است و مراد از دو ملك كه سحر از آنها نفى شده جبرئيل و ميكائيل است زيرا كه ساحرين يهود ادّعا مينمودند كه خداوند عزّ و جلّ سحر را بوسيلهء جبرئيل و ميكائيل بر سليمان ميفرستاد و خداوند در اين جهت آنان را تكذيب كرد و بنا بر اين معناى اين جمله عبارت است از : سليمان كافر نشد و خداوند برد و ملك سحر را نفرستاد و ليكن شياطين كافر شدند و مردم را در بابل سحر آموزش دادند و منظور از مردم هاروت و ماروت است .\r\nو ممكن است « هاروت و ماروت » از شياطين باشند و بنا بر اين آن دو كافر شدند و سحر را بمردم تعليم نمودند - و مانعى ندارد در مورد دو نفر عنوان جمع استعمال\r\n\r\n\r\n","description":"","footnote":"\r\n( 1 ) سوره 3 آيه 192 .\r\n","page_name":" 286 ","page_number":298},
  {"content":"\r\n\r\nشود - همانطورى كه خداوند در اين آيه فرمود :  « وَ كُنَّا لِحُكْمِهِمْ شاهِدِينَ »  « 1 » كه منظور : قضاوت داود و سليمان است و بنا بر اين مراد از :  « وَ ما يُعَلِّمانِ مِنْ أَحَدٍ حَتَّى يَقُولا إِنَّما نَحْنُ فِتْنَةٌ »  همان هاروت و ماروت است و بطور استهزاء خود را امتحان و مردم را از كفر باز ميداشتند نه بعنوان نصيحت و بازداشتن واقعى .\r\nو ممكن است بنا بر اين وجه - كه ما به معناى نفى باشد - هاروت و ماروت نام همان دو ملكى باشد كه سحر از آنها نفى شده و - ضمير - در يعلّمان به دو قبيلهء از جنّ و انس رجوع كند و براى همين جهت - ضمير - تثنيه مانعى ندارد و نيكو است .\r\nو اين وجه - كه ما به معناى نفى باشد - از ابن عباس و مفسرين ديگر حكايت شده ، و از ابن عباس نيز نقل شده كه « ملكين » را بكسر لام قرائت ميكرد و ميگفت :\r\nدر چه زمان آن دو بى دين ملائكه بودند ؟ بلكه آنها سلطان بودند . و بنا بر اين مانعى ندارد كه ضمير در  « وَ ما يُعَلِّمانِ مِنْ أَحَدٍ »  به آنها برگردد .\r\nو بنا بر قرائت ابن عباس در آيه احتمال ديگرى است و اگر چه « ما » به معناى نفى نباشد و آن احتمال اين است : كه آنها پيروى ميكردند آنچه را شياطين بر سلطنت سليمان مدعى بودند و نيز پيروى ميكردند سحرى را كه بر دو سلطان فرستاده ميشد ليكن فرستادن سحر اضافه‌اى به خداوند ندارد و اگر چه بدون قرينه ذكر شده زيرا كه خداوند سحر نازل نميكند بلكه از جانب برخى از گمراهان راهنمايى شده بودند و منظور از كلمهء « انزال » اين نيست كه از آسمان فرستاده شده بلكه منظور اين است كه از نقاط بالاى شهرها بسوى آن دو حمل شده بود و در بارهء كسى كه از بالا به پائين هبوط كند كلمهء « نزول » به كار ميرود .\r\nو در « بابل » سه قول است :\r\nابن مسعود ميگويد : منظور : بابل عراق است زيرا كه اختلاف زبانها در آن اتفاق افتاد و در بارهء آن گفته شد « تبلبلت الالسن بها » يعنى زبانها در آن شهر مختلف گرديد .\r\n\r\n\r\n","description":"","footnote":"\r\n( 1 ) سورهء 21 آيهء 78 و ما ناظر حكم آن دو بوديم .\r\n","page_name":" 287 ","page_number":299},
  {"content":"\r\n\r\nسدى ميگويد . مراد : بابل دماوند است .\r\nبرخى گفته‌اند : آن از شهر نصيبين است تا رأس العين .\r\nو در « هاروت و ماروت » نيز اختلاف است .\r\nبرخى همانطورى كه گذشت گفته‌اند آن دو از مردم عادى بودند .\r\nو بعضى گفته‌اند : آنها دو ملكى بودند كه خداوند آنها را از آسمان به زمين فرستاد به صورت بشر تا مردم از آنها دورى نكنند و متنفّر نشوند .\r\nو بنا بر اين در سبب هبوط آنها نيز اختلاف شده .\r\nپاره‌اى گفته‌اند : منظور از فرستادن آنها اين بود كه مردم را بدين راهنمايى كرده و از سحر باز دارند و فرق ميان سحر و معجزه را روشن كنند زيرا كه سحر در آن زمان بسيار بود .\r\nو در اين جهت نيز اختلاف است .\r\nگروهى گفته‌اند : آنها چگونگى سحر را بمردم ميآموختند و سپس آنها را از عمل باز ميداشتند تا اينكه - نهى - بعد از آشنايى باشد زيرا تا چيزى شناخته نشود اجتناب از آن امكان ندارد .\r\nگروهى ديگر گفته‌اند : آنها سحر را بمردم نميآموختند زيرا كه آموختن زمينهء انجام دادن است و منظور از فرو فرستادن آنها تنها بازداشتن از سحر بود زيرا كه سحر در آن زمان كاملا شايع بود .\r\nو در بارهء سبب آمدن آنها به زمين برخى گفته‌اند : ملائكه تعجب كردند از نافرمانيهاى فرزندان آدم با اينكه خداوند نعمتهاى فراوان به آنان ارزانى داشته پس گروهى از آنان عرضه داشتند : پروردگارا تو غضب نميكنى از آنچه بندگانت در روى زمين مرتكب ميشوند ، و از دروغى كه به تو نسبت داده و افترا مىبندند ، و از نافرمانيهايى كه انجام ميدهند در حالى كه تو آنها را نهى كرده و آنان در قبضهء قدرت تو هستند ، خداوند در برابر آنان اراده كرد كه نعمتهايى را كه به آنان ارزانى داشته و كيفيت عجيب خلقت آنان و ميل قهرى بسوى فرمانبردارى و مصونيت از گناه را به آنان بشناساند از\r\n\r\n","description":"","footnote":"","page_name":" 288 ","page_number":300},
  {"content":"\r\n\r\nاينرو فرمود : دو ملك از ميان شما نزديك آيد تا آنها را به زمين بفرستم و مانند آنچه در فرزندان آدم است از علاقهء بخوردنى و آشاميدنى و شهوت حيوانى و آز و و آرزو در آن دو قرار دهم و سپس امتحان نمايم كه آنها فرمانبردار خواهند بود يا نه ، براى اين جهت هاروت و ماروت - كه نسبت بفرزندان آدم زياد عيب‌جويى ميكردند و در صدد بودند عتاب خداوند را متوجه آنان كنند - نزديك آمدند خداوند وحى فرستاد كه به زمين برويد و آنچه در فرزندان آدم قرار دادم از ميل بخوردنى و آشاميدنى و شهوت حيوانى و آزو و آرزو در شما نيز قرار دادم ، و مراقب باشيد كه براى من شريك قرار ندهيد و آدمكشى نكنيد ، زنا و شرب خمر مرتكب نشويد ، پس آنان را به صورت انسان و با لباس انسانى به زمين فرستاد ، در برابر آنان ساختمان بلندى نمايان شد بسوى آن روان شدند نزديك آن زن زيبايى را ديدند كه باستقبال آنان ميآيد علاقهء زيادى به آن زن پيدا كردند ليكن بيادشان آمد كه خداوند آنان را از زنا بازداشته و برگشتند پس شهوت آنان را تحت تأثير قرار داده دوباره متوجه زن شده و با او از در گفتگو در آمدند ، زن گفت من دينى دارم كه به آن عقيده‌مندم و شما تا زمانى كه وارد در دين من نشويد من نميتوانم خواستهء شما را عملى كنم ، گفتند : دين تو چيست ، گفت :\r\nمن خدايى دارم كه هر كه آن را بپرستد و سجده كند من ميتوانم در برابر او جواب مثبت داده و خواسته‌اش را انجام دهم ، پرسيدند : خداى تو چيست ، گفت : اين بت آنها با يكديگر مشاوره كردند عاقبت شهوت بر آنان پيروز شد بزن خطاب كرده و گفتند : خواستهء تو را عملى مىكنيم - و در برابر بت سجده خواهيم نمود - زن گفت :\r\nنزديك شويد و خمر بياشاميد زيرا كه آن شما را به بت نزديك و بخواسته‌تان مىرساند آنها با يكديگر گفتند : اين سه موضوعى بود كه خداوند ما را از آن بازداشت « شرك و زنا و آشاميدن خمر » و سپس بمشاوره پرداختند عاقبت بزن گفتند : ما گرفتار تو شده‌ايم و چاره‌اى جز انجام خواستهء تو نداريم .\r\nخمر آشاميدند و در برابر بت به خاك افتادند و سپس در صدد گفتگوهاى با زن بر آمدند زن خود را آماده كرد در اين هنگام نيازمند سائلى وارد شد وقتى كه آن دو\r\n\r\n","description":"","footnote":"","page_name":" 289 ","page_number":301},
  {"content":"\r\n\r\nسائل را مشاهده كردند اضطراب و ناراحتى در آنان پيدا شد سائل گفت شما مشكوك به نظر ميرسيد و با اين زن زيبا خلوت كرده‌ايد و مرد بدى ميباشيد اين بگفت و بيرون رفت .\r\nزن به آن دو گفت : پيش از آنكه اين مرد شما را رسوا كند و مرا نيز رسوا سازد او را نابود كرده و بكشيد و سپس با آرامش فكر و امنيت كامل خواستهء خود را عملى سازيد برخواستند و مرد را پيدا كرده و بقتل رسانيدند و با خيال راحت بسوى زن برگشتند ديدند اثرى از آن نيست بدن برهنه و پرهايشان ريخته شد و در دستشان قرار گرفته است .\r\nخداوند وحى فرستاد كه شما را يك ساعت به زمين فرستادم در اين مدت كوتاه چهار نافرمانى كرديد با اينكه قبلا نهى كردم و تذكر دادم و با اين وصف مرا ناديده گرفته و از من حيا نكرديد در حالى كه شما نسبت بفرزندان آدم و گناهان آنان بيش از ديگران عيب‌جويى ميكرديد و چاره‌اى جز كيفر براى شما نيست يا عذاب دنيا را اختيار كنيد و يا عقوبت آخرت را .\r\nآنها عذاب دنيا را اختيار نمودند و سپس مردم را در سرزمين بابل سحر ميآموختند و هنگامى كه مردم ياد گرفتند از زمين به آسمان بلند شدند و تا روز قيامت آن دو در هوا معلّق و معذب هستند .\r\nاين روايت را عياشى از امام باقر عليه السلام نقل كرده ليكن كسى كه براى ملائكه عصمت و مصونيت قائل است اين معنا را باور نداشته و نمىپذيرد .\r\n وَ ما يُعَلِّمانِ مِنْ أَحَدٍ حَتَّى يَقُولا إِنَّما نَحْنُ فِتْنَةٌ فَلا تَكْفُرْ . . .  - و ياد نميدادند كسى را مگر اينكه بگويند ما فتنه و امتحان هستيم .\r\nآن دو ملك هيچكس را تعليم نمىدادند و عرب كلمهء « علم » را به معناى « اعلم » استعمال مىكند يعنى آشنا نمىساختند كسى را باوصاف و چگونگى سحر مگر بعد از آنكه ميگفتند : ما فتنه و امتحان هستيم و موجب ناراحتى .\r\nو علّت اينكه موجب ناراحتى هستند اين است : آنان سحر را تعليم داده و در\r\n\r\n","description":"","footnote":"","page_name":" 290 ","page_number":302},
  {"content":"\r\n\r\nعين حال مردم را از استعمال آن بر حذر داشتند با اينكه اگر انسان چيزى را بداند ممكن است آن را به كار برده و مرتكب شود و از اينرو آنان دستور ميدادند كه پس از شناسايى خويش را با به كار بردن آن كافر نسازيد و از هدف اصلى بيرون نرويد زيرا كه هدف تنها شناسايى و آشنا بودن است به منظور دورى كردن نه مرتكب شدن ، و بنا بر اين معنى ديگر يادگرفتن سحر كفر و نافرمانى نيست همانطور كه ياد گرفتن زنا بتنهايى موجب اثم و گناه نخواهد بود بلكه انجام دادن آن شخص را گناهكار مىكند .\r\nو برخى گفته‌اند : منظور از اين جمله اين است : كه تعليم نمىدادند سحر را به كسى مگر آنكه ميگفتند آن دو ملك كه ما فتنه و امتحان هستيم و بنا بر اين تعليم سحر از شياطين و باز داشتن از آن از جانب دو ملك بود .\r\nو در « لا تكفر » يكى از سه امر منظور است :\r\n1 - كافر مشو بسبب انجام و عمل به سحر .\r\n2 - كافر مشو بسبب يادگرفتن آن ، و موضوع ياد گرفتن آن وسيله‌اى بود كه خداوند بسبب آن دو ملك مردم را در بوتهء آزمايش قرار داد و ميزان در كفر و ايمان همان ياد گرفتن سحر و ياد نگرفتن نشد هر كه تعلم سحر را مىپذيرفت كافر و هر كه امتناع مىورزيد مؤمن بود زيرا كه سحر بيش از اندازه زياد شده بود و مانعى ندارد كه خداوند در ايمان و كفر از مانند اين طريق مردم را آزمايش كند همانطور كه در موضوع نهر مردم را امتحان كرد و فرمود :  « فَمَنْ شَرِبَ مِنْهُ فَلَيْسَ مِنِّي »  « 1 » .\r\n3 - كافر مشو بسبب ياد گرفتن و عمل كردن به آن .\r\n فَيَتَعَلَّمُونَ مِنْهُما . . .  - پس ياد مىگرفتند مردم از آن دو .\r\nيعنى از هاروت و ماروت .\r\nو برخى گفته‌اند : از سحر و كفر .\r\nو بعضى گفته‌اند : منظور بدل از چيزى است كه آن دو مردم را تعليم دادند و معنا اين است : مردم عدول ميكردند از آنچه دو ملك به آنان تعليم دادند كه آن عبارت\r\n\r\n\r\n","description":"","footnote":"\r\n( 1 ) سوره 2 آيهء 250 هر كه بياشامد از آن نهر از من نيست .\r\n","page_name":" 291 ","page_number":303},
  {"content":"\r\n\r\nبود از نهى و بازداشتن از سحر و آن را مرتكب شده و به كار ميبردند همانطور كه گفته مىشود : « ليت لنا من كذا و كذا » اى كاش بود براى ما بجاى فلان چيز و فلان همانطور كه شاعر ميگويد :\r\n جمعت من الخيرات رطباً و علبة * و صرّاً لا خلاف المزمّمة البزل \r\n و من كل اخلاق الكرام نميمة * و سعياً على الجار المجاور بالمحل « 1 » \r\n ما يُفَرِّقُونَ بِهِ بَيْنَ الْمَرْءِ وَ زَوْجِهِ . . .  - آنچه را كه باعث جدايى ميان مرد و همسرش ميشد .\r\nو در آن چند وجه است :\r\n1 - قتاده ميگويد : آنان بين مرد و همسرش ايجاد مودّت و گاهى ايجاد بغض و عداوت كه منجر به جدايى و افتراق ميشد مينمودند .\r\n2 - يكى از زن و شوهر را گمراه نموده وادار بر كفر و شرك ميكردند و در نتيجه به علت اختلاف در دين و مرام از ديگرى كه مؤمن و يا بر جاى در دين بود جدا ميشد .\r\n3 - آنان ميان زن و مرد سعادت و سخن‌چينى نموده تا حدى كه وضع آنان بجدايى و تفرقه ميگرائيد .\r\n وَ ما هُمْ بِضارِّينَ بِهِ مِنْ أَحَدٍ إِلَّا بِإِذْنِ اللَّهِ . . .  - و بسبب آن ضررى را متوجه كسى نميكردند مگر باذن پروردگار .\r\nضررى را متوجه ديگرى نمىگرديد مگر اينكه خدا دانا بود و بنا بر اين به صورت تهديد و ترساندن است .\r\nحسن ميگويد منظور از « اذن اللَّه » تخليه خداوند است . او ميگويد : هر كه را ارادهء خدا تعلق بگيرد او را دور كرده و سحر به او ضررى نميرساند و هر كه را او بخواهد ميان او و سحر تخليه كرده و در نتيجه گرفتار ضرر سحر خواهد شد .\r\n\r\n\r\n","description":"","footnote":"\r\n( 1 ) بجاى مال گرد آوردم پوستى كه در آن شير است و قدحى و چيزى كه پستان حيوان به آن بسته مىشود .\r\nو بجاى اخلاق كريمه نميمه و سخن‌چينى و سعايت نسبت به همسايهء مجاور .\r\n","page_name":" 292 ","page_number":304},
  {"content":"\r\n\r\n وَ يَتَعَلَّمُونَ ما يَضُرُّهُمْ وَ لا يَنْفَعُهُمْ . . .  - و ياد ميگرفتند چيزى را كه به ضرر ايشان بود و نفعى نداشت .\r\nدر آخرت به آنها ضرر متوجه ميكرد و اگر چه در دنيا بنفع آنان بود زيرا كه هدف آنان از ياد گرفتن سحر انجام دادن و ارتكاب بود نه دورى و اجتناب پس در حقيقت مقدمه ضرر در آخرت را با ارادهء بد خود فراهم ساختند .\r\n وَ لَقَدْ عَلِمُوا لَمَنِ اشْتَراهُ ما لَهُ فِي الْآخِرَةِ مِنْ خَلاقٍ . . .  - دانستند كه آنهايى كه خريدارى كردند سحر را در آخرت بهره‌اى ندارند .\r\nقتاده و گروهى از مفسرين ميگويند : منظور از اين جمله اين است : يهودى كه كتاب خدا را ترك و پشت سر انداختند دانستند كه هر كه سحر را در برابر دين خدا اختيار كند در آخرت بهره‌اى ندارد و بنا بر اين ضمير در « اشتراه » به سحر بر ميگردد .\r\n وَ لَبِئْسَ ما شَرَوْا بِهِ أَنْفُسَهُمْ . . .  - و بد است آنچه خويشتن را به آن فروختند .\r\nبد است آن چيزى كه بهرهء خويش را به آن فروختند كه آن عبارت از تجارت به سحر است .\r\n لَوْ كانُوا يَعْلَمُونَ . . .  - اگر آنان دانا باشند .\r\nدر آن چند وجه است .\r\n1 - آنهايى كه دانايند با آنهايى كه نميدانند دو گروهند ، گروه اول عبارت است از شياطين يا يهودى كه كتاب خدا را پشت‌سر انداختند و گروه دوم آنهايى هستند كه سحر آموختند و ياد گرفتند .\r\n2 - دانايان و نادانان يك گروهند و اختلاف در مورد دانايى و نادانى است مثل اينكه خدا آنان را توصيف مىكند به اينكه آنان از لحاظ نبودن بهره‌اى براى كسى كه سحر را در برابر دين خدا اختيار مىكند عالم و دانا و از نظر حقيقت عذاب الهى و كيفر دائمى در روز قيامت جاهل و نادانند .\r\n3 - ثمرهء نفى علم از آنان بعد از اثبات آن اين است كه آنان بر وفق دانايى\r\n\r\n","description":"","footnote":"","page_name":" 293 ","page_number":305},
  {"content":"\r\n\r\nخويش عمل ننمودند مثل اينكه نميدانند همانطورى كه كعب بن زهير در بارهء گرگ و كلاغى كه او را دنبال كردند تا از زاد او استفاده‌اى ببرند ميگويد .\r\n اذا حضرانى قلت لو تعلمانه * أ لم تعلما انى من الزّاد مرمل « 1 » \r\nاز آن دو « گرگ و كلاغ » نفى علم نمود پس از اثبات آن و منظور اين است كه چون بر طبق عملشان عمل نكردند مثل اينكه از اول عالم نبودند .\r\n\r\nآنچه از آيه شريفه استفاده مىشود\r\nاين است كه افعال بسبب اختلاف هدف و اغراض اختلاف پيدا مىكند و از اينرو ياد گرفتن سحر اگر به منظور دورى كردن و بر طرف نمودن شبهات باشد ايمان است و اگر به منظور تصديق و به كار بردن باشد كفر است .\r\n\r\nحقيقت سحر چيست ؟\r\nدر ماهيت و حقيقت سحر چند قول است :\r\n1 - شيخ مفيد فرموده : سحر نوعى از تخيل و صنعتى است از نوع صنايع لطيف و خداوند مردم را فرمان داده كه از آن پناه برند و كتاب خويش را موجب تحفّظ از آن قرار داده و سورهء فلق را در مورد آن نازل كرده است .\r\n2 - خدعه و نيرنگ و صورت سازى است و حقيقتى براى آن نيست ليكن كسى كه سحر شده مىپندارد كه آن واقعيت دارد .\r\n3 - ممكن است براى ساحر كه انسانى را به صورت حمار بيرون آورده و آن را از صورتى به صورت ديگر در آورد و بطور اختراع و خلقت حيوانى را ايجاد كند .\r\nو اين معنى « سوم » امكان ندارد و كسى كه چنين پندارد آشنايى با حقيقت پيامبرى ندارد و ايمن نيست از اينكه معجزات پيامبران همه از اين نوع باشد .\r\nو چنانچه ساحر و افسونگر قدرت داشته باشند كه نفعى را به خود جلب و يا ضررى را از خود دفع نمايند و غيب عالم را بدانند پس در اين صورت توانايى دارند\r\n\r\n\r\n","description":"","footnote":"\r\n( 1 ) هنگامى كه نزد من حاضر ميشوند آن دو ميگويم : اگر بدانند آن دو چرا نميدانند كه من از لحاظ زاد فقير و خاك نشينم .\r\n","page_name":" 294 ","page_number":306},
  {"content":"\r\n\r\nكه پادشاهان را از تخت فرو نشانده و كشورهاى آنان را بگيرند و بر شهرها غالب و پيروز گردند و گنجها را از معادن استخراج نمايند و كوچكترين ضررى به آنان توجه پيدا نكند با اينكه ما آنان را گرفتارتر از ديگران مىبينيم و خدعه و نيرنگ آنان را بيشتر از مردم مشاهده مىكنيم و از اينجا پىميبريم كه آنان هيچگونه توانايى ندارند و آنچه روايت شده كه پيامبر اسلام صلى اللَّه عليه و آله سحر ميشد و ميديد كه آنچه را انجام نداده واقع و آنچه واقع است انجام نداده دروغ و چنين روايتى صلاحيت اعتماد ندارد خداوند در مقام حكايت حال كفار ميفرمايد :  « إِنْ تَتَّبِعُونَ إِلَّا رَجُلًا مَسْحُوراً »  « 1 » و چنانچه سحر در او مؤثر شده بود بايد كفّار در گفتار خويش راستگو باشند ، پيامبر اسلام بالاتر از آن است كه صفت نقصى در او وجود داشته باشد كه موجب تنفر مردم شده و از پذيرفتن گفتارش امتناع ورزند زيرا كه آن وجود مقدس حجّت خداوند است بر مردم و برگزيده او است نسبت به ديگران\r\n. \r\n[ سوره البقرة ( 2 ) : آيه 103 
  ]\r\nوَ لَوْ أَنَّهُمْ آمَنُوا وَ اتَّقَوْا لَمَثُوبَةٌ مِنْ عِنْدِ اللَّهِ خَيْرٌ لَوْ كانُوا يَعْلَمُونَ ( 103 )\r\n\r\n[ ترجمه 
  ]\r\nو چنانچه آنان ايمان ميآوردند و پرهيز ميكردند از جانب خداوند پاداش نيك داده ميشدند اگر ميدانستند .\r\n\r\nشرح لغات\r\nمثوبة . . . - پاداش\r\n\r\nتفسير\r\n وَ لَوْ أَنَّهُمْ آمَنُوا . . .  - و چنانچه آنان ايمان ميآوردند .\r\nيعنى آنهايى كه سحر ياد گرفته و به آن عمل مىكنند .\r\nو برخى گفته‌اند منظور يهود است .\r\nو مراد از ايمان تصديق پيامبر اسلام و كتاب خدا « قرآن » است .\r\n وَ اتَّقَوْا . . .  - و پرهيز ميكردند .\r\nاز سحر و كفر و يا همانطورى كه بعضى گفته‌اند از همهء نافرمانيها .\r\n\r\n\r\n","description":"","footnote":"\r\n( 1 ) سورهء 17 آيه 47 شما پيروى نميكنيد مگر مردى را كه سحر شده .\r\n","page_name":" 295 ","page_number":307},
  {"content":"\r\n\r\n لَمَثُوبَةٌ مِنْ عِنْدِ اللَّهِ خَيْرٌ . . .  - از جانب خداوند پاداش نيك داده خواهند شد .\r\n لَوْ كانُوا يَعْلَمُونَ . . .  - اگر ميدانستند .\r\nيعنى عمل ميكردند به آنچه ميدانستند و منظور اين نيست كه آنان جاهل و نادانند همانطورى كه انسان در مقام اندرز برفيقش ميگويد : آنچه كه تو را به آن راهنمايى ميكنم براى تو خير است اگر عواقب را درك كنى و انديشه نمايى .\r\nو در آن دو وجه ديگر نيز وجود دارد :\r\n1 - اگر ميدانستند براى آنان بسبب دانش روشن ميشد كه پاداش خدا از سحر بهتر است .\r\n2 - منظور بيان نادانى و برانگيختن آنان است بدانش و اطلاع بر اينكه پاداشى كه خداوند در برابر طاعت و فرمانبردارى و انجام امورى كه موجب مسرّت و خشنودى او است قرار داده بمراتب از سحر براى آنان بهتر است .\r\nو اين آيه دلالت دارد بر نادرستى گفتار « اصحاب معارف » زيرا كه از آنان نفى علم شده است\r\n. \r\n[ سوره البقرة ( 2 ) : آيه 104 
  ]\r\nيا أَيُّهَا الَّذِينَ آمَنُوا لا تَقُولُوا راعِنا وَ قُولُوا انْظُرْنا وَ اسْمَعُوا وَ لِلْكافِرِينَ عَذابٌ أَلِيمٌ ( 104 )\r\n\r\n[ ترجمه 
  ]\r\nاى مؤمنين « راعنا » نگوئيد بلكه « انظرنا » بگوئيد و گوش فرا داريد و براى كافرين عذاب دردناكى است .\r\n\r\nشرح لغات\r\nراعنا . . . - مراقبت كن ما را .\r\nانظرنا . . . - مراقبت كن ما را .\r\n\r\nتفسير\r\nپس از آنكه خداوند يهود را از سحر بر حذر داشت مؤمنان را از گفتن كلمهء « راعنا » نيز نهى كرد و فرمود :\r\n يا أَيُّهَا الَّذِينَ آمَنُوا لا تَقُولُوا راعِنا . . .  - اى مؤمنين لفظ « راعنا » استعمال نكنيد .\r\n\r\n","description":"","footnote":"","page_name":" 296 ","page_number":308},
  {"content":"\r\n\r\nمؤمنين برسول خدا عرض ميكردند : راعنا يعنى مطالب ما را گوش فرا دار ، يهود اين لفظ را تحريف كرده و مىگفتند : اى محمّد راعنا و منظور آنان نسبت دادن بحمق و سستى است كه از « رعونة » گرفته شده باشد و هنگامى كه مورد عتاب مؤمنين واقع مىشدند مىگفتند همان لفظ را كه مسلمين به كار مىبرند ما هم آن لفظ را استعمال مىكنيم از اينرو خداوند مؤمنين را نهى فرمود از گفتن اين كلمه و دستور داد بجاى آن لفظ « انظرنا » به كار برده شود .\r\nامام باقر عليه السلام فرمود : كلمهء « راعنا » در لغت عبرى دشنام و منظور يهود همان دشنام بود .\r\nقتاده ميگويد : اين كلمه ايست كه يهود آن را بنحو استهزاء و مسخره ميگفتند عطا ميگويد : اين كلمه ايست كه انصار آن را در جاهليت به كار ميبردند و در اسلام مورد نهى واقع شد .\r\nسدى ميگويد : اين تنها گفتار يك يهودى است و آن رفاعة بن زيد بود و منظور او همان رعونت و حماقت است و مسلمين از آن بازداشته شدند .\r\nو برخى گفته‌اند : معناى آن نزد يهود « بشنو هرگز نشنوى » مىباشد .\r\nو از حسن نقل شده كه راعنا را به تنوين قرائت ميكرد - و بنا بر اين صفت از براى « قولًا » واقع مىشود و معناى آن گفتار احمقانه است - ليكن آن شاذ و نادر است و به هيچ وجه قابل اعتماد نيست .\r\n وَ قُولُوا انْظُرْنا . . .  - و بگوئيد : انظرنا .\r\nو در معناى آن چند وجه است :\r\n1 - مراقبت كن ما را تا آنچه ما را آموزش داده‌اى درك كنيم و بفهميم .\r\n2 - آشنا ساز ما را و بيان كن براى ما اى محمّد صلى اللَّه عليه و آله و سلم .\r\n3 - رو كن بما .\r\nو ممكن است معناى آن « انظر الينا » باشد يعنى بجانب ما نظر كن و در اين صورت حرف جرّ حذف شده است .\r\n\r\n","description":"","footnote":"","page_name":" 297 ","page_number":309},
  {"content":"\r\n\r\n وَ اسْمَعُوا . . .  - و بشنويد .\r\nو در آن دو احتمال است .\r\n1 - بپذيريد آنچه را كه مأموريت پيدا ميكنيد از قبيل « سمع اللَّه لمن حمده » « و سمع اللَّه دعائك » كه به معناى پذيرفتن است .\r\n2 - حسن ميگويد : معناى آن اين است : آنچه را پيامبر ميآورد گوش فرا داريد .\r\n وَ لِلْكافِرِينَ عَذابٌ أَلِيمٌ . . .  - و براى كافرين عذاب دردناكى است .\r\nآنهايى كه بمحمد و قرآن كافر شدند گرفتار عذاب ناراحت كننده‌اى خواهند شد .\r\n\r\nنكته\r\nحسن و ضحاك گويند : آنچه در قرآن « يا ايها الذين آمنوا » است در مدينه نازل شده\r\n. \r\n[ سوره البقرة ( 2 ) : آيه 105 
  ]\r\nما يَوَدُّ الَّذِينَ كَفَرُوا مِنْ أَهْلِ الْكِتابِ وَ لا الْمُشْرِكِينَ أَنْ يُنَزَّلَ عَلَيْكُمْ مِنْ خَيْرٍ مِنْ رَبِّكُمْ وَ اللَّهُ يَخْتَصُّ بِرَحْمَتِهِ مَنْ يَشاءُ وَ اللَّهُ ذُو الْفَضْلِ الْعَظِيمِ ( 105 )\r\n\r\n[ ترجمه 
  ]\r\nدوست ندارند كافرين از اهل كتاب و مشركين كه از نزد خود خيرى براى شما بفرستد ، و خداوند امتياز ميدهد برحمت خود هر كه را بخواهد و خداوند داراى فضل بزرگ است .\r\n\r\nشرح لغات\r\nيودّ . . . - دوست ميدارد .\r\nيختصّ : امتياز ميدهد .\r\n\r\nتفسير\r\nخداوند باز در مقام حكايت از يهود فرمود :\r\n ما يَوَدُّ الَّذِينَ كَفَرُوا مِنْ أَهْلِ الْكِتابِ وَ لَا الْمُشْرِكِينَ أَنْ يُنَزَّلَ عَلَيْكُمْ مِنْ خَيْرٍ مِنْ رَبِّكُمْ . . .  - دوست ندارند كافرين از اهل كتاب و مشركين كه خداوند از نزد خود خيرى براى شما بفرستد .\r\n\r\n","description":"","footnote":"","page_name":" 298 ","page_number":310},
  {"content":"\r\n\r\nدوست ندارند كافرين چه از اهل كتاب و چه از آنهايى كه پرستش بتها مينمايند و براى خدا شريك قرار ميدهند اينكه خداوند از خيرى كه در نزد او است براى شما بفرستد ، و منظور از خير چيزى است كه خداوند وحى كرده و نازل فرمود بر پيامبر خود كه عبارت است از قرآن و احكام و مقررات و انگيزهء دوست نداشتن دشمنى و حسادت است .\r\n وَ اللَّهُ يَخْتَصُّ بِرَحْمَتِهِ مَنْ يَشاءُ . . .  - و خداوند امتياز ميدهد برحمت خود هر كه را بخواهد .\r\nاز امير المؤمنين و امام باقر عليهما السلام منقول است كه منظور از « رحمت » در اينجا نبوّت و پيامبرى است و همين معنا را حسن و ابو على و رمانى و ديگر مفسرين گفته‌اند و تصريح نموده‌اند به اينكه معناى جمله اين است : خداوند اختصاص دهد هر كه از بندگان را بخواهد به نبوت و پيامبرى .\r\n وَ اللَّهُ ذُو الْفَضْلِ الْعَظِيمِ . . .  - و خداوند داراى فضل بزرگ است .\r\nاين اخبارى است از خداوند در بارهء اينكه هر خبرى به بندگان او ميرسيد چه در دين و چه در دنيا آن خير از خدا سرچشمه گرفته و منشأ آن تفضّل و كرم خداوند است و هيچگونه سزاوارى و استحقاق در بندگان وجود ندارد . و تنها فضل و عنايت و كرم او است كه خيرات را به آنها مىرساند\r\n. \r\n[ سوره البقرة ( 2 ) : آيه 106 
  ]\r\nما نَنْسَخْ مِنْ آيَةٍ أَوْ نُنْسِها نَأْتِ بِخَيْرٍ مِنْها أَوْ مِثْلِها أَ لَمْ تَعْلَمْ أَنَّ اللَّهَ عَلى كُلِّ شَيْءٍ قَدِيرٌ ( 106 )\r\n\r\n[ ترجمه 
  ]\r\nما هيچ آيه‌اى را نسخ و يا تأخير نمياندازيم مگر آنكه بهتر و يا مانند آن را ميآوريم ، آيا نميدانى كه خداوند بر هر چيزى قادر است .\r\n\r\nشرح لغات\r\nما ننسخ . . . - از بين نميبريم تا جاى آن چيزى قرار دهيم .\r\nأو ننسها . . . - تأخير نمياندازيم .\r\n\r\nتفسير\r\n ما نَنْسَخْ مِنْ آيَةٍ . . .  - از بين نميبريم آيه را .\r\n\r\n","description":"","footnote":"","page_name":" 299 ","page_number":311},
  {"content":"\r\n\r\n\r\nحقيقت نسخ\r\nبهترين تعريفى كه براى نسخ شده اين است : كه آن عبارت است : از هر دليل شرعى كه دلالت كند بر اينكه مانند حكمى كه بدليل اوّل ثابت شده در آتيه ثابت نيست به نحوى كه اگر آن دليل نبود حكم بر طبق دليل اوّل در آتيه نيز ثابت بود به شرط اينكه دليل دوّم با فاصلهء از دليل اوّل آمده باشد .\r\nو برخى در معناى آيه گفته‌اند منظور اين است : بر نميداريم آيه و يا حكم آيه‌اى را .\r\nابن عباس ميگويد : مراد اين است : ما تبديل نمىكنيم آيه‌اى را .\r\n أَوْ نُنْسِها . . .  - تأخير نمياندازيم و يا فراموش نمىكنيم .\r\nكسى كه اين جمله را « او ننسها » قرائت كرده معناى آن دو نحو است زيرا لفظ « نسىء » كه لفظ « انسى » از آن نقل شده دو نوع است :\r\n1 - به معناى نسيان و فراموشى كه در مقابل آن ياد بودن است مانند آيهء :\r\n « وَ اذْكُرْ رَبَّكَ إِذا نَسِيتَ »  « 1 » .\r\n2 - به معناى ترك و واگذاشتن است مانند آيهء  « نَسُوا اللَّهَ فَنَسِيَهُمْ »  ترك كردند فرمانبردارى خدا را و خدا هم ترك كرد رحمت خود و يا آزاد كردن ايشان را و احتمال اوّل « كه منظور نسيان در برابر ذكر باشد » از قتاده روايت شده ، و اين معنى از لحاظ مردم امكان دارد به اين كيفيت كه آيه‌اى را كه مأمور به ترك قرائت آن شده‌اند بسبب طول مدّت فراموش كنند ، و بر پيامبر جايز نيست زيرا كه منجرّ به تنفير - دور كردن و فاصله گرفتن - مىشود همانطورى كه شيخ ابو جعفر رحمه اللَّه در كتاب تفسيرش بيان نموده .\r\nليكن گروهى از اهل تحقيق اين امر را بر پيامبر جائز شمرده و گفته‌اند :\r\nمنجر به تنفير نخواهد شد زيرا كه مصلحت در بين است .\r\nو ممكن است منظور از اين جمله اين باشد كه خداوند مردم را با آنكه بسيار\r\n\r\n\r\n","description":"","footnote":"\r\n( 1 ) سورهء 18 آيهء 23 و به ياد آر پروردگار خود را هنگامى كه فراموش كردى .\r\n","page_name":" 300 ","page_number":312},
  {"content":"\r\n\r\nو بيشمارند گرفتار فراموشى كند و نسيان در دلهاى آنان ايجاد نمايند اگر چه اين امرى بر خلاف عادت و معجزه‌اى براى پيامبر است .\r\nو كسى كه آيه را حمل بر نسيان مقابل ذكر كرده و از طرفى جائز شمرده كه منظور از آيه پيامبر باشد استدلال نموده بآيهء شريفه   « سَنُقْرِئُكَ فَلا تَنْسى إِلَّا ما شاءَ اللَّهُ »   « 1 » يعنى در صورت اراده و مشيت خداوند نسيان و فراموشى تو « پيامبر » امكان دارد و گفته است : حسن چنين عقيده دارد و گفته است : پيامبر شما قرائت قرآن را تعليم داد و سپس فراموش كرد .\r\nزجاج اين معنى را انكار نموده و گفته است : خداوند در اين آيهء شريفه :\r\n « وَ لَئِنْ شِئْنا لَنَذْهَبَنَّ بِالَّذِي أَوْحَيْنا إِلَيْكَ   لِتَفْتَرِيَ عَلَيْنا غَيْرَهُ »  « 2 » اعلام نموده به اينكه اراده و مشيت او هيچگاه تعلق نمىگيرد كه آنچه را بر پيامبر بطور وحى فرستاده از بين ببرد .\r\nابو على فارسى ميگويد : اين آيه شريفه نميتواند در برابر آنهايى كه « ننسها » را از نسيان و فراموشى گرفته دليل واقع شود و نادرستى آن عقيده را ثابت نمىكند زيرا كه اين آيه  « وَ لَئِنْ شِئْنا »  در مورد امورى است كه نسخ و تغيير در آن راه ندارد مانند قصه‌هاى گذشته و اخبار از وضع ملتهاى پيشين ، و آنچه را ممكن است پيامبر فراموش كند عبارت است از امورى كه ميتواند تغيير كند مانند او امر و نواهى كه موقوف بر مصلحت است و در زمانهايى كه نسخ در آنها بيشتر مصلحت داشته باشد .\r\nو دليل بر اينكه « ننسها » از نسيان مقابل ذكر گرفته شده قرائت كسى است كه « و ننسها » - با واو - قرائت نموده مانند سعد بن ابى وقاص ، و قرائت كسى كه\r\n\r\n\r\n","description":"","footnote":"\r\n( 1 ) سورهء 87 آيه 6 ما آيات قرآن را بر تو قرائت مىكنيم تا فراموش نكنى مگر آنچه خدا خواهد .\r\n( 2 ) سوره 17 آيهء 86 و اگر بخواهيم از بين ميبريم چيزى را كه به تو وحى فرستاديم مخفى نماند كه  « لِتَفْتَرِيَ عَلَيْنا غَيْرَهُ »  در دنبال اين آيه نيست بلكه در همان سوره در دنبال آيهء 73  « وَ إِنْ كادُوا لَيَفْتِنُونَكَ عَنِ الَّذِي أَوْحَيْنا إِلَيْكَ »  مىباشد و اشتباهى در نقل واقع شده است .\r\n","page_name":" 301 ","page_number":313},
  {"content":"\r\n\r\n« او ننسكها » قرائت نموده و اين از سالم مولى ابى حذيفه نقل شده ، و قرائت كسى كه « او ننسها » قرائت كرده و اين از سعد بن مالك روايت شده پس آنچه را كه در قرائت « او ننسها » محذوف است در قرائت « أو ننسكها » آشكار و ظاهر است .\r\nو دليل بر اين گفتار نيز روايتى است كه از ضحاك نقل شده كه او « ننسها » قرائت ميكرد ، و همين طور قرائت ابن مسعود كه چنين قرائت ميكرد « ما ننسك من آية او ننسخها » و به همين كيفيت نيز أعمش قرائت كرده است ، و از مجاهد نقل شده كه چنين گفت : ابىّ اينطور قرائت ميكرد « ما ننسخ من آية او ننسك » .\r\nو همهء اين امور ثابت مىكند كه « ننسها » از نسيان گرفته شده و روايت قتاده نيز اين امر را تأييد مىكند وى گفته است : چنين بود كه آيه‌اى بسبب آيهء ديگر نسخ ميشد و خداوند پيامبر خويش را از اين موضوع فراموشى ميداد .\r\nو احتمال دوم كه منظور از نسيان در آيهء شريفه ترك و واگذارى باشد از ابن عباس روايت شده و بنا بر اين مراد از « ننسها » اين است كه ما شما را فرمان ميدهيم بواگذارى و عمل ننمودن به آن آيه .\r\nزجاج ميگويد : « نسيت » به معناى ترك استعمال مىشود و ليكن « انسيت » در اين معنى استعمال نميشود و بنا بر اين معناى « او ننسها » اين است كه ما شما را امر به ترك آن مىكنيم .\r\nابو على ميگويد : كسى كه « انسيت » را به « تركت » تفسير نموده راه خطا نپيموده زيرا كه تو زمانى كه فراموشى داده باشى در حقيقت فراموش كرده‌اى و از همين جهت على بن عيسى گفته است : مفسرين آيهء شريفه را به آنچه معناى آيه به آن بازگشت مىكند تفسير نموده‌اند - نه به معناى ظاهرش - زيرا اگر فرمان ترك صادر شود پس در حقيقت ترك كرده است .\r\nپرسش : اگر معناى نسخ آيهء برداشتن و ترك كردن آن است بطورى كه نازل نشود پس معناى « ننسها » چيست ؟ و جمع كردن ميان اين دو لفظ چه انگيزه‌اى دارد ؟\r\nپاسخ : معناى ترك آيه اين نيست كه نازل نشود و زجاج در اين پندار دچار\r\n\r\n","description":"","footnote":"","page_name":" 302 ","page_number":314},
  {"content":"\r\n\r\nاشتباه شده است بلكه معناى آن پا بر جا كردن آيه و بر نداشتن آن است همانطور كه ابن عباس گفته : ترك ميكنيم آيه را و تغيير نميدهيم ، و اضافهء ترك به خداوند در اين قبيل موارد متّبع است مانند آيهء شريفه :  « وَ تَرَكَهُمْ فِي ظُلُماتٍ لا يُبْصِرُونَ »  « 1 » و آيه ديگر :  « وَ تَرَكْنا بَعْضَهُمْ يَوْمَئِذٍ يَمُوجُ فِي بَعْضٍ »  « 2 » يعنى واگذار كرديم آنها را به همان وضعى كه داشتند .\r\nو كسى كه « او ننسأها » قرائت كرده كه به معناى تأخير است در آن چند وجه گفته شده :\r\n1 - منظور اين است : تأخير مياندازيم آيه را و نازل نمىكنيم آن را بلكه ميفرستيم چيزى را كه جانشين آن باشد در مصلحت و يا مصلحت آن براى بندگان بيشتر باشد .\r\n2 - تأخير مياندازيم آن را تا زمان دوّم و در زمان اوّل جانشين آن را ميآوريم .\r\n3 - معناى تأخير اين است : كه قرآن نازل و بر طبق آن عمل و قرائت واقع شود و سپس تأخير افتاده و نسخ شود به اين كيفيت كه تلاوت آن برداشته شده و محو گردد پس فراموش نشده و تأويل آن مورد عمل نيست مانند روايتى كه ابو على در كتاب « الحجّة » خويش نقل كرده كه زرّ بن حبيش ميگويد : ابىّ به او گفت : سورهء احزاب را چه مقدار قرائت ميكنيد ؟ گفت : هفتاد و چند آيه ، ابىّ گفت : ما با رسول اللَّه اين سوره را قرائت ميكرديم در حالى كه از سورهء بقره طولانىتر بود .\r\n4 - عمل به تأويل آن به تأخير افتد و از لحاظ خطّ و تلاوت در جاى خود محفوظ و قرائت گردد و اين هم نوعى از نسخ است ، و اين احتمال از مجاهد نقل شده كه گفته است : خطّ آن ثابت و حكمش تبديل شود .\r\nو دو احتمال اوّل مورد اعتماد است زيرا كه دو وجه اخير به نسخ بازگشت\r\n\r\n\r\n","description":"","footnote":"\r\n( 1 ) سورهء 2 آيه 16 و واگذار كرد ايشان را در تاريكيهايى كه نمىبينند .\r\n( 2 ) سورهء 18 آيه 99 واگذار كرديم برخى از آنان را ( يأجوج و مأجوج ) در آن روز كه ازدحام كنند و داخل شوند در برخى ديگر .\r\n","page_name":" 303 ","page_number":315},
  {"content":"\r\n\r\nمىكنند و اين درست نيست زيرا كه در حقيقت آيه اينطور مىشود : « ما ننسخ من آية او ننسخها » و روشن است كه اين معنا نادرست است .\r\nو در احتمال اوّل نيز ضعفى موجود است زيرا فائده‌اى در تأخير چيزى كه بندگان آن را نمىشناسند و نميدانند و نشنيده‌اند وجود ندارد و از اين رو بهترين احتمالات احتمال دوّم خواهد بود .\r\n نَأْتِ بِخَيْرٍ مِنْها أَوْ مِثْلِها . . .  - ميآوريم بهتر و يا مانند آن را .\r\nدر آن دو قول است .\r\n1 - ابن عباس ميگويد : منظور اين است : ميآوريم بهتر از آن را در آسانى براى شما مانند دستور قتال كه بسبب اين آيه :  « الْآنَ خَفَّفَ اللَّهُ عَنْكُمْ »  « 1 » تسهيل داده شد و يا مانند آن را در سهولت مانند عبادت و پرستشى كه بجانب بيت المقدس بود و بعد دستور توجّه به كعبه آمد .\r\n2 - حسن ميگويد : مراد اين است : ميآوريم بهتر از آن را در زمان دوّم يعنى آن آيه در زمان دوّم براى شما بهتر است از آيه ايكه در زمان اوّل بود از لحاظ مصلحت و يا مانند آن است .\r\n أَ لَمْ تَعْلَمْ أَنَّ اللَّهَ عَلى كُلِّ شَيْءٍ قَدِيرٌ . . .  - آيا نميدانى كه قدرت خداوند همهء اشياء را فرا گرفته است .\r\nبرخى گفته‌اند خطاب متوجّه خصوص پيامبر اسلام است .\r\nو پاره‌اى گفته‌اند : خطاب به تمام مكلّفين توجه دارد و مراد اين است آيا نميدانى اى شنونده و يا انسان كه خداوند قدرت دارد آيات و سوره‌اى مانند قرآن بياورد كه ناسخ دستورات قبل و از نظر مصلحت جانشين آنها باشد ؟\r\nو بنا بر عقيدهء اول معنا چنين است : آيا نميدانى اى محمّد كه خداوند قدرت دارد تو را يارى نموده و در برابر دشمنان كمك نمايد ؟ .\r\nو بعضى گفته‌اند : اين جمله از هر نظر عموميت دارد - و معناى آن تعلق قدرت\r\n\r\n\r\n","description":"","footnote":"\r\n( 1 ) سوره 8 آيهء 67 هم اكنون آسان كرد خداوند بر شما .\r\n","page_name":" 304 ","page_number":316},
  {"content":"\r\n\r\nخداوند به تمام امور است .\r\nو آنهايى كه عقيده دارند قرآن نميتواند بسبب سنت قطعيه نسخ شود به اين آيه شريفه استدلال نموده‌اند از نظر اينكه خداوند اتيان بآيهء بهتر را به خود نسبت داده و ميفرمايد : « نأت » در حالى كه سنت به او اضافه داده نميشود و سپس فرموده :  « أَ لَمْ تَعْلَمْ أَنَّ اللَّهَ عَلى كُلِّ شَيْءٍ قَدِيرٌ »  و چاره‌اى نيست از اينكه منظور چيزى باشد كه از لحاظ قدرت در انحصار خداوند باشد و آن تنها قرآن معجز است .\r\nليكن عقيدهء صحيح اين است كه قرآن بسبب سنت قطعيّه ميتواند نسخ شود و معناى  « بِخَيْرٍ مِنْها »  اين است كه از نظر دين مصلحت بيشتر و از لحاظ پاداش ثواب زيادتر در آن وجود داشته باشد ، و اضافهء اتيان به خداوند در سنت هم صحيح است زيرا كه آن با وحى خدا و دستور او صورت ميگيرد و اضافهء آن به خداوند مانند اضافهء كلام است به او ، و آخر آيه دلالت دارد بر اينكه خداوند ميتواند آيه‌اى را بيك آيهء نافعتر و داراى مصلحت بيشتر نسخ كند و فرقى نميكند كه ناسخ قرآن باشد و يا سنت .\r\n\r\nآنچه از آيه استفاده مىشود\r\nاين است كه قرآن محدث است - و قديم نيست - و علاوه قرآن با خداوند مغايرت دارد - و يك چيز نيستند - زيرا كه قديم نميتواند نسخ شود و علاوه خداوند براى آن مثل و مانند ثابت كرده به نحوى كه خود ميتواند آن را ايجاد كند ، و هر چيزى كه در دائره قدرت آمد عنوان فعل دارد و فعل نميتواند قديم باشد .\r\n\r\nارتباط اين آيه با آيات گذشته\r\nعلى بن عيسى ميگويد : ارتباط اين آيه با آيات گذشته از اين نظر است كه خداوند در آيهء گذشته فرمود : كافرين از اهل كتاب و مشركين دوست ندارند خيرى از جانب خداوند براى شما فرستاده شود از اين رو خداوند در اين آيه فرمود كه هميشه خير براى شما نازل و بر خلاف انتظار آنان پيوسته چيزى كه داراى مصلحت بيشتر خواهد بود فرستاده خواهد شد .\r\nابو مسلم ميگويد : چون خداوند عيوب يهود را بيان نمود و آنچه را كه\r\n\r\n","description":"","footnote":"","page_name":" 305 ","page_number":317},
  {"content":"\r\n\r\nميخواستند در بارهء پيامبر اسلام مورد طعن و انتقاد قرار دهند كه از جملهء آنها اين است كه پيامبر اسلام تمام اديان گذشته را منسوخ ميشمرد ردّ نمود و پاسخ داد از اين جهت در اين آيه بيان فرمود كه مانعى ندارد و نميتواند مورد طعن قرار گيرد\r\n. \r\n[ سوره البقرة ( 2 ) : آيه 107 
  ]\r\nأَ لَمْ تَعْلَمْ أَنَّ اللَّهَ لَهُ مُلْكُ السَّماواتِ وَ الْأَرْضِ وَ ما لَكُمْ مِنْ دُونِ اللَّهِ مِنْ وَلِيٍّ وَ لا نَصِيرٍ ( 107 )\r\n\r\n[ ترجمه 
  ]\r\nآيا نميدانى كه خداوند از آن او است سلطنت آسمانها و زمين و نيست غير از خدا براى شما كسى كه قيام بامر و يا مددكار شما باشد ؟\r\n\r\nشرح لغات\r\nولىّ . . . - كسى كه زمام امر در دست او است .\r\nدون اللَّه . . . - غير از خدا .\r\nنصير . . . - مددكار .\r\n\r\nتفسير\r\n أَ لَمْ تَعْلَمْ أَنَّ اللَّهَ لَهُ مُلْكُ السَّماواتِ وَ الْأَرْضِ . . .  - آيا نميدانى كه سلطنت آسمانها و زمين از آن خداوند است ؟\r\nاستفهام تقريرى است و در حقيقت بازگشت بايجاب مىكند يعنى در حقيقت ميدانى همانطورى كه جرير گفته :\r\n أ لستم خير من ركب المطايا * و أندى العالمين بطون راحٍ « 1 » \r\nو از اين رو خطاب به پيامبر توجّه پيدا كرد .\r\nو برخى گفته‌اند : اگر چه خطاب به پيامبر است و ليكن منظور تمامى امّت است مانند آيهء   « يا أَيُّهَا النَّبِيُّ إِذا طَلَّقْتُمُ النِّساءَ »   « 2 » و مانند آن گفتار كميت است در ستايش پيامبر :\r\n\r\n\r\n","description":"","footnote":"\r\n( 1 ) شما بهترين كسى هستيد كه مركبهاى تندرو را سوار مىشود و كف دستهاى شما از نظير خير وجود از كف دستهاى جهانيان برتر است .\r\n( 2 ) سوره 45 آيه 1 اى پيامبر هنگامى كه زنها را طلاق ميدهيد .\r\n","page_name":" 306 ","page_number":318},
  {"content":"\r\n\r\n لجّ بتفضيلك اللّسان و لو * اكثر فيك الضّجاج و اللّجب \r\n و قيل افرطت بل قصدت و لو * عنّفنى القائلون او ثلبوا \r\n انت المصفّى المهذّب المحض * فى النسبة ان نض قومك النسّب « 1 » \r\nپس كلام خويش را به صورت خطاب به پيامبر قرار داد و منظور اهل بيت او است زيرا كه هيچيك از مسلمانها ستايش كنندهء پيامبر را دچار اشتباه نميداند و داد و فرياد در زيادى مدح او ندارد .\r\nپس مثل اينكه فرموده : آيا نميدانى اى انسان كه سلطنت آسمانها و زمين از آن خداوند است زيرا كه او هستى دهندهء آنها و هر چه در آنها است .\r\n وَ ما لَكُمْ مِنْ دُونِ اللَّهِ مِنْ وَلِيٍّ وَ لا نَصِيرٍ . . .  - و نيست براى شما غير از خدا كسى كه قيام بامر شما كند و مددكار شما باشد .\r\nكسى كه خطاب در آيه را متوجه شخص پيامبر ميداند عقيده دارد كه ضمير « جمع » در اين جمله بعنوان تعظيم و بزرگ شمردن ارزش او است ، و كسى كه خطاب را متوجّه او و مؤمنين و يا متوجه خصوص مؤمنين ميداند معناى جمله را چنين نظر ميدهد : آيا نميدانيد اى مردم كه غير از خدا كسى كه قيام بامر شما كند و يا در امور شما را يارى نمايد نداريد\r\n. \r\n[ سوره البقرة ( 2 ) : آيه 108 
  ]\r\nأَمْ تُرِيدُونَ أَنْ تَسْئَلُوا رَسُولَكُمْ كَما سُئِلَ مُوسى مِنْ قَبْلُ وَ مَنْ يَتَبَدَّلِ الْكُفْرَ بِالْإِيمانِ فَقَدْ ضَلَّ سَواءَ السَّبِيلِ ( 108 )\r\n\r\n[ ترجمه 
  ]\r\nآيا اراده داريد كه از پيامبر خود بخواهيد مانند آنچه را از موسى خواستند ، و هر كه كفر را بايمان تبديل كند از راه راست گمراه شده است .\r\n\r\nشرح لغات :\r\nتسئلوا . . . - پرسش نمائيد .\r\n\r\n\r\n","description":"","footnote":"\r\n( 1 ) زبان در ستايش تو ستيزه كرد و اگر چه در بارهء تو داد و فرياد زياد شده است و گفته شد كه از حد بيرون رفتى و ليكن من ميانه روى نمودم و اگر چه گويندگان مرا معيوب شمرند ، تو تنها پاكيزه شده و در نسبت مهذب هستى اگر نسب بر قوم تو ريزش كند .\r\n","page_name":" 307 ","page_number":319},
  {"content":"\r\n\r\nضلّ . . . - منحرف شد .\r\nسواء . . . - عدالت ، ميانه ، غير .\r\nسبيل . . . - راه .\r\n\r\nداستان\r\nدر سبب نزول اين آيه در ميان مفسرين اختلاف است .\r\nاز ابن عباس نقل شده : رافع بن حرملة و وهب بن زيد به پيامبر اسلام عرض كردند كتابى از آسمان براى ما بياور كه ما آن را قرائت كنيم و از زمين نهرهايى را جارى كن تا ما پيروى تو كرده و تصديق نمائيم و سپس خداوند اين آيه را فرستاد .\r\nحسن ميگويد : منظور مشركين عرب است كه پرسش نمودند و گفتند :  « لَنْ نُؤْمِنَ لَكَ حَتَّى تَفْجُرَ لَنا »  تا آيهء  « أَوْ تَأْتِيَ بِاللَّهِ وَ الْمَلائِكَةِ قَبِيلًا  » « 1 » و  « لَوْ لا أُنْزِلَ عَلَيْنَا الْمَلائِكَةُ أَوْ نَرى رَبَّنا »  « 2 » سدّى ميگويد : عرب از پيامبر خواستند كه خداى را براى آنان آورد تا آشكار او را به بينند .\r\nمجاهد ميگويد : قريش از محمّد خواستند : كوه صفا را براى آنان طلا كند فرمود : آرى ليكن اين جريان همانند داستان مائده پيروان عيسى خواهد بود پس برگشتند .\r\nابو على جبائى ميگويد : روايت شده كه گروهى از پيامبر خواستند براى آنها ذات انواط - درختى كه آن را پرستش ميكردند و ميوه و سائر خوردنيها را به آن آويزان مينمودند - قرار دهد همانطورى كه مشركين دارا بودند و همانطورى كه از موسى خواستند براى آنها خدايى مانند خدايان آنها اختيار كند .\r\n\r\n\r\n","description":"","footnote":"\r\n( 1 ) سوره 17 آيات 92 - 93 - 94 : و گفتند ما به تو ايمان نميآوريم تا از زمين چشمه‌اى را براى ما بيرون نياورى و يا اينكه باغستانى از خرما و انگور داشته باشى و نهرها در ميان آن جارى سازى و يا آسمان را همانطورى كه مىپندارى بر سر ما پاره پاره كنى و يا خدا و ملائكه را بعنوان شاهد بياورى .\r\n( 2 ) سورهء 25 آيه 23 چرا ملائكه بر ما نازل نميشود و يا پروردگارمان را نمىبينيم\r\n","page_name":" 308 ","page_number":320},
  {"content":"\r\n\r\n\r\nتفسير\r\n أَمْ تُرِيدُونَ أَنْ تَسْئَلُوا رَسُولَكُمْ كَما سُئِلَ مُوسى مِنْ قَبْلُ . . .  - آيا اراده داريد از پيامبر خودتان - محمّد - بخواهيد همانطورى كه از موسى خواسته شد .\r\nيعنى امورى كه ممتنع است و با تحكم خواسته مىشود .\r\n وَ مَنْ يَتَبَدَّلِ الْكُفْرَ بِالْإِيمانِ . . .  - و كسى كه كفر را بايمان تبديل كند .\r\nو انكار به خداوند و نشانه‌هاى او را به تصديق و اعتراف به او تبديل نمايد و امور ممتنع را با اصرار از پيامبر درخواست نمايد و بعد از روشن شدن حقيقت با دليل و برهان درخواست امورى كه به درد او نمىخورد كند .\r\n فَقَدْ ضَلَّ سَواءَ السَّبِيلِ . . .  - از راه راست منحرف گرديده .\r\nاز راه عدالت بر كنار شده .\r\nو برخى گفته‌اند : از راه مستقيم منحرف گرديده .\r\nو پاره‌اى گفته‌اند : از وسط راه دور شده زيرا كه وسط راه از سائر اطراف بهتر است .\r\n\r\nارتباط اين آيه با آيهء پيشين\r\nآيه گذشته دلالت كرد بر اينكه خداوند در آياتى كه ميفرستد و يا نسخ مىكند اختيار مينمايد آنچه را كه داراى مصلحت بيشتر و در هر حال نافعتر است از اين جهت خداوند در اين آيه ميفرمايد : آيا شما راضى و خشنود به اين امر نيستيد ؟ و بچه علت امور ممتنع را اختيار مىنمائيد با اينكه خدا ذينفع را براى شما انتخاب مينمايد پس هر گاه پيامبر آيه‌اى را بعنوان حجّت و دليل آورد هيچكس را نه اعتراض سزاوار است و نه اصرار ورزيدن زيرا كه بعد از روشن شدن حقيقت اين نوع از پرسشها اشتباه كارى و تلبيس است\r\n.\r\n\r\n","description":"","footnote":"","page_name":" 309 ","page_number":321},
  {"content":"\r\n\r\n\r\n[ سوره البقرة ( 2 ) : آيه 109 
  ]\r\nوَدَّ كَثِيرٌ مِنْ أَهْلِ الْكِتابِ لَوْ يَرُدُّونَكُمْ مِنْ بَعْدِ إِيمانِكُمْ كُفَّاراً حَسَداً مِنْ عِنْدِ أَنْفُسِهِمْ مِنْ بَعْدِ ما تَبَيَّنَ لَهُمُ الْحَقُّ فَاعْفُوا وَ اصْفَحُوا حَتَّى يَأْتِيَ اللَّهُ بِأَمْرِهِ إِنَّ اللَّهَ عَلى كُلِّ شَيْءٍ قَدِيرٌ ( 109 )\r\n\r\n[ ترجمه 
  ]\r\nدوست دارند گروه زيادى از اهل كتاب كه شما را بسوى كفر برگردانند از روى حسدى كه از پيش آنها است بعد از آنكه حق براى آنان آشكار گرديد پس شما - مؤمنين - عفو كنيد و بگذريد از ايشان زيرا كه خداوند بر هر چيزى قادر است .\r\n\r\nشرح لغات\r\nحسد . . . - ارادهء از بين رفتن نعمت ديگران .\r\nاصفحوا . . . - بگذريد .\r\n\r\nداستان\r\nابن عباس ميگويد : آيهء شريفه در بارهء حيى بن اخطب و برادرش - ابى ياسر بن اخطب - وارد شد هنگامى كه آن دو وارد بر پيامبر شدند در حالى كه پيامبر وارد مدينه شده بود ، پس از خروج از حيى بن اخطب پرسيده شده : آيا او پيامبر است ؟ گفت او همان پيامبر است . پرسيدند : از او چه چيز نزد تو است ؟ گفت دشمنى تا هنگام مرگ ، و اين همان كسى است كه پيمان‌شكنى كرد و آتش جنگ احزاب را بر افروخت زهرى ميگويد : آيه شريفه در بارهء كعب بن الاشرف نازل شد .\r\nحسن ميگويد : در مورد گروه يهود وارد شد .\r\n\r\nتفسير\r\nخداوند از رازهاى يهود پرده بردارى نموده و فرمود :\r\n وَدَّ كَثِيرٌ مِنْ أَهْلِ الْكِتابِ . . .  - دوست دارنده گروه زيادى از اهل كتاب .\r\nمانند حيى بن اخطب و كعب بن اشرف و نظائر آنها .\r\n لَوْ يَرُدُّونَكُمْ . . .  برگردانند شما را اى گروه مؤمنين .\r\n مِنْ بَعْدِ إِيمانِكُمْ كُفَّاراً حَسَداً . . .  بعد از ايمان آوردن شما بسوى كفر از روى حسد .\r\n\r\n","description":"","footnote":"","page_name":" 310 ","page_number":322},
  {"content":"\r\n\r\nنسبت بپاداش و خيرى كه خداوند براى شما آماده كرده است .\r\nو علت اينكه در آيه تعبير به « كثير » شده اين است كه برخى از اهل كتاب ايمان آوردند مانند عبد اللَّه بن سلام و كعب الاحبار .\r\nو برخى گفته‌اند : انگيزهء حسادت يهود نسبت به مسلمين اين بود كه خداوند پيامبرى را در آنان قرار داد و رياست و حكومت را از يهود زائل كرد .\r\n مِنْ عِنْدِ أَنْفُسِهِمْ . . .  از پيش خودشان .\r\nزجاج ميگويد : اين كلمه به « ودّ » تعلق دارد نه به « حسداً » زيرا كه حسادت انسان امكان ندارد كه از غير خود او باشد .\r\nديگران گفته‌اند : ممكن است به « حسداً » تعلق داشته باشد و منظور تأكيد است مانند آيه شريفه . .  « وَ لا طائِرٍ يَطِيرُ بِجَناحَيْهِ »  « 1 » و احتمال وجه ديگرى ميرود و آن اين است : كه يهود چون كفر و نافرمانى را به خدا نسبت ميدادند خداوند در مقام تكذيب آنان فرمود : كه اين امور از خود آنان سرچشمه ميگيرد .\r\n مِنْ بَعْدِ ما تَبَيَّنَ لَهُمُ الْحَقُّ . . .  - بعد از آنكه حق براى آنان آشكار گرديد .\r\nابن عباس و قتاده و سدى ميگويند : بعد از آنكه روشن شد محمّد پيامبر خدا و اسلام دين خدا است .\r\n فَاعْفُوا وَ اصْفَحُوا . . .  - پس عفو كنيد و بگذريد از ايشان .\r\nو برخى گفته‌اند : منظور اين است : رها كنيد ايشان را زيرا كه آنها از دائرهء قدرت خدا بيرون نيستند و او را عاجز نتواند كرد .\r\nو علت اينكه مؤمنين مأمور بعفو و گذشت شدند با اينكه آنها مقهور و مغلوب بودند اين بود كه گروه زيادى از آنها در عشيره و قبيلهء خويش عزيز و محترم بودند و ميتوانستند از كفار انتقام بگيرند از اين رو خداوند آنان را مأمور گذشت و عفو كرد و اگر چه قدرت داشتند .\r\n حَتَّى يَأْتِيَ اللَّهُ بِأَمْرِهِ . . .  - تا اينكه خداوند دستورش را بياورد .\r\n\r\n\r\n","description":"","footnote":"\r\n( 1 ) سوره 6 آيهء 38 : و نه پرنده‌اى كه با دو بال خويش ميبرد .\r\n","page_name":" 311 ","page_number":323},
  {"content":"\r\n\r\nابو على ميگويد : منظور از امر فرمان خداوند است در بارهء كيفر دادن خود او است و سپس خداوند فرمان خود را صادر فرمود :  « قاتِلُوا الَّذِينَ لا يُؤْمِنُونَ »  « 1 » .\r\nابن عباس ميگويد : منظور از امر آيهء كشتن و اسير كردن بنى قريظة و تبعيد بنى النضير است .\r\nقتاده و ربيع و سدى ميگويند : منظور از امر فرمان قتال و جنگ است زيرا كه آنها گفته‌اند : اين آيه بسبب آيهء :  « قاتِلُوا الَّذِينَ لا يُؤْمِنُونَ بِاللَّهِ وَ لا بِالْيَوْمِ الْآخِرِ »  « 2 » نسخ شده است .\r\nو برخى گفته‌اند : اين آيه بسبب آيهء :  « فَاقْتُلُوا الْمُشْرِكِينَ حَيْثُ وَجَدْتُمُوهُمْ »  « 3 » نسخ شده است .\r\nاز امام باقر صلوات اللَّه عليه روايت شده است كه فرمود : پيامبر اكرم مأمور ، بجنگ و كشتن نشد و مأذون در آن قرار نگرفت تا اينكه جبرئيل اين آيه :  « أُذِنَ لِلَّذِينَ يُقاتَلُونَ بِأَنَّهُمْ ظُلِمُوا »  « 4 » را نازل و شمشير را حمائل او كرد .\r\n إِنَّ اللَّهَ عَلى كُلِّ شَيْءٍ قَدِيرٌ . . .  - خداوند بر هر چيزى قادر است .\r\nدر آن سه قول است :\r\n1 - ابو على ميگويد : منظور قدرت كيفر دادن آنان است زيرا كه او بر هر چيزى قادر است .\r\n2 - زجاج ميگويد : منظور قدرت او است بر اينكه مردم را بدين خود دعوت نموده و آنچه كه با حكمت و مصلحت موافقتر است بر طبق خواستهء خود مردم را مأمور سازد و زمانى مردم را بعفو و گذشت و زمان ديگر بكيفر دادن امر كند .\r\n\r\n\r\n","description":"","footnote":"\r\n( 1 ) سوره 9 آيه 29 مقاتله كنيد آنهايى را كه ايمان نمىآورند .\r\n( 2 ) سوره 9 آيه 29 پيكار و مقاتله كنيد آنهايى را كه ايمان به خدا و بروز جزا نميآورند\r\n( 3 ) سوره 9 آيهء 5 بكشيد مشركين را هر كجا يافتيد ايشان را .\r\n( 4 ) سوره 26 آيهء 39 به آنهايى كه كفار با آنها كارزار كرده‌اند دستور كارزار داده شد زيرا كه آنان ستمديده هستند .\r\n","page_name":" 312 ","page_number":324},
  {"content":"\r\n\r\n3 - چون خداوند بسبب  « فَاعْفُوا وَ اصْفَحُوا »  مؤمنين را مأمور به تأخير و مهلت دادن كرد از اينرو فرمود : خداوند قادر است آنان را كيفر دهد و در دنيا شما را مأمور قتال آنها و در آخرت خود متصدى كيفر شود\r\n. \r\n[ سوره البقرة ( 2 ) : آيه 110 
  ]\r\nوَ أَقِيمُوا الصَّلاةَ وَ آتُوا الزَّكاةَ وَ ما تُقَدِّمُوا لِأَنْفُسِكُمْ مِنْ خَيْرٍ تَجِدُوهُ عِنْدَ اللَّهِ إِنَّ اللَّهَ بِما تَعْمَلُونَ بَصِيرٌ ( 110 )\r\n\r\n[ ترجمه 
  ]\r\nو بپاى داريد نماز را و بپردازيد زكات را و آنچه را كه بنفع خودتان از خير و نيكى از پيش ميفرستيد مىيابيد آن را نزد خدا ، خداوند اعمال شما را مىبيند .\r\n\r\nتفسير\r\n وَ أَقِيمُوا الصَّلاةَ وَ آتُوا الزَّكاةَ . . .  - و بپاى داريد نماز را و بپردازيد زكات را .\r\nچون خداوند مؤمنين را فرمان داد كه از كفار صرف نظر نموده و بگذرند و تحمّل اين معنى با شدّت دشمنى يهود و ديگران نسبت به مسلمين مشكل به نظر ميرسيد از اينرو آنان را دستور داد كه در برابر اين مشكل از نماز و روزه استمداد كنند و كمك بجويند زيرا كه آنها - علاوهء بر ثواب و پاداشى كه در برابر آنها مقرّر گرديده - مسلمين را در راه رسيدن بفضيلت صبر و بردبارى كمك مينمايند همانطور كه خداوند در جاى ديگر فرمود :  « وَ اسْتَعِينُوا بِالصَّبْرِ وَ الصَّلاةِ »  « 1 » .\r\n وَ ما تُقَدِّمُوا لِأَنْفُسِكُمْ مِنْ خَيْرٍ . . .  - آنچه را كه بنفع خودتان از خير و نيكى از پيش ميفرستيد .\r\nمنظور از خير : فرمانبردارى و نيكى كردن و كردار شايسته است .\r\n تَجِدُوهُ عِنْدَ اللَّهِ . . .  - مىيابيد آن را نزد خدا .\r\nمىيابيد پاداش آن را كه نزد خدا آماده شده است .\r\nو برخى گفته‌اند : معناى آن اين است مىيابيد آن خير را در نزد خدا محفوظ و ثبت شده براى پاداش و جزا دادن .\r\nو اين جمله دلالت دارد بر اينكه پاداش فرمانبرداريها و اعمال نيك گم نميشود .\r\n\r\n\r\n","description":"","footnote":"\r\n( 1 ) سوره 2 آيهء 45 بوسيله صبر - روزه - و نماز كمك بگيريد و استعانت بجوئيد .\r\n","page_name":" 313 ","page_number":325},
  {"content":"\r\n\r\nو از بين نميرود زيرا در صورت از بين رفتن يافتن آن امكان ندارد .\r\n إِنَّ اللَّهَ بِما تَعْمَلُونَ بَصِيرٌ . . .  - خداوند اعمال شما را مىبيند .\r\nو چيزى از اعمال شما بر او پوشيده نيست و در آتيه پاداش نيكيها و كيفر زشتكاريهاى شما را خواهد داد پس هنگام ارتكاب اعمال خويشتن را نسبت بجزا و پاداش و كيفر متيقّن به بينيد و بدانيد كسى متصدّى اين كار خواهد شد كه هيچ عملى از ديدهء بصيرت او پوشيده نيست .\r\nو اين جمله - بطور غير مستقيم - دلالت بر وعد و عيد و امر و زجر دارد و اگر چه - بحسب ظاهر لفظ - اخبار از معناى ديگر است\r\n. \r\n[ سوره البقرة ( 2 ) : آيه 111 
  ]\r\nوَ قالُوا لَنْ يَدْخُلَ الْجَنَّةَ إِلاَّ مَنْ كانَ هُوداً أَوْ نَصارى تِلْكَ أَمانِيُّهُمْ قُلْ هاتُوا بُرْهانَكُمْ إِنْ كُنْتُمْ صادِقِينَ ( 111 )\r\n\r\n[ ترجمه 
  ]\r\nو گفتند : داخل بهشت نميشود مگر كسى كه يهودى يا نصرانى باشد ، اين آرزوى آنها است ، بگو دليل خويش را بياوريد اگر راستگو هستيد .\r\n\r\nشرح لغات\r\nهوداً . . . - يهودى .\r\nبرهان . . . - دليل .\r\n\r\nتفسير\r\nخداوند بخشى از گفتار يهود و ادعاى باطل آنان را بيان فرمود :\r\n وَ قالُوا لَنْ يَدْخُلَ الْجَنَّةَ إِلَّا مَنْ كانَ هُوداً أَوْ نَصارى . . .  - و گفتند وارد بهشت نميشود مگر يهودى و نصرانى .\r\nاين تعبير بنحو ايجاز است و تقدير آن چنين است : يهود گفتند : داخل بهشت نميشود مگر يهودى ، و نصارى گفتند : داخل بهشت نميشود مگر نصرانى و چون لفظ « من » گاهى در مورد يك فرد و گاهى در گروه استعمال مىشود از اينرو كلمهء « كان » به صورت مفرد آورده شد ، و علت اينكه در كلام تقدير قائل شديم اين است : كه هر يك از يهود و نصارى براى ديگرى شهادت به بهشت نميدهند پس معلوم مىشود كه\r\n\r\n","description":"","footnote":"","page_name":" 314 ","page_number":326},
  {"content":"\r\n\r\nاخبار از آنها به طرز ايجاز واقع شده و در معنا هيچگونه خللى تحقق پيدا نمىكند زيرا كه روشن بودن حال انسان را بىنياز از بيان مىكند مانند قول حسان بن ثابت :\r\n أمن يهجوا رسول اللَّه منكم * و يمدحه و ينصره سواء « 1 » \r\nكه تقدير آن « و من يمدحه و ينصره » است ليكن چون از نظر لفظ يكسان بودند با اول بيك لفظ اكتفاء شد مانند اينكه از گروهى خبر داده مىشود ليكن در حقيقت اخبار از دو نوعى است كه با يكديگر اختلاف دارند .\r\n تِلْكَ أَمانِيُّهُمْ . . .  - اين آرزوى ايشان است .\r\nقتاده و ربيع ميگويند : معنا اين است : اين گفتار آرزوى دروغى است كه از خداوند اميد بر آوردن آن را دارند .\r\nمؤرج ميگويد : در لغت قريش « امانيهم » معناى « اباطيلهم » دارد - يعنى گفتارهاى باطل و نادرست .\r\nو برخى گفته‌اند : معنا اين است : اين گفتارهاى ايشان است زيرا كه « تمنى » به معناى « تلا » استعمال مىشود و تلاوت گفتن و قرائت است .\r\nو جايز است « امانيهم » بدون تشديد خوانده شود و ليكن با تشديد بهتر است  قُلْ هاتُوا . . .  - بگو بياوريد .\r\nبگو اى محمد حاضر كنيد ، و اين دستور و فرمان نيست بلكه ناتوان كردن و انكار است يعنى چون نمىتوانيد براى اثبات درستى گفتارتان دليلى بياوريد پس بدانيد كه آن گفتار باطل و نادرست است .\r\n بُرْهانَكُمْ . .  . دليلتانرا .\r\nحسن و مجاهد و سدى ميگويند : برهان به معناى حجت و دليل است .\r\n إِنْ كُنْتُمْ صادِقِينَ . . .  - اگر راستگو هستيد .\r\nدر گفتارتان : كه داخل بهشت نميشود مگر يهودى و نصرانى .\r\n\r\n\r\n","description":"","footnote":"\r\n( 1 ) آيا كسى كه از شما پيامبر را هجو مىكند با كسى كه او را ستايش كرده و كمك مىكند يكسان است ؟\r\n","page_name":" 315 ","page_number":327},
  {"content":"\r\n\r\n\r\nآنچه از آيه استفاده مىشود\r\n1 - تقليد و پيروى از ديگران بدون دليل و برهان فاسد است زيرا اگر تقليد جايز بود از آنها براى اثبات گفتارشان برهان خواسته نميشد .\r\n2 - محاجّهء در امر دين و تقاضاى دليل و برهان جايز است\r\n. \r\n[ سوره البقرة ( 2 ) : آيه 112 
  ]\r\nبَلى مَنْ أَسْلَمَ وَجْهَهُ لِلَّهِ وَ هُوَ مُحْسِنٌ فَلَهُ أَجْرُهُ عِنْدَ رَبِّهِ وَ لا خَوْفٌ عَلَيْهِمْ وَ لا هُمْ يَحْزَنُونَ ( 112 )\r\n\r\n[ ترجمه 
  ]\r\nآرى كسى كه خالص گرداند خويش را براى خدا در حالى كه نيكوكار باشد پاداش كردار او نزد خدا ثابت و بيم و غصه‌اى براى آنها نيست .\r\n\r\nشرح لغات :\r\nاسلم . . . - خالص كرد .\r\nوجهه . . . - خويشتن را .\r\n\r\nتفسير\r\nخداوند گفتار آنان - يهود و نصارى - را ردّ نموده و ميفرمايد :\r\n بَلى مَنْ أَسْلَمَ وَجْهَهُ لِلَّهِ . . .  - آرى كسى كه خالص گرداند خويش را براى خدا ابن عباس ميگويد : كسى كه خالص كند خويش را براى خدا به اينكه راه خشنودى او را به پيمايد .\r\nبرخى گفته‌اند روى خويش را متوجه فرمانبردارى خدا كند .\r\nبعضى گفته‌اند : امر خويش را به خداوند واگذار نمايد .\r\nپاره‌اى گفته‌اند در برابر دستورات خداوند تسليم و در پيشگاه او خضوع و تواضع نمايد زيرا كه ريشهء « اسلام » خضوع و انقياد است .\r\nو علت اينكه « وجه » خصوصيت داده شد اين است كه اگر به صورت در هنگام سجود بخل نورزيد به ديگر اعضاء و جوارح بخل نخواهد ورزيد .\r\n وَ هُوَ مُحْسِنٌ  : در حالى كه او نيكوكار باشد .\r\nيعنى در كردار خويش .\r\nو برخى گفته‌اند : معناى « احسان » در اينجا ايمان است .\r\n\r\n","description":"","footnote":"","page_name":" 316 ","page_number":328},
  {"content":"\r\n\r\nو بعضى گفته‌اند : معناى آن « اخلاص » است .\r\n فَلَهُ أَجْرُهُ عِنْدَ رَبِّهِ . . .  - براى او پاداش كردارش نزد خدا ثابت است .\r\n وَ لا خَوْفٌ عَلَيْهِمْ وَ لا هُمْ يَحْزَنُونَ . . .  - و بيم و غصه‌اى براى آنها نيست - در آخرت .\r\nو اين معنا بنا بر عقيدهء كسى كه ميگويد : براى اهل بهشت هيچگونه بيم و ناراحتى وجود ندارد كاملا روشن و آشكار است ، و اما كسى كه اعتماد دارد برخى از اهل بهشت اول بيم دارند و سپس ايمن ميشوند اين جمله را چنين تفسير مىكند : آنان بيم و هراسى از پاداش اعمال خود ندارند زيرا اطمينان دارند كه جزاء كردار آنها فوت نخواهد شد\r\n. \r\n[ سوره البقرة ( 2 ) : آيه 113 
  ]\r\nوَ قالَتِ الْيَهُودُ لَيْسَتِ النَّصارى عَلى شَيْءٍ وَ قالَتِ النَّصارى لَيْسَتِ الْيَهُودُ عَلى شَيْءٍ وَ هُمْ يَتْلُونَ الْكِتابَ كَذلِكَ قالَ الَّذِينَ لا يَعْلَمُونَ مِثْلَ قَوْلِهِمْ فَاللَّهُ يَحْكُمُ بَيْنَهُمْ يَوْمَ الْقِيامَةِ فِيما كانُوا فِيهِ يَخْتَلِفُونَ ( 113 )\r\n\r\n[ ترجمه 
  ]\r\nو يهود گفتند : نصارى بر چيزى استوار نيستند - دين ندارند ، و نصارى گفتند : يهود بر چيزى استوار نيستند در حالى كه همه تلاوت كتاب ميكنند اين چنين گفتند نادانان مانند گفتار ايشان - يهود و نصارى - پس خداوند حكم مىكند ميان ايشان در روز قيامت در آنچه اختلاف دارند\r\n\r\nداستان\r\nابن عباس ميگويد : هنگامى كه هيئت نصاراى نجران وارد بر پيامبر خدا شدند در همان هنگام دانشمندان يهود نيز وارد شدند و ميان آنها در حضور پيامبر كشمكش و نزاع برخاست ، رافع بن حرملة - كه يكى از يهود بود - گفت شما چيزى نيستيد و پيامبرى عيسى و كتاب انجيل را انكار نمود ، سپس يكى از نصارى گفت : يهود چيزى نيستند و پيامبرى موسى و كتاب تورات را انكار كرد ، و خداوند اين آيه را نازل فرمود .\r\n\r\n","description":"","footnote":"","page_name":" 317 ","page_number":329},
  {"content":"\r\n\r\n\r\nتفسير :\r\nسپس خداوند اختلاف ميان اهل كتاب را با اينكه تلاوت ميكنند كتاب را - بيان كرده و فرمود :\r\n وَ قالَتِ الْيَهُودُ لَيْسَتِ النَّصارى عَلى شَيْءٍ . . .  - و يهود گفتند : نصارى - در تدين بنصرانيّت - بر چيزى استوار نيستند .\r\n وَ قالَتِ النَّصارى لَيْسَتِ الْيَهُودُ عَلى شَيْءٍ . . .  - نصارى گفتند : يهود - در تدين بيهوديّت - بر چيزى استوار نيستند .\r\n وَ هُمْ يَتْلُونَ الْكِتابَ . . .  - در حالى كه كتاب را تلاوت مينمايند .\r\nو در آن دو وجه است :\r\n1 - در اين جمله حلّ اين اشكال است : كه چرا اهل كتاب روش اسلام را انكار نموده در حالى كه آنها تلاوت كتاب مينمايند و جواب آن اين است كه تنها تلاوت كتاب نميتواند انكار آنان را تصحيح نمايد و لازم است برهان و دليلى وجود داشته باشد زيرا كه آنان يكديگر را نيز انكار مينمايند و سپس خداوند بيان نمود كه روش مشركين عرب و عموم آنهائيست كه كتاب ندارند و همه دين اسلام را انكار نموده و باور ندارند .\r\n2 - اين جمله در صدد نكوهش آنهائيست كه از روى عناد انكار ميكنند دين اسلام را و در حقيقت خداوند ميفرمايد دانش چنين كسى براى او فائده‌اى ندارد زيرا كه در انكار حقّ و نپذيرفتن دين اسلام با نادانى كه از كتاب بهره‌اى ندارد يكسان است .\r\n كَذلِكَ قالَ الَّذِينَ لا يَعْلَمُونَ مِثْلَ قَوْلِهِمْ . . .  - اين چنين گفتند نادانان مانند گفتار ايشان - يهود و نصارى - سدى و مقاتل ميگويند : مشركين عرب كه سر تا پا نادان و كتابى ندارند در برابر محمّد و يارانش همان گفتار يهود و نصارى را گفتند و تصريح نمودند كه آنان دينى ندارند .\r\n\r\n","description":"","footnote":"","page_name":" 318 ","page_number":330},
  {"content":"\r\n\r\nو بعضى گفته‌اند : معناى جمله اين است : مشركين عرب گفتند : تمام پيامبران و پيروان آنان راه خطا پيموده و چيزى نيستند پس با شما اى گروه يهود در انكار از روى جهل و نادانى يكسان و مساويند .\r\nو برخى گفته‌اند : اين گروهى كه نادانند امتهايى بودند پيش از يهود و نصارى و قبل از تورات و انجيل مانند قوم نوح و عاد و ثمود كه آنان نيز به پيامبران خود گفتند : شما چيزى نيستيد و اين تفسير از عطا حكايت شده .\r\nو پاره‌اى گفته‌اند : صحيحترين تفسير اين است كه منظور از اين گروه نادانان پيشينيان از يهود و منظور از « يهود » در « قالت اليهود » يهود هم زمان پيامبر اسلام است زيرا كه خداوند گفتار اهل باطلى را در برابر اهل باطل ديگر نقل فرمود جايز نيست كه گفتار اهل باطلى در برابر صاحب حق عطف بر آن شود .\r\n فَاللَّهُ يَحْكُمُ بَيْنَهُمْ يَوْمَ الْقِيامَةِ فِيما كانُوا فِيهِ يَخْتَلِفُونَ . . .  - پس خداوند حكم مىكند ميان ايشان در روز قيامت در آنچه اختلاف دارند .\r\nدر آن چند وجه است :\r\n1 - حسن ميگويد : حكم خداوند ميان آنان اين است كه همگى را تكذيب و وارد آتش كند .\r\n2 - ابو على ميگويد : حكم خدا ميان آنان اين است كه از ستمكارى كه بدون دليل و برهان تكذيب مىكند بنفع ستمديده تكذيب شده انتقام گيرد .\r\n3 - زجّاج ميگويد : حكم خدا اين است : كه بنماياند به آنان هر كه را آشكار وارد بهشت مىكند و هر كه را آشكار وارد جهنم مينمايد و اين تنها حكمى است كه در روز قيامت نزاع و كشمكش را بر طرف ميسازد زيرا هر گروهى بجايگاه خويش وارد ميشوند اما حكمى كه مربوط به خداوند آن را روشن كرده و بوسيلهء دليلهاى آشكار مسلمين و ناتوان بودن مردم از اينكه مانند قرآن كتابى بياورند كاملا بيان كرده است .\r\n\r\n","description":"","footnote":"","page_name":" 319 ","page_number":331},
  {"content":"\r\n . \r\n\r\n","description":"","footnote":"","page_name":" 320 ","page_number":332}
  ]