[
  {"content":"\r\nمحمد تقى جعفرى\r\nتفسير و نقد و تحليل\r\nمثنوى جلال الدين محمد بلخى\r\nجلد دوم - دفتر اول\r\n","description":"","footnote":"","page_name":" تعريف الكتاب 1 ","page_number":1},
  {"content":"\r\nاين كتاب در تاريخ 12 / 3 / 1350 شماره 17 / 1802 تحت شماره 286 در كتابخانه ملى به ثبت رسيده است .\r\n","description":"","footnote":"","page_name":" تعريف الكتاب 2 ","page_number":2},
  {"content":"\r\nتقديم\r\nبه تكاپو كنندگان در راه پيش برد شخصيت انسانها در هر دو قلمرو فرد و اجتماع .\r\n","description":"","footnote":"","page_name":" تعريف الكتاب 3 ","page_number":3},
  {"content":"\r\nتذكر\r\nجمع آورى جملات ويكتور هوگو از بينوايان و انتخاب جملات عالى از ميان آنها در مقدمه جلد سوم از اينجانب است و جمع آورى جملات لئون تولستوى از آقايان شهرام انصارى و سياوش نقاش زاده و انتخاب جملات عالى از ميان آنها در مقدمه جلد چهارم از اينجانب است .\r\nمحمد تقى جعفرى\r\nاز اين كتاب 1000 نسخه در تاريخ 6 / 3 / 1350 در چاپخانه حيدرى به چاپ رسيده است .\r\n","description":"","footnote":"","page_name":" تعريف الكتاب 4 ","page_number":4},
  {"content":"\r\n\r\nمناجات\r\nبه نام خدا\r\n\r\nاى خداى پاك بىنياز و يار\r\nدست گير و جرم ما را در گذار\r\nياد ده ما را سخنهاى رقيق\r\nكه تو را رحم آورد آن اى رفيق\r\nهم دعا از تو اجابت هم ز تو\r\nايمنى از تو مهابت هم ز تو\r\nگر خطا گفتم اصلاحش تو كن\r\nمصلحى تو اى تو سلطان سخن\r\n\r\nدر آن هنگام كه معلمان و مربيان بشرى قيافهء حرفه اى به خود بگيرند .\r\nدر آن هنگام كه قهرمانان مبارزه با اوهام و خرافات خود در لجن زار غرور و خود ستايى و نشان دادن دو روى خويش از هر گونه اوهام و خرافات خود در لجن زار غرور و خود ستايى و نشان دادن دو روى خويش از هر گونه اوهام و كج فهمىها ( كه فعاليتهاى فكرى و قلمى و سخنورى و تدريس آنان در ميدانى دور از دسترس جانهاى آدميان به شكل مسابقه اى در آيد كه نتيجهء برد و باختشان جز باختن يا در گرو گذاشتن شخصيت انسانها چيزى ديگرى نبوده باشد .\r\nدر آن هنگام كه مربى و رهبر تمام نيروى خود را صرف ساختن رصدگاهى در درون انسانها مىكند كه در فضاى انسان و انسانيت جز وجود بىنهايت او چيزى را نشان ندهد ، كاش اين فرد بىنوا لحظه اى به خود آمده و از خويشتن بپرسد كه : آيا اين من نيستم كه با بناى چنين رصدگاه مصنوعى بينايى انسانها و موجوديت واقعى خود را تباه مىسازم ؟\r\n","description":"","footnote":"","page_name":" 1 ","page_number":5},
  {"content":"\r\nبا تمام شرمسارى بايد اذعان كرد كه نقص معلومات بشرى با غرض ورزى هوا پرستان در اغلب دورانهاى تاريخ دست به يكديگر داده هواى مسمومى از اوهام و خرافات را براى تنفس مغز و مشاعر آدميان ايجاد مىكند ، ولى وجود مقدارى از حقايق در هر دوره از يك طرف و اميد لذت بخش انسانى به رسيدن به واقعيات از طرف ديگر ، همواره اين هواى مسموم را تعديل كرده ، زندگى انديشه اى و مشاعر انسانى را از سقوط نهايى باز داشته است .\r\nنقص معلومات بشرى تا آن جا كه از حدود اختيارات او بيرون است ، با نظر به وضع واقعى انسانها موجب شكسته و اضطراب روحى نمىباشد . پس در حقيقت عامل اصلى مسموميت هواى فرهنگ كلى انسانى همان غرض ورزى تبه كاران و ماهى گيران از آب گل آلود مىباشد .\r\nاگر اين غرض ورزىها را هم درست تحليل كنيم به انواع گوناگونى از آنها خواهيم رسيد كه از نظر جرم و زشتى بسيار متفاوت مىباشند ، بعضى از آنها سطحى و ناچيز ، بعضى ديگر عميق و بنيان كن و خانمان سوز است . يك دقت لازم و كافى مىتواند اثبات كند كه كثيفترين و جنايتبارترين غرض روزىها همان است كه يك انسان تمام فعاليتهاى فكرى و روانى خود ار تحت شرايط ذهنى خويش مطابق واقعيات نشان داده و هدفى جز اين نداشته باشد كه : ( اى انسانها به من نگاه كنيد ) ، نمىدانيم اين انسان نما كه به قول جلال الدين :\r\nدر هواى آن كه گويندش زهى بسته او بر گردن جانش زهى گرانبارترين زنجير ركود و جمود را بر گردن جانش بسته است ، چگونه مىخواهد جانهاى آدميان را در راه اعتلا و تكامل به حركت بياورد اى مربى نازنين اى رهبر ارواح انسانها اگر هم نيروى انديشهء تو براى تحريك افراد يا جوامع انسانى ناقص و نسبى بوده باشد ، اگر هم موقعيت عمومى تو نتواند اثر قابل توجهى در پيش برد قافلهء انسانها ايجاد كند ، مىتوانى با درك اين حقيقت كه\r\n","description":"","footnote":"","page_name":" 2 ","page_number":6},
  {"content":"\r\nمحدوديت حواس و انديشه و دريافتهايت از يك طرف و مايه گذارى خود طبيعى تو از طرف ديگر هر لحظه اى تو ار در معرض جرم و خطا قرار داده است ، سدى را از پيش پاى قافلهء راه ابديت بردارى . آخر چه جرم و خطايى بالاتر از اين كه به حاى آن كه بگوييم : اى انسانها ما آن جويبارهاى بسيار باريك و ناچيزى هستيم كه آب زلال معرفت و تكامل شخصيت را از سرچشمه اى مىگيرند كه به كل مجموعى جهان هستى وابستگى دارد ، آن سرچشمه اى كه منبع اصيلش اقيانوس بىكران فيض الهى است .\r\nآرى به جاى اين توجه و ارزيابى واقعى چيز ديگرى را طلب مىكنيم :\r\nطالب حيرانى خلقان شويم دست طمع اندر الوهيت زنيم ( 1 )  پاك پروردگارا ما را به حساسيت و عظمت راهى كه در پيش گرفته‌ايم آگاه بساز ، از پرتگاه نابود كنندهء احساس بىگناهى دور فرما .\r\nاى خداى پاك بىانباز و يار دست گير و جرم ما را در گذار آيا اين يك جرم و گناه ديگرى نيست كه معذرت و عفو را از كسانى بخواهيم كه موجب غرور و گول خوردن آنها باشد ؟ آيا اين يك جرم و گناه بدترى نيست كه با طلب معذرت و عفو از مردم به بزرگى شخصيت خود بيفزاييم ؟ نوشتن امثال اين جملات كه : ( مؤلف به نقص معلومات خود اعتراف دادر ) با اين هدف گيرى كه مردم بگويند : ( چه مرد متواضع و فروتن ) و ( واقعاً اين مؤلف به اوج معرفت رسيده است ، زيرا - اعتراف به نقص و قصود خود مىكند ) آيا امثال اين گونه جملات ساختگى جز پرده پوشى و امضاى غرض ورزى خود و جهالت ديگران اثر ديگرى دارد ؟\r\n","description":"","footnote":" ( 1 ) بيت فوق در مثنوى چنين است : ( طالب حيرانى خلقان شدى دست طمع اندر الوهيت زدى ) و ما به مناسبت جملات خود صورت فعل را به شكل متكلم جمعى در آورديم . . ","page_name":" 3 ","page_number":7},
  {"content":"\r\nاگر ما اين فدا كارى را داشته باشيم كه به اعماق وجدان خود مراجعه كرده و تكليف تعليم و تربيتهاى خود را از منبع اصلى جستجو كنيم ، درك خواهيم كرد كه بايستى پوزش و عفو را از آن خداى بىچون طلب كنيم كه اعتذار ما نه او را فريب مىدهد و نه وضع روحى ما را براى او پوشيده مىدارد . موقعى كه اين حالت روانى در گفتار و نوشته ها و حركات تربيتى ما هر چند كه ناقص و خطا بوده باشد واقعاً جلوه نمايد ، اگر سودى به حال انسانها هم نداشته باشيم مسلم است كه دردى بر دردها و بد بختىهاى آنها اضافه نخواهيم كرد ، آرى اى خداى بىچون\r\n\r\nگر خطا گفتيم اصلاحش تو كن\r\nمصلحى تو اى تو سلطان سخن\r\n\r\n","description":"","footnote":"","page_name":" 4 ","page_number":8},
  {"content":"\r\n\r\n\r\n\r\nچند مقدمه را ياد آور مىشويم :\r\nمقدمهء يكم - حقيقت عرفان\r\nدرست است كه اين كلمه با نظر به مادهء لغوى آن معناى شناسايى و معرفت را نشان مىدهد ، اما در اصطلاح مخصوص مكتبى ، عرفان معنايى دارد كه مركب از معرفت و گرايش مىباشد . شناسايى خالص اگر چه در عالىترين سطح بوده باشد معناى عرفان اصطلاحى را نمىرساند ، چنان كه عمل و گرايش بدون شناسايى و معرفت عرفان ناميده نمىشود .\r\nبا نظر به تمام موارد استعمالات عرفان كه گرايش به عالىترين مقام انسانى است و با نظر به اين كه مقامى عالىتر از انسان وجود دارد كه شناسايى و گرايش به آن موجب حصول عرفان مىگردد ، اين كلمه را با هيچ يك از مشتقاتش جز مشتق « معروف » نمىتوان به خدا نسبت داد ، نمىتوان گفت : خدا معرفت دارد ، خدا عارف است ، خدا معرفت پيدا كرده است . با اين كه در مادهء معرفت سابقهء جهل وجود دارد ، يعنى غالباً اين مفهوم در مواردى استعمال مىشود كه شخص متصف به آن قبلًا جاهل بوده است و اين حالت در بارهء خدا امكان ناپذير است . گفتيم كه حقيقت عرفان مركب از دو چيز است : شناسايى و عمل و گرايش . و به اين معنى كسى پيدا نمىشود كه منكر صحت و لزوم تحصيل عرفان بوده باشد ، مگر اين كه منكر « من ايده آل » باشد .\r\nمقدمه دوم - دو مسير متضاد در مفهوم كلمه عرفان\r\nدر قاموس زندگى بشرى حقايق زيادى وجود دارد كه داراى دو قيافهء زشت و زيبا و شايسته و ناشايست پيدا كرده است . مثلًا حقيقت آزادى كه عالىترين آرمان بشرى است ، قيافهء بسيار ناشايست دارد كه در آزادى نامحدود غرايز حيوانى ما نمودار مىگردد يا به طور كلى در اشباع « مىخواهم » انسان جلوه مىكند ، يعنى انسان مىگويد : آزادى\r\n","description":"","footnote":"","page_name":" 5 ","page_number":9},
  {"content":"\r\nواقعى آن است كه هر چه بخواهم اعم از اين كه آن مىخواهم به نفع خود و اجتماع بوده باشد يا به ضرر آنها و اعم از اين كه مىخواهم طبيعى بوده باشد يا مصنوعى . . . از طرف ديگر آزادى در يك نمود عالى مىتواند پديدار شود كه با ارزشتر از آن نمود براى انسان قابل تصور نيست ، چه نعمتى با ارزشتر از اين براى انسان مىتوان تصور كرد كه با تحصيل آزادى شخصيت روحى ، شخص مىتواند تمام انسان و جهان را در موجوديت خود دريابد و خود را در تمام انسان و جهان .\r\nچگونه مىشود كه يك حقيقت عالى دو قيافه متضاد زشت و زيبا پيدا مىكند ؟ در اين مورد سر و كار ما با يك مسئلهء بسيار با اهميت است كه در همهء شئون انسانى اعم از فردى و اجتماعى مؤثر مىباشد .\r\nاين همان مسئلهء من طبيعى و من ايده آل است كه اولى در جستجوى لذت و دومى در طلب بايستگىها و شايستگىها است . در آن فرد يا اجتماعى كه حكومت با من طبيعى است ، امكان ندارد كه حتى يك حقيقت عالى كه انسان را به تكامل روحى رهسپار كند كوچكترين نقشى داشته باشد . در حكومت من طبيعى مفاهيمى از قبيل عدالت و آزادى و وظيفه و معرفت و تكامل در استخدام مىخواهمهايى است كه از من طبيعى مىجوشد و چنين وانمود مىكند كه در حكومت من ايده آل سيراب و اشباع مىشود .\r\nممكن است بگوييد : مفاهيم عالى از قبيل عدالت و آزادى و وظيفه و عرفان كه مورد بحث ما است چگونه مىتواند قيافهء زشت به خود بگيرد در صورتى كه اين مفاهيم به مجرد وابستگى به من طبيعى از نظر موضوع عوض مىشوند ؟ يعنى عدالتى كه از من طبيعى سيراب و اشباع مىشود ، آن آزادى كه رها شدن غرايز حيوانى را هدف گيرى مىكند ، عرفانى كه در استخدام « من طبيعى » است نمىتواند عدالت و آزادى و عرفان بوده باشد .\r\nمىگوييم : ترديدى در اين نيست كه واقعيت همين است كه شما مىگوييد ، ولى مشكل اصلى در اين است كه مقياس نفوذ من طبيعى و لذتجويىاش از آن\r\n","description":"","footnote":"","page_name":" 6 ","page_number":10},
  {"content":"\r\nمقياسات بزرگ و چشمگير نيست كه انسان را فوراً به خطا كارى و لغزش خود متوجه بسازد ، بلكه نفوذ و گسترش آن بسيار دقيقتر از آن است كه ما گمان مىكنيم :\r\nاين مسئله را در يك عبارت بسيار ساده و مختصر بيان مىكنيم :\r\nما مىدانيم كه اگر لذت جويى در كارهاى ما به عنوان هدف نهايى نمودار گردد ، نقطهء توجه ما همان لذت خواهد بود . اين همان خواستهء من طبيعى است كه سد راه وصول به من ايده آل است .\r\nممكن است بگوييد : اگر نقطهء توجه و انگيزهء ما لذت معنوى بوده باشد چطور ؟ مىگوييم : نتيجه روشنى كه لذتجويى در بر دارد اگر چه در نظر ما لذت معنوى جلوه نمايد ، سقوط حقايق و واقعيات از اصالت در انگيزگى است . اگر شما به لذت در عدالت عشق بورزيد ، آن چه كه انگيزه و هدف شما در بارهء عدالت است لذت ناشى از دادگرى است ، اگر روزى يا در شرايط ديگر موقعيت ديگرى به خود بگيريد ، اين خطر جدى وجود دارد كه همان لذت يا نظير و مشابه آن را در موضوع ديگرى پيدا كنيد ، در آن هنگام كيست كه بتواند به شما اثبات كند كه اين لذت پوچ و باطل است ؟ دليل اين مطلب روشن است ، زيرا ، لذت از مقولهء دريافت درونى است ، ولى عدالت مربوط به قانون و وظيفه است كه خارج از موجوديت طبيعى ما است ، ما مىتوانيم لذتهايى را به جاى لذتهاى ديگر بپذيريم ، ولى عدالت هرگز به جاى ستم و ستم به جاى عدالت نمىنشيند . شما هر لحظه در ميان مىخواهم من طبيعى و بايستگىهاى من ايده آل در كشاكش به سر مىبريد بدان جهت كه وسيلهء فعاليت من طبيعى لذتجويى و دورى از الم است لذا به دست آوردن هدفهاى آن بيش از يك مبارزه احتياج ندارد كه عبارت است از مبارزه با عوامل بيرونى ، يعنى همين كه توانستيد با يك مبارزه بيرونى موقعيتى را به دست بياوريد به هدف من طبيعى رسيده‌ايد ، در صورتى كه براى به دست آوردن هدف در من ايده آل به يك مبارزهء فوق العاده سخت و جدى و با من طبيعى به يك مبارزهء معمولى با عوامل برونى نيازمند هستيد .\r\n","description":"","footnote":"","page_name":" 7 ","page_number":11},
  {"content":"\r\nخلاصه لذت يك پديدهء طبيعى و روانى مخصوص به شخص ما است ، در صورتى كه حقايق عاليه و واقعيات اصيل مانند عدالت و آزادى و معرفت و عرفان ريشهء خارجى دارند . اين لذت جويى در مسئله عرفان و معرفت نيز دامن گير نوع انسانى مىشود و او را در پرتگاه خود پرستى ساقط مىكند .\r\nنتيجه اى كه از اين مبحث مىتوان گرفت اين است كه : يكى از عوامل اساسى تفسيرات نابه جا در مفهوم عرفان دخالت دادن مختصات شخصى سالك در قلمرو عرفان مىباشد .\r\nيعنى با توجه يا بدون توجه بعضىها با هدف گيرى بسيار عالى در صدد به دست آوردن معرفت و گرايش به كار شروع مىكنند ، ولى با كوچكترين غفلت يا مسامحه يا لذتجويى نتيجه معرفت و گرايش را در شور و هيجان « من طبيعى » بهره بردارى مىكنند ، درست است كه هدف او شناسايى جمال و جلال خداوندى و گرايش به آن است ، اما از اين حقيقت غفلت مىورزد كه تضاد و كشاكش من طبيعى با من ايده آل در تمام مراحل سلوك وجود دارد به طورى كه كوچكترين انحراف از مراعات تضاد زنجير من طبيعى و شورش و هيجان آن را به نام شورش من ايده آل به پايش خواهد بست . و اگر ما اين اختلاط و آميزش فعاليت دو قلمرو من طبيعى و من ايده آل را در درون گروهى از عرفا كه با كلمهء حرفه اى بهتر معرفى مىشوند قبول نكنيم ، نمىتوانيم به گلاويز شدن و انتقادى كه دسته هاى مختلف آنان با يكديگر به راه انداخته تفسير كنيم .\r\n","description":"","footnote":"","page_name":" 8 ","page_number":12},
  {"content":"\r\n\r\nمقدمه سوم - آن عرفان كه در « من طبيعى » شكوفان مىشود ، عرفان منفى است\r\nبراى توضيح مقصود از اين مبحث جملات ذيل را از ويكتور هوگو با دقت شايسته مطالعه فرماييد : « موجوداتى هستند كه بيش از چيزى نمىطلبند ، جاندارانى هستند كه چون آسمان لاجوردى داشته باشند مىگويند : همين بس است متفكرانى وجود دارند كه در شگفتىها فرو مىروند و در مجذوبيت و در پرستش طبيعت غوطه ور مىشوند و از ميان امواج آن بىاعتنايى به بد و خوب را حاصل مىدارند ، در كون و مكان سير و سياحت مىكنند ، با رخشندگى بسيار از آدميان فارغاند ، نمىفهمند كه آدمى در همان موقع كه مىتواند زير درختان با صفا بنشيند و در تخيل فرو رود ، مىتواند انديشه اش را به گرسنگى اينان ، به تشنگى آنان ، به برهنگى فقيران در زمستان ، به خميدگى لنفاوى يك ستون فقرات كوچك ، به بستر بيمار ، به كلبهء تاريك ، به زندان سياه چال ، به لباسهاى پارهء دختران جوان لرزان مشغول سازد . اينها ارواح آرام و مخوفند كه رضايى بىرحمانه دارند . امر عجيب اين كه ابديت كفايتشان مىكند ، اين احتياج بزرگ آدمى ، اين وجود فانى كه به خوبى قابل ديدن و فرا گرفتن است ، چيزى است كه آنان هيچ نمىدانند . محدودى كه قابل ترقى است . اين شاه كار عالى چيزى است كه در فكرش نيستند . لا يتناها كه از تركيب بشرى و لاهوتى ، محدود و نامحدود به وجود مىآيد از نظرشان ناپديد مىشود ، هر چند كه با عظمت روبه رو باشند لبخند مىزنند ، هرگز مسرتى ندارند ، هميشه در جذبه‌اند ، غوطه خوردن حيات آنان است ، تاريخ بشريت براى آنان چيزى جز نقشهء چند پاره نيست ، ( كل ) در آن وجود ندارد ، ( كل واقعى ) در خارج آن است ، پس اشتغال به اين جزء يعنى آدمى براى چه خوب است ؟ آدمى رنج مىبرد ؟ ممكن است اما كارى به آن نداشته باشيد ، و ستارهء ( آلده باران ) را بنگريد كه چگونه اوج\r\n","description":"","footnote":"","page_name":" 9 ","page_number":13},
  {"content":"\r\nمىگيرد مادر ديگر در پستان شير ندارد ، كودك نوزاد از گرسنگى جان مىدهد بسيار خوب ، اما از اين مطالب هيچ نمىدانم ، بياييد و تماشا كنيد كه اين خط مدور كه بر كندهء درخت كاج است وقتى كه زير ميكروسكوپ ديده شود به صورت چه گل ستاره زيبا نمايان مىشود زيباترين تورىها را بياوريد و با اين مقايسه كنيد اين متفكران دوست داشتن را از ياد مىبرند ، منطقة البروج در اينان اثرى مىبخشد كه از نگريستن به كودكى كه اشك مىريزد بازشان مىدارد . خدا جانشان را در محاق نهاده است . اينان خانواده اى از ارواحند كه يك باره هم بزرگند و هم كوچكند . » ( 1 )  اگر مطالبى را كه ويكتور هوگو در عبارات فوق بيان نموده است دقيقاً تحليل كنيم خواهيم ديد : مقدار قابل توجهى از مضامين آن عبارات در هوا خواهان عرفان منفى پيدا مىشود و همچنين اگر به اين عبارت : « متفكرانى وجود دارند كه در شگفتىها فرو مىروند و در مجذوبيت و در پرستش طبيعت غوطه ور مىشوند » عبارت ذيل را هم اضافه كنيم :\r\n« درون بينهايى پيدا مىشوند كه در شگفتىهاى درون و در مجذوبيت و در پرستش من غوطه ور مىشوند » هر دو گروه متفكرين و درون بينهاى تماشاگر را شامل مىشود . متفكرين تماشاگر انديشمندان تجريد پرستاند ، همچنان كه درون بينهاى تماشاگر هوا خواهان عرفان منفى مىباشند .\r\n","description":"","footnote":" ( 1 ) در اين جملهء اخير كاملًا دقت بفرماييد ، چقدر عالى و بيان كنندهء واقعيت است ، اين گونه اشخاص با آن قيافهء حق به جانبشان نه تنها راهى نخواهند رفت و با آن قيافهء آرامشان نه تنها اضطراب درونى خود و ديگران را مرتفع نمىسازند ، بلكه موجب به خطا رفتن خود و لغزش ديگران مىباشند . اين رضايت بىرحمانه است ، زيرا - تمام ناملايمات و بىچارگى بىنوايان را ناديده گرفته با فرو بردن خود در ظلمتها حس خود پرستى را اشباع نموده آرامش پيدا مىكنند اينان موجودات مخوفى هستند ، چرا ؟ براى آن كه در غرقاب تفكرات مجرد خود را در ما فوق انسانها نشان مىدهند و مردم را به ترديد در واقعيات و اضطراب در زندگانى دچار مىسازند . . ","page_name":" 10 ","page_number":14},
  {"content":"\r\nنشاط و سرور اين جذب شدگان در سير و سياحت عالم درونى همان اندازه ارزش دارد كه نشاط و سرور تماشاگران مجذوب طبيعت .\r\nتماشاگران مجذوب طبيعت جهانى را در مقابل حواس و انديشهء خود بر مىنهند و از اطلاعى كه در بارهء آن پيدا مىكنند لذت مىبرند و بدون اين كه به اعتراف همهء متفكرين عالى مقام كه ( هيچ انسانى نمىتواند جهان هستى را آن چنان كه هست درك كند ) ارزشى قايل شده و به حدود دريافت واقعى خود توجهى داشته باشند گمان مىكنند همه چيز را فهميده‌اند ، اين گمان پوچ آنها را وادار مىكند كه شناسايىهاى خود را مطلق قلمداد نموده با تمام بىاعتنايى به گستاخىها دچار شوند .\r\nما از بعضى از فلاسفه ى قرن نوزدهم اين گونه جملات گستاخانه را « با كشف قوه و ماده » يا « با كشف اسرار ذهن و ادراك » همهء جهان را شناخته‌ايم مشاهده كرده‌ايم .\r\nاگر نيروى فنا ناپذير كنجكاوى بشر در بارهء رموز و اسرار هستى وجود نداشت چند عدد از جملات فوق كافى بود كه چرخ متحرك فرهنگ انسانى را ساكن و متلاشى بسازد .\r\nعين همين گستاخى و خود بينى را در تماشاگران مجذوب عالم درونى نيز مىبينيم چقدر اسف انگيز است كه يك انسان با داشتن معلومات محدود در بارهء جهان بيرونى و درونى صريحاً بگويد : من خدا من خدا من خدايم .\r\nاگر مقصود اين گروه از سير كنندگان اين بوده است كه من يكى از مظاهر و جلوه گاه هاى مقام شامخ ربوبى هستم ، من همانم كه توجه پيدا كرده‌ام كه « خدا از رگ گردن براى من نزديكتر است » بسيار عالى است ، ولى مصرع فوق اين مقصود را نمىرساند . و اگر مىخواهد واقعاً از وصول خود به مقام احديت خبرى بدهد ، در اين صورت ادعاى خود را با همين جمله تكذيب مىكند ، زيرا ، چگونه امكان دارد كه كسى من را براى خود بر نهد بدون اين كه جز من براى او مطرح شده باشد ؟ به اضافهء اين كه علت چيست كه اين گونه مدعيان پس از رسيدن به بعضى از حالات روح مىگويند : من خدايم ، يا « انا الحق » ولى نمىگويند كه حالا فهميدم كه قبلًا خدا بودم ، حالا هم\r\n","description":"","footnote":"","page_name":" 11 ","page_number":15},
  {"content":"\r\nخدا هستم ، پس از اين هم خدا خواهم بود ؟ و چرا سايرين خدا نيستند ؟ وجود خدا براى چه بايستى در موجوديت شما منحصر بوده باشد ؟ آيا اين آگاهى به اين كه من خدايم مرا به خدايى مىرساند ، پس آنان كه آگاه نيستند خدا نيستند پس خدا محدود در وجود تو آن هم در موقع آگاهى به خدا بودن مىباشد . و اگر بگوييم : همه موجودات خدا هستند اين كون و فساد و حركت و سكون و نقص و كمال در هستى چه معنا مىدهد ؟ دفاع از اين قبيل جملات كه « من خدا من خدا خدايم » از بزرگترين موانع سلوك انسانها به سوى خدا است ، زيرا ، توجه و گرايش واقعى انسانها را كه عالىترين ثمرهء شخصيت انسانها است ، از سير بىنهايتش منحرف نموده در نقطه اى از من مىخشكاند .\r\nبه همين جهت است كه ما نتوانسته‌ايم اين بيت را كه جلال الدين مىگويد :\r\nبىادب حاضر ز غايب خوشتر است حلقه گر چه كژ بود نى بر در است ؟ تصحيح كنيم . اولًا جلال الدين مىپذيرد كه اين گونه « شطحيات » ( انا الحق ) يا ( من خدايم ) گفتنها بىادبى و گستاخى به آن مقام شامخ ربوبى است .\r\nسپس در مقام تصحيح اين بىادبى و گستاخى مىگويد : انسان توانايى حضور به آن مقام شامخ را پيدا كند و چنين گمان كند كه خود او است ، سپس همين گمان را در صورت جملات فوق بيان كند با اين كه بىادبى و گستاخى است بهتر از آن است كه راهيابى به حضور نداشته باشد .\r\nولى جلال الدين مىبايست اين نكته را در نظر داشته باشد كه اين گونه تبرئه ها و پوزش خواهىها در اين مورد خود نوعى از گستاخى محسوب مىشود ، حضور در پيشگاه الهى را مقايسه كردن با حضور ساير شخصيتها به هيچ وجه قابل دفاع نيست . ( 1 ) \r\n","description":"","footnote":" ( 1 ) و اين مسئله غير از تابلويى است كه در بارهء حضرت موسى عليه السلام و چوپان ساده لوح بيان شده است ، چوپان كه در آن داستان صفات الهى را به موسى عليه السلام نسبت مىداد ، با نظر به وضع روانى چوپان نه تنها گستاخى نبود ، بلكه با آن وضع محدود جز آن از چوپان ساخته نبود ، لذا جلال الدين خود در آن ابيات صريحاً گوشزد كرده است كه نبايستى انسانهايى كه تكامل بيشترى دارند يا قدرت تكامل بيشترى را دارا مىباشند به آن گونه معلومات چوپانى قناعت بورزند . . ","page_name":" 12 ","page_number":16},
  {"content":"\r\nاگر واقعاً كسى حضور در پيشگاه الهى پيدا كرده است چگونه مىتواند اشتباه كند كجا رسد كه بىادبى هم داشته باشد ؟ به اضافهء اين كه آن بىادبى اگر هم بر فرض محال براى او قابل بخشودن باشد ، از نظر تعليم و تربيت انسانها و دستورات اجتماعى موجب فساد مىباشد . و چه افسادى بالاتر از اين كه تجويز اين گونه بىادبىها « به قول جلال الدين » فرقه بازىها و دسته بندىها در تاريخ اسلامى به وجود آورده است و به هيچ وجه قابل اغماض نمىباشد . بىسوادهاى هوا پرست فراوانى را در تاريخ اسلام مىبينيم كه با بهره بردارى از اين بىادبىها « به قول جلال الدين » شكاف در جوامع اسلامى ايجاد كرده‌اند .\r\nمگر خود جلال الدين در بارهء على بن ابى طالب عليه السلام نمىگويد : اين مرد به مرتبه اى از عين اليقين رسيده است كه صريحاً فرموده است :\r\n« لو كشف الغطاء ما ازددت يقينا » ؟ و در تأييد همين مطلب است كه مىگويد :\r\nاى على كه جمله عقل و ديده اى شمه اى واگو از آن چه ديده اى با اين وصف به هيچ وجه و در هيچ يك از منابع معتبر نقل نشده است كه امير المؤمنين جملاتى از قبيل « انا الحق » بگويد .\r\nآن حالات روانى كه به سالكين دست مىدهد اگر از دستبرد من طبيعى در امان باشد عالى حالات است كه بشر مىتواند به آن برسد ، حقيقتاً اگر زندگانى انسانى بهره اى از آن حالات روحى نداشته باشد جاى اسف و شرمسارى است . آن جا است كه روح به آخرين حد بارورى مىرسد ، زيرا ، حقيقتاً تابش شعاع الهى را بر تمام هستى و موجوديت خويش احساس مىكند .\r\nآرى روح انسانى حتى از اين هم با عظمتتر است ، ولى خدا با عظمتتر از آن است كه شطحيات مورد بحث او را محدود بسازد . بياييد لقاء الله را با « انا الحق » اشتباه نكنيم .\r\n","description":"","footnote":"","page_name":" 13 ","page_number":17},
  {"content":"\r\n\r\nجلال الدين مولوى و لئون تولستوى\r\nدر مقدمهء مجلد چهارم مطلب بسيار عالى لئون تولستوى را متذكر مىشويم و چنان كه در مقدمهء مجلد سوم گفته‌ايم : ما هرگز قصد مقايسهء كامل و صد در صد ميان اين متفكرين عالى مقام را نداريم ، زيرا - چنان كه در همان مجلد ياد آور شديم خصوصيات و مشخصات نوابغ هم از نظر روانى و هم از نظر محيطى جغرافيايى و حقوقى و سياسى و مذهبى ما را از مقايسهء كلى محروم مىسازد .\r\nكارى كه ما مىتوانيم انجام بدهيم استخراج كلياتى است كه فرهنگ مشترك جوامع انسانى را تا حدود زيادى براى ما نمودار بسازد . در اين جا پيش از ورود به اصل مطلب مجبوريم در بارهء فرهنگ مشتركى كه در اين گونه مقايسات منظور كرده‌ايم چند جملهء مختصر بگوييم :\r\nطلايه داران فرهنگ مشترك بشرى عموماً چه شرقى و چه غربى در اين خصوصيت روانى مشتركاند كه از خود طبيعى بيرون آمده توانسته‌اند انسان را در زمينهء كلى براى خويشتن به طور جدى مطرح كنند ، به عبارت ديگر اينان افرادى هستند كه مرزها و خصوصيات نژادى و اخلاقى و سياسى و حتى اقتصادى را در يك زمينهء بسيار كلى انسانى هضم كرده ، جامعه و انسانى را كه به عنوان جامعه و انسان ايده آل مجسم نموده‌اند به طور يك كل مجموعى در نظر بياورند كه حقيقتاً خود را اجزاء آن مىدانند .\r\nارتعاش و ضربان قلبى مهاتما گاندى در موقع خواندن نامه هاى لئون تولستوى و بالعكس ، همان ارتعاش و ضربان قلبى يك انسان راد مرد است كه عقلش واقعيات را بررسى و كاوش نموده به سوى قلبش سرازير مىكند ، در نتيجه قلب او مرتعش و لرزان مىشود . ما نمىدانيم آيا تولستوى مثنوى را و جلال الدين اوپانيشادها را ديده بودند يا نه ؟ چنان كه از اين حقيقت هم اطلاع صحيحى در دست نداريم كه : آيا هنگامى كه راسل مىگويد : « ما فى المثل به آن كر مادر زاد شبيه هستيم كه در ميان جمعى نشسته است كه اركستر مىنوازند ، او از حركات منظم آنان كه روى وسايل موسيقى\r\n","description":"","footnote":"","page_name":" 14 ","page_number":18},
  {"content":"\r\nانجام مىدهند كاملًا درك مىكند كه تمام واقعيت در همين فعاليتها كه موزيسينها روى وسايل انجام مىدهند منحصر نيست ، بلكه مقصود در پشت پردهء اين فعاليتها است اگر چه او نمىشنود » .\r\nاين بيت نظامى گنجوى را ديده بود كه مىگويد :\r\nكار من و تو بدين درازى كوتاه كنم كه نيست بازى ز اين پرده ترانه ساخت نتوان و اين پرده به خود شناخت نتوان ؟ اما اين مقدار مىدانيم كه نظامى گنجوى مشرق زمين پيش از قرنها و راسل مغرب زمينى پس از قرنها با هزاران خصوصيت كه پيرامون هر يك از آن دو را گرفته بوده است ، در درك اين حقيقت مشترك بوده‌اند كه دستگاه سيستماتيك هستى همهء واقعيت را در اين روى پرده تشكيل نمىدهد ، اگر چه راسل در موارد ديگر مطابق شرايط ذهنى و حساسيت روانى شخصى كه داشته است مطالب مخالفى را هم كه با گفتهء بالا به تناقض منجر مىشود بيان كرده است .\r\nاما ماكس پلانك را هم داريم كه با آن مغز بسيار نيرومندش مىگويد : ما در شناسايى جهان مانند متخصصين خطوط باستانى هستيم ، ما به وسيلهء معلومات فيزيكى خطوطى را از هستى مىخوانيم ، اما اصل آن واقعيت كه اين خطوط نشان مىدهند چيست ؟ از دسترس ما خارج است . اين جملات را در مطالب همين مجلد با ذكر مدرك متذكر خواهيم گشت .\r\nما در مقدمهء اين مجلد با يكى ديگر از درخشانترين چهره هاى طلايه داران فرهنگ مشترك جوامع انسانى رو در رو قرار مىگيريم . اين همان چهرهء شناخته شدهء لئون تولستوى است كه بدون گزافه گويى او را فيلسوف انسان شناس و انسان دوست مىناميم .\r\nاين مرد بزرگ هم مانند جلال الدين و هوگو در خاندان معروفى زاييده شده است . تاريخ ولادت او 28 اوت سال 1828 در ده كوچكى به نام ياسنايا پوليانا در\r\n","description":"","footnote":"","page_name":" 15 ","page_number":19},
  {"content":"\r\nجنوب مسكو مىباشد ، وفات او در سال 1910 و مدت زندگى پر افتخارش 82 سال بوده است .\r\nاين 82 سال را رومن رولان اين گونه توصيف نموده است :\r\n« عمرى كه 82 سال ميدان يك مبارزهء مقدس بود » .\r\nشخصيت علمى و روحى اين مرد بزرگ بسيار بارور بوده است . مىتوان گفت : از نظر صراحت و گسترش ديدگاه از آن افراد كم نظير بوده است كه به قول هوگو اعتقاد به پيش از دو سه نفر امثال آنان در هر قرنى از ضعف بينايى مردم است .\r\nتفاوتى را كه ميان شرايط زمانى و اجتماعى جلال الدين و ويكتور هوگو در مجلد دوم گفته‌ايم ، در ميان جلال الدين و تولستوى نيز ديده مىشود . يعنى توجهات مشروح و تفصيلى اجتماعى تولستوى به قدرى بيشتر از جلال الدين است كه شايد آن دو را از امكان مقايسه بر كنار بسازد . ولى همين توجهات و فعاليتهاى فكرى تولستوى در مسائل اجتماعى ديد حكمت الهى اين مرد را تضعيف نكرده است . او داراى يك رشد روحى فوق العاده اى بوده است كه توانسته است با تمام فرو رفتن در مسائل اجتماعى و بررسى اصول سياسى ديد الهى خود را حفظ كند . و اى كاش رهبران فكرى پس از تولستوى نيز اين حقيقت را در نظر مىگرفتند كه انسان دوستى بدون توجه به آرمانهاى روحى انسان و بدون كشف وابستگى آن روح به ابديت از يك منطق توجيهى سرچشمه مىگيرد ، نه از منطق علمى همه جانبه .\r\nما در اين مقدمه جملات بسيار عالى و جالبى را از لئون تولستوى نقل مىكنيم و آنها را در اختيار مطالعه كنندهء محترم قرار مىدهيم تا خودشان جملات مزبوره را با مضامين ابيات مثنوى مقايسه نموده و مشتركات فراوانى را كه چه در مسائل اخلاقى و چه در مسائل فلسفى و الهى و روانى در مثنوى و جملات تولستوى ديده مىشود از نظر بگذرانند و سخنانى را كه از تولستوى نقل خواهيم كرد نمونه هاى بسيار عالى از طرز تفكر جهانى اين شخصيت مىباشد ، و مسلم است كه نقل اين نمونه ها دليل آن نيست كه همهء گفتارها و نظريات اين شخصيت عالى قدر تصديق مىكنيم .\r\n","description":"","footnote":"","page_name":" 16 ","page_number":20},
  {"content":"\r\n\r\nاين نكته را هم متذكر شويم كه جملات انتخاب شدهء ما به صورت كلياتى است كه از جريان روانى اين نوابغ بهره بردارى شده است ، براى دريافت همه جانبه بايستى خود كتابها مورد مطالعه قرار بگيرد .\r\nمنتخباتى از كتاب اعتراف - تولستوى\r\n« بديهى است مقصود من از ( مردم ) كسانى هستند كه به ميزانى كه ما درس خوانده و تربيت شده‌ايم درس خوانده و تربيت شده باشند ، نه آنان كه اعتقاد به دين را فقط وسيله اى براى وصول به مقاصد دنيوى خويش قرار مىدهند ( اين چنين نفوس فى الحقيقة كافر مطلقند ، زيرا ، اگر ايشان را ايمان وسيله اى جهت رسيدن به مقاصد دنيوى باشد هرگز نام آن ايمان نتواند بود . » ( 1 ) \r\n« هر چند آن چه را كه به هنگام خردى به من آموخته بودند هرگز ايمان نداشتم اما بالاخره مىديدم كه به ( چيزى ) ايمان دارم . و ليكن از اين ايمان مخصوص خود به كسى چيزى نمىتوانستم گفت . من به خدايى ايمان داشتم و يا لااقل خدا را انكار نمىكردم ، اما هرگز نمىدانستم كه اين خداى من چگونه خدايى است . به همچنين مسيح و تعاليمش را نيز منكر نبودم ، اما اين كه تعاليم وى چه در برداشت ؟ نكته اى بود كه باز نمىتوانستم گفت . » ( 2 ) \r\n« چون حال بدان ايام مىانديشم به خوبى مىبينم كه دين من - دين يگانه و حقيقى من - كه از غرايز حيوانى من جدا و محرك من در حيات بود ، اعتقادى بود كه به تكميل و تهذيب نفس خود داشتم . اما باز اين تكميل و تهذيب نفس چه در برداشت و موضوع آن چه بود ؟ چيزى است كه نمىتوانستم گفت . من مىكوشيدم كه عقلًا خود را تكميل كنم و در اين راه آن چه را مىتوانستم و حيات در پيش من مىنهاد مطالعه مىكردم . مىكوشيدم تا ارادهء خويش را تقويت كنم و بدين سبب قوانين و احكامى سخت براى خود در راه تعقيب مقاصد و مطالبى كه جهد من معطوف به آنها بود وضع كرده بودم . از اين گذشته من ، جسماً نيز خود را تكميل و تقويت مىكردم\r\n","description":"","footnote":" ( 1 ) كتاب اعتراف ، تولستوى ، ترجمه آقاى هوشمند فتح اعظم ، ص 6 . .  ( 2 ) همان مأخذ ، ص 7 . . ","page_name":" 17 ","page_number":21},
  {"content":"\r\nو به هر ورزش و رياضتى كه مرا نيرو و نشاط مىبخشيد مبادرت مىورزيدم و به خود عادت مىدادم كه به هنگام ظهور هر ناملايم و محروميتى صبر و طاقت داشته باشم . و اين همه در نظر من عبارت بود از سلوك در راه كمال و البته اين جمله در آغاز به خاطر كمال اخلاقى بوده و ليكن بعد كمال به طور كلى يعنى مطلقاً ميل به بهتر شدن ، جانشين آن شد و مقصود من از بهتر شدن بهتر شدنى بود كه مردم مىپسنديدند نه آن كه خدا مىپسنديد يا خود مىپسنديدم .\r\nديرى نگذشت كه اين ميل و كوشش به شهوت قوىتر شدن از ديگران تبديل يافت يعنى شهوت و شهرت و امتياز و ثروت بيشتر از ساير مردمان داشتن . » ( 1 ) \r\n« عالم به طور كلى رو به تكامل است و در اين تكامل ما متفكرين سهمى به سزا داريم . در بين متفكرين نيز ما شاعران و نويسندگان و هنرمندانيم كه بزرگترين تأثير را داريم ، چه كار ما تعليم و تربيت بشر است . » ( 2 ) \r\n« اين اعتقاد در معناى شعر و ادب و تكامل حيات ، در حد خود مذهبى بود و من يكى از مجتهدين اين مذهب بودم و البته مجتهدى چنين مذهبى بسيار دل پسند و بسيار سودمند بود . » ( 3 ) \r\n« همه چيز رو به كمال است و من هم با آنها رو به كمال مىروم . اما اين كه چرا من با ديگران سالك طريق كمالم ؟ نكته اى است كه شايد بعدها دانسته شود و من بدين بيان اعتقاد آن روز خويش را معين و مشخص ساختم . » ( 4 ) \r\n« در حقيقت من همه وقت گرد يك مسئلهء لا ينحل حيرت زده مىگشتم و\r\n","description":"","footnote":" ( 1 ) اعتراف ، تولستوى ، ص 8 - 9 . .  ( 2 ) همان مأخذ ، ص 11 . .  ( 3 ) همان مأخذ ، ص 11 . .  ( 4 ) همان مأخذ ، ص 17 . . ","page_name":" 18 ","page_number":22},
  {"content":"\r\nآن اين بود كه چگونه مىتوان تعليم داد بىآن كه شخص خود بداند كه چه تعليم دهد ؟ » ( 1 ) \r\n« و در آن زمان كه در مقامات عاليهء ادبى كار مىكردم دريافته بودم كه شخص تا خود نداند كه چه مىخواهد بياموزد قادر به تعليم كسى نيست و ديده بودم كه ديگران هر چند به تعليم بشريت آثارى انتشار مىدهند و در بين خود قيل و قالى مىكنند ، ليكن تنها كارى كه بدان توفيق يافته‌اند اين است : كه جهل خويش را از يكديگر پوشيده‌اند . اما من كه در آن وقت در ميانهء روستا زادگان پاك دل بودم فكر كردم كه تنها راه رهايى از مسئلهء لا ينحل مذكور اين است كه بچه هاى دهقانان را آزاد گذارم تا آن چه خود بخواهند بياموزند . » ( 2 ) \r\n« من همچنان مىنوشتم و يگانه امرى را كه در نظرم حقيقت جلوه مىكرد تعليم مىدادم و آن حقيقت اين بود كه : انسان بايد براى كسب بهترين وضعى كه براى خود و خانواده اش امكان دارد زندگى كند و من همچنين زندگى مىكردم . » ( 3 ) \r\n« به هر حال اين سؤالها غالباً نمايش خود را مكرر مىنمودند و هر لحظه جواب خويش را با اصرارى بيشتر طلب مىكردند و چون قطرات مركبى كه به يك جاى چكيده شود و دايره بزرگى را به وجود آورد ، سؤالهاى مكرر مذكور نيز با هم لكهء سياهى در من پديد آورده بودند . » ( 4 ) \r\n« و چنين بود آن چه مرا پيش آمد و من دريافتم كه اين سؤالها تنها سبب اختلافى موقت در من نيستند و بسيار مهمند و چنانچه مرتباً و مكرراً خود را در من ظاهر سازند ، ناچار بايد جوابشان داد و من سعى كردم كه بدانها جواب دهم .\r\nاين سؤالها هر چند ظاهراً مسائلى كودكانه و ساده و احمقانه مىنمودند ، اما\r\n","description":"","footnote":" ( 1 ) همان مأخذ ، ص 17 . .  ( 2 ) همان مأخذ ، ص 18 . .  ( 3 ) همان مأخذ ، ص 20 . .  ( 4 ) همان مأخذ ، ص 20 . . ","page_name":" 19 ","page_number":23},
  {"content":"\r\nچون من بدانها پرداختم و به حلشان كوشيدم به اين نتيجه رسيدم كه : اولا آنها مسائلى كودكانه و احمقانه نيستند ، بلكه عميقترين و مهمترين مسائل حياتند و ثانياً دريافتم كه آن چه بكوشم به حل آنها دست نخواهم يافت و بعد ملاحظه كردم قبل از آن كه خويش را با ملك و آبم ، يا تربيت پسرم و يا نوشتن كتابهايم مشغول سازم بايد بدانم كه چرا چنان مىكنم ؟ و تا آن زمان كه ندانم آن كارها را از براى چه مىكنم كارى نتوانم كرد ، حتى نتوانم زيست . » ( 1 ) \r\n« در آن حال كه با املاك خود مشغول بودم و فكر ادارهء امور آن مرا بسيار گرفتار ساخته بود اين سؤال در مقابلم قد بر افراشت :\r\nبسيار خوب ، تو مالك ششصد سياتينا در ايالت سامارا هستى و سيصد اسب دارى آخرش چه ؟ و نيز در آن حال كه سر گرم تعليم و تربيت طفل خود بودم به خود مىگفتم :\r\nبراى چه ؟ يا چون انديشه مىكردم كه روستاييان را چگونه ترقى توان داد از خود پرسيدم : اما از اين همه تو را چه ثمر رسد ؟ و يا چون به فكر شهرتى كه از انتشار آثارم مرا خواهد رسيد مىافتادم ، به خود مىگفتم :\r\nبسيار خوب گيرم كه تو از گوگول - پوشكين - شكسپير - مولير يا هر كس ديگر در جهان مشهورتر شدى آخر از اين تو را چه رسد ؟ من براى هيچ يك جوابى نداشتم ، اما اين سؤالها صبر نداشتند و فوراً جواب مىخواستند و اگر به آنها جواب نمىدادم زندگى برايم محال مىگشت و جوابى هم در ميان نبود .\r\nيك باره ديدم كه ديگر بر چيزى تكيه ندارم و آن چه در زير پاى داشتم سقوط كرده است و آن چه به واسطهء آن زندگى مىكردم نابود شده است و ديگر چيزى كه\r\n","description":"","footnote":" ( 1 ) همان مأخذ ، ص 21 . . ","page_name":" 20 ","page_number":24},
  {"content":"\r\nاز بهر آن زيست كنم ندارم . » ( 1 ) \r\n« البته نبايد گفت : كه فقط آرزوى خودكشى داشتم ، بلكه قوه اى كه مرا از حيات بيزار كرده بود به همان قسم طبيعى و ساده بود كه فكر تهيهء حيات ، كه قبلًا داشتم و به قدرى فريبنده بود كه من غالباً از اين فكر متأذى بودم كه مبادا بار حيات را لحظه اى بيشتر تحمل كنم و به همان اندازه مغبون شده باشم . » ( 2 ) \r\n« در جميع شعب علوم جستجو كردم و هنوز بسيار از مقصد خود دور بودم كه دريافتم كسان ديگر نيز كه چون من در پى يافتن معناى حيات در علوم جستجو كرده‌اند مانند من چيزى نيافته‌اند و نه تنها چيزى نيافته‌اند ، بلكه درست به همان چيزى كه علت يأس و حرمان من شده بود ( يعنى بىمعنا بودن حيات ) پى برده‌اند و آن را تنها حقيقت ترديد ناپذيرى كه بشر در اين جهان مىتواند ادراك كند دانسته‌اند . » ( 3 ) \r\n« من مدتها در مقابل علم حيايى داشتم و از آن مىانديشيدم و اگر عدم توافقى ميان سؤالهاى خود و جوابهاى علم مىديدم آن را حمل بر جهل خويش مىكردم نه نقص علم ، اما آن مسائل نزد من مسائل حياتى بودند نه بازيچه و تفريح ، و من در نظر خود بدان مقام رسيده بودم كه خود را مجاز دانم تا حل آن مسائل را از علم طلب كنم و آنها را اساس دانش شمارم .\r\nبنا بر اين من نبودم كه مىبايست مورد ملامت قرار گيرم بلكه دانش بود كه ظاهراً جواب آن مسائل را وظيفه داشت و ليكن جوابى نمىداد . » ( 4 ) \r\n« اما با اين همه مىبينم كه علوم تجربى فقط معلومات مثبته را به دست مىدهند و عظمت مغز انسانى را نمايان مىسازند و در مطالعات خود هرگز از علت غايى ذكرى به ميان\r\n","description":"","footnote":" ( 1 ) همان مأخذ ، ص 22 . .  ( 2 ) همان مأخذ ، ص 24 . .  ( 3 ) همان مأخذ ، ص 33 . .  ( 4 ) همان مأخذ ، ص 34 . . ","page_name":" 21 ","page_number":25},
  {"content":"\r\nنمىآورند ، در صورتى كه حقيقتاً اين بحث وظيفه خاص آنها است . » ( 1 ) \r\n« اين جوهر هر چه باشد وجود دارد و من هم وجود دارم . اما در اين كه چرا چنين است ، اگر فيلسوفى منصف و واقعاً محققى كامل باشد خاموش مىماند و چيزى نمىگويد و مىداند كه نمىداند . » ( 2 ) \r\n« البته نمىخواهم بگويم كه آن جوابها ارتباطى به سؤالهاى من ندارند . خير ، بلكه بر عكس مىگويم : كه تمام آثار عقلانى بشر مستقيماً متوجه سؤال من بوده و هستند ، منتهى بدانها جواب نمىدهند و فقط كارى كه مىكنند اين است كه به جاى جواب پس از بحثهاى فراوان درست همان سؤالهاى مرا منتهى به شكل پيچيده ترى تكرار مىكنند » ( 3 ) \r\n« من چون به قسمت روشن و درخشندهء علم توجه مىكردم چنان خيره مىشدم كه از سؤال خويش منحرف مىگشتم ، و اگر چه آفاق روشنى كه آن علوم مىنمودند بسى فريبنده بود و هر چند غوطه خوردن در بحر بىكران علوم دل پسند بود ، اما با اين احوال من دريافتم كه هر چه آن علوم درخشانتر و صريحتر باشند درد مرا كمتر دوا مىكنند و سؤال مرا كمتر جواب مىبخشند .\r\nبا خود گفتم : من كه از راه ثابتى كه علم در پى كشف مجهولات مىپيمايد آگاهم و خوب مىدانم در طى آن راه جايى نيست كه براى اين سؤال من : ( مقصد از حيات چيست ؟ ) در آن جوابى باشد . » ( 4 ) \r\n« بارى غالب مردم اين روزگار در حيات چنين مىانديشند و چنين احساس مىكنند و اين كه برخى هم از اين مردم كه چنين كوته نظرى و نارسايى افكار خويش را فلسفه اى مىخوانند و نام آن را فلسفهء تحققى مىگذارند نيز ، سبب نمىشود كه من منزلت ايشان را\r\n","description":"","footnote":" ( 1 ) همان مأخذ ، ص 40 . .  ( 2 ) همان مأخذ ، ص 41 . .  ( 3 ) همان مأخذ ، ص 42 . .  ( 4 ) همان مأخذ ، ص 43 . . ","page_name":" 22 ","page_number":26},
  {"content":"\r\nاز مقام كسانى كه چشم از آن سؤال مىپوشند و تنها قطرات عسل را مىچشند ، بالاتر انگارم . » ( 1 ) \r\n« عقل با آن كه خالق حيات است چگونه است كه خود حيات را طرد و نفى مىكند ؟ » ( 2 ) \r\n« و بايد بگويم كه من در خود عدم حقيقتى و كذبى ملاحظه مىكردم . بدين معنا كه خود را نكشتم ، ولى مىگفتم عقل مرا بدان جا كشانده است كه بايد خودكشى كنم . اما در همان حال كه عقل و استدلال در كار بود ، قوهء ديگرى نيز در من فعال بود كه نامش را مىتوان وجدان حيات نهاد - قوه اى كه مرا مجبور مىكرد كه از انتحار دست بردارم و به حيات مداومت دهم و همين قوه بود كه مرا از آن يأس خلاص مىكرد و وادار مىساخت كه به اين حقيقت متوجه باشم كه نوع انسان تنها من و چند صد نفر مردم ديگر مثل من نيست و من هنوز در حيات نوع انسان به طور كلى مطالعه نكرده و از آن با خبر نشده‌ام . » ( 3 ) \r\n« اما بر عكس همين علوم مجعول و كاذب كه آن قدر در انظار خوار و بىمقدار است به حيات معنايى نسبت مىدهند كه مورد قبول ميلياردها مردم ، يعنى انسانيت است . آرى معارف عقلى كه به وسيلهء دانشمندان و حكيمان در وجود آمده معناى حيات را انكار مىكند ، اما جمهور عظيم مردم يعنى نوع انسان كاملًا ، با معارف غير عقلى خويش آن معنا را اثبات مىنمايد ، آن معارف غير منطقى ايمان است . يعنى درست همان چيزى است كه من هميشه مردود و منفور مىشمردم و به آن مىخنديدم . يعنى همان خدا . » ( 4 ) \r\n« فقط در آغاز امر بود كه من تصور مىكردم : علم و معرفت جوابى مثبت به سؤال\r\n","description":"","footnote":" ( 1 ) اعتراف ، تولستوى ، ص 57 . .  ( 2 ) همان مأخذ ، ص 60 . .  ( 3 ) همان مأخذ ، ص 64 - 63 . .  ( 4 ) همان مأخذ ، ص 67 . . ","page_name":" 23 ","page_number":27},
  {"content":"\r\nداده است و آن جواب مثبت را همان مىدانستم كه شوپن هاور گفته بود ، از اين قرار :\r\n« حيات بىمعنا است و چيزى جز شر نيست » .\r\nاما من چون آن را بيازمودم دريافتم كه اين جواب جوابى مثبت نيست و فقط احساسات من بوده است كه آن را مثبت تصور مىكرده است . » ( 1 ) \r\n« و همچنين دانستم جوابهايى كه ايمان مىدهد هر چند كه ممكن است بسى غير منطقى و منحرف باشد ، اما لااقل اين فايده را دارد كه هر يك از آن جوابها نسبتى را بين محدود و نامحدود معين مىسازد و ما قبلًا ديديم كه تنها با تعيين اين نسبت است كه مسئلهء غامض ما حل مىشود و بدون آن حل مسئلهء ما ممكن نيست . » ( 2 ) \r\n« بارى من ملاحظه كردم كه به هر طريق كه سؤال خويش را طرح كنم نسبت مذكور فقط در جوابهايى كه ايمان مىدهد ظاهر و نمايان است مثلًا :\r\nچگونه زندگى كنم ؟ - بر طبق قوانين الهى ، سرانجام چه نتيجه واقعى از زندگى من حاصل مىشود ؟ - عذاب ابدى يا سعادت ابدى . حيات را چه معنايى است كه با مرگ از ميان مىرود ؟ اتحاد با خداى لا يزال . . . ملكوت . . . » ( 3 ) \r\n« تنها ايمان است كه در بارهء مسئله حيات به نوع انسان جوابى مىبخشد و بالنتيجه زندگى را ممكن مىسازد . در صورتى كه معارف عقلى و منطقى مرا به اين نكته رسانده بود كه حيات بىهوده و بىمعنا است و زندگى من را دچار چنان وقفه اى ساخته بود كه آرزو داشتم خود را هلاك سازم . » ( 4 ) \r\n« آن جا كه بشر است تنها ايمان است كه براى وى حيات را ممكن ساخته و نكات عمده و صفات بارزهء ايمان نيز در همه جا يكسان و بىتفاوت است .\r\n","description":"","footnote":" ( 1 ) همان مأخذ ، ص 70 . .  ( 2 ) همان مأخذ ، ص 70 . .  ( 3 ) همان مأخذ ، ص 71 . .  ( 4 ) همان مأخذ ، ص 71 . . ","page_name":" 24 ","page_number":28},
  {"content":"\r\nايمان گو هر چه خواهد باشد و هر جوابى كه ممكن است ببخشد ، و آن كس كه از ايمان جواب مىگيرد هر كه خواهد باشد - اما مگر نه اين است كه اين چنين جواب وجود محدود انسان را معنايى نامحدود بخشد ؟ معنايى كه با درد و رنج از ميان نمىرود و با يأس و حرمان زائل نمىگردد و با مرگ نابود نمىشود و معنى اين جمله اين است كه فقط و فقط در ايمان است كه معنايى براى حيات مىتوانيم بيابيم و زندگى را ممكن و تحمل پذير ببينيم . اما بايد ديد كه اين ايمان خود چيست ؟ و من در اين معنا دانستم كه ايمان تنها شهادت به غيب منبع لا يدرك و امثال آن نيست - تنها وحى و الهام و نبوت نيست ، ( زيرا ، آن فقط يكى از قسمتهاى ايمان را بيان مىكند ) - تنها نسبت و رابط خلق با خالق نيست ، ( زيرا ، شخص اول بايد ايمان يابد سپس خدا را بشناسد نه آن كه به وسيله خدا ايمان يابد ) - همچنين ايمان ، تنها آن طور كه معمولًا تصور مىكنند قبول تقليدى معتقدات آباء و اجداد نيست ، بلكه ايمان تنها عبارت است از عرفان معناى حيات كه انسان بر اثر آن خود را نمىكشد و باز همچنان زندگى مىكند . ايمان قوت حيات است ، اگر كسى باشد كه زندگى كند حتماً به چيزى ايمان دارد . اگر ايمان نداشته باشد به اين كه بايد به خاطر چيزى زندگى كند هرگز زندگى نخواهد كرد . اگر وى از طبيعت ظاهر فريب و كاذب و محدود آگاه باشد ناچار بايد به نامحدود ايمان يابد و ديگر بدون ايمان زندگى نتواند كرد . » ( 1 ) \r\n« انسان براى آن كه قادر به زندگى باشد اگر هم نامحدود را نمىبيند بايد لااقل از تعبير و بيان معناى حيات كه متضمن رابطهء محدود با نامحدود است آگاه باشد . » ( 2 ) \r\n« من چه هستم ؟ - جزئى از نامحدود . اما تمام اشكال در همين چند كلمه بود . از خود مىپرسيدم آيا ممكن نيست كه نوع انسان از همين ديروز اين سؤال\r\n","description":"","footnote":" ( 1 ) همان مأخذ ، ص 72 . .  ( 2 ) همان مأخذ ، ص 73 . . ","page_name":" 25 ","page_number":29},
  {"content":"\r\nرا طرح كرده باشد ، آيا معتقد نتوان بود كه هيچ كس قبل از من متوجه اين سؤال نشده است ؟ - سؤالى كه آن قدر ساده است و ممكن است بر زبان هر بچه عاقلى بگذرد .\r\nيقين است كه آن سؤال از به دو خلقت بشر بوده و طبيعى است كه بشر از به دو خلقت به حل آن توجه كرده است و هميشه براى حل آن ، طريقهء معمول يعنى مقايسهء محدود با محدود و نامحدود با نامحدود ، جدا جدا ، طريقه اى ناقص بوده است و فقط آن گاه حل مسئله بيان و محقق گشته كه بشر به نسبت محدود با نامحدود پرداخته و توجه كرده است . » ( 1 ) \r\n« جميع اين تصوراتى كه محدود را با نامحدود تطبيق نموده و حيات را معنايى بخشيده است از قبيل تصور خدا ، مشيت ، خير ، همه را به محك عقل و منطق مىزنيم و مىبينيم كه آن تصورات ، كل ( همگى ) در داورى عقل و منطق ما محكوم مىگردند . اين غرور و خود پسندى ما اگر موحش نباشد بسى مضحك است . ما چون طفلى هستيم كه ساعتى را از هم مىگشايد . فنرش را بيرون مىكشد و با آن بازيچه اى مىسازد و بعد هم تعجب مىكند كه چرا ديگر آن ساعت كار نمىكند » ( 2 ) \r\n« من كم كم دانستم جوابهايى كه ايمان داده است دقيقترين حكمتهاى بشرى را در بر دارد و من ديگر حق ندارم كه در عرصهء عقل و علم منكر آن جوابها گردم ، زيرا ، آنها فقط جوابهايى هستند كه براى مسئلهء حيات موجود است . » ( 3 ) \r\n« باز تكرار مىكنم كه آن چه مرا ملزم ساخت تا به وجود ايمان پى ببرم آن نبود كه مىديدم ، ما يعنى من و سليمان و شوپن هاور و با وجود اعتقاد بىاعتقادى جهان خود را نكشيم : بلكه آن چه ايمان را بر من ثابت نمود اين بود كه ملاحظه مىكردم آن ميلياردها از مردم زندگى كرده و مىكنند و مرا و سليمان را در بحبوحهء حيات خود\r\n","description":"","footnote":" ( 1 ) همان مأخذ ، ص 74 - 73 . .  ( 2 ) همان مأخذ ، ص 75 . .  ( 3 ) همان مأخذ ، ص 76 . . ","page_name":" 26 ","page_number":30},
  {"content":"\r\nزاده‌اند و پرورش داده‌اند . » ( 1 ) \r\n« شخص چون در بارهء حيات نوع انسان مىانديشد و بيانى مىكند بايد در بارهء حيات كلى نوع انسان تفكر كند و سخن گويد ، نه آن كه در بارهء جزئى از طفيلىهاى حيات . » ( 2 ) \r\n« حيات عالم به مشيت و ارادهء كسى بقاء و دوام دارد و به واسطهء حيات همهء عالم و حيات ما كسى مقصد و ارادهء خويش را تحقق مىبخشد و براى آن كه اميدى جهت يافتن معناى اين اراده و مشيت باشد ، انسان بايد ابتدا آن چه را كه از او خواسته‌اند ادا نمايد . اما اگر من خود آن چه را كه از من خواسته‌اند ادا ننمايم ، هرگز نخواهم دانست كه آن چه از ما خواسته‌اند چيست و به طريق اولى نخواهم دانست آن چه را كه از جميع ما يا از همهء عالم خواسته‌اند چيست . » ( 3 ) \r\n« همچنين مردم عامى و بىسواد و ساده كه ما ايشان را چون گوسفند نافهم مىشمرديم ، بر طبق آن مشيت و اراده رفتار مىكنند و هرگز هم خداوند و خويش را ملامت نمىكنند . اما ما مردم حكيم و دانشمند ، نان خداوند خود را مىخوريم ، ولى آن چه او از ما خواسته است به انجام نمىرسانيم و در عوض دور هم مىنشينيم و در اين بحث مىكنيم كه چرا آن دسته بايد حركت كند ؟ آيا اين عمل احمقانه نيست ؟ على الخصوص كه در بارهء اين سؤال حكمهايى هم مىكنيم . حكم مىكنيم كه خداوند ما احمق است حكم مىكنيم كه خداوند ما اصلا وجود ندارد و ماييم كه عاقليم و فقط ماييم كه احساس مىكنيم كه وجود ما بىفايده است و بايد به هر صورت كه ممكن است از شر وجود خود برهيم » ( 4 ) \r\n","description":"","footnote":" ( 1 ) همان مأخذ ، ص 79 . .  ( 2 ) همان مأخذ ، ص 84 . .  ( 3 ) همان مأخذ ، ص 76 - 85 . .  ( 4 ) همان مأخذ ، ص 87 - 86 . . ","page_name":" 27 ","page_number":31},
  {"content":"\r\n« اگر گداى گرسنه و برهنه اى را از سر گذر به قصرى مجلل و زيبا در آوردند و او را بپوشانند و بخورانند و بنوشانند و در عوض به او بگويند : مجبور است فى المثل دسته اى را مرتباً به بالا و پائين حركت دهد ، وى قبل از آن كه در اين معنا كه چرا او را به اين جا آورده‌اند ؟ چرا بايد اين دسته را حركت دهد ؟ و نظاير اين بحث كند - بايد دسته را به بالا و پائين حركت دهد ، زيرا ، اگر او دسته را حركت داد بالنتيجه بعد خواهد دانست كه مثلًا با آن تلمبه اى به كار مىافتد و تلمبه هم آب مىكشد و آب هم باغچه را مشروب مىكند ، سپس وى از مقام تلمبه زدن به جاى ديگر مىرسد ، مثلًا بر اثر اين حركت ميوه ها به دست مىآيد و خوشنودى خداوند خانه حاصل مىشود و بر اثر آن روز به روز از كارهاى پست به مشاغل عالىتر مىرسد و بالطبع از نظم و ترتيب و كيفيت قصر بيشتر آگاه مىشود و چون در امور آن شركت كرد هرگز به فكر اين سؤال نمىافتد كه چرا او را بدان جا آورده‌اند ؟ و مسلماً خداوند خانهء خويش را ملامت نمىكند كه چرا او را بدان جا آورده و بدان كار گماشته است . » ( 1 ) \r\n« به يقين مىگويم : كه آن خدا جويى من از روى استدلال نبود ، بلكه ناشى از عواطف بود ، زيرا ، آن طلب در امتداد تفكرات من پيش نمىرفت ، بلكه از جهت مخالف آن سير مىكرد - راهسپار طريق دل بود و در آن ديار غريب كه خود را بيمناك و يتيم و تنها مىيافت اميدى داشت ، اميدش به كسى بود . » ( 2 ) \r\n« من در ذهن خويش ، بحثها و استدلال كانت و شوپن هاور را داير بر اين كه اثبات وجود خدا محال است ( 3 )  مرور كردم و آنها را با دقت سنجيدم و در آخر مردود شمردم و به خود گفتم : مقولهء علت در زمره تصوراتى چون زمان و مكان نيست . اگر من وجود دارم بايد آن وجود را علتى و عله العللى باشد و آن علت اولى كه علت العلل\r\n","description":"","footnote":" ( 1 ) همان مأخذ ، ص 86 . .  ( 2 ) همان مأخذ ، ص 88 . .  ( 3 ) نبايستى مقصود تولستوى اين باشد كه كانت و شوپن هاور منكر خدا هستند ، زيرا كانت بعضى از ادلهء اثبات خدا را نفى مىكند و سپس از راه عقل عملى خدا را اثبات مىنمايد . . ","page_name":" 28 ","page_number":32},
  {"content":"\r\nاست ، همان است كه مردم خدا مىخوانند : و من در اين مقام تأمل كردم و با تمام هستيم كوشيدم تا مگر وجود آن علت را دريابم و به مجرد آن كه مذعن شدم با اين كه قوه اى هست كه وجود من در پرتو آن است فوراً احساس كردم كه ديگر مىتوانم زندگى كنم . » ( 1 ) \r\n« اما پى در پى از جهات مختلفه دوباره به همان تصديق رسيدم كه من نمىتوانم بدون علتى يا دليلى يا معنايى ، خود بدين جهان آمده باشم . من نمىتوانم چون مرغ بىپر و بال باشم كه از آشيان خود فرو افتاده است . ( هر چند كه به همان مرغ بىپر و بال شبيه بودم ) و نيز قبول داشتم كه مرا مادرى حمل كرده سپس بزاده و در آغوش خويش گرم ساخته و غذا داده و دوست داشته است . حال مادر من كجا است ؟ اگر من يتيم مىشدم چه كسى مرا حفظ كرده بود ؟ پس من از خود نمىتوانم پنهان كنم كه كسى مرا حفظ كرده و دوست داشته است . اما آن كس كه بود ؟ آيا خدا است ؟ او است كه مجاهده و طلب مرا مىداند و مىبيند . او است كه بر يأس من آگاه است . او است كه بر سعى و كوشش من گواه است . به خود گفتم : او وجود دارد و فقط در همين لحظه كه وجود او را تصديق كردم حيات در من دميده شد و من امكان زندگى را احساس كردم و لذت وجود را درك نمودم . » ( 2 ) \r\n« اما در مقابل ، از خود پرسيدم : ( پس اين احساس خدا كه در من است ، احساس كسى كه به جان در طلبش هستم ، از كجا آمده است ؟ ) با اين فكر باز امواج شادى بخش حيات در من برخاست و آن چه در گرد من بود زنده شد و معنايى يافت . » ( 3 ) \r\n« و نيز به خاطر آوردم كه من فقط در آن زمان زيسته و داراى حيات بوده‌ام كه ايمان به خدا داشتم . و من در آن وقت چون گذشته مىديدم براى ادامه حيات تنها\r\n","description":"","footnote":" ( 1 ) همان مأخذ ، ص 88 . .  ( 2 ) همان مأخذ ، ص 89 . .  ( 3 ) همان مأخذ ، ص 91 - 90 . . ","page_name":" 29 ","page_number":33},
  {"content":"\r\nمحتاج عرفان خداوندم ، وقتى از او غافل مانم يا به او ايمان نيابم ، مىميرم . » ( 1 ) \r\n« ناگهان ندايى در من برخاست و گفت : ديگر بيش چه مىجويى ؟ اين همان » او « است . اين همان است كه بدون وى كسى زندگى نتواند . شناختن خدا و زندگى كردن خود يك چيز است ، خدا حيات است . زندگى كردن ملازم خدا جستن است ، زيرا ، تو بدون خدا زندگى نتوانى كرد .\r\nدر اين جا ديگر بيش از پيش آن چه در گرد من بود روشن شد و ديگر اين نور هرگز مرا ترك نگفت . » ( 2 ) \r\n« آن چه بر سر من آمد چيزى از اين قبيل بود كه : پنداشتى ( نمىدانم كى ) مرا در قايقى گذاشته و پارويى در دستهاى ناآزموده‌ام نهاده بودند و مرا به جبر از ساحل نامعلومى به سوى كنارهء مقابل رودخانه رانده و يكه و تنهايم گذاشته بودند . من به بهترين وجهى كه مىتوانستم پارو مىزدم و پيش مىرفتم ، اما چون چيزى از راه را طى كردم و به ميانهء رودخانه رسيدم جريان تند آب متزايدا مرا از مقصدم دور مىكرد . چون در آن ميان با ديگران نيز مواجه مىگشتم ايشان را نيز چون خود مىديدم كه دستخوش امواجند و با جريان آب در تلاش . آنان كه در اين ميانه هنوز پارو مىزدند بسيار نادر بودند ، بقيه از پارو زدن دست كشيده و جريان آب را پيش گرفته بودند و آنان كه مخالف جريان آب با جهدى وافر حركت مىكردند بس قليل بودند . بقيه تسليم جريان رودخانه بودند و من هر چه پيشتر مىرفتم جهتى كه مرا به سويش رانده بودند بيشتر فراموش مىكردم ، زيرا ، سبقت و برترى مردمى كه خود را با جريان آب موافق ساخته بودند مرا مفتون مىساخت ، و بالاخره درست در ميانهء رود همانجا كه پر از مردم و پر از زورقهايى بود كه موافق جريان\r\n","description":"","footnote":" ( 1 ) همان مأخذ ، ص 91 . .  ( 2 ) همان مأخذ ، ص 92 - 91 . . ","page_name":" 30 ","page_number":34},
  {"content":"\r\nآب مىرفتند من جهت و مقصد خويش را گم كردم و از پارو زنى دست كشيدم و در اطراف خويش نظر كردم و هر طرف ملاحظه نمودم كه اين مردمى كه با شادى و سرور با پارو و بادبان بسرعت موافق جهت آب مىراندند ، مرا و يكديگر را مطمئن مىساختند كه از جهت مخالف راندن محال است و حركت تنها از همان جهت ممكن و ميسر است لا غير . من هم مع الاسف اين را باور كردم و طريق ايشان گرفتم و به پيش رانده شدم و تا آن جا رسيدم كه ديگر صداى سهمگين امواج تند رودخانه را مىشنيدم و آبشارى را كه در پيش من بود و بنا بود كه من در آن جا خرد شوم ، خوب مىديدم چنان كه قايقهاى بسيارى را نيز در آن جا درهم شكسته يافتم در اينجا ديگر به خود ، آمدم و خود نمىدانستم كه مرا چه پيش آمده است كه از هدف اصلى خود منحرف گشته‌ام . در مقابل خويش يعنى همانجا كه به سويش بشتاب رانده مىشدم جز درهم شكستگى و اضمحلال كه آن قدر مرا مىترسانيد ، چيزى نمىديدم و از هيچ طرف روى سلامت و خلاص نمىيافتم و نمىدانستم چه بايد كرد . اما چون به عقب نگريستم قايقهاى بىشمارى را مشاهده كردم كه لا ينقطع رودخانه را مىبريدند و بساحل مقابل نزديك مىشدند . اينجا بود كه من آن ساحل كه از اول مقصود من بود و پاروهايى كه به دستم داده بودند و آن جهتى كه به سويش رانده بودندم ، به خاطر آوردم و دوباره خود را جمع كردم و سعى نمودم كه از همراهان گمراه خويش دست كشم و تا فرصت هست به خلاف جريان آب ، به سوى ساحل مطلوب ، پارو زنان قايق خويش را هدايت كنم .\r\nآن ساحل خدا بود و آن جهت سنت و عقايد دين . پارو عبارت بود از آن آزادى و اختيارى كه به من داده‌اند تا خود را بساحل مراد ببرم و با خدا اتحاد جويم . در اينجا قوت حيات در من تجديد شد و من باز شروع به زيستن كردم . » ( 1 ) \r\n","description":"","footnote":" ( 1 ) همان مأخذ ، ص 92 تا 94 ، اين تشبيه را ميرفندرسكى چنين گفته است : عقل كشتى آرزو گرداب و دانش بادبان حق تعالى ساحل و عالم همه درياستى . ","page_name":" 31 ","page_number":35},
  {"content":"\r\n« بارى من از حيات مردمان هم شان و هم طبقهء خويش چشم پوشيدم ، زيرا ، دريافتم كه حيات ما حيات نيست ، بلكه تقليد حيات است . - دريافتم كه تجملات و تنعماتى كه ما در آن غرق هستيم ما را از شناختن حيات محروم مىسازد - دريافتم كه براى شناختن حيات نبايد حيات نادر خود را ( يعنى حيات ما را كه طفيلىهاى حياتيم ) بشناسيم بلكه بايد از حيات جمهور رنجبران ساده دل كه خلاق حياتند اطلاع پيدا كنم و معنايى كه ايشان به حيات مىبخشند دريابم . » ( 1 ) \r\n« اما حال بر عكس ، اعتقادى راسخ داشتم كه بدون دين حيات من نه معنايى دارد و نه مىتواند معنايى داشته باشد و معتقدات دينى تنها پيش من ديگر غير ضرورى نبود ، بلكه بالعكس با تجربيات ترديد ناپذير خود بدينجا رسيده بودم كه فقط اين مسائلى كه در دين و ايمان است به حيات معنايى مىدهد لا غير . » ( 2 ) \r\n« به خود مىگفتم : كه عرفان دين ( چون خود انسانيت و يا قوهء عاقله اش ) ، از منشا مرموزى ناشى شده است . آن منشا خدا است كه هم اصل جسم انسانيت و هم اصل قوهء عاقله اش و همچنان كه جسم من كه از خدا به من رسيده است دروغ و نادرست نيست ، به همچنين عقل و منطق من و ادراكى كه از حيات دارم بالنتيجه احوال متعددى كه سبب ترقى آن ادراك حيات در من مىشود ، نيز دروغ و نادرست نمىباشد . » ( 3 ) \r\n« آرى همهء مردم در احوال متنوع حيات و مراتب متعدد از تربيت ، اين سؤال جاويدان را در مقابل دارند و از خود مىپرسند : ( چرا من زندگى مىكنم و نتيجهء حيات من چيست ؟ ) و فقط دين است كه به همهء ايشان قادر است جواب دهد . » ( 4 ) \r\n« من در آن زمان نمىدانستم كه اعظم محبت آن است كه خود به محبت پيوندند\r\n","description":"","footnote":" ( 1 ) همان مأخذ ، ص 94 . .  ( 2 ) همان مأخذ ، ص 96 . .  ( 3 ) همان مأخذ ، ص 96 . .  ( 4 ) همان مأخذ ، ص 97 . . ","page_name":" 32 ","page_number":36},
  {"content":"\r\nو نمىدانستم كه زمزمه كلمات معينى كه ( در شهادت نيسانى ) موجود است ما را به حقيقت ملكوتى و اصل نمىكند و نيز نمىدانستم كه محبت در رابطه خود با حقيقت نمىتواند به زور و جبر واسطهء اتحاد و پيوند ما گردد . بالاخره من در آن زمان اين خطاها و اشتباهات را در آن استدلال نمىديدم ، لذا مىتوانستم تمام شعائر و آداب كليساى ارتودوكس را به جا آورم و بپذيرم - بدون آن كه معنا و مقصود غالب آنها را بدانم » ( 1 ) \r\n« اما به هر حال اعتقاد به صحت شعائر و آداب مذكور هم حدى داشت ، چنان كه هر گاه مىخواستم از براى آداب و ادعيه اى كه ذيلًا به طور نمونه ذكر خواهم كرد ( و بىمبالغه دو سوم ادعيه و او راد ما را تشكيل مىدهد ) نزد خود معنايى بسازم ، مىديدم كه اساس رابطه اى كه با خدا در خود يافته بودم كم كم متزلزل مىشد و امكان هر نوع ايمانى در من مفقود مىگشت . » ( 2 ) \r\n« هر گاه جهت همه اينها و ساير ادعيه از قبيل » سرود كروبين « و همهء مراسم نذر و قربانى و عشاء ربانى و نظايرش ( چنان كه گفتم درست دو سوم عبادات و مراسم ) مىخواستم برايشان نزد خود تفسير و توجيهى بنمايم ، سبب مىشد احساس نمايم كه ايمانم در حال تزلزل است و رابطه اى كه با خدا يافته‌ام نزديك است از ميان برخيزد .\r\nچنين احساسى را عينا در وقتهايى مىكردم كه در مورد ايام رسمى مذهبى و تعطيلات و اعياد مهم مىانديشيدم . » ( 3 ) \r\n« من در مقابل اين اعياد دو كار ممكن بود بكنم : يا آن كه به هر صورت براى هر يك نزد خود توجيهاتى تسكين بخش تدبير كنم و يا آن كه چشمها را بر هم نهم تا مبادا از فريبى كه در مقابل من است آگاه گردم . » ( 4 ) \r\n« اما افسوس ، هنگامى كه به ميز عشاء ربانى نزديك مىشدم و كشيش در دهان\r\n","description":"","footnote":" ( 1 ) همان مأخذ ، ص 99 - 98 . .  ( 2 ) همان مأخذ ، ص 100 . .  ( 3 ) همان مأخذ ، ص 101 . .  ( 4 ) همان مأخذ ، ص 102 . . ","page_name":" 33 ","page_number":37},
  {"content":"\r\nمن مىگذاشت كه بگويم : ايمان دارم به اين كه شراب و نانى كه بلع مىكردم خون و گوشت حقيقى مسيح است ، در دل خود دردى يافتم كه گفتنى نيست و اين درد از آن نبود كه چنين ايمانى را دروغ مىدانستم ، بلكه از آن روى بود كه احتمال مىدادم كه چنين تكليف ظالمانه اى براى اهل ايمان ، بسا ممكن است از طرف شخصى يا اشخاصى اختراع شده باشد كه اصلا خود نمىدانسته‌اند ايمان چيست و اين انديشه بود كه مرا رنج مىداد .\r\nهر چند حال به خود اجازه مىدهم كه بگويم چنان تكليفى كه من شراب و نان را خون و گوشت شمارم ظالمانه است . » ( 1 ) \r\n« با بر گزيده ترين كشيشان هر فرقه كه مذاكره كردم چيزى جز اين به من نگفتند كه » آن چه ما معتقديم حق صرف است و آن چه ديگران مؤمناند باطل محض . » و مىگفتند تنها كارى كه از ما بر مىآيد اين است كه در حق سايرين دعا كنيم تا شايد ايشان هم چون ما به حق گرايند و از باطل دورى جويند . » ( 2 ) \r\n« من از خود مىپرسيدم : آيا ممكن نيست كه تعاليم مذهبى را چنان با بلندى نظر و از فراز افقى رفيع نگرند كه ديگر از آن بلندى و رفعت اين همه اختلافات و مخاصمات ديده نشود و اين جنگ ( هفتاد و دو ملت ) مشهود نيفتد ؟ » ( 3 ) \r\n« چون آن چه را به نام مذهب مىكردند ملاحظه كردم ، وحشت نمودم و به كلى مذهب ارتودوكس را مطرود شمردم .\r\nاما مسئلهء دوم كه مرا از مذهب گريزان ساخت اين بود كه نسبت كليسا با مسئلهء حيات توأم بود با جنگ و مجازاتهاى شديد چون قتل و ضرب و حبس و غيره . » ( 4 ) \r\n","description":"","footnote":" ( 1 ) همان مأخذ ، ص 109 - 108 . .  ( 2 ) اعتراف ، تولستوى ، ص 109 . .  ( 3 ) همان مأخذ ، ص 109 . .  ( 4 ) همان مأخذ ، ص 112 . . ","page_name":" 34 ","page_number":38},
  {"content":"\r\n\r\n« و نيز به نظرم مىآمد كه به آن ستون حلقهء طنابى را در عين سادگى با مهارت بسيار تعبيه كرده‌اند و اگر كسى ميان بدن خود را در آن حلقه جاى مىداد و به بالا مىنگريست حتماً از سقوط نجات مىيافت و اين همه نزد من ديگر روشن بود و بدين جهت من از آن پس شادمان و آسوده بودم و گويا كسى به من مىگفت :\r\nنظر به همين داشته باش و فراموش مكن . » ( 1 ) \r\nمنتخباتى از كتاب فلسفهء زندگى « تولستوى »\r\n« كسانى كه در راه هاى باطل سر گردان و نفوس خود را در طريق هوس كامل ساخته مىگويند :\r\nحاجتى به تعريف حيات نيست ، زيرا ، كه همه به خوبى آن را درك كرده‌اند و حال آن كه نه حيات را شناخته‌اند و نه سعادت را ، اينها مانند كسانى هستند كه در كشاكش امواج دريا واقع شده گمان مىكنند به جانب مقصود با پاى خود راه مىپيمايند و از حقيقت حال كه موج او را مىبرد و از خودش تصرفى ندارد غافل است . » ( 2 ) \r\n« حق و حقيقت اين است كه من به شما مىگويم : ساعتى مىآيد مردگان صداى مسيح را مىشنوند يا به صداى صور اسرافيل از قبور بيرون مىآيند . » ( 3 ) \r\n« وجدان حساس طورى به انسان سخت مىگيرد كه مجبور مىشود تمام تعليمات پوچ را از خود دور كرده و در وسط راه شناخت حيات بايستد و توضيحاتى كه او را قانع نمايد طلب كند . » ( 4 ) \r\n« زنده شدن مردگان در قبور كنايه از وقتى است كه در اثر تابش عقل وجدان حساس بيدار و چيزهايى را كه انسان از نفس خود پنهان مىداشت آشكار مىگردد\r\n","description":"","footnote":" ( 1 ) همان مأخذ ، ص 119 . .  ( 2 ) فلسفه زندگى ، تولستوى ، ترجمه آقاى حلال دادگر ، ص 38 و 39 . .  ( 3 ) همان مأخذ ، ص 42 و 49 . .  ( 4 ) همان مأخذ ، ص 51 و 53 . . ","page_name":" 35 ","page_number":39},
  {"content":"\r\nمحشر كبرى و مناقضات عظمى در مردمان بزرگ براى شناختن حيات بشرى بر پا مىشود .\r\nانسانى كه به واسطهء وجدان حساس به هوش آمد ، پيش خودش مىگويد : حيات من تماماً عبارت است از ميل و رغبت به سعادت شخصى ، به جز اين كه عقل نغمهء ديگر مىسرايد و زمزمه اش اين است : كه چنين سعادتى ناياب و هر عملى كه براى وصول به اين سعادت به جا آورم و هر وسيله اى براى رسيدن به اين مقصود تحصيل كنم ، نهايتش به مرگ و زوال و پايانش به نيستى و اضمحلال مىرسد . من در آرزوى سعادت و جستجوى حياتم ، لكن به آن چه در ظاهر و باطن خود مىنگرم عاقبتش جز مرگ چيز ديگرى نيست چگونه زندگانى كنم چه عملى سزاوار است به جا آورم ؟ آيندهء من چه خواهد بود ؟ از اين سؤالات جوابى نخواهى شنيد . » ( 1 ) \r\n« لكن اين قوهء بزرگى كه در طبيعت انسان خلق شده عيش را بر او حرام و وادارش مىكند بكشتن خود و قطع رشتهء اين حيات تلخ ناگوار ، تا از عذاب داخلى كه در نتيجهء وجدان حساس بر او عارض شده نجات يابد ، اين است كه در دورهء ما انتحار و خودكشى بىشمار است . » ( 2 ) \r\n« آن چه بر طفل شير خوار صدق مىكند بر مردى هم كه از عقل محروم يا در زندگانى خود حيران است صدق مىكند ، زيرا ، كه هر دو آنها از حيات خود و ديگران چيزى درك نمىكنند و به همين جهت نمىتوان گفت كه حيات آنها حيات صحيح و درست بشرى است .\r\nشروع حيات انسان فقط از زمان ظهور وجدان حساس است كه فوراً او را به حيات گذشته و حال خود و ديگران تذكر مىدهد و او را آگاه مىسازد به اين كه هر فردى علاقه و ارتباط تام دارد به درد و مرگ و در نتيجه مردم را وادار مىكند ، به افكار نفع شخصى و احساس اين كه زندگانى آنها به خطرات و موانعى مواجه خواهد شد كه\r\n","description":"","footnote":" ( 1 ) همان مأخذ ، ص 52 و 53 . .  ( 2 ) همان مأخذ ، ص 55 . . ","page_name":" 36 ","page_number":40},
  {"content":"\r\nاز سير و حركت بازش مىدارد . » ( 1 ) \r\n« و نيز آن چه فكر مىكند كه بفهمد وجدان حساس در چه وقتى از زمان در او به وجود آمده فكرش به جايى نمىرسد ، لكن در هر حال ابتداى وجود وجدان حساس را در به دو تولد جهانى خود تصور كند ، بلكه او را در عالمى موجود مىداند كه مناسبى به عالم جسمانى ندارد .\r\nوقتى كه فهميد وجدانش با حيات جسمانى او اختلاف دارد از خودش مىپرسد كه مصدر اين وجدان حساس در كجا است ؟ اين موجودى نيست كه بتوان گفت عاقلى است كه از پدر و مادر زائيده شده و نوهء جد و جده اى است كه در فلان سال متولد شده است .\r\nو با اين كه از علاقهء خود نسبت به ساير موجودات بىخبر است مىفهمد كه وجدان واسطهء اتحاد و ارتباط با موجودات عاقله اى است كه هزاران سال است آن موجودات در عالمى غير از عالم اجسام زندگانى كرده‌اند . ميسر نيست براى انسان كه بداند اصل و مصدر وجدان حساس در كجا است ، مگر اين كه وجود يك دايره و حلقه اى را درك مىكند كه او را با ساير وجدانيات حساسهء خارج از زمان و مكان مرتبط مىسازد و مانند امتزاج آب و شراب با آنها ممزوج مىشود .\r\nوجدان حساس كه در انسان بيدار شد تصور مىكند منظر حياتى كه اشخاص گمراه آن را حيات واقعى پنداشته‌اند به انتها رسيد ، زيرا ، مردمان گمراه گمان مىكنند كه حياتشان در اين موقع متوقف و ساكن شده و حال آن كه بر عكس بيدار و متحرك گشته . » ( 2 ) \r\n« انسانى كه تعليم غلط آموخت در موقع پيدايش وجدان حساس تصور مىكند كه حياتش به دو قسم تقسيم شده . » ( 3 ) \r\n","description":"","footnote":" ( 1 ) همان مأخذ ، ص 58 و 59 . .  ( 2 ) همان مأخذ ، ص 60 و 61 . .  ( 3 ) همان مأخذ ، ص 63 . . ","page_name":" 37 ","page_number":41},
  {"content":"\r\n« خيال ورود مردمان اين دوره در ساخت حيات حقيقى مانند دخترى است كه از طبيعت زن بىخبر و وقتى تصور عوارض آبستنى و درد زائيدن را در نظر مىآورد به گمانش مىرسد حالتى كه او را به واجبات و تكاليف مادرى دعوت مىكنند غير از حالت طبيعى او است ، از زندگانى خود نااميد و مأيوس مىشود . » ( 1 ) \r\n« وقتى انسان اين حقيقت را درك نمود ، يك رابطهء تازه اى بين وجدان حيوانى و وجدان حساس مىيابد و از اين ساعت شروع مىكند به تولد در حياتى كه باعث ترقى و تكامل است . » ( 2 ) \r\n« نمو و ترقى وجدان حساس در انسان محسوس نمىشود تا زمانى كه حيات شخصى و سعادت فردى را از محالات بداند . » ( 3 ) \r\n« حيات حقيقى انسانى كه در نسبت بين وجدان حساس و وجدان حيوانى ذات خود را ظاهر مىسازد شروعش از وقتى است كه انسان سعادت حيوانى را انكار نمايد و اين انكار هم شروع نمىشود مگر زمانى كه وجدان حساس بيدار شود . » ( 4 ) \r\n« انسان وقتى كه از نفس خود مركز زمان و مكانش را مىپرسد يا اين سؤال به قلبش خطور مىكند ، مىفهمد در وسط زمانى واقع شده كه هر دو طرف او لانهايه است و خودش مركز كره اى است ، كه سطح آن در هر مكانى هست و اختصاص به هيچ مكانى ندارد . » ( 5 ) \r\n« ترك سعادت حيوانى قانون حيات انسانى است . » ( 6 ) \r\n","description":"","footnote":" ( 1 ) همان مأخذ ، ص 65 . .  ( 2 ) همان مأخذ ، ص 69 . .  ( 3 ) همان مأخذ ، ص 7 . .  ( 4 ) همان مأخذ ، ص 92 . .  ( 5 ) همان مأخذ ، ص 74 . .  ( 6 ) همان مأخذ ، ص 114 . . ","page_name":" 38 ","page_number":42},
  {"content":"\r\n« مىبينيد آن چه كه از مطالب عقل به او تسليم شده عين آن چيزى است كه در عالم حادث مىشود و حيات مردمان گذشته هم آن را مىخواسته‌اند ، دلايل منحصر در اين ملاحظات نيست . براى اثبات صحت اين حقايق چيز ديگرى است كه اقتدار و اقناعش بيش از عقل و تاريخ است و آن عبارت از ميل و رغبت قلب انسان است كه او را به جانب سعادت ابدى مىبرد و اين رغبت و ميل در عرف بشر محبت و دوستى ناميده مىشود . » ( 1 ) \r\n« تمام مردم آن عاطفه اى را كه حل مشكلات مىكند و به انسان سعادت زايد از وصفى مىرساند مىشناسند و آن عاطفه محبت است . حيات عبارت از سرور و نشاط شخصيت حيوانى است ، مادامى كه فرمانبردار عقل باشد . عقل آن ناموسى است كه شخصيت حيوانى انسان براى رسيدن به سعادت مطيع او است . محبت سيرت يگانهء انسانى است كه با عقل موافق باشد ، در حالى كه شخصيت حيوانى راغب به سعادت ذات حيوانى است عقل به انسان ثابت مىكند كه سعى در تحصيل سعادت حيوانى خبط و خطا و سير در تاريكى عادى است و سعادت شخصى سرابى است كه انسان را فريب مىدهد و هيچ وقت به او نخواهد رسيد و اخيراً عقل تمام راه ها را بر انسان مىبندد مگر يك راه كه فقط محبت مىتواند آن را بپيمايد . » ( 2 ) \r\n« چقدر قشنگ و زيبا است عاطفهء محبت كه انسان را وادار مىكند به بناى حيات خود براى فايدهء ديگران . درد مردم ناشى از شخصيت حيوانى و مصدرش آن جا است و تخفيف اين درد ممكن نيست مگر آن كه به محبت بدهد تا در او معجزات باهره نمايد . هر قدمى كه انسان براى سعادت شخصى بر مىدارد او را نزديك مىكند به بزرگترين مصيبتها يعنى مرگى كه به مجرد ديدنش صفا و روشنى مسرات شخصى در نظرش تيره و تار مىگردد ، مگر قدم گذاردن در راه محبت كه نه فقط ترس از مرگ را ظاهر نمىكند ، بلكه به انسان تكليف مىكند كه جسد خود را قربانى سعادت\r\n","description":"","footnote":" ( 1 ) همان مأخذ ، ص 131 . .  ( 2 ) همان مأخذ ، ص 147 و 148 . . ","page_name":" 39 ","page_number":43},
  {"content":"\r\nديگران نمايد . » ( 1 ) \r\n« پس چنين مهربانى خشنودى طبيعت انسانى را كه رو به جلو مىرود ضمانت مىكند و او را از حيوان جدا كرده به خدا ربطش مىدهد . » ( 2 ) \r\n« محبت ترقى و نمو نمىكند مگر زمانى كه آفتاب عقل بر او بتابد و به طرف روشنايى و نور خود او را بكشاند . » ( 3 ) \r\n« انسان براى اين كه نزديك شدن به مرگ را از نظر خود مخفى نمايد چاره را منحصر در ادامهء عيش و نوش مىداند ، لكن براى اين خوشىها هم اندازه اى است كه نمىتواند از آن تجاوز كند . هر وقت به انتها رسيد مبدل به درد و اندوه مىشود و از مرگى كه به طرف او مىآيد بىنهايت مىترسد . » ( 4 ) \r\n« آواز حق به بشر مىگويد مرگ يافت نمىشود . منم قيامت ، منم حيات ، اگر مرده به من ايمان آورد زنده مىشود و اگر زنده است هرگز نخواهد مرد . آيا به اين آواز ايمان مىآوريد . » ( 5 ) \r\n« و رأى صحيح مىگويد حيات عبارت از وجدان داخلى انسان است كه ديده نمىشود . » ( 6 ) \r\n« وجدان عبارت از چيزى است كه گاهى پيدا است و گاه پنهان بدون اين كه از خود اثرى بگذارد . » ( 7 ) \r\n« بنا بر اين مقياس حيات حقيقى كه صاحب خود را به روشنى هدايت مىكند\r\n","description":"","footnote":" ( 1 ) فلسفه زندگى ، تولستوى ، ص 148 و 149 . .  ( 2 ) همان مأخذ ، ص 167 . .  ( 3 ) همان مأخذ ، ص 172 . .  ( 4 ) همان مأخذ ، ص 174 . .  ( 5 ) همان مأخذ ، ص 177 . .  ( 6 ) همان مأخذ ، ص 179 . .  ( 7 ) همان مأخذ ، ص 180 . . ","page_name":" 40 ","page_number":44},
  {"content":"\r\n\r\nمحبت است . محبت خوراك نفوس است و آن چيزى كه محبت به او ظاهر مىشود كسى نمىتواند تكميلش نمايد مگر خدا . » ( 1 ) \r\n« انسان مرگ را نمىبيند و طعم درد را نمىچشد مگر وقتى كه نفس انسانى خود را بىقدر نمايد و او را نفس حيوانى بشناسد . » ( 2 ) \r\nمنتخباتى از كتاب رستاخيز « تولستوى »\r\n« و به اين ترتيب آن دخترك بىنوا بىآن كه از نهى وجدانى و قوانين عرفى اندك ملاحظه نمايد در اين دنياى سرتاسر جنايت و فساد قدم نهاد . همان زندگانى پر از ننگ كه صدها هزار زنان گمراه نه به رضاى نفس بلكه در تحت حمايت حكومت به تصور اين كه وسايل آسايش اهالى را فراهم مىنمايند در پيش گرفته‌اند همان زندگانى پر از بلا كه سرانجام نود درصد دختران معصوم را به امراض دردناك و ناتوانى و عاقبت مرگ پيش رس مبتلا مىسازد . » ( 3 ) \r\n« سراسر اين تغييرات فاحش كه در افكار و اعمال او به ظهور رسيده ناشى از آن است كه از آن پيش همهء امور را با وجدان باطنى و ضمير مستقل خود قضاوت مىكرد ، ليكن حالا با ترازوى افكار ديگران مىسنجد . » ( 4 ) \r\n« هر چند در آغاز نيليدوف در برابر اين آزمايش وجدانى و ابتلاى نفسانى مقاومتى مىكرد ليكن كشمكش باطنى و روحانى براى او بسيار دردناك مىآمد . آن چه را كه به حكم وجدان خويش پسنديده و نيكو مىدانست ديگران آن را ناپسند و مكروه مىشمردند و بر خلاف هر چه به نظر وى زشت و نادرست مىرسيد مورد تحسين و تمجيد همگنان مىگرديد . عاقبت ناگزير تسليم عقايد ديگران شد و اعتماد\r\n","description":"","footnote":" ( 1 ) همان مأخذ ، ص 194 . .  ( 2 ) همان مأخذ ، ص 107 . .  ( 3 ) رستاخيز ، لئون تولستوى ، ترجمه آقاى على اصغر حكمت ، ص 90 . .  ( 4 ) همان مأخذ ، ص 48 . . ","page_name":" 41 ","page_number":45},
  {"content":"\r\nبر نفس و امر قاضى وجدان را فراموش كرد . هر چند روى بر تافتن از آمر نفسانى خيلى ناگوار و سخت بود ، اما اين احساس لطيف چندان دوامى ننمود و هم در اين زمان بود كه نيليدوف رفته رفته به استعمال دود و الكل نيز عادت كرد و هر وقت كه سرزنش ضمير روح او را آشفته مىساخت به پناهگاه آن دو داورى هوش ربا پناه مىگرفت و به زور آن دو عامل مخدر خود را از دغدغهء ضمير فارغ مىساخت . » ( 1 )  نيليدوف مانند ساير مردم داراى دو وجود متضاد و دو روح متناقض بود : يكى وجود اخلاقى و روح انسانيت كه تنها از نيكو كارى و صلاح انديشه مىنمود و او را به طلب كارهاى خير كه متضمن نفع و خدمت ديگران باشد بر مىانگيخت . دوم وجود مادى و روح حيوانى ، كه مىخواست براى لذت آنى و نفع عاجل خود سراسر عالم را فدا سازد . در اين زمان آن خود پرستى و حيوانيت لگام گسيخته كه ناشى از زندگانى در پطرز بورغ و محصول زندگانى او در قشون روس بود چنان بر وى استيلا داشت كه اندك قدرتى براى روح انسانى او باقى نگذاشته بود . ليكن ديدار كاتيوشا آن احساسات لطيف ديرين را در وجود او بيدار كرده دوباره نفس ناطقهء انسانى را زنده ساخته و از اين رهگذر در اعماق ضمير وى جنگى شديد ما بين اين دو نيروى روحانى و شيطانى به ظهور رسيد كه در مدت دو شبانه روز عيد پاك دايماً روح او را مشغول مىداشت . از يك طرف اهريمن او را به تمتع وصل روى جوانان در اين عالم پيرى دعوت مىكرد و از سوى ديگر سروش هوش وى را به پاكى و پاك دامنى خوانده است . » ( 2 )  » رئيس بعد از آن كه قصد نشستن كرد باز دوباره شهوت نطق او بجنبش آمده گويا آهنگ صداى خود خيلى به گوشش پسنديده آمده بود كه ديگر بار عنان كلام را رها كرده و شرحى در باب اهميت حقوق هيئت منصفه بيان فرمود و اضافه كرد كه آنان بايد توجه كنند ، آثار و نتايج اعمال حقوقى قانونى خود را درست بسنجند\r\n","description":"","footnote":" ( 1 ) همان مأخذ ، ص 49 . .  ( 2 ) همان مأخذ ، ص 56 . . ","page_name":" 42 ","page_number":46},
  {"content":"\r\nكه : از آن سوء استفاده نشود و به ياد آورند كه در برابر خداوند متعال سوگند ياد كرده‌اند كه سر مويى از راه عدالت و انصاف منحرف نگردند ايشان كه وجدان زندهء هيئت جامعه هستند بايد از روى وجدان رأى بدهند و اسرار محاكمه را مستور بدارند و غيره و غيره . . . » ( 1 )  » نيليدوف به پليدى و زشتى كردار گذشتهء خود معترف بود و دست نيرومند روزگار را بر حلقوم خود به خوبى احساس مىكرد ، ليكن هنوز به وسعت دامنهء خطاى خويش پى نبرده و تسليم پنجهء قوى وجدان نمىشد ، پيوسته مىخواست خود را قانع سازد كه شخص او مسئول اين حوادث نيست و تلاش مىكرد ضمير خود را تسكين دهد و آن چه را با چشم مىبيند و با گوش مىشنود تكذيب كرده خود را فريب دهد . » ( 2 )  » همانطور كه يك روز صد روبل به پاداش رفتار ناپسند و به قيمت اطفاى حس شهوت حيوانى خود به او پرداخت ، حالا هم آن گناه شنيع و عمل فجيع را فقط به چند روبل ناقابل مىخواهد تلافى كند نه چون فكرش به اين جا رسيد ناگهان منظرهء دهليز خانهء عمه خانمها و دادن پاكت پر از روبل به كاتيوشا در برابر چشمش مجسم گرديد فرياد زد : آه آه از پول آه آه فقط يك آدم ناكس و پست اين چنين رفتارى مىكند و من همان شخص پست ناكس هستم پس لحظه اى از قدم زدن ايستاد ، دوباره گفت : آرى من همان پست ناكس هستم بلى من همانم و همچنان سيل سرزنش ضمير و ملامت وجدان بر روح او جريان داشت .\r\nنيليدوف با خود گفت : آيا رفتار من با ماريا و اسيليونا و دوستى با شوهرش از كمال دنائت و فرومايگى نيست ؟ آيا رفتار من با رعاياى املاك موروثى مادرم از\r\n","description":"","footnote":" ( 1 ) همان مأخذ ، ص 84 . .  ( 2 ) همان مأخذ ، ص 85 . . ","page_name":" 43 ","page_number":47},
  {"content":"\r\nكمال خود خواهى نيست ؟ از حاصل دست رنج آن كشاورزان بىچاره به عنوان اين كه ملك موروثى مادرم است كيسه هاى خود را پر مىكنم در حالى كه مىدانم آن مال و منال غير مشروع است آيا اين زندگانى تن پرورى و عياشى جز پستى و رذالت معنى ديگر دارد ؟ عاقبت بالاتر از همه اين اعمال زشت ننگين ، رفتار ناپسند من در بارهء كاتيوشا آه اى بد بخت اى پست فطرت مردم در بارهء تو چه مىتوانند قضاوت كنند ؟ ممكن است آنها را گول بزنى ولى محال است كه بتوانى خودت را گول بزنى تو در برابر وجدان خود محكوم هستى بلى محكوم هستى نيليدوف را مكرر اين انديشه دست داده بود كه وجدان خود را تطهير كند . و فصل جديدى در كتاب زندگانى باز نمايد و عمر گذشته را كه مشوب به اعمال رذيله و كردارهاى ناشايست بود تغيير دهد و راه و روش پسنديده اى در پيش گيرد ، براى خود قوانين و قواعدى وضع مىكرد كه در آينده بر آن منوال زندگانى كند . اما در هر دفعه به محض اين كه از آن بحران نفسانى بيرون مىآمد ، باز فريفته ى ظواهر دنيا مىشد ، باز از نو در گرداب شرور و بد كردارىها فرو مىافتاد ، ايام حال او بدتر از روزگار ماضى و اين نخستين مرتبه نبود كه روح الهى در ضمير او به جنبش آمده مىخواست او را از فساد و نابه كارى نجات بخشد . » ( 1 )  » پس احساس كرد كه در اين لمحه يك بحران قطعى در وجدان او حادث شده و روح او در آن دقيقه به وزنه مىماند كه درست در وسط ميزان ترازو قرار داشته باشد كه يك ذره بسيار ريز و كوچك يك كفه را از كفهء ديگر متمايل مىسازد . در اين دقيقهء خطرناك و دقيق روح او متوجه به خدا شد ، همان خدايى كه ديروز حضور او را در وجدان خويش احساس مىكرد و از او راهنمايى و هدايت مىخواست . خداوند رحيم گويا دعاى او را اجابت كرد و اين كلمات بر زبانش جارى گرديد : كاتيوشا من آمدم از تو استدعاى عفو نمايم ، به خواهش من جواب ندادى آيا\r\n","description":"","footnote":" ( 1 ) همان مأخذ ، ص 113 و 114 . . ","page_name":" 44 ","page_number":48},
  {"content":"\r\nمرا بخشيده اى ؟ و آيا از گناه من در گذشته اى ؟ اين كلمات با لهجهء بسيار صادقانه و به وضعى بسيار ساده و طبيعى و صريح بر زبانش جارى شد . » ( 1 )  » هر كس در زندگى خود در صورتى به انجام كارى موفق مىشود كه آن كار را به جاى خود مفيد و مهم شناخته باشد . » ( 2 )  » امروز سراسر حوادث آن سفر و آن شكار دل پذير ، در مد نظر نيليدوف جلوه گر شد . ولى از همه بالاتر احساس لطيفى كه از آن عمل خير در آن وقت از او ناشى شد و در وجدان او تأثير بسيار مطلوبى كرده و نيروى جسمانى و روحانى او را تقويت و لذت بخشيده ، آن بالا پوش كركى ظريف ، آن نسيم سرد و لطيف كه بر روى رخساره هاى او مىوزيد ، آن قطعات برف كه از فراز شاخسار درختان فرو مىافتاد ، آن نيروى جوانى ، آن روح آرام و وجدان مطمئن ، آن خون گرم بدن نيرومند ، روح آزاد نه اساس اندوهى در دل و نه نگرانى در خاطر ، نه سرزنشى در ضمير ، نه بيمى ، نه تشويشى ، همه چيز روح پرور و همه چيز نشاط انگيز بود پس با خود گفت : آه دريغا كه چه روزگار خوشى بود ولى حالا افسوس خدايا همه چيز دشوار همه چيز ناگوار « ( 3 )  » مدير كل محبس نمىتوانست وجدانا خود را در اين كار معاف و مبرا بداند و از اين كه وجود او موجب آزار هم جنسان خود او است ، اين كه در آن اطاق در باطن خجل و شرمنده است و از اين رهگذر درون ضمير خود احساس رنج و المى نهانى دارد . » ( 4 )  » نه تنها آلام و زجرهاى بدنى اين مصيبت زدگان تأثر انگيز است بلكه ،\r\n","description":"","footnote":" ( 1 ) همان مأخذ ، ص 174 . .  ( 2 ) همان مأخذ ، ص 176 . .  ( 3 ) همان مأخذ ، ص 199 . .  ( 4 ) همان مأخذ ، ص 220 . . ","page_name":" 45 ","page_number":49},
  {"content":"\r\nخود اين اعمال تا چه حد احساس آن روى عدم احترام به انسانيت و بىايمانى به خداوند متعال قرار گرفته و تا چه پايه اين رفتار وحشت آور بر خلاف حق و منطق است تا چه درجه شرم آور است كه صدها تن افراد بىگناه را فقط به دليل اين كه شناسنامه مطابق مقررات نظام نامه در دست ندارند ، در چنين سياه چال وحشتناكى حبس كنند . » ( 1 )  » آدميان شبيه رودخانه هايى هستند كه همهء آنها از عنصر معمولى تركيب شده‌اند ، لكن بعضى از آنها گاهى عريض مىشوند و گاهى تنگ ، بعضى اوقات جريان آنها آرام و آهسته است وقت ديگر حركت آنها تند و سريع ، گاهى آب آنها سرد است و گاهى گرم ، گاهى گل آلود و گاهى روشن و پاك . انسانها نيز همچنانند هر فرد بشر در ذات و نهاد خود بذر تمام صفات خاصهء بشرى را كما بيش دارد و هر يك از آنها را در مواقعى گاهى ظاهر مىكند . در يك وقت جنبه و يك صورت از نهاد خويش را جلوه گر مىسازد ، در عين حال باطن ذات و فطرت نهانى خود را در آن وقت مخفى نگه مىدارد . يعنى از آن چه هست به صورت ديگرى در مىآيد : در بعضى افراد انسانى اين تغييرات به صورت تند و سريع و با كمال خشونت ظاهر مىشود و در بعضى ديگر به طور بطىء و آهسته . » ( 2 )  » از اين كه با عزمى راسخ در برابر ادله و براهين نايب مقاومت كرده و به تصميم خود در فدا كارى و بذل اموال خويش به منفعت رعايا پايدارى نمود ، در برابر وجدان خود احساس آرامش و خشنودى مىكرد ، پس از اين كه دستور را صادر كرد از دفتر بيرون آمده ساعتى در اراضى اطراف عمارت مشغول گردش شد . » ( 3 )  » آيا هميشه تصميم تو به همين حال است ؟ آيا اين افكار از روى واقع مطابق وجدان است ؟ شايد كه اين كارها را براى تظاهر و ريا مىكنى ، كه مردم از تو\r\n","description":"","footnote":" ( 1 ) همان مأخذ ، ص 221 . .  ( 2 ) همان مأخذ ، ص 230 . .  ( 3 ) همان مأخذ ، ص 251 . . ","page_name":" 46 ","page_number":50},
  {"content":"\r\nبه نيكى ياد كنند ؟ چون اين سؤالات را با خود تكرار كرد ، ناگزير اعتراف نمود كه گوش او هنوز به سخنان مردم است و عقايد و آراء خلق تأثيرى عظيم در تصميمات او دارد . » ( 1 )  » اينك به صراحت و وضوح تمام تكليف خود را دانسته است حالا بايد تمام مسائل مربوط به اصول عدالت و قضاوت و كيفر و پاداش را مطالعه كرده و تجزيه نمايد و به عمق آنها پى برده آن چه كه بر ديدهء ديگران ناپديد است با چشم خود ببيند و معلوم سازد . نتيجهء اين روش چه باشد معلوم نيست ، ولى معلوم است كه او بايد اين تكليف وجدانى را انجام دهد . پس اين عزيمت راسخ و تصميم استوار كه بر روح او استيلا يافت او را شادى و فرح مملو ساخت . » ( 2 )  » اين جنگهاى خونين چرا جهان را آشفته ساخت ؟ بارى فايدهء اين زندگانى پر از جهل و بىخبرى چيست ؟ كشف اين رازها و تحقيق در كار اسرار خداوند بيرون از حوصلهء من است آن چه در خورد قدرت و نيروى من است فقط آن است كه ارادهء او را چنان كه به ضمير من القا مىشود به جا بياورم بدون شك روح من آسايش خواهد يافت . » ( 3 )  » غايت زندگى براى آن جوان در آغاز عمر خدمت به ابناء نوع بود و بس ، نه فقط به قلم و گفتار ، بلكه به قدم و كردار و اين وظيفهء وجدانى را به وسيلهء مشغلهء دولتى مىخواست انجام دهد . پس به محض اين كه تحصيلاتش پايان پذيرفت ، تمام شعب مشاغل و امور را با قواى موهوب و مكتسب دقيقاً در معرض مطالعه قرار داد ، تا يكى را كه از همه متناسبتر با افكارش باشد بر گزيند ، سرانجام در شعبهء دوم دار الانشاء دفتر تهيهء لوايح قانونى قبول عضويت كرد . نخست بر آن بود كه در آن دايرهء وظيفه خدمت خود را به نحو احسن انجام دهد ، ولى هر چند با كمال دقت و از روى نهايت امانت وظايف محوله را انجام مىداد ، باز در دل از كار خود راضى نبود و آسايش ضمير و\r\n","description":"","footnote":" ( 1 ) همان مأخذ ، ص 243 . .  ( 2 ) همان مأخذ ، ص 272 . .  ( 3 ) همان مأخذ ، ص 273 . . ","page_name":" 47 ","page_number":51},
  {"content":"\r\nرضاى وجدان او را حاصل نمىشد . » ( 1 )  » بديهى است وجدان سالم و ضمير طاهر وى او را از اين امور بر خلاف صدق و راستى منع مىكرد و آن را دروغ محض و رياى باطل مىدانست و آمر وجدانى همواره او را امر مىنمود كه در اين نفاق و سالوس شركت نكند ، مع ذلك انجام اين امر وجدانى مستلزم سعى و جهد بسيار بود ، زيرا ، علاوه بر مبارزه و كشمكش دايم با اطرافيان و نزديكان خود لازم بود كه سراسر وضع زندگى خود را هم واژگون سازد و از شغل و مقام خود به كلى دست بر دارد و اين كار و مشغله را كه به منظور خدمت به نوع و به ملت انجام وظيفه پيش گرفته بود قربانى احساسات وجدانى بكند و راهى جديد در پيش بگيرد ، ولى به حكم فشار احتياجات زندگى اين جوان با وجدان عاقبت ناگزير شد كه اندك اندك از راه صراحت و صداقت انحراف حاصل كرده و خرد خرد به دروغ و ريا عادت كند و بالاخره تدريجاً از خطايى كوچك و گناهى اندك به ريايى عظيم و نقاقى فاحش بيافتد . » ( 2 )  » عاقبت به اين نتيجه رسيد كه اين مبادى دينى و تعاليم مذهبى تا حدى لازم و صحيح است ، همان تعاليمى كه عقل او آنها را مردود مىدانست ، به حكم ضرورت آن را مجاز شمرد ، زيرا ، بدون معتقدات مذهبى زندگانى وى دچار مشكلات بسيار مىگشت و با قبول آنها آن مشكلات فوراً حل مىشد و پس براى اثبات اين فكر به يك رشته سلسله و مغالطه نيز گردن نهاد از اين قبيل كه :\r\nعقل يك فرد انسان براى كشف حقيقت كافى نيست و حقيقت جز بر مجموع افراد جوامع بشرى ظاهر نمىشود ، تنها وسيلهء كسب حقيقت الهام نهانى است و الهام فقط به وسيلهء كليسا امكان پذير است و غيره غيره . . . » ( 3 ) \r\n","description":"","footnote":" ( 1 ) همان مأخذ ، ص 342 - 341 . .  ( 2 ) همان مأخذ ، ص 343 . .  ( 3 ) همان مأخذ ، ص 344 . . ","page_name":" 48 ","page_number":52},
  {"content":"\r\n« درست چيزى كه به خاطر دارم آن بود كه در اثناى استنطاق صاحب منصب ژاندارم به من سيگارى داد . گويا مىدانست كه افراد بشر عادت بكشيدن سيگار دارند ، چرا نمىدانست كه افراد بشر هم آزادى را دوست دارند ؟ چرا نمىدانست كه مادرها اطفال خود ، و اطفال مادر خود را دوست دارند ؟ چرا مرا اين طور بىرحمانه از تمام عزيزان خود دور كرده ؟ نسيم آزادى را به روى من بسته‌اند ؟ مانند يك حيوان وحشى در قفسى آهنى حبس كرده‌اند ؟ بنا بر اين نمىشود صبر كرد اگر تا آن روز آدمى به خدا و عدالت انسانى ايمان داشت و به محبت ابناء بشر معتقد بوده بعد از اين ديگر اين ايمان و اعتقاد ابدا وجود نداشت ، از آن تاريخ جز بغض و كينه چيز ديگرى در دل من باقى نمانده است « . ( 1 ) \r\n« با خود گفت : آرى آثار حيوانيت در انسان بسيار است ، وقتى انسان به مقام طهارت و تقوى مىرسد و وارد زندگانى پاك اخلاقى مىشود ، مىخواهد آن آثار ناپسند را محو كند و از خود دور سازد . وقتى كه قواى بهيمى و سبعى در زير پرده هاى نفاق آميز كه بر آنها نام عواطف شاعرانه يا حب جمال نهاده‌اند خود را پنهان مىكند و او را به اطاعت از آن قوا امر مىنمايد همين كه در برابر آنها تسليم شد و مقهور سر پنجهء او گشت ديگر فرقى ميان خوب و بد و پاك و ناپاك نخواهد گذاشت ، وجود سراپا حيوان مىشود بلكه پستتر از حيوان اين است منتهاى بد بختى و شقاوت » ( 2 )  » سخن تورو نويسندهء آمريكايى او را به ياد آمد كه گفته است :\r\nدر مملكتى كه خريد و فروش غلام و كنيز معمول است و قانون آن را مجاز مىشمارد بهترين مكان براى آدم درست شريف همانا زندان است و بس . » ( 3 )  » بگذار او مطابق وجدان خودش رفتار كند بسيار خوب اگر او با پزشك داستانى داشته بگذار باشد . اين تكليف او است ، خود داند تكليف من آن است\r\n","description":"","footnote":" ( 1 ) همان مأخذ ، ص 358 . .  ( 2 ) همان مأخذ ، ص 368 . .  ( 3 ) همان مأخذ ، ص 369 . . ","page_name":" 49 ","page_number":53},
  {"content":"\r\nكه مطابق امر وجدان خودم رفتار كنم وجدان من از من مىطلبد كه براى كفارهء گناه خود آزادى خود را قربانى نمايم ، تصميم من بر زندگانى با او در حقيقت جز يك عروسى مصنوعى ظاهرى چيز ديگرى نيست . هر جا او را ببرند من به دنبال او خواهم رفت : « ( 1 )  » ايگناتى فرويج با لهجهء قطعى و آمرانه گفت : - ولى حق مالكيت جزو طبيعت ذاتى انسان است ، بدون اين حق هيچ ميل و رغبتى به كار كردن و محصول برداشتن از زمين براى انسان باقى نمىماند ، اگر آن را لغو كنند ما به حال توحش بدوى بر مىگرديم . اين سخن همان استدلال قديمى و نظر معهود است كه براى اثبات حق مالكيت استدلال مىكنند و آن را برهان غير قابل نقضى مىدانند و از روى احساس و غريزهء تملك ارضى ناشى شده و پايهء مالكيت ارضى را گذارده است و اينك ، آقاى ايگناتى فرويج همان نظريه را تكرار مىنمود . » ( 2 )  » چون اين هر دو زن از هوا و هوسها و لذايذ جسمانى رو گردان بودند و از شهوت جنسى متنفر ، از اين سبب يك نوع وحدت و قرابت فكرى ما بين آنها ايجاد گرديد هر چند يكى علاقهء شهوانى را از آن سبب مكروه مىپنداشت كه طعم آثار و نتايج شوم آن را چشيده بود و ديگرى آن را هنوز احساس نمىكرد و آن را عملى لغو و نامفهوم مىشمرد و براى شأن و مقام عالى انسانيت ناشايست و ناپسند مىدانست . » ( 3 )  [ گويى مفاد اين كلام بود كه گفته‌اند :\r\nپاكيزه روى را چو بود پاك دامنى تاريكى از وجود بشويد به روشنى 
  ] » نزد بسيارى و در اغلب موارد قوهء تفكر يك بازى عقلانى است كه انسان آن را بر حسب ادراك خود به كار مىاندازد ، مانند چرخى كه در خط دوران خود دور مىزند ، قسمتى در اثر محرك خارجى است و قسمتى در نتيجهء حركت استمرارى خود او است ، همچنين\r\n","description":"","footnote":" ( 1 ) همان مأخذ ، ص 390 . .  ( 2 ) همان مأخذ ، ص 370 . .  ( 3 ) همان مأخذ ، ص 447 . . ","page_name":" 50 ","page_number":54},
  {"content":"\r\nغالب مردم نيز در كارهاى خود بعضى منفعل از افكار ديگران و عادات يا آداب و رسوم دنياى خارج مىباشند و بعضى ديگر تابع فكر و رأى خويش هستند ، يعنى قوهء محركه اصلى افعال آنها ارادهء خودشان است و همواره مطيع اوامرى هستند كه آمر وجدان به آنها املا مىكند ، عقايد و آراء ديگران را به ندرت و تنها وقتى قبول مىكنند كه آن را به دقت سنجيده و با ترازوى وجدان وزن كرده باشند . » ( 1 )  » هم در شدت گرما ، و هم در وسط راه پر گرد و غبار كه زنجيرهاى آهنين را بر زمين كشيدند و مىرفتند ، هم در اثناى توقف در ايستگاه ها كه در آن جا علناً اعمالى از قبايح و منكرات مرتكب مىشدند ، با اين همه هر وقت كه با آن جماعت و محيط آنها تماسى از نو مىگرفت و مشاهده مىكرد كه توجه آن جماعت به سوى او معطوف است ، فورى بر او عاطفه اى از خجلت و حيا و احساسى از تأثر وجدانى عارض مىشد ، خود را نسبت به آنان مقصر مىشمرد ، از همه بدتر اين كه بر اين دو احساس شرم و حياى نفسانى وجدانى يك احساس ديگرى نيز اضافه مىشد و آن عبارت بود از وحشت و ترس آميخته به نفرت و انزجار . » ( 2 )  » لباس كثيف مخصوصى به تن آنها مىكنند ، زنجير به پاى آنها مىبندند : يعنى در حقيقت از تمام آثار و ظواهر يك زندگى درست و شرافتمندانه آنها را محروم مىسازند چرا ؟ براى آن كه از افكار عاليه و از عزت نفس و از ساير احساسات شريفه آنها نگرانند : « ( 3 )  » نيليدوف : چطور ؟ چرا شما را تعقيب مىكنند ؟ پير مرد : آرى همانطور كه وقتى مسيح را تعقيب مىكردند مرا هم به همان روش عذاب و آزار مىدهند ، مرا مىگيرند به محاكم مىكشانند ، كشيشها عقايد مرا تفتيش مىكنند ، همانطور كه مسيح را قضات يهود و فريسيان داورى مىكردند ، تا اين كه\r\n","description":"","footnote":" ( 1 ) همان مأخذ ، ص 447 . .  ( 2 ) همان مأخذ ، ص 469 . .  ( 3 ) همان مأخذ ، ص 501 . . ","page_name":" 51 ","page_number":55},
  {"content":"\r\nعاقبت مرا در تيمارستان نگاه داشتند ، ولى هيچ كارى در بارهء من نتوانستند بكنند ، زيرا ، كه من آزاد و آزاده‌ام . » ( 1 )  » نيليدوف اكنون به خوبى فهميده و دانست كه اگر هيئت جامعهء انسانى عموماً و سازمانهاى اجتماعى خصوصاً باقى و پايدار مانده‌اند نه در اثر وجود اين دستگاه جز او كيفر است كه به لباس مأموريت رسمى و به عنوان قضاوت است كه افراد همانند خود را محكوم كرده‌اند ، بلكه از آن سبب است كه با وجود همهء اين قساوتها و جنايتها و بر خلاف اين راه ضلالت كه قرنهاست پيموده‌اند ، هنوز در دل افراد بشر اثرى از محبت و رحم نسبت به ساير هم نوعان باقى مانده است . » ( 2 )  » اكنون دانست و يقين كرد كه انسان اگر اين اوامر الهى را اطاعت و عمل كند ، نه تنها به عالىترين درجهء سعادت و نيك بختى خواهد رسيد ، بلكه بر او يقين شد كه تكليف هر فرد انسانى همين است كه اين دستورها را رعايت و بر طبق آن زندگانى كند و يگانه دليل وجود حيات انسان در انجام همين اوامر است و لا غير ، چنان كه سر مويى از آن تخلف كند هر آينه كيفر و سزاى آن را فوراً خواهد ديد ، اين است خلاصهء تعاليم عيسى و همين معانى در مثل ( دهقانان در تابستان ) نيز به طور وضوح و با بيان قوى نمايان است ، چه آن دهقانان همچو مىپنداشتند كه آن باغ انگور متعلق به صاحب آن كه در آن جا آنها را به مزد گرفته نيست ، بلكه ملك طلق خود آنهاست و ميوهء آن بهرهء آنها است و شغل و وظيفهء يگانهء آنها آن است كه در آن باغ بخوشى بخورند و بياشامند و از صاحب آن غافل نشسته و وجود او را فراموش كنند و تكاليفى كه نسبت به او در عهده دارند به گوشهء نسيان افكنند . پس نيليدوف با خود گفت : آرى ما نيز عينا مانند آنها رفتار مىكنيم و جاهلانه مطمئن شده‌ايم كه ما صاحب و اختيار دار باغ وجود خود هستيم ، در حالى كه آن باغ را به ما داده‌اند كه آن را تربيت كنيم و ميوه هاى لذيذ برگيريم . آه كه چقدر جاهل و نادان هستيم آرى اين كه\r\n","description":"","footnote":" ( 1 ) همان مأخذ ، ص 512 . .  ( 2 ) همان مأخذ ، ص 544 . . ","page_name":" 52 ","page_number":56},
  {"content":"\r\n\r\nما را به اين دنياى دون آورده‌اند ، نيست مگر بر حسب ارادهء قادرى بصير كه براى كارى و مصلحتى ما را آفريده است . مانند همان كارگرى كه كار فرماى خود را فراموش كرده ما نيز آفريدگار خود را فراموش نموده و معتقد شده‌ايم كه فقط بايد براى لذت و خوشى زندگانى كنيم . از اين رو ما را مانند همان كارگران فراموش كار تنبيه مىكنند ارادهء آن كار فرماى قادر حكيم در اين احكام ظاهر است ، ما اگر احكام او را كاملًا اطاعت و اجرا كنيم آن وقت است كه ملكوت الهى بر روى زمين آشكار خواهد شد و آن وقت است كه انسان به منتهى درجهء سعادت و كمال نيك بختى خود خواهد رسيد پس بايد در طلب ملكوت الهى بر آمد و حقيقت را جستجو كرد تا خداوند آن را چندين برابر به ما عنايت فرمايد .\r\nآرى ما خوشى و سعادت را مىطلبيم ، ولى بدين روش كه مىرويم آن را هرگز به دست نخواهيم آورد ، پس اين جا است كه وظيفهء حيات من در گذشته به پايان رسيده و بايد زندگانى نوينى آغاز كنم . » ( 1 ) \r\nمنتخباتى از كتاب ( هنر چيست ؟ ) تاليف تولستوى\r\n« ولى بالت ، كه در آن زنان نيم عريان حركات شهوت انگيز انجام مىدهند و به انواع حركات شهوى به هم مىپيچند ، صرفاً يك نمايش خلاف اخلاق است . » ( 2 )  » به همان سان كه مردمى مىانديشند كه منظور و كار غذا لذت بخشودن است ، قادر نيستند معنى حقيقى تناول خوراك را در يابند ، مردمى هم كه فكر مىكنند هدف هنر ، لذت است نمىتوانند معنى و مقصد هنر را ادراك نمايند ، زيرا ، به فعاليتى كه از ارتباط با پديده هاى ديگر حيات واجد معنا مىگردد ، هدفى نادرست و انحصارى را كه عبارت از « لذت » باشد نسبت مىدهند . انسانها فقط آن گاه فهميدند معنى غذا تغذيهء بدن است كه از منظور داشتن لذت به عنوان هدف اين فعاليت ، دست برداشتند . اين موضوع\r\n","description":"","footnote":" ( 1 ) همان مأخذ ، ص 546 ، 547 . .  ( 2 ) هنر چيست ؟ تولستوى ، ترجمهء آقاى كاوه دهگان ، ص 58 و 59 . . ","page_name":" 53 ","page_number":57},
  {"content":"\r\nدر مورد هنر نيز صادق است . » ( 1 ) \r\n« براى اين كه هنر را دقيقاً تعريف كنيم ، پيش از همه لازم است كه بدان همچون يك وسيلهء كسب لذت ننگريم ، بلكه هنر را يكى از شرايط حيات بشناسيم .\r\n« آن گاه كه به زندگى اين چنين نگريستيم ، ناگزيريم كه هنر را يكى از وسايل ارتباط ميان انسانها بدانيم . » ( 2 ) \r\n« فعاليت هنر ، بر بنياد استعداد آدمى قرار دارد كه انسان با گرفتن شرح احساسات انسان ديگر ، از راه شنيدن يا ديدن ، مىتواند همان احساسى را كه شخص بيان كننده و شرح دهنده تجربه كرده بود ، وى نيز همان احساس را تجربه نمايد . » ( 3 ) \r\n« هنر آن گاه آغاز مىگردد كه انسانى با قصد انتقال احساسى كه خود آن را تجربه كرده است ، آن احساس را در خويشتن بر انگيزد و به يارى علايم معروف و شناخته شدهء ظاهرى بيانش كند . » ( 4 ) \r\n« بلكه هنر وسيلهء ارتباط انسانها است براى حيات بشر و براى سير بسوى سعادت فرد و جامعهء انسانى ، موضوعى ضرور و لازم است ، زيرا ، افراد بشر را با احساساتى يكسان ، به يك ديگر پيوند مىدهد . » ( 5 ) \r\n« اگر اين احساسات ، مردم را به آرمانى كه دين تعيين كرده است ، نزديكتر كنند و با آن موافق باشند و انكارش نكنند ، خوباند و اگر مردم را از آن آرمان برانند و با آن توافق نداشته باشند و انكارش كنند ، بداند . اگر دين معنى حيات را در پرستش خداى يگانه و در اجراى ارادهء او قرار دهد ، هنرى كه احساسات ناشى\r\n","description":"","footnote":" ( 1 ) همان مأخذ ، ص 57 و 59 . .  ( 2 ) همان مأخذ ، ص 63 . .  ( 3 ) ص 63 . .  ( 4 ) همان مأخذ ، ص 64 . .  ( 5 ) همان مأخذ ، ص 67 . . ","page_name":" 54 ","page_number":58},
  {"content":"\r\nاز عشق ورزيدن به اين خدا و احساسات منبعث از اعتقاد به قانون او را انتقال مىدهد ، يعنى : - اشعار مقدس پيامبران ، مزامير ، روايات سفر پيدايش ، - هنرى خوب و عالى است . » ( 1 ) \r\n« خوبى ، عالىترين مقصد جاويد حيات ما است . مهم نيست كه » خوبى « را از چه راه بفهميم ، آن چه بايد گفت اين است : حيات ما جز كوشش براى وصول به خوبى يعنى سير به سوى خداوند چيز ديگرى نيست . در واقع ، » خوبى « يك مفهوم اصلى و اساسى است كه جوهر شعور ما را بر اساس متافيزيك تشكيل مىدهد مفهومى است كه از راه عقل قابل تعريف نيست . خوبى چيزى است كه هيچ چيز نمىتواند آن را تعريف كند ، ولى خود همه چيز را تعريف مىكند . » ( 2 ) \r\n« تنوع احساساتى كه ناشى از شعور دينىاند ، بىپايان است و همهء اين احساسات تازه‌اند . زيرا ، شعور دينى جز نشانى از رابطهء جديد انسان با جهان ، در جريان نظام خلقت چيز ديگرى نيست و حال آن كه احساساتى كه از ميل لذت بردن سرچشمه مىگيرند نه تنها محدودند ، بلكه از مدتها پيش آنها را كاويده‌اند و بيان كرده‌اند ، بدين سبب ، بىاعتقادى طبقات عاليهء اروپا ، آنان را به سوى هنرى رهنمون شده است كه از لحاظ مضمون ، بىاندازه فقير است . » ( 3 ) \r\n« مىانديشم در اين كه احساساتى كه به افراد گروه ما و زمان ما دست داده ، سخت مهم و بس رنگارنگ است و حال آن كه در حقيقت ، تقريباً همه احساسات مردمان جرگهء ما به سه احساس بسيار كم ارزش و ساده تقليل مىيابد : غرور - شهوت جنسى - افسردگى اين سه احساس و انشعابات آنها ، تقريباً مضامين منحصر هنر طبقات ثروتمند را تشكيل مىدهد . » ( 4 ) \r\n","description":"","footnote":" ( 1 ) همان مأخذ ، ص 71 ، تولستوى در بارهء مطالب خوب كتاب مقدس صحبت مىدارد . .  ( 2 ) همان مأخذ ، ص 87 و 88 . .  ( 3 ) همان مأخذ ، ص 100 . .  ( 4 ) همان مأخذ ، ص 102 . . ","page_name":" 55 ","page_number":59},
  {"content":"\r\n« تمام جهان هنرى اروپا و آمريكا ، از اين افراد كه دچار ديوانگى عشقاند تقليد مىكند . » ( 1 ) \r\n« موضوعات بزرگ هنرى ، فقط بدين دليل بزرگ است كه قابل فهم و ادراك همگان است . » ( 2 ) \r\n« كار هنر اين است : آن چه را كه ممكن است در قابل استدلال و تعقل ، نامفهوم و دور از دسترس باقى بماند ، مفهوم سازد و در دسترس همهء مردم قرار دهد . معمولًا وقتى انسان تأثرى را كه حقيقتاً ( هنرى ) است مىگيرد ، تصور مىكند اين حالت را قبلًا در خود احساس مىكرده ، اما از بيان آن عاجز بوده است . » ( 3 ) \r\n« هنر كه روز بروز از لحاظ مضمون فقيرتر و از نظر شكل نامفهومتر شده است ، در آخرين تجليات خويش خصائص » هنر « را از دست داده است و جاى خود را به ( اشباه هنر ) سپرده است . » ( 4 ) \r\n« مرد هنرمند بايد بر سطح رفيعترين جهان بينى عصر خويش جاى داشته باشد و احساس را تجربه كرده باشد و رغبت و اشتياق و فرصت انتقال آن را داشته باشد و نيز در يكى از انواع هنر خداوند استعداد باشد . » ( 5 ) \r\n« در جامعهء ما ، سه چيز به توليد آثار هنر تقلبى كمك مىكنند . آن سه اين است 1 - پاداش قابل توجهى كه هنرمندان در ازاء آثار خود مىگيرند و بالنتيجه حرفه اى شدن كار هنرمندان . 2 - نقد هنرى . 3 - مدارس هنرى . » ( 6 ) \r\n« هيچ چيز به اندازهء اين حجت و اعتبار كلامى كه ناشى از » نقد هنرى « است\r\n","description":"","footnote":" ( 1 ) همان مأخذ ، ص 106 . .  ( 2 ) همان مأخذ ، ص 139 . .  ( 3 ) همان مأخذ ، ص 140 . .  ( 4 ) همان مأخذ ، ص 145 . .  ( 5 ) همان مأخذ ، ص 157 . .  ( 6 ) همان مأخذ ، ص 162 . . ","page_name":" 56 ","page_number":60},
  {"content":"\r\nبه فساد و تباهى هنر كمك نكرده است . » ( 1 ) \r\n« در هر زمان تاريخى مشخص و در هر يك از جوامع بشرى ادراك عالىترى از معناى حيات وجود دارد كه افراد جامعه بدان دست يافته‌اند و اين ادراك عالىتر ، بزرگترين سعادتى را كه جامعه در تكاپوى تحصيل آن است تعيين مىكند . اين ادراك شعور دينى يك عصر و جامعهء معين است . » ( 2 ) \r\n« شعور دينى عصر ما از نظر مصداق كلى و عمومى آن ، آگاهى بر اين واقعيت است كه سعادت ما ، يعنى سعادت مادى و معنوى و فردى و عمومى و موقت و دايمى ما در حيات برادرانهء همه انسانها و در اتحاد محبت آميز آنها است . » ( 3 ) \r\n« كافى است همهء آن داستانهايى را كه با توصيفات شهوت انگيز ، عشق را تشريح مىكند ، چه آنها كه بسيار لطيفند و هم آنها كه بسيار مستهجناند و ادبيات اجتماع ما آكنده از آنها است ، تمام آن تصاوير و مجسمه هايى كه بدن برهنهء زن را نشان مىدهند و تمام آن زشتىها و پليدىهايى را كه در عكسها و آگهىها آورده مىشود به ياد آوريم ، - كافى است همهء آن اوپراها ، اوپرتها ، تصنيفها و آوازهاى عاشقانهء شهوانى و هرزه اى را كه جهان ما از آنها مشحون است به خاطر آوريم تا بىاختيار به اين فكر افتيم كه هنر موجود ، تنها يك هدف مشخص دارد و آن اشاعهء فسق و هرزگى تا آخرين حد امكان است . » ( 4 ) \r\n« شعور دينى عصر ما كه عبارت از شناختن هدف زندگى عمومى و انفرادى در اتحاد انسانها است ، به قدر كافى روشن شده است ، فقط لازم است كه مردم عصر ما ، فرضيهء مجعول ( زيبايى ) را كه بر طبق آن ، ( لذت ) هدف هنر شناخته شده است\r\n","description":"","footnote":" ( 1 ) همان مأخذ ، ص 166 . .  ( 2 ) همان مأخذ ، ص 217 . .  ( 3 ) همان مأخذ ، ص 220 . .  ( 4 ) همان مأخذ ، ص 225 . . ","page_name":" 57 ","page_number":61},
  {"content":"\r\nبه دور اندازند تا شعور دينى خود به خود راهنماى هنر روزگار ما گردد . » ( 1 ) \r\n« كافى است به پيرامون خويش بنگريم تا بدانيم فعاليتى كه شايستهء دانش واقعى است ، بررسى موضوعى نيست كه تصادفاً توجه ما را به خود جلب كرده است ، بلكه مطالعهء اين مطالب است كه حيات انسانى ، چگونه بايد نظم و ترتيب يابد ، يعنى آن مسائل دينى و اخلاقى و مربوط به زندگانى اجتماعى است كه بدون حل آنها تمامى آگاهى ما از طبيعت زيان آور و بىمعنا است .\r\nاز اين موضوع كه دانش ما امكان استفاده از انرژى آبشار و به كار گماردن اين نيرو را در كارخانه ها و ساختن تونل را در دل كوه ها و امكانات ديگرى از اين قبيل را به ما مىدهد ، بسيار شاديم و به خود مىباليم ، ولى درد اين جا است كه نيروى آبشار را در راه بهروزى بشريت به كار نمىبريم ، بلكه آن را در راه افزايش سرمايهء سرمايه داران ، كه اسباب تجمل يا افزار انهدام انسانها را مىسازند به كار مىاندازيم . » ( 2 ) \r\n« مسئلهء هنر بسيار بزرگ است هنر حقيقى كه دين به وسيلهء علم راهنماى او است بايد اين نتيجه را داشته باشد كه هم زيستى مسالمت آميز انسانها چيزى كه اينك با وسايل ظاهرى به وسيلهء دادگاه ها ، پليس ، بنگاه هاى خيريه ، بازرسى كار و غيره دوام مىيابد ، از راه فعاليت آزاد و شادى بخش انسانها به دست آيد .\r\nهنر بايد زور و تعدى را از ميان بر دارد و تنها هنر است كه از عهدهء اين كار بر مىآيد . » ( 3 ) \r\n« رسالت هنر در زمان ما ، عبارت از اين است كه از حوزهء عقل ، اين حقيقت را كه سعادت انسانها در اتحاد آنها با يكديگر است ، به حوزهء احساس انتقال دهد و به جاى زور و تعدى كنونى ، ملكوت خدايى و يعنى سلطنت محبت را مستقر سازد ،\r\n","description":"","footnote":" ( 1 ) همان مأخذ ، ص 261 . .  ( 2 ) همان مأخذ ، ص 279 . .  ( 3 ) همان مأخذ ، ص 277 . . ","page_name":" 58 ","page_number":62},
  {"content":"\r\n\r\nهمان محبتى كه در نظر همهء ما عالىترين هدف حيات بشريت است . » ( 1 ) \r\nمنتخباتى از كتاب ( كودكى ، نوباوگى ، جوانى ) تأليف تولستوى\r\n« ولى هيچ يك از انديشه هاى فلسفى به اندازهء حكمت شكاكيت ، كه زمانى مرا به سرحد جنون كشانده بود ، توجهم را به خود جلب نمىكرد . صورتهايى هستند كه فقط چون من به آنها مىنگرم نمايان مىشوند و همين كه از انديشهء آنها فارغ گشتم آن صورتها هم بىدرنگ ناپديد گردند . خلاصه اين كه اشياء وجود ندارند بلكه فقط انديشه و نظر من در بارهء آنها وجود دارد ، با شلينگ هم عقيده شدم . حتى لحظاتى پيش مىآمد كه من به تأثير اين فكر مستمر به حدى از جنون مىرسيدم كه گاهى به سرعت به جهت مخالف مىنگريستم ، به اميد اين كه خلاء را آن جايى كه خود وجود نداشتم غافلگير كنم . خرد ، اين محرك فعاليت معنوى آدمى ، چه چيز ناچيز و محقرى است خرد ناتوان من نتوانست در آن چه غير قابل نفوذ است نفوذ كند . در كارى كه از توان آن خارج بود ، پى در پى معتقداتى را كه به خاطر سعادت زندگيم هرگز نمىبايست جرئت كرده دستشان بزنم ، از دست دادم . » ( 2 ) \r\n« تحسين و ستايش نه تنها در احساسات بلكه در عقل آدمى نيز چنان اثر نيرومندى دارد كه به تأثير مطبوع آن پنداشتم عاقلتر شده‌ام و انديشه هاى تازه يكى پس از ديگرى با سرعتى غير عادى در مغزم پديد آمدند . » ( 3 ) \r\n« شخص در جوانى هنوز به عقل ارج مىنهد و به آن ايمان دارد . در جوانى هم نيروهاى روح متوجه آينده است و آن آينده به تأثير اميدى كه مبنى بر تجربهء گذشته نيست و بر پايه سعادت خيالى آينده استوار است ، به اشكال رنگارنگ و\r\n","description":"","footnote":" ( 1 ) همان مأخذ ، ص 289 . .  ( 2 ) كودكى ، نوباوگى ، جوانى - تولستوى ترجمه آقاى كريم كشاورز . .  ( 3 ) كودكى ، نوباوگى ، جوانى - تولستوى ، ص 220 . . ","page_name":" 59 ","page_number":63},
  {"content":"\r\n\r\nزنده و فريبنده جلوه گر مىشود و پندارها و رؤياهاى مربوط به سعادت آتى در آن سن و سال خوشبختى واقعى را تشكيل مىدهد . بحث ما بيشتر به ما وراى طبيعت مىكشيد . من از دقايقى خوشم مىآمد كه انديشه ها به سرعتى بيشتر ، يكى از پى ديگرى پديد مىآمدند و هر آن موهومتر و كلىتر مىشدند و سرانجام به درجه اى از ابهام مىرسيدند كه زبان از بيان آنها باز مىماند و شخص گمان مىكرد كه واقعاً آن چه را مىانديشيد به زبان مىآورد ، غافل از آن كه چيز ديگرى مىگويد . » ( 1 ) \r\n« بديهى است كه تحت تأثير نخليودوف بىاختيار شيوهء زندگى و افكار او را پذيرفتم . ماهيت عقايد وى عبارت بود از پرستش آرمان نيكى و ايمان به اين كه آدمى بايد مدام كاملتر شود و رسالت او جز اين نيست و در آن صورت اصلاح نوع بشر و امحاى همهء عيوب و بد بختىهاى انسانى كارى آسان خواهد بود . تنها خدا مىداند كه اين آرزوهاى پاك روزگار جوانى تا چه اندازه خنده دار بود و چه كسى براى تحقق نيافتن آنها مقصر است ؟ » ( 2 ) \r\nمنتخباتى از كتاب ( جنگ و صلح ) شاه كار تولستوى\r\n« آناپاولونا در ميان گفتگو از اوضاع سياسى آتشى مزاج شده گفت : امپراطور مهربان و بزرگوار ما بايد بزرگترين نقش را در جهان ايفا نمايد . او به اندازه اى پرهيزكار و شريف است كه خداوند هرگز تنهايش نخواهد گذاشت و سرانجام رسالت تاريخى خود را انجام خواهد داد ، و افعى نه سر انقلاب را كه اينك به صورت وحشتناكترى در وجود اين آدم كش و تبه كار و بىدين خود نمايى مىكند سركوب خواهد كرد . ما بايد اين جهاد دينى را پيش ببريم . » ( 3 ) \r\n","description":"","footnote":" ( 1 ) همان مأخذ ص 221 . .  ( 2 ) همان مأخذ ، ص 223 . .  ( 3 ) جنگ و صلح ، تولستوى ، ترجمه آقاى كاظم انصارى ، ص 6 . . ","page_name":" 60 ","page_number":64},
  {"content":"\r\n« آناپولونا وحشت زده پىير را نگه داشته گفت :\r\n- راستى با موريوى كشيش آشنا هستيد ؟ او آدم بسيار جالبى است . . . - آرى راجع به نقشهء صلح جاويدان او مطالبى شنيده‌ام ، اين نقشه بسيار جالب ، اما احتمال اجراى آن بسيار اندك است . » ( 1 )  آناپاولونا از كشيش ايتاليايى پرسيد كه چگونه آب و هواى پطرز بورگ را تحمل مىكند . ناگهان چهرهء كشيش تغيير كرد و با قيافه ساختگى و شيرين و اهانت آميزى كه ظاهراً در مكالمه با زنان به خود مىگرفت گفت : عقل و فرهنگ اين اجتماع مخصوصاً اجتماع زنان كه سعادت پذيرفته شدن در آن نصيبم شده به اندازه اى مرا شيفته و مجذوب ساخته است كه هنوز فرصت انديشيدن در بارهء آب و هوا را نداشته‌ام . » ( 2 )  » شاه زاده واسيلى وقتى از كنار پىير مىگذشت دست او را گرفت و رو به جانب آناپاولونا كرده گفت : اين خرس را براى من تربيت كنيد الان يك ماده است كه در خانه من زندگى مىكند و امشب اولين بار است كه او را در يك اجتماع مىبينم ، هيچ چيز بيش از اجتماع زنان عاقل براى مردان جوان ضرورى و لازم نيست . » ( 3 )  » آناپاولونا مىگفت : راستى عقيدهء شما ( شاه زاده خانم در وبستكايا ) راجع به اين آخرين كمدى تاج گذارى در ميدان چيست ؟ و در باره كمدى جديد مردم لوك و ژن كه مىخواهند تقاضاها و آمال خود را به مسيو بناپارت معروض دارند چه عقيده اى داريد ؟ حالا ديگر مسيو بناپارت روى تخت سلطنت مىنشيند و آمال و آرزوهاى ملل را اجرا مىنمايد راستى كه شايان ستايش است نه ، اين وضع آدم\r\n","description":"","footnote":" ( 1 ) همان مأخذ ، ص 12 . .  ( 2 ) همان مأخذ ، ص 18 . .  ( 3 ) همان مأخذ ، ص 12 . . ","page_name":" 61 ","page_number":65},
  {"content":"\r\nرا ديوانه ( مىكند ) چنين به نظر مىرسد كه تمام مردم جهان عقل خود را از دست داده‌اند « ( 1 )  » پىير گفت : اعدام دوك انگليسى از لحاظ سياسى ضرورت داشت و من مخصوصاً عظمت روح ناپلئون را در آن مىبينم كه از قبول مسئوليت اين عمل به هيچ وجه نهراسيد . آناپاولونا آهسته و وحشت زده گفت : پروردگارا شاه زاده خانم كوچك كارش را پيش كشيد و تبسم كنان گفت : چه گفتيد مسيو پىير شما تصور مىكنيد كه در آدم كشى عظمت روح وجود دارد ؟ پىير از بالاى عينك پيروزمندانه به مستمعين نگريسته پريشان حال گفت : من به اين جهت اين سخن را مىگويم كه بوربونها از انقلاب گريختند و مردم را به دست هرج و مرج سپردند و تنها ناپلئون قدرت درك انقلاب و غلبه بر آن را داشت و به اين جهت نمىتوانست براى رفاه و سعادت جامعه در كشتن يك نفر درنگ و تحمل كند . » ( 2 )  » شاه زاده آندره به پىير گفت كه : اما اگر تو دست و پاى خود را به زنجير عشق و علاقهء زنى ببندى هميشه چون زندانيان در كنده و زنجير خواهى بود و آزادى خود را از هر حيث از دست خواهى داد . » ( 3 )  » شاه زاده دريافت كه مانند شب نشينى آنت شرر رهايى از دست آناميخاييلونا دشوار است و گفت : آناميخاييلوناى عزيز آيا اين ملاقات براى او دشوار نيست ؟ بهتر است تا شب صبر كنيم دكترها بحرانى را پيش بينى كرده‌اند .\r\nشاه زاده اما اين دقايق را نبايد بىهوده از دست داد . توجه كنيد كه مطلب بشر سر نجات روح او است آه وحشتناك است وظايف مسيحيان . » ( 4 ) \r\n","description":"","footnote":" ( 1 ) همان مأخذ ، ص 21 . .  ( 2 ) همان مأخذ ، ص 23 . .  ( 3 ) همان مأخذ ، ص 34 . .  ( 4 ) همان مأخذ ، ص 65 . . ","page_name":" 62 ","page_number":66},
  {"content":"\r\n« برك با لبخند مهرآميزى براى و را توضيح مىداد كه عشق در اثر احساس بشرى به وجود نمىآيد ، بلكه الهام آسمانى است . » ( 1 )  » صداى بم و بلند ماريا و دميتريونا بىآن كه به خود زحمتى بدهد از آن سوى ميز طنين افكن شد و گفت : چهار پسر من در ارتش خدمت مىكنند و من غصه اى ندارم و مرگ آدمى به دست خداوند است . يكى در بستر راحت مىميرد و ديگرى در ميدان جنگ از لطف و كرم پروردگار جان به سلامت مىبرد . » ( 2 )  » آناميخاييلونا جزييات مرگ كنت بزوخوف را براى راستوفها و تمام آشنايان حكايت كرد و گفت : كنت چنان مرد كه من خود آرزو داشتم بميرم . پايان حيات كنت نه تنها مؤثر و رقت انگيز مىنمود ، بلكه آموزنده نيز بود و بعد از چند جمله مىگويد : اين وضع دردناك ولى آموزنده است ، مشاهدهء مردمى مانند كنت پيرو پسر شايستهء او سبب تعالى روح و تهذيب اخلاق خواهد بود . » ( 3 )  فرمانده كل ، شاه زاده نيكلاى آندره يويچ معتقد بود كه ريشهء تمام مفاسد و معايب بشر تنبلى و خرافات و سرچشمهء تمام فضايل و محاسن آدمى عقل و فعاليت است . تربيت دخترش را خود به عهده گرفته بوده است و براى آن كه دو فضيلت اصلى يعنى عقل و فعاليت را در وى به وجود آورد به او جبر و هندسه مىآموخت و تمام اوقات زندگانى او را بين اشتغالات دايمى تقسيم مىكرد . » ( 4 ) \r\n« آه اگر مذهب ما را تسلى نمىداد زندگانى بسيار غم انگيز بود . » ( 5 ) \r\n« شاه زاده خانم باز در بقيهء نامهء خود مىگويد : من هرگز نتوانسته‌ام بفهمم كه\r\n","description":"","footnote":" ( 1 ) همان مأخذ ، ص 79 . .  ( 2 ) همان مأخذ ، ص 81 و 82 . .  ( 3 ) همان مأخذ ، ص 108 . .  ( 4 ) همان مأخذ ، ص 199 . .  ( 5 ) همان مأخذ ، ص 114 . . ","page_name":" 63 ","page_number":67},
  {"content":"\r\nعلاقه و اشتياق برخى از مردم به مطالعهء كتب عرفانى چيست ، خاصه كه مطالعهء آن جز تشتت افكار و ايجاد شك و ترديد و اضطراب خيال و گزاف گويى كه كاملًا مغاير سادگى مسيحيت است حاصلى ندارد ؟ بهتر آن است كه انجيل و حواشى آن را مطالعه كنيم ، ولى هرگز در پى فهم اسرار غامض آن نبايد بود ، زيرا ، تا زمانى كه اين بدن بين ما گناهكاران بىچاره و ابديت حجابى غير قابل نفوذ است ، چگونه مىتوانيم از اسرار وحشتناك و غوامض قدمت حق واقف شويم ؟ بهتر است به مطالعهء آن اصول عالى كه نجات دهنده يزدانى ما به منظور هدايت آدميان در اين جهان باقى گذاشته است اكتفا كنيم بگذار در پيروى از اين اصول بكوشيم و خود را متقاعد سازيم كه هر چه به فكر ضعيف بشرى خود كمتر ميدان دهيم به همان اندازه در نظر خداوند كه جز دانشهايى كه از جانب او است باقى مردود است ، پسنديده تر خواهيم بود و هر چه در اسرارى كه ارادهء پروردگار به اختفاى آن تعلق گرفته كمتر غور و تفحص كنيم به همان اندازه زودتر به وسيلهء روح مقدسش به كشف آن نائل مىشويم . » ( 1 ) \r\n« شاه زاده خانم در قسمت ديگر نامه خود مىنويسد : اى كاش وضع مادران و زنان و اطفال كسانى را كه به ميدان جنگ مىرفتند مشاهده مىكرديد و شيون و زارى طرفين را مىشنيديد . به نظر مىرسد كه گويا بشريت قوانين نجات دهندهء مقدس خود را كه عشق به همنوع و عفو خطا كاران را توصيه مىكند فراموش ساخته است و بر خلاف اين اصل لياقت و شايستگى اصلى خود را در هنر جنگ و كشتار يكديگر تصور مىنمايد . » ( 2 ) \r\n« شاه زاده خانم ماريا برخاست و به جانب در رفت ، ولى ناگهان ايستاد و گفت : آندره اگر ايمان داشتى ، به خداوند رو مىكردى و از او مىخواستى كه عشقى را كه احساس نمىكنى به تو عطا فرمايد و دعاى تو بىشك مستجاب مىشد . » ( 3 ) \r\n","description":"","footnote":" ( 1 ) همان مأخذ ، ص 115 . .  ( 2 ) همان مأخذ ، ص 115 . .  ( 3 ) همان مأخذ ، ص 130 . . ","page_name":" 64 ","page_number":68},
  {"content":"\r\n« با وجود تمام اثرى كه لحن خسته و در عين حال اطمينان بخش او در بيان اين عبارت داشت باز پىير كه از دير باز در بارهء آيندهء خويش انديشيده بود خواست اعتراض نمايد . اما شاه زاده واسيلى به وى مجال سخن نداد و با همان آهنگ بم و سنگين كه به هيچ كس امكان نمىداد تا سخنانش را قطع نمايد و در مواقعى به كار مىبرد كه اقناع طرف ضرورت فوق العاده داشت گفت :\r\n- اما عزيزم من اين عمل را براى خودم يعنى براى وجدانم انجام داده‌ام سپاس گزارى از من لازم نيست . » ( 1 ) \r\n« شاه زاده خانم ماريا پس از اين كه با طاق شمايل رفت و چشمش را به سيماى شمايل بزرگ نجات دهنده كه فانوس كوچكى آن را روشن مىساخت دوخت و چند دقيقه دست به سينه در برابر آن ايستاد .\r\nروان شاه زاده خانم ماريا را ترديدى رنج آور فرا گرفته بود . آيا شادمانى عشق خاكى ، عشق به مرد براى او امكان پذير است . وقتى شاه زاده خانم ماريا در بارهء ازدواج مىانديشيد هم سعادت خانوادگى و هم كودكانى را در نظر مجسم مىساخت اما آرزوى اصلى و آتشين و پنهانى او همان عشق خاكى و جذبهء جسمانى بود و هر چه بيشتر مىكوشيد اين حس را از خود و ديگران پنهان كند بر شدت آن افزوده مىشد ، به خود مىگفت :\r\nخداوندا چگونه بايد اين افكار شيطانى را در دل خود سركوب كنم ، چگونه بايد براى اجراى ارادهء تو در آرامش و صفا اين افكار اهريمنى را از خود دور سازم ؟ هنوز اين سؤال را از خود نكرده بود كه خداوند پاسخ آن را در دلش انداخت : هيچ چيز براى خود آرزو مكن آرزومند و حسود و مضطرب نباش آيندهء مردم و سر نوشت تو بايد براى تو مجهول باشد . اما چنان زندگانى كن كه براى همه چيز آماده\r\n","description":"","footnote":" ( 1 ) همان مأخذ ، ج 1 ، ص 246 . . ","page_name":" 65 ","page_number":69},
  {"content":"\r\nباش اگر ارادهء خداوند بر اين تعلق گيرد كه تو را در انجام وظايف زناشويى نيازمايد براى اطاعت از ارادهء او آماده باش . » ( 1 ) \r\n« هر ژنرال و هر سرباز در اين درياى مردم خود را قطره اى مىپنداشت و حقارت و كوچكى خود را احساس مىكرد ، ولى از طرف ديگر چون خود را بخشى از اين واحد عظيم مىدانست قدرت و عظمت خويش را احساس مىنمود . » ( 2 ) \r\n« راستوف در صفوف اول ارتش كوتوزوف كه ابتدا امپراطور به آن نزديك شد ايستاده و داراى همان احساس بود كه هر يك از افراد اين ارتش داشت . يعنى خود را فراموش ساخته بود ، به عظمت و قدرت اين ارتش نيرومند فخر و مباهات مىكرد و مجذوب شخصيت آن كسى بود كه موجد و علت اين تشريفات به شمار مىرفت .\r\nراستوف احساس مىكرد كه يك سخن اين مرد كافى است تا تمام اين جمعيت عظيم ، من جمله خود او كه چون دانهء شنى ناچيز به آن مربوط بود ، خود را به آب و آتش بزند ، هر جنايتى را مرتكب گردد ، در آغوش مرگ و نيستى يا به سوى بزرگترين قهرمانها بشتابد . به اين جهت نمىتوانست از مشاهدهء مردى كه مظهر آن كلمه بود نلرزد و دلش فرو نريزد . » ( 3 ) \r\n« راستوف با خود انديشيد : پروردگارا اگر امپراطور مرا مخاطب ساخته بود چه حالى پيدا مىكردم بىشك از خوشبختى مىمردم » ( 4 ) \r\n« راستوف با خود انديشيد : اگر به من امر مىكرد ( امپراطور ) كه خود را به آتش بيندازم چقدر خوشبخت مىشدم . » ( 5 ) \r\n","description":"","footnote":" ( 1 ) همان مأخذ ، ص 267 . .  ( 2 ) همان مأخذ ، ص 296 . .  ( 3 ) همان مأخذ ، ص 297 . .  ( 4 ) همان مأخذ ، ص 298 . .  ( 5 ) همان مأخذ ، ص 299 . . ","page_name":" 66 ","page_number":70},
  {"content":"\r\n« بوريس از انديشهء نزديكى فوق العاده به عالىترين مركز قدرت كه اينك خود را در اطراف آن مىيافت به هيجان آمده بود . در اين جا خود را با آن اهرمها و فنرهاى محركى در تماس مىديد كه تمام حركات توده عظيم انسانى را كه او نيز ذرهء مطيع و كوچك و بىاهميتى از آن بود اداره مىكرد . » ( 1 ) \r\n« شاه زاده آندره به اين شمايل كوچك كه خواهرش با آن عقيده و حرمت و تكريم بگردنش بسته بود نگريسته با خود گفت : چقدر خوب بود اگر همه چيز ، آن چنان كه در نظر شاه زاده خانم ماريا جلوه مىكند ، ساده و آشكار بود چقدر خوب بود اگر آدمى مىدانست كه در زندگانى براى جستجوى كمك و معاضدت به چه كسى روى آورد و پس از زندگانى اين جهان ، در آن سوى گور چه در انتظار او است ، چقدر خوشبخت و راحت بودم . اگر اينك مىتوانستم بگويم : پروردگارا ببندهء خود ترحم كن . . . اما اين سخن را به چه كسى بايد بگويم ؟ به آن نيروى لا يتناهى غير قابل تصورى كه نه تنها نمىتوانم به آن رجوع كنم ، بلكه توصيف آن در قالب كلمات براى من ميسر نيست ، به آن كامل مطلق يا هيچ يا به آن خدايى كه شاه زاده خانم ماريا در اين كيسهء كوچك براى من دوخته است ؟ . . . ، نه هيچ چيز اصولا هيچ چيز ، به جز اين نكته كه آن چه من قدرت درك آن را دارم حقير و ناچيز است و بزرگ و مقتدر و مهمتر از همه آن چيزى است كه من قدرت درك آن را ندارم » ( 2 ) \r\n« در چهرهء جوانان به خصوص نظاميان ، حس ادب و احترام حقارت آميز به سالخوردگان نقش بسته بود ، پنداشتى نسل جوان به نسل پير مىگويد :\r\nما حاضريم شما را احترام بداريم ، ولى در هر حال بايد متوجه باشيد كه آينده از آن ما است . » ( 3 ) \r\n« اما آدمى تا وقتى زنده است بايد زندگانى كند شايد فردا بميرد ، همچنان كه\r\n","description":"","footnote":" ( 1 ) همان مأخذ ، ص 305 . .  ( 2 ) همان مأخذ ، ج 2 ، ص 354 . .  ( 3 ) همان مأخذ ، ج 2 ، ص 270 . . ","page_name":" 67 ","page_number":71},
  {"content":"\r\nمن يك ساعت پيش نزديك بود بميرم . چون زندگى در قبال ابديت بيش از لحظه اى نيست آيا شكنجه ديدن و اندوه و غم خوردن ارزش دارد ؟ » ( 1 ) \r\n« شاه زاده خانم ماريا ناتوان روى صندلى راحت كنار پدرش افتاده مىگريست . اينك برادرش را در آن لحظه مجسم مىساخت كه با قيافهء مهربان و مغرور خود با او و ليزا وداع مىكرد . برادرش را در آن لحظه اى مجسم مىساخت كه با مهربانى و استهزاء شمايل را به گردن خود مىآويخت و با خود مىگفت :\r\nآيا او ايمان داشت ؟ آيا از بىايمانى خود نادم و پشيمان شده بود ؟ آيا حال او در آن جا است ؟ آيا اينك در قلمرو صلح و سعادت جاودانى است ؟ » ( 2 ) \r\n« من هرگز به خود اجازه نمىدهم كه بگويم : حقيقت را مىدانم . هيچ كس به تنهايى نمىتواند به حقيقت دست يابد . فقط با نصب سنگى روى سنگ ديگر ، با شركت همگان ، با مساعى ميليونها نسل ، از آدم ابو البشر تا عصر ما ، آن معبدى كه شايستهء مسكن خداى بزرگ است ساخته و بر افراشته مىشود . » ( 3 ) \r\n« آرى ، شما او را نمىشناسيد ، آقاى عزيز و نمىتوانيد هم او را بشناسيد او را نمىشناسيد و به همين جهت بد بختيد . » ( 4 ) \r\n« آقاى عزيز شما او را نمىشناسيد و به همين جهت هم بسيار بد بختيد .\r\nشما او را نمىشناسيد ولى او در اين جا ، در وجود من ، در كلمات من است . او در وجود تو و حتى در كلمات تمسخر آميزى است كه تو هم اكنون بر زبان راندى . » ( 5 ) \r\n« آقاى عزيز اگر ( او ) وجود نداشت ، من و شما راجع به او گفتگو نمىكرديم .\r\n","description":"","footnote":" ( 1 ) همان مأخذ ، ج 2 ، ص 384 . .  ( 2 ) همان مأخذ ، ج 2 ، ص 388 . .  ( 3 ) همان مأخذ ، ج 2 ، ص 426 . .  ( 4 ) همان مأخذ ، ج 2 ، ص 426 . .  ( 5 ) همان مأخذ ، ج 2 ، ص 427 - 426 . . ","page_name":" 68 ","page_number":72},
  {"content":"\r\nما در بارهء چه چيز و چه كسى گفتگو مىكرديم ؟ وجود چه كسى را تو انكار مىكردى ؟ ناگهان با صداى توانا و شور انگيز و خشن گفت :\r\nاگر او وجود ندارد پس كسى او را اختراع كرده است ؟ چرا اين تصور در تو پديد آمده است كه چنين موجود نامفهومى وجود دارد ؟ چرا تو و تمام جهان هستى چنين موجود غير قابل ادراك را كه قادر مطلق است و تمام صفاتش ازلى و ابدى است به تصور در آورده‌ايد ؟ » ( 1 ) \r\n« او وجود دارد ، اما درك او دشوار است . اگر اين موجود كه در هستى آن ترديد داشتى ، انسانى بود ، دستش را مىگرفتم و نزد تو مىآوردم و به تو نشان مىدادم . اما من ، انسانى فنا پذير حقير ، چگونه مىتوانم قدرت مطلق و ابديت كامل و لطف و كرم بىنهايت او را به كسى كه نابينا است يا به كسى كه چشمش را براى ناديدن او مىبندد ، به علاوه زشتىها و معايب خويش را نيز نمىبيند و درك نمىكند نشان دهم ؟ » ( 2 ) \r\n« تو كيستى تو چيستى ؟ تو گمان مىكنى به جهت آن كه توانستى اين سخنان بىمعنى و تمسخر آميز را بر لب بياورى خردمند و دانايى ؟ تو از كودكى كه گستاخانه پس از ساعتها بازى كردن با ساعتى كه شاه كار هنر و صنعت است مىگويد كه من هدف و منظور از ساختن اين ساعت را نمىدانم پس به استادى و هنرمندى سازندهء آن ايمان ندارم احمقتر و بىخردترى .\r\nآرى شناختن او دشوار است ، در طى قرون متمادى ، از زمان آدم ابو البشر تا عصر كنونى ، در راه شناسايى او كوششها و مجاهدتها شده است و هنوز تا وصول به هدف راهى بىنهايت در پيش است ، اما در ميان اين عدم ادراك و شناسايى تنها ضعف ما و\r\n","description":"","footnote":" ( 1 ) همان مأخذ ، ج 2 ، ص 427 . .  ( 2 ) همان مأخذ ، ج 2 ، ص 427 . . ","page_name":" 69 ","page_number":73},
  {"content":"\r\nعظمت او به خوبى آشكار است . . . » ( 1 ) \r\n« پىير با چشمان درخشنده به چهرهء ماسون مىنگريست و با طپش قلب به سخنانش گوش مىداد ، سخن او را نمىبريد و از او سؤالى نمىكرد . پىير با جان و دل آن چه را اين مرد بيگانه بوى مىگفت باور مىكرد . معلوم نبود كه آيا پىير به سبب دلايل عقلانى كه در سخنان ماسون وجود داشت گفته هاى وى را باور مىكرد يا چنان كه شيوهء كودكان است بر اثر زير و بم صدا و لحن اطمينان بخش سخنان ماسون و ارتعاش صداى او كه گاهى تقريباً بيانش را قطع مىكرد يا به وسيلهء اين چشمهاى درخشندهء فرتوت كه در راه ايمان و اعتقاد تزلزل ناپذير پير شده بود يا در نتيجهء آن آرامش و پايدارى و ثبات و درك و شناسايى هدف و مقصود خويش كه در سرا پاى وجود ماسون خوانده مىشد و در برابر ضعف و نوميدى پىير با قوت و شگفتى بيشترى جلوه مىنمود ؟ ولى در هر حال پىير با دل و جان اشتياق داشت كه اين سخنان را باور كند و باور مىكرد و آرامش شادى بخش و تجديد حيات باطنى و باز گشت به زندگانى تازه را احساس مىكرد .\r\nاو ( خدا ) به وسيلهء زندگى درك مىشود نه با عقل . » ( 2 ) \r\n« عالىترين خرد تنها به منطق و عقل متكى نيست ، تنها به آن دانشهاى دنيايى . فيزيك ، تاريخ و شيمى و نظاير آن ، كه دانش عقلى به آنها تقسيم مىشود اتكاء ندارد . عالىترين خرد يكى است . عالىترين خرد يك علم دارد - علم كل ، علمى كه تمام دستگاه آفرينش و مقام انسانى را به وسيلهء آن توضيح و تفسير نمايد ، براى آن كه چنين دانشى را در وجود خود به وجود آوريم ، بايد باطن خود را تهذيب و تطهير كنيم و بايد جهت قبل از دانستن بايد ايمان داشت و در راه وصول به كمال كوشا بود . » ( 3 ) \r\n","description":"","footnote":" ( 1 ) همان مأخذ ، ج 2 ، ص 427 . .  ( 2 ) همان مأخذ ، ج 2 ، ص 427 . .  ( 3 ) همان مأخذ ، ج 2 ، ص 428 . . ","page_name":" 70 ","page_number":74},
  {"content":"\r\n« عالىترين خرد و حقيقت بسان پاكترين ژاله است كه ما مىخواهيم در وجود خود جذب كنيم . آيا من مىتوانم اين مايع پاك را در ظرف ناپاك بريزم و بعد از پاكى آن سخن بگويم ؟ آرى تنها به وسيلهء تطهير و تصفيهء باطن خويش مىتوانيم آن ژالهء جذب شده را تا حدى پاك و مصفا نگه داريم . » ( 1 ) \r\n« با چشم جان و دل در وجود باطنى خويش تعمق كن و از خود بپرس كه آيا از خويشتن راضى هستى ؟ آدمى چيست و به راهنمايى عقل تنها به كجا رسيده است ؟ شما جوانيد ، شما ثروتمنديد ، شما تحصيل كرده‌ايد . از تمام نعمتهايى كه به شما اعطا شده است چه استفاده كرده‌ايد ؟ آيا از خود در زندگانى خويش راضى هستيد ؟ » ( 2 ) \r\n« هر كس از زندگانى بيزار و متنفر است بايد آن را تغيير دهد و در تزكيه نفس خويش بكوشد و هر چه نفس پاكتر و مصفاتر شود ، به همان اندازه به حكمت و خرد آشنا مىشود . » ( 3 ) \r\n« پىير پس از ورود به پطرز بورگ هيچ كس را از ورود خود مطلع نساخت هيچ جا نرفت و از بام تا شام در خانه به سر برد و به مطالعهء ( فوما كامپيس ) كتابى كه نمىدانست چه كسى به او داده است ، پرداخت . پىير هنگام مطالعه اين كتاب فقط و فقط يك مسئله را كه تا كنون درك نكرده بود ، يعنى لذت ايمان و امكان وصول به كمال و به استقرار عشق برادرانه ميان مردم را كه اوسيپ الكسيويچ براى وى مكشوف ساخته بود درك مىكرد . » ( 4 ) \r\n« براى آخرين بار به شما مىگويم : تمام توجه خود را معطوف به خويشتن نماييد ، احساسات خود را به زنجير بكشيد و سعادت و آسايش را در دل خود ، نه در\r\n","description":"","footnote":" ( 1 ) همان مأخذ ، ج 2 ، ص 428 . .  ( 2 ) همان مأخذ ، ج 2 ، ص 428 . .  ( 3 ) همان مأخذ ، ج 2 ، ص 428 . .  ( 4 ) همان مأخذ ، ج 2 ، ص 431 . . ","page_name":" 71 ","page_number":75},
  {"content":"\r\nشهوات ، جستجو كنيد . سرچشمه آسايش و خوشبختى در خارج نيست ، بلكه در درون ما است . پىير در اين حال اين چشمه پر طراوت و سعادت را كه اكنون دلش را با شادمانى و هيجان و رقت لبريز كرده بود در درون خويش مىيافت . » ( 1 ) \r\n« استاد بزرگ چنين مىخواند :\r\nما در معابد خود هيچ اختلاف درجه نداريم ، تنها اختلافى كه هست ميان تقوى و گناه است ، بايد از ايجاد هر اختلاف كه سبب نقض برابرى مىگردد اجتناب كرد آرى ، به كمك برادر خود ، هر كس مىخواهد باشد ، بشتاب ، گمراهان را نصيحت كن دست افتادگان را بگير ، هرگز به برادر خود كينه و خصومت مورز ، مهربان و مؤدب باش ، اخگر پرهيزكارى را در دل همه كس شعله ور سازد ، هم نوعان و نزديكان خود را در سعادت خويش شريك كن و بدان كه هرگز غبار حسادت پاكى اين لذت را تيره و مكدر نخواهد ساخت . » ( 2 ) \r\n« دشمن خود را عفو كن ، از او انتقام نكش ، بوى نيكى كن ، اگر عالىترين قانون را بدين طريق اجرا كنى آثار آن عظمت باستانى را كه از دست داده اى باز خواهى يافت . » ( 3 )  پىير كه پيوسته بيشتر بهيجان مىآمد گفت : شما مزاح مىكنيد ، در اين مسئله كه من ميل داشته‌ام كار نيكويى انجام بدهم و كارهايى هم ( اگر چه بسيار جزيى است و بد انجام گرفته ) انجام داده‌ام چه اشتباه و زيانى وجود دارد ؟ چه ضرر دارد كه مردمى تيره بخت ، موژيكهاى ما ، كه مانند ما انسان هستند و از خدا و حقيقت جز انجام تشريفات مذهبى و خواندن ادعيه اى كه معنى آن را نمىدانند استنباط ديگر ندارند ، تعاليم تسلى بخش زندگانى اخروى ، كيفر ، مجازات ، تسلى\r\n","description":"","footnote":" ( 1 ) همان مأخذ ، ج 2 ، ص 436 . .  ( 2 ) همان مأخذ ، ج 2 ، ص 436 . .  ( 3 ) همان مأخذ ، ج 2 ، ص 440 . . ","page_name":" 72 ","page_number":76},
  {"content":"\r\nو دل دارى را فرا گيرند ؟ چه گمراهى و زيانى در اين كار است كه من به آسانى مردمى را كه از بيمارى دسته دسته بدون كمك طبى مىميرند معاضدت كنم و به ايشان دارو و طبيب برسانم و بر ايشان بيمارستان و بىنوا خانه بسازم ؟ مگر اين واقعيت كه زنان بار دار كه شب و روز در رنج و زحمتند و با كمك من از رنج و مشقت فراغت مىيابند احسان و نيكو كارى مسلم محسوب نمىشود ؟ صحيح است كه من اين اعمال را به ميزان بسيار اندك و به درجهء بسيار بد انجام داده‌ام ، ليكن در هر حال اعمالى براى رفاه و آسايش مردم انجام داده‌ام و شما نه تنها نبايد اركان ايمان مرا متزلزل سازيد و به من تلقين كنيد كه آن چه را انجام داده‌ام خوب نيست ، بلكه نبايد مرا متقاعد سازيد تا تصور كنم كه شما خود داراى اين افكار نيستند . مسئلهء مهم آن است كه من مىدانم و يقين دارم كه لذت انجام اين امور خير يگانه سعادت واقعى زندگانى است . » ( 1 )  شاه زاده آندره مىگفت : آرى ، من دلم به حال اينها مىسوزد ، براى لياقت و شايستگى انسانى و آرامش وجدان و پاكى و پاك دامنى متأثرم نه براى پشت و سر موژيكها كه هر چه بر آن تازيانه بزنى و موى بتراشى باز همان پشت و سر باقى خواهد ماند . » ( 2 ) \r\n« پىير پرسيد : خوب ، در اين باره چه فكر مىكنيد ؟ پس چرا ساكت هستيد ؟ - چه فكر مىكنم ؟ سخنان تو را شنيدم . اينها به جاى خود صحيح . اما تو مىگويى : به انجمن اخوت ما وارد شو و ما هدف زندگانى و مقصد انسانى و قوانينى كه دنيا را اداره مىكند به تو نشان خواهيم داد . اما شما كيستيد ؟ بشر چه سبب دارد كه شما همه چيز را مىدانيد . چرا تنها من آن چه را شما مىبينيد نمىبينم ؟ شما در روى زمين قلمرو نيكى و حقيقت را مىبينيد ، ولى من نمىبينم ؟ پىير سخنش را قطع كرده پرسيد : شما به زندگانى آينده ايمان داريد ؟\r\n","description":"","footnote":" ( 1 ) همان مأخذ ، ج 2 ، ص 467 . .  ( 2 ) همان مأخذ ، ج 2 ، ص 470 . . ","page_name":" 73 ","page_number":77},
  {"content":"\r\nشاه زاده آندره تكرار كرد : به زندگانى آينده ؟ اما پىير بوى مجال گفتن نداد و اين تكرار را به عنوان انكار تلقى كرد ، مخصوصاً از اين جهت كه سابقاً از عقايد ملحدانه شاه زاده آندره اطلاع داشت .\r\n- شما مىگوييد كه نمىتوانيد قلمرو نيكى و حقيقت را در روى زمين ببينيد من نيز آن را نمىديدم و اگر زندگانى خود را پايان همه چيز تصور نماييم اصولا نمىتوان آن را ديد . در روى زمين ، مخصوصاً روى اين زمين ( پىير به مزارع ساحل رودخانه اشاره كرد ) حقيقت وجود ندارد ، همه چيز دروغ و تبه كارى است ، اما در تمام عالم قلمرو حقيقت وجود دارد و ما اينك فرزندان زمين هستيم ، اما از ازل تا ابد فرزندان تمام عالم بوده و خواهيم بود .\r\nمگر من خود نمىدانم كه من جزيى از اين دستگاه عظيم و هم آهنگ هستم ؟ مگر من نمىدانم كه در اين عالم كثرت موجودات كه الوهيت - يا عالىترين قدرت ، هر چه مىخواهيد آن را بناميد - در آنها تجلى مىكند ، حلقه و واسطه اى هستم كه موجودات پستتر را به موجودات عالىتر مىپيوندد ؟ وقتى در مراحل تطور نبات به انسان توجه كنيم ، به خوبى در مىيابيم كه اين تطور به انسان ختم نمىشود و بالاتر خواهد رفت .\r\nمن اين حقيقت را دريافته‌ام كه همچنان كه در اين عالم هيچ چيز محو و نابود نمىشود من نيز معدوم نخواهم شد ، بلكه هميشه بوده‌ام و همچنان هميشه خواهم بود . آرى من دريافته‌ام كه جز من ارواحى بر فراز من وجود دارند كه در جهان ايشان حقيقت حكمفرما است .\r\nشاه زاده آندره گفت : آرى ، اين حكمت هردر است اما دوست عزيز اين سخنان مرا متقاعد نمىسازد ، بلكه مرگ و زندگى است كه مرا متقاعد مىكند . آرى مشاهدهء اين واقعيت كه موجودى عزيز و گرامى كه پيوند جان آدمى است و انسان در برابر او خطا كار است و اميدوار است كه خطاى خود را جبران كند ( در اين جا صداى شاه زاده آندره مرتعش شد و رويش را بر گرداند ) . . . ناگهان همان موجود\r\n","description":"","footnote":"","page_name":" 74 ","page_number":78},
  {"content":"\r\nعزيز دچار رنج و شكنجه مىشود و رشتهء حياتش مىگسلد مرا متقاعد مىسازد . . . اما چرا ؟ من نمىدانم ، ولى ممكن نيست اين سؤال جواب نداشته باشد و من ايمان دارم كه اين مسئله جواب دارد . . . . آرى اين است آن چه مرا متقاعد ساخته است .\r\nپىير گفت : آرى همينطور است ، مگر من همين حرف را نمىزنم : - نه ، من فقط مىگويم كه براى اعتقاد به زندگى آينده دلايلى وجود ندارد ، زيرا ، آن گاه كه در زندگانى همراه انسانى در حركتى و ناگهان اين انسان در آن جا ، يعنى در گودال عدم ، ناپديد مىشود و تو در مقابل اين پرتگاه مىايستى و به آن جا مىنگرى . . . آرى ، من به اين پرتگاه نگريسته‌ام . . . - خوب ، پس ديگر چه مىگويى شما مىدانيد كه آن جايى هست و يك كس در آن جا وجود دارد ، آن جا همان زندگانى آينده و آن كس خداوند است .\r\nشاه زاده آندره جوابى نداد .\r\nپىير مىگفت : اگر خداوند و زندگانى آينده اى وجود داشته باشد به ناچار حقيقت و فضيلت و تقوى نيز وجود دارد و در اين صورت عالىترين سعادت انسان در آن است كه براى وصول به آنها مجاهدت كند ، بايد زندگانى كرد ، بايد دوست داشت ، بايد ايمان داشت كه تنها امروز در اين كرهء خاك زندگانى نمىكنيم ، بلكه از ازل در جهان زندگانى كرده‌ايم و تا ابد در آن جا ( با اين سخن به آسمان اشاره كرد ) زندگانى خواهيم كرد . » ( 1 ) \r\n« ما بايد براى نشر حقيقت و فراهم ساختن وسايل پيروزى تقوى و فضيلت مردم را از قيد تعصب رهايى بخشيم ، اصول و قواعدى را انتشار دهيم كه با شرايط زمان سازگار و هم آهنگ باشد ، تربيت جوانان را به عهدهء خود بگيريم ، با رشته هاى ناگسستنى خود را با خردمندترين مردمان جهان متحد سازيم و شجاعانه ، اما در عين\r\n","description":"","footnote":" ( 1 ) همان مأخذ ، ج 2 ، ص 472 و 473 . . ","page_name":" 75 ","page_number":79},
  {"content":"\r\nحال با حزم و تدبير در رفع خرافات و بىايمانى و حماقت بكوشيم تا از پيروان خويش مردانى بسازيم كه با هدف مشترك به يك ديگر بپيوندند و صاحب نفوذ و قدرت باشند . » ( 1 ) \r\n« در آن موقع كه همه چيز در ظلمت غوطه ور بود تنها موعظه كفايت مىكرد ، زيرا ، نوى و تازگى حقيقت نيروى خاصى به آن مىبخشيد ، اما امروز ما به وسايل نيرومندترى احتياج داريم . امروز بايد آدمى هم كه تابع احساسات خويش است جذابيت فضيلت و تقوى را به خوبى درك كند . شهوات را نمىتوان ريشه كن ساخت ، فقط بايد در راه برگشت آنها به جانب هدفهاى عالى و شرافتمندانه مجاهدت كرد و به اين جهت بايد هر كس مىتواند شهوات و علايق خويش را در حدود فضيلت و تقوى ارضا نمايد و البته انجمن ما بايد وسايل اين كار را فراهم سازد . » ( 2 ) \r\n« آقاى عزيز بر عكس ما فقط در ميان هيجانهاى زندگانى خود مىتوانيم به سه هدف اصلى نائل آييم :\r\n1 - خويشتن شناسى ، زيرا - انسان تنها به وسيله مقايسه خود با جهان پيرامونش مىتواند خويشتن را بشناسد .\r\n2 - كوشش در راه تكامل خويش ، زيرا - آدمى فقط از راه مبارزه به سوى كمال مىرود .\r\n3 - كسب فضيلت اصلى ، عشق به مرگ ، زيرا - فقط تصور زندگى مىتواند بىهودگى و حقارت آن را بنماياند و عشق فطرى ما را به مرگ يا رستاخيز براى زندگى جديد تقويت نمايد . » ( 3 ) \r\n« با وجدانى آرام و سعادتمند به بستر خواب رفته‌ام . پروردگار بزرگ به من\r\n","description":"","footnote":" ( 1 ) همان مأخذ ، ج 2 ، ص 526 . .  ( 2 ) همان مأخذ ، ج 2 ، ص 536 و 537 . .  ( 3 ) همان مأخذ ، ج 2 ، ص 539 - 540 . . ","page_name":" 76 ","page_number":80},
  {"content":"\r\nكمك كن تا طريق تو را بپيمايم . با سكون و آرامش خيال و ضمير بر خشم و غضب غالب شوم . با كف نفس از شهوات بپرهيزم . از آشوب و غوغاى دنيا كناره گيرى كنم ، اما از خدمات دولتى ، از نگرانىهاى خانوادگى نگذرم و روابط دوستى را نبرم و از امور مالى و اقتصادى خود جدا نشوم . » ( 1 ) \r\n« علوم بشرى همه چيز را براى درك آن تجزيه مىكند ، همه چيز را براى مطالعهء آن متلاشى و نابود مىسازد . اما در دانش مقدس انجمن ما همه چيز به صورت واحدى تركيب يافته است ، همه چيز در مجموعهء خود و به صورت زنده شناخته مىشود . » ( 2 ) \r\n« اصولا معنى عدالت چيست ؟ شاه زاده خانم ماريا هرگز در بارهء كلمهء پر طنطنهء عدالت نمىانديشيد ، بلكه تمام قوانين بغرنج بشريت در نظرش مستقيماً يك قانون ساده و روشن عشق و فدا كارى بود . قانون عشق و فدا كارى را آن كس كه با مقام الوهيت در راه عشق بشريت رنج و شكنجه كشيده موعظه كرده بود . پس او را با عدالت و بىدادگرى مردم ديگر چه كار بود ؟ او وظيفهء خود مىدانست كه رنج بكشد و دوست داشته باشد و اين كار را انجام مىداد . » ( 3 )  شاه زاده خانم ماريا در اين نامه چنين نوشته بود :\r\nدوست محبوب و مهربانم ژولى ، ظاهرا غم و اندوه قسمت همگانى است . فقدان برادر شما به اندازه اى وحشت انگيز است كه من فقط مىتوانم آن را به عنوان لطف و عنايت مخصوص پروردگار كه شما را دوست دارد و ارادهء آزمايش شما و ما در پاك طينت شما را نموده است تعبير كنم . آخ ، دوست من مذهب و فقط مذهب مىتواند ما را از نوميدى رهايى بخشد ، زيرا - جرات نمىكنم در اين جا كلمه ( تسلى\r\n","description":"","footnote":" ( 1 ) همان مأخذ ، ج 2 ، ص 544 . .  ( 2 ) همان مأخذ ، ج 2 ، ص 546 - 545 . .  ( 3 ) همان مأخذ ، ج 2 ، ص 598 . . ","page_name":" 77 ","page_number":81},
  {"content":"\r\nدادن ) را به كار برم . » ( 1 )  » شاه زاده خانم ماريا مىانديشيد :\r\nبه مكانى مىروم و عبادت مىكنم ، اگر نتوانستم به آن محل انس و علاقه بگيرم و عادت پيدا كنم ، به راه خود ادامه خواهم داد ، تا وقتى پاى من قدرت رفتن دارد پيش مىروم و سپس در گوشه اى مىافتم و مىميرم و سرانجام به آن ساحل جاودانى و آرام مىروم كه در آن جا از غم و اندوه و آه و ناله خبر و اثرى نيست . . . » ( 2 )  » آيا در آن روح كودكانهء حساس كه با اين حرص و ولع تمام متنوعترين تأثرات زندگى را جذب مىكرد و از آن خود مىساخت چه روى مىداد ؟ چگونه تمام اين تأثرات را در روح خود جاى مىداد ؟ اما او بسيار سعادتمند بود . » ( 3 )  » يگانه چيزى را كه دوست داشت تفريح و عياشى و معاشرت با زنان بود و چون به عقيدهء وى در اين ذوقها عملى خالى از شرف و اصالت وجود نداشت و چون نمىتوانست تصور كند كه اقناع اميال او چه عواقبى براى ديگران دارد در گوشهء دل خود خويشتن را مبرا از هر عيب و نقص مىپنداشت و صادقانه مردم پست و پليد را تحقير مىكرد و با وجدان آرام سر بلندى خود را مىستود . » ( 4 )  » آن شب هوا سرد و آسمان تاريك و پر ستاره بر فراز خيابانهاى گل آلودهء نيم تاريك و بامهاى سياه ديده مىشد ، پىير فقط به آسمان مىنگريست و پستى حقارت رنج آور آن چه را كه به زمين تعلق داشت احساس مىكرد و تمام جهان را در مقابل آن نقطهء رفيعى كه روحش در آن جا سير و گردش مىكرد به چيزى نمىگرفت ، هنگام ورود به ميدان ارباتسكى پهنهء وسيعى از آسمان تاريك هر ستاره در برابر چشمش گشوده شد ، تقريباً در وسط اين آسمان ، بر فراز بولوار برچيستنسكى ، ستارهء دنباله دار\r\n","description":"","footnote":" ( 1 ) همان مأخذ ، ج 2 ، ص 599 . .  ( 2 ) همان مأخذ ، ج 2 ، ص 603 . .  ( 3 ) همان مأخذ ، ج 2 ، ص 637 . .  ( 4 ) همان مأخذ ، ج 2 ، ص 712 . . ","page_name":" 78 ","page_number":82},
  {"content":"\r\nعظيم و روشن سال 1812 كه با نور سفيد دم بلندش را به بالا افراشته و در ميان ستارگان ديگر محصور شده ، ولى به جهت نزديكى خود به زمين از ديگران متمايز بود ، يعنى همان ستارهء دنباله دارى كه مىگفتند : انواع وحشتها را خبر مىدهد و پايان عالم را پيش گودى مىكند ، ايستاده بود .\r\nاما اين ستارهء روشن با دم دراز و درخشانش سبب ترس و وحشت پىير نمىشد بلكه پىير بر عكس با چشم اشك آلود شادمان ستارهء روشن مىنگريست ، پنداشتى اين ستاره كه با سرعت توصيف ناپذيرى فضاى بىكران را در مسير شلجمى شكل مىپيمايد ، ناگهان چون پيكان در جو زمين فرو رفته و در آن جا در محلى در آسمان سياه كه خود بر گزيده ، چسبيده و از حركت افتاده است و دمش را با قدرت بالا برده و با نور سفيد خود در ميان ستاره هاى بىشمار ديگرى كه چشمك مىزنند مىدرخشد و بازى مىكند .\r\nپىير مىپنداشت كه اين ستاره با احساسات و عواطف دل نازك و اميدوارش كه براى شروع به زندگانى جديدى مىشكفد ، كاملًا هم آهنگ است . » ( 1 )  » هر كس را خداوند بخواهد نابود كند ، عقلش را مىگيرد . » ( 2 )  » شاه زاده آندره گفت : مارى اگر من زن بودم ، اين عمل را انجام مىدادم . عفو و اغماض فضيلت زنان است ، اما مرد نمىبايد و نمىتواند فراموش كند و ببخشد . » ( 3 )  » اما خود بينى آلمانى از همه بدتر و لجوجانه تر و نامطبوعتر است ، زيرا - او تصور مىكند كه حقيقت را درك كرده است ، در صورتى كه آن چه او حقيقت مطلق مىپندارد چيزى جز ساخته شدهء دماغ شخص او نيست . » ( 4 ) \r\n","description":"","footnote":" ( 1 ) همان مأخذ ، ج 2 ، ص 759 و 760 . .  ( 2 ) همان مأخذ ، ج 3 ، ص 12 . .  ( 3 ) همان مأخذ ، ج 3 ، ص 39 . .  ( 4 ) همان مأخذ ، ج 3 ، ص 49 . . ","page_name":" 79 ","page_number":83},
  {"content":"\r\n« نه تنها براى سردار خوب نبوغ يا صفات خاص ديگرى ضرورت ندارد ، بلكه بر عكس سردار جنگى بايد فاقد عالىترين و بهترين فضايل انسانى يعنى عشق ، لطف شاعرانه ، شفقت ، ترديد فيلسوفانه و كنجكاوانه باشد . او بايد كوته فكر باشد و اطمينان كامل داشته باشد كه آن چه انجام مىدهد بسيار مهم است و گرنه حوصلهء انجام آن را نخواهد داشت ، تنها در اين صورت است كه سردارى شجاع و جنگى خواهد بود . خدا نكند كه سردار جنگى انسان باشد و از عشق و عاطفه متأثر شود و يا در اين باره بيانديشد كه حق و باطل چيست و صواب و خطا كدام است ؟ »\r\n« اى پدر آسمانى لطف و كرم خود را جاودان مشمول حال ما كن ، روى خود را از ما بر نگردان از خطاهاى ما در گذر با لطف و مروت پايان ناپذير خود نافرمانى و گناهان ما را ببخش قلوب ما را مصفا كن و روانى نيرومند و حقيقت جو به ما عطا فرما بر ايمان ما بيفزاى و اميد ما را تقويت كن ، آتش عشق ما را به يك ديگر تيزتر كن . خداوندا در ميان ما اتفاق و هماهنگى را در دفاع عادلانه از ميراثى كه تو به پدران ما عطا فرموده اى بر قرار كن مگذار كه رأيت بىداد و ظلم بر فراز سر نوشت مردمان مقدس بر افراشته شود ! » ( 1 ) \r\n« او مىدانست كه يگانه سلاح رفع اين وسوسه ها دعا بود و مىكوشيد تا دعا بخواند . پس وضع دعا خواندن به خود مىگرفت و به شمائل مىنگريست ، كلمات دعا را ادا مىكرد ، اما حضور قلب نداشت . احساس مىكرد كه اينك به جهان نوين زندگى واقعى جهان كار و فعاليت آزاد كشيده شده است و اين جهان با آن محيط معنوى كه تا كنون خويشتن را در آن مقيد مىديد و خواندن دعا يگانه تسلى وى محسوب مىشد به كلى متضاد است . او ديگر نه مىتوانست دعا بخواند و نه مىتوانست بگريد ، نگرانىهاى زندگانى بر او مسلط گشته بود . » ( 2 ) \r\n","description":"","footnote":" ( 1 ) همان مأخذ ، ج 3 ، ص 77 . .  ( 2 ) همان مأخذ ، ج 3 ، ص 143 . . ","page_name":" 80 ","page_number":84},
  {"content":"\r\n« بسيار خوشحال بود كه اينك به بهانهء اقدام در رفع نيازمندى موژيكها مىتواند بدون شرمسارى در پيشگاه وجدان خود اندوه و غم خويش را فراموش سازد ، پس جزئيات نيازمندىهاى موژيكها و موجودى انبارهاى اربابى را از درونوشكا تحقيق كرد و پرسيد و غيره . » ( 1 )  » هنگام نزديكى خطر هميشه انسان با دو نداى وجدان مواجه است : يكى از آن دو با بيان منطقى مىگويد كه : تو بايد در باره كيفيت اين خطر و وسيلهء رفع آن بينديشى ، ولى نداى دومى وجدان كه منطقىتر است مىگويد كه انديشهء خطر بسيار دشوار و رنج آور است ، زيرا - پيش بينى امور و نجات از جريان عمومى حوادث در قدرت آدمى نيست . پس بهتر آن است كه تا وقتى بد بختى و مصيبتى فرا نرسيده است به آن وقعى نگذارى و به آن چه مطبوع و دل پذير تو است بينديشى . انسان در تنهايى و عزلت تسليم نداى اول و بر عكس در اجتماع تسليم نداى دوم وجدان مىشود . وضع اهالى مسكو نيز در آن موقع چنين بود و شايد مدتها بود كه در مسكو مانند آن سال جشن و سرور به پا نمىشد . » ( 2 )  » پس شاه زاده آندره با صداى زير و نافذ فرياد كشيد : چگونه خداوند مىتواند از آن بالا به اين فجايع بنگرد و باز به حرفهاى ايشان گوش بدهد آخ ، عزيزم در اين اواخر زندگانى من بسيار دشوار شده است ، مىبينم رفته رفته مطالب بسيارى را درك مىكنم . آيا بشر شايستهء آن نيست كه طعم ميوهء درخت شناخت و نيكى و زشتى را بچشد . . . ، خوب ، ديگر چندان طول نخواهد كشيد . » ( 3 )  » شاه زاده آندره با خود مىانديشيد : من مقصود او را درك مىكردم . به علاوه نيرو و صفا و صداقت و وسعت نظر و گشادگى روح او را دوست مىداشتم . آرى ، من آن روح را كه گويى در قفس تن محبوس بود دوست مىداشتم . آرى ، من با چه\r\n","description":"","footnote":" ( 1 ) همان مأخذ ، ج 3 ، ص 158 . .  ( 2 ) همان مأخذ ، ج 3 ، ص 184 . .  ( 3 ) همان مأخذ ، ج 3 ، ص 223 . . ","page_name":" 81 ","page_number":85},
  {"content":"\r\nنيرويى او را دوست مىداشتم و با خيال آن عشق تا چه اندازه سعادتمند بودم . » ( 1 )  » جسم ما ماشينى براى زندگانى است . طبيعت آن را براى اين منظور ساخته است . روح را در آن آسوده و راحت بگذاريد تا خود از خويشتن دفاع نمايد . او به تنهايى بيشتر از خود دفاع مىكند ، تا اين كه شما با دارو آن را فلج سازيد . جسم ما چون ساعتى است كه بايد تا مدت معينى كار كند . ساعتساز تواند آن را باز كند و فقط با چشمهاى بسته كوركورانه مىتواند آن را به كار اندازد . جسم ما ماشينى براى زندگانى است . » ( 2 )  » نه تنها در اين ساعت و در اين روز عقل و وجدان اين مرد كه تمام با حادثه را سنگينتر از ديگر شركت كنندگان در اين ماجرا بر دوش داشت تيره و گرفته بود بلكه هرگز تا آخر زندگانى خويش ، نيز نمىتوانست به نيكى و زيبايى و حقيقت يا اهميت اعمال خود پى برد . اعمال او به اندازه اى با نيكى و حقيقت متضاد بود و به قدرى با اعمال انسانى اختلاف داشت كه او نمىتوانست اهميت آن را درك نمايد ، او نمىتوانست از اعمال خود كه مورد تحسين و ستايش نيمى از جهان بود دست بر دارد و به همين جهت ناگزير بود تا از حقيقت و نيكى تبرى جويد و از اعمال انسانى روى بر تابد . » ( 3 )  » هر چند در نظر اول اين ادعا عجيب مىنمايد كه حادثهء شب بارتولوميو را كه به وسيلهء شارل نهم ترتيب داده شد مولود ارادهء وى نبوده و فقط او چنين مىپنداشته كه به فرمان او اين قتل عام فجيع به وجود آمده است و با وجود آن كه ناپلئون فرمان شروع جنگ را صادر كرده و در جريان پيكار دستورهايى داده است ، مع ذلك كشتار 80 هزار نفرى در بارادينو معلول ارادهء وى نبوده ، بلكه فقط او تصور مىكرده كه چنين دستورى را داده است ، آرى هر چند اين ادعا عجيب مىنمايد با اين حال ارزش و لياقت انسانيت به ما مىگويد كه : اگر هيچ يك از ما در مقام آدميت از ناپلئونها\r\n","description":"","footnote":" ( 1 ) همان مأخذ ، ج 3 ، ص 226 . .  ( 2 ) همان مأخذ ، ج 3 ، ص 239 . .  ( 3 ) همان مأخذ ، ج 3 ، ص 275 . . ","page_name":" 82 ","page_number":86},
  {"content":"\r\nبالاتر نباشيم به هيچ وجه پائين نيستيم و به ما حكم مىكند كه به اين سؤال ، چنان كه در بالا اشاره شده جواب بدهيم . تمام تحقيقات تاريخى نيز دلايل بىشمارى را بر تأييد مدعاى ما نشان مىدهد . » ( 1 )  » در پيكار بارادينو ، ناپلئون به جانب هيچ كس تير اندازى نكرد و هيچ كس را نكشت . تمام اين كارها را سربازان انجام دادند . بنا بر اين ناپلئون نبوده كه قربانيان اين پيكار را مقتول ساخته است .\r\nسربازان ارتش فرانسه نه به دستور ناپلئون بلكه به ميل شخصى خود براى كشتن سربازان روس پيش مىرفتند ، تمام ارتش يعنى فرانسويان و آلمانىها و لهستانىها با شكم گرسنه و لباس مندرس و خسته و فرسوده از رنج راه پيمايى به محض مشاهدهء قشونى كه راه آنان را به سوى مسكو سد كرده بود ، احساس مىكردند كه : . . . ( چوب پنبهء شيشه شراب كشيده شده و بايد آن را نوشيد ) .\r\nو اگر ناپلئون در اين حال آنان را از نبرد با روسها باز مىداشت ، او را مىكشتند و به جنگ روسها مىشتافتند ، زيرا - اين عمل ضرورى بود . » ( 2 )  » اين قشون كه هنگام استماع فرمان ناپلئون كه ايشان را در ازاء جراحات سخت و مرگى كه در انتظارشان بود با اين عبارت كه :\r\n( اخلاف شما به مناسبت شركت شما در پيكار حوالى مسكو سر بلند و مفتخر خواهند بود ) تسلى مىداد ، فرياد مىكشيدند : . . . زنده باد امپراطور و همچنين هنگام مشاهدهء تصوير كودكى كه كرهء زمين را با چوب دستى سوراخ مىكرد فرياد مىكشيدند : ( زنده باد امپراطور ) و اصولا به شنيدن هر سخن مهمل و بىمعنى ديگرى كه به ايشان گفته مىشد فرياد مىكشيدند : ( زنده باد امپراطور ) چاره اى ديگر نداشتند به جز آن كه فرياد بكشند ، زنده باد امپراطور و پيكار كنند و پيروز شوند تا بتوانند در\r\n","description":"","footnote":" ( 1 ) همان مأخذ ، ج 3 ، ص 277 . .  ( 2 ) همان مأخذ ، ج 3 ، ص 235 - 234 . . ","page_name":" 83 ","page_number":87},
  {"content":"\r\nمسكو شكم خود را سير كنند و مدتى استراحت نمايند . بنا بر اين به پيروى از اوامر ناپلئون نبود كه هم نوعان خويش را مىكشتند . » ( 1 )  » آرى اين ناپلئون نبود كه جريان جنگ را رهبرى مىكرد ، زيرا - هيچ يك از دستورهاى تاكتيكى او اجرا نشد و هنگام جنگ نيز نمىدانست در مقابل وى چه حوادثى به وقوع خواهد پيوست . بنا بر اين چگونگى كشتار اين مردم هم به دست يكديگر به ارادهء ناپلئون بستگى نداشت ، بلكه به ميل و ارادهء صدها هزار مردمى انجام مىگرفت كه در نبرد عمومى شركت داشتند . فقط ناپلئون چنين تصور مىكرد كه امور به ميل و ارادهء او انجام مىپذيرد ، پس به اين جهت اين سؤال كه آيا ناپلئون به زكام مبتلا بوده است يا نه ؟ براى تاريخ بيش از پرسش زكام بودن يا زكام نبودن يكى از پستترين سربازان كار پردازى آرتش فرانسه جالب توجه نيست . » ( 2 )  » عالىترين و دقيقترين دستورهاى تاكتيكى ، چون نبردى كه طبق آن انجام گرفته به پيروزى منجر نگردد ، بسيار زشت به نظر مىرسد و كارشناسان فنون نظامى نيز با قيافهء تند و خشن از آن انتقاد مىكنند ، ولى اگر به وسيلهء بدترين دستورهاى تاكتيكى نبردى جريان يابد و به پيروزى برسد بىشك آن دستور بسيار عالى جلوه مىكند و مردم جدى و فكور در چند مجلد مزايا و محاسن همان دستورهاى تاكتيكى بد را به اثبات مىرسانند .\r\nدستور تاكتيكى كه به وسيلهء وايروتر براى نبرد اوسترليتس تنظيم شد ، نمونهء كامل اين گونه آثار بود ، اما با اين حال از آن انتقاد مىكردند و مخصوصاً به علت كامل بودن و شرح و تفصيل جزئيات از آن انتقاد مىشد .\r\nناپلئون در پيكار بارادينو وظيفهء خود را به عنوان نمايندهء قدرت به همان خوبى و شايستگى نبردهاى ديگر و شايد بهتر از آن اجرا كرد . به علاوه هيچ عملى را كه براى جريان نبرد زيان داشت انجام نمىداد و به نظريات و اندرزهاى منطقىتر تسليم\r\n","description":"","footnote":" ( 1 ) همان مأخذ ، ص 235 . .  ( 2 ) همان مأخذ ، ص 235 . . ","page_name":" 84 ","page_number":88},
  {"content":"\r\nمىشد ، كارها را آشفته و در هم نمىساخت ، با نفس خود در تضاد و كشمكش نبود ، نمىترسيد و از صحنهء پيكار نمىگريخت ، بلكه با مهارت و تجارب عظيم جنگى خود آرام و شايسته نقش خود را به عنوان رهبر ظاهرى جنگ ايفا مىنمود . » ( 1 )  » انديشه و ذهن بشر قادر به فهم و تصور اتصال و پيوستگى مطلق حركت نيست قوانين هر حركت فقط آن گاه براى بشر قابل درك است كه بعضى از اجزاى آن حركت را كه بدان توجه دارد انتخاب مىكند و مورد آزمايش و مطالعه قرار مىدهد ، اما بايد متوجه بود كه قسمت اعظم اشتباهات بشرى از همين جا سرچشمه مىگيرد كه به ميل و ارادهء خود اجزاى حركتى كه مطلقاً با يكديگر متصل و پيوسته است به اجزاى غير متصل و ناپيوسته تقسيم و تجزيه مىكند . » ( 2 )  » اين مبحث جديد رياضى كه پيشنيان از آن آگاه نبودند هنگام مطالعهء مسائل حركت با قبول واحدهاى بىنهايت كوچك ، يعنى واحدهايى كه شرط اصلى حركت را پيوستگى مطلق قرار مىدهد ، آن خطاى اجتناب ناپذير را كه انديشه و ذهن بشرى با مطالعهء واحدهاى مجزاى حركت به جاى حركت مطلق نمىتواند مرتكب آن نگردد اصلاح مىنمايد » .\r\n« حركت بشريت كه مولود مقادير بىشمارى از اراده هاى انسانى است نيز پيوسته و دايمى مىباشد .\r\nهدف و منظور تاريخ كشف قوانين اين حركت است . اما انديشه و ذهن بشر براى درك قوانين مجموع اراده هاى انسانى اجزاء ارادى و ناپيوسته اى را از اين مجموعه جدا ساخته مورد مطالعه و تحقيق قرار مىدهد . » ( 3 )  » نخستين شيوهء تاريخ نويسان اين است كه يك سلسله از حوادث پيوسته را كه\r\n","description":"","footnote":" ( 1 ) همان مأخذ ، ج 3 ، ص 236 . .  ( 2 ) همان مأخذ ، ج 3 ، ص 283 . .  ( 3 ) همان مأخذ ، ج 3 ، ص 284 - 283 . . ","page_name":" 85 ","page_number":89},
  {"content":"\r\nطرف توجه ايشان است پيش مىكشند و آن را مجزا از ما بقى وقايع مورد مطالعه قرار مىدهند و حال آن كه اصولا هيچ حادثه اى بدون ارتباط با حادثهء قبلى به وقوع نمىپيوندد و به اصطلاح خلق نمىشود و بنا بر اين حوادث آغازى ندارند و نمىتوانند داشته باشند بلكه هميشه يك حادثه از حادثهء قبلى نتيجه مىشود . شيوهء دوم تاريخ نويسى اين مورخين عبارت از اين است كه اعمال يك نفر ، امپراطور يا سردار جنگى را به عنوان مجموع اراده هاى مردم مورد مطالعه قرار مىدهند و حال آن كه هرگز مجموع اراده هاى انسانى را نمىتوان در اعمال يك فرد مهم تاريخى جستجو كرد . » ( 1 )  » علم تاريخ در ضمن پيش رفت و تكامل خود پيوسته اجزاء كوچكتر و باز كوچكترى را براى تحقيق و مطالعه در نظر مىگيرد و بدين طريق مىكوشد تا به حقيقت نزديك شود . اما آن اجزايى كه تاريخ مورد مطالعه قرار مىدهد ، هر چه كوچك باشد باز متوجه مىشويم كه قبول اين جزء مجزا از اجزاى ديگر در حقيقت همان اعتراف به آغاز داشتن پديده ها و بالاخره در حكم قبول اين مسئله است كه اعمال يك فرد مهم تاريخى بيان كنندهء ارادهء تمام مردم است و در نتيجه به خودى خود غلط و نادرست خواهد بود . » ( 2 )  » هر نتيجه گيرى علم تاريخ بدون كمترين كوشش نقادان مانند غبارى بدون باقى گذاشتن هيچ اثر از هم مىپاشد ، زيرا - نقادان جزء بزرگتر يا كوچكترى را از مجموع حوادث پيوستهء تاريخى به عنوان موضوع مورد مطالعه و تحليل انتخاب مىكنند و البته چون نقادان مشاهده مىكنند كه هر واحد تاريخ بدل خواه و ارادهء مورخين انتخاب مىشود در اين عمل كاملًا محقق هستند . » ( 3 )  » فقط در صورتى كه واحدهاى بىنهايت كوچك ( به اصطلاح رياضى ديفرانسيل\r\n","description":"","footnote":" ( 1 ) همان مأخذ ، ج 3 ، ص 284 . .  ( 2 ) همان مأخذ ، ج 3 ، ص 284 . .  ( 3 ) همان مأخذ ، ج 3 ، ص 284 . . ","page_name":" 86 ","page_number":90},
  {"content":"\r\nتاريخ ) يعنى تمايلات تمام مردم را كه منشا و هدف واحدى دارد ، مورد مطالعه قرار دهيم و بر علم محاسبهء انتگرال ( يعنى جمع بندى واحدهاى بىنهايت كوچك ) مسلط باشيم ، مىتوانيم به درك قوانين تاريخ اميدوار باشيم . » ( 1 )  » اما عقل و شعور انسان نه تنها از قبول اين توضيح امتناع دارد ، بلكه صراحتاً مىگويد : كه اين شيوهء توضيح و تعبير و تفسير صحيح نيست ، زيرا - در اين توضيح و تعبير و تفسير ضعيفترين پديده به عنوان علت پيدايش پديدهء قوىتر شناخته شده است و حال آن كه مجموع اراده هاى بشرى هم به وجود آورندهء انقلاب و هم موجد ناپلئون بود و فقط مجموع اين اراده ها بود كه به قبول موجوديت آن دو رضا داد و سپس با نابودى و تباهى آنها موافقت كرد . » ( 2 )  » درست است كه هر وقت سرداران جنگى بزرگى پيدا شده‌اند ، جنگ هم به وجود آمده ) اما اين نكته به هيچ وجه ثابت نمىكند كه سرداران جنگى و فاتحان بزرگ علل جنگها بوده‌اند و يا قوانين جنگ را بتوان در فعاليت شخصى يك فرد شناخت . من هر بار كه به ساعت خود نگاه مىكنم و مىبينم كه عقربه هاى آن سر ساعت 10 ايستاده است صداى ناقوس كليساى مجاور را مىشنوم اما از اين واقعيت كه هميشه وقتى صداى ناقوس بلند مىشود كه عقربه هاى ساعت من ساعت ده را نشان مىدهد ، من حق ندارم نتيجه بگيرم كه وضع عقربه هاى ساعت من علت حركت ناقوسهاى كليسا است .\r\nهر دفعه كه من حركت لوكوموتيو را مىبينم و صداى آن را مىشنوم باز شدن دريچهء بخار را نيز مشاهده مىكنم ، اما از اين واقعيت نبايد چنين نتيجه بگيرم كه صداى سوت و گردش چرخهاى لوكوموتيو علت حركت آن است . » ( 3 )  » ما بايد براى تحقيق و مطالعهء قوانين تاريخ موضوع مورد مطالعه را به كلى\r\n","description":"","footnote":" ( 1 ) همان مأخذ ، ج 3 ، ص 284 . .  ( 2 ) همان مأخذ ، ج 3 ، ص 285 . .  ( 3 ) همان مأخذ ، ج 3 ، ص 285 . . ","page_name":" 87 ","page_number":91},
  {"content":"\r\nتغيير دهيم و امپراطوران و وزيران و ژنرالها را راحت بگذاريم و عناصر مشابه بىنهايت كوچك را كه توده ها هستند مورد بررسى و مطالعه قرار دهيم . هيچ كس نمىتواند بگويد : كه تا چه اندازه براى بشر مقدور و ميسور خواهد بود كه از اين راه سرانجام بشناسايى قوانين تاريخ موفق شود . اما قدر مسلم اين است كه كشف قوانين تاريخى تنها از اين راه امكان دارد و عقل و فكر انسانى تا كنون يك ميليونم تمام مساعى و مجاهداتى را كه تاريخ نويسان براى توصيف اعمال پادشاهان و سرداران جنگى و وزيران مختلف و تشريح نظريات و افكار خودشان در بارهء ايشان صرف كرده‌اند در اين راه به كار نبرده است . » ( 1 )  » خوب ، آرى شايد او نيز جز احساسات پدرانه با من نظرى ديگر داشته باشد ، اما به اين جهت من نبايد در خانهء خود را به روى او ببندم . من مردى نيستم كه ناسپاس باشم . حضرت و الا بدانيد كه من از نظر احساسات و عواطف قلبى تنها خود را در برابر خداوند و وجدانم مسئول مىدانم . » ( 2 )  » بديهى است كه تا وقتى درياى تاريخ آرام است مأمور حكومت كه قايق كوچك و ضعيف خود را با ديرك نازكى به كشتى عظيم ملت تكيه داده است و با كمك آن حركت مىكند ، چنين مىپندارد كه آن كشتى عظيم كه تكيه گاه او است با نيرو و مساعى او حركت مىكند ، اما به مجرد آن كه طوفان برخاست و دريا به تلاطم آمد و كشتى روى امواج آن نوسان كرد ، اين اشتباه بىدرنگ آشكار مىشود . كشتى عظيم حركت سريع و مستقل خود را ادامه خواهد داد و آن ديرك نازك براى تكيه ، ديگر به كشتى متحرك نخواهد رسيد و مأمور حكومت كه خود را حاكم و سرچشمهء تمام قدرت ملى مىپنداشت ناگهان به مردمى حقير و بىفايده و ضعيف مبدل مىشود . » ( 3 )  » انديشه اى كه وجدان راستوپچين را آرام مىساخت انديشهء جديدى نبود .\r\n","description":"","footnote":" ( 1 ) همان مأخذ ، ج 3 ، ص 285 . .  ( 2 ) همان مأخذ ، ج 3 ، ص 300 . .  ( 3 ) همان مأخذ ، ج 3 ، ص 372 . . ","page_name":" 88 ","page_number":92},
  {"content":"\r\nاز زمانى كه اين زمين وجود دارد و از وقتى كه مردم به كشتن يكديگر مبادرت ورزيده‌اند تا كنون هرگز حتى يك نفر هم پيدا نشده است كه پس از ارتكاب جنايتى نسبت به همنوعش وجدان خود را به دست آويز اين انديشه آرام نكرده باشد . اين انديشه همانا ( رفاه عموم ) يعنى به اصطلاح رفاه و آسايش مردم ديگر است . » ( 1 ) \r\n« شاه زاده خانم آندره با خود مىانديشيد : آرى ، سعادت جديدى را كشف كردم كه نمىتوان آن را از آدمى جدا ساخت . اين سعادت ما وراى نيروهاى مادى و ما وراى تأثيرات مادى خارجى بر آدمى است ، سعادتى است كه تنها با روح ارتباط دارد ، سعادت عشق است هر كسى مىتواند آن را درك كند ، اما تنها خداوند قادر است آن را بشناسد و به صورت قانونى براى آدميان تجويز كند . اما خداوند اين قانون را چگونه وضع كرده است ؟ » ( 2 ) \r\n« انديشه اش باز صريح و روشن جولان مىكرد و به خود مىگفت :\r\nآرى ، عشق ، اما نه آن عشقى كه براى پاداش يا منظور خاصى تجلى مىكند ، بلكه آن عشقى كه من براى نخستين مرتبه ، هنگامى كه در حال مرگ دشمن خود را ديدم و با اين حال او را دوست داشتم ، احساس كردم . من آن عشق و محبتى را احساس كردم كه جوهر و ماهيت روح است و به مقصود خاصى نياز ندارد . اكنون نيز من اين حس مسعود را درك مىكنم ، بايد نزديكان خود را دوست داشت ، بايد دشمن خود را هم دوست داشت . بايد تمام مظاهر خداوند را دوست داشت .\r\nما كسى را كه در نظرمان گرامى و ارجمند است مىتوانيم با عشق انسانى دوست داشته باشيم ، اما دشمن را تنها با عشق يزدانى مىتوان دوست داشت و من نيز به همين جهت چون دريافتم كه آن مرد را دوست دارم ، اين اندازه شادمان شدم . عاقبت او چه شد ؟ آيا او زنده است . . . اگر آدمى كسى را با عشق بشرى دوست داشته باشد ، ممكن است روزى آن عشقش به كينه و نفرت مبدل گردد ، اما عشق خدايى نمىتواند\r\n","description":"","footnote":" ( 1 ) همان مأخذ ، ج 3 ، ص 378 . .  ( 2 ) همان مأخذ ، ج 3 ، ص 415 . . ","page_name":" 89 ","page_number":93},
  {"content":"\r\nتغيير كند و هيچ چيز حتى مرگ هم نمىتواند آن را نابود سازد . اين عشق جوهر و ماهيت روح است . » ( 1 )  » چون داوو در لحظهء اول چشم از فهرست اسامى كه در برابرش بود و در آن جا سر نوشت حيات و يا مرگ مردم با نمره مشخص شده بود برداشت ، پىير در نظرش جز يكى از شماره ها چيز ديگر نبود و مىتوانست بدون اضطراب وجدان از اين عمل زشت ، دستور تير باران شدن وى را بدهد ، اما در اين حال پىير را انسانى مشاهده مىكرد . » ( 2 )  » شاه زاده آندره نه فقط مىدانست كه خواهد مرد ، بلكه دريافته بود كه در حال احتضار بسر مىبرد و نيم جان شده است ، چنين مىپنداشت كه رابطه اش با آن چه در اين جهان است قطع شده و سبكى عجيب و شادى بخشى را در وجود خود احساس مىكرد . بدون شتاب و اضطراب آن چه در پيش داشت انتظار مىكشيد . آن نيروى ابدى و مهيب و ناشناخته و غائب كه در عين حال حضور آن را در تمام دوران حيات خود پيوسته احساس مىكرد ديگر به وى نزديك شده بود و به واسطهء آن سبكى كه در وجود خويش احساس مىكرد تقريباً مفهوم و محسوس بود .\r\nاو پيش از اين از پايان حيات مىترسيد . دو مرتبه اين حس وحشتناك و رنج آور بيم از مرگ و پايان حيات را آزموده بود ، ولى اينك ديگر آن را درك نمىكرد .\r\nنخستين مرتبه اى كه او با اين احساس آشنا شد آن لحظه اى بود كه نارنجك چون فرفره اى در برابرش مىچرخيد و او به مزارع گلشن و به بوته ها و به آسمان مىنگريست و مىدانست كه با مرگ روبه رو شده است . هنگامى كه پس از مجروح شدن دوباره به هوش آمد و در روانش كه گويى از زير يوغ زندگى رهايى يافته است ، ناگهان اين شكوفهء عشق جاودانى و آزاد و مستقل از مظاهر اين زندگى شكفته شد ،\r\n","description":"","footnote":" ( 1 ) همان مأخذ ، ج 3 ، ص 416 . .  ( 2 ) همان مأخذ ، ج 4 ، ص 42 . . ","page_name":" 90 ","page_number":94},
  {"content":"\r\nديگر از مرگ هراس نداشت و در بارهء آن نمىانديشيد . » ( 1 )  » چون بيدار شد باز همچنان در بارهء آن چه تمام اين مدت او را مشغول داشته بود ، يعنى در بارهء زندگى و مرگ مىانديشيد ، ولى بيشتر راجع به مرگ فكر مىكرد و خود را نزديك به آن مىپنداشت ، با خود گفت :\r\nعشق ؟ عشق چيست ؟ عشق مانع مرگ است عشق زندگى است و آن چه را كه من مىشناسم تنها بدين جهت مىشناسم كه عاشقم . عشق همه چيز را به هم مىپيوندد ، عشق خدا است و مردن براى من كه قطره اى از بحر بىكران عشق هستم جز اين كه به جانب سرچشمهء عام و اصلى و اقيانوس جاويدان عشق بر مىگردم مفهوم ديگرى ندارد .\r\nاين افكار در نظرش تسلى بخش بود ، اما جز انديشه چيز ديگرى نبود و در آن كمبودى مشاهده مىشد . همهء اين افكار يك جانبه و خصوصى و عقلانى بود ، اما موجود و مسلم به نظر نمىرسيد . به علاوه هنوز اضطراب و ابهام وجود داشت . سرانجام او به خواب رفت . » ( 2 )  » ناگهان دنيسوف سرخ شده فرياد كشيد :\r\n- چه مىكنم ؟ فهرستى از اسامى ايشان تهيه مىكنم و آنها را به شهر مىفرستم و شجاعانه مىگويم كه وجدانم به كشتن يك نفر اجازه نمىدهد و پنجه‌ام به خون كسى آلوده نيست ، مگر براى تو اعزام سى نفر يا سيصد نفر با مراقبت نگهبانان به شهر دشوارتر از آن است كه شرافت سربازى خود را ( صريحاً مىگويم ) لكه دار كنى . » ( 3 )  » البته جاى ترديد نيست كه فرق ندارد اما من نمىخواهم وجدان خود را مسئول كنم - تو مىگويى : در راه خواهند مرد . بسيار خوب فقط من نمىخواهم مسبب مرگ ايشان باشم . » ( 4 ) \r\n","description":"","footnote":" ( 1 ) همان مأخذ ، ج 4 ، ص 65 . .  ( 2 ) همان مأخذ ، ج 4 ، ص 67 و 68 . .  ( 3 ) همان مأخذ ، ج 4 ، ص 160 . .  ( 4 ) همان مأخذ ، ج 4 ، ص 161 . . ","page_name":" 91 ","page_number":95},
  {"content":"\r\n« پىير هنگام اسارت در انبار نه از راه تعقل ، بلكه از راه عمل و توجه و مطالعه و تجارب زندگانى خود دريافت كه انسان براى سعادت خلق شده است و خوشبختى در وجود او نهفته و خارج از او نيست ، به علاوه خوشبختى در ارضاى حوايج طبيعى و بشرى است و تمام بد بختىها نه از كمبود ضروريات ، بلكه از زيادتى آن سرچشمه مىگيرد .\r\nاما پىير در اين سه هفتهء اخير راه پيمايى به حقيقتى تازه و تسلى بخش دست يافت ، يعنى به خوبى دريافت كه در جهان هيچ چيز وحشتناكى نيست و دانست كه چون در جهان وضعى وجود ندارد كه انسان در آن وضع سعادتمند و به تمام معنى آزاد باشد ، پس همچنان نيز وضعى در جهان موجود نيست كه انسان در آن بد بخت و محروم از آزادى باشد . همچنين دريافت كه رنج اسارت و آزادى و آسايش را حدودى است و اين حدود به يك ديگر بسيار نزديك است و نيز دريافت كه رنج و شكنجهء كسى كه فقط يكى از گلبرگهاى بستر گل سرخ او مچاله و جا به جا مىشود از رنج و درد او كه اينك روى زمين سرد و مرطوب مىخوابد و يك طرف بدنش سرما مىخورد و طرف ديگر آن گرم است كمتر نيست . » ( 1 )  » دوباره حوادث واقعى با رويا در آميخت و دوباره يك نفر ، خودش يا ديگرى ، افكارى ، همان افكار كه در موژائيسك به گوش جانش گفته شد ، بوى گفت :\r\nزندگى همه چيز است ، زندگى خدا است . همه چيز تغيير مىكند و در حركت است و اين حركت خدا است و تا وقتى زندگى وجود دارد لذت خدا شناسى نيز وجود خواهد داشت .\r\nدوست داشتن زندگى يعنى دوست داشتن خدا ، از همه دشوارتر و مسعودتر اين است كه انسان اين زندگى را در رنجهاى خود و در موقعى كه بىگناه رنج مىكشد دوست داشته باشد .\r\nناگهان به خاطر پىير گذشت ، ( كاراتايف )\r\n","description":"","footnote":" ( 1 ) همان مأخذ ، ج 4 ، ص 174 . . ","page_name":" 92 ","page_number":96},
  {"content":"\r\nيك مرتبه پير مرد مهربانى كه در سويس معلم بود و به پىير درس جغرافيا مىداد و مدتها پيش از ياد پىير رفته بود ، جاندار و زنده در نظرش مجسم شد .\r\nپير مرد گفت :\r\n- صبر كن و كره اى را به پىير نشان داد . اين كره گلولهء جاندار و لرزانى بود كه اندازهء معين و محدودى نداشت ، تمام سطوح اين گلوله از قطرات فشرده به هم تشكيل مىشد و تمام اين قطرات پيوسته در حركت و تغيير بود و گاهى چند تاى آنها به هم مىپيوست و از آن قطرهء واحدى به وجود مىآمد و زمانى يك قطره به چند قطرهء كوچكتر تجزيه مىشد . هر قطره مىكوشيد منبسط گردد و فضاى بزرگتر را به دست آورد ، اما قطره هاى ديگر كه متوجه همين هدف بودند آن را مىفشردند ، گاهى آن را در خود جذب مىكردند و زمانى خود جذب آن مىشدند .\r\nمعلم پير گفت :\r\n- اين زندگى است پىير با خود مىانديشيد : چقدر ساده و روشن است چگونه من نمىتوانستم اين مطلب را پيش از اين دريابم معلم گفت :\r\nخدا درميان است و هر قطره براى اين كه او را به حد امكان به ميزان بزرگترى در خود منعكس سازد مىكوشد تا بيشتر منبسط گردد و هر قطره رشد و نمو مىكند ، با قطرات ديگر در هم مىآميزد و منقبض مىشود و به سطح مىآيد و در سطح منهدم مىگردد و باز به عمق فرو مىرود و دوباره در سطح ظاهر مىشود . كارتايف چنين بود ، از هم متلاشى و ناپديد شد . » ( 1 )  ناپلئون با پالتوى گرم پوست خز نه فقط رفقاى خود ، بلكه مردمى كه مىپنداشت ايشان را به آن جا آورده است ترك كرده به خانهء خود مىگريزد و احساس مىكند كه\r\n","description":"","footnote":" ( 1 ) همان مأخذ ، ج 4 ، ص 182 - 181 . . ","page_name":" 93 ","page_number":97},
  {"content":"\r\n( اين بزرگ است ) در نتيجهء اين احساس وجدانش آرام است .\r\nاو مىگويد : در وجود خود علايم ( اين بزرگ است ) را مىبيند و تمام جهان 50 سال است كه تكرار مىكنند : عظمت : بزرگى ناپلئون كبير از عظمت تا استهزاء يك قدم فاصله است .\r\nو هيچ كس در اين انديشه نيست كه قبول عظمت كه با مقياس نيكى و زشتى قابل سنجش نباشد جز قبول حقارت بىاندازهء آن عظمت چيز ديگر نيست .\r\nما كه از مسيح مقياس نيكى و زشتى را آموخته‌ايم ، وجود هيچ چيزى را كه با اين مقياس قابل سنجش نباشد ، قبول نداريم و معتقديم در آن جا كه سادگى و نيكى و حقيقت نباشد عظمت وجود نخواهد داشت . » ( 1 ) \r\n« هر چند اين نكته به نظر مىرسد ، ولى جراحت روحى كه بر اثر ضربتى ناگهانى بر روح انسان وارد مىشود رفته رفته چون جراحت روح نيز مانند زخم بدن كه در دوران بهبودى دهانهء آن آرام آرام جمع مىشود فقط از داخل در نتيجهء نيروى حيات كه به خارج مىتراود رو به بهبودى مىرود .\r\nزخم روحى ناتاشا نيز به همين ترتيب بهبودى يافت . او تصور مىكرد كه دوران زندگانيش پايان يافته است .\r\nاما ناگهان عشق و علاقه به مادر بوى نشان داد كه جوهر و ماهيت زندگى او يعنى عشق - هنوز در وجودش زنده است و چون شعلهء عشق زبانه كشيد ، زندگى خفته اش نيز از خواب بيدار شد . » ( 2 ) \r\n« شاه زاده خانم ماريا از دوران كودكى خود ، از مادرش ، از پدرش ، از آرزوها و تخيلاتش سخن مىگفت .\r\nناتاشا كه سابقاً با نافهمى و بىاعتنايى از پرهيزكارى و تسليم و رضا و لطف و حقيقت و فدا كارى مسيح مانند روى بر مىتافت ، اينك چون رشتهء عشق و محبت شاه زاده\r\n","description":"","footnote":" ( 1 ) همان مأخذ ، ج 4 ، ص 190 . .  ( 2 ) همان مأخذ ، ج 4 ، ص 204 . . ","page_name":" 94 ","page_number":98},
  {"content":"\r\nخانم ماريا در گردنش افتاده بود ، رفته رفته به گذشتهء شاه زاده خانم ماريا نيز علاقه مند شد و به درك آن حقايق زندگانى كه بيشتر در نظرش نامفهوم مىنمود توفيق يافت . او در اين انديشه نبود كه تسليم و رضا و فدا كارى را در زندگانى پيشه سازد ، زيرا - عادت كرده بود همواره شادمانىهاى ديگرى را جستجو كند ، اما اينك اين فضايل را كه بيشتر برايش نامفهوم بود درك مىكرد و دوست مىداشت . براى شاه زاده خانم ماريا كه به داستانهاى كودكى و نخستين ايام جوانى ناتاشا گوش مىداد نيز آن جنبهء زندگانى كه پيش از اين از آن خبر نداشت يعنى ايمان به زندگانى و لذات آن آشكار گشت . » ( 1 )  پىير ديگر نمىتوانست هدفى داشته باشد ، زيرا - در اين موقع ايمان ، اما نه ايمان به اصول يا ايمان به كلمات و افكار ، بلكه ايمان به خداى حى و موجود كه هميشه وجود وى را محسوس مشاهده مىكرد . سابقاً پىير خداوند را در تلو هدفهاى زندگانى خود جستجو مىكرد . اين تجسس هدف تنها تجسس براى خداوند بود ، ولى ناگهان در مدت اسارت خويش آن چه را كه سالهاى قبل دايه اش بوى گفته بود دريافت . دايه اش گفته بود كه :\r\nخداوند هم در اين جا و هم در آن جا و خلاصه در همه جا وجود دارد .\r\nپىير اين مطلب را نه با كلمات يا تفكرات عميق ، بلكه با احساس بلا واسطهء خود دريافت و هنگام درك اين حقيقت چون كسى بود كه براى يافتن چيزى مدتى به چشم خود فشار مىآورد و به مسافت دورى خيره مىشود ، اما ناگهان مطلوب خود را پيش پاى خويش مىيابد .\r\nپىير در تمام مدت زندگانى خويش براى يافتن گمشدهء خود به اين جا و آن جا مىنگريست و حال آن كه به هيچ وجه ضرورت نداشت به چشمهاى خود فشار بياورد ، بلكه تنها كافى بود كه با دقت به پيش روى خود توجه كند . پىير پيش از اين آن قدرت و شايستگى را نداشت كه عظمت و بىكرانى و نامفهومى را در چيزى مشاهده نمايد ، اما اين نكته را احساس مىكرد كه بايد او در جايى وجود داشته باشد و به دنبال او مىگشت و نادانسته آن چه را نزديك و قابل درك\r\n","description":"","footnote":" ( 1 ) همان مأخذ ، ج 4 ، ص 205 . . ","page_name":" 95 ","page_number":99},
  {"content":"\r\nبود به صورت محدود و كوچك و عادى و بىمعنى مشاهده مىنمود و در عالم خيال خود را با دور بينى مجهز مىساخت و به آن دورها مىنگريست كه در آن جا اين چيز كوچك و عادى در دورى مه آلود پنهان شده بود و فقط به جهت آن كه نامريى و ناآشكار بود در نظرش بزرگ و بىكران جلوه مىكرد . در نظر پىير زندگانى اروپايى و سياست فراماسونى و فلسفه و نوع پرستى چنين جلوه گر بود ، اما در آن موقع نيز در آن دقايقى كه خويشتن را ضعيف مىشمرد ، انديشه اش اين مسافت را دور مىنمود و باز در آن جا نيز همان چيز كوچك و عادى و بىمعنى را مشاهده مىكرد ، ولى اينك يعنى پس از بهبودى و درك مفهوم آزادى ، دريافته و آموخته بود كه از اين پس بايد عظمت و ابديت و بىكرانى را در همه چيز مشاهده كند و به اين جهت كاملًا بديهى است كه براى مشاهدهء او ، براى بهره مندى از لذت و تماشاى او بايد آن دور بينى كه تا كنون به وسيلهء آن از فراز سر مردم به آن دورها مىنگريسته بشكند و با شادمانى و مسرت زندگانى غير قابل درك و بىكران اطراف خود را كه جاودان در تغيير است و عظمت آن جاويدان است تماشا كند . از اين جهت هر چه پىير نزديكتر مىنگريست به همان اندازه آرامتر و خوشبختتر مىشد . پرسش وحشتناك و رنج آور : چرا و براى چه ؟ كه پيش از اين يك سره ويران كنندهء بناى فكرى و عقلى وى بود ديگر براى او وجود نداشت ، بلكه براى اين سؤال وحشتناك : چرا و براى چه ؟ هميشه اين جواب را آماده داشت : براى آن كه خدا هست ، آن خدايى كه بدون ارادهء وى حتى مويى از سر انسان فرو نمىريزد . » ( 1 )  » شاه زاده خانم ماريا گفت :\r\n- آرى ، زيستن بدون ايمان در عصر ما دشوار است . . . پىير سخنش را بريده شتابان گفت :\r\n- آرى ، آرى اين حقيقت مسلم است .\r\nناتاشا در حالى كه به چشم پىير خيره خيره مىنگريست پرسيد .\r\n","description":"","footnote":" ( 1 ) همان مأخذ ، ج 4 ، ص 235 - 234 . . ","page_name":" 96 ","page_number":100},
  {"content":"\r\n- چرا ؟ شاه زاده خانم ماريا گفت :\r\nچرا ؟ تنها انديشهء آن چه در آن جا به انتظار ما است . . . ناتاشا بدون توجه به سخنان شاه زاده خانم ماريا دوباره پرسان به پىير نگريست .\r\nپىير گفت :\r\n- زيرا تنها كسى كه به وجود خداوندى كه راهنماى ما است ايمان دارد ، مىتواند مصيبتى را كه به شما و شاه زاده خانم ماريا روى آورده است تحمل كند . . . » ( 1 )  » پىير گفت :\r\n- از بد بختى و رنج سخن مىگويند . اما اگر اينك در همين لحظه به من بگويند : آيا مىخواهى همان باشى كه قبل از اسارت بودى يا حاضرى دوباره تمام اين مراحل را از نو بگذرانى ؟ جواب مىدهم كه تو را به خدا بگذاريد بار ديگر اسير باشم و گوشت اسب بخورم . ما تصور مىكنيم كه به مجرد دور افتادن از مسير عادى زندگانى خود همه چيز براى ما به پايان مىرسد . در صورتى كه تازه آن موقع چيزهاى نو و خوب شروع مىشود . تا زمانى كه حيات وجود دارد ، سعادت نيز وجود دارد . » ( 2 )  » پىير با خود مىانديشيد كه :\r\nشايد من در آن موقع عجيب و مضحك جلوه مىكردم ، اما در آن زمان چنان كه به نظر مىرسيد ديوانه نبودم ، بلكه بر عكس در آن موقع از ديگر مواقع عاقلتر و تيز بينتر بودم و آن چه در زندگانى شايستهء درك و فهم بود ، درك مىكردم ، زيرا . . . من خوشبخت بودم .\r\nجنون پىير اين بود كه مانند پيشتر براى دوست داشتن مردم در انتظار مشاهدهء آن علل خصوصى كه آن را خصايل نيك و شايستگىهاى انسانى مىناميد نبود\r\n","description":"","footnote":" ( 1 ) همان مأخذ ، ج 4 ، ص 246 . .  ( 2 ) همان مأخذ ، ج 4 ، ص 246 . . ","page_name":" 97 ","page_number":101},
  {"content":"\r\nبلكه چون دلش از عشق لبريز شده بود بدون هيچ سبب مردم را دوست مىداشت و هر لحظه علل مسلم و ثابتى را كشف مىكرد كه مردم را در نظرش شايسته و لايق دوست داشتن مىساخت . » ( 1 )  » نيكلاى از خود مىپرسيد :\r\nآيا اينها احساسات بىجا و افسانه هاى زنانه است يا اين كه ماريا حق دارد ؟ قبل از آن كه اين مسئله را پيش خود حل كند بار ديگر به چهرهء رنج كشيده و پر محبت وى نظر كرد و ناگهان دريافت كه ماريا حق دارد و اصولا مدتها است كه او در پيشگاه وجدان خود از اين رفتار خويش شرمسار است . » ( 2 )  » همه مىدانند كه انسان استعداد آن را دارد تا سراپا در موضوع واحدى ، هر قدر هم جزئى جلوه كند ، مستغرق شود و همه مىدانند كه هيچ موضوع به آن اندازه كوچك نيست كه در صورت توجه عميق و كامل بدان بىنهايت بزرگ نشود . » ( 3 )  » ناتاشا آرام و آهسته پستانش را از دهان طفل بيرون كشيد ، او را اندكى تكان داده به دست دايه سپرد و با شتاب به جانب در رفت . اما در آستانهء در توقف كرد ، گويى وجدانش ناراحت شده بود كه از فرط شادمانى كودك را زودتر از معمول رها ساخته است و به عقب نگريست . دايه در اين حال آرنجها را بالا برده كودك را از روى نردهء اطراف تخت خواب به روى تشك مىگذاشت . » ( 4 )  » درك مجموعهء علل پديده ها خارج از حدود فهم بشر است ، اما حس لزوم تفحص اين علل در نهاد بشر سرشته شده است . چون انديشهء بشرى نمىتواند در شرايط بىشمار و پيچيده پديده ها كه هر يك از آنها مىتواند جداگانه علت آن پديده تصور\r\n","description":"","footnote":" ( 1 ) همان مأخذ ، ج 4 ، ص 261 . .  ( 2 ) همان مأخذ ، ج 4 ، ص 292 . .  ( 3 ) همان مأخذ ، ج 4 ، ص 302 . .  ( 4 ) همان مأخذ ، ج 4 ، ص 306 . . ","page_name":" 98 ","page_number":102},
  {"content":"\r\nشود تحقيق و پژوهش نمايد ، لذا به اولين شرط كه مفهومتر است چسبيده مىگويد : اين شرط علت آن پديده است . » ( 1 )  » ولى پس از غور و تعمق در اصل و ماهيت هر حادثهء تاريخى يعنى در فعاليت تمام توده هاى مردمى كه در آن حادثه شركت داشته‌اند متقاعد خواهيم شد كه ارادهء قهرمانان تاريخى آن حادثه نه تنها راهبر فعاليت توده ها نبوده ، بلكه خود پيوسته به وسيلهء ايشان راهبرى مىشده است . چنين مىنمايد كه اگر اهميت تاريخى را بدين ترتيب يا به طريق ديگر توضيح دهيم تفاوتى نخواهد داشت . اما ميان كسى كه مىگويد : ملل مغرب بدين جهت به سوى مشرق رفتند كه ناپلئون چنين مىخواست و آن كس كه مىگويد : اين حادثه بدين جهت به وقوع پيوست كه مىبايد به وقوع پيوندد ، همان اختلافى وجود دارد كه ميان مدعيان سكون زمين و مخالفين ايشان موجود بود ، مدعيان سكون زمين معتقد بودند كه زمين ساكن است و سيارات گرد آن مىچرخند ، ولى مخالفينشان مىگفتند كه ما نمىدانيم زمين بچه وسيله در حال تعادل نگه داشته مىشود ؟ اما اين نكته را مىدانيم كه هم زمين و هم سيارات ديگر از قوانين معينى پيروى مىكنند . » ( 2 )  » وقايع تاريخى بجز يگانه علتى كه علت العلل است هيچ علت ديگرى نداشته و نمىتواند داشته باشد . » ( 3 )  » اما قوانينى وجود دارد كه حوادث را رهبرى مىكند . ما قسمتى از اين قوانين را نمىشناسيم و قسمتى را هم حدس مىزنيم . كشف اين قوانين تنها وقتى امكان پذير است كه ما علل وقايع تاريخى حوادث را در ارادهء يك فرد جستجو نكنيم ، همچنان كه كشف قوانين حركت سيارات فقط آن گاه امكان پذير شد كه مردم از تصور\r\n","description":"","footnote":" ( 1 ) همان مأخذ ، ج 4 ، ص 73 . .  ( 2 ) همان مأخذ ، ج 4 ، ص 73 . .  ( 3 ) همان مأخذ ، ج 4 ، ص 73 . . ","page_name":" 99 ","page_number":103},
  {"content":"\r\nسكون زمين چشم پوشيدند . » ( 1 )  » . . . ثالثاً مفهومتر از همه اين مسئله است كه پژوهندگان علم تاريخ هنگام بررسى وقايع گذشته عمداً نمىخواهند به اين نكته توجه كنند كه پيش روى مورب را به هيچ وجه نبايد به هيچ فرد واحدى منتسب ساخت ، زيرا - هيچ كس هرگز آن را پيش بينى نكرده بود و اين مانور مانند عقب نشينى در فيلى اصولا هرگز به شكل كامل خود در نظر هيچ كس مجسم نشد ، بلكه همهء اينها قدم به قدم و قسمت به قسمت و ساعت به ساعت و لحظه به لحظه نتيجه و حاصل عدهء بىشمارى از متنوعترين شرايط بود و فقط وقتى كه انجام پذيرفت و به صورت حادثهء انجام يافته در آمد بدان صورت و شكل كامل خود مجسم گشت . » ( 2 )  » اما اگر ما قبول كنيم كه آلكساندر اول پنجاه سال پيش در نظريات خود راجع به آن چه خير و صلاح ملتها است اشتباه كرده است ، بىاختيار بايد قبول كنيم كه نظريات تاريخ نويسى هم كه امروز از آلكساندر انتقاد مىكند پس از گذشتن مدت زمانى نيز ناصحيح خواهد بود . اين ادعا از اين جهت طبيعىتر و ضرورىتر به نظر مىرسيد كه در ضمن بررسى تكامل تاريخ مشاهده مىكنيم كه با گذشتن هر سال و با ظهور هر تاريخ نويس جديد اين نظريه كه خير و صلاحيت بشر چيست تغيير مىكند . » ( 3 )  » هر كس تصور نمايد كه زندگانى بشر را ممكن است با اصول عقل و منطق اداره كرد ، امكان زندگى را نفى مىنمايد . » ( 4 )  » اگر به شيوهء تاريخ نويسان قبول كنيم كه مردان بزرگ ، بشريت را در راه حصول به هدفهاى معينى مانند عظمت روسيه يا ترقى فرانسه ، يا تعادل قوا در اروپا ،\r\n","description":"","footnote":" ( 1 ) همان مأخذ ، ج 3 ، ص 73 . .  ( 2 ) همان مأخذ ، ج 4 ، ص 74 . .  ( 3 ) همان مأخذ ، ج 4 ، ص 270 . .  ( 4 ) همان مأخذ ، ج 4 ، ص 271 . . ","page_name":" 100 ","page_number":104},
  {"content":"\r\nيا نشر عقايد انقلابى ، يا ترقى و پيش رفت عمومى ، يا هدفهاى بزرگ ديگر هدايت مىكنند ، در اين صورت توضيح و تفسير مظاهر تاريخ بدون استمداد از مفاهيم تصادف و نبوغ امكان پذير نيست .\r\nاگر هدف جنگهاى آغاز اين قرن در اروپا عظمت و بزرگى روسيه بود ، در اين صورت اين هدف مىتوانست بدون جنگهاى قبلى و بدون هجوم فرانسويان نيز حاصل شود . اگر هدف ، عظمت و بزرگى فرانسه بود ، در اين صورت اين هدف نيز مىتوانست بدون انقلاب و بدون امپراطورى حاصل شود . اگر هدف ، نشر و ترويج عقايد معينى بود ، در اين صورت چاپ و نشر كتاب اين عمل را مىتوانست به مراتب بهتر از سرباز انجام دهد . اگر هدف ، ترقى و پيش رفت تمدن باشد ، در اين صورت به سهولت مىتوان تصور كرد كه به جز كشتار مردم و انهدام اموال و ثروتشان طرق و وسايل مؤثرتر ديگرى براى توسعه و ترويج تمدن وجود دارد .\r\nپس چرا جريان حوادث چنين بود و مسير ديگرى را طى نكرد ؟ تنها به دليل اين كه چنين روى داد . تاريخ مىگويد :\r\nتصادف اين وضع را به وجود آورد و نبوغ از آن استفاده كرد .\r\nاما تصادف چيست و نبوغ كدام است ؟ كلمات تصادف و نبوغ چيزى را كه حقيقتاً وجود خارجى داشته باشد مشخص نمىكند و به اين جهت نيز نمىتواند مفهوم معينى داشته باشد ، اين كلمات تنها وسيلهء توضيح و تفسير مظاهر معينى ، آن هم تا حدود معين و مشخصى است و بس .\r\nمن علت وقوع فلان پديده را نمىشناسم و حتى عقيده دارم كه نمىتوانم علت آن را بشناسم . به اين جهت بىآن كه به خود زحمت كشف آن علت را بدهم فقط مىگويم : ( تصادف ) است . من نيرويى را مشاهده مىكنم كه اثراتى از آن بروز مىكند كه با اثرات متوسط نيروى بشرى قابل سنجش نيست و چون نمىدانم اين پديده را به چه تعبير كنم ، مىگويم : ( نبوغ ) است .\r\nبه نظر يك گله گوسفند ، آن گوسفندى كه هر روز عصر چوپان براى خوردن\r\n","description":"","footnote":"","page_name":" 101 ","page_number":105},
  {"content":"\r\nخوراك او را به آخور مخصوص مىبرد و در نتيجه چاقتر از ديگران مىشود بايد نابغه جلوه كند و اين وضع كه هر شب مخصوصاً همين گوسفند را به جاى هدايت به آن محل عمومى گوسفندان به آخور پر از جو مىرانند و مخصوصاً همين گوسفند چاق و فربه را براى فراوانى گوشتش ذبح مىكنند ، در نظر ساير گوسفندان به صورت تركيب خاصى از نبوغ او با رشته هايى از تصادف خارق العاده جلوه نمايد .\r\nاما فقط كافى است گوسفندان از اين انديشه دست بردارند تا دريابند كه آن چه بر سرشان مىآيد تنها براى نيل به هدفهاى گوسفندى آنها روى نمىدهد . كافى است قبول كنند حوادثى كه بر ايشان مىگذرد هدفهايى دارد كه براى آنان مفهوم نيست تا بىدرنگ وحدت و ارتباط ميان حوادثى را كه بر گوسفند چاق شده وارد آمده درك كنند . اگر آنها نفهمند كه به چه منظور آن بره چاق و فربه مىشود لااقل خواهند دانست كه آن چه براى گوسفند روى مىدهد بر حسب اتفاق و نادانسته نيست و پس از درك اين مطلب ديگر به هيچ يك از مفاهيم تصادف و نبوغ احتياج نخواهند داشت .\r\nاگر ما از ادعاى شناسايى هدف آنى و قابل درك صرف نظر نماييم و اعتراف كنيم كه هدف نهايى بيرون از حدود عقل و فهم ما است ، جنبه هاى منطقى و مصلحت زندگى مردان تاريخ را مشاهده خواهيم كرد و علل اعمالى كه از ايشان سر زده و به نظر ما فوق اعمال بشر عادى جلوه مىكند كشف خواهيم نمود و ديگر هرگز به كلمات تصادف و نبوغ نيازى نخواهيم داشت .\r\nتنها كافى است قبول كنيم كه هدف جنبشهاى ملل اروپايى بر ما معلوم نيست و فقط از واقعيت كشتار و آدم كشى در فرانسه و ايتاليا و آفريقا و پروس و اطريش و اسپانيا و روسيه اطلاع داريم و مىدانيم كه جنبش از مغرب به مشرق و از مشرق به مغرب ماهيت عمومى اين حوادث را تشكيل مىدهد ، تا نه تنها به جستجوى نبوغ و خارق العادگى در خصائل اخلاقى ناپلئون و آلكساندر نياز نداشته باشيم ، بلكه در صدد اين انديشه بر نياييم كه آلكساندر يا ناپلئون با مردم ديگر تفاوتى داشته‌اند . در\r\n","description":"","footnote":"","page_name":" 102 ","page_number":106},
  {"content":"\r\nصورت اعتراف به اين حقيقت ديگر نه تنها ضرورت ندارد تا آن حوادث جزئى را كه موجب گشته است ايشان به صورتى كه بوده‌اند در آيند با كلمهء ( تصادف ) توضيح بدهم بلكه به خوبى واضح و آشكار خواهد شد كه تمام اين حوادث جزئى بدون ترديد ضرورى بوده است .\r\nاگر از تمايل شناختن و كشف هدف نهايى صرف نظر كنيم ، آشكارا خواهيم فهميد كه همان گونه كه نمىتوان براى گياه معينى گل و بذر ديگرى متناسبتر از آن چه مولد آن است اختراع كرد ، به همين ترتيب نيز تصور دو مرد ديگرى كه سراسر زندگى گذشتهء ايشان با نقشى كه تقدير به عهدهء اين دو نفر ، يعنى آلكساندر و ناپلئون گذاشته بود تا اين درجه حتى در جزئيات سازگار و مناسب باشد امكان پذير نيست . » ( 1 )  » باز آن چه تصادفات ناميده مىشود با وى همراه شد . چنان كه مالت شكست ناپذير بدون شليك يك تير تسليم گشت و جسورانه ترين و غير عاقلانه ترين اقداماتش منتهى به موفقيت شد ، ناوگان دشمن كه بعدها به يك قايق هم اجازهء عبور نداد به آرتش كامل وى راه داد ، در آفريقا نسبت به ساكنان كم و بيش بىسلاح آن جا جنايات و تبه كارىهاى بىشمارى به عمل آمد ، اما مردمى كه اين تبه كارىها را مرتكب مىشدند و مخصوصاً رهبران ايشان به خود اطمينان مىدادند كه اين اعمال بسيار خوب و پسنديده است و اعمالى افتخار آميز شمرده مىشود و به اعمال سزار و اسكندر مقدونى شباهت دارد . » ( 2 )  » وجود او براى مقامى كه در انتظار آن بود ضرورت داشت و به اين جهت تقريباً بدون دخالت وى و با وجود ترديد او ، با وجود فقدان برنامه ، اشتباهاتى كه مرتكب مىشد به توطئه اى كشانده شد كه هدف آن به دست گرفتن قدرت و حكومت بود و اين توطئه با موفقيت مواجه گرديد . » ( 3 ) \r\n","description":"","footnote":" ( 1 ) همان مأخذ ، ج 4 ، ص 273 . .  ( 2 ) همان مأخذ ، ج 4 ، ص 257 . .  ( 3 ) همان مأخذ ، ج 4 ، ص 275 . . ","page_name":" 103 ","page_number":107},
  {"content":"\r\n« اما ناگهان به جاى آن تصادفات و آن نبوغ كه تا كنون از ميان يك سلسله كاميابىهاى متوالى او را پيوسته به جانب هدف مقدر رهبرى مىكرد ، عدهء بىشمارى تصادف معكوس ، از ابتلاء به زكام در اسمولنسك تا سرماى شديد و جرقه هايى كه موجب حريق مسكو شد ، ظاهر گشت و به جاى نبوغ حماقت و پستى و دنائت بىنظيرى هويدا شد . » ( 1 )  » قشون متجاوز پا به فرار گذاشت ، يك بار ديگر برگشت و باز گريخت . در اين حال ديگر تصادفات پيوسته نه به نفع او ، بلكه به زيان او عمل مىكرد . » ( 2 )  » حكومت ناپلئون واژگون و قشون او متلاشى گشت و شخص ناپلئون ديگر مفهوم و معنى نداشت . تمام اعمال او ظاهراً رقت انگيز و منفور بود . اما دوباره تصادفات توضيح ناپذير ، اما اين بار بر عكس پيش با جامه و رنگ ديگر به صحنه وارد شد . متحدين از ناپلئون كه او را باعث بد بختىها و مصايب خويش مىدانستند متنفر شدند . پس از آن كه نيرو و قدرت او سلب شد و به تبه كارى و نيرنگ بازى محكوم گشت ، قاعدتا مىبايست مانند ده سال پيش و يك سال پس از آن راه زنى بيرون از حمايت قانون جلوه كند ، اما بر حسب تصادف عجيب هيچ كس اين مطلب را درك نكرد . نقش او هنوز پايان نيافته بود . » ( 3 )  » مردى كه فرانسه را ويران ساخته بودى كه ، و تنها ، بدون نقشه و توطئه قبلى و بدون سرباز ، به فرانسه آمد . هر پليسى مىتوانست او را توقيف كند ، اما بر حسب تصادف عجيب نه فقط كسى او را توقيف نكرد ، بلكه همه با شور و شعف از وى كه يك روز پيش نفرينش مىكردند و معلوم بود كه يك ماه ديگر نيز او را نفرين خواهند كرد استقبال نمودند .\r\nوجود اين مرد براى ايفاى نقش آخرين پردهء فاجعه ضرورى بود .\r\n","description":"","footnote":" ( 1 ) همان مأخذ ، ج 4 ، ص 276 . .  ( 2 ) همان مأخذ ، ج 4 ، ص 277 . .  ( 3 ) همان مأخذ ، ج 4 ، ص 277 . . ","page_name":" 104 ","page_number":108},
  {"content":"\r\nاين پرده پايان يافت و آخرين نقش ايفا شد و به هنر پيشه دستور رسيد كه لباس خود را از تن بيرون كند و گريم چهرهء خود را بشويد و خويشتن را آن چنان كه هست بنماياند . ديگر وجودش ضرورت نداشت .\r\nسپس اين مرد مدت چند سال تنها در جزيره اى به سر برد و كمدى رقت انگيزى در برابر خود بازى كرد و نيرنگ زد و دروغ گفت و هنگامى كه تبرئهء وى و توجيه اعمال او ديگر ضرورت نداشت به تبرئهء رفتار و توجيه كردار خود پرداخت و به تمام جهانيان نشان داد كه آن چه مردم قدرت خلاقه مىانگاشتند ( در صورتى كه دست نامريى آن را هدايت مىكرده ) در حقيقت چه بوده است . » ( 1 )  » رژيسور درام را به پايان رساند و لباس بازيگر را از تنش بيرون كرد و سيماى حقيقى او را به ما نشان داده گفت :\r\n- ببينيد كه به چه كس اعتقاد و ايمان داشتيد ؟ سيماى حقيقى او اين است آيا حال متوجه مىشويد كه نه او ، بلكه من شما را به حركت در آورده بودم ؟ اما مردم كه قدرت اين حركت آنان را نابينا ساخته و قوهء تمييز و تشخيص را از ايشان سلب كرده بود مدتها اين مطلب را درك نمىكردند . » ( 2 )  » زندگانى آلكساندر اول كه در راس حركت مخالف از مشرق به مغرب قرار داشت منطقى تر و ضرورىتر جلوه مىكند .\r\nبراى شخصى كه در رأس اين جنبش قرار گرفته و همگان را تحت الشعاع خود قرار داده بود چه خصائلى ضرورت دارد ؟ براى او حس عدالت و علاقه مندى به امور اروپا ضرورى بود ، اما علاقه مندى كه سنجيده باشد و به واسطهء علايق جزئى تاريك و مستور نگردد . ضرورت داشت كه او از لحاظ عظمت روح و نيروى اخلاق سر آمد تمام همگنان يعنى تاجداران هم عصر\r\n","description":"","footnote":" ( 1 ) همان مأخذ ، ج 4 ، ص 278 . .  ( 2 ) همان مأخذ ، ج 4 ، ص 278 . . ","page_name":" 105 ","page_number":109},
  {"content":"\r\nخود باشد ، ضرور بود كه وى مهربان و جذاب باشد ، لازم بود كه او از ناپلئون رنجيده باشد . تمام اين صفات در آلكساندر اول جمع شده بود . تمام اين ضروريات يا به اصطلاح تصادفات بىشمار در زندگانى گذشته اش : تربيت ، تمايلات آزادى خواهى ، مشاوران خويش ، اوسترليتس ، تيلزيت ارفورت آماده گشته بود .\r\nهنگام جنگ ملى اين مرد فعاليتى از خود نشان نمىداد ، زيرا - فعاليتى او ضرورى نبود ، اما به مجرد آن كه لزوم جنگ عمومى اروپايى آشكار شد ، اين مرد در آن لحظهء قاطع در مقام خود ظاهر شد و ملل اروپا را متحد ساخت و به جانب مقصود هدايت كرد .\r\nبالاخره مقصود حاصل شد ، پس از آخرين جنگ سال 1815 آلكساندر در اوج قدرت ممكنهء بشرى قرار گرفت . اما چگونه از اين قدرت استفاده كرد ؟ آلكساندر اول ، به وجود آورندهء صلح اروپا ، مردى كه از سالهاى جوانى هدفى جز رفاه سعادت ملت خود نداشت و نخستين محرك و مشوق اصلاحات و تجديد خواهى و آزادى طلبى در وطن خويش بود ، در اين موقع كه به نظر مىرسيد داراى عالىترين قدرت است و به همين سبب مىتواند وسايل رفاه و سعادت ملت خود را فراهم سازد ، مخصوصاً در آن هنگام كه ناپلئون در تبعيدگاه با اين فرض كه اگر قدرت داشت چگونه بشريت را سعادتمند مىساخت نقشه هاى كودكانه و دروغين طرح مىكرد ، اين مرد يعنى آلكساندر اول سرانجام رسالت تاريخى خود و درك اين حقيقت كه دست خداوند به همراه او است ، ناگهان به حقارت اين قدرت زود گذر آگاه شد و از آن روى بر تافت و آن را به دست مردم پست و زبونى كه ايشان را تحقير مىنمود سپرد و گفت :\r\n- اين افتخار نه بنام ما بلكه به نام تو باشد من نيز مانند شما بشرى بيش نيستم . بگذاريد من نيز مانند مردم ديگر زندگانى كنم و در فكر تزكيهء نفس خود و خداوند باشم » ( 1 ) \r\n","description":"","footnote":" ( 1 ) همان مأخذ ، ج 4 ، ص 279 . . ","page_name":" 106 ","page_number":110},
  {"content":"\r\n« موضوع تاريخ مطالعهء زندگانى ملتها و تمام بشريت است ، اما نه تنها توصيف كامل زندگانى تمام بشريت ، بلكه حتى توصيف زندگانى يك ملت ناممكن به نظر مىرسد » .\r\n« چنين تصور مىرفت كه علم جديد تاريخ پس از رد عقيدهء پيشينيان مبنى بر اطاعت مردم از ارادهء پروردگار و وجود هدف معين و مقدرى كه ملتها به سوى آن راهبرى مىشوند ، به جاى تظاهر و تجلى قدرت ، علل ايجاد قدرت را مورد مطالعه قرار مىدهد ، اما اين عمل را انجام نداد و در حالى كه نظريات مورخين قديم را در تئورى مردود مىشناخت ، در عمل از ايشان پيروى مىنمود . » ( 1 )  » تاريخ جديد به جاى مردمى كه تاريخ قديم قدرت الهى را به ايشان اعطا مىكرد و مستقيماً ايشان را مجرى ارادهء پروردگار مىدانست ، يا به جاى قهرمانانى كه به آنها استعداد و لياقت خارق العادهء ما فوق بشرى مىبخشيد ، ساده و روشن مردمى را قرار داده است كه داراى متنوعترين صفات هستند و از امپراطوران و حكمرانان مطلق گرفته تا روزنامه نگاران كه توده ها را رهبرى مىكنند ، شامل مىشوند .\r\nتاريخ جديد به جاى هدفهاى خدا پسندانهء سابق ملتها - ملل يهود و يونان و روم - كه در نظر پيشينيان به عنوان هدفهاى حركت بشريت جلوه مىكرد ، هدفهاى خود - يعنى خير و سعادت ملت فرانسه و آلمان و انگليس و در عالىترين درجه ، تعميم ترقى تمام بشريت را كه منظور از آن معمولًا ساكن قطعهء كوچكى از شمال غربى قارهء بزرگ است پيش كشيده است » .\r\n« تاريخ جديد عقيدهء سابق را رد كرد ، ولى نظريهء جديدى را به جاى آن ننشاند و منطق قضيهء ، مورخين جديد را كه ظاهراً قدرت الهى تزارها و سر نوشت و تقدير را مردود مىشناختند وادار ساخت تا از طرق ديگر به همان نتيجه برسند ، يعنى قبول\r\n","description":"","footnote":" ( 1 ) همان مأخذ ، ج 4 ، ص 337 . . ","page_name":" 107 ","page_number":111},
  {"content":"\r\nكنند كه اولًا ملتها به وسيلهء اشخاص منفرد رهبرى مىشوند و ثانيا هدف معينى وجود دارد كه ملتها و بشريت به سوى آن حركت مىكنند . » ( 1 )  » در اين دورهء بيست ساله ، مقدار عظيمى از كشتزارها شخم نشد و خانه ها سوخت و ويران شد و مسير سياست تغيير يافت و ميليونها مردم به فقر و مذلت دچار شدند و يا به ثروت و مال رسيدند و مهاجرت كردند و ميليونها نفر مسيحى كه مبلغ قانون عشق به همنوع بودند به كشتار يكديگر دست زدند . » ( 2 )  » اين اعمال چه معنى داشت ؟ چرا اين سانحه به وقوع پيوست ؟ و آن چه اين مردم را بسوزاندن خانه ها و كشتن هم نوعان خويش وامىداشت چه بود ؟ علل اين حوادث كدام است ؟ چه نيرويى مردم را به انجام اين اعمال وادار مىساخت ؟ هر كس با آثار و ياد بود و روايات دورهء گذشته اين حركت بر خورد نمايد بىاختيار عرصه گاه اين سؤالهاى ساده كه كاملًا به جا و صحيح است واقع خواهد شد . » ( 3 )  » اين تناقض عجيب تصادفى نيست ، اما نه تنها در هر قدم با اين تناقض مواجه مىشويم ، بلكه تمام متون تواريخ جهانى از يك سلسلهء متوالى نظير اين تناقضات مشحون است . اين تناقض نتيجهء آن است كه مورخين بين المللى پس از شروع به تجزيه و تحليل حوادث در نيمهء راه متوقف مىشوند .\r\nبراى آن كه از نيروهاى جزئى تركيب كننده نتيجهء معين ، يعنى نيرويى كه تأثيرش به اندازهء تمام آنها است به دست آيد ، بايد حاصل جمع نيروهاى تركيب كننده معادل آن منتجه باشد . مورخين عمومى هرگز اين شرط را رعايت نمىكنند و بدين جهت براى توضيح و بيان نيروى منتجه ناگزيراند علاوه بر نيروهاى جزء تركيب كنندهء ناكافى خود ، نيروى نامعلوم ديگرى را نيز قبول كنند تا برقرارى تعادل امكان\r\n","description":"","footnote":" ( 1 ) همان مأخذ ، ج 4 ، ص 338 . .  ( 2 ) همان مأخذ ، ج 4 ، ص 338 . .  ( 3 ) همان مأخذ ، ج 4 ، ص 338 . . ","page_name":" 108 ","page_number":112},
  {"content":"\r\nپذير باشد . » ( 1 )  » ولى حاصل جمع اين اجزاء تركيبى يعنى فعاليت شاتو بريان و تاليران و مادام اشتال و ديگران ظاهرا معادل تمام منتجه يعنى آن پديده اى كه سبب شد ميليونها فرانسوى مطيع و منقاد بوربونها شوند نيست . به اين جهت براى توضيح مسئله كه به چه ترتيب از اين اجزاء تركيبى انقياد و اطاعت ميليونها نفر نتيجه شده است يعنى از اجزاء تركيبى معادل مقدار معلوم منتجه اى برابر با هزار حاصل شده است ، مورخ ناگزير دوباره همان مفهوم قدرت را كه رد كرده بود قبول مىكند و آن را منتجهء اين قوا قلمداد مىنمايد ، يعنى باز ناگزير نيروى مجهولى را كه در حاصل جمع اين قوا مؤثر است قبول مىكند . مورخين جهانى نيز همين عمل را انجام مىدهند و در نتيجه نه تنها اظهارات مورخين ملى را نقض مىكنند ، بلكه آن چه را هم كه خود گفته‌اند تكذيب مىنمايند » .\r\n« روستاييان كه از علل باران بىخبر بر حسب آرزوى خود به داشتن هواى خوب يا بارانى مىگويند : باد ابرها را پراكنده ساخت يا باد ابرها را درهم آميخت به همين نحو مورخين جهانى گاهى به پيروى از تمايل يا نظريهء خويش مىگويند : كه قدرت نتيجهء حوادث است و گاهى كه ضرورت دارد عكس اين موضوع ثابت شود مىگويند : كه قدرت حادثه را به وجود مىآورد . » ( 2 )  » بىشك ميان تمام كسانى كه در يك عصر زندگانى مىكنند ارتباطى وجود دارد و به اين جهت ممكن است ميان فعاليت فكرى مردم و حركت تاريخى ايشان نيز ارتباطى يافت . همچنان كه اين ارتباط را ميان حركت بشريت و بازرگانى و صنايع دستى و باغبانى و آن چه مايل باشيد مىتوانيد جست . اما فهم اين مسئله دشوار است كه چرا فعاليت فكرى مردم در نظر مورخين فرهنگ نگار علت يا بيان تمام حركت تاريخى\r\n","description":"","footnote":" ( 1 ) همان مأخذ ، ج 4 ، ص 342 . .  ( 2 ) همان مأخذ ، ج 4 ، ص 342 . . ","page_name":" 109 ","page_number":113},
  {"content":"\r\nشناخته مىشود . اما از طرف ديگر اين استنتاج مورخين را تنها به طريق زير مىتوان تفسير كرد :\r\nاولا - چون دانشمندان تاريخ را مىنويسند ، به همين جهت اين انديشه كه فعاليت طبقهء ايشان اساس حركت تمام بشريت است در نظرشان طبيعى و مطبوع است ، هم چنان كه اين انديشه براى تجار و كشاورزان و سربازان هم مطبوع و طبيعى است ولى اين دستهء اخير فقط به اين جهت مدعى اين نظريه نيستند كه تجار و كشاورزان و سربازان تاريخ نمىنويسند .\r\nثانياً - فعاليت روحى و روشن كردن افكار و تمدن و فرهنگ و عقايد - همه و همه مفاهيم ناآشكار و نامعينى هستند كه تحت لواى آنها با سهولت بسيار مىتوان كلماتى را به كار برد كه معانى آنها كمتر مشخص و آشكار است و به همين جهت مىتوان آنها را به آسانى با نظريات گوناگون منطبق ساخت . » ( 1 )  » ما براى جواب دادن به اين سؤالات به علم تاريخ كه هدفش شناخت ملتها و بشريت است مراجعه مىكنيم . اگر تاريخ از نظريهء سابق خويش عدول نكرده بود چنين جواب مىداد كه پروردگار براى پاداش يا مجازات آفريدگان خود به ناپلئون قدرت عطا كرد و ارادهء وى را براى نيل به هدفهاى الهى خود هدايت نمود و انسان با اين جواب كه كامل و واضح بود ، مىتوانست اهميت الهى ناپلئون را باور كند يا به آن اعتقاد نداشته باشد . اما براى كسانى كه به آن عقيده معتقد بودند تمام حوادثى كه در دورهء تاريخ اين زمان به وقوع پيوسته است قابل فهم بود و حتى يك تناقض هم در آن ميان وجود نداشت . اما علم جديد تاريخ نمىتواند بدين نحو پاسخ دهد . اين علم به نظريهء پيشينيان مبنى بر دخالت مستقيم خداوند در امور بشريت معتقد نيست و بدين جهت بايد پاسخ ديگرى براى اين حوادث و سؤالات بيايد . » ( 2 )  » اين جوابها به اين جهت عجيب و مضحك است كه تاريخ جديد مانند آدم كر به سؤالاتى كه از او نشده است جواب مىدهد .\r\n","description":"","footnote":" ( 1 ) همان مأخذ ، ج 4 ، ص 343 . .  ( 2 ) همان مأخذ ، ج 4 ، ص 338 . . ","page_name":" 110 ","page_number":114},
  {"content":"\r\nاگر هدف و مقصود تاريخ بشريت و ملتها باشد ، در اين صورت نخستين سؤالى كه بدون جواب گويى به آن تمام حوادث ديگر نامفهوم خواهد ماند چنين خواهد بود : چه نيرويى ملتها را به حركت مىآورد ؟ تاريخ جديد در جواب اين سؤال با دقت و احتياط حكايت مىكند كه ناپلئون بسيار نابغه بود ، يا لوئى چهاردهم بسيار متكبر بود يا فلان نويسندگان فلان كتابها را نوشته‌اند .\r\nتمام اين مسائل بسيار محتمل است و بشريت نيز حاضر است با آن موافقت نمايد ، اما سؤال بشريت در اين باره نيست . اگر ما معتقد باشيم كه قدرت الهى باتكاء خويش همواره ملتهاى خود را به وسيلهء ناپلئونها و لوئىها و نويسندگان بىكسان هدايت مىنمايد ، تمام مسائل ممكن است صحيح و جالب توجه باشد ، اما ما اين قدرت را قبول نداريم و به اين جهت قبل از آن كه ناپلئونها و لوئىها و نويسندگان سخن بگوييم بايد ارتباط موجود ميان اين اشخاص و حركت ملتها را نشان بدهيم .\r\nاگر به جاى قدرت الهى نيروى ديگرى پديد آمده و سبب اين اعمال زشت شده است بايد توضيح داد كه نيروى جديد از چه تشكيل مىشود ، زيرا - مخصوصاً شناختن همين نيرو است كه تاريخ را جالب و جاذب مىسازد .\r\nتاريخ ظاهراً تصور مىكند كه اين نيرو معروف و مشهور همگان است و همه كس آن را مسلم و بديهى داند ، اما با تمام اشتياقى كه تاريخ نويسان در قبول اين نيروى جديد به عنوان معلوم نشان مىدهند ، هر كس آثار تاريخى بسيارى را مطالعه كند بىاختيار ترديد خواهد كرد كه اين نيرو كه در استنباط آن ميان مورخين اختلاف فاحش وجود دارد ، بر همگان كاملًا معلوم نيست . » ( 1 )  » اما صرف نظر از ارزش و شايستگى معنوى اين نوع تواريخ ( شايد براى برخى اشخاص و براى مقاصد خاصى وجود آنها ضرورى باشد ) تواريخ فرهنگى كه رفته رفته تمام تواريخ جهانى به آن منتهى مىشود از اين نظر ممتاز و جالب توجه\r\n","description":"","footnote":" ( 1 ) همان مأخذ ، ج 4 ، ص 340 . . ","page_name":" 111 ","page_number":115},
  {"content":"\r\nمىباشند كه هنگام تحليل مفصل و جدى تعاليم مذهبى و فلسفى و سياسى مختلف به عنوان علت حوادث ، هر بار كه ناگزير مىخواهند حادثهء تاريخى واقعى ، در مثل اردو كشى سال 1812 را تشريح نمايند ، بىاراده آن را محصول قدرت قلمداد مىكنند و با صراحت مىگويند كه : اين اردو كشى مولود ارادهء ناپلئون بوده است ، اما با اين بيان مورخين وقايع فرهنگى بىاراده گفته هاى خود را تكذيب مىنمايند ، زيرا - ثابت مىكنند كه آن نيروى جديدى كه اختراع كرده‌اند علت حوادث تاريخى را توضيح نمىدهد ، بلكه يگانه وسيلهء درك تاريخ همان قدرتى است كه گويا ايشان معترف به وجود آن نيستند . » ( 1 )  » يگانه دريافتى كه با كمك آن حركت ملتها را مىتوان روشن ساخت نيز عبارت است از استنباط آن قدرتى كه با مجموع حركت ملتها برابر باشد .\r\nضمناً تاريخ نويسان مختلف تحت اين مفاهيم نيروهاى گوناگونى را كه به هيچ وجه با حركت ظاهرى معادل نيست استنباط مىكنند ، برخى در آن نيرويى كه مستقيماً وابسته به قهرمانان است مشاهده مىكنند ، همچنان كه موژيك شيطان را در ماشين بخار مىجويد . ديگران هم نيروى حاصل شده از نيروى ديگر ، مانند : گردش چرخ را در لوكوموتيو و دستهء سوم نفوذ فكرى ، مانند بخار خارج شده از لوكوموتيو را مشاهده مىنمايند . » ( 2 )  » مخصوصاً مورخين تاريخ جهانى و تواريخ فرهنگى كه ظاهرا مفهوم قدرت را رد مىكنند و در هر قدم اجباراً آن را به كار مىبرند ، لزوم مفهوم قدرت را براى توضيح و تعيين علل مظاهر تاريخى بهتر از همه ثابت مىكنند . » ( 3 )  » علم تاريخ تا كنون نسبت به مسائل بشريت به پول رايج - اسكناس و سكه هاى\r\n","description":"","footnote":" ( 1 ) همان مأخذ ، ج 4 ، ص 344 . .  ( 2 ) همان مأخذ ، ج 4 ، ص 345 . .  ( 3 ) همان مأخذ ، ج 4 ، ص 346 . . ","page_name":" 112 ","page_number":116},
  {"content":"\r\nطلا شباهت داشته است . مورخين كه به شرح احوال بزرگان و تاريخ خصوصى ملتها مىپردازند به اسكناس شبيه‌اند . ايشان مىتوانند تا زمانى كه مسئلهء پشتوانهء اسكناس آنها مطرح نشده است رايج باشند و نقش خود را بدون زيان ديگرى ايفا كنند و حتى مفيد واقع شوند . در صورتى كه ما اين مسئله را كه به چه ترتيب اراده قهرمانان حوادث را به وجود مىآورد و فراموش كنيم ، آثار تاريخى مورخينى نظير تىير جالب و آموزنده است و علاوه بر آن جنبهء شاعرانه هم خواهد داشت و اما همچنان كه ارزش حقيقى اسكناس در اثر سهولت تهيهء آن و يا در نتيجهء رواج آن به ميزان بسيار و يا در نتيجهء مطالبهء طلا در مقابل آن دچار بىثباتى و تزلزل مىشود ، همچنين نيز مفهوم و معنى اين گونه تواريخ در اثر كثرت انتشار آنها و يا در نتيجهء سؤال مرد ساده دلى كه مىپرسد : ناپلئون با چه نيرويى اين اعمال را انجام داد ؟ يعنى چون آن مرد ساده دل با اين سؤال خود بخواهد اسكناس را به طلاى خالص ( مفهوم واقعى آن ) تبديل كند ، مورد شبهه و ترديد قرار خواهد گرفت » .\r\n« نويسندگان تاريخ جهانى و تاريخ فرهنگى به كسانى شبيه‌اند كه پس از شناختن درد سر و مزاحمت اسكناس سكه هاى صدا دارى را از فلزى كه داراى ارزش طلا نيست بسازند . حقيقتاً نيز سكه صدا دارى از ضرابخانهء ايشان بيرون آمده است ، اما اين سكه فقط صداى جرنگ جرنگ دارد . ايشان با اسكناس باز مىتوانستند نادانان را فريب دهند ، اما با سكه صدا دار كه ارزش ندارد ، نمىتوان كسى را فريب داد . همچنان كه طلا فقط وقتى طلا است كه نه تنها براى مبادله ، بلكه همچنين براى تهيهء ما يحتاج به كار برده شود ، به همين ترتيب مورخين وقايع جهانى فقط وقتى طلا هستند كه قادر باشند به سؤال اصلى تاريخ يعنى : قدرت چيست ؟ پاسخ دهند . مورخين وقايع جهانى بايد سؤالها جوابهاى ضد و نقيضى مىدهند و مورخين تواريخ فرهنگى به كلى اين سؤال را كنار گذاشته به سؤالى كه كاملًا متفاوت با آن است جواب مىگويند . همچنان كه ژتونهاى شبيه به طلا فقط بين كسانى كه موافقت كرده‌اند آنها را به جاى طلا\r\n","description":"","footnote":"","page_name":" 113 ","page_number":117},
  {"content":"\r\nقبول كنند و يا بين كسانى كه از خواص طلا اطلاع ندارند مىتواند به كار برده شود ، همچنين نيز مورخين وقايع جهانى و نويسندگان تواريخ فرهنگى كه به سؤالات اصلى بشريت پاسخ نمىدهند ، به عنوان سكه رايج در دانشگاه ها و در ميان انبوه خوانندگان يا چنان كه خود به ايشان نام نهاده‌اند ، دوستداران كتب جدى ، تنها به مقاصد خويش خدمت مىكنند . » ( 1 )  » تاريخ پس از انصراف از نظريهء پيشين يعنى اطاعت اجبارى و مقدر ملتى از فرد بر گزيده اى كه اراده است به نوبهء خود تابع مشيت الهى است ، نمىتواند بدون بر خورد با تضاد و تناقضات ، حتى يك گام بر دارد و ناگزير است يكى از دو طريقهء زير را انتخاب كند ، يا به نظريهء سابق مبتنى بر مداخلهء مستقيم پروردگار در امور بشرى باز گردد ، يا مفهوم آن نيرويى را كه موجد حوادث تاريخى است و قدرت ناميده مىشود به طور مشخص و معينى توضيح دهد . » ( 2 )  » اگر ما معتقد باشيم كه قدرت از جانب پروردگار بوى عطا شده بود اين جواب كاملًا رضايت بخش است . اما اگر ما عقيده را قبول نداشته باشيم ، بايد تعيين كرد كه مفهوم اين قدرت يك فرد بر ديگران چيست ؟ اين قدرت نمىتواند مانند قدرت هركول قدرت و تفوق نيروى جسمى اقويا بر ضعفا ، قدرت و تفوق متكى بر اعمال زور يا تهديد به اعمال زور باشد - همچنين ، به عقيدهء برخى از مورخين كه با ساده دلى مىگويند كه رجال تاريخ قهرمانند ، يعنى مردمى هستند كه از موهبت نيروى روحى و فكرى خاصى به نام ( نبوغ ) بهره دارند ، اين قدرت نمىتواند بر تفوق نيروى معنوى و اخلاقى متكى باشد . زيرا - صرف نظر از قهرمانانى نظير ناپلئون كه در بارهء لياقت اخلاقى و معنوى ايشان عقايد و نظريات متناقضى وجود دارد ، تاريخ بما نشان مىدهد كه هم لوئى يازدهم و هم مترنيخ كه ميليونها نفر را رهبرى مىكردند ، نه تنها از خواص ويژه روحى و معنوى\r\n","description":"","footnote":" ( 1 ) همان مأخذ ، ج 4 ، ص 346 . .  ( 2 ) همان مأخذ ، ج 4 ، ص 347 . . ","page_name":" 114 ","page_number":118},
  {"content":"\r\nبىبهره بودند ، بلكه بر عكس در اكثر موارد از لحاظ نيروى اخلاقى و روحى از هر يك از ميليونها مردمى كه رهبرى ايشان را به عهده داشتند ضعيفتر به شمار مىآمدند .\r\nاگر سرچشمهء قدرت كسى در خواص جسمى و خصوصيات روحى وى نباشد پس در اين صورت ظاهراً سرچشمهء اين قدرت بايد در خارج وجود او - يعنى در مناسبات شخص قدرتمند با توده ها - قرار داشته باشد .\r\nعلم حقوق ، همان صراف تاريخ ، كه وعده مىدهد مفهوم تاريخى قدرت را با طلاى ناب معاوضه نمايد نيز قدرت را به همين مفهوم استنباط مىكند . » ( 1 )  » علم حقوق به دولت و قدرت مانند پيشينيان در بارهء آتش ، به عنوان عنصرى كه مطلقاً وجود دارد مىنگرد ، اما براى تاريخ دولت و قدرت فقط پديده اى است . همچنان كه آتش براى فيزيك عصر ما عنصر نيست بلكه پديده اى مىباشد .\r\nاز همين اختلاف اساسى نظريهء تاريخ و علم حقوق نتيجه مىشود كه علم حقوق مىتواند به تفصيل در اين باره بحث كند كه چگونه بايد البته به عقيدهء او ، قدرت را به وجود آورد و آن قدرتى كه بىحركت در خارج زمان وجود دارد چيست ؟ اما به سؤالات تاريخى در بارهء مفهوم قدرتى كه متناسب با زمان تغيير شكل مىدهد هيچ جوابى نمىتواند بدهد . » ( 2 )  » اين مورخين به آن گياه شناسى شباهت دارند كه چون متوجه مىشود كه برخى از گياهان از تخمهاى دو لپه اى مىرويند ، اصرار مىورزد كه تخم هر چه در طبيعت مىرويد دو لپه اى است و نخل و قارچ و حتى بلوط كه شاخسارهاى خود را به اطراف مىگسترد و به گياهان دو لپه اى هيچ شباهتى ندارد از تئورى او مستثنى نيستند . » ( 3 )  » تاريخ فرهنگ براى ما انگيزه ها و شرايط زندگانى و افكار نويسندگان يا\r\n","description":"","footnote":" ( 1 ) همان مأخذ ، ج 4 ، ص 347 . .  ( 2 ) همان مأخذ ، ج 4 ، ص 348 . .  ( 3 ) همان مأخذ ، ج 4 ، ص 350 . . ","page_name":" 115 ","page_number":119},
  {"content":"\r\nمصلحان را شرح مىدهد . ما آگاه مىشويم كه لوتر آتشين مزاج بوده و فلان نطق را ايراد كرده است ، يا مستحضر مىشويم كه روسو مردى بد گمان بوده و فلان كتاب را نوشته است ، اما نخواهيم دانست كه به چه سبب مردم پس از نهضت يكديگر را قطعه قطعه مىكردند و چرا مردم در طى انقلاب فرانسه يكديگر را به زير گيوتين مىفرستادند .\r\nاگر ما به روش مورخين معاصر اين دو تاريخ را با هم تركيب كنيم ، در اين صورت اين تاريخ ، تاريخ زندگى ملتها نيست ، بلكه تاريخ پادشاهان مستبد و حكمرانان مطلق العنان و نويسندگان است . » ( 1 )  زندگانى چند نفر حاوى زندگانى ملتها نيست ، زيرا - ارتباط اين چند نفر با ملت مشخص نيست و اين نظريه كه اين ارتباط متكى بر انتقال مجموعهء ارادهء توده هاى مردم به رجال تاريخ است فرضيه اى است كه تجربهء تاريخ آن را تأييد نمىكند . تئورى انتقال مجموعهء ارادهء توده ها به رجال تاريخ شايد در علم حقوق بسيارى از مسائل را توضيح دهد و شايد براى هدفهاى آن علم ضرورى باشد ، اما هنگام به كار بستن آن تاريخ يعنى هنگام ظهور انقلابها و جنگهاى كشور گشايى و جنگهاى داخلى ، يعنى به محض آن كه تاريخ عملًا شروع مىشود - ديگر اين تئورى قادر به توضيح هيچ چيز نيست . » ( 2 ) \r\n« اين تئورى فقط بدين جهت غير قابل انكار به نظر مىرسد كه صحت و سقم عمل انتقال ارادهء ملت را نمىتوان مورد رسيدگى قرار داد ، زيرا - هرگز چنين چيزى وجود نداشته است .\r\nهر نوع حادثه اى كه به وقوع پيوسته باشد و هر كس در راس اين حادثهء واقع شده قرار گرفته باشد ، اين تئورى هميشه مىتواند بگويد : كه اين شخص به اين جهت رهبر اين حادثه بوده كه مجموعهء ارادهء توده ها بوى تفويض شده است .\r\nجوابهايى كه اين تئورى به سؤالهاى تاريخى مىدهد به جوابهاى كسى مىماند كه\r\n","description":"","footnote":" ( 1 ) همان مأخذ ، ج 4 ، ص 351 . .  ( 2 ) همان مأخذ ، ج 4 ، ص 352 . . ","page_name":" 116 ","page_number":120},
  {"content":"\r\nهنگام نگريستن به گله متحرك بدون توجه به محاسن مختلف چراگاه ها و فعاليت شبان جهت حركت گله را به چهار پايى كه پيشا پيش آن مىرود نسبت بدهد . » ( 1 ) \r\n« نخستين طبقه از مورخين كه معترفند قدرت بلا شرط تفويض مىشود چنين پاسخ مىدهند :\r\nجهت حركت گله از اين طرف به واسطهء آن است كه چهار پايى كه پيشا پيش آن حركت مىكند ، گله را بدان سمت هدايت مىنمايد و مجموعهء ارادهء تمام چهار پايان ديگر به اين حكمران گله تفويض شده است .\r\nمورخين كه معترفند كه مجموعهء ارادهء توده ها تحت شرايطى كه به نظر ايشان معلوم و مشخص است به حكم رانان منتقل مىشود چنين پاسخ مىدهند :\r\nسبب تعويض مكرر حيواناتى كه پيشا پيش گله حركت مىكنند اين است كه چون پيش آهنگ اول نمىخواهد گله را بدان جهتى كه آنها انتخاب مىكنند هدايت نمايد ، لذا مجموعهء ارادهء تمام حيوانات از پيش آهنگى به پيش آهنگ ديگر منتقل مىشود .\r\nبا اين شيوهء مشاهده و مطالعه اغلب اوقات اتفاق مىافتد كه بيننده به مقتضاى جهتى كه خود تعيين كرده است آن حيواناتى را پيشوا مىپندارد كه به هنگام تغيير جهت حركت نمىكنند ، بلكه در اطراف و گاهى هم در عقب آن هستند .\r\nسومين طبقهء مورخين كه تمام رجال تاريخى ، از حكمرانان مطلق تا روزنامه نگاران را مظهر حوادث عصر خود مىپندارند ، چنين مىگويند :\r\nاگر حيواناتى كه در رأس گله قرار گرفته‌اند پيوسته عوض شوند و جهت حركت تمام گله مدام تغيير كند ، در اين صورت اين وضع معلول آن است كه براى نيل به آن جهتى كه ما از آن آگاهيم تمام حيوانات ارادهء خود را به آن پيش آهنگانى كه توجه ما را جلب مىكنند تفويض مىنمايند و به همين جهت براى بررسى حركت گله بايد در احوال تمام حيوانات كه جلب توجه ما را كرده‌اند و از اطراف گله حركت مىكنند مطالعه نمود .\r\n","description":"","footnote":" ( 1 ) همان مأخذ ، ج 4 ، ص 352 . . ","page_name":" 117 ","page_number":121},
  {"content":"\r\nتئورى انتقال ارادهء توده ها به رجال تاريخى فقط تفسير و تاويل ، يعنى فقط توضيح و تبيين كلمات سؤال به وسيلهء كلمات ديگر است .\r\nعلت حوادث تاريخى چيست ؟ قدرت قدرت چيست ؟ قدرت مجموعهء اراده هاى منتقل شده بر جاى تاريخى است . تحت چه شرايط ارادهء تمام مردم به يك نفر منتقل مىشود ؟ تحت شرايطى كه اين شخص ارادهء تمام مردم را بيان نمايد .\r\nيعنى قدرت قدرت است . يعنى كلمه اى است كه معنى آن براى ما نامفهوم است . » ( 1 ) \r\n« اگر محيط شناسايى بشر تنها به تفكرات مجرد محدود مىشد ، در اين صورت بشريت پس از انتقاد از آن تعريف و توضيح قدرت كه به وسيلهء علم ارائه مىشود ، به اين نتيجه مىرسيد كه قدرت تنها حرفى بيش نيست و در حقيقت وجود ندارد . اما انسان براى شناسايى مظاهر به جز تفكر مجرد ، اسلحهء تجربه را در دست دارد كه با آن نتايج تفكر را مورد آزمايش قرار مىدهد و تجربه مىگويد كه : قدرت حرف نيست ، بلكه پديده اى است كه حقيقتاً وجود دارد .\r\nصرف نظر از آن كه حتى يك روايت فعاليت مشترك مردم نمىتواند بدون مفهوم قدرت قابل تصور باشد ، وجود قدرت نيز هم به وسيلهء تاريخ و هم به وسيلهء مطالعهء حوادث معاصر به اثبات مىرسد . » ( 2 ) \r\n« مورخين طبق عادت قديم يعنى قبول مداخلهء الهى در امور بشريت هميشه مىخواهند علت حادثه را در بيان ارادهء شخص صاحب قدرت جستجو كنند . اما اين استنتاج نه فقط به وسيلهء منطق و عقل ، بلكه به وسيلهء تجربه نيز تأييد نمىگردد . » ( 3 ) \r\n« از يك طرف عقل و منطق نشان مىدهد كه بيان ارادهء فرد ، يعنى كلمات او\r\n","description":"","footnote":" ( 1 ) همان مأخذ ، ج 4 ، ص 353 - 352 . .  ( 2 ) همان مأخذ ، ج 4 ، ص 353 . .  ( 3 ) همان مأخذ ، ج 4 ، ص 353 . . ","page_name":" 118 ","page_number":122},
  {"content":"\r\nفقط قسمتى از فعاليت همگانى است كه در حادثه اى مثلًا در جنگ يا در انقلاب بيان مىشود و به اين جهت بدون فرض نيروى نامفهوم و ما فوق طبيعى يعنى معجزه نمىتوان قبول كرد كه كلمات بتواند علت بلا واسطهء حركت ميليونها نفر باشد ، از جانب ديگر نيز اگر قبول كنيم كه كلمات مىتواند علت حادثه باشد ، باز تاريخ نشان مىدهد كه بيان اراده رجال تاريخى در موارد بسيارى به هيچ نتيجه و اثرى منجر نشده است و در اغلب موارد اوامر ايشان نه فقط اجرا نشده ، بلكه گاهى اعمالى كاملًا مخالف با فرامين ايشان انجام گرفته است . » ( 1 ) \r\n« ما بدون قبول مداخلهء الهى در امور بشريت نمىتوانيم قدرت را علت بروز حوادث بدانيم .\r\nقدرت از نظر تجربه فقط متابعت و وابستگى است كه ميان بروز ارادهء يك فرد با اجراى آن اراده به وسيلهء مردم ديگر وجود دارد .\r\nبراى بيان و توضيح شرايط اين وابستگى ما بايد قبل از هر چيز مفهوم بيان اراده را در نظر بگيريم ، اما با اين بيان اراده را به خداوند منتسب نداريم ، بلكه آن را به انسان نسبت دهيم .\r\nچنان كه تاريخ به استان به ما نشان مىدهد ، اگر خداوند فرمانى صادر كند و ارادهء خود را بيان نمايد ، در اين صورت بيان اين اراده تابع زمان نيست و هيچ انگيزه اى موجب بروز آن نمىشود ، زيرا - خداوند به هيچ وسيله يا حادثه اى ارتباط ندارد ، اما چنان كه از اوامرى سخن بگوييم كه بيان و توضيح ارتباط اوامر با حوادث نكات زير را مشخص كنيم :\r\n1 - شرط آن چه به وقوع مىپيوندد : يعنى اتصال و پيوستگى حركت حادثه و شخص آمر در زمان .\r\n","description":"","footnote":" ( 1 ) همان مأخذ ، ج 4 ، ص 353 . . ","page_name":" 119 ","page_number":123},
  {"content":"\r\n2 - شرط ارتباط ضرورى شخص آمر با آن كسانى كه امر او را اجرا مىنمايند . » ( 1 ) \r\n« فقط بيان ارادهء خداوند را كه تابع زمان نيست مىتوان سبب بروز يك سلسله از حوادث دانست كه در طى چند سال به وقوع خواهد پيوست و تنها خداوند است كه بدون هيچ انگيزهء خارجى مىتواند تنها به وسيلهء ارادهء خود جهت حركت بشريت را تعيين نمايد . اما فعاليت بشر در زمان انجام مىگيرد و او خود در حوادث دخالت دارد .\r\nبا استقرار شرط اول يعنى شرط زمان كه از آن غفلت شده است ، خواهيم ديد كه حتى يك دستور نمىتواند بدون دستور قبلى كه اجراى دستور بعدى را امكان پذير مىسازد اجرا شود .\r\nهرگز هيچ دستورى بالاستقلال و خود به خود به وجود نمىآيد و متضمن يك سلسلهء كامل از حوادث نيست ، هر دستور نتيجهء دستور ديگرى است و هرگز با يك رشتهء كامل از حوادث ارتباط ندارد ، بلكه فقط با يك لحظه از زمان آن حوادث مربوط است . » ( 2 ) \r\n« بنا بر اين اگر ارتباط فرامين با حوادث را با رعايت پيوستگى زمان مطالعه نماييم متوجه مىشويم كه فرمان هرگز نمىتواند علت وقوع حادثه باشد بلكه بايد وابستگى معينى ميان آن دو وجود داشته باشد .\r\nبراى درك اين مطلب كه اين وابستگى از چه تشكيل مىشود ، بايد شرط ديگر از نظر افتادهء هر فرمان را كه مصدر آن الوهيت نيست ، بلكه بشر است در نظر بگيريم . يعنى توجه كنيم كه شخص صادر كنندهء فرمان خود در حادثه دخالت دارد » .\r\n« با استقرار شرايط زمان كه در طى آن تمام حوادث به وقوع مىپيوندد دريافتيم كه فرمان وقتى به مرحله اجرا در مىآيد كه با سلسلهء حوادث متناسبى مربوط\r\n","description":"","footnote":" ( 1 ) همان مأخذ ، ج 4 ، ص 353 . .  ( 2 ) همان مأخذ ، ج 4 ، ص 356 . . ","page_name":" 120 ","page_number":124},
  {"content":"\r\nباشد . با استقرار شرط لازم از ارتباط ميان فرماندهان و مجريان نيز دريافتيم كه فرماندهان طبيعتاً در خود حادثه كمتر شركت دارند و فعاليت ايشان فقط متوجه صدور فرمان است . » ( 1 ) \r\n« مردم از مغرب به مشرق مىروند و هم نوعان خود را به خاك و خون مىكشند و اين حادثه نيز با عباراتى مربوط به افتخار فرانسه ، پستى و دنائت انگليس و نظاير آن مقرون است . تاريخ به ما نشان مىدهد كه اين توجيهات مستحسن و اين اعتذارات براى اين حوادث مورد قبول هيچ عقل سليمى نيست ، بلكه متناقض يكديگر است و مانند آن است كه بگوييم كه : قتل كسى در نتيجهء شناسايى حق او انجام گرفته و كشتار ميليونها نفر در روسيه براى تحقير انگلستان به عمل آمده است . اما در عين حال اين توجيهات و اعتذارات بىشك به مفهوم عصر خود حائز اهميت است .\r\nاين عذر تراشىها و توجيهات مسئوليت اخلاقى را از مردمى كه به وجود آورندهء اين حوادثند سلب مىنمايد ، اين عذر تراشىها و توجيهات شبيه جارويى است كه براى پاك كردن خطوط آهن پيشا پيش لوكوموتيو در حركت است و راه مسئوليت اخلاقى مردم را پاك مىكند . بدون اين توجيهات ساده ترين مسئله اى كه هنگام ملاحظهء هر حادثه مطرح مىشود قابل توضيح نيست ، يعنى نمىتوان توضيح و توجيه كرد كه به چه ترتيب ميليونها نفر مشتركاً مرتكب جنايت مىشوند و جنگ مىكنند و آدم مىكشند و يا نظاير اين اعمال را به جا مىآورند . » ( 2 ) \r\n« كشتى هر جهتى را كه هنگام حركت انتخاب كند هميشه پيشا پيش آن ، جريان امواج آبى كه به وسيلهء پروانهء آن شكافته مىشود ديده خواهد شد و براى كشتى نشستگان حركت اين جريان امواج يگانه حركت محسوس است .\r\nاگر ما فقط حركت اين جريان را از نزديك لحظه به لحظه دنبال كنيم و اين حركت را با حركت كشتى مقايسه نماييم ، بىگمان متوجه خواهيم شد كه حركت\r\n","description":"","footnote":" ( 1 ) همان مأخذ ، ج 4 ، ص 358 . .  ( 2 ) همان مأخذ ، ج 4 ، ص 357 . . ","page_name":" 121 ","page_number":125},
  {"content":"\r\nجريان در هر لحظه مربوط به حركت كشتى است و علت گمراهى و اشتباه ما اين بوده است كه ما خود حركت نامحسوسى داشته‌ايم .\r\nهمچنين اگر به حركت رجال تاريخ لحظه به لحظه توجه كنيم ( يعنى اگر بشرايط ضرورى وقوع حوادث دقت نماييم - شرط ارتباط حركت را در زمان رعايت كنيم و ارتباط ضرورى رجال تاريخى را با توده ها از نظر دور نسازيم ، همين وضع را مشاهده خواهيم كرد . » ( 1 ) \r\n« هر نوع حادثه اى كه واقع شود هميشه چنين مىنمايد كه اين حادثه قبلًا پيش بينى شده و دستور اجراى آن نيز صادر شده است . به همين ترتيب كشتى به هر سمتى حركت كند از مسافت دور در نظر ما چنين جلوه مىكند كه جريان امواج پيشا پيش كشتى كه حقيقتاً نه هادى كشتى و نه تسريع كنندهء حركت آن است و تنها كف مىكند ، به خودى خود حركت ارادى دارد و به علاوه حركت كشتى را هم هدايت مىنمايد . » ( 2 ) \r\n« حال پس از رسيدن بدين نتيجه مىتوانيم به آن دو سؤال اصلى تاريخ يعنى :\r\n1 - قدرت چيست ؟ 2 - چه نيرويى حركت ملتها را به وجود مىآورد ؟ جواب صريح و مثبت زير را بدهيم :\r\n1 - قدرت عبارت از رابطهء شخص معينى با اشخاص ديگر است كه در طى آن اين شخص معين هر چه در فعاليت مشتركى كه در حال وقوع است كمتر شركت دارد به همان نسبت بيشتر به بيان عقايد و حدسيات و توضيح و استحسانات آن واقعه مىپردازد .\r\n2 - چنان كه مورخين تصور كرده‌اند حركت ملتها را قدرت و فعاليت فكرى و حتى تركيب آن دو به وجود نمىآورد ، بلكه فعاليت تمام مردمى كه در حادثه شركت مىكنند و هميشه چنان متحد مىشوند كه آنان كه بيشتر در حادثه مستقيماً شريك\r\n","description":"","footnote":" ( 1 ) همان مأخذ ، ج 4 ، ص 359 . .  ( 2 ) همان مأخذ ، ج 4 ، ص 359 . . ","page_name":" 122 ","page_number":126},
  {"content":"\r\nهستند كمتر مسئوليت دارند موجد حركت ملتها است .\r\nاز لحاظ معنوى ، قدرت و از لحاظ مادى ، اطاعت كنندگان از قدرت به عنوان علت حادثه جلوه مىكنند ، اما چون فعاليت معنوى بدون فعاليت مادى قابل تصور نيست پس علت حادثه نه اين است و نه آن ، بلكه از هر دو آنها تركيب مىشود .\r\nيا به عبارت ديگر در پديده اى كه ما مطالعه مىكنيم مفهوم علت قابل به كار بستن نيست . با اين آخرين تحليل ما به دايرهء ابديت يعنى به آن آخرين حد مىرسيم كه انديشهء بشرى در هر زمينهء تفكر در صورتى كه با موضوع تفكر خود بازى نكند به آن مىرسد . الكتريسيته توليد حرارت مىكند ، حرارت مولد الكتريسيته است ، آنها يكديگر را جذب مىكنند و يا آنها يكديگر را دفع مىكنند .\r\nهنگامى كه ما از ساده ترين تأثيرات الكتريسيته ، حرارت يا آتمها سخن مىگوييم ، نمىتوانيم بگوييم كه چرا اين تأثيرات به وجود مىآيد ، بلكه مىگوييم : طبيعت اين پديده ها چنين است و اين قانون آنها است . همين مطلب در بارهء مظاهر تاريخى نيز صدق مىكند . چرا جنگ يا انقلاب به وجود مىآيد ؟ ما نمىدانيم ، ولى ما فقط مىدانيم كه مردم براى انجام فعاليتهاى گوناگون خود در گروه بندىهاى معينى متحد مىشوند و همه در آن شركت مىجويند و ما مىگوييم كه طبيعت مردم چنين است و اين يك قانون است . » ( 1 ) \r\n« اگر تاريخ فقط با مظاهر خارجى سر و كار داشت ، در اين صورت وضع قانون ساده و آشكار مزبور كافى بود و ما به بحث خود خاتمه مىداديم ، اما قانون تاريخ با مردم ارتباط دارد . ذرهء كوچك ماده نمىتواند به ما بگويد كه او به هيچ وجه لزوم جذب و دفع را احساس نمىكند و مسئلهء جذب و دفع صحت ندارد ، اما بشر كه موضوع تاريخ است صريحاً مىگويد : من آزادم و به اين جهت نيز تابع هيچ قانونى نيستم .\r\nدر تاريخ وجود سؤال آزادى ارادهء بشر اگر چه اين سؤال آشكارا بيان نشده است در هر قدم احساس مىشود .\r\n","description":"","footnote":" ( 1 ) همان مأخذ ، ج 4 ، ص 360 . . ","page_name":" 123 ","page_number":127},
  {"content":"\r\nتمام مورخينى كه با دقت در پيرامون مسائل تاريخى تفكر مىكنند بىاختيار به اين مسئله رسيده‌اند و لا ينحل ماندن اين مسئله سبب وجود تمام تناقضات و ابهام تاريخ شده و آن را به راه غلطى كه مىپيمايد سوق داده است .\r\nاگر ارادهء هر فرد آزاد بود ، يعنى اگر هر كس مىتوانست به ميل خود عمل كند تاريخ جز يك رشته تصادفات از هم گسيخته و نامربوط چيز ديگر نبود .\r\nبه علاوه حتى اگر يك قانون وجود داشته باشد كه بر فعاليت مردم حكومت كند در اين صورت ارادهء آزاد نمىتواند وجود داشته باشد ، زيرا - در آن صورت بايد ارادهء مردمان تابع اين قانون باشد .\r\nمسئلهء آزادى اراده كه از قديمترين اعصار بهترين افكار بشريت را به خود مشغول ساخته است و از آن زمان تا كنون با تمام اهميت عظيم خود مطرح است در همين تضاد نهفته است .\r\nمسئله عبارت از اين است كه به انسان به عنوان موضوع مورد تحقيق و مطالعه با هر نظرى ، اعم از الهى و تاريخى و اخلاقى و فلسفى بنگريم ، هميشه به قانون عمومى جبر مصادف مىشويم كه انسان نيز مانند تمام موجودات تابع آن است . اما اگر بشر را با شعور باطن خود به عنوان چيزى كه مىشناسيم بنگريم ، در آن صورت خود را آزاد احساس مىكنيم » .\r\nاين شعور سرچشمه معرفت به نفس كاملًا جدا و مستقل از عقل و خرد است ، انسان به وسيلهء عقل و خرد نفس خويش را مىنگرد . اما خود را تنها به وسيله شعور مىشناسد . بدون معرفت به نفس هيچ نوع مطالعه به كار بستنى عقل و خرد قابل تصور نيست . » ( 1 )  » اما انسان به ارادهء خود كه اصل و ماهيت زندگانى او را تشكيل مىدهد تنها وقتى معرفت پيدا مىكند و مىتواند معرفت پيدا كند كه اراده اش آزاد باشد . » ( 2 ) \r\n","description":"","footnote":" ( 1 ) همان مأخذ ، ج 4 ، ص 362 . .  ( 2 ) همان مأخذ ، ج 4 ، ص 362 . . ","page_name":" 124 ","page_number":128},
  {"content":"\r\n« اگر معرفت به آزادى سرچشمهء معرفت به نفس كه مجزى و مستقل از عقل و منطق است نبود ، در اين صورت از تعقل و تجربه تبعيت مىكرد . اما در حقيقت چنين تبعيت و وابستگى هرگز وجود ندارد و اصولا بىمعنى و غير قابل تصور است . » ( 1 )  » اما همان سلسله تجارب و استدلالات بوى نشان مىدهد كه آزادى كاملى كه در وجود خود مىشناسد امكان پذير نيست و بر فعاليت او ساختمان بدن و خصائل و انگيزه هايى كه در روى مؤثر است وابستگى دارد . اما انسان هرگز از نتايج اين تجارب و استدلال اطاعت نمىكند . » ( 2 )  » تصور انسانى كه آزادى ندارد جز به صورت مردم محروم از حيات امكان پذير نيست .\r\nاگر مفهوم آزادى براى عقل به صورت تضاد بىمعنى مانند امكان انجام دو عمل مختلف در شرايط معين و ثابت و يا وجود معمولى بدون علت مجسم گردد ، اين وضع فقط دال بر آن است كه شعور تابع عقل نيست . اين معرفت به آزادى ثابت و غير قابل انكار كه تابع تجربه و تعقل نيست و مورد قبول تمام متفكرين است و همه كس بدون استثناء آن را احساس مىكند ، يعنى معرفتى كه بدون آن هيچ گونه تصورى در بارهء انسان معنى و مفهوم ندارد جنبهء ديگر مسئله را تشكيل مىدهد » .\r\n« فقط در عصر كنونى خود پسندانهء تعميم دانشها ، از بركت نيرومندترين سلاح جهل و نادانى ( انتشار صنعت چاپ ) مسئلهء آزادى اراده به محيطى سوق داده شده است كه اصولا اين مسئله نمىتواند در آن جا وجود داشته باشد . در عصر ما اكثر به اصطلاح مردم پيش رو يعنى انبوه نادانان كارهاى محققين طبيعى را كه براى حل تمام مسئله اى فقط يك جنبهء آن را مورد مطالعه قرار مىدهند قبول كرده‌اند . » ( 3 ) \r\n","description":"","footnote":" ( 1 ) همان مأخذ ، ج 4 ، ص 362 . .  ( 2 ) همان مأخذ ، ج 4 ، ص 362 . .  ( 3 ) همان مأخذ ، ج 4 ، ص 363 . . ","page_name":" 125 ","page_number":129},
  {"content":"\r\n« به علاوه اين مسئله كه به چه طريق معرفت به آزادى انسان با قانون جبر كه آدمى پيرو آن است تركيب مىشود ، نمىتواند به وسيله فيزيولوژى و حيوان شناسى قياسى حل گردد ، زيرا - در قورباغه و خرگوش و ميمون ما مىتوانم فقط فعاليت عضلانى و عصبى را مشاهده كنيم ، در صورتى كه انسان هم داراى فعاليت عضلانى و عصبى و هم داراى عقل و شعور است . محققين علوم طبيعى و پيروانشان كه تصور مىكنند به حل اين مسئله توفيق خواهند يافت ، به گچكارانى شباهت دارند كه مأموريت گچ كارى و تزيين يك سمت ديوارهاى كليسا به ايشان واگذار شده است و با استفاده از غياب معمار خود با جوش و خروش روى پنجره ها و شمايل و صنعتكارىها و ديوارهاى نيم تمام را هم گچ مىمالند و خرسندند كه از نظر گچ كارى همه جا را صاف و هموار و مزين ساخته‌اند . » ( 1 )  » بدون استثناء تمام مواردى كه موجب افزايش يا كاهش تصور ما از جبر و اختيار مىشود بر سه دليل زير متكى است :\r\n1 - رابطهء انجام دهندهء عمل با جهان ما 2 - رابطهء انجام دهندهء عمل با زمان 3 - رابطهء انجام دهندهء عمل با عللى كه آن عمل را به وجود آورده است .\r\nدليل اول - رابطهء انسان با جهان خارجى است كه كم و بيش براى ما مرئى مىباشد و عبارت از تصور كم و بيش آشكار در بارهء آن مقام معينى است كه هر فردى نسبت به تمام موجودات هم عصر خود دارد . اين همان رابطه اى است كه آشكار مىسازد غريق از آن كس كه در خشكى ايستاده كمتر اختيار دارد و بيشتر از وى تابع جبر است ، همان رابطه اى است كه در نتيجهء آن مىفهميم كه عمل كسى كه با پيوند محكم با مردم ديگر در نقطهء مسكونى پر جمعيتى زندگانى مىكند و عمل كسى كه به خانواده يا به خدمت يا به شغلى پا بند است بدون شبهه از عمل مرد گوشه نشين مجردى بيشتر اجبارى و كمتر اختيارى است .\r\n","description":"","footnote":" ( 1 ) همان مأخذ ، ج 4 ، ص 363 . . ","page_name":" 126 ","page_number":130},
  {"content":"\r\nاگر ما در احوال يك نفر به تنهايى ، بدون روابط وى با تمام اطرافيانش مطالعه كنيم ، در اين صورت هر يك اعمال او در نظر ما اختيارى جلوه مىكند . اگر ما لااقل قسمتى از مناسبات او را با آن چه وى را احاطه مىكند در نظر آوريم ، يعنى اگر ما رابطهء او را با شخصى كه مخاطب او است و با كتابى كه مىخواند و با كارى كه به آن مشغول است و حتى با هوايى كه وى را احاطه كرده است و روشنايى كه بر اشياء پيرامونش مىتابد در نظر بگيريم ، خواهيم ديد كه هر يك از اين شرايط در وى مؤثر است و لااقل يك جنبه از فعاليت وى را كنترل مىنمايد و بنا بر اين نسبت توجه ما به اين تأثيرات به همان نسبت تصور ما از اختيار او مىكاهد و به اجبار وى مىافزايد .\r\nدليل دوم - عبارت است از رابطهء انسان با جهان در زمان كه كم و بيش محسوس است ، يعنى تصور كم و بيش آشكار در بارهء آن محل و موقعى است كه عمل انسان در زمان اشتغال مىنمايد . به همين دليل است كه هبوط نخستين آدم كه سبب بنياد نوع بشر شد ظاهراً كمتر از اقدام به ازدواج بشر معاصر اختيارى به نظر مىرسد . به همين دليل است كه زندگانى و فعاليت مردمى كه قرنها پيش مىزيستند و با رشته زمان با من ارتباط دارند ، نمىتواند در نظر من به اندازهء زندگانى معاصرين كه عواقب آن هنوز بر من معلوم نيست اختيارى جلوه نمايد .\r\nتغييرات تدريجى تصور ما در بارهء افزايش يا نقصان جبر و اختيار در اين مورد تابع فواصل بيش و كم زمان از موقع ارتكاب عمل تا لحظهء بحث و قضاوت در بارهء آن است .\r\nچنان كه اگر من عملى را كه يك دقيقه پيش در مثل ، تقريباً در شرايط فعلى به جا آورده‌ام مطالعه كنم ، بىشك عمل من در نظرم اختيارى جلوه مىكند . اما اگر در بارهء عملى كه يك ماه قبل انجام داده‌ام بحث و قضاوت كنم ، در اين صورت چون اكنون در شرايط ديگرى هستم بىاختيار اعتراف مىكنم كه اگر در مثل آن عمل انجام نگرفته بود ، اعمال سودمند و مطبوع و حتى ضرورى بسيارى كه نتيجهء آن عمل بوده است به وقوع نمىپيوست . چنان كه من عمل گذشته اى را در مثل ، متعلق به ده سال قبل يا دور تر به ياد آورم و در اين صورت باز نتايج و عواقب آن عمل از آن هم\r\n","description":"","footnote":"","page_name":" 127 ","page_number":131},
  {"content":"\r\nآشكارتر در نظرم مجسم خواهد شد و تصور اين كه اگر اين عمل به وقوع نمىپيوست چه مىشد براى من دشوار خواهد بود ، بدين ترتيب هر چه بيشتر در خاطرات خود به عقب بر گردم و اعمال دوران گذشته تر را قضاوت كنم ، به همان اندازه نظريهء من در بارهء اختيار و آزادى عمل خود ترديد آميزتر خواهد شد .\r\nدر تاريخ نيز درست همين نسبت تصاعدى اطمينان و يقين راجع به مداخلهء ارادهء آزاد در امور همگانى بشريت مشاهده مىشود . حادثه اى كه در عصر ما به وقوع مىپيوندد بىشك در نظر ما محصول تمام مردمى است كه ما ايشان را مىشناسيم . اما در حادثهء قديمتر ما عواقب اجتناب ناپذير آن را مىبينيم و نمىتوانيم در قبال آن تصور ديگرى داشته باشيم و بنا بر اين در مطالعه حوادث هر چه بيشتر به عقب بر گرديم به همان اندازه كمتر حوادث را اختيارى خواهيم شناخت .\r\nدليل سوم - ادراك كم و بيش سلسلهء بىپايان عللى است كه عقل و منطق وجود آن را ضرور مىداند و هر پديده و بالاخره هر عمل انسان بايد به عنوان نتيجهء عمل سابق و علت لاحق مقام معين خود را در آن سلسلهء علل بنماياند .\r\nاين همان دليل است كه در نتيجهء آن از يك طرف هر چه قوانين فيزيولوژى و روان شناسى يا تاريخى از طرف ما با دقت و اطمينان بيشترى مورد مطالعه قرار گيرد و از جانب ديگر هر چه عمل مورد مطالعهء ما و صفات و فضايل و عقل و خرد كسى كه عملش را مطالعه مىكنيم ساده تر باشد ، به همان نسبت اعمال ما و ديگران در نظر ما بيشتر اختيارى و كمتر تابع جبر جلوه مىكند .\r\nاما به هر صورت كه نظرگاه خود را تغيير دهيم و به هر طريقى رابطهء شخص مورد مطالعه را با دنياى خارج براى خود توضيح و تفسير كنيم ، يا هر قدر اين رابطه براى ما نامفهوم جلوه كند و هر چه فاصلهء زمان كوتاه تر يا طويلتر را انتخاب كنيم و هر قدر علل براى ما نامفهوم باشد ، بار در هيچ يك از موارد فوق هرگز نمىتوانيم عملى را محصول جبر كامل يا اختيار كامل تصور نماييم .\r\nبراى اين كه اين حركت را اختيارى تصور نماييم ، بايد آن را در حال حاضر\r\n","description":"","footnote":"","page_name":" 128 ","page_number":132},
  {"content":"\r\nدر سر حد بين گذشته و آينده ، يعنى خارج از زمان كه امكان پذير نيست مجسم سازيم . » ( 1 )  » هر قدر هم از شرايط فضايى كه انسان در آن است بيشتر آگاه شويم باز هرگز به درجهء كمال اين آگاهى نخواهيم رسيد ، زيرا - شمارهء اين شرايط ، همچنان كه فضا بىنهايت وسيع است ، بىنهايت زياد است و به اين جهت تا زمانى كه تمام شرايطى كه در انسان تأثير مىكند معين نشده باشد جبر كامل وجود ندارد ، بلكه تا درجهء معينى اختيار وجود دارد .\r\nفقط با جدا كردن دو سرچشمهء شناسايى كه رابطهء آنها با يكديگر مانند قالب با محتوى است ، مفاهيم غير قابل درك اختيار و جبر كه متقابلا ناقض يكديگراند به طور جداگانه به دست مىآيد . تنها با تركيب آنها مىتوان روشنى در بارهء زندگانى انسان به دست آورد .\r\nبيرون از اين دو مفهوم كه در تركيب خود - به عنوان قالب و محتوى - متقابلًا يكديگر را تعيين مىكنند هيچ تصور زندگى امكان پذير نيست .\r\nآن چه ما از زندگانى مردم مىشناسيم تنها روابط ميان جبر و اختيار يعنى آگاهى از قوانين عقل است .\r\nنيروهاى زندگى طبيعت خارج از وجود ما قرار دارد و براى ما قابل شناخت نيست و ما اين نيروها را جاذبه ، قوهء جبر ، الكتريسيته ، نيروى زنده و غيره مىناميم اما نيروى حيات انسان براى ما قابل شناسايى است و ما آن را اختيار مىناميم . اختيار براى عقل فقط احساس آنى و نامعين زندگانى است . » ( 2 )  » تاريخ تجليات اختيار انسان را نسبت به جهان خارجى در زمان و در شرايط\r\n","description":"","footnote":" ( 1 ) همان مأخذ ، ج 4 ، ص 366 و 367 . .  ( 2 ) همان مأخذ ، ج 4 ، ص 371 و 372 . . ","page_name":" 129 ","page_number":133},
  {"content":"\r\nتابعيت از علل مطالعه مىنمايد ، يعنى اين اختيار را به وسيله قوانين عقل تعيين مىكند . به اين جهت تاريخ فقط تا آن اندازه علم محسوب مىشود كه اين اختيار به وسيلهء اين قوانين قابل تعريف است . » ( 1 )  » اگر يك عمل اختيارى براى انسان وجود داشته باشد ، در اين صورت حتى يك قانون تاريخى وجود ندارد و ديگر هيچ تصورى در باره حوادث تاريخى موجود نخواهد بود .\r\nبراى تاريخ اراده هاى بشرى خطوط حركتى است كه يك سر آن در زير ابر مجهولات پنهان است و در انتهاى ديگر آن آگاهى انسان از اختيار بشر در حال حاضر كه به مكان و زمان و علل بستگى دارد در حركت است . هر چه اين مسير حركت در مقابل چشم بيشتر گسترش يابد ، قوانين اين حركت آشكارتر خواهد بود ، وظيفه تاريخ كشف و تعريف اين قوانين است . » ( 2 )  » امروز هم بسيارى تصور مىكنند كه چنانچه ما به قانون جبر معترف شويم مفهوم روح و خير و شر و تمام مكاتب سياسى و مذهبى كه بر اين مفاهيم بنا شده است ويران خواهد شد . » ( 3 )  » امروز نيز در مسئله تاريخ ، مانند مسئلهء نجوم آن زمان ، تمام اختلاف نظرها بر پايهء قبول يا عدم قبول مقياس مطلقى متكى است كه ملاك تشخص و معيار سنجش پديده هاى مرئى و محسوس است . اين مقياس در نجوم سكون زمين بود و در تاريخ استقلال شخصيت يعنى آزادى است . » ( 4 ) \r\n","description":"","footnote":" ( 1 ) همان مأخذ ، ج 4 ، ص 373 . .  ( 2 ) همان مأخذ ، ج 4 ، ص 373 . .  ( 3 ) همان مأخذ ، ج 4 ، ص 376 . .  ( 4 ) همان مأخذ ، ج 4 ، ص 376 . . ","page_name":" 130 ","page_number":134},
  {"content":"\r\n\r\nمنتخباتى از كتاب ( چه بايد كرد ؟ ) تولستوى\r\nعشق يا به گفتهء ديگر تمايل و كشش روح به سوى هم درى بشرى و مرافقت و پيوستگى مردم ، تنها قانون عالى زندگى است . . . اين را همه كس مىداند و در اعماق روحش حس مىكند و مخصوصاً در اطفال اين پديده آشكارتر است . طفل تا زمانى كه هنوز در ميان دندانه هاى چرخ فساد و رياكارى معنويات فاسد دنياى كنونى خرد نشده بر اين حقيقت واقف است . » ( 1 )  زندگى شهرى كه تا آن وقت در نظرم عجيب و بيگانه مىنمود ، سيمايى نفرت انگيز به خود گرفت ، لذات و تجملات شهر كه دست يا بى بر آنها را ايده آل مىدانستم به صورت شكنجهء تحمل ناپذيرى در آمد ، كوشش مىكردم در اعماق قلب خويش دليلى براى تبرئهء زندگى لوكس و مجلل خود و ديگران بيابم ، اما ممكن نبود بدون احساس خشم و تنفر سالن زيباى منزل خود و دوستانم ، ميز ناهار خورى پر از اغذيه لذيذ و يك كالسكهء زيبا ، مغازه ها ، تئاترها و كلوپها را ببينم .\r\nنمىتوانستم فراموش كنم كه در كنار اين شكوه و جلال ، ساكنان خانهء لياپين زندگى مىكنند و از گرسنگى ، سرما و حقارت شكنجه مىبينند . ممكن نبود اين فكر را از مغز بيرون كنم كه اين دو نوع زندگى با هم بستگى دارند و دومى نتيجه و زائيدهء بسيار طبيعى اولى است .\r\nاين استنتاج و طرز تفكر به همان صورت كه از ابتدا در من پديد آمده بود تا پايان بدون تغيير و تحول در اعماق و زواياى روحم باقيمانده ، تا آن كه با حوادث و رويدادهاى جديدى مواجه شدم و تأثراتى در من ايجاد شد كه احساسات پيشين را در درجهء دوم قرار داد . » ( 2 ) \r\n","description":"","footnote":" ( 1 ) چه بايد كرد ؟ « تولستوى » ترجمهء آقاى دكتر مهدى سمسار ، ص 31 . .  ( 2 ) همان مأخذ ، ص 55 و 54 . . ","page_name":" 131 ","page_number":135},
  {"content":"\r\n« با تمام كسانى كه در آن روز ملاقات كردم و همه ثروتمند بودند ، سخنانى در حدود مفاد همان مقاله مطرح كردم . به آنها پيش نهاد مىكردم براى ديدن و آگاهى از فقرى كه مردم مسكو بدان دچاراند در سر شمارى شهر شركت كنند و با ايجاد كار و بخشش پول گرهى از اين مشكل بگشايند تا شايد ديگر فقيرى در مسكو پيدا نشود و ما ثروتمندان بتوانيم در پرتو آرامش وجدان ، به زندگى مرفه و عادى خود ادامه دهيم . » ( 1 )  » پس از باز گشت به منزل ، با اعتماد بر اين كه نخواهم توانست نقشهء خود را عملى كنم خوابيدم ، كم كم متقاعد شده بودم كه در كارهاى امروز مرتكب حركات مضحك و بىمعنايى شده‌ام ، اما اين پيش آمد نيز مانع دنبال كردن نقشه‌ام نشد ، كارى بود كه آن را شروع كرده بودم و از آن پس نيرو و تعصب كاذبى وادارم مىكرد كه آن را دنبال كنم . يك چيز ديگر هم بود : موفقيت يا حتى تعقيب و جستجوى مقصود و فعاليت در راه اجراى نقشه اى كه كشيده بودم وسيله اى بود كه بتوانم هم در شرايط كنونى زندگى خود زيست نمايم و هم براى تسكين وجدان خود مستمسكى داشته باشم ، اگر چه همين فكر نيز خود مىتوانست ناراحتى وجدان برايم ايجاد كند ، ولى ديگر به آن وقعى نگذاشتم و به دنبال راهى رفتم كه در پيش گرفته بودم » .\r\n« وقتى گفتم ميل داريد زندگيتان را تغيير دهيد ؟ مثل اين كه پيش نهاد مرا جالب توجه نيافت ، چطور مىتوانست اين خيال محال را در مغز خويش بپروراند ؟ خنديد و گفت : چه كسى با وجود اين ( كارت زرد ) مرا نزد خود مىپذيرد ؟ - مىتوانيد در يك آشپز خانه براى خود كار بيابيد .\r\nآشپز خانه را از اين جهت پيش نهاد كردم كه اين زن مو خرمايى و قوى البنيه را كه صورتى گرد و حاكى از حلم و بردبارى داشت براى آشپزى مناسب يافتم چون بسيارى از آشپزها نيز صاحب چنين قيافه اى هستند ، اما حس كردم اين حرفها چندان\r\n","description":"","footnote":" ( 1 ) همان مأخذ ، ص 57 . . ","page_name":" 132 ","page_number":136},
  {"content":"\r\nخوش آيند او نيست .\r\nدر حال تبسم و تكرار كلمهء ( آشپز ) گفت : من حتى نان پختن را هم بلد نيستم ، اما از قيافه اش معلوم بود كه اين شغل را پست و ناچيز مىشمارد . اين زن در حالى كه هر چه در اختيار داشت براى زن بيمار فدا كرده بود ، كارگرى را پيشه اى پست و قابل تحقير مىدانست . او تا كنون بدون كار زيسته بود و اطرافيانش نيز اين حالت را طبيعى و عادى مىدانستند و همين موضوع ريشه و اساس بد بختى و درماندگى او بود . به همين جهت بود كه اين زن به چنين سر نوشتى دچار شده و در بند اين نوع زندگى مانده بود و به خاطر همان نيز ناچار بود در قهوه خانه امرار معاش كند . » ( 1 )  » در ده نيز با بىنوايان تماس داشتم و چون براى بيان كامل افكار و احساسات خود قبل از هر چيز بايد صريح و راستگو باشم ، بىپروا مىگويم : كه براى آنها هم كار مهمى انجام ندادم . گاهى حاجت آنان به قدرى ناچيز بود كه همان ( كار اندك ) نيز برايشان مفيد بود و در اطراف من محيطى آميخته با محبت و همبستگى ايجاد مىنمود و بدين ترتيب وجدان خود را كه دايماً عدم برابرى شرايط زندگى من و ديگران را به رخم مىكشيد و آزارم مىداد قانع و آرام مىساختم . » ( 2 )  » آن چه بيش از همه در من مؤثر شده بود تعداد زياد فقرا بود ، تأثير شديد و صميمانه اى كه در خانهء لياپين حس كردم زشتى و رسوايى شيوهء زندگيم را بر من آشكار ساخت . با وجود اين باز آن قدر ضعيف بودم كه از انقلابى كه اين تأثير در زندگى من مىبايست ايجاد كند هراس داشتم و كوشش مىكردم وجدان خود را راضى و خشنود سازم .\r\nاز به دو خلقت تا كنون همواره تكرار شده كه ثروت و توانگرى پديدهء ناپسندى نيست ، ثروت را خداوند عطا كرده و كسانى كه در رفاه و آسايش زندگى مىكنند\r\n","description":"","footnote":" ( 1 ) همان مأخذ ، ص 120 تا 122 . .  ( 2 ) همان مأخذ ، ص 123 تا 124 . . ","page_name":" 133 ","page_number":137},
  {"content":"\r\nمىتوانند فقرا و مساكين را كمك نمايند . » ( 1 )  » حالا براى يك آدمى كه چيزى مىداند ، بالاترين حقيقت معنوى و اخلاقى را در قالب جملاتى روشن و دقيق كه تا كنون نشنيده است ، بيان كنيد . اگر كسى باشد كه اصولا به اين مسائل علاقه اى نداشته باشد به شما خواهد گفت : مگر ممكن است كسى نداند ؟ اين حقيقتى است كه مدتها قبل آشكار شده و همه از آن آگاهند .\r\nچرا ؟ چون واقعاً اين شخص اطمينان دارد كه همين حقيقت را قبلًا نيز در قالب همين جملات شنيده و برايش تازه نيست .\r\nاما فقط كسانى كه به مسائل معنوى و اخلاقى علاقه منداند مىتوانند اهميت و ارزش اين طرز بيان و روشن ساختن و قابل فهم كردن يك موضوع غامض و پيچيده را درك كنند و قدر و منزلت زحمت و دقتى را كه به اين نتيجه رسيده دريابند و متوجه شوند كه فقط با به كار بردن مساعى فراوان و درايت و سخن سنجى فوق العاده مىتوان يك فرضيهء تاريك و يك رشته افكار مبهم و گسيخته را به صورتى بديهى ، روشن و قابل درك در آورد . ما عادتاً ، اصول و مبادى اخلاقى را مبتذل و ملال آور مىدانيم و آن را فاقد نكات نو و تازه پنداشته‌ايم . در عين حال از اين اصل غافليم كه زندگى بشر و رشته هاى مختلف فعاليت او : سياست ، علم و هنر و تجارت فقط در راه يك مقصود روانند و آن بيش از پيش روشن ساختن ، ساده كردن ، ريشه دار نمودن و توسعه بخشيدن واقعيت اخلاقى است .\r\nبه خاطر دارم كه روزى در يكى از خيابانهاى مسكو مردى را ديدم كه به دقت سنگهاى پياده رو را مىنگريست و پس از آزمايش در مقابل يكى از سنگها به زمين نشست . نخست خيال كردم مشغول مالش و صاف كردن سنگ است ، پيش خود گفتم : اين كار چه معنايى دارد ؟ وقتى بيشتر نزديك شدم ديدم شاگرد قصابى است كه\r\n","description":"","footnote":" ( 1 ) همان مأخذ ، ص 118 . . ","page_name":" 134 ","page_number":138},
  {"content":"\r\nدارد كارد خود را تيز مىكند تا براى بريدن گوشت از آن استفاده كند ، اما من تصور كردم سنگهاى پياده رو را صيقلى مىكند همانطور نيز جامعهء بشرى به ظاهر مشغول تجارت ، بستن قرار داد يا افروختن آتش جنگها و كاوشهاى علمى و هنرى است در صورتى كه براى او تنها يك موضوع مورد توجه است و هميشه در راه آن به تلاش و كوشش بر مىخيزد . اين هدف ، آشنايى با قوانين اخلاقى است كه بتواند بر اساس آنها زندگى خود را ادامه دهد . اين قوانين هميشه وجود داشته‌اند و بشريت هنوز هم در تكاپوى روشنتر ساختن و درك عميقتر مفهوم آنها است . اين اصل براى كسى كه احتياجى به مفاهيم اخلاقى ندارد و نمىخواهد آنها را راهنماى زندگى خود قرار دهد چندان منطقى و صحيح به نظر نمىرسد ، اما در حقيقت اين تكاپوى دايمى قسمت اعظم و اصلى فعاليت بشر را به خود اختصاص داده ، منتهى اين فعاليت به همان اندازه براى ما نامريى و نامحسوس است كه مثلًا بخواهيم بدون آزمايش ، اختلاف يك كارد تيز و برنده را با يك كارد كند معلوم كنيم ، كارد هميشه همان كارد است و تا كسى آن را به كارد نبرد نمىتواند تميزى بين تيز و كند آن معلوم كند ، اما كسى كه مثلًا زندگيش با برندگى يك كارد بستگى دارد خوب درك مىكند كه تيزى كارد چقدر براى او حياتى است و اگر چاقويش از عهدهء بريدن آن چه او مىخواهد ببرد بر نيايد ، كوچكترين فايده اى برايش نخواهد داشت . اين موضوع را هنگام نوشتن مقاله اى متوجه شدم ، چون به نظرم رسيده بود كه در بارهء مسائلى كه باز ديد خانهء لياپين در مقابلم قرار داده است اطلاعات كافى و عميق دارم ، اما وقتى براى تحرير اين اطلاعات كوشش كردم ناگهان متوجه شدم كه چاقويم نمىبرد و بايد تيزش كرد .\r\nسه سال از اين جريان گذشته و فقط امروز مىتوانم آن چه مىخواهم و بريدنش را لازم مىدانم ببرم - مع ذلك باز هم چيز تازه اى نياموخته‌ام .\r\nافكار من همان افكار سابقاند با اين تفاوت كه در آن زمان نارسا و پراكنده بودند ، در يك كانون جمع نشده بودند ، به رندگى نداشتند و در نتيجه نمىتوانستم مثل\r\n","description":"","footnote":"","page_name":" 135 ","page_number":139},
  {"content":"\r\nحالا نتيجهء روشن و ساده اى از آنها به دست آورم . » ( 1 )  » وقتى قصد كمك به بىنوايان كردم خود را شبيه آدمى مىدانستم كه در گل و لاى فرو رفته و در همان حال مىخواهد ديگرى را از باتلاق بيرون بكشد تكاپوهايم همه ثابت مىكردند كه اتكاء بر زمينى سست و ناثابت دارم ، خوب حس مىكردم كه در باتلاق فرو رفته‌ام اما وقت خود را صرف آزمايش نقطهء اتكاى خويش نمىكنم . هميشه مترصد استفاده از يك عامل خارجى بودم تا به كمك آن فقر و ستمگرى محيط را از ميان بردارم و اين بيمارى را درمان كنم . مىدانستم كه زندگى من نادرست و غلط بوده ، اما اين نتيجهء روشن را به كار نمىبستم كه بايد در آن تجديد نظر كرد ، بلكه بر عكس يقين داشتم كه بايد زندگى ديگران را درست كنم تا زندگى شخص خودم نيز به همراه آن بهتر شود . » ( 2 )  » بسيار رنج آور است كه آدم ويلاى خود را در محلى بنا كند كه اطراف آن مردم در كلبه هايى از پهن و كود به سر مىبرند و براى گرم كردن خود چوب ندارند . » ( 3 )  » فقط كافى است به اطراف خود بنگريم و از اين حقيقت وحشت آور آگاهى يابيم كه ديگران ، يعنى آنها كه مىخواهيم به كمكشان بشتابيم نه در اثر مشاهدهء كارخانه و كارگاه هايى كه اشياء تجملى ما را تهيه مىكنند ، بلكه با پيروى از روش زندگى ما و سر مشقى كه اين طرز زيستن در مقابل آنان مىگذارد ، به وادى فساد كشانده مىشوند . من در حالى كه به عمق مسئلهء فقر در شهرها و خصوصيات و مظاهر آن آگاه شدم دريافتم كه اساسىترين علت به وجود آورندهء اين پديدهء شوم آن است كه من و امثال من حوايج اوليهء ده نشينان را از كفشان مىرباييم و در شهر به مصرف مىرسانيم . يعنى من با داشتن اين تجمل خيره كننده ، كسانى را كه براى تصاحب مجدد اموال ربوده شدهء خود به شهرها مىآيند جلب كرده به سوى فساد و تباهى هدايت مىكنم . » ( 4 ) \r\n","description":"","footnote":" ( 1 ) همان مأخذ ، ص 120 تا 122 . .  ( 2 ) همان مأخذ ، ص 123 و 124 . .  ( 3 ) همان مأخذ ، ص 127 . .  ( 4 ) همان مأخذ ، ص 132 . . ","page_name":" 136 ","page_number":140},
  {"content":"\r\n« علت واقعى اشتباه من اين بود كه تصور مىكردم : پول من مانند پول سميون است . عقيدهء رايج اين است كه مىگويند : پول نمايندهء ثروت افراد و حاصل كار آنها است . در نتيجه رابطه اى بين پول و كار موجود است .\r\nاين عقيدهء به همان اندازه درست است كه بگوييم و تأييد كنيم كه تشكيلات اجتماعى نتيجهء طبيعى يك قرار داد اجتماعى است . همه دوست دارند قبول كنند كه پول فقط وسيلهء مبادلهء محصولات كار انسان است .\r\nمن كفش درست مىكنم ، ديگرى نان مىپزد ، سومى ميش تربيت مىكند و براى اين كه مبادله اين كالاها آسان باشد ، پول به عنوان وسيله اى واسطه قرار مىگيرد و ما مىتوانيم تخت كفش را با گوشت گوسفند و يا ده ليور آرد عوض كنيم . در اين مبادله و معاوضه ، پول براى ما انتقال اين كالاها را آسان مىسازد و به عنوان معادل كار هر كس رد و بدل مىگردد . اين كاملًا درست است ، اما در صورتى كه كسى به ديگرى ظلم نكند . از جنگ و بردگى سخن نمىگويم ، ولى مقصودم از ظلم و جور آن حالتى است كه محصول كار يكى را به قيمت فقدان و خسران كار ديگرى محافظت مىكند .\r\nاين تئورى باز هم در اجتماعى كه اعضاى آن به تعليمات و دستورات مسيح وفادار باشند و به حاجتمندان بدون انتظار پاداش كمك كنند صادق است ، ولى وقتى فشارى تحت يك شكل معين وارد آيد ، بلا فاصله پول براى صاحب آن ، صفت ( نتيجهء كار بودن ) را از دست مىدهد و حكم حقى پيدا مىكند كه با اعمال زور به دست آمده است . اگر هنگام جنگ شخصى از ديگرى چيزى بربايد و يا سربازى از طريق فروش غنيمت حاصله تحصيل پول كند ، اين ارزشها به هيچ وجه نتيجهء كار او نيستند و با پولى كه از فروش يك كفش به دست مىآيد كاملًا تفاوت دارند .\r\nدر نگاهدارى برده و سرف نيز همين گفته صادق است . زنان دهاتى پارچهء كتانى مىبافند و خودشان آن را مىفروشند ، اما سرفها براى سنيور كار مىكنند و سنيور پارچه ها را فروخته بهاى آن را دريافت مىدارد . آن زنان دهاتى و اين سنيور هر دو\r\n","description":"","footnote":"","page_name":" 137 ","page_number":141},
  {"content":"\r\nيك پول دارند ، ولى پول اولى نمايندهء كار و دومى نمايندهء زور است .\r\nوقتى پدر من مقدارى پول به من مىدهد به خوبى مىداند كه هيچ كس حق ندارد آن را از من بربايد و اگر كسى آن را از من گرفت و يا در تاريخ معين پس نداد مقامات مسئول دولتى از من پشتيبانى خواهند كرد و براى تاديه پول از قدرت و زور استفاده خواهند نمود .\r\nپس مسلم شد كه اين پول نمىتواند با مزدى كه سميون در نتيجهء بريدن چوب به دست مىآورد قابل مقايسه باشد . در هر اجتماع كه نيرويى بتواند پول ديگران را از دستشان بگيرد و يا حتى مالكيت ديگرى را بر اموالش حراست كند ، ميزان پول نمىتواند نمايندهء كار باشد ، بلكه گاهى معادل آن و زمانى نتيجهء ظلم و زور است و غير از اين مگر در اجتماعى كه هنوز روابط متقابل كاملًا آزاد حكمفرما باشد ، ممكن نيست . امروز پس از گذشت قرنها غارت و غصب اموال ديگران كه شايد اكنون شكل آن تغيير كرده است ، ولى عملًا هنوز هم در كمال شدت جارى است و خواهد بود . پول متراكم به اعتراف تمام جهانيان نمايندهء ظلم و جور است و محصول كار شخصى . در اين پول جزء بسيار كوچكى از تمام آن كه حاصل انواع جنايتها است ، مىتواند باشد . اگر بگوييم كه امروز ميزان ثروت نمايندهء مقدار كارى است كه مالك آن انجام داده يا اشتباه مىكنيم و يا آگاهانه و با علم بر علت دروغ مىگوييم . فقط ممكن است بايد مسئله دو جواب داد : يا اين پديده صحيح است و بايد اين طور باشد و يا صحيح نيست و السلام .\r\nدر صحيحترين و در عين حال ساده ترين معنى پول عبارت است از يك وسيلهء قرار دادى كه حق مىدهد و يا بهتر بگوييم : امكان مىدهد كه انسان از كار ديگران بهره كشى كند .\r\nاز نظر ايده آل ، پول نبايد اين حق را به كسى بدهد مگر هنگامى كه خود آن معادل فعاليتى باشد كه از طرف مالكش انجام شده است و در اجتماعى كه ظلم و جور در آن راهى ندارد وضع چنين است .\r\n","description":"","footnote":"","page_name":" 138 ","page_number":142},
  {"content":"\r\nسينيور سرفهاى خود را به تأديه و پرداخت قماش ، گندم ، چار پا و يا پولى معادل ارزش آنها مجبور مىكند . دهقانى براى او چار پاى اهلى تهيه مىكند ، ولى به جاى پارچه به او پول تحويل مىدهد ، مالك پول را قبول مىكند چون مطمئن است كه به وسيلهء آن مىتواند هر قدر پارچه لازم داشته باشد تهيه كند . اغلب نيز براى اين كه كاملًا مطمئن باشد كه به اندازه كافى پول تهيه پارچه را گرفته است ، بيش از آن چه لازم است از دهقان پول مىگيرد و اين پول به طور قطع نمايندهء حقى است كه از محصول كار موژيك مىبرد و آن وقت دوباره مقدارى از اين پول را به همان دهقانان مىدهد تا در مقابل آن براى وى پارچه تهيه كنند . اين اشخاص تحت اجبار به دين كارها تن در مىدهند ، چون نمىتوانند براى ارباب مقدار معين گوسفند پرورش دهند و براى پرداخت غرامت كمبود گوسفندها به همين ارباب مجبوراند پول داشته باشند .\r\nدهقانى كه گوسفند خود را مىفروشد ، براى اين است كه بتواند كمبودى را كه در نتيجهء بدى برداشت محصول چاودار عايد ارباب شده جبران كند . در تمام اجتماعات و كشورهاى ديگر نيز وضع به همين منوال است .\r\nانسان در اغلب مواقع محصول كار گذشته ، حال و آيندهء خود را مىفروشد نه از اين جهت كه پول براى او وسيلهء آسانى مبادله را فراهم مىسازد ، بلكه از اين رو كه در همه جا مانند دينى كه بر گردن داشته باشد از او پول مىخواهند .\r\nوقتى فراعنهء مصر از غلامان خود كار مىخواستند ، اين گروه فقط مىتوانستند حاصل فعاليت گذشته يا حال خود را به ايشان عرضه دارند ، ولى با ظهور و توسعهء پول و اعتبارات پولى مىتوان كار آينده را نيز فروخت و در نتيجهء وجود بىدادگرى در روابط اجتماعى ، پول ديگر نمىتواند جز وسيله تحقق يك بردگى جديد غير مستقيم كه جانشين بردگى مستقيم دوران قديم شده است ، چيز ديگرى باشد .\r\nبرده دار سابق حق داشت از كار ( پير ) و ( ژان ) و ( ايزيدور ) استفاده برد ، ولى ثروتمند امروز حق دارد از حاصل كار تمام اشخاص ناشناس كه به پول احتياج دارند\r\n","description":"","footnote":"","page_name":" 139 ","page_number":143},
  {"content":"\r\nاستفاده كند . سكهء پول آن قسمت غير انسانى را كه در بردگى مستقيم وجود داشت از ميان برداشته يعنى در سابق ارباب برده مىدانست كه اختيار مرگ و زندگى شخص ( ژان ) در دست او است ، امروز اين حق به ثروتمند داده نشده ، ولى در عين حال پول روابط انسانى ارباب و برده را كه كمى از بار سنگينى بردگى مىكاست نيز از بين برده است . البته من نمىگويم كه برقرارى دورانهاى بعد از بردگى براى ترقى و تكامل تمدن بشرى لازم نبوده است ، نه ، به اين موضوع ايرادى ندارم ، بلكه قصد من اين است كه مبناى واقعى پول را به همه نشان دهم و اين اشتباه را بر كسانى كه فكر مىكنند : پول نمايندهء كار است روشن سازم ، چون من در نتيجهء تجربه و عمل درست عكس اين مطلب را دريافته‌ام . در بسيارى اوقات پول نماينده بىدادگرى يا حيله هاى فراوانى است كه بر روى ظلم و جور پايه گذارى شده است .\r\nدر دوران ما به طور قطع پول صفت واقعى و آن معنايى را كه مىخواسته‌اند برايش قائل شوند از دست داده ، چون جز در پاره اى موارد نتوانسته است مصداق چيزى باشد كه از آن طلب كرده‌اند .\r\nتوسعهء پول ، ايجاد اعتبار و معادلهاى ديگر پولى ، بيش از پيش خصلت جديد پول را روشن و آشكار ساخته است . سيستم پول نوعى بردگى است كه با سيستم سابق جز از نظر غير مستقيم بودن و فقدان هر گونه روابط انسانى بين ارباب و برده فرقى ندارد .\r\nپول ارزشى است كه هميشه با خودش معادل است و به عنوان پديده اى كاملًا صحيح و قانونى در همه جا نگريسته شده و استعمال آن بر خلاف بردگى روشى غير انسانى و مخالفشان و مقام انسانيت تلقى نگرديده است .\r\nبه خاطر دارم كه در زمان جوانى ، بازى جديدى در كلوپها مد شده بود به نام ( لوتو ) اغلب مردم به ( لوتو ) مشغول مىشدند و تعريف مىكردند كه بسيارى نيز هستى خود را بر سر آن از دست داده‌اند ، حتى عده اى كه موقتاً پولى از صندوق دولت برداشته و آن را در بازى باخته بودند ناچار مغز خود را با گلوله اى منفجر مىكردند ، اين\r\n","description":"","footnote":"","page_name":" 140 ","page_number":144},
  {"content":"\r\nبازى ممنوع شد كما اين كه هنوز هم ممنوع است .\r\nباز هم به خاطر دارم كه قمار بازان كهنه كارى كه قطعاً نمىتوان نسبت احساساتى بودن به آنها داد ، به من مىگفتند : آن چه ( لوتو ) را از بازىهاى ديگر مطبوعتر و جالبتر كرده اين است كه بر خلاف قمارهاى ديگر در اين جا كسى برد يا باخت خود را نمىبيند ، چون مستخدم كلوپ به جاى پول براى انسان ژتون مىآورد و هر كس مقدارى ژتون مىبازد و از باختن آن احساس ناراحتى و خشم نمىكند .\r\nدر بازى ( رولت ) نيز كه اكنون ممنوع شده ، هم ژتون و هم پول به كار مىرود . من خود مالك روبلهاى بىاندازه اى هستم و هر ماهه نيز منافع حاصل از سرمايهء خود را دريافت مىكنم و از گرد باد مسئوليت نيز بر كنار هستم . ضررم به چه كسى مىرسد ؟ مىتوانم بگويم : كه بهترين شخص و بىضررترين مردمم ، ولى به اصل موضوع كه بنگريم مىبينم : اصولا روش زندگى من خود نوعى بازى ( لوتو ) يا ( رولت ) است . چون هر ماه وقتى كوپنهاى عوايد و منافع سرشارم را برايم مىآورند ، آنها را با دقت تمام مىبرم و به هيچ وجه نمىتوانم كسى را كه در راه اين عوايد حتى جان خود را نيز از دست داده است ببينم ، آن وقت فكر مىكنم كه ضررم به هيچ كس نرسيده و نمىرسد و ايمان دارم كه پولم نماينده و شاخص كارى است كه انجام داده‌ام . اين عجيب است پس ديگر چرا ديوانگان را ملامت مىكنيم آيا فكرى وحشتناكتر از اين وجود دارد ؟ مرد متين و دانشمندى كه تمام مسائل را از جنبهء منطقى و عقلانى بررسى مىكند عملًا مانند آدم بىعقل و كودنى زندگى مىكند و همواره به خود تسلى و آرامش مىدهد و خيال مىكند حق با او است چون در اين مورد به خصوص به حكم عقل و منطق تا پايان گوش نمىدهد و سعى نمىكند معنايى براى نداى وجدان و منطق خود بيابد .\r\nكوپنها نمايندهء كار هستند ولى كدام كار ؟ به طور قطع كار ما نيست كه اين كوپنهاى كاغذى را قطع مىكند و عوايدش را به جيب ما مىريزد ، بلكه كار ( كارگر ) است .\r\n","description":"","footnote":"","page_name":" 141 ","page_number":145},
  {"content":"\r\nسالها است كه بردگى در رم ، امريكا و كشور ما از ميان رفته و ملغا شده است ولى آن چه فى الواقع ملغا شده ( كلمات ) و ( قوانين ) روى كاغذ هستند نه ( افعال ) .\r\nبردگى عبارت است از سيستمى كه در آن عده اى آزادند ، خود را از قيدى كه براى رفع احتياجاتشان لازم است برهانند و آن را به گردن ديگرى بيندازند . فلان آدم كار نمىكند ، ولى ديگران نه از اين نظر كه چشم و ابروى او زيبا است ، بلكه از آن جهت كه اين آدم وسيلهء به كار گماشتن آنان را در اختيار دارد ، مجبوراند برايش كار كنند و زحمت بكشند ، بردگى همين است . بردگى در تمام كشورهاى اروپا ، در آن جا كه استثمار مردم به نحو وسيعى جريان دارد و امرى قانونى شناخته شده در كمال استحكام پايدار است . پول همان راه بردگى را مىرود و همان نتيجه را مىدهد . منظور پول عبارت است از محو قانون طبيعى كار شخصى لازم ، براى رفع احتياجات همان شخص . نتايج آن عبارتند از : ايجاد و اختراع اميال و آرزوهايى كه هميشه پيچيده تر و سير نشدنىتر مىشوند . . . اين است يك نوع فقر شخصى و اخلاقى و بالاخره يك فساد براى پولدار و برده دار و يك جور و ظلم بىنهايت براى برده و تنزل او تا سطح حيوانات . پول يك شكل جديد و وحشت آور بردگى است و مانند بردگى قديم برده و برده دار هر دو را فاسد مىكند ، اما اين شكل تازه پستتر و غير انسانىتر از قيافهء سابق آن است ، چون در اين روش جديد تمام ارتباطات انسانى و شخصى بين برده و صاحبش گسسته شده و از ميان رفته است . » ( 1 )  » . . . علت سوم شرمسارى وجدان من از يقينى بود كه بر غير انسانى بودن روش تحصيل پول پيدا كرده بودم . همان پولى كه مىخواستم با آن به كمك بىنوايان بشتابم . » ( 2 )  » از اين سخنان چنين بر مىآيد كه ما موظفيم آن چه زايد بر احتياج داريم به ديگران ببخشيم .\r\n","description":"","footnote":" ( 1 ) همان مأخذ ، ص 166 - 159 . .  ( 2 ) همان مأخذ ، ص 173 . . ","page_name":" 142 ","page_number":146},
  {"content":"\r\nاما اين وسيلهء سهل و ساده كه به خوبى مىتواند احساسات و تمنيات روحى و اخلاقى و نداى وجدان انسان را ارضاء كند و آرام سازد بر من نيز مانند هم نوعان من مجهول و ناشناخته بود و به همين جهت اغلب ما اين راه را نمىبينيم و به سوى ديگرى روى مىآوريم . » ( 1 )  » درست است كه تمام منافع اشخاص به همين ترتيب به يك ديگر بستگى يافته‌اند ولى بدون هيچ گونه حضور ذهن قبلى ، وجدان هر كس مىتواند قضاوت كند كه چه كسانى بىكاره‌اند و چه گروهى زحمت و رنج مىبرند .\r\nشواهد ديگرى براى روشنتر كردن اين موضوع موجود است كه يكى از آنها دفتر مخارج روزانه است . هر قدر انسان بيشتر خرج كند معلوم مىشود تن پرورتر است ، يعنى بيشتر ديگران را به خدمت خود مىگمارد و در مقابل هر چه كمتر خرج كند بيشتر كار مىكند . » ( 2 ) \r\n","description":"","footnote":" ( 1 ) همان مأخذ ، ص 176 . .  ( 2 ) همان مأخذ ، ص 180 . . ","page_name":" 143 ","page_number":147},
  {"content":"\r\n\r\n","description":"","footnote":"","page_name":" 144 ","page_number":148},
  {"content":"\r\n\r\nبه نام خدا\r\nظاهر شدن فضل و زيركى لقمان پيش امتحان كنندگان\r\n\r\nخواجهء لقمان چو لقمان را شناخت\r\nبنده بود او را و با او عشق باخت\r\n( ( 1510 ) ) هر طعامى كه آوريدندى به وى\r\nكس سوى لقمان فرستادى ز پى\r\n( ( 1511 ) ) تا كه لقمان دست سوى آن برد\r\nقاصداً تا خواجه پس خورده ش خورد\r\n( ( 1512 ) ) سور او خوردى و شور انگيختى\r\nهر طعامى كاو نخوردى ريختى\r\n( ( 1513 ) ) ور بخوردى بىدل و بىاشتها\r\nاين بود پيوستگى بىمنتها\r\n( ( 1514 ) ) خربزه آورده بودند ارمغان\r\nليك غايب بود لقمان آن زمان\r\nگفت خواجه با غلامى كاى فلان\r\nزود رو فرزند لقمان را بخوان\r\nچون كه لقمان آمد و پيشش نشست\r\nخواجه پس بگرفت سكينى به دست\r\n( ( 1515 ) ) چون بريد و داد او را يك برين\r\nهمچو شكر خوردش و چون انگبين\r\n( ( 1516 ) ) از خوشى كه خورد داد او را دوم\r\nتا رسيد آن كرچها تا هفدهم\r\n( ( 1517 ) ) ماند كرچى گفت اين را من خورم\r\nتا چه شيرين خربزه است اين بنگرم\r\n( ( 1518 ) ) او چنين خوش مىخورد كز ذوق او\r\nطبعها شد مشتهى و لقمه جو\r\n( ( 1519 ) ) چون بخورد از تلخيش آتش فروخت\r\nهم زبان كرد آبله هم حلق سوخت\r\n( ( 1520 ) ) ساعتى بىخود شد از تلخى آن\r\nبعد از آن گفتش كه اى جان جهان\r\n( ( 1521 ) ) نوش چون كردى تو چندين زهر را\r\nلطف چون انگاشتى اين قهر را\r\n( ( 1522 ) ) اين چه صبرى است اين صبورى از چه روست\r\nيا مگر پيش تو اين جانت عدوست\r\n( ( 1523 ) ) چون نياوردى به حيلت حجتى\r\nكه مرا عذرى است بس كن ساعتى\r\n\r\n","description":"","footnote":"","page_name":" 145 ","page_number":149},
  {"content":"\r\n\r\n( ( 1524 ) ) گفت من از دست نعمت بخش تو\r\nخورده‌ام چندان كه از شرمم دو تو\r\n( ( 1525 ) ) شرمم آمد كه يكى تلخ از كفت\r\nمىننوشم اى تو صاحب معرفت\r\n( ( 1526 ) ) چون همه اجزايم از انعام تو\r\nرسته‌اند و غرق دانه دام تو\r\n( ( 1527 ) ) گر ز يك تلخى كنم فرياد و داد\r\nخاك صد ره بر سر اجزام باد\r\n( ( 1528 ) ) لذت دست شكر بخشت كه داشت\r\nاندرين بطيخ تلخى كى گذاشت\r\n( ( 1529 ) ) از محبت تلخها شيرين شود\r\nاز محبت مسها زرين شود\r\n( ( 1530 ) ) از محبت دردها صافى شود\r\nوز محبت دردها شافى شود\r\nاز محبت خارها گل مىشود\r\nوز محبت سركه ها مل مىشود\r\nاز محبت دار تختى مىشود\r\nوز محبت بار بختى مىشود\r\nاز محبت سجن گلشن مىشود\r\nبىمحبت روضه گلخن مىشود\r\nاز محبت نار نورى مىشود\r\nوز محبت ديو حورى مىشود\r\nاز محبت سنگ روغن مىشود\r\nبىمحبت موم آهن مىشود\r\nاز محبت حزن شادى مىشود\r\nوز محبت غول هادى مىشود\r\nاز محبت نيش نوشى مىشود\r\nوز محبت شير موشى مىشود\r\nاز محبت سقم صحت مىشود\r\nوز محبت قهر رحمت مىشود\r\n( ( 1531 ) ) از محبت مرده زنده مىشود\r\nوز محبت شاه بنده مىشود\r\n( ( 1532 ) ) اين محبت هم نتيجهء دانش است\r\nكى گزافه بر چنين تختى نشست\r\n( ( 1533 ) ) دانش ناقص كجا اين عشق زاد\r\nعشق زايد ناقص اما بر جماد\r\n( ( 1534 ) ) بر جمادى رنگ مطلوبى چو ديد\r\nاز صفيرى بانگ محبوبى شنيد\r\n( ( 1535 ) ) دانش ناقص نداند فرق را\r\nلاجرم خورشيد داند برق را\r\n( ( 1536 ) ) چون كه ملعون خواند ناقص را رسول\r\nبود در تاويل نقصان عقول\r\n( ( 1537 ) ) ز آن كه ناقص تن بود مرحوم رحم\r\nنيست بر مرحوم لايق لعن و زخم\r\n( ( 1538 ) ) نقص عقل است آن كه بد رنجورى است\r\nموجب لعنت سزاى دورى است\r\n( ( 1539 ) ) ز آن كه تكميل خردها دور نيست\r\nليك تكميل بدن مقدور نيست\r\n\r\n","description":"","footnote":"","page_name":" 146 ","page_number":150},
  {"content":"\r\n\r\n( ( 1540 ) ) كفر و فرعونى هر گبر عنيد\r\nجمله از نقصان عقل آمد پديد\r\n( ( 1541 ) ) بهر نقصان بدن آمد فرج\r\nدر نبى كه ما على الاعمى حرج\r\n( ( 1542 ) ) برق آفل باشد و بس بىوفا\r\nآفل از باقى ندانى بىصفا ؟\r\n( ( 1543 ) ) برق خندد بركه مىخندد بگو\r\nبر كسى كه دل نهد بر نور او\r\n( ( 1544 ) ) نورهاى برق ببريده پى است\r\nآن چو لا شرقى و لا غربى كى است\r\n( ( 1545 ) ) برق خود را يخطف الابصار دان\r\nنور باقى را همه ابصار دان\r\n( ( 1546 ) ) بر كف دريا فرس را راندن\r\nنامه را در نور برقى خواندن\r\n( ( 1547 ) ) از حريصى عاقبت ناديدن است\r\nبر دل و بر عقل خود خنديدن است\r\n( ( 1548 ) ) عاقبت بين است عقل از خاصيت\r\nنفس باشد كاو نبيند عاقبت\r\n( ( 1549 ) ) عقل كاو مغلوب نفس او نفس شد\r\nمشترى مات زحل شد نحس شد\r\n( ( 1550 ) ) هم در اين نحسى بگردان اين نظر\r\nدر كسى كه كرد نحست درنگر\r\n( ( 1551 ) ) آن نظر كه بنگرد اين جزر و مد\r\nاو ز نحسى سوى سعدى نقب زد\r\n( ( 1552 ) ) ز ان همىگرداندت حالى به حال\r\nضد به ضد پيدا كنان در انتقال\r\nتا كه از عسرى نبينى خوفها\r\nكى ز يسرى باز يا بى لطفها\r\n( ( 1553 ) ) تا كه خوفت زايد از ذات الشمال\r\nلذت ذات اليمين يرجى الرجال\r\n( ( 1554 ) ) تا دو پر باشى كه مرغ يك پره\r\nعاجز آيد از پريدن يك سره\r\n( ( 1555 ) ) يا رها كن تا نيايم در كلام\r\nيا بده دستور تا گويم تمام\r\n( ( 1556 ) ) ور نه اين خواهى نه آن فرمان تو راست\r\nكس چه داند مر تو را مقصد كجاست\r\n( ( 1557 ) ) جان ابراهيم بايد تا به نور\r\nبيند اندر نار فردوس و قصور\r\n( ( 1558 ) ) پايه پايه بر رود بر ماه و خور\r\nتا نماند همچو حلقه بند در\r\n( ( 1559 ) ) چون خليل از آسمان هفتمين\r\nبگذرد كه لا احب الآفلين\r\n( ( 1560 ) ) اين جهان تن غلط انداز شد\r\nجزم آن را كاو ز شهوت باز شد\r\n\r\n","description":"","footnote":"","page_name":" 147 ","page_number":151},
  {"content":"\r\n\r\nآيه\r\n« لَيْسَ عَلَى اَلأَعْمى حَرَجٌ وَلا عَلَى اَلأَعْرَجِ حَرَجٌ وَلا عَلَى اَلْمَرِيضِ حَرَجٌ 24 : 61 . . . » ( 1 )  ( براى نابينا و براى آدم لنگ و براى بيمار حرجى ( مشقتى ) نيست . [ در دين اسلامى اين اشخاص ناتوان مانند مردم سالم كه داراى اعضاء و مزاج صحيح هستند به آن احكام موظف نيستند 
  ] ) .\r\n« الله نُورُ اَلسَّمواتِ وَاَلأَرْضِ مَثَلُ نُورِه كَمِشْكاةٍ فِيها مِصْباحٌ اَلْمِصْباحُ فِي زُجاجَةٍ اَلزُّجاجَةُ كَأَنَّها كَوْكَبٌ دُرِّيٌّ يُوقَدُ مِنْ شَجَرَةٍ مُبارَكَةٍ زَيْتُونَةٍ لا شَرْقِيَّةٍ وَلا غَرْبِيَّةٍ . . . » 24 : 35 ( 2 )  ( خداوند نور آسمانها و زمين است ، مثل نور او چنين است كه در جايگاه چراغ يك چراغ قرار گرفته ، آن چراغ در ميان شيشه ( يا آيينه ) است گويى ستارهء درخشانى شبيه به در است كه از درخت مبارك زيتون فروزان مىگردد ، درخت زيتونى كه نه شرقى است و نه غربى ) .\r\n« أَوْ كَصَيِّبٍ مِنَ اَلسَّماءِ فِيه ظُلُماتٌ وَرَعْدٌ وَبَرْقٌ يَجْعَلُونَ أَصابِعَهُمْ فِي آذانِهِمْ مِنَ اَلصَّواعِقِ حَذَرَ اَلْمَوْتِ وَالله مُحِيطٌ بِالْكافِرِينَ . يَكادُ اَلْبَرْقُ يَخْطَفُ أَبْصارَهُمْ كُلَّما أَضاءَ لَهُمْ مَشَوْا فِيه وَإِذا أَظْلَمَ عَلَيْهِمْ قامُوا وَلَوْ شاءَ الله لَذَهَبَ بِسَمْعِهِمْ وَأَبْصارِهِمْ إِنَّ الله عَلى كُلِّ شَيْءٍ قَدِيرٌ . » 2 : 19 - 20 ( 3 )  ( يا مثل آنان [ آنان كه بجاى هدايت گمراهى را پذيرفته‌اند 
  ] مانند اين است ابر تاريك در حال باريدن رعد و برقى دارد ، آنان به جهت ترس از مرگ بسبب صاعقه انگشتانشان را در گوش فروها مىبرند ، خدا به آنان كه كفر مىورزند احاطه دارد . اين برق [ آيات الهى و حقايقى دينى 
  ] نزديك است ديده گان آنها را بربايد ، هر چه كه آن\r\n","description":"","footnote":" ( 1 ) سوره نور ، آيهء 61 و سوره الفتح آيه 17 . .  ( 2 ) سوره نور ، آيه 35 . .  ( 3 ) سوره بقره ، آيه 19 و 20 . . ","page_name":" 148 ","page_number":152},
  {"content":"\r\nبرق براى آنان روشنايى مىدهد در آن روشنايى مىروند و هنگامى كه تاريكى به آنها روى مىآورد متوقف مىشوند ، اگر خدا مىخواست گوش و چشم آنها را نابود مىكرد ، خداوند به همه چيز توانا است ) .\r\nاين آيه در موقع تفسير و تحليل بيت مربوط مشروحاً توضيح داده خواهد شد .\r\n« فَإِنَّ مَعَ اَلْعُسْرِ يُسْراً . إِنَّ مَعَ اَلْعُسْرِ يُسْراً . » 94 : 5 - 6 ( 1 )  ( با هر دشوارى يا پس از هر دشوارى آسانى است . البته با هر دشوارى يا پس از هر دشوارى آسانى وجود دارد ) .\r\n« وَأَصْحابُ اَلْيَمِينِ ما أَصْحابُ اَلْيَمِينِ » 56 : 27 . . . « وَأَصْحابُ اَلشِّمالِ ما أَصْحابُ اَلشِّمالِ 56 : 41 . . . » ( 2 )  ( اصحاب يمين ، چه اصحاب يمين [ اينان در آن سراى ابديت در نعمتهاى بهشتى كه خداوند در آيات بعدى بعضى از آنها را مىشمارد غوطه ور خواهند گشت 
  ] اصحاب شمال چه اصحاب شمال [ اينان در آن سراى ابديت در شكنجه ها و عذابهاى دوزخ كه خداوند در آيات بعدى بعضى از آنها را مىشمارد معذب خواهند بود 
  ] ) .\r\n« . . . قالَ هذا رَبِّي ، فَلَمَّا أَفَلَ قالَ لا أُحِبُّ اَلآفِلِينَ . » 6 : 76 ( 3 )  [ ( هنگامى كه حضرت ابراهيم خليل عليه السلام به ماه و آفتاب مىنگرد و به قوم خود مىفرمايد 
  ] : اين است خداى من ، وقتى كه آنها به غروب مىگرايند [ آن حضرت مىفرمايد 
  ] : من غروب كنندگان و ناپديد شوندگان را دوست نمىدارم . )\r\n","description":"","footnote":" ( 1 ) سوره الشّرح ، آيه 5 و 6 . .  ( 2 ) سوره الواقعه ، آيه 28 تا 46 . .  ( 3 ) سوره الانعام ، آيه 176 . . ","page_name":" 149 ","page_number":153},
  {"content":"\r\n\r\nروايت\r\n« الناقص ملعون . » ( 1 )  ( ناقص ملعون است ) .\r\nبا نظر به مجموع آيات و روايات اين جمله متوجه كسانى است كه مىتوانند عقل و قلب خود را تكميل كنند ، ولى هوى و هوسهاى حيوانى آنها را از تكاپو در اين راه متوقف مىسازد ، زيرا - ادله فراوان از نقل و عقل در دست داريم كه آنان كه از نظر خلقت تكوينى ناقص به دنيا مىآيند يا بدون اختيار براى آنها نقصى در اين زندگانى خواه از نظر عضلانى و خواه از نظر قواى درونى ايجاد مىشود ، مورد رحمت و لطف الهى قرار خواهند گرفت ، ( اين بحث به طور مشروح در مبحث عدل مطرح خواهد گشت ) و نمونهء اين ادله روايتى است كه سيوطى در جامع صغير ج 2 ص 19 نقل كرده است به اين مضمون كه :\r\n« از دست دادن چشم و يا گوش موجب بخشوده شدن گناهان است و هر چيزى كه از بدن ناقص شود به همين منوال موجب لطف و عنايت خداوندى خواهد بود . به همين جهت است كه جلال الدين مىگويد :\r\nز انكه تكميل خردها دور نيست ليك تكميل بدن مقدور نيست روشن است كه ملاك دورى و نزديكى به خداوند از نظر نقص و كمال مربوط به توانايى و اختيار است ، خواه آن نقص و كمال مربوط به خرد بوده باشد و خواه به اجزاء عضوى بدن . به طور كلى هر كس كه بتواند در تكميل خود بكوشد و خود را از نقص رهايى دهد ، اين شخص در زندگانى موفق شده است كه خود را از نقص دور كند ، ولى به جهت هوى و هوس يا تنبلى و مسامحه اقدام برفع يا دفع نقص ننمايد او ملعون است ، خواه نقص مربوط به عقل و خرد باشد و خواه مربوط به مركب مادى .\r\n","description":"","footnote":" ( 1 ) المنهج القوى ، ج 2 ، ص 352 . . ","page_name":" 150 ","page_number":154},
  {"content":"\r\n\r\n\r\n( ( 1545 ) ) برق خود را يخطف الابصار دان\r\nنور باقى را همه ابصار دان\r\n\r\nآن روشنايى را كه چشم تو را خيره بسازد و بينايى تو را بربايد رها كن و نور ابدين را در جهان خود بيفروز\r\nآيه اى كه در بيت فوق مورد اقتباس شده است با آيات مربوطه به قرار ذيل است :\r\n« أُولئِكَ اَلَّذِينَ اِشْتَرَوُا اَلضَّلالَةَ بِالْهُدى فَما رَبِحَتْ تِجارَتُهُمْ وَما كانُوا مُهْتَدِينَ - . مَثَلُهُمْ كَمَثَلِ اَلَّذِي اِسْتَوْقَدَ ناراً فَلَمَّا أَضاءَتْ ما حَوْلَه ذَهَبَ الله بِنُورِهِمْ وَتَرَكَهُمْ فِي ظُلُماتٍ لا يُبْصِرُونَ . صُمٌّ بُكْمٌ عُمْيٌ فَهُمْ لا يَرْجِعُونَ . أَوْ كَصَيِّبٍ مِنَ اَلسَّماءِ فِيه ظُلُماتٌ وَرَعْدٌ وَبَرْقٌ يَجْعَلُونَ أَصابِعَهُمْ فِي آذانِهِمْ مِنَ اَلصَّواعِقِ حَذَرَ اَلْمَوْتِ وَالله مُحِيطٌ بِالْكافِرِينَ . يَكادُ اَلْبَرْقُ يَخْطَفُ أَبْصارَهُمْ كُلَّما أَضاءَ لَهُمْ مَشَوْا فِيه وَإِذا أَظْلَمَ عَلَيْهِمْ قامُوا وَلَوْ شاءَ الله لَذَهَبَ بِسَمْعِهِمْ وَأَبْصارِهِمْ إِنَّ الله عَلى كُلِّ شَيْءٍ قَدِيرٌ . » 2 : 16 - 20 ( 1 )  ( آنان كسانى هستند كه گمراهى را به جاى هدايت خريدند ، تجارت آنان سودى نبخشيد ، آنان از رستگاران نبودند . مثل آنان مثل كسى است كه آتشى پيرامون او را روشن بسازد ، خداوند روشنايى آنها را از بين برده آنان را در تاريكى رها ساخت ، آنان نمىبينند . آنان كر و لال و كورانند كه به سوى حق بر نخواهند گشت . [ يا مثل آنان 
  ] مانند اين است : ابر تاريك در حال باريدن رعد و برقى دارد . آنان به جهت ترس از مرگ به سبب صاعقه انگشتانشان را در گوشها فرو مىبرند ، خدا به آنان كه كفر مىورزند احاطه دارد . نزديك است آن برق ديده گان آنها را بربايد ، هر چه كه آن برق براى آنان روشنايى بدهد در آن روشنايى راه مىروند و هنگامى كه تاريكى به آنها روى مىآورد متوقف مىشوند ، اگر خدا مىخواست گوش و چشم آنها\r\n","description":"","footnote":" ( 1 ) سوره بقره ، آيه 16 تا 20 . . ","page_name":" 151 ","page_number":155},
  {"content":"\r\nرا از بين مىبرد ، خداوند به همه چيز توانا است ) .\r\nاين چند آيه از پر معنىترين آيات قرآن مجيد مىباشد ، خداوند در اين آيات كوتاه وضع روانى تبه كاران را چه از صنف كفار و چه از صنف منافقين به عالىترين بيان متذكر شده است .\r\nمطالبى كه از آيات فوق استفاده مىشود به طور اختصار به قرار ذيل است :\r\n1 - كسانى كه براى هوى و هوس چند روزهء دنيا رشد روحى را كه معلول هدايت پيامبران است از دست داده ، به جاى آن گمراهى و غوطه خوردن در ( خود طبيعى ) را انتخاب كرده‌اند ، در حقيقت سوداگرى بدى را انتخاب كرده‌اند ، تجارت آنان سودى نخواهد داشت . چرا ؟ زيرا - روح بس عزيز خود را از دست داده در مقابل لذت چند روزهء حيوانى را خريده‌اند .\r\n2 - آنان با رؤياهاى ساختهء خود با خيالاتى كه درون انسانى را به طور موقت روشن مىسازد . آتشى مىافروزند ، هنگامى كه روشنايى اين آتش پيرامون آنها را فرا گرفت ، خداوند اين روشنايى را از پيرامون آنها نابود مىسازد ، زيرا - روشنايى مزبور منبع و كانون اصيل ندارد ، رؤياى خوشايند را تجسيمات يا انديشه هاى واقعى باطل مىكند و از بين مىبرد . باز همان تاريكىهاى متراكم و غليظ است كه آنها را در خود فرو مىبرد .\r\n3 - كر و لال و كورانى هستند كه نمىشنوند و سخنى نمىگويند و چيزى را نمىبينند ، زيرا - فعاليت گسيخته ى حواس طبيعى بدون تعقل و انديشه و وجدان جز براى گذراندن يك زندگى ناخودآگاه وسيله اى بيش نيستند ، اما بالنسبه بحقايق و واقعيات مانند كر و لال و كوراند .\r\n4 - در ميان نمودهاى جهان هستى و افراد و گروههاى انسانها نشانه ها و علائم پر معنايى مانند باران ابرهاى متراكم در حال جريان و ريزش مىباشند از اين نشانه ها حقايق\r\n","description":"","footnote":"","page_name":" 152 ","page_number":156},
  {"content":"\r\nو واقعياتى خواه بوسيلهء عقل و وجدان و خواه به وسيلهء پيامبران الهى ، مانند رعدى و برقى ايجاد مىگردد ، يعنى تهديد در بارهء زشتىها و مخالفت با خالق هستى به صورت ( رعد ) و راهنمايىها و روشنگرىها به وسيله آنها به صورت ( برق ) نمودار شود : اين تبه كاران انگشت در گوششان فرو مىبرند كه صدا را نشنوند و گمان مىكنند اين رعد و برقها آنها را خواهد كشت و همينطور است ، زيرا - ( خود طبيعى ) آنان را به ( من ايده آل ) تبديل خواهد كرد 5 - اين برق ديده گان آنها را خيره مىسازد و مىربايد ، هر آن اندازه كه روشنايى در پيش پاى خود مىبينند راه مىروند ، اما چون اين روشنايى دلهاى آنان را روشن نساخته است ، مانند يك فانوس ناچيز كه موجوديت محدودى دارد يا مانند روشنايى يك شمع محقر مىنمايد اين نور ضعيف خاموش مىگردد ، زيرا - نمودى برق آسا دارد ، خاموشى اين نور ضعيف همان و متوقف و بىحركت ماندن اين تبه كاران همان ، اگر درست ملاحظه شود خواهيم ديد كه اين امثال در همهء دورانها در بارهء همه افراد بشرى كه نمىخواهند كانون نور پايدار را در درون خود بوجود بياورند صدق مىكند . اين نفحات ربانى براى همه كس كم و بيش مىوزد خواه به صورت آگاهيهاى عقلانى و وجدانى و خواه به وسيلهء پيامبران الهى و راد مردان ربانى ، ولى در اكثر افراد موجب يك توجه و يا يك رويا مىگردد و انقلاب واقعى در آنها ايجاد نمىكند ، در صورتى كه گروهى را رو بكوى الهى رهسپار مىسازد .\r\n","description":"","footnote":"","page_name":" 153 ","page_number":157},
  {"content":"\r\n\r\n\r\n( ( 1549 ) ) عقل كاو مغلوب نفس او نفس شد\r\nمشترى مات زحل شد نحس شد\r\n\r\nآيا ممكن است عقل تبديل به نفس شود ؟\r\nدر نظر ابتدايى و در مراحل اول دانش انسان چنين خيال مىكند كه قواى درونى ما هر يك موجود مستقل و راكد و در يك حال پايدار است . مثلًا عقل انسانى از آن موقع كه رشد يافت تا دم مرگ با همان هويت عقل بودن پايدار مىماند . تخيل و انديشه و وجدان . . . و ساير نيروهاى درونى همگى موجودات مستقل و راكد و داراى هويت پايدار مىباشند ، اما وقتى كه در اين باره بيشتر به انديشه فرو مىرويم و حالات گوناگون انسانها را مورد مطالعه قرار مىدهيم مىبينيم كه قواى درونى ما داراى دو سطح متفاوت مىباشد :\r\n1 - سطح مجاور طبيعت 2 - سطح رو به ( من عالى ) .\r\nقواى درونى ما در سطح مجاور طبيعت غالبا جنبهء ثبوت و پايدارى نسبى نشان مىدهند ، زيرا - اين سطح قواى طبيعى مربوط به ارگانيسم فيزيولوژى بدن ما است و اين ارگانيسم طورى تعبيه شده است كه بتواند با عوامل و نمودهاى طبيعى در داد و ستد و فعاليت بسر ببرد ، لذا تا حدودى ثابت خواهد ماند . مثلًا نيروى انديشه و ربط دادن قضايا به يكديگر و نتيجه گيرى از وسايل ، همواره با ما وجود دارد ، خواه اين نيرو را در قضايا و نتيجه گيرىهاى زشت و نابجا به كار بريم و خواه در امور مفيد .\r\nهمچنين در سطح مجاور طبيعت ، تخيلات ما به تصور جزئيات و حذف و انتخابهاى مخصوص به خود را انجام خواهد داد ، خواه مواد اين جزئيات و حذف و انتخابها مواد مضره بوده باشد و خواه مفيد .\r\n","description":"","footnote":"","page_name":" 154 ","page_number":158},
  {"content":"\r\nاما مسئله در سطح رو به ( من عالى ) از اين قرار نيست به اين توضيح كه :\r\nچنان كه سطح مجاور طبيعت قواى درونى ما با نمودهاى طبيعت تأثير متقابل دارد . يعنى هم از طبيعت مىپذيرد و هم به طبيعت اثرى مىبخشد ، همچنين با سطح مجاور به ( من عالى ) تأثير متقابل دارد ، اگر يكى از اين قوا به جهت فعاليت زياد توانست ( من عالى ) را تحت تأثير قرار بدهد گويى ( من عالى ) قشرى از فعاليت مفروض را به خود پذيرفته است ، در نتيجه قواى ديگر هنگامى كه فعاليتهاى خود را به ( من عالى ) نزديك مىكنند آن ( من ) با همان قشر با فعاليتهاى مزبوره تماس مىگيرد . مثلًا اگر شخصى تنها نيروى انديشه را به كار بندد و جز انديشه فرصت فعاليت به هيچ يك از قواى درونى ندهد ، در اين صورت مانند اين است كه ( من عالى ) فقط يك عينك به چشم دارد ، آن هم عبارت است از عينك انديشه ، لذا اگر وجدان فعاليتى انجام بدهد يا تخيل و رويا كارى كند آن ( من عالى ) با عينك انديشه آنها را مورد مطالعه قرار خواهد داد .\r\nاين تحول در قواى درونى پديدهء بسيار با اهميت و حساس است كه با سر نوشت اختيارى انسانها كاملًا بازى مىكند و يا به عبارت ديگر انسان را از دست طبيعت و قوانين معمولى آن ربوده يك انسان ديگر مىسازد . پس اين كه جلال الدين مىگويد :\r\n« عقل كاو مغلوب نفس او نفس شد » مطلب فوق العاده جالب است كه شايان اهميت فراوان است . البته ظاهر كلام مولوى اين است : اگر عقل مغلوب نفس شود به نفس مبدل مىگردد - به عنوان مثال و براى تفاهم بوده و در حقيقت اين انقلاب و تبدل در همه قواى درونى امكان پذير است ، يعنى اگر نفس هم مغلوب عقل گردد به عقل مبدل خواهد شد . . . و همچنين ساير قوا .\r\nاما اين كه عقل واقعاً مبدل به نفس مىشود احتياج به توضيح گذشته دارد كه بيان كرديم .\r\n","description":"","footnote":"","page_name":" 155 ","page_number":159},
  {"content":"\r\n\r\n\r\n( ( 1552 ) ) ز ان همىگرداندت حالى به حال\r\nضد به ضد پيدا كنان در انتقال\r\n\r\nگمان نكنيد كه وقتى عقل به نفس تبديل شد براى هميشه در حالت نفس پايدار خواهد ماند\r\nاگر مطلب گذشته را با يك توجه ابتدايى منظور كنيم ، ممكن است اين گمان كه عقل پس از تبديل شدن به نفس در همان نفس بودن پايدار خواهد ماند ، موجب ياس و نوميدى گردد ، يا اگر نفس به عقل تبديل شود و در همان عقل بودن پايدار بماند بسر منزل ايده آل رسيده‌ايم ، ديگر احتياجى به تكاپو و تربيت روحى نداريم . براى دفع اين گمان سست بايستى بدانيم كه اين انقلابات و تحولات تا آن جا استمرار دارد كه ( من عالى ) بوجود و فعاليت خود ادامه مىدهد . مادامى كه اين ( من ) وجود دارد و در جريان وجودى خود مشغول فعاليت است ، در تاثير متقابل با قواى درونى بسر خواهد برد ، يعنى اين چشمه سار زلال دايم الجريان است ، اگر مدتى روى آن را خس و خاشاك نفس و غرايز حيوانى بپوشاند ، باز آب زلالى را مىجوشاند كه برگهاى گلهاى انديشه به روى آن پاشيده شود . مطابق آن قانون تضاد كه در گذشته شرح داده‌ايم :\r\n\r\n« ضد به ضد پيدا كنان در انتقال »\r\n\r\nاين تحول و انقلاب دايما امكان پذير است .\r\n","description":"","footnote":"","page_name":" 156 ","page_number":160},
  {"content":"\r\n\r\n\r\nتا كه از عسرى نبينى خوفها\r\nكى ز يسرى باز يا بى لطفها\r\n\r\nتضادهاى درونى دو بال براى پرواز در فضاى حيات\r\nچه ساده لوحند كسانى كه مىگويند :\r\nزندگى يعنى لذت .\r\nزندگى يعنى درد و الم .\r\nزندگى يعنى انديشه .\r\nزندگى يعنى سكوت و بىفكرى .\r\nزندگى يعنى جبر .\r\nزندگى يعنى اختيار .\r\nزندگى يعنى آرامش .\r\nزندگى يعنى اضطراب و تقلا . . . آرى همين ساده لوحانند كه به ما دستور مىدهند كه با يك بال به پرواز در آمده فضاى حيات را در هم نورديم .\r\nاينان هستند كه به ما توصيه مىكنند كه با يك سيم مثبت يا با يك سيم منفى الكتريسيته لامپ روح را روشن كنيم اينان هستند كه مىگويند : مىتوان با عنصر هيدروژن آبى براى حيات ساخت آيا مىتوان بدون چشيدن طعم نقطهء منفى حيات ( درد و الم ) طعم نقطهء مثبت ( لذت ) آن را چشيد آيا احتمال مىدهيد كه بدون به دست آوردن يا توجه به حالت سكوت يا جريان نامنظم ( من ) انديشه را كه جريان منظم آن است به دست آورد\r\n","description":"","footnote":"","page_name":" 157 ","page_number":161},
  {"content":"\r\n\r\nچگونه امكان دارد كه ( من انسانى ) در قلمروى غير از عوامل جبرى ، اختيار را دريابد و از آن بهره ور شود آيا شما گمان مىكنيد بدون چشيدن طعم اضطراب مىتوان طعم آرامش را دريافت بلكه بالاتر از همهء اينها شما مىخواهيد روشنايى زندگى براى شما بدون روبه رو شدن با تاريكى مرگ مفهومى داشته باشد مگر مىتوان قطرات حيات را كه بدرون ما مىريزد بدون فاصله هاى غير محسوس آنها كه با نوار مرزى مرگ پيوسته است مشاهده كرد\r\nتفسير ابيات\r\nخواجهء لقمان وقتى كه به حقيقت لقمان پى مىبرد ، با اين كه لقمان بندهء او بود با همين بنده عشق مىورزد . هر طعام كه براى خواجه مىآوردند . كسى را دنبال لقمان مىفرستاد كه بيايد و در طعام خوردن با او شركت كند . نه براى شركت در طعام ، بلكه براى آن كه سور ( پس ماندهء ) طعام لقمان را تناول كند . غذائى را كه لقمان از آن نخورده بود خواجه آن را دور مىريخت و اگر هم مىخواست از آن غذا بخورد بىميل و بىاشتها مىخورد . آرى معناى پيوستگى بىنهايت روحى همين است .\r\nدر يكى از روزها براى خواجه خربزه اى را برسم ارمغان آورده بودند . لقمان حاضر نبود ، خواجه يكى از غلامان را صدا كرده مىگويد : برو لقمان را بياور . چون لقمان از در وارد مىشود ، خواجه كاردى به دست گرفته خربزه را پاره مىكند و قطعه اى از خربزه را به لقمان مىدهد ، لقمان مانند شكر و عسل با تمام اشتها آن قطعه را مىخورد ، وقتى كه خواجه احساس كرد لقمان با درك لذت و خوشى آن خربزه خورد قطعهء ديگرى تا هفده قطعه از خربزه را به او داد . يك قطعه مانده بود ، خواجه گفت : اين را هم من مىخورم تا ببينم اين خربزه چقدر شيرين است ، خودش خوردن لقمان و نمودار ساختن التذاذ از اين خربزه طبع و مزاج را به اشتها مىآورد . هنگامى كه خواجه از آن خربزه خورد تلخى آن خربزه مانند آتش شعله ورش ساخت ، زبانش آبله زد و گلويش سوخت\r\n","description":"","footnote":"","page_name":" 158 ","page_number":162},
  {"content":"\r\nپس از ساعتى كه از تلخى خربزه از خود بىخود شده بود ، رو به لقمان كرده مىگويد : اى جان جهان اين زهر را چگونه نوش جان كردى ؟ و اين قهر را چگونه به جاى لطف پذيرفتى ؟ صبر و شكيبايى تو تا چه حد است ، يا مگر تو دشمن جان خويشتنى ؟ چه شد كه تو دليلى نياوردى و به من نگفتى من معذورم ، ساعتى مهلت بده [ تا بقيهء خربزه را بخورم ؟ 
  ] لقمان در پاسخ او مىگويد : من از نعمتهاى عالى تو آن قدر بهره مند گشته‌ام كه از شرم و خجلت تو سرافكنده هستم ، من شرم داشتم از اين كه تلخى يك خربزه را با چشيدن هزاران شيرينىها از تو منعكس كنم و آن را نپوشانم مگر همه اجزايم از احسان و بخششهاى تو نروييده است ؟ مگر هر چه كه در مسير وجودى يك انسان از دام و دانه قرار مىگيرد تو براى من آماده نكرده اى ؟ با اين احوال اگر از چشيدن يك تلخى داد و فرياد بر آورم خاك صدها راه [ يا صدها بار خاك 
  ] بر سرم باد ، من از آن دست اين خربزه تلخ را گرفته‌ام كه شكر بخش مىباشد . شيرينى دست شكر بخشت در آن خربزه تلخى نگذاشته بود . محبت است كه تلخىها شيرين ، مسها را طلا ، دردها را صافى ، دردها را شفا مىكند .\r\nمحبت خارها را گل ، سركه ها را شراب ، دارها را كه براى گرفتن جان است سرير عظمت ، بار سنگين را كه موجب ايستادن است متحرك مىسازد . محبت است كه زندانها را به گلشن مبدل مىسازد . بىمحبت گلشن مانند گلخن مىگردد . محبت است كه آتش را نور ، ديو را حور ، نيش را نوش ، شير را همچون موش مىكند . محبت سنگها را به روغن تبديل مىكند ، اگر محبت در كار نباشد موم نرم به آهن مبدل مىشود . محبت است كه اندوه ها را به شادى منقلب مىسازد ، غول گمراه كننده را به شكل راهبر در مىآورد . آرى بالاتر از اينها محبت به مرده ها جان مىبخشد ، شاه را بنده مىكند .\r\n[ اما كدام محبت ؟ محبت كورانه زود گذر ؟ محبت توليد شده از انگيزه معمولى حيوانى ؟ كه به صورت كالا در آمده و براى سود جويى به همه كس و در همه حال عرضه مىشود ؟\r\n","description":"","footnote":"","page_name":" 159 ","page_number":163},
  {"content":"\r\nنه ، نه .\r\n\r\n( ( 1532 ) ) اين محبت هم نتيجهء دانش است\r\nكى گزافه بر چنين تختى نشست\r\n( ( 1533 ) ) دانش ناقص كجا اين عشق زاد\r\nعشق زايد ناقص اما بر جماد\r\n\r\nمگر شما نمىبينيد كه آثار و فعاليت محبت كه اندكى از آنها را به عنوان نمونه براى شما شمرديم اصالت دارند ، آنها آثار و فعاليتهاى خيالى نيستند ، بلكه انسان و طبيعت را دگرگون مىكنند . آيا محبتهاى ناخود آگاه در مردم نادان مىتواند محبت واقعى محسوب شود چرا ما بايد تمايلات حيوانى را با محبت و عشق انسانى مخلوط كنيم ؟ چه معنى دارد كه با ادعاهاى گزاف خود را از محبت واقعى بهره مند بدانيم 
  ] دانش ناقص هرگز نمىتواند عشق واقعى توليد نمايد ، اگر ديديد كه شخصى بدون علم و معرفت به يك موجود عشق مىورزد ، بدانيد كه او عاشق نمود و اشكال جامد است كه اين نمود و اشكال جامد را مطلوب و محبوب خود فرض كرده ، در بارهء آنها در رؤياهاى كاذبه غوطه ور شده است ، چونان كسى كه از صفيرى بانگ محبوب حقيقى را بشنود دانش ناقص تفاوتى ميان صفير و بانگ محبوب نمىگذارد ، چنان كه نور آفتاب جهان افروز را از برق زود گذر نمىتواند تشخيص بدهد .\r\nاينان مردم ناقصى هستند كه پيغمبر ما آنها را ملعون خوانده است ، گمان مبريد مقصود كسانى هستند كه نقص بدنى دارند ، نقص بدنى در اختيار كسى نيست ، نقص بدنى جاى ترحم است نه جاى سرزنش تا مورد توبيخ و لعن قرار بگيرد . بايستى اين حديث را به آن بىخردان تاويل كرد كه توانايى تكميل عقول خود را دارند ، ولى در اين راه نمىكوشند ، تمام اين كفر ورزىها و فرعون صفتىهاى تبه كاران همگى مربوط به نقص عقل آنان است كه مىتوانند تكميلش كنند . نقصان بدن را خداوند در آيات شريفه مورد ترحم و عفو از تكليف مربوط به عضو ضايع شده قرار داده و مىفرمايد :\r\n","description":"","footnote":"","page_name":" 160 ","page_number":164},
  {"content":"\r\n« لَيْسَ عَلَى اَلأَعْمى حَرَجٌ 24 : 61 . . » .\r\nبرقهاى زود گذر ( مانند محبتهاى ناخودآگاه ) غروب كردنى و بىوفا است . تو مادامى كه صفاى روحى به دست نياورده اى نمىتوانى رفتنى را از ماندنى و فانى را از باقى تفكيك نمايى .\r\nمىدانيد هنگامى كه برق مىدرخشد و مانند اين است كه مىخندد ، به چه كسى مىخندد ؟ به آن ساده لوحان مىخندد كه دل به آن فروزندگى زود گذر مىبندند . اين نورهاى برقى دنباله اى ندارند ، اين نورهاى متوقف كجا و آن نورى كه نه مشرقى مىشناسد و نه مغربى ، بلكه پايدار و ابدى است كجا ؟ برقهايى كه در اين جهان طبيعى از قلمرو ( خود طبيعى ) است سر مىكشد بينايى مىربايد ، در صورتى كه نور ابديت سرتاسر عين بينايى است .\r\nمىدانيد شما در چه موقعى بريش خود مىخنديد ؟ هنگامى كه مىخواهيد اسب روى سطح دريا برانيد نامهء مفصلى را در برق آن صاعقه كه ثانيه اى بيش دوام ندارد بخوانيد مگر از حريص طماع عاقبتى توقع داريد ؟ خاصيت ذاتى عقل شما عاقبت بينى است . كسى كه ملاحظهء عاقبت را نمىكند عقل او به نفس تبديل شده است .\r\nآرى ، در آن هنگام كه عقل مغلوب نفس شود عين نفس مىگردد ، چنان كه ستارهء مشترى هنگامى كه مات ستارهء زحل شد سر تا پا نحس مىگردد .\r\nاما همين كه نحوست و تبه كارى نفس وجود تو را فرا گرفت نوميدانه دست روى دست مگذار ، بكوش تا آگاهى خود را دريابى ، در همين نحوست با دقت بنگر علت آن را جستجو كن ، در نتيجه خواهى ديد كه همين نظر و دقت در بنياد تبه كارى تو نقب مىزند ، آن گاه دوباره براى تو تحولى ايجاد مىكند تو مىتوانى با توجه به قانون تضاد ، از هر ضدى ضد آن را به دست بياورى ، مگر نمىدانى كه تا خوف و ناراحتىهاى دشوارىرا نچشى لطف آسانىها و آسايشها را در نخواهى يافت .\r\n","description":"","footnote":"","page_name":" 161 ","page_number":165},
  {"content":"\r\nتا خوف ذات الشمال بودن در تو به وجود نيايد ، لذت ذات اليمين بودن را كه مورد اميدوارى مردان الهى است نخواهى چشيد . از اين سعد و نحس ، از اين عسر و يسر ( دشوارى و آسانى ) از اين جزر و مد و به طور كلى از اين تضادهاى درونى است كه اگر هماهنگشان بسازى دو بال براى پرواز پيدا خواهى كرد .\r\nاكنون كه مطلب به اين جا رسيد يا تقاضاى سخن مكن تا با تو سخنى نگويم يا دستور بده و تقاضا كن كه مطلب را تكميل كنم ، اگر سكوت كنى و بىطرفى را بخواهى آن هم به اختيار تو است ، من كه مقصد تو را نمىدانم ، نمىدانم روانهء كدامين سر منزل نهايى هستى . جان ابراهيمى مىخواهد كه با نور الهى در وسط آتش ، فردوس برين را با قصرهاى زيبايش به بيند ، مرحله به مرحله تا ماه و آفتاب پيش روى كند و مانند حلقهء جامد بر روى در بند نشود ، آن گاه همانند ابراهيم خليل عليه السلام از هفت آسمان بگذرد و دل به موجودات رو به فنا نبندد . اين جهان تن و اين قلمرو كالبد مادى بس غلط انداز است ، خوب و بد و ماده و معنى و بزرگ و كوچك و درون و بيرون را در هم مىآميزد و شما را در مقابل جنگل سحر آميزى قرار مىدهد ، اين است كار بدن ، مگر آنان كه توانسته‌اند خوى حيوانى خود را رها كرده شهوات را تعديل نمايند ( من ايده آل ) آن گاه كه در قلمرو وجودى به فعاليت مىپردازد جنگل سحر آميز را به يك صفحهء نورانى تبديل مىكند كه فلسفهء هستى هر دو قلمرو جهان و انسان را با خطى نورانى در آن نوشته‌اند .\r\n","description":"","footnote":"","page_name":" 162 ","page_number":166},
  {"content":"\r\n\r\nتتمهء قصه حاسدان بر غلام خاص سلطان و حقيقت آن\r\n\r\n( ( 1561 ) ) قصه شاه و اميران و حسد\r\nبر غلام خاص و سلطان خرد\r\n( ( 1562 ) ) دور ماند از جر جرار كلام\r\nباز بايد گشت و كرد آن را تمام\r\n( ( 1563 ) ) باغبان ملك با اقبال و بخت\r\nچون درختى را نداند از درخت ؟\r\n( ( 1564 ) ) آن درختى را كه تلخ ورد بود\r\nو آن درختى كه يكش هفصد بود\r\n( ( 1565 ) ) كى برابر دارد اندر مرتبت\r\nچون ببيندشان به چشم عاقبت\r\n( ( 1566 ) ) كان درختان را نهايت چيست بر\r\nگر چه يكسانند اين دم در نظر\r\n( ( 1567 ) ) شيخ كاو ينظر بنور الله شد\r\nاز نهايت وز نخست آگاه شد\r\n( ( 1568 ) ) چشم آخور بين ببست از بهر حق\r\nچشم آخر بين گشاد اندر سبق\r\n( ( 1569 ) ) آن حسودان بد درختان بوده اند\r\nتلخ گوهر شور بختان بوده اند\r\n( ( 1570 ) ) از حسد جوشان و كف مىريختند\r\nدر نهانى مكر مىانگيختند\r\n( ( 1571 ) ) تا غلام خاص را گردن زنند\r\nبيخ او را از زمانه بر كنند\r\n( ( 1572 ) ) چون شود فانى چو جانش شاه بود\r\nبيخ او در عصمت الله بود\r\n( ( 1573 ) ) شاه از آن اسرار واقف آمده\r\nهمچو بو بكر ربابى تن زده\r\n( ( 1574 ) ) در تماشاى دل بد گوهران\r\nمىزدى خنبك بر آن كوزه گران\r\n( ( 1575 ) ) مكر مىسازند قومى حيله مند\r\nتا كه شه را در فقاعى افكنند\r\n( ( 1576 ) ) پادشاهى بس عظيم و بىكران\r\nدر فقاعى كى بگنجد اى خران\r\n( ( 1577 ) ) از براى شاه دامى دوختند\r\nآخر اين تدبير ازو آموختند\r\n( ( 1578 ) ) نحس شاگردى كه با استاد خويش\r\nهمسرى آغازد و آيد به پيش\r\n( ( 1579 ) ) با كدام استاد ؟ استاد جهان\r\nپيش او يكسان هويدا و نهان\r\n( ( 1580 ) ) چشم او ينظر بنور الله شده\r\nپرده هاى جهل را خارق بده\r\n( ( 1581 ) ) از دل سوراخ چون كهنه گليم\r\nپرده اى بندد به پيش آن حكيم\r\n\r\n","description":"","footnote":"","page_name":" 163 ","page_number":167},
  {"content":"\r\n\r\n( ( 1582 ) ) پرده مىخندد برو با صد دهان\r\nهر دهانى گشته اشكافى بر آن\r\n( ( 1583 ) ) گويد آن استاد مر شاگرد را\r\nاى كم از سگ نيستت با من وفا\r\n( ( 1584 ) ) خود مرا استا مگير آهن گسل\r\nهمچو خود شاگرد گير و كوردل\r\n( ( 1585 ) ) نز منت ياريست در جان و روان ؟\r\nبىمنت آبى نمىگردد روان\r\n( ( 1586 ) ) پس دل من كارگاه بخت توست\r\nچه شكنى اين كارگاه اى نادرست\r\n( ( 1587 ) ) گوييش پنهان زنم آتش زنه\r\nنى به قلب از قلب بادش روزنه ؟\r\n( ( 1588 ) ) آخر از روزن ببيند فكر تو\r\nدل گواهى مىدهد زين ذكر تو\r\n( ( 1589 ) ) ليك در رويت نمالد از كرم\r\nهر چه گويى خندد و گويد نعم\r\n( ( 1590 ) ) او نمىخندد ز ذوق مالشت\r\nاو همىخندد بر آن اسگالشت\r\n( ( 1591 ) ) پس خداعى را خداعى شد جزا\r\nكاسه زن كوزه بخور اينك سزا\r\n( ( 1592 ) ) گر بدى با تو و را خندهء رضا\r\nصد هزاران گل شكفتى مر تو را\r\n( ( 1593 ) ) چون دل او در رضا آرد عمل\r\nآفتابى دان كه آيد در حمل\r\n( ( 1594 ) ) زو بخندد هم نهار و هم بهار\r\nدر هم آميزد شكوفه و سبزه زار\r\nچون ندانى تو خزان را از بهار\r\nچون بدانى رمز خنده در شمار ؟\r\n( ( 1595 ) ) صد هزاران بلبل و قمرى نوا\r\nافكند اندر جهان بىنوا\r\n( ( 1596 ) ) چون كه برگ روح خود زرد و سياه\r\nمىنبينى چون بدانى خشم شاه ؟\r\n( ( 1597 ) ) آفتاب شاه در برج عتاب\r\nمىكند روها سيه همچون كتاب\r\n( ( 1598 ) ) آن عطارد را ورقها جان ماست\r\nآن سپيدى و ان سيه ميزان ماست\r\n( ( 1599 ) ) باز منشورى نويسد سرخ و سبز\r\nتا رهند ارواح از سودا و عجز\r\n( ( 1600 ) ) سرخ و سبز افتاد نسخ نو بهار\r\nچون خط قوس و قزح در اعتبار\r\nاندر اين معنى شنو تو قصه اى\r\nتا بيابى از معانى حصه اى\r\n\r\n","description":"","footnote":"","page_name":" 164 ","page_number":168},
  {"content":"\r\n\r\n\r\nروايت\r\n« المؤمن ينظر بنور الله . » ( مؤمن به نور خدا نگاه مىكند ) .\r\nيا « اتقوا فراسة المؤمن فانه ينظر بنور الله » ( 1 )  ( بپرهيزيد از فراست و بينايى درونى مؤمن ، زيرا - او با نور خدايى مىنگرد . )\r\n\r\n( ( 1581 ) ) از دل سوراخ چون كهنه گليم\r\nپرده اى بندد به پيش آن حكيم\r\n( ( 1582 ) ) پرده مىخندد بر او با صد دهان\r\nهر دهانى گشته اشكافى بر آن\r\n\r\nپنهان داشتن راز در دلهايى كه مانند گليم كهنه سوراخ سوراخ است خنده آور مىباشد\r\nهر اندازه هم كه در يك انسان نيروى مقاومت زياد باشد و بتواند از ابراز اسرار خويشتن خوددارى كند ، با اين حال از بروز مكنوناتش در امان نيست . اسرارى كه مىتوان براى پنهان داشتن آنها كوشيد اقسام گوناگونى دارد ، از آن جمله :\r\n1 - گفتار يا كردارهاى شايسته .\r\n2 - گفتار يا كردارهاى ناشايست .\r\nاين دو قسم به نوبت خود به دو قسم ديگر تقسيم مىگردد :\r\nفردى و اجتماعى\r\n","description":"","footnote":" ( 1 ) سفينة البحار ، ج 1 ، ص 356 كه جامع الصغير سيوطى ، ج 1 ، ص 8 ، روايت فوق از پيغمبر نقل شده است . . ","page_name":" 165 ","page_number":169},
  {"content":"\r\nآشكار شدن رازهاى نهانى نيز به دو قسم اساسى تقسيم مىشود :\r\n1 - آشكار شدن خود گفتار و كردار .\r\n2 - آشكار شدن آثار و نتايج .\r\nمسلم است كه هيچ گفتار و كردار انسانى خواه شايسته و خواه ناشايسته ، فردى يا اجتماعى بدون اثر و نتيجه نخواهد بود ، نهايت امر اين است كه بعضى از آثار و نتايج محسوساند و مىتوان آنها را با خود گفتار و يا كردار به طور مستقيم مربوط ساخت ، بعضى ديگر محسوس نيستند و با اشكال ديگرى بروز كرده‌اند كه ارتباط آنها را با گفتار و كردار پوشيده به آسانى نمىتوان مربوط ساخت ، به اضافهء اين كه ممكن است از يك انسان حركتى سر بزند و در روى پردهء طبيعت به هيچ وجه قابل مشاهده نشود ، ولى آيا مىتوان آن حركت را از خدايى كه داناى مطلق است پوشيده نگه داشت ؟ آيا چنين نيست كه :\r\n« . . . وَما تَسْقُطُ مِنْ وَرَقَةٍ إِلَّا يَعْلَمُها 6 : 59 . . . » ( 1 )  ( برگى از درخت نمىافتد مگر اين كه آن را مىداند [ خدا 
  ] ) .\r\n« يَعْلَمُ خائِنَةَ اَلأَعْيُنِ وَما تُخْفِي اَلصُّدُورُ » 40 : 19 ( 2 )  ( انحراف چشم و دزديدن مخفيانه نگاه و آن چه را كه سينه ها مخفى مىدارند مىداند ) .\r\n« رَبَّنا إِنَّكَ تَعْلَمُ ما نُخْفِي وَما نُعْلِنُ . » 14 : 38 ( 3 )  ( اى پروردگار ما آن چه را كه پنهان مىداريم يا آشكار مىكنيم تو مىدانى ) از طرف ديگر هيچ عملى بدون عكس العمل در قلمرو هستى نخواهد بود :\r\n\r\nهر هيئت و هر نقش كه شد محو كنون\r\nدر مخزن روزگار ماند مخزون\r\n\r\n","description":"","footnote":" ( 1 ) سوره انعام ، آيه 59 . .  ( 2 ) سوره المؤمن ( غافر ) ، آيه 19 . .  ( 3 ) سوره ابراهيم ، آيه 38 . . ","page_name":" 166 ","page_number":170},
  {"content":"\r\nممكن است رازهاى نهانى خواه شايسته باشد يا ناشايسته تا عبور از پل مرگ مخفى بماند و هيچ كس نتواند پى به آنها ببرد ، اما حركات و سكناتى كه از فرد تجاوز نموده به اجتماع مىرسد ، دير يا زود مستقيما و به طور محسوس يا به طور غير مستقيم و نامحسوس و يا از نظر آثار و نتايج بروز خواهد كرد . هر چه كه هويت يك شخصيت يا يك طبقه در معرض ارتباط با عموم بيشتر قرار بگيرد ، نهانىترين رازهاى او بالاخره روزى آشكار مىگردد .\r\nتاريخ را ورق بزنيد و دقيقاً مطالعه كنيد ، خواهيد ديد هيچ شخصيت يا طبقه اى كه با اجتماع سر و كار داشته‌اند ، نتوانسته‌اند اسرارى را كه به سود يا زيان جامعه در دل مخفى كرده بودند براى هميشه پوشيده بماند . تبه كاران بقول جلال الدين پرده اى روى رازهاى درونى خود مىزنند كه مانند گليم كهنه سوراخ سوراخ است ، هر چه بكوشند نمىتوانند آن رازها را پنهان كنند ابو الحسن تهامى مىگويد :\r\n\r\nثوب الرياء يشف عما تحته\r\nفاذا التبست به فانك عار ( 1 ) \r\n\r\n( لباس ريا شفاف است ، آن چه را كه در زير آن است نشان خواهد داد ، اگر لباس ريا را بپوشى تو برهنه و عريانى . )\r\n","description":"","footnote":" ( 1 ) ديوان ابى الحسن التهامى ، قصيدهء رائيهء معروف كه مطلع آن اين است :\r\nحكم المنية فى البرية جار * ما هذه الدنيا بدار قرار . ","page_name":" 167 ","page_number":171},
  {"content":"\r\n\r\n\r\n( ( 1586 ) ) پس دل من كارگاه بخت توست\r\nچه شكنى اين كارگاه اى نادرست ؟\r\n\r\nبا دست خويش كارگاه بختتان را نشكنيد\r\nچقدر مطلب انسانى عالى است كه جلال الدين گوشزد مىكند . مىگويد : مواظب باشيد گاهى ندانسته كارگاه بخت و اقبال خود را نابود مىكنيد . آيهء شريفه مىگويد :\r\n« . . . يُخْرِبُونَ بُيُوتَهُمْ بِأَيْدِيهِمْ 59 : 2 . . . » ( 1 )  ( آنان خانه هاى خود را با دست خودشان خراب مىكنند ) در دنيا مردم كوته نظر و جاهل به جهل مركب فراوان هستند . اينان به جهت نادانى و عشق به هوى و هوس و خود پرستى حتى از دريافت خود و شناسايى خويش نيز كوراند . اينان در زير سقفى كه نشسته‌اند ديوار آن سقف را خراب مىكنند و سقف را به سرشان مىريزند ، چرا ؟ براى آن كه تنها خودشان را مىبينند و آن نقطه از ديوار را كه كلنگ مىزنند ، ولى نمىدانند كه سقف بالاى سرشان روى اين ديوار ايستاده است . خوششان مىآيد كه مواد سمى را بسر چشمهء آب زلال مىريزند و نمىدانند كه اين همان چشمه است كه كاسه و كوزهء آنها و پيوستگانشان را پر خواهد كرد .\r\nسر مست و عربده زنان در ظلمت شب گفتارها و كردارهاى زشت از آنها صادر مىشود نمىدانند كه همه اين گفتارها و كردارها در پيرامون آنها موجى ايجاد مىكند كه در بامداد به طوفانى مبدل شده كشتى شخصيتشان را نابود خواهد ساخت .\r\n","description":"","footnote":" ( 1 ) سوره حشر ، آيه 2 . . ","page_name":" 168 ","page_number":172},
  {"content":"\r\n\r\nآن جامعه اى كه دانسته يا ندانسته رهبران دل سوز خود را مىرنجاند و آنها را به انواع شكست و بىچارگى روبه رو مىسازد ، بايد بداند كه دو اسبه به پيشواز سقوط خود مىدود .\r\nدلها و عقل پيشوايان فكرى و روحى كارگاه سازندگى شخصيت افراد است اين ، دلها و عقلهاى بزرگ را نرنجانيم ، در فراهم ساختن آسايش خاطر و تحريك آنان به تفكر و فعاليت بكوشيم . ما نمىتوانيم براى آن قافله سالاران بشريت سعادت مطلق ايجاد كنيم ، ولى آنان هستند كه مىتوانند خدمتگزاران صميمى و با وفايى براى ما بوده ، شعاعهاى بىنهايتى از سعادت را براى جوامع بيفروزند .\r\n\r\n( ( 1591 ) ) پس خداعى را خداعى شد جزا\r\nكاسه زن كوزه بخور اينك سزا ( 1 ) \r\n\r\nحيله گرى را رها كن ، زيرا - حيله هاى بزرگترى در كمين تو است\r\nبه نظر مىرسد كه مقابلهء حيله اى با حيلهء ديگر با انواع گوناگونى صورت مىگيرد ، از آن جمله :\r\n1 - يك مكر حقيقى در مقابل مكر حقيقى ديگرى بروز مىكند و پاسخگوى مكر اولى مىگردد . مثلًا شما مىكوشيد با راههاى باريك و غير محسوس و همچنين\r\n","description":"","footnote":" ( 1 ) بعضى از شارحين مثنوى مىگويند : مضمون اين مصرع از لحن موسيقى اقتباس شده است كه كاسه زدن موجب نمودار شدن آهنگ ( كاسه گر ) است و مقصود از كوزه بخور يعنى باده بنوش ، يعنى هر حيله اى كه به كار مىبرى جزاى آن را خواهى ديد ، برو هر كارى كه از دستت ساخته است انجام بده و يك معناى روشنتر هم مىتوان گفت و آن اين است كه اگر در معركهء زندگى با حيله سازىها كاسه اى را به سر كسى بزنى ، كوزه اى به سرت خواهند زد . . ","page_name":" 169 ","page_number":173},
  {"content":"\r\nاز راه هايى كه طرف شما خاطر جمع است ، حيله اى پرداخته و شخصيت طرف را نيست و نابود بسازيد ، ولى نمىدانيد كه طرف شما از وضع روانى و انديشه شما آگاه است و او هم بنوبت خود در صدد مكر سازى ماهرانه اى است . شما حيله اى مىسازيد او هم دست به كار مىشود و مكرى را در مقابل شما قرار مىدهد . اين روش روباهانه از قديمترين تواريخ بشرى معمول بوده است . اگر آسيبهايى كه از اين ناجوان مردى نصيب حيله گران مىگردد منحصر به خود آنان بود چندان اهميتى نداشت ، ولى متاسفانه با نظر به ارتباطات حوادث و حركات و سكنات افراد جامعه با يكديگر دايره اثر اين مكر پردازىها از حدود آن دو يا چند نفر تجاوز كرده و مىتواند حتى جامعه اى را به سيه چال سقوط سرازير كند . هنگامى كه دو شخصيت بزرگ كه مورد توجه افراد جامعه مىباشند به يك ديگر دروغ مىگويند و همديگر را اغفال مىكنند ، نتايج زشت اين دروغ و اغفال منحصر به آن دو نفر نيست ، بلكه چه بىچارگىها و بد بينىها و مضرات جبران ناپذيرى را كه مردم به عنوان كفارهء جرم آن دو شخصيت متحمل نخواهند گشت ؟ 2 - يك انسان به حيله گرى مىپردازد و در درون خود به موفقيتى كه در اين راه نصيبش شده ، جشن مىگيرد و شادمانى مىكند ، غافل از آن كه به جهت نيت پليد و روح آلوده اى كه دارد هيچ يك از واقعيات جهان هستى اعم از انسان و ساير موجودات واقعيت خود را به او نشان نخواهند داد . او با اين عينك حيله گرى كه به ديدگان خود زده است و مطابق آن عينك ، واقعيات را توانسته است دگرگون كند ، پس از اين جهان هرگز قيافهء حقيقى به او نشان نخواهد داد . هنگامى كه من بتوانم به خود اجازه بدهم كه كبوتر را كركس بنمايانم ، قند را زهر كشنده بسازم ، شيرين نشان دادن قند و كبوتر ديدن كبوتر كه عين واقعيت است براى تو متزلزل و قابل تبديل جلوه خواهد كرد ، شايد معناى اين آيهء شريفه كه مىفرمايد :\r\n« يُخادِعُونَ الله وَاَلَّذِينَ آمَنُوا وَما يَخْدَعُونَ إِلَّا أَنْفُسَهُمْ وَما يَشْعُرُونَ . » 2 : 9 ( 1 ) \r\n","description":"","footnote":" ( 1 ) سوره بقره ، آيه 9 . . ","page_name":" 170 ","page_number":174},
  {"content":"\r\n\r\n( آنان [ كفار 
  ] در صدد حيله گرى با خدا و مردمان با ايمان بر مىآيند ، آنان حيله نمىورزند مگر براى خود [ يعنى آنان نمىفريبند مگر خود را 
  ] ولى نمىدانند ) .\r\nهمين مطلب بوده باشد كه آنان با اين تبه كارى موجوديت واقعى خود را از دست مىدهند ، پس از آن نه جهانى براى آنها واقعيت خواهد داشت و نه موجوديت واقعى خودشان .\r\n3 - كارها و انديشه هايى به عنوان مكر بازى صورت مىگيرد ولى واقعيات غير قابل تحريف كار خود را مىكند و آنها را نقش بر آب مىسازد .\r\n\r\n( ( 1596 ) ) چون كه برگ روح خود زرد و سياه\r\nمىنبينى چون بدانى خشم شاه ؟\r\n\r\nتو كه از وضع روانى خود اطلاعى ندارى ، چگونه مىتوانى رضا و غضب شخصيتهاى ما فوق را درك كنى ؟\r\nدر نسخهء رمضانى در مصرع دوم بجاى « بدانى » ندانى است ، ولى با توجه به مقصود جلال الدين يا بايستى « مىنبينى » مىبينى باشد و يا « ندانى » بدانى شود ، زيرا - روشن است كه جلال الدين مىخواهد ارتباط معرفت خشم اولياء الله را با دريافت اطوار روح بيان نمايد و اين بيان را مىتوان به دو شكل مطرح كرد :\r\n1 - تو كه اطوار و حالات روانى خود را درك نكرده اى ، چگونه مىتوانى اطوار و حالات روحى شخصيت ما فوق را دريابى ؟ 2 - تو اگر توانسته اى از وضع روانى خود به طور همه جانبه آگاهى داشته باشى ، چگونه از وضع روحى شخصيت ما فوق اطلاعى ندارى ؟ هر دو شكل از بيان مىتواند مقصود جلال الدين را توضيح بدهد و اين مطلب بسيار عالى است ، زيرا - تا انسان از حقايق و تحولات درونى خود آگاهى نداشته\r\n","description":"","footnote":"","page_name":" 171 ","page_number":175},
  {"content":"\r\nباشد چنين انسانى به پيروى از حواس طبيعى تنها از نمودهاى برونى بهره مند مىگردد ، اين نمودهاى برونى آن چنان حقايقى نيستند كه براى همه كس به عنوان واقعيات نفس الامرى بيك نواخت مطرح بوده باشند . ساختمان مغزى و سازمان روانى ما واقعيتها را در صورت حقايق با ما در تماس مىگذارد ، در نتيجه يك انسان چگونه مىتواند از نمودهاى برونى كه تنها براى او در شرايط مشخص مفهوم خاصى پيدا مىكند وضع روحى ديگران را اگر چه در رتبهء او از نظر رشد روانى باشد ، درك نمايد چه رسد به وضع روحى شخصيتهاى ما فوق ممكن است گفته شود : ما با حقيقت روحى افراد ديگر چكار داريم ؟ ما مىتوانيم از حركات و سكنات و گفتار اشخاص كه نتيجهء فعاليتهاى روحى آنها است به وضع روحى آنها پى ببريم و همين مقدار از معرفت براى زندگانى ما كافى است .\r\nمىتوان در پاسخ اين اعتراض چنين گفت كه : آرى ، اين يك مطلب بسيار طبيعى است كه ما افراد انسانى از حركات و سكنات و گفتارها مىتوانيم موقعيت يكديگر را در حوادث زندگى تعيين كنيم ، ولى همهء حقيقت اين نيست . اگر منبع همهء چيزها كه از يك انسان نمودار مىگردد - يك موجود محدودى مانند يك ماده محدود بود ، احتياج به شناسائى اعماق آن موجود محدود نداشتيم ، زيرا - در حقيقت براى يك موجود محدود مادى اعماقى وجود ندارد . اين موجود به عوامل طبيعى كه در پيرامون آن است تسليم بوده و هر عامل طبيعى مطابق مقتضيات خود مىتواند اثرى را در آن منعكس بسازد ، ولى روح انسانى منبعى است بىپايان و در مقابل عوامل آن چنان مىتواند خوددارى كند كه گويى اصلا عاملى وجود ندارد و بالعكس : يك اثر طبيعى را مىتواند آن اندازه بزرگ كند يا كيفيتهايى براى آن بسازد كه گويى واقعيت به همان قرار است كه او ايجاد كرده است .\r\n","description":"","footnote":"","page_name":" 172 ","page_number":176},
  {"content":"\r\n\r\nتفسير ابيات\r\nبه مقتضاى : « الكلام يجر الكلام » ( سخن سخن را مىكشد ) از داستان شاه و بندهء خاصش كه امراى پادشاه به او حسد مىورزيدند دور شده‌ايم ، بايستى بر گرديم و آن داستان را تكميل كنيم :\r\nاگر يك باغبان مرد ماهر و خوش اقبال است ، چگونه نمىتواند درختها را از يكديگر تشخيص بدهد ؟ باغبان مفروض در ميان هزاران درخت ، صحيح را از فاسد تفكيك مىكند ، باغبانى كه درختها را از يكديگر باز مىشناسد آيا مىتواند آنها را در يك رتبه قرار بدهد ؟ اگر چه آن درختها از نظر سطحى يكسان به نظر مىرسند ، اما باغبان ماهر و خوش اقبال آيندهء هر درختى را از جهت بارور بودن و بىميوه بودن كاملا مىداند . آن مرد الهى كه با نور خداوندى در اشياء و انسانها مىنگرد ، او از آغاز و انجام هر چيزى كه مىبيند آگاه است . او براى خدا و در راه خدا چشم ماده بين را بسته و ديده گان عاقبت بين را گشوده است .\r\nآن امراى حسود چونان درختان بد بوده‌اند ، كه ريشه هايشان و حقيقتشان تلخ و داراى بخت شور بوده‌اند . درون آنان از حسد مىجوشيد و كف بيرون مىريخت در پنهانى در بارهء آن بندهء محبوب شاه به حيله گرىها مىپرداختند ، بلكه بتوانند گردن او را از بدن جدا كرده ، ريشه وجود او را از گلستان هستى بر كنند و نابود سازند .\r\nاين بىخردان فكر نمىكردند كه اين جان عزيز را نمىتوانند نابود كنند ، زيرا آن جان با روح شاه پيوسته است و چون روح آن شاه در حفظ و حراست خداونديست پس در حقيقت جان آن بندهء محبوب در حفظ و عصمت الهى مىباشد .\r\nاينان گمان مىكردند كه آن شاه از مكر پردازى آنها اطلاعى ندارد ، در صورتى كه از آن چه كه در پشت پرده مىگذشت كاملا با خبر بود ، اما مانند ابو بكر ربابى دم نمىزد . ( 1 ) \r\n","description":"","footnote":" ( 1 ) ابو بكر ربابى از عرفا است كه مدت هفت سال با هيچ كس صحبت نكرده است . . ","page_name":" 173 ","page_number":177},
  {"content":"\r\nبه آن حيله گران كه مانند كوزه گران از سفالين ناچيز كاسه و كوزه مىسازند كه يك سنگ كوچك مىتواند آنها را متلاشى بسازد كف مىزد و سخريه مىكرد . شگفتا اين حيله گران مىخواهند مكرهايى بسازند و شاه را در حبابى بدام بيندازند آخر مگر قابل تصور است شخصيتى به آن عظمت كه توانايى بىكران دارد در يك حباب بگنجد اينان مىانديشند و تدبيرها به كار مىبرند كه شاه را غافلگير كنند ، مگر خود شاه نيست كه اين انديشه ها و تدبيرها را به آنها تعليم كرده بىچاره و تيره بخت آن متعلمى كه با آموزگار خود پهلو به پهلو مىزند و مىخواهد از او جلوتر بيفتد .\r\nاينان با كدامين استاد گلاويز شده‌اند ؟ استادى كه به جهان بىكران مشرف است ، آشكار و پنهان به طور مساوى براى او مطرح است ، داراى ديده گانى است كه با نور الهى مىنگرد ، اين نور پرده هاى ظلمانى نادانى را مىشكافد .\r\nآنان مىخواهند راز خود را در دلهايى پوشيده بدارند كه مانند گليم كهنه سوراخ سوراخ شده پشت خود را كاملًا نشان مىدهد ، خود همان پرده سوراخ با آن شكافهايش كه هر يك به منزلهء دهانى است ، به آن كس كه مىخواهد راز حيله گرى خود را مخفى بدارد مىخندد .\r\nآن استاد زبر دست به شاگرد خود چنين مىگويد : اى كمتر از سگ با من وفايى ندارى ؟ تو چنين فرض كن كه من آن استادى كه آهن را از هم مىگسلد نيستم و مانند تو شاگرد كور دل هستم ، هر چه باشم بالاخره نيرو بخش جان و روان تو منم ، جريان وجودى تو بدون من امكان پذير نيست .\r\nاگر درست بنگرى خواهى ديد : قلب كارگاه سعادت و بخت تست از روى چه منطقى اين كارگاه را مىشكنى ؟ پس تو در حقيقت مبدا اصلى بخت و اقبال و سعادت خويشتن را نيست و نابود مىسازى ، تو در ذهن خود چنين نقشه مىكشى كه من آتشى پنهانى براى او ( استاد ) شعله ور مىسازم ، ولى اين را نمىدانى كه تماس و اطلاع دلها\r\n","description":"","footnote":"","page_name":" 174 ","page_number":178},
  {"content":"\r\nاز يكديگر نقشه هاى تو را بر باد خواهد داد ، اما اين آگاهى را از روى كرامت نفس به روى تو نمىآورد ، تو هر چه بگويى با لبخند استقبالت كرده مىگويد : بلى و به حركات و گفتارهاى فريبنده ى تو نمىخندد ، بلكه به انديشه هاى مزورانهء تو كه از روى گستاخى در مغز مىپرورانى لبخند مىزند .\r\nآگاه باش كه در دنيا جزاى هر حيله اى حيلهء ديگرى است ، اگر به سر مردم كاسه بزنى بر سر خودت كوزه خواهد شكست .\r\nاگر خنده هاى آن شخصيت ما فوق بر تو از روى رضا و رغبت حقيقى بود ، صدها هزار گل براى تو مىشكفت .\r\nاگر دل با عظمت او حقيقتاً خشنود شود مانند اين است كه آفتاب به برج حمل وارد شود و فرا رسيدن بهار را نويد بدهد ، از خشنودى او هم بهار مىخندد و هم روزها ، شكوفه ها و سبزه زارها در هم مىآميزد . وقتى كه تو توانايى تشخيص خزان را از بهار ندارى ، چگونه مىتوانى راز خنده هاى ميوه ها را درك كنى ؟ از رضايت واقعى شخصيت الهى صد هزاران بلبل و قمرى در اين جهان بىنوا [ كه بىنوايىاش ناشى از جمود و ناخود آگاهى طبيعى است 
  ] نواها و ترانه ها سر مىدهند .\r\nتو كه نمىتوانى زردى و سياهى برگ روح خود را تشخيص بدهى ، چگونه مىتوانى خشم و رضاى مرد الهى را درك كنى آفتاب آن مرد الهى هنگامى كه در برج عتاب بوده باشد به جهت غضب و ناراحتى كه دارد مىتواند روها را مانند كتاب سياه كند . ( 1 )  هنگامى كه در برج عطارد قرار بگيرد كه خاصيت نوشتن او نمودار مىگردد ، ورقهايى كه او براى نوشتن در دست مىگيرد جانهاى ما است . ( 2 ) \r\n","description":"","footnote":" ( 1 ) در اصطلاح منجّمين دوره هاى گذشته ، برج عقرب را برج عتاب و آشفتگى و پرخاش مىگفتند . .  ( 2 ) در همان اصطلاح برج عطارد مربوط به اهل قلم و نويسندگان و دبيران بوده است . . ","page_name":" 175 ","page_number":179},
  {"content":"\r\nآن چه كه در اين ورقها از سپيدىها و سياهىها منعكس خواهد گشت معرف و ميزان خوبى و بدى ما مىباشد .\r\nگاهى هم با قطع نظر از مقتضيات درونى ، منشورهاى رنگارنگى را مىنويسد تا ارواح آدمى از ناتوانى و سوداهاى بىاساس نجات يابد ، اين سرخ و سبزهاى رنگارنگ مانند رنگين كمان با نظر اعتبار مانند نسخهء [ يا خط نسخ چنان كه بعضى از شارحين گفته‌اند 
  ] بهارى است .\r\nدر بارهء اين معنى داستانى را بگويم تا نصيبى از درك اين معنى داشته باشى .\r\n","description":"","footnote":"","page_name":" 176 ","page_number":180},
  {"content":"\r\n\r\nعكس تعظيم پيغام سليمان در دل بلقيس از صورت هدهد\r\n\r\n( ( 1601 ) ) رحمت صد تو بر آن بلقيس باد\r\nكه خدايش عقل صد مرده بداد\r\n( ( 1602 ) ) هدهدى نامه بياورد و نشان\r\nاز سليمان چند حرفى با بيان\r\n( ( 1603 ) ) خواند او آن نكته هاى با شمول\r\nوز حقارت ننگريد اندر رسول\r\n( ( 1604 ) ) چشم هدهد ديد و جان عنقاش ديد\r\nحس چو كفى ديد و دل درياش ديد\r\n( ( 1605 ) ) عقل با حس زين طلسمات دو رنگ\r\nچون محمد با ابو جهلان بجنگ\r\n( ( 1606 ) ) كافران ديدند احمد را بشر\r\nچون نديدند از وى انشق القمر\r\n( ( 1607 ) ) خاك زن در ديدهء حس بين خويش\r\nديدهء حس دشمن علق است و كيش\r\n( ( 1608 ) ) ديدهء حس را خدا اعماش خواند\r\nبت پرستش گفت و ضد ماش خواند\r\n( ( 1609 ) ) ز انكه او كف ديد و دريا را نديد\r\nز انكه حالى ديد و فردا را نديد\r\n( ( 1610 ) ) خواجهء فردا و حالى پيش او\r\nاو نمىبيند ز گنجى يك تسو\r\n( ( 1611 ) ) ذره‌اى ز آن آفتاب آرد پيام\r\nآفتاب آن ذره را گردد غلام\r\n( ( 1612 ) ) قطره اى كز بحر وحدت شد سفير\r\nهفت بحر آن قطره را باشد اسير\r\n( ( 1613 ) ) گر كف خاكى شود چالاك او\r\nپيش خاكش سر نهد افلاك او\r\n( ( 1614 ) ) خاك آدم چون كه شد چالاك حق\r\nپيش خاكش سر نهند املاك حق\r\n( ( 1615 ) ) السماء انشقت آخر از چه بود\r\nاز يكى چشمى كه خاكى بر گشود\r\n( ( 1616 ) ) خاك از دردى نشيند زير آب\r\nخاك بين كز عرش بگذشت از شتاب\r\n( ( 1617 ) ) آن لطافت پس بدان كز آب نيست\r\nجز عطاى مبدع وهاب نيست\r\n( ( 1618 ) ) گر كند سفلى هوا و نار را\r\nور ز گل او بگذراند خار را\r\n( ( 1619 ) ) حاكم است و يفعل الله ما يشاء\r\nكاو ز عين درد انگيزد دوا\r\n( ( 1620 ) ) گر هوا و نار را سفلى كند\r\nتيرگى و دردى و ثفلى كند\r\n( ( 1621 ) ) ور زمين و آب را علوى كند\r\nراه گردون را به پا مطوى كند\r\n\r\n","description":"","footnote":"","page_name":" 177 ","page_number":181},
  {"content":"\r\n\r\n\r\nنيست كس را زهره تا گويد كه چون\r\nبس جگرها كاندرين ره گشت خون\r\n( ( 1622 ) ) پس يقين شد كه تعز من تشاء\r\nخاكيى را گفت پرها بر گشا\r\n( ( 1623 ) ) آتشى را گفت رو ابليس شو\r\nزير هفتم خاك با تلبيس شو\r\n( ( 1624 ) ) آدم خاكى برو تو بر سماء\r\nاى بليس آتشى رو تا ثرى\r\n( ( 1625 ) ) چار طبع و علت اولى نيم\r\nدر تصرف دايماً من باقيم\r\n( ( 1626 ) ) كار من بىعلت است و مستقيم\r\nنيست تقديرم به علت اى سقيم\r\n( ( 1627 ) ) عادت خود را بگردانم به وقت\r\nاين غبار از پيش بنشانم به وقت\r\n( ( 1628 ) ) بحر را گويم ك هين پر نار شو\r\nگويم آتش را كه رو گلزار شو\r\n( ( 1629 ) ) كوه را گويم سبك شو همچو پشم\r\nچرخ را گويم فرو رو پيش چشم\r\n( ( 1630 ) ) گويم اى خورشيد مقرون شو به ماه\r\nهر دو را سازم چو دو ابر سياه\r\n( ( 1631 ) ) چشمهء خورشيد را سازيم خشك\r\nچشمهء خون را به فن سازيم مشك\r\n( ( 1632 ) ) آفتاب و مه چو دو گاو سياه\r\nيوغ بر گردن ببنددشان إله\r\n\r\nآيه\r\n« اِقْتَرَبَتِ اَلسَّاعَةُ وَاِنْشَقَّ اَلْقَمَرُ » 54 : 1 ( 1 )  ( ساعت [ وقت 
  ] موعود فرا رسيد و ماه از هم شكافت ) « وَمَنْ أَعْرَضَ عَنْ ذِكْرِي فَإِنَّ لَه مَعِيشَةً ضَنْكاً وَنَحْشُرُه يَوْمَ اَلْقِيمَةِ أَعْمى . قالَ رَبِّ لِمَ حَشَرْتَنِي أَعْمى وَقَدْ كُنْتُ بَصِيراً . » 20 : 124 - 125 ( 2 )  ( كسى كه از به ياد بودن من اعراض كند ، به طور قطع معيشت تنگ و اضطراب آميز نصيب او خواهد گشت . [ اين است نتيجهء دنيوى اعراض 
  ] و اما در روز رستاخيز او را نابينا محشور خواهيم كرد ، در آن روز مىگويد : خدايا من كه بينا بودم چرا مرا\r\n","description":"","footnote":" ( 1 ) سوره القمر ، آيه 1 . .  ( 2 ) سوره طه ، آيه 124 و 125 . . ","page_name":" 178 ","page_number":182},
  {"content":"\r\nنابينا محشور كردى ؟ ) در اين مضمون كه بينايى حسى با نابينايى حقيقى منافاتى دارد و انسانهايى وجود دارند كه با اين كه چشمشان مىبيند كور و نابينا هستند در حدود 23 آيه در قرآن وارد شده است . ( 1 ) \r\n« إِذَا اَلسَّماءُ اِنْشَقَّتْ . وَأَذِنَتْ لِرَبِّها وَحُقَّتْ . وَإِذَا اَلأَرْضُ مُدَّتْ . وَأَلْقَتْ ما فِيها وَتَخَلَّتْ . » 84 : 1 - 4 ( 2 )  ( هنگامى كه آسمان شكافته شد و [ به مشيت خداوند در اين شكافته شدن 
  ] مطيع و تسليم گشت ، اين تسليم شدن براى آسمان حق و ثابت بود .\r\nدر آن هنگام كه زمين هموار و گسترده گشت و هر چه كه در درون داشت بيرون انداخت و خالى شد ) .\r\nتوضيح - آيات فوق از نشانه هاى شروع رستاخيز است و آن چه كه با نظر به ابيات مربوط به نظر مىرسد اين است كه مقصود جلال الدين شكافته شدن جهان طبيعت در مقابل نفوذ روح ملكوتى انسانها است . مىگويد : وقتى كه چشم روح گشوده شد و واقعيات را ديد ، جهان ماده را از هم شكافته مىتواند از عرش الهى نيز بگذرد .\r\n« قالَ رَبِّ أَنَّى يَكُونُ لِي غُلامٌ وَقَدْ بَلَغَنِيَ اَلْكِبَرُ وَاِمْرَأَتِي عاقِرٌ قالَ كَذلِكَ الله يَفْعَلُ ما يَشاءُ » 3 : 40 ( 3 )  ( گفت : اى خداى من چگونه براى من پسرى زاييده خواهد شد در صورتى كه\r\n","description":"","footnote":" ( 1 ) سوره الانعام ، آيه 104 - المائدة 71 - الحج 46 - محمد 23 - فصلت 17 و 44 - النمل 66 - الاعراف 64 - الانعام 50 - هود 24 الرعد 16 - الإسراء 72 - طه 124 و 125 - فاطر 19 - غافر 57 - البقرة 8 - البقرة 171 - يونس 42 - النمل 81 - الروم 53 - الزخرف 40 الإسراء 96 - الفرقان 73 . .  ( 2 ) سوره الانشقاق ، آيه 1 تا 4 . .  ( 3 ) سوره آل عمران ، آيه 40 . . ","page_name":" 179 ","page_number":183},
  {"content":"\r\n\r\nدوران كهنسالى به من رسيده و زنم عقيم است . فرمود : بدينسان خداوند هر چه را بخواهد به وجود مىآورد ) .\r\n« قُلِ اَللَّهُمَّ مالِكَ اَلْمُلْكِ تُؤْتِي اَلْمُلْكَ مَنْ تَشاءُ وَتَنْزِعُ اَلْمُلْكَ مِمَّنْ تَشاءُ وَتُعِزُّ مَنْ تَشاءُ وَتُذِلُّ مَنْ تَشاءُ بِيَدِكَ اَلْخَيْرُ إِنَّكَ عَلى كُلِّ شَيْءٍ قَدِيرٌ . » 3 : 26 ( 1 ) \r\n\r\n( ( 1609 ) ) ز انكه او كف ديد و دريا را نديد\r\nز انكه حالى ديد و فردا را نديد\r\n\r\nاگر بخواهيد حس ظاهرى را وسيلهء درك و به دست آوردن آرمانهاى خود قرار بدهيد ، كفى را خواهيد ديد نه دريا را ، امروز را خواهيد ديد نه فردا را - مكتب حسى و مكتب عقلى\r\nدر ميان ده ها مكاتب فلسفى دو مكتب داريم به نام : « مكتب حسيون » و « مكتب عقليون » .\r\nدر تفسير اين دو مكتب اختلاف آراء زيادى ديده مىشود و ما در بارهء اين اختلاف آراء فعلا بررسى نمىكنيم ، فقط مىپردازيم به بيان اختلاف روش اين دو مكتب و نتايج آن در مسئله معرفت .\r\nپيش از ورود به مباحث اصلى مربوط به اين دو مكتب ، بايستى متذكر شويم كه تاريخ حقيقى بوجود آمدن اين دو مكتب يعنى جدا شدن آن دو از يكديگر و به شكل دو نوع جهان بينى مستقل در آمدن آنها را نمىدانيم .\r\nمخصوصاً پيش از طلوع فرهنگ يونان ما نمىتوانيم با دو مكتب جداگانه به نام « حسى » و « عقلى » روبه رو شويم بلى با تمام اطمينان مىتوانيم بگوييم : كه دورانهاى متمادى در فرهنگ بشرى مخصوصاً هند و مصر و بين النهرين روشهاى\r\n","description":"","footnote":" ( 1 ) سوره آل عمران آيه 26 . . ","page_name":" 180 ","page_number":184},
  {"content":"\r\n\r\nجهان بينى « عقلى » بيشتر و دامنه دارتر از روش « حسى » ديده مىشود . » ودا » و شروح آن و « اوپانيشاد » ها و آثار فرهنگى مصر باستانى نه تنها عقلى به اصطلاح عمومى مكتب « عقليون » بوده ، بلكه مىتوان گفت : حتى در عقلى بودن هم يك روش دريافت درونى عمومى بوده است كه برخى از آن روش عمومى با اصطلاح « عقلى » معمولى مطابقت مىكند .\r\nبه طور كلى مىتوان اين اصل را پذيرفت كه انسانهاى معمولى هر چه كه از تماس با خارج بريده شوند ، به فعاليتهاى درونى مىپردازند و جريان دايمى درونى خود را از همين راه اشباع مىكنند و بالعكس هر اندازه كه جهان بيرون از ذات آنها را به خود مشغول بدارد ، از سير و سياحتهاى درونى باز مىمانند . اين يك مسئلهء طبيعى است كه به بر هم خوردن موازنهء معرفت و اصول آن منتهى مىشود . جاى ترديد نيست كه آشنايى انسان با جهان بيرونى ( طبيعى ) با گذشت زمانها همواره رو به افزايش بوده است و اين جريان اقتضا مىكرد كه روش عقلى رفته رفته به كلى متروك و مطرود شناخته شود ، ولى ماجراى پر غوغاى جهان بينى مخالف اين نتيجه از آب در آمده است ، چنان كه پس از اين ملاحظه خواهد شد .\r\nمكتب حسى چه مىگويد ؟\r\nدر اول اين مبحث اشاره كرديم كه در تفسير اين دو مكتب : « حسى و عقلى » اختلاف نظر زياد وجود دارد و ما نمىتوانيم در اينجا به مسايل مشروح مربوط به آن اختلافها بحث كنيم ، كارى كه مىتوانيم انجام بدهيم اين است كه هر دو مكتب را از زبان قهرمانان آنها بشنويم مكتب حسى قهرمانانى از قبيل فرانسيس بيكن و جانلاك و هيوم و استوارت ميل دارد كه هر يك مطالبى را در توضيح و اثبات اين مكتب بيان نموده‌اند . ما براى معرفى مكتب حسى عباراتى را از استوارت ميل ذيلا تذكر مىشويم :\r\n« بنياد فلسفهء استوارت ميل همان نكته است كه وسيلهء انسان در تحصيل\r\n","description":"","footnote":"","page_name":" 181 ","page_number":185},
  {"content":"\r\nمعلومات همانا حس و تجربه است . در علم به جزييات همه متفقاند كه وسيله اش حس است ( بقول قدما حس ظاهر و حس باطن ) علم به كليات را هم كه معمولًا كار عقل مىدانند استوارت ميل منتسب به حس مىكند و مىگويد : آن چه را ادراك كليات مىگويند ، نيست مگر جمع و تركيب معلومات جزيى كه بحس و وهم براى ذهن حاصل مىشود و اگر بخواهيم به اصطلاح قدما سخن بگوييم آن معلومات جزيى بوسيلهء حس و وهم دريافت مىشود و بوسيلهء حافظه و خيال در ذهن مىماند و قوهء متصرفه و متخيله آنها را با هم جمع و تركيب مىكند و بر طبق قواعد آن عملى از ذهن صورت مىگيرد كه اروپايىها به اصطلاح در آورده‌اند كه ما تداعى معانى ترجمه كرده‌ايم ، پس در واقع تعقل جز جمع معانى چيزى نيست . » ( 1 ) \r\n« . . . چون اين فقره را دانستيم مىگوييم : بعقيدهء استوارت ميل دو امر كه بنياد وجود است و بر حسب ظاهر از آن مسلم تر چيزى نيست ، شبهه و فريبى است كه براى انسان از تداعى معانى دست مىدهد . يكى ادراك نفس و شخصيت خود ، يكى ادراك جهان ، يعنى چيزهايى كه غير از نفس خود بوجود آنها قايل است بشرح ذيل :\r\nادراك نفس و شخصيت عبارت از اين است كه محسوساتى در ذهن وارد مىشود و در حافظه مىماند و ذهن آن احساسات گذشته را جمع مىكند و امكان وقوع آنها را در آينده به نظر مىگيرد و از اين جمع و تركيب امر واحدى توهم مىكند كه آن را ( من ) مىنامد و نفس و شخصيت خود مىپندارد .\r\nادراك اشياء خارجى هم نتيجهء تداعى معانى يعنى جمع و تركيب احساسات است ، چون ذهن آن چه را بر او محسوس شده ضبط و تركيب مىكند و از آنها وجود اشياء و اجسام را توهم مىنمايد و از عبارات لطيف استوارت ميل اين است كه ماده ( جسم ) همانا امكان دايمى احساس است .\r\nحاصل اين كه وجود خواه درون ذاتى و خواه برون ذاتى امرى است موهوم\r\n","description":"","footnote":" ( 1 ) سير حكمت در اروپا ، ج 3 ، ص 82 . . ","page_name":" 182 ","page_number":186},
  {"content":"\r\n\r\nو آن چه مسلم است و اين موهومات را صورت مىدهد حس است و تداعى معانى .\r\nاز اين تحقيقات نبايد نتيجه گرفت كه فلسفهء استوارت ميل مادى است ، يعنى جز ماده حقيقتى نيست و بلكه امر معكوس است ، زيرا - او به غير از ادراك و وجدان به حقيقتى قايل نيست و اگر درست بشكافيم حقيقت را منحصر به اعمال و حيات روح مىداند . در حال بنياد عقايد استوارت ميل در روان شناسى اين است كه علم فقط نتيجهء حس و قوهء تداعى معانى است و تحقيقات او در منطق نيز بر همين بنياد گذاشته شده است . » ( 1 )  پيش از آن كه مطالبى را در باره مكتب روش عقلى بيان كنيم لازم مىدانيم كه مكتب حسى را به آن شكل كه در نظريات جان استوارت ميل است مورد دقت و تامل بيشترى قرار بدهيم . براى اين منظور چند مسئلهء اساسى را بايستى مطرح بسازيم .\r\n1 - « علم به جزييات ، همه متفقاند كه وسيله اش حس است . »\r\nآيا اين مطلب صحيح است ؟ اگر مقصود از حس همين اعضاى مخصوص حواس باشد كه كارى جز تحويل گرفتن مواد خام پديده ها را ندارد ، اين مطلب كه استوارت ميل به عنوان يك اصل تلقى به قبول كرده است مورد ترديد قرار خواهد گرفت ؟ زيرا - با قطع نظر از ذهن و سازندگى آن و به اصطلاح خود استوارت ميل بدون جمع و تركيب ذهن حواس به تنهايى نمىتواند علم ايجاد كند ، زيرا - به قول امانوئل كانت : اين مطلب شبيه به اين است كه من يك كتابخانهء منظمى دارم كه در آن كتابخانه هر صنف از كتابها به حسب موضوع با شماره هاى معين قفسه اى را اشغال كرده است .\r\nمثلًا كتابهاى ادبى با شماره هاى مرتب در يك قفسه ، كتابهاى حقوقى همچنين كتابهاى فلسفى همچنين . . . . سپس به اضافهء شماره هاى خصوصى كتابها به حسب صنف ، يك شمارهء عمومى هم براى مجموع كتابها تنظيم كرده‌ام ، اگر در اين فرض يك كتاب از پنجره به اين\r\n","description":"","footnote":" ( 1 ) همان مأخذ ، ج 3 ، ص 38 . . ","page_name":" 183 ","page_number":187},
  {"content":"\r\nكتابخانه پرتاب شود آيا ممكن است كه اين كتاب خود به خود و بدون بهم خوردن شماره هاى خصوصى و عمومى برود و در قفسهء مربوطه جاى خود را با شمارهء عمومى و خصوصى اشغال نمايد ؟ يا اگر فرض كنيم همهء اين شماره ها را يك بيك با ثبت موضوع معين در يك كارت بنويسم و اين كارتها را با ترتيب موضوع و شماره هاى خصوصى و عمومى در يك صندوق قرار بدهم ، سپس اين صندوق را به هوا بيندازم و تمام كارتها در هوا متفرق شوند ، آيا ممكن است كه همهء آنها دوباره به زمين بر گشته در ميان صندوق مزبور با شماره هاى خصوصى و عمومى و موضوعات معين جاى خود را بگيرند ؟ ادعاى حسيون تقريباً شبيه به دو مثال فوق است كارى كه از حواس ما ساخته مىشود ، اين است كه با مواد خام متفرق مشخص تماس مىگيرد و آنها را تحويل مغز مىدهد ، اگر ما در ذهن خود يك سازندگى قبول نكنيم اين مواد خام و متفرقه و مشخص چگونه مىتوانند در آن صندوق ( مغز ) خود به خود تنظيم يافته و به شكل مسايل علمى در آيند ؟ وانگهى اگر مقصود از علم آگاهى به جزييات با اشراف و توجه ( من ) بوده باشد محال است كه اين علم تنها از دريافتهاى حسى توليد شود ، چنان كه در حيوانات چنين علمى وجود ندارد ، با اين كه حواس آنها هم مانند حواس انسانى مواد خام را تحويل مىگيرد .\r\nبلى ممكن است حسيون بگويند : ما علمى بجز انعكاس و ورود مواد خام را از راه حس به درون و فعاليتهاى ذهنى نمىشناسيم .\r\nما در اين باره بحث خواهيم كرد و نيز اگر در حصول ماهيت علم در ذهن به وجود آمدن قضيه را شرط بدانيم ، يعنى بگوييم كه علم در آن مورد صحيح است كه قضيه اى داشته باشد ، مسلماً اين قضيه از ساخته هاى خالص ذهن است . زيرا - حواس فقط موضوعات خود را در مىيابد مانند آينه كه صورتها را منعكس مىكند و قضيه نمىسازد .\r\n","description":"","footnote":"","page_name":" 184 ","page_number":188},
  {"content":"\r\n\r\n\r\nگمان و ترديد در مكتب حسى چگونه تفسير مىشود ؟\r\nاين مسئله يا نظر دقيق در موضوع آن كه گمان و ترديد است ، در مكتب حسى تقريباً بىجواب مىماند .\r\nبه توضيح اين كه ، همهء اوقات به وسيلهء حواس علم به اشياء نداريم ، گاهى در بارهء موضوعات و روابط گمان مىكنيم و گاه ديگر ترديد داريم . مثلًا افراد زيادى از ( حق ) را ديده‌ايم كه موقعيت خود را باز كرده دير يا زود ( حق ) بودن خود را اثبات كرده است ، ولى گاهى هم ديده‌ايم كه با اين كه ( حق ) بوده است پاى مال گشته و از هيچ گونه دفاع برخوردار نگشته است :\r\nاين دو گونه ملاحظه باعث شده است كه ما يقين نداشته باشيم كه هر ( حق ) در هر حال موقعيت خود را اثبات مىكند و اجرا مىگردد ، لذا ممكن است ما در اين باره گمان كنيم كه ( حق ) همواره اجرا مىشود . يا شك كنيم در اين كه حق اجرا مىگردد . با نظر به واقعيت اشياء از هر مقوله و پديده كه بوده باشد هيچ چيزى در جهان هستى بدون تعين و قطعيت وجودى در صحنهء هستى نمودار نمىگردد پس گمان و ترديد دو پديدهء ذهنى خالص مىباشند كه منشا آن عدم تعيين و عدم قطعيت ( اين ) يا ( آن ) براى ذهن است . درست است كه واحدهاى اوليه اى كه در بارهء ( اين ) و ( آن ) در ذهن من نمودار شده است به وسيلهء حواس به ذهن منتقل شده است ، اما تطبيق مورد گمان و ترديد با ( اين ) يا ( آن ) كار ذهن خالص است .\r\nاكتشافات در مكتب حسى چگونه تفسير مىشود ؟\r\nاگر از همهء مسايل فوق قطع نظر كنيم و بگوييم : مكتب حسى مىتواند همهء آنها را تفسير كند . موضوع ديگرى وجود دارد كه فوق العاده با اهميت است و بايستى مكتب حسى تكليف خود را با آن روشن بسازد . اين همان موضوع اكتشافات است . هيچ جاى ترديد نيست كه اكتشافات بشرى از همه جهات تابع حس و منطق نيست ، اگر اكتشاف مجهولات مربوط به حس و منطق مأخوذ از حس بود مىبايست\r\n","description":"","footnote":"","page_name":" 185 ","page_number":189},
  {"content":"\r\n\r\nمنطق دانان حرفه اى كه در همهء دورانها فراوان پيدا مىشوند ، همهء اكتشافات را انجام مىدادند ، در صورتى كه تاريخ علم نه تنها از قهرمانان علم منطق قديم يا جديد اكتشافى نشان نمىدهد ، بلكه حتى از اغلب آن انديشمندان بزرگ كه خود در منطق اكتشافاتى دارند ، ابتكار و كشف مجهول در عرصهء طبيعت را هم سراغ نداريم و اگر فرض كنيم يك منطق دان ابتكارى در شناسايى طبيعت به دست آورده است ، نه از آن جهت بوده است كه منطق دان خوبى بوده است ، بلكه مربوط به نبوغ او يعنى آن راز مبهم است كه در غير منطق دانهاى حرفه اى به فراوانى وجود داشته و نيز اگر يك منطق دان در قلمرو خود منطق اكتشافى داشته باشد ناشى از آن نيست كه او قواعد و اصول منطق را بهتر از ديگران مىداند ، بلكه مربوط به نبوغ فكرى او خواهد بود .\r\nدليل اين مطلب اين است كه آن چه را كه منطق به دست مىدهد عبارت است از بهره بردارى و تنظيم واحدهاى روشن و تثبيت شده در صورت قضايا و كليات . بديهى است كه همين قضايا و كليات و روابط منطقى در مغز گروه فراوانى از مردم وجود دارد ، ولى اكتشاف يك مجهول عبارت است از در آوردن يك حقيقت از پشت پردهء واحدهاى روشن و تثبيت شده ، البته ما منكر نيستيم كه هر مكتشفى در آن قلمرو مىتواند مجهولى را روشن كند كه فعاليت مغزىاش در آن قلمرو متمركز شده است و حواس برونى و درونى او در همان قلمرو استخدام شده‌اند ، ولى آن مرزى كه جهش از واحدهاى روشن به واحد تاريك و در آوردن آن واحد تاريك در شمارهء واحدهاى روشن انجام مىگيرد به هيچ وجه به حس و منطق مأخوذ از حس مربوط نمىباشد .\r\nآيا با پيش رفت زمان فعاليت عقلانى رو به كاهش و فعاليت حسى رو به افزايش مىرود ؟\r\nاگر مسئله از اين قرار بود كه افراد انسانى با پيش رفت در جهان بينى انحصار شناسايى را به طريق حواس مىپذيرفت ، مىبايست امروزه از فعاليت عقلانى و درونبينى\r\n","description":"","footnote":"","page_name":" 186 ","page_number":190},
  {"content":"\r\nاثرى نمانده باشد ، در صورتى كه عملًا مىبينيم بشر در گذرگاه طولانى خود همواره با دو موتور حركت كرده است :\r\n1 - حواس 2 - عقل به معناى عمومى آن .\r\nجاى شبهه نيست كه حواس طبيعى بشرى از صدها هزار سال به اين طرف يا حد اقل از آغاز تاريخ جهان بينىاش به اين طرف هيچ گونه ترقى و تكاملى را نديده است . همان چشم است با ديدش و همان گوش است با شنوايىاش .\r\nپس چه شده است و از چه راهى به اين همه معلومات شگفت انگيز نايل شده است ؟ آيا جز اين است كه با پيش رفت زمان هر يك از معلومات را كه كسب كرده مانند آبى بوده است كه به تلمبه بريزند و دسته تلمبه را بالا و پايين ببرند تا آب منبع را به بالا بكشد ؟ ما نمىدانيم كه اگر رهبران فكرى گذشته اهميت تعقل و انديشه را به آدميان گوشزد نمىكردند تمدن و فرهنگ بشرى با چه وضعى روبرو مىگشت ؟ هنگامى كه امثال سقراط توصيهء اكيد مىكنند كه به درون خود به طور جدى بپردازيد ، آيا احتمال نمىدهيد اين توصيه ها در شناسايى جهان عالىترين نقش را به عهده داشته است ؟ آيا كسى كه از ماهيت و خصوصيات تعقل مطلع باشد همان گونه فكر مىكند كه يك آدم معمولى كه تنها او است و فعاليت حواسش ؟ ما نمىخواهيم بگوييم : مطالب فوق را استوارت ميل انكار مىكند ، ولى مىگوييم : مىبايست اين متفكر نتايج مطالب فوق را در نظر مىگرفت .\r\nاجازه بدهيد اين مطلب را بيشتر توضيح بدهيم :\r\nگفتيم : كه حد اقل اين است كه از موقع بروز ريشه هاى علم و فلسفه ، حواس بشرى چندان تفاوتى نكرده است ، ولى مقايسهء معلومات بشرى آن روز با امروز تقريبا مانند مقايسهء يك واحد است با ميليارد . اين توسعه و تعمق از كجا به دست\r\n","description":"","footnote":"","page_name":" 187 ","page_number":191},
  {"content":"\r\n\r\nآمده است ؟ اين است سؤالى كه بايستى استوارت ميل پاسخ آن را بگويد .\r\nاگر ايشان بگويند : بشر معلومات را كه از راه حواس بدرون منتقل ساخته و به كمك حافظه و تعقل و تداعى معانى و ساير جمع و تركيب و تجزيه ها اين معلومات را به دست آورده است ، اين مطلب نمىتواند پاسخ سؤال فوق بوده باشد ، زيرا همهء فعاليتهاى فوق در اكثر افراد معمولى بشرى بوده است و مىبايست اكثر افراد بشرى در اكتشاف و افزايش دادن بمعلومات ما سهيم بوده باشند ، در صورتى كه پيش رفت شناسايى ما مرهون يك عده افراد بسيار محدودى بوده است\r\n2 - « آن چه را ادراك كليات مىگويند ، نيست مگر جمع و تركيب معلومات جزيى كه به حس و وهم براى ذهن حاصل مىشود »\r\nاين مطلب هم قابل تامل است ، زيرا - مفهومى كه از كلى در ذهن ما ايجاد مىشود ، مجموعه اى از افراد و تشخصات آنها نيست ، يعنى چنين نيست كه ما هنگامى كه يك انسان كلى فرض مىكنيم ، ميلياردها افراد انسانى را با خصوصيات و اشكالشان در يك مفهوم جمع كرده و آن مجموعه را انسان كلى مىناميم و به اصطلاح فنى ( اخذ قيود ) نيست ، بلكه ( حذف قيود ) است . وقتى كه خط مستقيم را به عنوان كلى در ذهن خود در مىيابيم چنين نيست كه ما همهء خط مستقيمها را با تمام مشخصاتشان در يك مجموعه بنام مفهوم كلى خط مستقيم جمع كرده‌ايم ، بلكه چنين مجموعه اى حتما محال است ، زيرا - بعضى از تشخصات و خصوصيات افراد يك كلى با همديگر متضاد مىباشند ، مانند حركت و سكون ، اگر كسى خط مستقيم كلى را كه در ذهن تصور كرده است ، متحرك است يا كوتاه است نمىتواند همان خط مستقيم را ساكن يا بلند فرض نمايد .\r\nپس مفهوم كلى حقيقتى است كه از خصوصيات افراد تجريد شده است و اين كارى است عقلانى خالص . بلى ما آن نظريهء جورج باركلى را منكر نيستيم كه مىگويد :\r\n","description":"","footnote":"","page_name":" 188 ","page_number":192},
  {"content":"\r\n\r\nكلى خالص بدون كوچكترين تشخيص در ذهن وجود ندارد .\r\nاين نظريه كاملًا مورد قبول است ، ولى اين مطلب نظريهء حسيون را تأمين نمىكند ، زيرا - نهايت نتيجه اى كه از گفتار باركلى حاصل مىشود اين است كه تجريد به طور كلى كه هيچ گونه خصوصيتى در مفهوم كلى باقى نماند امكان پذير نيست ، اما در اين كه در نمودار شدن كلى در ذهن بايستى تجريدى صورت بگيرد جاى ترديد نيست .\r\nما در بارهء اين مسئله در مباحث گذشته مطالبى را توضيح داده‌ايم و حاصل نظريهء ما در بارهء كلى اين است كه بوجود آمدن كلى در ذهن انسانى دو مرحله دارد :\r\nاول - تجريد ، كه عبارت است فعاليت ذهن است براى حذف خصوصيات افراد و مصاديق ، اين فعاليت مانند شمارش اعداد است كه خود به خود نمود ذهنى ندارد .\r\nدوم - مرحله نمود ذهنى است ، در اين مرحله كلى مانند ساير نمودها در ذهن ايجاد مىشود ، ولى با تشخيص متغير يا قابل تغيير ، مثلًا هنگامى كه خط مستقيم كلى در ذهن نمودار گشت ، بدون ترديد با خصوصيات معينى نمودار شده است . فرض كنيم : اين خصوصيات طولانى بودن و حركت است ، اما مىدانيم كه خط مستقيم منحصر به طولانىها و متحركها نيست ، اين دانستن موجب مىشود كه آن دو تشخيص طولانى بودن و متحرك بودن قابل تغيير و تبديل به كوتاهى و سكون بوده باشد .\r\nممكن است بگوييم : پا در هوا گرفتن ، طولانى بودن و متحرك بودن دامنهء همان مرحلهء اولى است كه ما آن را فعاليت ذهن ناميديم ، نه انعكاس در ذهن .\r\nبه هر حال چنان كه ملاحظه مىشود تحقق كلى در ذهن مسئلهء جمع و تركيب افراد و مصاديق نيست\r\n3 - « پس در واقع تعقل جز جمع معانى چيزى نيست . »\r\nبا ملاحظهء مطالب گذشته ، اين جمله نمىتواند داراى مفهوم صحيحى بوده باشد . به اضافهء اين كه فعاليت عقل مگر منحصر در كلى سازى است كه ما با تفسير شخصى\r\n","description":"","footnote":"","page_name":" 189 ","page_number":193},
  {"content":"\r\n\r\nدر بارهء كلى بتوانيم فعاليت تعقل را در مقابل حواس چيز قابل توجه محسوب نكنيم و مىتوان اين مسئله را مطرح كرد كه چنان كه ( وجدان ) داراى فعاليتهاى زيادى است كه ممكن است متجاوز از پنجاه نوع فعاليت گوناگون بوده باشد - همچنان تعقل داراى قيافه ها و فعاليتهاى متعددى است از آن جمله :\r\n1 - تجزيهء هر كل در هر صورت به اجزاء كوچكتر 2 - تركيب اجزاء 3 - حكم به تساوى و برترى 4 - حكم به معناى قرار دادى ( اعتباريات ) 5 - حكمهاى حدسى كه مقدمات محسوس ندارند 6 - هدف گيرى 7 - وسيله گيرى 8 - حذف و انتخاب 9 - تجريد براى كلى گيرى .\r\nچون مسايلى كه در موضوع بحث مطرح كرديم مقدار قابل اعتنايى از آن مسايل روشن است كه به نظر نمىرسد كه با مثال جان استوارت ميل پوشيده بماند ، مىتوان گفت : مقصود اينان بيان يك فعاليت درونى است كه به صورت جمع و تركيب و تداعى معانى عمل كند نه اين كه تمام نيروها و فعاليتهاى درون بشرى را در آن چه كه مىگويند منحصر مىكنند .\r\n4 - « به عقيدهء استوارت ميل دو امر كه بنياد علم انسان و بلكه بنياد وجود است و بر حسب ظاهر از آن مسلم تر چيزى نيست ، شبهه و فريبى است كه براى انسان از تداعى معانى دست مىدهد :\r\nيكى - ادراك نفس و شخصيت خود .\r\nديگرى - ادراك جهان يعنى چيزهايى كه غير از نفس خود به وجود آنها قايل است ، به شرح ذيل :\r\n","description":"","footnote":"","page_name":" 190 ","page_number":194},
  {"content":"\r\nادراك نفس و شخصيت عبارت از اين است كه محسوساتى در ذهن وارد مىشود و در حافظه مىماند و ذهن آن احساسات گذشته را جمع مىكند و امكان وقوع آنها را در آينده به نظر مىگيرد و از اين جمع و تركيب امر واحدى توهم مىكند كه آن را ( من ) مىنامد و نفس و شخصيت خود مىپندارد .\r\nادراك اشياء خارجى هم نتيجهء تداعى معانى يعنى جمع و تركيب احساسات است ، چون ذهن آن چه را بر او محسوس شده ضبط و تركيب مىكند و از آنها وجود اشياء و اجسام را توهم مىنمايد و از عبارات استوارت ميل اين است كه ماده ( جسم ) همانا امكان دايمى احساس است » اين گونه حسگرايى افراطى كه گريبان گير بعضى از متفكرين دورانهاى اخير انگلستان شده است ، درست است كه بطور مستقيم آنها را در مكتب شكاكها قرار نمىدهد و آنها مىتوانند در بارهء دعاوى و نظرياتشان ابراز يقين و حتى منطق هم ارايه بدهند ، اما مىتوان با كاوش لازم و كافى ريشه هايى از نهيليسم را در بنياد دعاوى و نظرياتشان سراغ گرفت .\r\nبسيار جاى تعجب است كه اينان و لو براى يك بار هم كه بوده باشد از خود نمىپرسند كه اين ( من ) از اين محسوسات گسيخته و مختلف چگونه توليد مىشود ؟ هيچ متفكرى در اين موضوع ترديد ندارد كه ( من ) موضوعى است داراى فعاليت معين از قبيل وجدان تعقل ، تصميم ، اراده و اختيار ، اكتشاف ، تجسيم . . . و اين موضوع و فعاليتهايش تحت قوانين و اصول در همهء انسانها با مراتب مختلف وجود دارد . آيا همهء انسانها خود را فريب مىدهند ؟ آيا انديشمندان عالى مقام مانند دكارت و كانت و هگل و هنرى برگسون و خود جان استوارت ميل در حالات طبيعىشان خود را گول مىزنند ؟ چطور شده است كه هزاران فلاسفه و روان شناسان و درون بينان توانسته‌اند همهء پديده هاى تخيلى را از امور واقعى تشخيص داده و تفكيك نمايند ؟ و به عبارت ديگر موارد بازيگرى ذهن را از تماشاگرى آن تفكيك نمايند ؟ و بعبارت ديگر موارد بازيگرى ذهن را از تماشاگرى آن تفكيك نمايند ، ولى اين دريافت ( من )\r\n","description":"","footnote":"","page_name":" 191 ","page_number":195},
  {"content":"\r\nكونسيانس ( علم حضورى ) آنها را چنان فريفته است كه توانايى نجات يافتن از آن را از دست داده‌اند ؟ آيا اين همه روان پزشكان كه گروه زيادى از بيماريهاى روانى را نتيجهء متلاشى شدن ( شخصيت ) يا چند شخصيتى بودن معرفى مىكنند و تمام دانشكده ها و كتابها و بيمارستانهاى مربوطه براى اشتباه بيماران در بارهء يك خيال و خود فريفتن به راه انداخته‌اند ؟ بلكه مىتوانيم بگوييم : از آن جهت كه محسوسات خود بطور گسيخته در ذهن وارد مىشوند و حافظه و ذهن كه عمل جمع و تركيب را انجام مىدهند ، هرگز ميليونها بلكه ميلياردها حقايق و نمودها را بيك موضوع واحد مبدل نمىسازند بنا بر اين همان تعدد و تكثر و كيفيتهاى گوناگون محسوسات وارد شده در ذهن در يك حالت تركيبى بوجود خود ادامه مىدهند ، در نتيجه تلاشى ( من ) يا تعدد ( من ) نه تنها بيمارى روانى نيست ، بلكه داراى عالىترين وضع روانى است كه مطابق دريافتهاى متفرقه ، شخصيتهاى متعدد و متنوع دارند و اين مردم كه داراى شخصيت واحد و هماهنگ هستند بيمار مىباشند وانگهى ، آيا چنين نيست كه گاهى افراد متفكر مىخواهند بدانند آيا قواى درونى آنان معتدل و منظم كار مىكند يا نه ؟ در اين مسئله روشن كه بخودشان مطرح كرده‌اند چه مىكنند ؟ اينان بدرون خود مىنگرند ، مىبينند داراى قوا و فعاليتهاى ذيل هستند :\r\nتعقل ، هوش ، حافظه ، استحضار ، انتقال ، وجدان ، تجسيم ، اراده ، عواطف و احساسات گوناگون و غرايز ديگر . . . مىخواهند بفهمند كه آيا اين قوا و فعاليتها بطور تعديل يافته و هماهنگ در درون آنها وجود دارد يا بعضى از آنها ناقص و بعضى ديگر زيادتر از حد است ؟ از آقاى استوارت ميل و هم مكتبانشان مىتوانيم بپرسيم : بررسى كننده و قاضى كيست ؟ اگر ايشان بگويند : مثلًا تعقل است . كه اين بررسى و قضاوت را انجام مىدهد ، اين اعتراض بايشان وارد است كه مگر خود تعقل تحت بررسى قرار\r\n","description":"","footnote":"","page_name":" 192 ","page_number":196},
  {"content":"\r\nنگرفته است ؟ و به عبارت حقوقى متهم غير از داستان است ، در اين بررسى و قضاوت تمام قوا از تعقل گرفته تا احساسات و از انتقال گرفته تا تجسيم همگى در جلو ميز محاكمه و بررسى قرار گرفته‌اند ، چگونه امكان دارد كه يكى از اين موارد قضاوت ، ( متهم ) خود را براى خود و ديگران قاضى نصب كند ؟ پس بايستى بگوييم : اين شخصيت انسانى يا من عالى است كه بررسى نموده و قضاوت مىكند .\r\nممكن است بگوييد : اين شخصيت هر چه باشد بالاخره در اين بررسى و قضاوت از يكى يا چندين قواى موجوده در درون استمداد خواهد كرد ، مخصوصا از نيروى تعقل ، بنا بر اين باز خود متهمين هستند كه در بارهء خودشان قضاوت خواهند كرد .\r\nپاسخى كه به اين سؤال مىتوان داد اين است كه شخصيت انسانى دو رويه دارد :\r\nاول - رويهء مجاور با طبيعت و قواى درونى .\r\nدوم - رويهء عميق يا مجاور با ما وراى طبيعت .\r\nرويهء مجاور با طبيعت و قواى درونى مانند پالايشگاهى است كه محصول حواس و قواى درونى را تصفيه كرده به رويهء عميق يا مجاور ما وراى طبيعت تحويل مىدهد ، اين محصولات تصفيه شده است كه وسيلهء بررسى و قضاوت رويهء عميق و مجاور ما وراى طبيعت شخصيت در بارهء تعادل و هماهنگى قواى درونى خواهد گشت و به همين جهت است كه هر چه تجربه و فعاليت علمى و وجدانى يك فرد بيشتر باشد در نتيجه فعليت احاطه و آگاهى شخصيت به اصول عالى كه وسيلهء قضاوت آن است بيشتر و عميقتر خواهد گشت و نظير اين سرمايه را شخصيت انسانى در اقدام به كارهاى اختيارى نيز مورد بهره بردارى قرار مىدهد ، به توضيح اين كه : انگيزه هاى خارجى كه باعث اشتياق انسانى به انجام كار مىشود ، رابطهء اين انگيزه ها با كار اختيار رابطهء علت و معلول به اصطلاح كلاسيك نيست ، يعنى در كارهاى اختيارى هيچ انگيزهء خارجى نمىتواند صدور كار را حتمى صد در صد بنمايد ، لذا كار اختيار عمده با استناد به\r\n","description":"","footnote":"","page_name":" 193 ","page_number":197},
  {"content":"\r\n\r\nنظارت و سلطهء شخصيت صادر مىشود و هر اندازه كه اندوخته هاى شخصيت بوسيلهء علم و تعقل و وجدان عالىتر بوده باشد ، كار اختيارى انسان هم زيادتر و هم عالىتر خواهد بود و اندوخته هاى شخصيت كه وسيلهء فعليت و كمال آن است ، هر اندازه كه در متن شخصيت حالت صيقلى و تجرد پيدا مىكند به همان قدر از زنجير گرانبار علت و معلولى در مقابل انگيزه هاى خارجى فراتر مىباشد . به اضافهء اين كه اگر ( شخصيت ) انسانى همان محسوسات جمع و تركيب يافته در ذهن بوده باشد ، بايستى در پديدهء ( خود هشيارى ) ما بيش از يك نوع خود آگاهى نداشته باشيم ، در صورتى كه ما انواع گوناگونى از خود آگاهى داريم :\r\n1 - ( خود ) : به معناى اجزاى مادى .\r\n2 - ( خود ) : مجموع اجزاى درونى محسوس و قابل دريافت .\r\n3 - ( خود ) همان رويهء مجاور با طبيعت و قواى درونى .\r\n4 - ( خود ) به معناى ( من اجتماعى ) به اصطلاح فرويد .\r\n5 - ( خود ) به معناى ( من ) برتر به اصطلاح فرويد .\r\n6 - ( خود ) به معناى آن حقيقت واحد كه مىتواند همهء قوا و اجزاى درونى را براى بررسى و قضاوت بر نهد .\r\n5 - « ادراك اشياء خارجى هم نتيجهء تداعى معانى يعنى جمع و تركيب احساسات است . »\r\nاين مطلب روى بنياد مكتبى استوارت ميل يك مسئلهء منطقى است و اگر كسى مكتب حسيون را بپذيرد بايستى پديدهء ادراك اشياء خارجى را به همين نحو مطرح بسازد ، ولى استوارت ميل به همين مسئله كفايت نمىكند ، بلكه عبارت ذيل را هم اضافه مىكند :\r\n« چون ذهن آن چه را بر او محسوس شده ضبط و تركيب مىكند و از آنها وجود اشياء و اجسام را توهم مىنمايد » .\r\nاين جا است كه ليلى پرستى يك انديشمند شكوفان مىگردد ، براى استوارت ميل\r\n","description":"","footnote":"","page_name":" 194 ","page_number":198},
  {"content":"\r\n\r\nپديدهء حس آن چنان جالب جلوه كرده است كه ( غريزهء جنسى ) براى فرويد ، ( عدد ) براى فيثاغورس ، ( شدن ) براى هراكليد ، مجهول بىنهايت براى بعضى ديگر از فلاسفه ى يونان باستان ، ( هيدروژن ) براى بعضى از فيزيك دانان قرن معاصر ، ( حركت ) براى بعضى ديگر از فيزيك دانان قرن اخير ، ( اراده ) براى شوپن هاور . . . انتقاداتى كه براى هر ايده آلى است منكر واقعيت وارد است ، به روش فلسفى استوارت ميل نيز وارد مىباشد و چون در مباحث آينده به طور مشروح در بارهء ايده آليسم و رئاليسم بحث خواهيم كرد ، لذا تفصيل اين انتقادات را به موقع خود موكول مىكنيم . اين جمله را به عنوان نظريهء نهايى در روش مكتبى استوارت ميل مىگوييم : او با يك بيان مربوط به ( علم المعرفه ) كه بايستى تنها منشا علم انسانى را بيان كند به جهان بينى وارد شده و بخطا رفته است .\r\nمكتب عقلى چه مىگويد ؟\r\nهوا خواهان اين مكتب نيز يك مطلب را تعقيب نمىكنند ، بلكه مىتوان مطالب ذيل را در مكتبهاى عقليون مشاهده كرد :\r\n1 - منشا علم و دانش همانا عقل است و محسوسات جز انگيزه هايى براى تهييج و تحريك عقل براى نمودار ساختن دانش كه در نهاد عقل نهفته است چيز ديگرى نيست .\r\n2 - نه تنها منشا علم و معرفت عقل است ، بلكه حقيقت و هدف و راز جهان هستى عقل است و بس .\r\n3 - محسوسات خارجى كه به وسيلهء حواس به درون ما منتقل مىشوند ، جز يك عده انعكاسات گسيخته چيزى نيستند و ذهن ما ( حس مشترك ) كارى كه مىكند آنها را مانند آيينه منعكس مىسازد ، اين انعكاس را موقعى مىتوان علم و معرفت ناميد كه عكس و صورتهاى منعكس در آيينه و ساير اجسام صيقلى را علم و معرفت بناميم و مسئله از اين قرار نيست ، بلكه اين عقل است كه مىتواند آن دريافت شده هاى گسيخته را به صورت قضايا و كليات در آورده و موجب علم به آنها بوده باشد .\r\n","description":"","footnote":"","page_name":" 195 ","page_number":199},
  {"content":"\r\n4 - عقل انسانى به طور قبلى اصول و كلياتى دارد كه آنها را در اصطلاح ( قضاياى اپريورى ) يعنى پيش از حس و تجربه مىنامند ، معرفت محصول به دست آوردن محسوسات و تنظيم آنها به وسيلهء آن اصول و كليات قبلى مىباشد ، چنان كه همان اصول و كليات قبلى مىتوانند محرك پى جويى انسان از حقايق هستى بوده باشند . هنگامى كه انسان به وسيله آن اصول و كليات تحريك شد ، رو به محسوسات مىآورد ، يعنى حواس خود را مورد بهره بردارى در مشاهدهء حقايق قرار مىدهد . نظريات ديگرى نيز در مكتبهاى عقليون ديده مىشود كه ما به تفصيل آنها نمىپردازيم . به نظر مىرسد : در مكتب عقلى با آن افراط روبه رو هستيم كه در مكتب حسى آن را تفريط مىناميم .\r\nهر يك از نظريات فوق در صورت تعديل شده اش مىتواند حقيقتى را باز گو كند ، ولى اگر يكى از اين نظريات بخواهد امتياز تمام واقعيت را ادعا كند در حقيقت همان كار را كرده است كه مذهب حسى تفريطى .\r\nمثلًا نظريهء اول كه مىگويد :\r\n« منشا علم و دانش همانا عقل است و محسوسات جز انگيزه هايى براى تهييج و تحريك عقل براى نمودار ساختن دانش كه در نهاد عقل نهفته است چيز ديگرى نيست » .\r\nاگر به اين نكته قناعت مىكرد كه درون انسانى قوايى دارد كه با تحريك محسوسات به فعاليت مىافتند و نتايج مخصوصى را بروز مىدهند كه تنها از خود محسوسات ساخته نيست ، مانند انتقالات بىسابقه به مجهولات ، يعنى اكتشافات ، چنان كه پيش از اين گفتيم : در پديدهء اكتشافات كه ما آن را در منطق ( استنتاج روانى شخصى ) اصطلاح مىكنيم ، معلوم تازه اى براى نابغه كشف شود كه در معلومات موجوده وجود نداشته است و هيچ اجبارى هم نداريم كه علت اين فعاليت اكتشافى را عقل نام گذارى كنيم .\r\nپس با اين تفسير و تحليل يك حقيقت قابل پذيرش را براى همهء مكاتب به دست\r\n","description":"","footnote":"","page_name":" 196 ","page_number":200},
  {"content":"\r\n\r\n\r\nآورده‌ايم و آن اين است :\r\n1 - در درون انسانى با تحريك محسوسات و به وسيلهء آنها فعاليتى انجام مىگيرد و واحدهايى را براى علم و معرفت در اختيار ما مىگذارد كه از محسوسات مطرح شده براى ما ساخته نيست .\r\nآن نظريه كه مىگويد : « نه تنها منشا علم و معرفت عقل است ، بلكه حقيقت و هدف و راز جهان هستى عقل است و بس » .\r\nصاحب اين نظريه اگر چنين بگويد : كه من براى عقل مفهومى را قايلم كه مىتواند داراى خصوصيات فوق بوده باشد ، زيرا ، عقل كه از يك قلمرو ناچيز يك كالبد مادى به وجود مىآيد و تدريجاً رو به كمال مىرود ، در اوج كمال مىتواند حقايق جهان هستى را مانند يك آهنگ موسيقى كه هزاران مطلب را مىتواند در محتواى خود داشته باشد دريابد - اين معنى در جهان بينى هر متفكر مطرح است . نهايت امر اين است كه به كار بردن عقل در اين مسئله چنان كه هگل انجام داده است صدها مطالب را مشوش مىكند و مسائل جهان بينى را به مسائل ( علم المعرفه ) مخلوط مىسازد . . . و غير ذلك . نتيجه اى كه از اين تفسير و تحليل در بارهء عقل به دست مىآيد اين است :\r\n2 - با نظر به جامع بودن يكى از جلوه هاى « من انسانى » كه ما آن را عقل ناميده‌ايم ، تمام حقايق و واقعيات هستى را در هويت خود در مىيابد . مىتوان گفت : منشا علم و معرفت نيز عقل است چنان كه مىتوان گفت : هدف نوشتن كتاب دانش فرا گرفتن ديگران است . »\r\nنظريهء سومى كه مىگويد : محسوسات خارجى كه به وسيلهء حواس بدرون ما وارد مىشوند جز انعكاسات گسيخته چيزى نيستند . . . اگر بگويد : ذهن انسانى محسوسات را مانند آيينه در خود منعكس مىسازد سپس فعاليت ديگرى در درون ما شروع مىشود و آنها را به صورت علم و معرفت در\r\n","description":"","footnote":"","page_name":" 197 ","page_number":201},
  {"content":"\r\n\r\n\r\n\r\nمىآورد ، منشا اين فعاليت را من عقل ناميده‌ام ، بنا بر اين به يك نتيجهء مقبول ديگرى خواهيم رسيد و آن اين است .\r\n3 - علم و معرفت انعكاس مجرد محسوسات نيست ، بلكه براى آن كه دريافته شده هاى حسى به صورت علم و معرفت در آيند به فعاليت ديگرى نيازمنديم ، اين فعاليت همان تعقل است .\r\nنظريهء چهارم كه اصول و كليات را به طور آپريورى براى عقل مىپذيرد ، اگر بتواند اين مطلب را هم اضافه كند كه اين اصول و كليات قبلى همواره و در همهء شرايط براى انسانها يكى نيست ( زيرا - آن چه كه وجود دارد ريشه هاى اصلى آن اصول و كليات است و اگر بخواهد آن ريشه ها بارور شود و به شكل اصول و كليات در آيد به آميزش با محسوسات و ساير واحدهاى حسى و تجربى نيازمند مىباشد . ) نتيجهء قابل قبول ديگرى به دست مىآيد و آن اين است :\r\n4 - ريشه هايى براى درك مفاهيم و اصول كلى تر در نهاد ما وجود دارد ، ما دارندهء اين ريشه ها را عقل ناميده‌ايم .\r\nخلاصه اين گونه نظريات در بارهء يكى از فعاليتهاى درونى انسانى مانند : نظريات همان كسان است در بارهء يك مجموعه كلى يا در بارهء يك واحد داراى جهات متعدد كه تنها از عينك مخصوصى كه به ديدگان خويش زده‌اند قضاوت نمايند .\r\n\r\n( ( 1622 ) ) پس يقين شد كه تعز من تشاء\r\nخاكيى را گفت پرها برگشا\r\n\r\nعزيز كردن و ذليل كردن مردم به اختيار او است چه معنا دارد ؟\r\nشايد اين مطلب براى گروه زيادى قابل هضم نباشد كه عزت و ذلت مردم به مشيت او بستگى داشته باشد و آن گاه آنها را در به دست آوردن عزت و بر كنار شدن\r\n","description":"","footnote":"","page_name":" 198 ","page_number":202},
  {"content":"\r\n\r\nاز ذلت صاحب اختيار معرفى نمايد چنان كه روشن است اين يكى از ضمايم مباحث جبر و اختيار و سر نوشت مىباشد . ما در موقع بيان آيات اين آيه را مشروحا نوشته‌ايم كه مىگويد :\r\n« بگو : پروردگارا كه مالك مطلق تويى به هر كه بخواهى ملك مىبخشى و از هر كه بخواهى ملك را از او سلب مىكنى ، عزيز مىكنى كسى را كه بخواهى ، ذليل مىكنى هر كس را كه بخواهى . . » .\r\nچند مسئله در بارهء اين آيه و امثال آن وجود دارد كه به طور اختصار متذكر مىشويم :\r\nمسئلهء اول\r\n- مطابق دليل عقل و با نظر به ساير منابع اسلامى عدالت خداوندى با مشيت بىعلت هرگز سازگار نيست و همچنين عدالت خداوندى نمىتواند با مشيت او بر خلاف عدالت هماهنگ بوده باشد . البته ما نمىگوييم : كه ما بر خدا واجب كرده‌ايم عدالت بورزد تا اشاعره بگويند : موجودى كه كوچكترين اراده و اختيار در مقابل خدا ندارد چگونه مىتواند به او تكليف معين كرده بگويد : واجب است كه تو عادل باشى مخصوصاً عدالتى را هم در نظر بگيرد كه مفاهيم و قضاياى مربوطه به آن ساختهء ذهن خود او بوده باشد بلكه مىگوييم : عقل ما درك مىكند كه با نظر به عدم احتياج خداوندى و با نظر به اين كه كمال ما را مىخواهد و ما را در جهانى آفريده است كه بدون محاسبات پشت پرده اى جنگلى بيش نخواهد بود ، خدا عادل است . در حقيقت از يك عده قوانين مصرح و بديهى عقل كشف مىكنيم كه خدا عادل است ، نه اين كه حكم الزامى مىكنيم كه بايستى خدا عادل باشد به اضافهء آياتى از قبيل :\r\n« وَتَمَّتْ كَلِمَةُ رَبِّكَ صِدْقاً وَعَدْلًا لا مُبَدِّلَ لِكَلِماتِه 6 : 115 . . » ( 1 )  ( مشيت خداى تو با صدق و عدالت تمام شده است براى كلمات ( مشيتهاى\r\n","description":"","footnote":" ( 1 ) سوره الانعام ، آيه 116 . . ","page_name":" 199 ","page_number":203},
  {"content":"\r\n\r\nاو تبديل كننده اى وجود ندارد ) .\r\nكه صراحتاً مىگويد : خدا عادل است و در مفهوم عدالت تصور ناشايست راهيابى ندارد . بنا بر اين قاعدهء اصيل در عزيز كردن و ذليل ساختن مردم به معنايى كه در مسئلهء دوم متذكر خواهيم شد با مشيت خدايى خويش ستمى روا نخواهد داشت .\r\nمسئلهء دوم\r\n- آيه اى كه پس از اين آيه آمده ، به قرار ذيل است :\r\n« تُولِجُ اَللَّيْلَ فِي اَلنَّهارِ وَتُولِجُ اَلنَّهارَ فِي اَللَّيْلِ وَتُخْرِجُ اَلْحَيَّ مِنَ اَلْمَيِّتِ وَتُخْرِجُ اَلْمَيِّتَ مِنَ اَلْحَيِّ وَتَرْزُقُ مَنْ تَشاءُ بِغَيْرِ حِسابٍ . » 3 : 27 ( 1 )  ( شب را در روز و روز را در شب داخل مىكنى ( پشت سر همديگر به جريان مىاندازى ) زنده را از مرده و مرده را از زنده بيرون مىآورى و هر كه را بخواهى روزى بىمحاسبه مىبخشى ) .\r\nنظر به دليل عقلانى و با ملاحظهء اين آيه كه در دنبال آيهء قبلى است : « قُلِ اَللَّهُمَّ مالِكَ اَلْمُلْكِ 3 : 26 . . » و همچنين آيات فراوانى كه با بيانات گوناگون در قرآن وارده شده است ، آيهء : « قُلِ اَللَّهُمَّ مالِكَ اَلْمُلْكِ 3 : 26 . » .\r\nيك جريان طبيعى واقعى را بيان مىكند ، به اين معنى چنان كه پشت سر هم قرار گرفتن شب و روز و تولد زنده از بىجان و بىجان از جاندار دلالتى بر دشمنى سر نوشت الهى با كسى ندارد ، همچنين بخشيدن ملك و سلب آن و عزت و ذلت كه به معناى نادر الوجود بودن و در دسترس بودن آن است كه لازمه اش وصول به آسانى به آن موجود است .\r\nبه توضيح اين كه بايستى براى عزت و ذلت دو معناى طبيعى و معنوى در نظر گرفت 1 - معناى طبيعى عزت همان است كه در عربى به معناى كميابى است و مىگويد فلان كالا عزيز الوجود است يعنى كمياب است و به معناى غلبه كردن هم آمده است چنان كه در آيهء :\r\n","description":"","footnote":" ( 1 ) سوره آل عمران ، آيه 27 . . ","page_name":" 200 ","page_number":204},
  {"content":"\r\n« وَعَزَّنِي فِي اَلْخِطابِ . » 38 : 23 ( 1 )  مشاهده مىشود ( در گفتگو به من غلبه كرد . ) به اين معنى در مفهوم عزت نيكويى و فضيلتى در كار نيست .\r\n2 - معناى معنوى و اخلاقى عزيز كه همواره با نيكويى و فضيلت همراه است ، وقتى كه مىگوييم : فلان شخص در جامعهء خود داراى عزت است چنين استفاده مىشود كه آن شخص داراى عظمت معنوى و اخلاقى مىباشد .\r\nهمچنين است ذلت ، يعنى ذلت نيز داراى دو معناى طبيعى و اخلاقى مىباشد :\r\n1 - معناى طبيعى ذلت نيز در دسترس بودن يك شىء است كه غالباً از فراوانى ناشى مىشود و به اين معنى ذلت همراه با بدى و پستى و بىفضيلت بودن نمىباشد . در آيهء شريفه كه مىفرمايد :\r\n« وَاِخْفِضْ لَهُما جَناحَ اَلذُّلِّ مِنَ اَلرَّحْمَةِ 17 : 24 . . . » ( 2 )  ( [ به پدر و مادر 
  ] بال فروتنى را پايين بيا ) .\r\nمقصود همان معناى طبيعى است ، يعنى همواره در مقابل آنان سهل الوصول و تسليم باشد . نه اين كه براى آنها پستى و رذالت و بىفضيلتى به فروش .\r\n2 - معناى اخلاقى و معنوى آن ذلت به اين معنى با پستى و بىمقدارى و بىفضيلتى همراه است . در آيه :\r\n« قُلِ اَللَّهُمَّ مالِكَ اَلْمُلْكِ تُؤْتِي اَلْمُلْكَ مَنْ تَشاءُ وَتَنْزِعُ اَلْمُلْكَ مِمَّنْ تَشاءُ 3 : 26 . . » .\r\nمقصود ملك و عدم ملك و عزت و ذلت به معناى طبيعى آنها است و هيچ گونه جاى شبهه و اعتراض نيست و كيست ترديد كند در اين كه اختلاف طبيعى انسانها به طور عموم به حدى است كه به هيچ وجه نمىتوان اجزاء موجوديت درونى و بيرونى دو\r\n","description":"","footnote":" ( 1 ) سوره ص ، آيه 23 . .  ( 2 ) سوره الإسراء ، آيهء 24 . . ","page_name":" 201 ","page_number":205},
  {"content":"\r\n\r\nنفر از آنها را كاملًا مساوى دريافت و اين عدم تساوى بدون ترديد بهره بردارى آنها را از مزاياى طبيعت مختلف متنوع خواهد ساخت .\r\n\r\n( ( 1625 ) ) چار طبع و علت اولى نيم\r\nدر تصرف دائماً من باقيم\r\n\r\nبه كار بردن علت اولى در بارهء خدا غلط است\r\nاين بحث يكى از اساسىترين مباحث فلسفهء الهى است ، در اين مسئله با چه نظريات مختلف و متناقض فراوانى كه روبه رو هستيم ، در اين بيت جلال الدين مىگويد : خداوند نه مركب از چهار طبع است و نه علت اولى است .\r\nاين كه خداوند موجود مادى نيست و در نتيجه از عناصر و ساير نمودهاى طبيعى تشكيل نيافته ، كاملًا روشن است ، اما اين كه خداوند علت اولى نيست ، يعنى چه ؟ مىدانيم كه چه در مكتب فلسفى و چه در مكتب ادبى با اين گونه كلمات در بارهء خداوند روبه رو هستيم :\r\nعلت اولى ، عله العلل ، موجود اول ، حقيقت اولى . . . ولى با يك نظر دقيق خدا نه علت است و نه اطلاق اول ( نقطه ى آغاز يك مقوله كمى ) براى او منطقى است ، پس در اين جا دو مسئله داريم :\r\n1 - خدا علت نيست .\r\n2 - بر فرض اين كه اطلاق علت با بعضى از جهات براى او صحيح باشد ، علت اولى نيست .\r\n","description":"","footnote":"","page_name":" 202 ","page_number":206},
  {"content":"\r\nمسئله اول - خدا علت نيست در استعمالات عمومى علت به معناى صادر كننده است و معلول به معناى صادر شده ، يا علت به معناى ايجاد كننده ، معلول به معناى ايجاد شده . البته جاى ترديد نيست كه ما در جهان هستى با اين جريان روبه رو هستيم ، يعنى بعضى چيزها ايجاد مىكنند و بعضى ديگر ايجاد مىشوند اين يك نظر سطحى در جريان حقايق و نمودهاى قلمرو هستى است و مسئلهء علت و معلول خيلى دقيقتر از آن است كه مادر استعمالات عمومى و با شعور ابتدايى آن را تفسير مىكنيم و سپس نتايجى مىگيريم و روى آن نتايج شالودهء جهان بينى و خدا پرستى را بنا گذارى مىكنيم . احكامى را از قبيل اصول ذيل براى علت و معلول تثبيت كرده‌اند :\r\n1 - معلول و علت بايستى هم سنخ يكديگر بوده باشند و الا لازم مىآيد هر چيزى از هر چيزى صادر شود 2 - معلول و علت با يكديگر هم زماناند و اگر تقدمى براى علت لازم است اين تقدم زمانى نيست ، بلكه تقدم در رتبه است ، زيرا - عقل حكم مىكند كه پيش از تمام شدن تمام اجزاء علت به وجود آمدن معلول امكان ناپذير است .\r\n3 - بايستى حقيقت ثابتى وجود داشته باشد كه جلوهء اولىاش علت و جلوهء ثانويش معلول بوده باشد .\r\n4 - به اضافهء تطابق علت و معلول در كيفيت كه مشمول اصل سنخيت است بايستى در كميت هم تطابق داشته باشند .\r\nدر رو بناى طبيعت آن چنان كه براى ما مطرح است و به آن نحو كه ما در زندگانى معمولى سر و كار داريم ، شرايط و احكام فوق از بعضى از ديدگاه ها قابل قبول است ، ولى اين گونه مشاهدات معمولى براى يك شخص جهان بين چه ارزشى مىتواند داشته باشد به جز اين كه از معلومات عادى مردم زمان خويش اطلاعى به دست آورده است .\r\nمسئلهء دوم - محال بودن تصادف .\r\nاگر ما در بارهء جريان حوادث و نمودها دقت بيشترى كنيم ، آن چه كه به طور\r\n","description":"","footnote":"","page_name":" 203 ","page_number":207},
  {"content":"\r\nيقين با آن روبه رو خواهيم گشت ، مسئلهء محال بودن تصادف است . اين يك قانون كاملًا صحيح است ، ما نه تنها نمىتوانيم تصادف را بپذيريم ، بلكه حتى تصور تصادف به طور صحيح براى ما امكان ندارد .\r\nاين قانون مىتواند مشاهدات ابتدايى ما را كه مىگويد : معلول به علت نيازمند است و علت بدون معلول امكان ندارد اثبات مىكند . اما علت چيست ؟ معلول كدام است ؟ رابطهء اين دو از چه قرار است ؟ آيا احكام و يا شرايط گذشته براى علت و معلول لازم است در صورت نبودن يكى يا چند عدد از آن احكام و شرايط علت و معلول به چه وضعى در مىآيد ؟ قانون محال بودن تصادف هيچ يك از اين تاريكىها را براى ما روشن نمىسازد . شگفت انگيز اين است كه بعضى متفكرين ساده لوح يا خوش باور با وجود اين تاريكىها كه ذيلًا مقدارى از آنها را توضيح خواهيم داد علت و معلولى را كه با شرايط ذهنى خود ساخته و پرداخته‌اند از اين جهان طبيعت بلند كرده مىخواهند خدا و رابطهء او را با موجودات جهان هستى توضيح بدهند براى روشن شدن اين مطلب كه خدا علت به اصطلاح فنى فلسفه و علوم نيست ، بلكه علت و معلول به معناى كلاسيكى آن حتى در زير بناى همين جهان طبيعت نيز جريان دارد مطالبى را ذيلًا بيان مىكنيم .\r\nيك - اولًا در آن جملات كه ماكس پلانك مىگويد ، دقيقاً با تأمل بپردازيم سپس ببينيم ما چه مقدار در بارهء جهان طبيعت دريافت صحيح مىكنيم كه با تمام جرات و ساده بينى اساسىترين قانون را براى خود با شرايط قطعى ساختگى مطرح مىكنيم ماكس پلانك قهرمان فيزيك قرن بيستم چنين مىگويد : « كمال مطلوب فيزيك دان شناسايى جهان خارجى حقيقى است با اين همه يگانه وسايل كاوش او ، يعنى اندازه گيرىهايش هرگز در بارهء جهان حقيقى چيزى به او نمىآموزند ، اندازه ها براى او چيزى جز پيامهاى كم و بيش نامطمئن نيستند ، يا به تعبير هلمهولتز جز علاماتى نيستند كه جهان حقيقى به او مخابره مىكند و سپس او به همان طريقى كه زبان شناس مىكوشد تا سندى را كه از بقاياى تمدن ناشناخته است بخواند ، در صدد نتيجه گيرى\r\n","description":"","footnote":"","page_name":" 204 ","page_number":208},
  {"content":"\r\nاز آنها بر مىآيد . اگر زبان شناس بخواهد به نتيجه اى برسد ، بايد اين را چون اصلى بپذيرد كه سند مورد مطالعه معنايى در بر دارد . » ( 1 )  آيا مىتوان در تمام جهان طبيعت يك واحد را پيدا كرد كه بدون ارتباط با ساير عوامل تغيير دهندهء طبيعت و با كمال انفراد از همه چيز علت باشد و از شكم خود يك واحد را بدون ارتباط با ساير عوامل تغيير دهندهء طبيعت به عنوان معلول صادر كند ؟ چنين تصورى مستلزم از هم گسيختن دستگاه مربوط طبيعت است كه به هيچ وجه امكان ندارد بلكه آيا مىتوان فرض كرد كه مجموعه اى از واحدها بدون ارتباط با ساير عوامل طبيعت و با كمال انفراد به عنوان علت ، مجموعه اى از واحدها را بدون ارتباط با ساير عوامل طبيعت و . . . به عنوان معلول صادر كند ، آن معلول هم به نوبت خود همين كار را انجام بدهد ؟ درست است كه نداشتن پاسخ صحيح به اين مسئله ممكن است نظريهء دويد هيوم را به كرسى بنشاند ، يعنى به اعتقاد به نفى علت و معلول منتهى شود و حوادث و حقايق جهان به شكل حلقه هاى زنجيرى در آيد كه به تعاقب يكديگر صورت مىگيرند مانند فصول بهار و تابستان و پائيز و زمستان ، ولى اگر اين استنتاج تصادف را تجويز نكند ، ما دليل براى رد مطلب دويد هيوم كه رابطهء ضرورى عليت را با توصيف كلاسيكى آن منتفى مىداند ، نداريم .\r\nمسئله سوم - آيا مسئلهء سنخيت ميان علت و معلول درهمهء قلمرو هستى حكمفرما است ؟ اگر چنين است پس چرا فعاليتهاى روانى مخصوصاً هر چه كه رشد شخصيت بالاتر برود ، مسئلهء سنخيت از اعتبار ساقط مىشود . شخص كه اقدام به خود كشى مىكند اراده مىكند و تصميم مىگيرد كه وجود خود را منفى بسازد ، هدف معدوم شدن وجود است ، ولى وسيلهء رسيدن به اين هدف اراده و تصميم و ساير فعاليتهاى روانى\r\n","description":"","footnote":" ( 1 ) تصوير جهان در فيزيك جديد ، ماكس پلانك ، ترجمه آقاى صابر ، ص 118 . . ","page_name":" 205 ","page_number":209},
  {"content":"\r\nاست كه اجزاء علت و امور وجودى هستند و نمىتوانند با هدف كه منفى شدن از پهنهء هستى است سنخيت داشته باشند .\r\nدر كار اختيارى كه از ما سر مىزند چون شخصيت دست اندر كار است و شخصيت است كه دو قطب مثبت و منفى ( اقدام و خوددارى ) را هدايت مىكند ، با انگيزه هاى طبيعى خارجى كه در اقدام به كار تأثير دارند نه قابل ائتلاف هست و نه با كار صادر شده سنخيتى دارد .\r\nمسئلهء چهارم - مفهوم عليت چه مراحلى را در ادراكات انسانى عبور كرده است ؟ ملاحظهء اين مسئله براى روشن شدن قانون عليت از نظر اهميت مقام اول را دارد ، زيرا - با درك حقيقى اين كه قانون عليت در افكار انسانى از چه مراحلى عبور كرده است ، مىتواند يك ديد روشن در بارهء مفهوم عليت و امكان نسبت اين مفهوم ( عليت ) به خدا به ما بدهد . در اين باره جامعترين عبارات همان است كه ماكس پلانك ياد آور مىشود . آن عبارات به قرار ذيل است :\r\n« هر وقت در بارهء اين امر تصميم بگيريم كه قانون عليت به هيچ وسيله عنوان ضرورتى در عمليات فكرى ندارد ، فكر ما براى بحث در صحت و حقانيت اين قانون در عالم واقعيات روشن خواهد شد ، اكنون بايد پيش از هر چيز بپرسيم كه مقصود از اصطلاح عليت ) چيست ؟ ممكن است مقصود از اين اصطلاح را ارتباط منظم ميان آثارى بدانيم كه يكى پس از ديگرى اتفاق مىافتد ، ولى اين جا پرسش ديگرى پيش مىآيد و آن اين كه آيا اين ارتباط مربوط به طبيعت و ماهيت خود اشياء است يا نتيجهء نيروى واهمهء ما است ؟ آيا ممكن نيست كه نوع بشر در ابتداى كار براى جواب گفتن به بعضى از ضروريات زندگى عملى خود مفهوم عليت را جعل كرده و بعدها متوجه شده باشد كه اگر بخواهد نظر خود را محدود به چار چوبهء اين اصل سازد زندگى غير قابل تحمل مىشود ؟ اكنون قصد آن را نداريم كه به تمام جنبه فلسفى اين مسئله توجه كنيم .\r\n","description":"","footnote":"","page_name":" 206 ","page_number":210},
  {"content":"\r\nبراى قصدى كه در پيش داريم مهمتر آن است كه بپرسيم : آيا ارتباط عليتى ميان حوادث را بايد كامل و مطلق و ناشكستنى تصور كرد ، يا اين كه در جهان حوادثى يافت مىشود كه همچون حلقه اى وارد زنجير عليت نمىشوند » ( 1 )  ماكس پلانك تا اين جا مسئلهء عليت را مطرح كرده و موارد مناقشات موجوده در اين قانون را تا حدودى بيان كرده است ، پس از اين جملات به بيان اختلاف ديدگاه متفكرين و فلاسفه ى متقدمين و متأخرين مىپردازد و محصول استنتاجى كه از آراء آنان به دست مىآورد به قرار ذيل است :\r\n1 - هيچ حادثه نمىتواند به خودى خود توضيح دهندهء وجود خود باشد و از اين راه اثبات مىكند كه جهان به خودى خود نمىتواند وجود خود را توضيح بدهد - در نتيجه علت اعلايى وجود دارد كه بوجود آوردندهء اين جهان است اين روش فكرى از ارسطو و فيلسوفان اسكولاستيك ( مدرسى ) است .\r\n2 - چون دريافت خدا به عنوان علت اعلا از دريافت جهان به دست آمده است ، ناچار خدا ( علت اعلا ) براى افراد با مفاهيم گوناگون مطرح مىگردد ، زيرا - نگرش افراد به جهان هستى يكسان و يكنواخت نيست .\r\n3 - اين خدا اگر چه در جهان نظم ايجاد كرده است ، ولى در هر لحظه مىتواند كه گشتهء نظم را با نيروى ما فوق از هم بگسلد ، معجزات از همين قدرت مطلقه تصحيح مىشود .\r\n4 - مىرسيم به قرن 17 ، زر نه دكارت را مىبينيم كه وجود آفرينش را مطلقاً به خدا نسبت داده و چون اعتقاد مىكند كه جهان هستى بسيار اسرار آميز است ، به طورى كه انسان نمىتواند به تمام حقيقت آن برسد ، لذا امكان معجزه در مكتب دكارت نفى نمىگردد ، از اين مطلب ماكس پلانك نتيجه مىگيرد كه از نظر دكارت نيز مىتوان به گسيختگى در زنجير اصل عليت قائل شد .\r\n5 - در مقابل مدرسيون و دكارت از لحاظ عليت و نظم باروخ اسپينوزا قرار گرفته است .\r\n","description":"","footnote":" ( 1 ) علم به كجا مىرود ؟ ، ماكس پلانك ، ترجمه آقاى احمد آرام ، ص 167 و 168 . . ","page_name":" 207 ","page_number":211},
  {"content":"\r\nاو مىگويد : نظم و سيستم جهان هستى به قدرى دقيق است كه اصل جهانى عليت يك اصل الهى مىباشد و كمال مطلق الهى با اين نظم و قانون در هم آميخته است ، به همين جهت هيچ گونه گسيختگى در هيچ مورد براى قانون عليت وجود ندارد ، در نتيجه امكان معجزه و خارق العاده كاملًا منتفى است .\r\nماكس پلانك پس از بيان نظريهء لايبنيتز كه رابطهء عليت ميان اشياء را امرى ظاهرى و سطحى مىبيند ، به بيان مشرب فلاسفه ى تجربى انگلستان مىپردازد اينان هر گونه معرفت فطرى و اولى ( اپريورى ) را منكر مىشوند و محصول روش آنان در بارهء عليت چنين است :\r\n« در پرتو اين نظريه ، آن چيز كه به اصطلاح جهان خارجى ناميده مىشود ، منحل در مخلوطى از ادراكات حسى مىشود و اصل عليت معنايى جز اين ندارد كه در موقع احساس حوادث به توالى يكديگر انتظامى نيز احساس مىشود ، خود فكر نظم نيز يك ادراك حسى است كه به طور مستقيم به دست مىآيد و نبايد بيش از اين تحليلى در بارهء آن قائل شد . چه چنين انتظامى در هر لحظه ممكن است پايان پذيرد و بنا بر اين ، مطابق اين نظريه اصل عليتى در كار نخواهد بود . شيئى احساس مىشود كه در پى شيئى ديگر قرار مىگيرد ، ولى از اين ملاحظه نمىتوان نتيجه گرفت كه علت وجود اين شيئى آن شيئى است . » ( 1 )  پس از آن كه ماكس پلانك بحث مشروحى در بارهء رابطهء مستقيم و عليت وارد مىكند ، به جريان عليت در فعاليتهاى آزادانهء درون آدمى مىرسد و مىگويد :\r\n« واقعيت اين است كه در جهان اندازه ناگرفتنى فكر و ماده يك نقطه و تنها يك نقطه وجود دارد كه علم و بنا بر آن روش عليتى پژوهش نه تنها از لحاظ عملى ، بلكه از لحاظ منطقى نيز قابل تطبيق نيست و هميشه غير قابل تطبيق خواهد بود . اين نقطه عبارت از وجود شخصيت فردى و همان چيزى است كه به نام ( من ) از آن تعبير مىشود ، اين يك نقطهء كوچكى در جهان موجودات است ، ولى خود فى حد\r\n","description":"","footnote":" ( 1 ) همان مأخذ ، ص 174 و 175 . . ","page_name":" 208 ","page_number":212},
  {"content":"\r\nذاته جهانى است كه زندگى عاطفى و ارادى و فكرى ما را فرا مىگيرد كشور ( من ) سرچشمهء عميقترين رنجها و در عين حال منبع عالىترين شادىهاى ما است . بر اين كشور نيروى سر نوشت تأثير ندارد . ما هنگامى مىتوانيم از نظارت بر خود و حس مسئوليت صرف نظر كنيم كه از خود زندگى چشم پوشيده باشيم . » ( 1 )  ملاحظه مىشود كه ماكس پلانك پديدهء شخصيت يا ( من ) را با كمال آرامى از حوزهء عليت بر كنار مىكند . . . سپس بر كنار شدن ( من ) را از قانون عليت در مورد علم حضورى ( خود آگاهى ) و ( كونسيانس ) آشكارتر از همه جا مىبيند و مىگويد :\r\n« . . . و هر اندازه به حوادث آزمايشهاى شخصى خويش نزديكتر باشيم ، مطالعه در وجود خود ما در روشنى اين حوادث مشكلتر مىگردد ، چه ، در اين صورت فعاليتهاى شخصى كه مطالعه مىكند ، خود جزئى از موضوع پژوهش مىشود و تا چنين است : برقرار كردن ارتباط عليتى عملًا امكان ناپذير مىماند . » ( 2 )  ممكن است گفته شود : عدم درك عليت در اين مورد نتيجهء كوتاه فهمى و نارسايى معلوماتى است كه تا كنون نصيب ما گشته است ، ما به چه دليل از اكتشاف عليت در آينده ، در بارهء علم حضورى ( خود هشيارى ) مأيوس باشيم ؟ پاسخ نصف اين اعتراض را ماكس پلانك به قرار ذيل مىدهد :\r\n« در اين جا ممكن است خواننده اى به اين فكر بيفتد كه آزادى انسان در مقابل اصل عليت امرى مىشود كه تنها نتيجهء فقر نيروى ادارك و فهم ما است ، و به نظر من چنين نظرى مبتنى بر اشتباه است .\r\nبراى اين كه خطاى اين طرز تفكر واضحتر شود ، بايد بگويم : مانند اشتباه كسى است كه خيال كند عدم توانايى شخصى براى سبقت گرفتن بر سايهء\r\n","description":"","footnote":" ( 1 ) همان مأخذ ، ص 225 و 226 . .  ( 2 ) همان مأخذ ، ص 228 . . ","page_name":" 209 ","page_number":213},
  {"content":"\r\n\r\nخود نتيجهء كمى سرعت دويدن او است ، اين حقيقت كه فرد از لحاظ فعل كنونى خود نمىتواند محكوم قانون عليت باشد ، حقيقتى است كه بر پايهء منطقى بنا شده و از نوع معلومات پس از تجربه است و شبيه است به اين اصل بديهى كه جزء ممكن نيست از كل خود بزرگتر باشد . » ( 1 )  اما پاسخ نيمهء دوم اعتراض مزبور به قرار ذيل است :\r\nهر حقيقتى كه مكشوف مىشود در تعريفات و قوانين تثبيت شده تغييراتى را وارد مىسازد\r\nمقدارى از معماها در شناسايىهاى پسيكولوژى كه شايد قرنها است به صورت معماى لا ينحل مانده است . بدان جهت كه عده اى از متفكرين اصرار مىورزند كه قوانين دو قلمرو درون ذاتى و برون ذاتى را يكى بدانند . مثلًا بىميل نيستند قوانين و تعريفات فيزيكى را بدون كم و زياد در مسائل روانى هم به كار ببرند و چون اين كار امكان ناپذير است ، اين امكان ناپذير بودن در مقدارى از مسائل كه به صورت معما در آمده‌اند جلوه مىكند ، در اين مورد مىگويند : تحمل داشته باشيد ، آينده همهء اين مشكلات را با عينك علمى خالص حل و فصل كرده ، هر دو قلمرو را يكى خواهد كرد ، ولى از اين نتيجه چشم پوشى مىكنند كه هر حقيقتى كه مكشوف مىگردد ، در تعريفات و قوانين تثبيت شده تغييراتى وارد مىسازد .\r\nبراى توضيح اين جمله مىتوانيم از حالا بر گرديم به تاريخ علم كه پشت سر گذاشته‌ايم و موقعى كه دقت لازم و كافى به عمل مىآوريم ، مىبينيم قوانين و تعريفاتى كه مثلًا در زمان ارسطو در بارهء ماده و حركت داشتيم ، با وجود آنها هزاران مجهولات در پشت پرده انتظار حل و فصل شدن را مىكشيدند . معناى اين مطلب اين است كه وجود قوانين و تعريفاتى كه در زمان ارسطو تثبيت شده بود ، نمىتوانست كشف مجهولاتى بيش از آن چه را كه در آن زمان از عهدهء قوانين و تعريفات بر مىآيد امكان پذير سازد . به عبارت ديگر مطابق معلومات آن روز قوانين و تعريفات مخصوصى مطرح بوده است .\r\n","description":"","footnote":" ( 1 ) همان مأخذ ، ص 229 . . ","page_name":" 210 ","page_number":214},
  {"content":"\r\nسپس هر اندازه كه مجهولات بيشتر كشف مىگشت و به تعداد معلومات بشرى مىافزود ، قوانين و تعريفات يا گسترده تر و عميقتر مىگشتند و يا تنوعى در آنها به وجود مىآمد . شما مىتوانيد تعريف ماده و قوانين آن را كه پيش از دوران اكتشافات فيزيكى و اكتشافات مربوط به شيمى و زيست شناسى در دست داشتيم ، با تعريف ماده و قوانين آن كه پس از اين اكتشافات به وجود آمده‌اند مقايسه كنيد خواهيد ديد آن تعريف ماده كه امروز شامل الكترونها ، ميدان الكترو مغناطيس ، جاذبيت ، بعد و ثقل و قسمت زمانى - مكانى يا ( زمان - فضا . . . و غير ذلك مىباشد ، با تعريف ماده به عنوان يك حقيقت قابل بعد به هيچ وجه مورد مقايسه نخواهد بود . تعريف مادهء كنونى خيلى رقيقتر و ظريفتر از تعريف مادهء ديروزى است كه نه الكترونى ديده مىشد و نه جاذبيتى و نه ميدان الكترو مغناطيسى . . . با اين ملاحظهء بديهى اگر ما براى حل اين معما كه علم حضورى ( خود هشيارى ) در آينده مطابق همين قوانين و تعريفات كلاسيك انجام خواهد گرفت منتظر بنشينيم ، نمىگوييم : اين يك انتظار بىهوده است ، ولى به طور قطع مىتوانيم بگوييم : آن روز كه علم حضورى ( خود هشيارى ) مورد بحث ماكس پلانك حل خواهد گشت قوانين و تعريفات ما در بارهء ماده و علت و معلول بايستى رقيقتر و ظريفتر از قوانين و تعريفات امروز بوده باشد ، زيرا - اگر همين قوانين و تعريفات موجوده بدون دست خوردگى مىتوانست از عهدهء كشف اين معما بر آيد ، علتى براى تأخير آن ديده نمىشد پس هيچ دليل منطقى ديده نمىشود ، بلكه دليل منطقى قطعى حكم مىكند كه بدون تغيير در قوانين و تعريفات فعلى معما يا معماهاى روانى حل و فصل نخواهند گشت .\r\nما منكر قانون نيستيم و به محال بودن تصادف در پهنهء هستى درونى و برونى هم شديدا اصرار مىورزيم ، اما اين كه قانون عليت با همان تعريفات و اصول و احكامى كه به طور كلاسيك پذيرفته شده است ، قطعى و ابدى و در همه جوانب هستى حكمفرما است ، چيزى است شبيه به شعر گفتن بدون ضرورت كه انسان را براى پيدا كردن\r\n","description":"","footnote":"","page_name":" 211 ","page_number":215},
  {"content":"\r\n\r\nقافيه سر گردان بگذارد و چون مطالب ماكس پلانك تا حدود زيادى از عهدهء اثبات اين حقيقت بر آمده است ، لذا توضيح بيشترى در اين موضوع مورد ندارد . جاى شگفتى اين جا است كه اين قانون غوطه ور در ظلمتهاى علمى را بدون انديشهء واقع بينانه مىخواهيم به خدا هم نسبت بدهيم و او را علت و ساير موجودات را معلول به همان اصطلاح كلاسيك بشناسيم\r\nخداوند علت اولى نيست\r\nجلال الدين مىگويد :\r\n\r\n( ( 1625 ) ) چار طبع و علت اولى نيم\r\nدر تصرف دايماً من باقيم\r\n\r\nحال كه اطلاق علت بر خدا هيچ منشا علمى و فطرى ندارد ، علت اولى بودن خدا نيز كاملًا غلط است .\r\nاما اين كه علت اولى نيست ، روشن است كه اول و وسط و آخر نمايندهء سه نقطه در امتدادى است كه هر يك به طور جداگانه موقعيتى براى خود دارند ، هنگامى كه مىگوييد : در اين خط الف در نقطهء اول و ب در نقطهء وسط و ج در نقطهء آخر قرار گرفته است با وضوح كامل در مىيابيم كه سه نقطهء جداگانه در امتداد خط هر يك موقعيتى را اشغال كرده‌اند ، اول در نقطهء محدودى است كه نمىتواند از موقعيت اولى خود تجاوز كرده و كشش خود را تا وسط و آخر ادامه بدهد و همچنين وسط و آخر . معناى اين كه خدا علت اولى است همين اول زمانى يا بعد بودن را به ذهن مىآورد ، در نتيجه تسلط خداوند را به ساير مخلوقات خارج از معلول اول سلب مىكند ، در صورتى كه تصرف و تسلط خداوند به تمام موجود و در تمام لحظات به طور استمرار دائمى است . ما اين مطلب را در جلد اول و دوم چند بار مورد بررسى قرار داده‌ايم ، مراجعه شود .\r\n","description":"","footnote":"","page_name":" 212 ","page_number":216},
  {"content":"\r\n\r\n\r\n( ( 1626 ) ) كار من بىعلت است و مستقيم\r\nنيست تقديرم به علت اى سقيم\r\n( ( 1627 ) ) عادت خود را بگردانم به وقت\r\nاين غبار از پيش بنشانم به وقت\r\n\r\nكار خدا بىعلت است چه معنا دارد ؟\r\nاين يكى از مسائل مورد گفتگوى فلاسفه و متكلمين اسلامى بوده است كه آيا كارهايى را كه خدا مىكند مستند به علت است يا نه ؟ اگر در ملاك اين مسئله دقت شود خواهيم ديد كه با اشكال گوناگون براى فلاسفه و متفكرين غير اسلامى نيز مطرح بوده است . حقيقت اين مسئله چيست و بررسى كنندگان چه مقصودى دارند ؟ احتياج به توضيح مختصرى دارد .\r\nاشاعره مىگويند :\r\nخداوند كارهايى را كه صادر مىكند مستند به علت نيست .\r\nاماميه و معتزله منكر اين نظريه گشته ، مىگويند :\r\nآن چه كه از خداوند صادر مىشود معلول علتى مىباشد .\r\nبا نظر ابتدايى بسيار بعيد به نظر مىرسد كه بگوييم : خدا كار بدون علت انجام مىدهد ، چنان كه به اشاعره نسبت داده شده است . اما لازم است كه اولا ادعا و استدلال آنها را در نظر بگيريم .\r\nابو بكر محمد بن طيب بن باقلانى كه از پيش تازان مكتب اشاعره است مىگويد :\r\n« اگر گوينده اى بگويد : آيا شما مىگوييد كه خداوند دنيا را پس از آن كه وجود نداشت روى انگيزه اى كه او را به ايجاد عالم وادار كرده به وجود آورده است ؟ آيا خدا در آفريدن جهان محركى يا باعثى يا اكراه كننده اى داشته يا تذكرى\r\n","description":"","footnote":"","page_name":" 213 ","page_number":217},
  {"content":"\r\nبوده است كه او را به ايجاد كردن عالم واداشته است يا اين كه هيچ يك از اين امور نبوده ، بلكه خود به خود اين جهان را به وجود آورده است ؟ به اين سؤال كننده پاسخ داده مىشود كه : هيچ يك از امور مزبوره خدا را به آفريدن جهان وادار ننموده است .\r\nاگر سؤال كننده بگويد :\r\nچه دليلى به اين ادعا داريد ؟ پاسخ گفته مىشود كه : امور مزبوره در كارهاى كسى دخالت مىكند كه نيازمند بوده و جلب سود و دفع ضرر مناسب حالش بوده باشد و اين خواهش جلب سود و دفع ضرر براى كسى مطرح است كه لذايذ و آلام و تمايل و نفرت براى او مطرح بوده باشد ( 1 )  و اين احتياجات دليل بر حدوث و نيازمندى آن كسى است كه موصوف به آنها است . در صورتى كه خداى قديم از اين گونه احتياجات مبرا است . همچنين عوامل اكراه كننده تنها موجودات غافل و جاهل و ترسو و اميدوار را مىتواند تحريك كند ، زيرا از به جاى نياوردن كار ، ترس از ضرر و آسيبى دارد كه بر او وارد مىشود و خدا از همهء اين نقصها به دور است . » ( 2 )  سپس مىگويد :\r\n« اگر گوينده اى بگويد : آيا مىگوييد كه خداوند قديم جهان را به علتى كه موجب به وجود آمدنش بوده باشد ايجاد كرده است ؟ به اين سؤال كننده جواب داده مىشود : نه ، زيرا كه علت به جلب منافع و دفع مضار در انسانها كه [ در احتياج غوطه وراند 
  ] منحصر است براى خدا امكان پذير نيست . دليل ديگر به اين ادعا اين است كه اگر خداوند جهان را روى علتى آفريده باشد ، يا آن علت قديم است يا حادث . اگر علت قديم باشد لازم مىآيد كه جهان نيز ابتدا و انتهايى نداشته و قديم باشد و ميان علت و وجود عالم فاصله اى\r\n","description":"","footnote":" ( 1 ) اين همان اصل است كه بنتام در كتاب اصول قوانين روى آن تكيه مىكند . .  ( 2 ) التمهيد ، ابو بكر محمد بن طيببن باقلانى ، ص 20 . . ","page_name":" 214 ","page_number":218},
  {"content":"\r\nجز زمان ايجاد وجود نداشته باشد و اين موجب حادث بودن قديم است . . . » ( 1 )  ما نمىدانيم كه آيا جلال الدين هم براى اثبات اين كه كار خدا علتى ندارد عين همين دو استدلال را در نظر گرفته است كه باقلانى بيان مىدارد يا نه ؟ به هر حال ، خوب است كه ما مسئله را تا حدود توانايى خود مطرح كنيم و ببينيم : روش فكرى جلال الدين در اين مسئله چيست ؟ اما دو دليل را كه باقلانى براى ادعاى خود مىآورد ، گمان نمىرود صحيح بوده باشد ، زيرا هيچ يك از فلاسفه و متكلمين و ساير دانشمندان عالى مقام اسلامى و غير اسلامى با نظر به عظمت و بىنيازى مطلق خداوندى كوچكترين احتمال نداده است كه علتى كه موجب آفرينش جهان بوده ، همان انگيزه جلب نفع و دفع ضرر است كه براى خدا به هيچ وجه امكان پذير نيست ، بلكه با نظر به جملات نيايش حسين بن على عليه السلام در دعاى عرفه كه عرض مىكند :\r\n« پروردگارا تو بىنيازتر از آن هستى كه خودت براى خودت نفعى برسانى . چگونه ما مىتوانيم سودى به تو برسانيم » - اين استدلال كه باقلانى مىكند كودكانه به نظر مىرسد .\r\nاما استدلال دوم كه تا حدودى قابل اهميت است و مىگويد :\r\n« اگر علت ايجاد عالم قديم باشد بايستى جهان نيز قديم بوده باشد ، چون جهان حادث است علتش نيز كه فاصله اى با آن ندارد بايد حادث بوده باشد . » - صحيح نيست ، زيرا دو پديدهء قدم و حدوث ناشى از عينك شناسايىهاى ما است كه شيشه هاى آن از كشش زمان پديدار شده است ( مانند مكان و بعد ) ، ما هنگامى كه با اين عينك\r\n","description":"","footnote":" ( 1 ) التمهيد ، ص 31 كه استدلال فوق كه باقلانى بيان مىكند ابهام انگيز است و بيان صحيح آن است كه فخر رازى در تفسير كبير در تفسير سورهء انبياء گفته است كه اگر آن علت قديم باشد جهان نيز قديم خواهد بود ، اگر حادث باشد احتياج به علت ديگرى خواهد داشت و اين فرض به دور و تسلسل منجر خواهد گشت كه هر دو باطل است . . ","page_name":" 215 ","page_number":219},
  {"content":"\r\nبه موجودات مىنگريم ، امتداد بسيار طولانى را در مقابل ديد خود قرار مىدهيم ، سپس آن امتداد را در نقطه اى قطع مىكنيم و پيش از آن نقطه را قديم و پس از آن را حادث مىناميم . در صورتى كه براى خدا به هيچ وجه چنين زمان و كشش مطرح نيست . شبسترى مىگويد :\r\n\r\nتعالى الله قديمى كاو به يك دم\r\nكند آغاز و انجام دو عالم\r\n\r\nبراى توضيح اين مشكل لازم است كه به مثال روشنى از درون خود توجه كنيم :\r\nمىبينيم چنان كه پديدهء بعد و امتداد به سطح عميق ( من ) راهيابى ندارد ، همچنان كشش زمان و گذشته و آينده و كندى و سرعت نيز بدان راهيابى ندارد . سطح عميق ( من ) آن چنان ما فوق مكان و زمان قرار مىگيرد كه مىتواند در بارهء آن دو سازندگى نموده ، هستى آنها را به نيستى و نيستى آنها را بهستى ، سرعتشان را به كندى و كندى آنها را به سرعت ، اتصال نقاط هر يك را به انفصال و بالعكس نقاط گسيختهء آنها را به پيوستگى مبدل بسازد .\r\nحال اگر اين سطح عميق ( من ) كارى انجام بدهد ، مثلًا دستورى به عقل يا وجدان صادر نمايد اين دستور كه خود كارى از كارهاى ( من ) است ، در ما فوق زمان صورت مىگيرد و چون در ما فوق زمان صورت مىگيرد ، علل و انگيزهء آن دستور نيز ما فوق زمان وجود دارد و اين ما فوق زمان بودن اثبات قدم آن علت را نمىكند .\r\nمن به اين حقيقت عقيده مندم كه اغلب مشكلات مربوط به اين مسئله از آن جا ناشى است كه ما عادت كرده‌ايم هنگامى كه مىخواهيم در ما وراى زمان و حوادث گسترده بينديشيم ، فوراً خود را در درياى ازليت و ابديت و سرمديت غوطه ور مىبينيم و گمان كنيم كه هرگز نمىتوانيم گامى از زمان فراتر برداريم مگر اين كه بايستى آن را در قدم بگذاريم .\r\nدر مثال فوق ملاحظه كرديم كه سطح عميق ( من ) فعاليتهايى را انجام مىدهد ، بدون اين كه اين فعاليت را زمان بتواند رنگ آميزى كند ، اگر چه نمود محصول\r\n","description":"","footnote":"","page_name":" 216 ","page_number":220},
  {"content":"\r\nآن فعاليتها در اين سطح ( من ) كه مجاور طبيعت و حوادث آن است در بستر زمان گسترده مىشود .\r\nپس از اين مقدمه مىگوييم : با نظر به مجموع قوانين عقلانى و دريافتهاى وجدانى درك مىكنيم : آن خداوند دانا و توانا و بىنياز كارى كرده است ، ( جهان را به وجود آورده است . ) همين خداوند در اعماق عقل و وجدان ما اين اصل را تثبيت كرده است كه كار بىهوده و عبث از نقص و جهالت ناشى مىشود ، بنا به اين اصل روشن او كه كاملترين موجودات است چگونه كار عبث انجام مىدهد اگر كسى در اين اصل بديهى ترديد كند ، بدين معنى كه يا ميان كار بىهوده و حكيمانه تفاوتى نگذارد و يا اگر تفاوتى ميان آن دو بگذارد ، بگويد : خدا مىتواند كار بىهوده انجام بدهد ، براى او هيچ اصل ديگرى وجود ندارد و روى بحث و گفتگوى ما با اين اشخاص نيست . خودشان مىدانند و عقل و وجدانشان .\r\nاگر كمى دقت كنيم خواهيم ديد : احتمال كار بىهوده در بارهء كاملترين موجود مساوى با انكار اصل هستى او است ، زيرا چه تفاوت دارد ميان آن كه بگوييد : خدا وجود دارد و توانا نيست ( كه منجر به انكار او مىگردد ) يا بگوييد : خدا وجود دارد و بازى مىكند ( كه آن هم منجر به انكار او مىگردد ) ، زيرا بىهوده گرى و بازيگرى با حكمت سازگار نيست ، كسى كه حكيم باشد و بىهوده را براى خود تجويز كند در حقيقت حكيم بودن خود را نفى كرده است . ممكن است گفته شود : اين مطلب كه خدا نمىتواند كار بىهوده كند مخالف آيهء قرآنى است كه مىفرمايد :\r\n« لَوْ أَرَدْنا أَنْ نَتَّخِذَ لَهْواً لَاتَّخَذْناه مِنْ لَدُنَّا إِنْ كُنَّا فاعِلِينَ . » 21 : 17 ( 1 )  ( اگر ما مىخواستيم آفرينش آسمان و زمين را در حال بازيگرى صورت بدهيم اگر فاعل روش بوديم از نزد خود انجام مىداديم . )\r\n","description":"","footnote":" ( 1 ) سوره الانبياء ، آيهء 17 . . ","page_name":" 217 ","page_number":221},
  {"content":"\r\nاين آيه دلالتى بر مدعاى مزبور ندارد ، زيرا به جهت قابل لهو و لعب و بىهوده گرايى معلول انگيزه اى مىباشد ، نهايت امر اين انگيزه تنها براى اشباع لذت شخصى خواهد بود ، نه نتيجهء انديشه هاى عقلانى براى رسيدن به هدفهاى قانونى و هيچ فرد عاقلى نمىتواند احتمال بدهد كه خداوند لذايذ شخصى دارد و مىتواند آنها را با بازيگرى و لهو و لعب اشباع نمايد .\r\nاما آيهء فوق داراى دو علامت شرط است :\r\nاول كلمهء « لو » كه سر جملهء « اردنا » است .\r\nدوم كلمهء ان كه به جملهء « كُنَّا فاعِلِينَ » 21 : 17 داخل شده است .\r\nمعناى مجموعى آيه اين است : اگر ما انجام دهندهء لهو و بىهوده بوديم ، اگر اراده مىكرديم كه لهو و بىهوده را انجام بدهيم ، آن را صورت مىداديم . نظير آن آيهء شريفه كه در داستان حضرت ابراهيم خليل عليه السلام در بارهء دستور او براى پرستش از بتها ديده مىشود . هنگامى كه از ابراهيم مىپرسند :\r\n« أَأَنْتَ فَعَلْتَ هذا بِآلِهَتِنا يا إِبْراهِيمُ . قالَ بَلْ فَعَلَه كَبِيرُهُمْ هذا فَسْئَلُوهُمْ إِنْ كانُوا يَنْطِقُونَ . » 21 : 62 - 63 ( 1 )  ( آيا تو با خدايان ما اين كار را كردى ( آنها را متلاشى ساختى ؟ ) ابراهيم گفت : بلكه بزرگشان آنها را متلاشى ساخته است ، بپرسيد از خود آنان اگر سخن مىگويند ) .\r\nمعلوم است كه سخن گفتن موجودات جامد ( بتها ) امكان ناپذير است ، چگونه آن بتهاى جامد و ناتوان قابل پرستش مىباشند مضمون آيهء مورد بحث چنين است كه اگر ما انجام دهندهء كار بىهوده بوديم ، آن گاه اراده كرديم كه كار بىهوده اى را ايجاد كنيم از نزد خود مىكرديم و جهان هستى را كه سر تا سرش در قانون فرو رفته است نمىآفريديم . اين معنا چنان كه روشن\r\n","description":"","footnote":" ( 1 ) سوره انبيا ، آيهء 62 و 63 . . ","page_name":" 218 ","page_number":222},
  {"content":"\r\nاست با محال بودن جملهء « كنا فاعلين » ندارد . نظير اين كه بگوييم : ما يك عدد 7 داريم و اگر = 2 × 2 هم مساوى 7 بود ، ما جمعاً عدد 14 را داشتيم . اين روش نحوى را در جاى خود با اين جمله ادا مىكنند : لو دلالت مىكند به امتناع جوابش به جهت امتناع مدخولش . گاهى مىشود امتناع مدخول ، فقط عدم تحقق است اگر چه ممكن است به سبب تحقق علت يا برداشته شدن مانع همان جواب محقق شود ، مانند اين كه شما ايستاده‌ايد و من مىگويم : « لو جلست قمت » ( اگر تو بنشينى من مىايستم . ) درست است كه مخاطب شما ننشسته است ، اما اين نشستن ضرورت عقلى ندارد و ممكن است انگيزه اى پيدا شود و او بنشنيد و گاهى امتناع مدخول به جهت امكان ناپذير بودن آن است مانند :\r\n« لَوْ كانَ فِيهِما آلِهَةٌ إِلَّا الله لَفَسَدَتا 21 : 22 . . . » ( 1 )  ( اگر در زمين و آسمانها خدايان متعددى غير از « الله » بود آنها فاسد مىشدند ) .\r\nدر آيهء مورد بحث مطلب به اين شكل در مىآيد : اگر ما انجام دهندهء كار بىهوده بوديم و مىخواستيم كار بىهوده را به جاى بياوريم بدون احتياج به آفرينش جهان منظم و با هدف ، انجام مىداديم و به جهت استدلال عقلى و وجدانى ديديم كه فاعل بىهوده بودن خداوند امكان ناپذير است پس اتخاذ لهو و لعب و عبث براى خدا امكان ناپذير مىباشد .\r\nآن چه كه به نظر مىرسد اين است كه اشاعره و آنان كه علت را از كارهاى خدا نفى مىكنند به جهت بر كنار كردن كارهاى خدا از روابط علت و معلولهاى متعارف و طبيعى است ، البته اين مطلب كاملًا درست است ، و ما هم يقين مىدانيم كه علتى كه براى كار او وجود دارد غير از سنخ اين انگيزه هاى داخلى و خارجى است كه موجب صدور كار از ما مىگردد . خداوند در آيات فراوانى در قرآن مجيد صراحتاً مىفرمايد : « ما اين دنيا را بباطل نيافريده‌ايم . » ، « ما اين آسمانها و زمين را بىهوده خلق نكرده‌ايم . » و . . .\r\n","description":"","footnote":" ( 1 ) سوره الانبياء ، آيهء 23 . . ","page_name":" 219 ","page_number":223},
  {"content":"\r\n\r\nگمان نمىرود كه خداوند در آيات مىخواهد از يك حادثهء اتفاقى خبر بدهد ، به اين معنى كه گفته شود : خدا اتفاقاً به قول بعضى از اشاعره به حسب عادت اين جهان را روى حكمت آفريده است .\r\nتفسير ابيات\r\nصدها رحمت خدا بر آن بلقيس باد كه خدايش عقلى به اندازهء عقل صد مرد به او عطا فرموده بود . هدهدى از طرف حضرت سليمان نامه و نشانى به بلقيس برد ، نكته ها و مضامين عالى نامه را خواند ، بدون اين كه حقارت آورندهء نامه ( هدهد ) باعث شود كه او با نظر تحقير به آن قاصد بنگرد ، چشم بلقيس را به صورت ظاهرى او يعنى همان پرنده كوچك مىديد جان بلقيس عظمت باطنى هدهد را كه چون عنقاى بىهمتا بود درك مىكرد . حس ظاهرى بلقيس از هدهد كفى مىديد ، در صورتى كه دل بلقيس دريايى را مشاهده مىكرد . اين همان نزاع هميشگى عقل و حس است معماهاى دو رنگ ايجاد مىكنند . مانند محمد صلى الله عليه و آله با ابو جهلها كه همواره در نزاع بوده‌اند . كفار صورت بشرى پيامبر را مىديدند ، ولى آن روحانيت عظماى او را كه توانسته بود ماه را بشكافد نديده بودند . به آن چشم محسوس بين خاك بپاش ، اين حس دشمن عقل و آيين او است .\r\nمگر نمىبينيد كه خداوند متعال بينايان ظاهرى را چون بينايى دل نداشتند كور مىنامد ؟ آنها را بت پرست و ضد توحيد معرفى مىكند ، زيرا اينان كفها را كه در سطح دريا جلوه مىكند ؟ مىبينند ، ولى اصل دريا را نمىبينند ، آنان امروز را مىنگرند ، فردا براى آنها مطرح نيست .\r\nمردان الهى كه هم به حال حاضر و هم به فردا مشرفاند در دسترس آنان قرار دارند ولى آنها به جهت نادانى از اين گنج بىپايان كوچكترين ارزشى را نمىتوانند بهره بردارى كنند . آن ذرهء بىمقدار كه از آفتاب حق پيغام مىآورد . خورشيد جهان افروز بندهء چنان ذره‌اى خواهد بود . هفت درياى كرهء زمين اسير آن قطره اى است كه نماينده اى\r\n","description":"","footnote":"","page_name":" 220 ","page_number":224},
  {"content":"\r\nاز درياى وحدت بوده باشد . همهء افلاك سر تسليم در مقابل آن كف خاك فرو مىآورد كه از بركت آن حقيقت جنب و جوشى پيدا كند . بدين جهت فرشتگان الهى در پاى آدم به خاك افتادند كه خاك آدم به بركت عنايت خداوندى داراى روح چالاكى گشت .\r\nهيچ مىدانيد شكافتن آسمان به آن عظمت از چه ناشى شد ؟ فقط ، آرى فقط يك ديدهء حق بين به سوى خدا گشوده شد و رابطه اى با پيشگاه او پيدا كرد تا توانست شكافى در جهان ايجاد كند .\r\nخاك درد به جهت سنگينى كه دارد در آب رسوب كرده و ته نشين مىشود ، اما همين خاك گاه تبديل به بدن حضرت محمد مىگردد كه در شب معراج با شتاب هر چه تمامتر عرش الهى را درمىنوردد .\r\nپس توجه داشته باش و بدان كه لطافت جزء ذات آب و به خود او مستند نيست ، [ چنان كه سنگينى خاك اگر عين ذات و مستند به خود او بود نمىبايست از عرش الهى بگذرد 
  ] لطافت آب مربوط به عطاى خداوند مبدع و بخشنده است .\r\nاگر خداوند خاصيت گرايش به اسفل را به آتش و هوا بدهد و اگر خار خشن را از گل لطيف بگذارند ، او حاكم مطلق است و « يفعل ما يشاء » در اختيار او است كه همهء آن چه را كه ذات و ذاتى جلوه مىكند مبدل بسازد . او ، آن خدايى است كه از عين درد دوا بر مىانگيزد . اگر آن خدا هوا و آتش را [ كه خاصيت صعود به بالا دارند . 
  ] خاصيت سقوط به پايين ببخشد ، براى آنها تيرگى و خاصيت ته نشينى و تفاله بودن مىدهد و اگر زمين و آب را [ كه خاصيت سقوط به پايين دارند 
  ] ميل به صعود به بالا بدهد ، راه گردون بلند را زير پاى آن دو مىپيچاند و آن دو را راهى آسمان كند .\r\nاين توانايى و اختيار خداوندى به تبديل ذات و ذاتيات و گسيختن رابطهء علت و معلول آن چنان مطلق و بدون چون و چرا است كه كسى را شايستگى اعتراض و چون و چرا گفتن نيست ، عقول و دلهاى متفكرين در اين مسئله مضطرب و بسى دلها\r\n","description":"","footnote":"","page_name":" 221 ","page_number":225},
  {"content":"\r\nدر درك اين قدرت مطلقه خون گشته است .\r\nپس اكنون يقين داشته باش و از روى يقين اين آيه را در لوح دلت ثبت كن « قُلِ اَللَّهُمَّ مالِكَ اَلْمُلْكِ تُؤْتِي اَلْمُلْكَ مَنْ تَشاءُ وَتَنْزِعُ اَلْمُلْكَ مِمَّنْ تَشاءُ وَتُعِزُّ مَنْ تَشاءُ وَتُذِلُّ مَنْ تَشاءُ بِيَدِكَ اَلْخَيْرُ إِنَّكَ عَلى كُلِّ شَيْءٍ قَدِيرٌ . » 3 : 26 ( 1 )  يقين داشته باش ، اين خدايى است كه بيك مشت خاك فرمان پرواز داد تا پيشگاه ملكوتش او را به پرواز در آورد . به شيطان گفت : برو ، ابليس شود و در قعر خاك سياه مشغول مكر پردازيت باش ، اى آدم خاكى به آسمان ملكوتى صعود كن ، اى ابليس آتشين به خاك سياه سقوط كن .\r\nمن آن خدا نيستم كه از عناصر چهارگانه يا چهار مزاج آدميان تركيب يافته باشم . با بازيگرىهاى ذهنىات كلمهء « علت اولى » به من اطلاق مكن ، من علت اولى نيستم [ كه مانند ساعتساز ساعتى را بسازم و بروم كنار و چنان كه ساعت از وجود ساعتساز بىنياز است ، جهان هستى هم از وجود من بىنياز باشد . 
  ] من در تصرف در جهان هستى دايمى هستم [ هر لحظه جهان فيض وجود خود را از من مىگيرد 
  ] .\r\nكارى كه من مىكنم نه احتياج به واسطه دارم و نه انگيزه اى براى من مورد نياز است .\r\nآن انگيزه كه موجب صدور كار از انسانها مىباشد ، هندسهء تقدير من با عللى كه تصوير مىكنيد قابل تفسير نيست . من مطابق خواستهء خودم تغييرات ايجاد مىكنم ، غبار هستى يا شئون آن را كه براى شما ذات و ذاتى جلوه مىكند دگرگون مىسازم . من درياى آب را پر از آتش مىكنم ، به آتش دستور مىدهم كه گلزار سر سبز و خرم شود ، به كوه سر بفلك افراشته خطاب مىكنم كه مانند پشم سبك باش ، به همان آسمان با عظمت خطاب كرده دستور مىدهم كه در مقابل چشم\r\n","description":"","footnote":" ( 1 ) سوره آل عمران ، آيهء 27 . . ","page_name":" 222 ","page_number":226},
  {"content":"\r\nانسانها ( يا مردان الهى ) كوچك باش . به خورشيد دستور مىدهم به ماه نزديك شود و نور آن دو را مىگيرم و مانند دو قطعهء ابر سياهشان مىسازم . من آن خداوندم كه چشمهء سوزان خورشيد را خاموش و خشك مىكنم و چشمهء خون درون آهو را به مشك عطرزا مبدل مىسازم ، آرى ، آفتاب و ماه را خداوندى مانند دو گاو سياه يوغ بر گردنشان مىاندازد .\r\n","description":"","footnote":"","page_name":" 223 ","page_number":227},
  {"content":"\r\n\r\nانكار فلسفى در آيهء ان اصبح ماؤكم غورا\r\n\r\n( ( 1633 ) ) مقريى مىخواند از روى كتاب\r\nماؤكم غوراً ز چشمه بندم آب\r\n( ( 1634 ) ) آب را در غورها پنهان كنم\r\nچشمه ها را خشك و خشكستان كنم\r\n( ( 1635 ) ) آب را در چشمه كه آرد دگر\r\nجز من بىمثل با فضل و خطر\r\n( ( 1636 ) ) فلسفى منطقى مستهان\r\nمىگذشت از سوى مكتب آن زمان\r\n( ( 1637 ) ) چون كه بشنيد آيت او از ناپسند\r\nگفت آريم آب را ما با كلند\r\n( ( 1638 ) ) ما به زخم بيل و تيزى تبر\r\nآب را آريم از پستى زبر\r\n( ( 1639 ) ) شب بخفت و ديد او يك يك شير مرد\r\nزد طپانچه هر دو چشمش كور كرد\r\n( ( 1640 ) ) گفت زين دو چشمهء چشم اى شقى\r\nبا تبر نورى بر آر ار صادقى\r\n( ( 1641 ) ) روز بر جست و دو چشمش كور ديد\r\nنور فايض از دو چشمش ناپديد\r\n( ( 1642 ) ) گر بناليدى و مستغفر شدى\r\nنور رفته از كرم ظاهر شدى\r\n( ( 1643 ) ) ليك استغفار هم در دست نيست\r\nذوق توبه نقل هر سر مست نيست\r\n( ( 1644 ) ) زشتى اعمال و شومى جحود\r\nراه توبه بر دل او بسته بود\r\n( ( 1645 ) ) دل به سختى همچو روى سنگ گشت\r\nچون شكافد توبه آن را بهر كشت\r\n( ( 1646 ) ) چون شعيبى كو كه تا او از دعا\r\nبهر كشتن خاك سازد كوه را\r\n( ( 1647 ) ) از نياز و اعتقاد آن خليل\r\nگشت ممكن امر صعب مستحيل\r\n( ( 1648 ) ) يا به دريوزهء مقوقس از رسول\r\nسنگلاخى مزرعى شد با وصول\r\n( ( 1649 ) ) همچنين بر عكس آن انكار مرد\r\nمس كند زر را و صلحى را نبرد\r\n( ( 1650 ) ) كهرباى مسخ آمد اين دغا\r\nخاك قابل را كند سنگ و حصا\r\n( ( 1651 ) ) هر دلى را سجده هم دستور نيست\r\nمزد رحمت قسم هر مزدور نيست\r\n( ( 1652 ) ) هين بپشتى آن مكن جرم و گناه\r\nكه كنم توبه در آيم در پناه\r\n( ( 1653 ) ) مىببايد تاب و آبى توبه را\r\nشرط شد برق و سحابى توبه را\r\n\r\n","description":"","footnote":"","page_name":" 224 ","page_number":228},
  {"content":"\r\n\r\n( ( 1654 ) ) آتش و آبى بيايد ميوه را\r\nواجب آمد ابر و برق اين شيوه را\r\n( ( 1655 ) ) تا نباشد برق دل و ابر دو چشم\r\nكى نشيند آتش تهديد و خشم\r\nتا نباشد گريهء ابر از مطر\r\nتا نباشد خندهء برق اى پسر\r\n( ( 1656 ) ) كى برويد سبزهء ذوق وصال\r\nكى بجوشد چشمه ها ز آب زلال\r\n( ( 1657 ) ) كى گلستان راز گويد با چمن\r\nكى بنفشه عهد بندد با سمن\r\n( ( 1658 ) ) كى چنارى كف گشايد در دعا\r\nكى درختى سر فشاند در هوا\r\n( ( 1659 ) ) كى شكوفه آستين پر نثار\r\nبر فشاندن گيرد ايام بهار\r\n( ( 1660 ) ) كى فروزد لاله را رخ همچو خون\r\nكى گل از كيسه بر آرد زر برون\r\n( ( 1661 ) ) كى بيايد بلبل و گل بو كند\r\nكى چو طالب فاخته كوكو كند\r\n( ( 1662 ) ) كى بگويد لكلك آن لك لك به جان\r\nلك چو باشد ملك لك اى مستعان\r\n( ( 1663 ) ) كى نمايد خاك اسرار ضمير\r\nكى شود چون آسمان بستان منير\r\n( ( 1664 ) ) از كجا آورده‌اند اين حلها\r\nمن كريم من رحيم كلها\r\n( ( 1665 ) ) آن لطافتها نشان شاهديست\r\nآن نشان پاى مرد عابديست\r\n( ( 1666 ) ) آن شود شاد از نشان كاو ديده شاه\r\nچون نديد او را نباشد انتباه\r\n( ( 1667 ) ) روح آن كس كاو به هنگام الست\r\nديد رب خويش و شد بىخويش و مست\r\n( ( 1668 ) ) او شناسيد بوى مىكاو مىبخورد\r\nچون نديد او مىچه داند بوى كرد\r\n( ( 1669 ) ) ز انكه حكمت همچون ناقهء ضاله است\r\nهمچو دلالان شهان را داله است\r\n( ( 1670 ) ) تو ببينى خواب در يك خوش لقا\r\nكاو دهد وعده و نشانى مر تو را\r\n( ( 1671 ) ) كه مراد تو شود اينك نشان\r\nكه به پيش آيد تو را فردا فلان\r\n( ( 1672 ) ) يك نشانى آن كه او باشد سوار\r\nيك نشانى كه تو را گيرد كنار\r\n( ( 1673 ) ) يك نشانى كه بخندد پيش تو\r\nيك نشان كه دست بندد پيش تو\r\n( ( 1674 ) ) يك نشانى اين كه اين خواب از هوس\r\nچون شود فردا نگويى پيش كس\r\n( ( 1675 ) ) ز ان نشان با والد يحيى بگفت\r\nكه نيايى تا سه روز اصلا بگفت\r\n( ( 1676 ) ) تا سه شب خامش كن اين نيك و بدت\r\nاين نشان باشد كه يحيى آيدت\r\n\r\n","description":"","footnote":"","page_name":" 225 ","page_number":229},
  {"content":"\r\n\r\n( ( 1677 ) ) دم مزن سه روز از اين اى نيك خو\r\nكاين سكوت است آيت مقصود تو\r\n( ( 1678 ) ) هين مياور اين نشان را تو بگفت\r\nوين سخن را دار اندر دل نهفت\r\n( ( 1679 ) ) اين نشانها گويدت همچون شكر\r\nاين چه باشد صد نشانهاى دگر\r\n( ( 1680 ) ) اين نشان آن بود كآن ملك و جاه\r\nكه همه جويى بيابى از إله\r\n( ( 1681 ) ) آن كه مىگويى به شبهاى دراز\r\nو ان كه مىسوزى سحرگه در نياز\r\n( ( 1682 ) ) آن كه بىآن روز تو تاريك شد\r\nهمچو دوكى گردنت باريك شد\r\n( ( 1683 ) ) و آن كه دادى آن چه دارى در زكات\r\nچون زكات پاكبازان رختهات\r\n( ( 1684 ) ) رختها دادى و خواب و رنگ رو\r\nسر فدا كردى و گشتى همچو مو\r\n( ( 1685 ) ) چند در آتش نشستى همچو عود\r\nچند پيش تيغ رفتى همچو خود\r\n( ( 1686 ) ) زين چنين بىچارگىها صد هزار\r\nخوى عشاق است و نايد در شمار\r\n( ( 1687 ) ) چون كه اندر خواب ديدى روز شد\r\nاز اميد آن دلت پيروز شد\r\n( ( 1688 ) ) چشم گردان كرده اى بر چپ و راست\r\nكان نشان و آن علامتها كجاست\r\n( ( 1689 ) ) بر مثال برگ مىلرزى كه واى\r\nگر رود روز و نشان نايد بجاى\r\n( ( 1690 ) ) مىدوى در كوى و بازار و سرا\r\nچون كسى كاو گم كند گوساله را\r\n( ( 1691 ) ) خواجه خيرست اين دوادو چيستت ؟\r\nگم شده اينجا كه دارى كيستت ؟\r\n( ( 1692 ) ) گوييش خير است ليك اين خير من\r\nكس نشايد كه بداند غير من\r\n( ( 1693 ) ) گر بگويم كى نشانم فوت شد\r\nچون نشان شد فوت وقت موت شد\r\n( ( 1694 ) ) بنگرى در روى هر مرد سوار\r\nگويدت بنگر مرا ديوانه وار\r\n( ( 1695 ) ) گوييش من صاحبى گم كرده ام\r\nرو به جست و جوى او آورده ام\r\n( ( 1696 ) ) دولتت پاينده بادا اى سوار\r\nرحم كن بر عاشقان معذور دار\r\n( ( 1697 ) ) چون طلب كردى به جد آمد نظر\r\nجد خطا نكند چنين آمد خبر\r\n( ( 1698 ) ) ناگهان آمد سوارى نيك بخت\r\nپس گرفت اندر كنارت سخت سخت\r\n( ( 1699 ) ) تو شدى بىهوش و افتادى به طاق\r\nبىخبر گفت اينت سالوس و نفاق\r\n\r\n","description":"","footnote":"","page_name":" 226 ","page_number":230},
  {"content":"\r\n\r\n( ( 1700 ) ) او چه مىبيند درو اين شور چيست\r\nاو نداند كان نشان وصل كيست\r\n( ( 1701 ) ) اين نشان در حق او باشد كه ديد\r\nآن دگر را كى نشان آيد پديد\r\n( ( 1702 ) ) هر زمان كز وى نشانى مىرسد\r\nشخص را جانى به جانى مىرسد\r\n( ( 1703 ) ) ماهى آواره را پيش آمد آب\r\nاين نشانها تلك آيات الكتاب\r\n( ( 1704 ) ) پس نشانىها كه اندر انبياست\r\nخاص آن جان را بود كاو آشناست\r\n( ( 1705 ) ) اين سخن ناقص بماند و بىقرار\r\nدل ندارم بىدلم معذور دار\r\n( ( 1706 ) ) ذره ها را كى تواند كس شمرد\r\nخاصه آن كاو عشق از وى عقل برد\r\n( ( 1707 ) ) مىشمارم برگهاى باغ را\r\nمىشمارم بانگ كبك و زاغ را\r\n( ( 1708 ) ) در شمار اندر نيايد ليك من\r\nمىشمارم بهر رشد ممتحن\r\n( ( 1709 ) ) نحس كيوان يا كه سعد مشترى\r\nنايد اندر حصر گر چه بشمرى\r\n( ( 1710 ) ) ليك هم بعضى از اين هر دو اثر\r\nشرح بايد كرد بهر نفع و ضر\r\n( ( 1711 ) ) تا شود معلوم آثار قضا\r\nشمه اى مر اهل سعد و نحس را\r\n( ( 1712 ) ) طالع آن كس كه باشد مشترى\r\nشاد گردد از نشاط و سرورى\r\n( ( 1714 ) ) وان كه را طالع زحل استاره را\r\nز آتشش سوزد مر آن بىچاره را\r\nبس كن اى بىهوده تا ز ان آفتاب\r\nآتشى نايد به يك باره بتاب\r\nاز كواكب در سپهر بىكران\r\nدر دمى نى نور ماند نى نشان\r\nآن چه بر دارد بدان مشغول شو\r\nوز دگر گفتارها معزول شو\r\nجنبش اختر نباشد جز عقيم\r\nبر ندارد جز كه آن لطف عميم\r\n( ( 1715 ) ) اذكروا الله شاه ما دستور داد\r\nاندر آتش ديد ما را بىمثال\r\n( ( 1716 ) ) گفت اگر چه پاكم از ذكر شما\r\nنيست لايق مر مرا تصويرها\r\n( ( 1717 ) ) ليك هرگز مست تصوير و خيال\r\nدر نيابد ذات ما را بىمثال\r\n( ( 1718 ) ) ذكر جسمانه خيال ناقص است\r\nوصف شاهانه از آنها خالص است\r\n( ( 1719 ) ) شاه را گويد كسى جولاه نيست\r\nاين چه مدح است اين مگر آگاه نيست\r\n\r\n","description":"","footnote":"","page_name":" 227 ","page_number":231},
  {"content":"\r\n\r\nآيه\r\n« قُلْ أَ رَأَيْتُمْ إِنْ أَصْبَحَ ماؤُكُمْ غَوْراً فَمَنْ يَأْتِيكُمْ بِماءٍ مَعِينٍ . » 67 : 30 ( 1 )  ( به آنان بگو : اگر ببينيد كه آبهاى شما فروكش نمايد و بىآب بمانيد كيست كه آب جارى را براى شما بياورد ) .\r\n« قُلْنا يا نارُ كُونِي بَرْداً وَسَلاماً عَلى إِبْراهِيمَ . » 21 : 69 ( 2 )  ( گفتيم : اى آتش به ابراهيم خنك و تسليم باش ) .\r\n« وَإِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَأَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ قالُوا بَلى شَهِدْنا أَنْ تَقُولُوا يَوْمَ اَلْقِيمَةِ إِنَّا كُنَّا عَنْ هذا غافِلِينَ . » 7 : 172 ( 3 )  ( هنگامى كه پروردگار تو نسلهايى كه در پشتهاى فرزندان آدم بودند گرفته و آنان را به خودشان گواه گرفته و گفت : آيا من خداى شما نيستم ؟ گفتند : بلى ما گواهى مىدهيم [ كه تو خداى مايى 
  ] براى اين كه روز رستاخيز نگوييد : ما از اين غفلت داشتيم ) .\r\n« يا زَكَرِيَّا إِنَّا نُبَشِّرُكَ بِغُلامٍ اِسْمُه يَحْيى لَمْ نَجْعَلْ لَه مِنْ قَبْلُ سَمِيًّا . قالَ رَبِّ أَنَّى يَكُونُ لِي غُلامٌ وَكانَتِ اِمْرَأَتِي عاقِراً وَقَدْ بَلَغْتُ مِنَ اَلْكِبَرِ عِتِيًّا . قالَ كَذلِكَ قالَ رَبُّكَ هُوَ عَلَيَّ هَيِّنٌ وَقَدْ خَلَقْتُكَ مِنْ قَبْلُ وَلَمْ تَكُ شَيْئاً . قالَ\r\n","description":"","footnote":" ( 1 ) سوره الملك ، آيهء 30 كه مضمون اين آيه در سوره كهف بدين قرار آمده است : « فَعَسى رَبِّي أَنْ يُؤْتِيَنِ خَيْراً مِنْ جَنَّتِكَ وَيُرْسِلَ عَلَيْها حُسْباناً مِنَ اَلسَّماءِ فَتُصْبِحَ صَعِيداً زَلَقاً أَوْ يُصْبِحَ ماؤُها غَوْراً فَلَنْ تَسْتَطِيعَ لَه طَلَباً » انسانى 1 - 24 18 : 40 - 41\r\nالكهف آيهء 40 و 41 ( آن مؤمن به كافر مىگويد ) : ( شايد خداى من باغى بهتر از باغ تو بر من عنايت فرمايد و عذابى در نتيجهء محاسبهء كارهاى كفرآميز تو به باغ تو بفرستد ، تا به صورت زمين بىآب و علف در آيد ، يا آب باغ تو را فروكش كند . بىآب بماند و تو نتوانى در جستجوى آب بر آيى . ) .  ( 2 ) سوره الانبياء ، آيهء 69 . .  ( 3 ) سوره الاعراف ، آيهء 172 . . ","page_name":" 228 ","page_number":232},
  {"content":"\r\nرَبِّ اِجْعَلْ لِي آيَةً قالَ آيَتُكَ أَلَّا تُكَلِّمَ اَلنَّاسَ ثَلاثَ لَيالٍ سَوِيًّا . فَخَرَجَ عَلى قَوْمِه مِنَ اَلْمِحْرابِ فَأَوْحى إِلَيْهِمْ أَنْ سَبِّحُوا بُكْرَةً وَعَشِيًّا . » 19 : 7 - 11 ( 1 )  خداوند به وسيله فرشته پس از دعاى زكريا چنين وحى كرد : ( اى زكريا ما تو را به فرزندى به نام يحيى مژده مىدهيم و پيش از اين براى او هم نامى قرار نداده بوديم . زكريا گفت : اى پروردگار من چگونه براى من فرزندى به وجود خواهد آمد ، در صورتى كه زنم نازا و خودم از كهنسالى [ مثل اين است 
  ] كه خشكيده‌ام فرشته گفت : بلى همين طور است خداى تو فرمود : اين كار براى من آسان است ، پيش از تو را به وجود آورده‌ام ، در صورتى كه چيزى نبودى . زكريا گفت : اى پروردگار من آيتى [ علامتى 
  ] براى من قرار بده ، خدا فرمود : علامتش اين است كه سه شب با كسى گفتگو نكنى با اين كه سالم و تندرست هستى : زكريا از محراب عبادتش بيرون آمد و به آنان [ با اشاره 
  ] رسانيد كه صبحگاه و شامگاه تسبيح بگوييد ) .\r\n« تِلْكَ آياتُ اَلْكِتابِ اَلْمُبِينِ . » 12 : 1 ( 2 )  ( اين است آيات كتاب ) .\r\n« فَاذْكُرُوا الله 2 : 198 . . . » ( 3 )  ( به ياد خدا باشيد . )\r\n","description":"","footnote":" ( 1 ) سوره مريم ، آيهء 7 تا 11 . .  ( 2 ) اين آيه در چند مورد از قرآن وارد شده است از آن جمله : سوره يوسف ، آيهء 1 و سوره الرعد ، آيه 1 ، سوره الحجر ، آيه 1 ، و سوره القصص آيه 2 . .  ( 3 ) سوره البقرة ، آيهء 198 و 200 و 239 - النساء 103 - و اذكروا الله البقرة ، 203 - المائدة 4 - الانفال 45 - الاحزاب 41 - الجمعة آيه 10 . . ","page_name":" 229 ","page_number":233},
  {"content":"\r\n\r\nروايت\r\n« اللَّهم اغفر لى الذنوب التي تحبس الدعاء . » ( 1 )  ( خداوندا ، گناهانى را كه نيايش با ترا حبس مىكند ببخشاى ) .\r\nدرست است كه اين جملهء صريح در آن نيست كه بعضى از گناهان از توبه جلوگيرى مىكند ، ولى چون توبه يكى از مصاديق دعا است ، جملهء فوق مىتواند شامل توبه نيز بوده باشد .\r\n« الحكمة ضاله المؤمن « ( 2 )  ( حكمت گمشدهء مؤمن است ) .\r\n« من طلب شيئا و جد وجد . » ( 3 )  ( كسى كه چيزى را طلب كند و در جستجوى مطلوب جديت داشته باشد آن را پيدا خواهد كرد ) .\r\n« من طلب شيئا ناله او بعضه . » ( 4 )  ( كسى كه چيزى را طلب كند به همه يا بعضى از آنها چيز نائل خواهد گشت . )\r\n","description":"","footnote":" ( 1 ) دعاى كميل بن زياد . .  ( 2 ) در وصيت حضرت موسى بن جعفر عليه السلام به هشام بن الحكم : « واعلموا ان الكلمة من الحكمة ضالة المؤمن » ( بدانيد : كلمه اى از حكمت گمشدهء مؤمن است ) سفينة البحار ج 1 ، ص 291 - نهج البلاغة ج 3 ر ص 168 . با اين ذيل : « فخذ الكلمة و لو من اهل النفاق . » ( بگير حكمت را اگر چه گويندهء آن اهل نفاق باشد . ) .  ( 3 ) مدرك اين اثر در گذشته بيان شده است . .  ( 4 ) نهج البلاغه ، ج 3 ر ص 247 . . ","page_name":" 230 ","page_number":234},
  {"content":"\r\n\r\n( ( 1633 ) ) مقريى مىخواند از روى كتاب\r\nماؤكم غوراً ز چشمه بندم آب\r\n\r\nداستانى در بارهء آيهء : « ماؤُكُمْ غَوْراً » 67 : 30 زمخشرى خوارزمى ( ابو القاسم جار الله محمود بن عمر ) مىگويد :\r\n« يك قارى اين آيه را مىخواند :\r\n« قُلْ أَ رَأَيْتُمْ إِنْ أَصْبَحَ ماؤُكُمْ غَوْراً فَمَنْ يَأْتِيكُمْ بِماءٍ مَعِينٍ . » 67 : 30 ( اگر آب [ چشمه سارها يا چاه هاى 
  ] شما فرو كش كرد و خشك شد ، كيست كه براى شما آب جارى بياورد ) .\r\nشخصى با هوش و فاسدى در آن جا بود ، وقتى كه اين آيه را شنيد ، گفت : تبرها و بيلها و كلنگها مىآوريم . درهمان وقت بينايى چشمانش از بين رفت . » ( 1 )  داستانى را كه ابو الفتوح رازى در اين باره نقل با مىكند مطابقت بيشترى با نقل جلال الدين دارد .\r\nابو الفتوح چنين نقل مىكند :\r\n« در آثار مىآيد كه يكى از جملهء زنادقه بگذشت به يكى كه مىخواند :\r\n« قُلْ أَ رَأَيْتُمْ إِنْ أَصْبَحَ ماؤُكُمْ غَوْراً فَمَنْ يَأْتِيكُمْ بِماءٍ مَعِينٍ . » 67 : 30 گفت : رجال شداد و معاول حداد .\r\n( مردان قوى و كلنگهاى تيز ) .\r\nبه شب بخفت ، آب سياه در چشم او آمد ، هاتفى آواز داد كه بيار آن مردان سخت و آن كلنگهاى تيز را تا اين آب بگشايند » ( 2 ) \r\n","description":"","footnote":" ( 1 ) الكشاف ، ج 3 ، ص 256 كه تفسير سوره الملك . .  ( 2 ) ابو الفتوح رازى ، ج 5 ، ص 370 . . ","page_name":" 231 ","page_number":235},
  {"content":"\r\n\r\n\r\n( ( 1640 ) ) گفت زين دو چشمهء چشم اى شقى\r\nبا تبر نورى بر آر ار صادقى\r\n\r\nهنگامى كه نظم روى پردهء طبيعت از طرف خداوند از هم گسيخت برگشت نظم اولى با وسايل عادى امكان ناپذير است\r\nبا يك نظر دقيق تحولاتى كه در روى پردهء طبيعت صورت مىگيرد بر دو قسم اساسى تقسيم مىگردد : قسم اول تحولاتى است كه مستند به خود عوامل طبيعى است ، مانند : احتراقى كه مستند به آتش طبيعى است مانند : خشكيدن چشمه سارى كه مستند به انقطاع باران يا افتادن صخره اى به منبع آن چشمه سار است ، شكى نيست كه اين پديدهء طبيعى از عوامل طبيعى ناشى شده است ، به همين جهت است كه با جريان عوامل معمولى دوباره چشمه سار مفروض مىتواند مملو از آب باشد . مثلًا باران بيايد يا برف ببارد و منابع را پر كند ، يا صخره اى را كه به منبع افتاده و آن را كور كرده است با كلنگ و ديناميت متلاشى كنند و منبع را پاك كنند و از همين قبيل است اختلالات عضوى . مثلًا اگر چشم انسانى به طور طبيعى آب بياورد با عمل مناسب مىتوان آن آب را از بين برده بينايى چشم را دوباره بر گردانيد .\r\nقسم دوم تغيير و تحولى است كه مستند به عوامل طبيعى نيست ، بلكه با مشيت خداوندى اين تغير مربوط به پشت پردهء طبيعت است . مثلًا عصايى كه در دست موسى عليه السلام اژدها شد آن اژدها را با بيل و سنگ و گلوله نمىتوان كشت ، زيرا ، آن اژدها موجوديت خود را از عوامل طبيعى نگرفته است كه به وسيله عوامل طبيعى ديگر از بين برود .\r\nاين كه خداوند مىفرمايد : « اگر آبهاى چاه ها يا چشمه سارهاى شما بخشكد كيست كه آن آبها را دوباره بر گرداند ؟ » مقصود قسم دوم از تغيرات است كه مربوط\r\n","description":"","footnote":"","page_name":" 232 ","page_number":236},
  {"content":"\r\n\r\nبه پشت پردهء طبيعت است .\r\nجلال الدين با بيان داستان ضمناً به اين حقيقت اشاره مىكند كه شناسايى وسايل طبيعى و به كار بردن آنها تنها با نظر روى پرده طبيعت است ، نه به طور همه جانبه كه حتى مشيت خداوندى را هم محدود بسازد ، اين مشيت خداوندى است كه خاصيتهاى معينى را در اشياء طبيعى قرار داده است كه مىتوانند به صورت وسايل دگرگون كنندهء طبيعت در آيند .\r\n\r\n( ( 1643 ) ) ليك استغفار هم در دست نيست\r\nذوق توبه نقل هر سر مست نيست\r\n( ( 1644 ) ) زشتى اعمال و شومى جحود\r\nراه توبه بر دل او بسته بود\r\n\r\nگناهى مرتكب نشويم كه توفيق توبه را از ما سلب كند\r\nمسلم است كه :\r\n\r\nاين جهان كوه است و فعل ما ندا\r\nسوى ما آيد نداها را صدا\r\n\r\nحتمى است كه :\r\n« فَمَنْ يَعْمَلْ مِثْقالَ ذَرَّةٍ خَيْراً يَرَه . وَمَنْ يَعْمَلْ مِثْقالَ ذَرَّةٍ شَرًّا يَرَه . » 99 : 7 - 8 ( 1 )  ( هر كس كوچكترين مقدارى از خير انجام دهد ، آن را خواهد ديد و كسى كه كوچكترين مقدار شرى انجام دهد آن را خواهد ديد ) .\r\nهيچ عملى بدون عكس العمل در صحنهء هستى به وجود نمىآيد ، خواه خوب ، خواه زشت . چنان كه هر يك از اعمال نيك اثر مخصوصى در شخصيت ما ايجاد كند ، همچنين هر يك از اعمال بد اثر مخصوصى را در شخصيت ما تثبيت خواهد كرد .\r\n\r\nپس قلم بنوشت كه هر كار را\r\nلايق آن هست تأثير و جزا\r\n\r\n","description":"","footnote":" ( 1 ) سوره الزلزال ، آيهء 7 و 8 . . ","page_name":" 233 ","page_number":237},
  {"content":"\r\n\r\n\r\nكژ روى جف القلم كژ آيدت\r\nراست رو جف القلم بفزايدت\r\nكرد دزدى دست شد جف القلم\r\nخورد باده مست شد جف القلم\r\nظلم آرى مدبرى جف القلم\r\nعدل آرى بر خورى جف القلم\r\n\r\nدر مباحث گذشته هم با بيانات مختلف جلال الدين همين اصل ( عمل و عكس العمل ) را گوشزد كرده است . يكى از موارد اصل مزبور اين مورد است كه بعضى از معاصى وجدان عالى انسانى را تدريجاً از فعاليت باز مىدارد ، تا به مرحله اى مىرسد كه نه تنها وجدان از فعاليت مىايستد ، بلكه گويى خود وجدان نابود گشته و يك فعاليت ضد وجدانى در انسان بروز كرده است . ديگر براى اين انسان وجدانى نيست كه مانند عقربك قطب نما حركت كرده و مسير او را به سوى خدا نشان بدهد يا بتواند از گناهان خود توبه كند .\r\nباز گشت به سوى خدا كه در كتب اخلاقى الهى و در قرآن مجيد توبه ناميده شده است ، موقعى امكان پذير است كه سبب لجاجت در معصيت يا به سبب بعضى از اقسام گناه مهر نابودى را بر وجدان نزده باشد .\r\n\r\n( ( 1647 ) ) از نياز و اعتقاد آن خليل\r\nگشت ممكن امر صعب مستحيل\r\n( ( 1649 ) ) همچنين بر عكس آن انكار مرد\r\nمس كند زر را و صلحى را نبرد\r\n\r\nنقش اساسى اعتقاد و انكار در تبديل واقعيتها\r\nيك مسئله فوق العاده مهمى وجود دارد كه مردم حتى گاهى بعضى از مغزهاى متفكر نيز به آن مسئله با نظر سطحى مىنگرند و آن اين است كه ما گاهى نتايج شگفت انگيزى را مىبينيم كه از كارهايى صادر مىشود كه همگان آن كارها را مىدانند و مىتوانند انجام بدهند ، ولى آن كارها كه توليد كنندهء چنان نتايج شگفت انگيز\r\n","description":"","footnote":"","page_name":" 234 ","page_number":238},
  {"content":"\r\nمىباشد ، از همه كس و در همهء شرايط منتج واقع نمىشود . آشكارترين مورد اين كارها مسئلهء دعا و نيايش است . گاهى مىبينيم : درمان ناپذيرترين درد با يك دعا خوب مىشود . مشكلترين و ترين گره با يك توجه به خدا حل مىشود و از بين مىرود . اذهانى كه با قوانين طبيعت سر و كار دارند ، اين پديده را با قيافهء ابهام انگيز مىنگرند و اگر در صدد انكار بر نيايند با يك جملهء : ( اين پديده يكى از موارد استثنايى است . ) خود را راحت مىكنند و بعضى ديگر از افكار كه به معلومات خود فوق العاده ايمان داشته و مسئله استثنايى بودن را هم نمىپذيرند مىگويند :\r\nاين موارد از آن مجهولات است كه در آينده كشف خواهد شد .\r\nبراى اين كه وجود اين موارد براى مطالعه كنندهء محترم قابل پذيرش باشد لازم است مطلب ذيل را از الكسيس كارل فيزيولوژيست نامى فرانسه بخواند :\r\n« در هر كشور و در هر عصر مردم به كيفيت معجزه و درمان كم و بيش سريع بيمارىها در زيارتگاه ها و بعضى اماكن مقدسه معتقد بوده‌اند ، ولى در دنبالهء ترقى بزرگ علوم در قرن نوزدهم پايهء اين اعتقاد يك باره سست گرديد و عموماً امكان وجود معجزه در گذشته و حال رد شد . همان طورى كه قوانين ( ترمو ديناميك ) حركت دايمى را غير ممكن مىداند ، همچنين قوانين فيزيولوژيكى نيز با اين مسئله مغايرت دارد و اين همان نظرى است كه امروز نيز بسيارى از فيزيولوژيستها و پزشكان آن را تأييد مىكنند . مع هذا اين امر با مشاهداتى كه در دست داريم بايد مورد غور و تأمل قرار بگيرد . موارد زيادى از اين مشاهدات به وسيلهء موسسهء پزشكى لورد جمع آورى شده است ، اطلاعات كنونى ما در بارهء تأثير فورى نيايش در شفاى امراض روى شرح حال بيمارانى كه از امراض گوناگونى چون سل استخوانى و صفاقى و دمل سرد سلى ، زخمهاى چركين ، سل پوستى ، سرطان و غيره درمان يافته‌اند متكى است . چگونگى معالجه نزد اين و آن تفاوت زيادى ندارد . اغلب درد شديدى احساس و سپس شفاى كامل فرا مىرسد . پس از چند ثانيه و چند دقيقه و حد اكثر\r\n","description":"","footnote":"","page_name":" 235 ","page_number":239},
  {"content":"\r\nچند ساعت زخمها جوش خورد و علائم عمومى بيمارى از بين مىرود و اشتهاى مريض باز مىگردد . گاهى اختلالات عملى پيش از ضايعات عضوى از بين مىرود ، براى آن كه تغيير شكل استخوانى در بيمارى ( پوت ) و يا عقده هاى لنفاوى سرطانى به حال طبيعى بر گردد ، اغلب دو يا سه روز وقت لازم است . اين شفاى معجزه آسا به خصوص با سرعت عجيب التيام ضايعات عضوى مشخص است و شكى نيست كه ميزان آن خيلى بيشتر از حد طبيعى مىگردد . تنها شرط ضرورى براى ايجاد اين كيفيت عجيب نيايش است ، ولى ضرورت ندارد كه خود بيمار دعا كند يا اين كه مؤمن به عقيدهء مذهبى باشد ، بلكه كافى است كه كسى در كنار او در حال دعا به سر برد . چنين اعمال معانى بزرگى دارد و به وجود بعضى روابط مجهول بين فعاليتهاى روانى و عضوى اشاره مىكند و از اهميت تجربى فعاليتهاى معنوى كه توجه متخصصين بهداشت و پزشكان و مربيان و علماى اجتماع شناس به آنها معطوف نشده است سخن مىگويد و دنياى تازه اى را در برابر ما مىگشايد . » ( 1 )  بدون اين كه ما متحمل زحمات زيادى شويم مىتوانيم اين گونه درمانهاى اعجاز آميز را حتى از پزشكان كشور خود نيز رسيدگى كنيم ، تا كنون پزشكان فراوانى به اين جانب وقوع درمانهاى اعجاز آميز به وسيلهء دعا را تأييد كرده‌اند . حتى يكى از آنها مىگفت : « من آن اندازه با اين مسئله در بيماران خود روبرو شده‌ام كه همهء اصول و قوانين پزشكى را مشروط و مقيد مىدانم » .\r\nبه هر حال اين مسئله قابل انكار نيست . ما بايستى ببينيم منشأ چنين خلاف جريان طبيعى چيست ؟ شكى نيست در اين كه به قول الكسيس كارل ، همهء جوانب اين قضيه را نمىدانيم ، ولى يك اصل مشترك در همهء اين موارد مشاهده مىشود كه مىتوان روى آن محاسبه\r\n","description":"","footnote":" ( 1 ) انسان موجود ناشناخته ، الكسيس كارل ، ترجمه آقاى دبيرى ، ص 141 و 142 . چاپ اول ، الكسيس كارل فيزيولوژيست ، جراح و زيست شناس معروفى است و در اين علوم اكتشافاتى دارد و در سال 1912 جايزهء نوبل را برده است . . ","page_name":" 236 ","page_number":240},
  {"content":"\r\nنمود و آن اصل اعتقاد است . براى توضيح اصل مىگوييم :\r\nتوجه انسان به پيشگاه ربوبى اقسام گوناگونى دارد :\r\n1 - از روى تن پرورى و عدم تحمل زحمات وسايل طبيعى و به دست آوردن آن . در حقيقت اين گونه اشخاص خدا را نمىشناسند تا به سوى پيشگاه خدا رهسپار شوند ، زيرا ، كسى كه مشيت قانونى خدا را كه مىگويد : براى هر چيزى قانونى است و براى هر معلول علتى ، ناديده گيرد و همين كه به درد سر مبتلا شد زود دست دعا به آسمان بلند مىكند ، اين شخص نه تنها دعا نمىكند ، بلكه در حال مبارزه با خدا است .\r\n2 - كسانى هستند كه دعا مانند يك عادت روانى براى آنها محرك واقع مىشود ، بجاى آن كه موقعيت خود را بسنجند و از سببيت اسبابى كه خدا در طبيعت نهاده است بهره بردارى كند ، دست به دعا بلند مىكند ، مانند اين كه وقتى عصبانى شد سيگار مىكشد . مسلم است كه اين اعتياد هم نمىتواند انسان را با پيشگاه خدا در تماس بگذارد .\r\n3 - انقطاع از وسايل باعث مىشود كه توجه به خدا را هم به عنوان يك وسيله كه در شمارهء آخر ليست وسايل ثبت كرده است در نظر بگيرد . خوب حالا كه ما همهء كارها را براى بر طرف كردن اين مشكل يا درمان اين درد انجام داده‌ايم ، به خدا هم روى مىآوريم ، اگر نفعى نداشته باشد ضررى ندارد ، اين شخص هم با خدا آشنايى ندارد و خود دوستى او چيزهاى زيادى را به او نشان داده است كه ناچيزترين آنها توجه به خدا است 4 - انقطاع از وسايل براى شخصى روى مىدهد ، ولى با يك حالت يأس روى به خدا مىآورد ، باشد كه از اين بارگاه به نوايى برسد . اين هم يك حالت منفى روانى است كه نمىتواند كارى را صورت بدهد .\r\n5 - گروهى از مردم همچنان كه وسايل طبيعى را به معرض آزمايش در مىآورند و به نتيجه هايى مىرسند ، توجه به خدا را هم مورد آزمايش قرار مىدهند : خوب ،\r\n","description":"","footnote":"","page_name":" 237 ","page_number":241},
  {"content":"\r\nاكنون دعا كنيم ببينيم خدا درد ما را درمانكند يا نه ؟ اين شخص هم قيافهء ممتحنى به خود مىگيرد و درست در سمت متضاد راه خداوند گام بر مىدارد ، اين بىنواى نادان نمىداند كه او كوچكتر از آن است كه خدا را بتواند آزمايش كند .\r\nهيچ يك از اين نيايشگران و مشابه آنها نمىتوانند با حالت مثبت روح با خدا تماس بگيرند و به همين جهت كه هرگز به نتيجه اى نمىرسند .\r\nآن اصل مشترك كه در تمام موارد عنايات خداوندى به سبب دعا مشاهده مىشود : اصل تسليم همه جانبه و قرار گرفتن روح در مقابل خدا مانند قرار گرفتن يك تابلوى بىاختيار در زير دست نقاش چيره دست مىباشد .\r\nاين حالت را با هيچ قانون و ضابطه اى نمىتوان مشخص نمود . تنها مىتوان عوامل محدودى را كه از نظر علمى و روانى در حالت تماس با خدا ضرورت دارد توضيح داد . از آن جمله است :\r\nاول بيرون آمدن روح از حال انكار و ترديد و حيرت ، چون اين حالت در روح انسانى مقاومتى از حركت به سوى خدا و تسليم به پيشگاه او ايجاد مىكند .\r\nدوم انقطاع كلى از وسايل طبيعى كه همراه با ارزيابى آن مىباشد ، به اين معنى كه امور طبيعى ارزش خود را كاملًا به انسان نشان داده و او با تمكن از بهره بردارى از آنها كوچكترين كوتاهى نكرده است سوم احساس واقعى عظمت و قدرت خداوندى به اندازهء شخصيت خود و قرار دادن همه جانبهء شخصيت در اختيار خداوندى كه مساوى است با اميد بىنهايت و اين است قيافهء مثبت شخصيت ، نه يأس و نوميدى خالص كه شخصيت خود را در آن حالت مىبازد و در نتيجه تسليم حقيقى تحقق پيدا نمىكند تا اثر ما وراى طبيعى در او منعكس شود ، مگر اين كه مقصود از باختن شخصيت تسليم آن به خدا باشد .\r\n","description":"","footnote":"","page_name":" 238 ","page_number":242},
  {"content":"\r\n\r\n\r\n( ( 1648 ) ) يا به دريوزهء مقوقس از رسول\r\nسنگلاخى مزرعى شد با وصول\r\n\r\nمقوقس كه بوده است ؟\r\nمطالب زيادى در بارهء مقوقس در تواريخ ديده نمىشود ، آن چه كه مسلم است اين است كه مقوقس زمامدار مصر بوده است و پيامبر اسلام با اين شخص مكاتبه كرده است . اين مكاتبه به دو صورت نقل شده است :\r\n« من محمد عبد الله و رسوله الى المقوقس عظيم القبط :\r\nسلام على من اتبع الهدى ، اما بعد ، فانى ادعوك بدعاية الاسلام ، اسلم تسلم ، يؤتك الله اجرك مرتين . فان توليت فعليك اثم القبط . » يا اهل الكتاب تعالوا الى كلمه سواء بيننا و بينكم ان لا نعبد الا الله و لا نشرك بالله شيئا ، و لا يتخذ بعضنا بعضا اربابا من دون الله فان تولوا فقولوا اشهدوا بأنا مسلمون » ( 1 )  ( از محمد بنده خدا و پيامبر او به مقوقس بزرگ نژاد قبط ( مصريان ) : درود بر كسى كه از هدايت پيروى كند ، سپس ، من تو را به تبليغ اسلامى دعوت مىكنم ، اسلام را بپذير تا سالم بمانى ، خدا دو بار به تو پاداش خواهد داد [ پاداش اسلام خود مقوقس و پاداش اسلام قبطيان 
  ] اگر از دعوت روى گردان شوى گناه قبطيان به گردن تو است . ( اى اهل كتاب بياييد يك كلمهء مشترك ميان ما و شما را بپذيريم : جز الله را نپرستيم و چيزى را شريك او قرار ندهيم و هيچ كس از ما ديگرى را براى خود به عنوان خدا اتخاذ نكند [ تنها 
  ] الله را بر خود خدا بدانيم ، اگر از اين دعوت روى گردان شوند شما مسلمانان بگوييد : شاهد باشيد كه ما مسلمان هستيم ) .\r\nپاسخ اين نامه را مقوقس به قرار ذيل فرستاده است :\r\n","description":"","footnote":" ( 1 ) صبح الاعشى ، القلقشندى ، ج 6 ، ص 767 - الوثائق السياسية ، ص 73 . . ","page_name":" 239 ","page_number":243},
  {"content":"\r\n« لمحمد بن عبد اللَّه من المقوقس :\r\nسلام ، اما بعد فقد قرات كتابك و فهمت ما ذكرت و ما تدعو اليه و قد علمت ان نبيا قد بقى و قد كنت اظن انه يخرج بالشام ، و قد اكرمت رسلك و بعثت اليك بجاريتين لهما مكان فى القبط عظيم و بكسوه و اهديت اليك بغله لتركبها . » ( 1 )  ( به محمد بن عبد الله از مقوقس : سلام ، نامه ات ات را خواندم و آن چه را كه ذكر كرده بودى و به سوى آن دعوت كرده اى فهميدم ، من مىدانستم كه پيامبرى مانده است و گمان مىكردم : اين پيامبر از شام ظهور خواهد كرد ، من فرستادگان تو را اكرام كرده و دو كنيز كه موقعيت بزرگى در نژاد قبطيان دارند با پوشاك و استرى اهدا كردم كه سوار شوى ) .\r\n2 - « من محمد رسول الله الى صاحب مصر و الاسكندريه :\r\nاما بعد ، فان الله تعالى ارسلنى رسولا و انزل على قرآنا و أمرني بالاعذار و الانذار و مقاتله الكفار حتى يدينوا بدينى و يدخل الناس فى ملتى و قد دعوتك الى الاقرار بوحدانية الله تعالى ، فان فعلت سعدت و ان ابيت شقيت . » ( 2 )  ( از محمد رسول الله به صاحب مصر و اسكندريه پس [ از سلام به هدايت يافتگان 
  ] خداوند مرا پيغمبر فرستاده و به من قرآن نازل كرده است و مرا به قطع عذر و تهديد مردم [ براى خدا 
  ] و جنگ با كفار دستور داده است تا دين مرا بپذيرند و مردم در ملت من داخل شوند . تو را با قرار به يگانگى خدا دعوت كردم اگر پذيرفتى سعادتمند شدى ، اگر امتناع ورزيدى دچار شقاوت گشتى ) .\r\nپاسخ اين نامه را مقوقس به قرار ذيل فرستاده است :\r\n« بسمك اللَّهم من المقوقس الى محمد :\r\n« اما بعد فقد بلغنى كتابك و قراته و فهمت ما فيه . أنت تقول ان\r\n","description":"","footnote":" ( 1 ) همان مأخذ ، ج 6 ، ص 378 و الوثائق السياسية ص 73 . .  ( 2 ) همان مأخذ ، ، ج 6 ، ص 378 و الوثائق السياسية ص 73 . . ","page_name":" 240 ","page_number":244},
  {"content":"\r\nالله تعالى ارسلك رسولا و فضلك تفضيلا و انزل عليك قرآنا مبينا . فكشفنا يا محمد فى علمنا عن خبرك فوجدناك اقرب داع دعا الى الله و اصدق من تكلم بالصدق و لو لا انى ملكت ملكا عظيما لكنت اول من سار اليك لعلمي أنك خاتم الانبياء و سيد المرسلين و امام المتقين » ( 1 )  ( پس از سلام ، نامه ات رسيد و خواندم و آن چه كه در آن بود فهميدم . مىگويى خداوند تو را پيامبر فرستاده و تو را برترى داده و قرآن آشكارى بر تو نازل نموده است . اى محمد ما در معلومات خود وضع تو را كشف كرديم ، ترا نزديكترين دعوت كننده به سوى خدا و راستگوترين كسى كه سخن به راستى گفته است دريافتيم . اگر ملك عظيمى را مالك نبودم ، اولينكسى بودم كه به سوى تو حركت مىكردم . چون مىدانم تو خاتم پيامبران و سيد المرسلين و پيشواى متقين مىباشى ) .\r\nاين بود آن چه كه در بارهء « مقوقس » امير مصر در تواريخ ثبت شده است . و جز اين نامه ها قضيهء ديگرى ميان پيغمبر اسلام و مقوقس نقل نشده است ، لذا بعضى از شارحين مثنوى مجبور شده‌اند داستان ديگرى را كه ياقوت حموى ميان عمرو بن العاص و زمامدار مصر به نام « مقوقس » نقل مىكند تطبيق كنند . در اين داستان چنين آمده است كه :\r\n« عبد الرحمن بن عبد الحكم از ليث بن سعد نقل كرده است كه مقوقس از عمرو بن العاص تقاضا كرد كه اراضى مقطم را در مقابل هفتاد هزار دينار به او بفروشد ، عمرو از اين تقاضا تعجب كرد و گفت : به عمر مىنويسم ، عمر در پاسخ نوشت كه از مقوقس بپرس كه چه علتى دارد كه آن مبلغ كلان را در مقابل زمينى غير قابل زراعت و بدون آب به تو مىدهد ؟ مقوقس مىگويد : ما توصيف اين زمين را در كتب خود ديده‌ايم و اين موضوع كشت بهشت است ، عمر و بن العاص اين مطلب را به عمر نوشت و عمر در پاسخ نوشت كه ما زمين كشت بهشتى را براى غير از مؤمنين نمىدانيم . هر كس از مؤمنين كه پيش از تو در آن جا مرده‌اند در همان زمين دفن كن\r\n","description":"","footnote":" ( 1 ) فتوح مصر ، الواقدى ، ص 16 و 17 كه و صبح الاعشى القلقشندى ، ج 6 ، ص 467 . . ","page_name":" 241 ","page_number":245},
  {"content":"\r\n\r\nو چيزى به او مفروش . . . » ( 1 )  ملاحظه مىشود كه نه تنها داستان به پيغمبر اكرم مربوط نيست ، بلكه با معناى بيتى كه جلال الدين مىگويد نيز انطباقى ندارد . انقروى از بعضى نقل كرده است كه گفته‌اند : حضرت رسول صلى الله عليه و آله در ميان اصحاب خويش يك فرد فقير و بىنوايى داشت به نام مقوقس و اين شخص مزرعه اى داشت كه تمام پيرامون آن سنگلاخ بوده است ، روزى پيغمبر از كنار مزرعهء او مىگذشت ، مقوقس پيغمبر را ديد و از او خواهش و التماس كرد كه دعا كند و آن زمين سنگلاخ به خاك تبديل شود و اين دعا مستجاب شد . » ( 2 ) \r\n\r\n( ( 1652 ) ) هين به پشتى آن مكن جرم و گناه\r\nكه كنم توبه در آيم در پناه\r\n\r\nتوبه را پشتيبان گناه خود قرار ندهيد\r\nآيات و روايات فراوانى در تحريك به توبه و پذيرش آن وارد شده است . صائب تبريزى مىگويد :\r\n\r\nسبحه بر كف توبه بر لب دل پر از شوق گناه\r\nمعصيت را خنده مىآيد ز استغفار ما\r\n\r\nچه قدر خنده آور يا جاى تاسف است كه انسان به اميد دست يافتن به دوا خود را مريض بسازد و چقدر باعث خسارت است كه انسان به اميد توبه مرتكب جرم و گناه شود و بگويد : همواره در توبه باز است و من از اين گناهان توبه خواهم كرد\r\n","description":"","footnote":" ( 1 ) معجم البلدان ، ج 5 ، ص 176 . .  ( 2 ) شرح انقروى ، ج 2 ، ص 141 . . ","page_name":" 242 ","page_number":246},
  {"content":"\r\nاگر توبهء يك انسان از روى حقيقت بوده باشد ، مسلماً از نظر روحى تصفيه شده و زنگ گناه از روحش زدوده شده است .\r\nآيا احتمال نمىرود كه پس از اين صيقلى شدن ارتكاب مجدد معصيت تأثير بيشترى در كدر ساختن روح داشته باشد ؟ آيا اين توبه هاى حرفه اى هر يك به نوبت خود مقدارى از پوست روح ما را نمىخراشد ؟ آيا اتكاء ما بتوبه و ارتكاب گناهان در ترديد روح ما نمىافزايد ؟ آيا تردد زياد ميان روشنايى و تيرگى ديده گان ما در نيم تاريكى مختل نمىسازد ؟ درست است كه توبهء واقعى خطا يا و لغزشهاى آدمى را محو مىسازد ، اما متوجه باشيم كه اگر پس از توبه باز هواى معصيت در دل ما راه بيابد ، در حقيقت ما توبه نكرده‌ايم ، بلكه تسليت موقتى در بارهء آن گناه براى خود داده‌ايم . موضوع توبه را امير المؤمنين على عليه السلام در نهج البلاغه به ترتيب ذيل بيان نموده است :\r\nشخصى در نزد امير المؤمنين عليه السلام گفت : استغفر الله آن حضرت فرمود : مادرت به عزايت بنشيند آيا مىدانى استغفار ( 1 )  ( طلب بخشايش و توبه ) چيست ؟ استغفار حقيقتى است كه در درجهء عليين قرار گرفته است . استغفار كلمه اى است كه شش معنى را بايد در آن منظور كنى :\r\nيكم پشيمانى از آن چه كه گذشته است .\r\nدوم تصميم قطعى به اين كه ديگر به سوى گذشته بر نگردى .\r\nسوم - حقوق مردم را بخودشان باز گردانى تا خدا را صاف و بىغل و غش و بدون اين كه در گردنت زنجيرى از حقوق مردم بسته شده باشد ملاقات كنى .\r\nچهارم تصميم بگيرى تمام واجباتى را كه ضايع كرده اى بجا آورده و حق آنها را ادا كنى .\r\n","description":"","footnote":" ( 1 ) گويا استغفار آن شخص با نيت فاسد يا بى حقيقت بوده است كه آن حضرت جمله فوق : ( مادرت به عزايت بنشيند ) را براى او گفته است . . ","page_name":" 243 ","page_number":247},
  {"content":"\r\nپنجم تصميم بگيرى تا آن گوشت بدنت را كه از حرام روييده است با اندوهى ( كه در حقيقت كفارهء آنها است ) آب كنى تا پوست بدنت با استخوانش بچسبد و از نو گوشت حلال به جاى گوشت حرام برويد .\r\nششم شكنجه و رياضت اطاعت را به بدنت بچشانى چنان كه شيرينى معصيت را به آن چشانده بودى .\r\nآرى پس از اين مراحل ششگانه تو شايستگى پيدا كرده اى كه بگويى :\r\nاستغفر الله ( 1 )  مسلم است كه با درك اين حقيقت هيچ انسان عاقلى گناهى را با تكيه به توبه مرتكب نخواهد گشت .\r\n","description":"","footnote":" ( 1 ) و قال عليه السلام لقائل قال بحضرته « أستغفر الله » ثكلتك أمك ، أتدرى ما الاستغفار ؟ الاستغفار درجة العليين و هو اسم واقع على ستة معان : اولها الندم على ما مضى . و الثانى العزم على ترك ان تؤدى الى المخلوقين حقوقهم حتى تلقى الله املس ليس عليك تبعة و الرابع ان تعمد الى كل فريضة عليك ضيعتها فتؤدى حقها و الخامس ان تعمد الى اللحم الذى نبت على السحت فتذيبه بالاحزان حتى تلصق الجلد بالعظم و ينشأ بينهما لحم جديد . و السادس ان تذيق الجسم ألم الطاعة كما اذقته حلاوة المعصية فعند ذلك تقول أستغفر اللَّه . »\r\nنهج البلاغه ، ج 3 ، ص 253 ، شماره 417 . . ","page_name":" 244 ","page_number":248},
  {"content":"\r\n\r\n\r\n\r\n( ( 1655 ) ) تا نباشد برق دل و ابر دو چشم\r\nكى نشيند آتش تهديد و خشم\r\nتا نباشد گريهء ابر از مطر\r\nتا نباشد خندهء برق اى پسر\r\n( ( 1656 ) ) كى برويد سبزهء ذوق وصال\r\nكى بجوشد چشمه ها ز آب زلال\r\n\r\nخنده و گريه\r\nدر بارهء تعريف اين دو پديدهء انسانى از دير زمان مطالبى گفته شده است و بنا به نقل هنرى برگسون اين بحث تاريخ بس طولانى دارد . در اين مورد هم مانند ساير موارد نمودهاى روانى كه خود آنها به طور مستقيم قابل تعريف نيستند به توضيح و تفسير عوامل قناعت مىورزند . بعضى از فلاسفه ى گذشته كه روان شناسى را هم به عنوان يكى از شعب فلسفه مورد بحث قرار مىداند در تعريف خنده به همين مقدار قناعت مىورزيده‌اند كه بگويند :\r\n« خنده آن انبساط روحى است كه ناشى از تعجب است » و « گريه آن انقباض كه ناشى از احساس ناملايم است » .\r\nاين دو تعريف همان مقدار ساده و يك جانبه است كه در تعريف انديشه بگوييم : انديشه حركت قواى ذهنى است .\r\nاين گونه تعريفات شبحى از مفاهيم عمومى را در بارهء پديده هاى روانى قابل تصور مىسازند . بهتر اين است كه تا مىتوانيم دو پديدهء مزبور را تا حد ممكن تحقيقىتر و عينى تر مورد بررسى قرار بدهيم .\r\nخنده\r\nما به طور اختصار مىتوانيم بعضى از پديده هايى را كه ممكن است موجب خند بوده باشد ، در نظر بگيريم .\r\n","description":"","footnote":"","page_name":" 245 ","page_number":249},
  {"content":"\r\nآيا هر چيزى كه زيبا و لطيف و خوشايند است مىتواند علت خنده بوده باشد ؟ البته نه ، زيرا سنخ انبساط روانى در موقع درك زيبايىها شبيه بر انبساط روانى خنده نيست .\r\nشما موقعى كه در مقابل يك منظره يا تابلوى زيبايى قرار مىگيريد و در دريايى از لذت غوطه ور مىشويد ، حس تحسين شما به طور شديد بيدار مىشود ، روح شما را شكوفان مىسازد ، اين شكوفان شدن روح ممكن است با شديدترين تعجب همراه بوده باشد ، ولى حالت خنده را در خود نمىبينيد و اگر هم از نظر عضوى حركاتى در گونه ها و چشمان و لبهاى شما ايجاد شود باز از مقولهء خنده نخواهد بود .\r\nآيا هر چيزى كه زشت باشد و منظرهء كراهت بارى داشته باشد ، مىتواند در شما پديدهء خنده را ايجاد كند ؟ البته نه ، زيرا زشت از آن جهت كه زشت است موجب گرفتگى روح است نه انبساط روح . آيا هر چيزى كه تكرار شود موجب خنده مىگردد ؟ البته نه ، خود تكرار يعنى تعدد حادثه به طور مشابه ، مادامى كه به واحدهاى ديگرى از معلومات يا به بعضى از خواسته هاى ما مربوط نباشد موجب خنده نمىگردد .\r\nآيا هر خلاف قانون و اصلى مىتواند در ما خنده ايجاد كند ؟ البته نه ، نتيجهء روانى كه خلاف قانون و اصل در ما ايجاد مىكند بسيار مختلف است .\r\nمثلًا گاهى موجب بروز حالت اميدوارى مىشود ، در آن موقع كه قانون مفروضى با موقعيت مطلوبى براى خود انتخاب كرده‌ايم نقض مىشود ، حالت اميد و خوشى در ما به وجود مىآورد گاهى موجب ياس و نااميدى مىباشد ، ( چنان كه قانون مفروضى مويد موقعيت مطلوب ما بوده باشد . ) همهء اين مطالب كه در توضيح و تفسير موجبات خنده گفته مىشود ، به اضافهء اين كه تعريف خود خنده را بيان نمىكند ، حتى عوامل خنده را هم كاملا توضيح نمىدهد و ما در مسئلهء هفتم در بارهء اقسام خنده تا حدودى مشروح تر بررسى خواهيم كرد .\r\n","description":"","footnote":"","page_name":" 246 ","page_number":250},
  {"content":"\r\n\r\nاكنون مسائلى را مطرح مىكنيم كه اين پديدهء روانى را تا حدودى براى ما روشن بسازد ، اين مسائل به قرار ذيل است :\r\nمسئله يكم خنده در زمينه اى ايجاد مىشود كه ارتباطى با انسان داشته باشد\r\nمفردات و مركبات مجموعى عالم جمادات و نباتات و حتى حيوانات غير انسانى هر وضع و شكلى كه به خود بگيرند ، مادامى كه تماسى به يكى از معلومات يا خواسته هاى انسانى نداشته باشند موجب خنده نخواهد گشت . مثلًا اگر در يك باغ ميان صدها درخت سبز و خرم و با طراوت يك درخت خشك ما را بخنداند براى آن است كه ما تصور مىكنيم در ميان جمعى از انسانها يك فرد برهنه اى بدون اعتنا به آن انسانها كه پوشاك معمولى پوشيده‌اند ايستاده است .\r\nحتى اگر يك ميمون كه در حال بازى در ما خنده ايجاد مىكند ، مثلًا در موقع عبور از ميان ساير ميمونها به گوش يكى از آنها بدون اين كه كارى با او داشته باشد داد مىزند و به راه خود مىرود ، اين خنده براى آن است كه ما در ميان انسانها چنين حالتى را خلاف قانون مىدانيم كه در موقع عبور از خيابان بدون علت فردى را غافلگير كرده به گوش او داد بزنيم و بدون توجه به اين كه كار خلافى كرده‌ايم با قيافهء عادى و متين به راه خود برويم ، حتماً تماشا كنندگان يا بعضى از آنها خواهند خنديد و گاهى مطلب معكوس مىشود ، يعنى خنده از آن جهت ناشى مىشود كه براى انسان جنبهء آلى غير انسانى را مىدهيم . مثلًا رانندهء اتوبوس در حالى كه مسافرها را جمع مىكند به كمك راننده بگويد : « آن دو نفر را هم بيند از بالا تا راه بيفتيم . » در اين مثال خنده از آن ناشى مىشود كه به جاى آن كه راننده بگويد صبر كنيد تا آن دو نفر هم سوار بشوند مانند اين كه به شاگردش بگويد : آن دو موجود جامد بىاختيار را مانند دو گونى برنج يا لپه بينداز بالا . . . اين مطلب يكى از اساسىترين مسائلى است كه در موضوع خنده مورد اهميت قرار مىگيرد ، اين مطلب در مسئلهء ششم بررسى خواهد شد .\r\n","description":"","footnote":"","page_name":" 247 ","page_number":251},
  {"content":"\r\n\r\n\r\nمسئلهء دوم براى اين كه خنده در ما ايجاد شود بايستى روان ما با عامل خنده در حال بىطرفى و سكون خود روبه رو شود\r\nتوجه ذهن انسانى به يك موضوع سطح مجاور روان را با حوادث اشغال نموده از تأثير عامل خنده جلوگيرى مىكند . انسان به اضافهء اين كه بايستى با عامل خنده به وسيلهء يكى از حواس تماس بگيرد ، مانند سنگى كه براى ايجاد نوسانات مخصوص به خود در حوض مىافتد لازم است كه سطح آب حوض موج ديگرى مثلًا ناشى از جريان آب را نداشته باشد . و الا موجها مخلوط خواهند گشت و يا حوض به جاى آب خاك و سنگ داشته باشد .\r\nبراى ايجاد اين بىطرفى نيروى اشخاص بسيار مختلف است ، بعضى از مردم در بر طرف كردن اشتغال ذهن و به دست آوردن سكون و بىطرفى با يك توجه مختصر و در زمان بسيار كوتاه موفق مىشوند ، بعضى ديگر احتياج به فعاليت روانى و گذشت لحظات زيادترى را نيازمند مىباشند .\r\nمسئلهء سوم عامل خنده در زمينهء بىطرفى و سكون روانى با اصول و قوانين عقل خالص روبه رو مىشود و به صورت انگيزهء خندهء در مىآيد\r\nاگر تعقل مقدارى از اصول و قوانين را براى ما تثبيت نكرده بود ، نمىتوانستيم در موقع بروز گروهى از حوادث بخنديم ، به همين جهت است كه حيوانات نمىخندند ، شايد منظور هنرى برگسون در عبارت ذيل همين مطلب باشد كه مىگويد :\r\n« اگر اجتماعى از عقول خالص تركيب شود گريه نخواهد كرد ، بلكه همواره خواهد خنديد . » ( 1 )  ولى اين مطلب را كه برگسون مىگويد ، عموميت ندارد ، بلكه شايد در چنين جامعه نه خنده اى پيدا شود نه گريه اى ، زيرا اگر فعاليتهاى عقلانى ما تمام پديده ها\r\n","description":"","footnote":" ( 1 ) الضحك ( خنده ) ، هنرى برگسون ، ص 15 . . ","page_name":" 248 ","page_number":252},
  {"content":"\r\nو موجودات انسانى و جهانى را تحت مراقبت و دقت قرار بدهد ، به طورى كه تمام علل و نتايج آن پديده ها و موجودات براى ما روشن شود تعجب و رو در رو قرار گرفتن با خلاف اصول بر طرف خواهد گشت و با بر طرف شدن آن دو ، حالت خنده اى كه معلول آنها است بوجود نخواهد آمد .\r\nبعيد نيست مقصود برگسون از تركيب اجتماع از عقول خالص يك معناى معمولى بوده باشد ، يعنى مىخواهد بگويد : اجتماعى كه از عقلاى معمولى تركيب يافته باشد و مسلم است كه عقلاى معمولى تمام رويدادهاى جهان و انسان را با تعقل همه جانبه درك نمىكنند ، بلكه ادراكات عقلانىشان از ساير دريافتها فراوانتر مىباشد .\r\nهمچنين آن جمله كه مىگويد : « گريه نخواهد كرد » بايستى مورد تفسير قرار بگيرد ، زيرا در اين دنيا با هر عينكى هم كه بنگريم و با هر اصل و قانونى كه رويدادها را تفسير و تحليل نماييم ، باز با ناملايماتى روبرو خواهيم گشت كه اگر هم قطرات اشك در چشمان ما بروز نكند ، حالت تأسف و شكنجه را احساس خواهيم كرد . نظير همين مطلب را خود برگسون در جملات بعدى چنين مىگويد :\r\n« لحظه اى در تمام گفتارها و كردارهاى مردم دقت كنيد و با اشخاص خيالى به خيال بپردازيد و با آنان كه آگاهى دارند به آگاهى بپردازيد و تمام عواطف و احساساتتان را به كار بيندازيد ، خواهيد ديد كوچكترين حادثه داراى وزن و رنگ خشن است . سپس عينكتان را عوض كنيد و بىپروا و بدون توجه به امور تماشا كنيد و زندگانى را از نظر كسانى بنگريد كه جايگاه تفرج لذت بار است ، همه ناراحتىها [ و تعجبهاى شما 
  ] بر طرف شده جاى خود را به تفريح و لذت خواهد داد . » ( 1 )  اين كه گفتيم : « اگر تعقل مقدارى از اصول و قوانين را براى ما تثبيت نكرده بود ما نمىتوانستيم در موقع بروز گروهى از حوادث بخنديم . » مقصود از تعقل\r\n","description":"","footnote":" ( 1 ) همان مأخذ . ","page_name":" 249 ","page_number":253},
  {"content":"\r\n\r\nمعناى اصطلاحى آن نيست كه به عنوان عقل نظرى خالص كه مورد بحث فلاسفه ى گذشته و متاخرين قرار مىگيرد ، بلكه عموم دريافتهايى هستند كه براى ما به عنوان قضايا و اصول صحيحه چه در بارهء انسان و چه در بارهء انسان و چه در بارهء جهان تلقى شده‌اند .\r\nمسئلهء چهارم آيا انسانهايى كه داراى روان انفعالى هستند و در مقابل تمام رويدادهاى هستى تارهاى قلب آنان مرتعش مىگردد مىتوانند بخندند ؟\r\nاگر چنين انسانهايى پيدا شوند كه در مقابل رويدادها تارهاى دلهاى آنان همواره در حال ارتعاش باشد نمىتوانند بخندند ، زيرا روح آنان در ميان جويبار حوادث غوطه زنان در حال حركت و تغير مىباشد ، در نتيجه اصل و قانون تثبيت شده اى براى آنان مطرح نيست كه با مقايسهء موقعيت حادثه با آن اصول تعجب كنند ، متحير شوند ، يا رضايت بدهند ، يا حالت انتقام جويى در خود حس كنند . بنا بر اين اينان نه تنها نخواهند خنديد ، بلكه از ساير فعاليتهاى روانى نيز كه از مختصات داشتن يك روان معتدل است محروم خواهند بود .\r\nنتيجهء دو مسئلهء فوق ( انسانهايى كه با عقل خالص به رويدادها نگرند و انسانهايى كه با رويدادها با قلبى لرزان و مرتعش روبه رو مىگردند ) اين است كه براى آنان نه خندهء معمولى مطرح است و نه گريهء معمولى ، زيرا ، خندهء روانى ( 1 )  يكى از آثار و مختصات داشتن ( من ) تثبيت شده اى است كه با اختلال روانى مفهوم ديگرى پيدا مىكند ، زيرا انبساط روانى ( من ) هاى مختل انبساط و شكوفان شدن حقيقى نيست چنان كه گريه هاى آنان نتيجهء انقباض روانى معتدل نمىباشد . شايد براى بعضى از آنان هر چيزى خلاف اصل است ، لذا مىتوانند به همه چيز بخندند . ( من ) ، در اين حالت كنترل عقلانى خود را در مقابل رويدادها از دست داده و در عوض شبح بسيار\r\n","description":"","footnote":" ( 1 ) تمام مباحث ما در اين موارد در خندهء روانى است و اما خنده هاى عضوى ما مانند گريه هاى عضوى ، پديده هاى بازتابى فيزيولوژيكى هستند كه مربوط به تعقل و دريافت عاطفى و احساساتى نمىباشند . . ","page_name":" 250 ","page_number":254},
  {"content":"\r\n\r\nمبهمى از اصول را در فضاى ذهن بيمار ايجاد كرده است كه همهء رويدادها ( خواه برونى و خواه درونى ) براى او خلاف اصول جلوه مىكند و شايد در بعضى از بيماران مربوط به قلمرو احساسات ناخود آگاه بوده باشد . . .\r\nمسئلهء پنجم خنده هاى طبيعى غالباً در بارهء آن حركات و پديده انسانى است كه مخالف مقتضاى شخصيت بروز مىكند\r\nيك مرد دانشمند و داراى معلومات فراوان در يك مسئلهء بديهى اشتباه مىكند ، از آن جهت كه توقع انسان از مرد دانشمند و داراى معلومات عدم اشتباه در مسائل بديهى است ، لذا بروز اشتباه مزبور موجب خنده مىگردد .\r\nوقتى كه يك فرد مقيد به شئون و حيثيت خويش كار سبكى در نظر مردم انجام مىدهد ، تماشا كنندگان از اين پديده مىخندند .\r\nاين خنده معلول آن است كه ( دانشمند و شخص مفروض ) كارى مخالف مقتضاى شخصيت خويش انجام مىدهند يا كار مفروض براى آن دو نفر ، شخصيت ديگرى اثبات مىكند .\r\nدر اين موارد اگر حركت و پديدهء صادره آن اندازه از شخصيت فرد دور باشد كه مانند ضد يا نقيض آن تلقى شود ، ممكن است موجب خنده نگشته و موجب تعجب شديد ناظرين بوده باشد ، مانند اين كه يك انسان راد مرد دست به جنايت بزند . فاصله ميان يك شخصيت راد مرد و ارتكاب جنايت تقريباً فاصلهء دو ضد از يكديگر مىباشد ، لذا بروز ضد مفروض نه تنها موجب خنده نمىگردد ، بلكه موجب انقباض روانى شخص مطلع مىباشد . به همين جهت است كه شخصى كه در هنگام تجسيم ، يك فرد ديگر را كه حضار را مىخنداند ، ناگهان ( بر فرض محال ) عين همان شخص بوده باشد ، موجب آن شگفتى خواهد بود كه نه خنده اى را نتيجه مىدهد و نه گريه اى را .\r\nدر نتيجه براى تأثير حركات مخالف شخصيت در ايجاد خنده دو شرط اساسى ضرورى به نظر مىرسد :\r\nاول - شخص عامل خنده داراى شخصيت و موقعيت معينى بوده و بر خلاف آن شخصيت حركت يا رفتارى مىكند ، اما حركت مخالف به اين شرط موجب خنده خواهد\r\n","description":"","footnote":"","page_name":" 251 ","page_number":255},
  {"content":"\r\n\r\nبود كه نابود كنندهء شخصيت عامل خنده نباشد .\r\nدوم اطلاع و آگاهى انسان ناظر به شخصيت و چگونگى موقعيت شخص عامل خنده . اين نكته را در بارهء شرط دوم فراموش نكنيم كه مقصود از اطلاع از چگونگى شخصيت عامل خنده اين نيست كه بايستى ناظر ، شخصيت مفروض را از همه جهات صد در صد بشناسد ، بلكه كافى است كه روى يك عده اصول و قوانين براى شخصيت مفروض موقعيت مخصوصى را تثبيت نموده باشد .\r\nاز دقت كافى در مسئلهء پنجم مىتوانيم به يك نتيجهء فوق العاده با اهميت برسيم . آن نتيجه اين است كه گويى : خداوند متعال مىخواهد افراد انسانى شخصيت خود را كه از يك روى مربوط به ( من ملكوتى ) است به بازى نگيرند و در صورت بازى كردن با چنان گوهر پر قيمت مجبور شوند كه تلخى كيفر خندهء ديگران را در بارهء خود بچشند .\r\nمسئلهء ششم حركات و پديده هايى كه موجب خنده مىگردند ، اغلب بدان جهت است كه شخص عامل خنده با آن حركات و پديده ها جنبهء آلى پيدا كرده قيافهء ماشينى به خود مىگيرد .\r\nاين مسئله از نظر رشد و كمال انسانى داراى اهميت فراوانى است . مىدانيم كه انسان موجودى است جاندار و داراى هوش و استعداد و حافظه و تخيل و تجسيم و ابتكار و اراده و اختيار و . . . نيز مىدانيم كه وجود اين پديده ها در انسان مانند وجود يك مشت پيچ و مهره در يك ماشين ناخود آگاه نيست . اين مسئله هم روشن است كه انسان داراى ( خود ) است كه او را از تسليم محض بودن به حركات و قوانين خارج از او بر كنار مىكند و او را آمادهء حركت و استقلال در پهنهء طبيعت و اجتماع انسانى كه مركب از افراد مشابه او هستند مىنمايد . اين ( خود ) چنان كه از نظر خصوصيتهاى فردى بسيار گوناگون است ، همچنين از نظر مقاومت و استقلال در مقابل عوامل موثر انسانى و طبيعى فوق العاده مختلف مىباشد .\r\n","description":"","footnote":"","page_name":" 252 ","page_number":256},
  {"content":"\r\n\r\nو با تمام اطمينان مىتوان گفت : مراتب مقاومت و استقلال ( خود ) ها از يك گرفته تا بىنهايت وجود دارد .\r\nفردى وجود دارد كه با كوچكترين اهانت ( خود ) را مىبازد ، فرد ديگرى هم وجود دارد كه اگر تمام مردم روى زمين با او خصوصيت بورزند ، او ( خود ) را نمىبازد .\r\nاديان حقه و دستورات اخلاقى همه و همه با اتفاق كلمه استحكام و استقلال شخصيت انسانى را اساسىترين جزء برنامهء خود قرار داده‌اند . هر چند كه شخصيت انسانى استقلال و عظمت پيدا مىكند ، اختيار و آزادى او در مقابل عوامل طبيعى و انسانى افزايش مىيابد و هر اندازه كه اختيار و آزادى افزايش پيدا كند از جنبهء ماشينى انسان كاسته مىشود ، گويى در نهاد همهء انسانها اين حقيقت پذيرفته شده است كه انسان ( چيز ) نيست بلكه ( كس ) است و تفاوت ميان اين دو مفهوم : تفاوت ميان همان پيچ و مهرهء ناخود آگاه است با روح با عظمت يك انسان آزاد .\r\nقضيهء ديگرى نيز به طور فطرى و طبيعى در درون انسانها وجود دارد كه ما بايستى در هر لحظه از ( چيز ) بودن به ( كس ) بودن ترقى كنيم ، بنا بر اين در آن هنگام كه استقلال شخصيت و جريان طبيعى آن را از دست مىدهيم ، خندهء ديگران بما هوشيارى مىدهد كه متوجه باش و ( خود ) را از خويشتن بيگانه مكن .\r\nمسئلهء هفتم اقسام خنده هاى گوناگون\r\nآن چه كه خندهء روانى در اشكال و حركات و پديده هاى صورت منعكس مىكند در مقابل انواع و اقسام آن پديده ها كه در درون انسان به عنوان انبساط يا شكفتگى يا ساير هيجانات روانى ايجاد مىگردد ناچيز و اندك است . در هر موقع كه به مختصات فيزيولوژى خنده در صورت متوجه مىشويم كافى نيست كه با ديدن انعكاسات فيزيولوژى صورت نوع هيجانى را كه در درون ايجاد شده است تشخيص بدهيم ، لذا در موارد زيادى هنگامى كه فردى در يك مجمع در ميان صحبت مىخندد پرسيم چرا مىخنديد ؟ در اين گونه موارد ممكن است پاسخهاى مختلفى بشنويم ، با اين كه انعكاس فيزيولوژى\r\n","description":"","footnote":"","page_name":" 253 ","page_number":257},
  {"content":"\r\nخنده در موارد فراوانى در صورت اشخاص يكسان ديده مىشود . بعضى از روان شناسان اقسام هيجانات عامل خنده را تا ده قسم شمرده‌اند :\r\n1 - خندهء عضوى - كه به وسيلهء قلقلك دادن ايجاد مىشود .\r\n2 - شادمانى و هيجان نشاط انگيز - اين همان نوع مطلوب خنده است كه افراد انسانى در بارهء خود و ديگران كه مورد محبت آنها است آرزو مىكنند . مقصود جلال الدين از بيت ذيل همين خنده است :\r\n\r\nمرده بدم زنده شدم گريه بدم خنده شدم\r\nدولت عشق آمد و من دولت پاينده شدم ( 1 ) \r\n\r\nشادمانى و نشاط ، همهء انواع و مراتب ضعيف و شديد خود را نمىتواند در خنده اى كه در صورت منعكس مىشود نمودار بسازد . انعكاس خنده در صورت نهايتى دارد كه نمىتواند از آن تجاوز نمايد ، در صورتى كه انواع شادى از نظر عوامل و هيجانات درونى نهايتى ندارد وانگهى همهء شادىها اگر چه موجب شكفتگى روح مىشود ، ولى خنده آور نيست . وقتى كه انسان بيك سود مادى مىرسد يا يك دانش پژوه بحل يك مجهول علمى نائل مىگردد ، درست است كه روحش شكوفان مىشود ، ولى اين شكوفان شدن مستلزم خنده نيست .\r\nخلاصه ، شادمانى و نشاط يكى از عوامل است كه ممكن است توليد خنده كند ، نه اين كه علت صد در صد خنده بوده باشد .\r\n","description":"","footnote":" ( 1 ) ديوان شمس تبريزى ص 539 شماره غزل 1393 چند بيت ديگر در اين غزل به قرار ذيل است :\r\nگفت كه با بال و پرى من پر و بالت ندهم * در هوس بال و پرش بىپر و پر كنده شدم\r\nگفت مرا دولت تو راه مرو رنجه مشو * ز ان كه من از لطف و كرم سوى تو آينده شدم\r\nاز توام اى شهره قمر در من و در خود بنگر * كز اثر خندهء تو گلشن خندنده شدم . ","page_name":" 254 ","page_number":258},
  {"content":"\r\n3 - احساس پيروزى و برترى را هم از عوامل خنده به حساب مىآورند ، ولى باز نمىتوانيم اين پديده را عامل صد در صد خنده محسوب بداريم ، زيرا همين احساس پيروزى نيز در اشخاص و موقعيتهاى مختلف متفاوت است . مثلًا :\r\nيك - پيروزى ناشى از احساس شايستگى در خود مانند اين است كه غذايى را جستجو مىكرد آن را پيدا كرده است و اين گونه پيروزى عامل خنديدن نيست .\r\nدو پيروزى در حال انتقام ، شخص براى خاموش كردن شعله هاى انتقام پيروزى به دست مىآورد و به اصطلاح معمولى دلش خنك مىشود ، اين خنك شدن دل ممكن است موجب خنده شود و ممكن است خنده اى را ايجاد نكند .\r\nسه خنده سخريه اى - در موقع تحقير و اهانت به طرف اين خنده ايجاد مىشود ، ولى اگر ما انواع ديگر خنده را انعكاسى از هيجان درونى معرفى كنيم و بگوييم : در موقع فلان هيجان خنده ايجاد مىشود ، در اين مورد بايد بگوييم : گاهى خنده را ايجاد مىكنيم ، زيرا درون ما در موقع سخريهء ديگران ممكن است حالت فعاليت داشته باشد ، نه حالت هيجان باز تابى .\r\nخلاصه در مقدار زيادى از موارد استهزاء مىخواهيم بخنديم ( اراده مىكنيم بخنديم ) تا طرف خصومت را توهين كنيم .\r\nچهار خندهء تعجبى تعجب و شگفتى را گروه زيادى از فلاسفه گذشته اساسىترين عامل خنده معرفى كرده‌اند ، ولى با دقت نظر كافى اين مطلب هم روشن مىشود كه هر تعجبى موجب خنده نيست ، بلكه تعجب نيز مانند شادمانى و نشاط انواع گوناگونى دارد .\r\nبه طور كلى تعجب آن پديدهء روانى است كه از توجه به خلاف توقع انسانى در بارهء موضوعات طبيعى و انسانى به وجود مىآيد و مسلم است كه روبه رو گشتن با مخالف انتظار مطابق چگونگى و مقدار مخالفت مزبور فوق العاده گوناگون خواهد بود . مثلًا :\r\nالف - اگر مرد خردمندى كه در نزد شخص ناظر ، به عظمت و شخصيت معروف است\r\n","description":"","footnote":"","page_name":" 255 ","page_number":259},
  {"content":"\r\n\r\nمرتكب كار زشتى شود مسلماً مورد تعجب خواهد بود ، اما اين تعجب نه تنها موجب خنده نيست ، بلكه باعث ناراحتى و تاسف نيز خواهد بود . البته ممكن است در اين مورد براى كس ديگر كه فقط به هر خلاف توقعى مىخندد ، اينجا هم خنده آور بوده باشد ، اما انسانهاى ناظر در آن موجب تعجب بىكسان نمىنگرند .\r\nب - در آن هنگام كه فاصله ميان دو موقعيت بىنهايت پست و بىنهايت با عظمت انسانى را مورد توجه قرار مىدهيم در شگفتى زيادى فرو مىرويم ، اما نمىخنديم بلكه در تمام مواردى كه مخصوصاً براى اولين بار با پديده هايى روبه رو مىشويم كه بر خلاف اطلاعات و معلومات تثبيت شدهء ما در بارهء آن پديده است تعجب مىكنيم ، ولى خنده اى سر نمىدهيم .\r\nبدينسان موارد ديگر نيز مانند تكرار ، جلب توجه ، ناهماهنگى ، تنبيه و هشدار ، بىاعتنايى ، عامل صد در صد خنده نيستند .\r\nمسئلهء هشتم خنده از نظر ارزش آن\r\nآيا خنده يكى از آرمانهاى واقعى انسانها است ؟ اگر مقصود از خنده همان حالت هيجان روانى باشد كه انسان در آن حالت خود را شادمان و پر نشاط احساس مىكند ، مسلم است كه اكثر افراد معمولى طالب اين خنده و انبساط روانى هستند ، پولها و وقتها صرف مىكنند كه وسيلهء خنده را به دست بياورند ، ولى در اين موضوع هم مانند ساير موضوعات انسانى سر و كار ما با موجودى است كه مىخواهد سودى براى خود جلب كند ، شاد و خندان شود تا لذت ببرد ، يا لذتى به دست مىآورد و در نتيجه شاد و خندان مىگردد ، آيا با فرض ارتباط شديدى كه ميان انسانها و تكاپوى آنان در زندگى وجود دارد مىتوان تصور كرد كه خندهء يك انسان از عاملى سرچشمه بگيرد كه ناگهان از آسمان افتاده يا از زمين روييده است ؟ البته چنين نيست ، بلكه عواملى كه در ما شادمانى و خنده ايجاد مىكنند\r\n","description":"","footnote":"","page_name":" 256 ","page_number":260},
  {"content":"\r\nمحصول پديده هايى هستند كه با ساير انسانها و شخصيتها و اندوخته هاى آنان ارتباط دارد .\r\nبنا بر اين متوجه باشيم كه حماقت ديگران را براى خندهء خود استثمار نكنيم ، آگاه شويم با اين كه خندهء ناشى از تحقير و اهانت بر پاهاى لنگ يك موجود انسانى اگر هم شادى موقت و زود گذرى در ما ايجاد كند ، سرمايهء روح ما را بىهوده مستهلك خواهد كرد . نه تنها استهلاك بىنتيجهء روح در دنبال خنده هاى تحقير و اهانت آميز به وجود مىآيد ، بلكه همان تاريكى مرگبار را براى روح ما نصيب خواهد كرد كه شماتت و پست شمردن انسانها .\r\nگاهى مىشود كه گونه هاى ما را خنده هايى شكوفان و گلگون مىكند ، اما در آن حال اگر بخواهيم با بينايى بيشترى به پيرامون خود بنگريم خواهيم ديد كه گونه هاى زردى بوده است كه ما را هم نوع خود ديده و مساعدتهايى را در عرصهء حياتى كه شكست خورده‌اند از ما مطالبه مىكردند ، ما به جاى گرفتن دست آنها و تقديم عصا براى جبران لنگى پاهايشان لبهاى نحسمان را از هم جدا كرده و نيشهاى زهرآگينمان را به آنها نشان داده‌ايم بياييد بخنديم ، اما سرمايهء خندهء ما گريهء ديگران نباشد .\r\nبخنديم ، اما فراموش نكنيم كه به قول جبران خليل جبران همهء خنده هايى كه روح تواند سر دهد منحصر در اين باز شد دهان و نشان دادن دندانها كه مولود ديدن خلاف اصل است نمىباشد .\r\nبخنديم ، اما نه با آن صداى قهقه اى كه گوش حساس روح ما را آن چنان كر و ناشنوا كند كه حتى طوفان مرگبار گريه هاى ستمديده گان را نشنويم .\r\nاگر گاه گاهى اين دو بيت ذيل را متذكر شويم كه :\r\n\r\nخنده از لطفت حكايت مىكند\r\nگريه از قهرت شكايت مىكند\r\nاين دو پيغام مخالف در جهان\r\nاز يكى دل بر روايت مىكند ( 1 ) \r\n\r\n","description":"","footnote":" ( 1 ) ديوان شمس تبريزى ، غزل 821 ، ص 334 . . ","page_name":" 257 ","page_number":261},
  {"content":"\r\nخنده را يكى از دو قطب هيجان حيات تلقى خواهيم كرد نه همهء حقيقت زندگى .\r\nمتوجه باشيم كه گاهى خنده را براى پر كردن خلاء يا اشباع تشنگى روح به درك واقعيات به كار مىبريم ، مىدانيد در اين مواقع چه مىكنيم ؟ ما در اين مواقع مانند اين كه به جاى خواب گوارا كه آرامش بخش روح است ، بوسيلهء قرصهاى مخدر خود را بىهوش مىكنيم .\r\nبه اضافهء اين كه اين بىهوشى نمىتواند ما را از آرامش جسمانى و روانى واقعى بهره مند بسازد ، پس از بر طرف شدن اثرش نوعى ناراحتى در ما به وجود مىآورد .\r\nدر آن موقع كه شما خارى را از پاى يك انسان ناتوان در مىآوريد ، اگر چه آن خار دست شما را مجروح مىسازد و احساس درد مىكنيد ، ولى روح شما در حال خنديدن است .\r\nدر آن موقع كه پرده اى از روى جهالت برداشته شود و ما قيافهء هولناك نادانى خود را مىبينيم و در صدد رفع نادانى بر مىآييم ، در حقيقت روح ما چنان شكوفان مىشود كه اعضاى صورت ما ناتوان تر از آن است كه آن شكفته شدن را به شكل خنده در خويشتن منعكس بسازد .\r\nشما در آن هنگام كه در خويشتن احساس قدرت مىكنيد و مىتوانيد در راه پيروزى خود گامهاى بلندى برداريد ، ولى دست از عدالت بر نمىداريد در حقيقت روح شما آن چنان خندان مىشود كه خنده هاى معمولى در مقابل آن جز مسخره و بازيچه چيز ديگرى نيست .\r\nبه آنان كه در اين دنيا خنديدن و خنداندن را حرفهء خود قرار داده‌اند ، ترحم كنيم و اگر بتوانيم به آنها قابل درك بسازيم كه همهء ما بايستى در ريشه كن كردن عوامل غير عقلانى خنده اشتراك مساعى داشته باشيم . در اين راه بذل مساعى كنيم كه انسانها به حقيقت شخصيت خود آشنا شوند و جنبهء ماشينى و آلى بودن خود را بكاهند تا اسباب خندهء نامعقول را فراهم نكنند . بدين ترتيب خنده هاى ما ناشى از شادمانى\r\n","description":"","footnote":"","page_name":" 258 ","page_number":262},
  {"content":"\r\n\r\nو نشاط واقعى خواهد گشت نه ناشى از نقص يا ابراز نقص ديگران . آيا شايسته مىدانيد كه خندهء شما روح شخص ديگرى را بگرياند اگر چه خود نتواند گريهء روحش را تشخيص بدهد ؟ بكوشيم خندهء ما بر افراد ناقص خندهء آن پدر يا مادر مهربان بر كودكش باشد كه فقط براى شكوفان شدن روح كودك انجام مىگيرد نه براى ايذا و اهانت او .\r\nاكنون كه ما با تحقيقات فراوان روان شناسان و روان پزشكان از ( ارسطو ) گرفته تا ( داروين ) و از ( افلاطون ) گرفته تا ( برگسون ) ( 1 )  . . . و غير هم نتوانسته‌ايم ماهيت و حقيقت و انواع خنده را كاملا بشناسيم ، اكنون كه ما مىدانيم بعضى از خنده هاى ما ارواح انسانها را جريحه دار مىسازد ، اكنون كه ما با پديده اى روبه رو هستيم كه با كمى افراط در آن هم مرز جنون مىشويم ، پس شايسته اين است كه خنده را در شادمانىهاى واقعى سر دهيم كه به حد كافى مىتوانيم در اين زندگانى براى خود و ديگران ايجاد كنيم .\r\nمسئلهء نهم صورتهاى خندان در روز رستاخيز\r\n« وُجُوه يَوْمَئِذٍ مُسْفِرَةٌ . ضاحِكَةٌ مُسْتَبْشِرَةٌ . » 80 : 38 - 39 ( 2 )  [ در روز رستاخيز 
  ] صورتهايى روشن و گشاده و خندان و بشارت يافته هستند ) .\r\nجبران خليل آن انسان شناس انسان دوست در كتاب ( پيامبر ) گفته است :\r\n« بخنديد اما بدانيد كه همهء خنده هاى شما اين خنده ها نيست » .\r\nچه جملهء عالى انسانى كدامين انسان آگاه است كه عظمت روح خود را واقعا دريابد و شكفتگى و شادمانى روحش را در همين خنده هاى تقليدى و جراحت بار و شخصيت سوز منحصر كند ؟ اگر ما توجه به روح و كليت آن داشتيم ، آن روح كه افراد انسانى را اجزاء خود مىبيند و ناله ها و شكنجه هاى آنها را در مىيابد ، آيا مىتوانستيم خندهء واقعى داشته باشيم ؟ همچنين اگر ما به اين حقيقت اطلاع داشتيم كه خنده و شكوفان شدن روح در اثر تكامل ، خندهء روح در اثر خنديدن و شكوفان\r\n","description":"","footnote":" ( 1 ) مقصود ما بررسىهاى اين شخصيتها در روان شناسى است ، نه اين كه آنان روان شناس متخصصى هستند ، اگر چه برگسون روش تحقيقى عميقى در درون بينى دارد . .  ( 2 ) سوره عبس ، آيهء 38 و 39 . . ","page_name":" 259 ","page_number":263},
  {"content":"\r\n\r\nشدن ديگران ، خندهء روح در نتيجهء احساس وصول به هدف زندگانى چه لذتى در بر دارد ما نه تنها به خنده هاى معمولى قناعت نمىورزيديم ، بلكه آنها را به عنوان خندهء واقعى نمىپذيرفتيم .\r\nدير يا زود نعشه ها و لرزشهاى همهء آن خنده ها كه در مجامع يا در گلشنهاى سر سبز ، يا در مراكز تفريح سر داده‌ايم ، در مقابل چروكهاى اسف انگيز صورت و موهاى سپيد سر و صورت كه گذشت ساليان عمر در وجود ما ايجاد خواهد كرد به سكون وحشت زا و تيرگى پايان زندگانى كه سايهء ظلمانى زير خاك انبوه را نشان مىدهد مبدل خواهد گشت . آن نعشه ها و لرزشها به صورت افسانه هايى در خواهد آمد كه جز تأسف و اندوه نتيجه اى نخواهد داشت ، آن گاه چيز ديگرى جز بيت ذيل را زمزمه نخواهيم كرد :\r\n\r\nدريغا كه بىما بسى روزگار\r\nبرويد گل و بشكفد نو بهار\r\nبسى تير و خرداد و ارديبهشت\r\nبيايد كه ما خاك باشيم و خشت\r\n\r\nاما اگر خنده هاى ما ناشى از آن شادابى و خرمى بوده باشد كه خود هستى عامل آن است ، نعشه و لرزش اين گونه خنده ها نه تنها روح انسانى را مستهلك نمىسازد ، بلكه آمادهء خنده بر چهرهء ابديت مىكند كه روز رستاخيز آغاز آن است . بدان جهت كه كلمهء خنده پر از مفاهيم در هم و برهم است ، شايد قابل به كار بردن در آن شكوفان شدن روح كه مقدمهء نعشه و لرزش روح آغاز ابديت است نبوده باشد . اما اين مقدار احساس مىكنيم كه : در آمدن روح از سنگلاخ زندگانى طبيعى و پيروز شدنش در موقعيتى كه هستى آفرين براى او مقرر كرده است ، توام با آن شادى و خنده است كه هدف نهايى زندگى و اعلان ورود به ابديت است\r\nمسئلهء دهم نسبيت خنده با نظر به رشد روحى و عينكى كه انسان براى تماشاى انسان و حوادث به ديده گانش زده است\r\nجلال الدين مىگويد :\r\n\r\nچون ندانى تو خزان را از بهار\r\nچون بدانى رمز خنده در شمار ؟\r\n\r\n","description":"","footnote":"","page_name":" 260 ","page_number":264},
  {"content":"\r\nكودك مىخندد ، جوان مىخندد ، ميانسال و كهنسال مىخندند ، دانا مىخندد و نادان هم مىخندد ، در طوفان حوادث مىخنديم ، آرامشهاى مخصوصى هم خنده آور است ، يك فيلسوف يا دانشمند عالى مقام هم لبش براى خنده مىشكفد ، يك ساده لوح دور از علم و معرفت هم مىخندد .\r\nهمهء اين اقسام را خنده مىنامند ، چنان كه سردى و گرمى و فراز و نشيب و سنگلاخ و هموار و سياه و سفيد و مستقيم و منحرف و قهرمان و زبون ، همهء اينها را موجود نامگذارى كرده‌اند ، اما بدون مبالغه مىتوان گفت : تفاوت ميان انواع هر يك از دو مفهوم گاهى تا بىنهايت فاصله مىگيرد .\r\nشكفتگى روح آدمى از نظر عظمت و حقارت با رشد و پستى آن روح رابطهء مستقيم دارد . چه بسا حادثه اى كه جانهاى پست و محقر را مىخنداند ، در عين حال براى ارواح رشد يافته گريه آور است و بالعكس . نظم عالى هستى با وضع شگفت انگيز روح رابطه اى دارد كه در موقع تجسم كلى آن نظم ، روح مانند غنچه مىشكفد و ديگر با عظمتتر و زيباتر از آن شكفتگى را در هيچ مورد نمىبيند .\r\nما در مسئلهء زيبايى و التذاذ از آن با نظير مسئلهء خنده و انگيزهء آن و روحى كه مىخندد روبه رو هستيم . مىدانيم كه ما مىتوانيم زيبايى يك شاخه گل را به طور ابتدايى و سطحى در نظر گرفته از احساس زيبايىاش لذت ببريم . اگر اين شاخهء گل در كنار چشمه سار زلال برويد براى ما تركب دو واحد مزبور ( گل و كنار چشمه سار ) زيباتر جلوه خواهد كرد ، بدينسان هر چه واحدهاى بيشتر و مناسبترى با آن گل متشكل شوند ، زيبايى بيشترى نشان خواهند داد . حالا اگر فرض كنيم كه تماشا كنندهء گل مفروض با ساير واحدهايى كه مجموعاً يك گل را تشكيل داده‌اند ، شخصى باشد كه از نظر دانشهاى مختلفى قوانين مربوط به آن مجموعه را مىداند جاى ترديد نيست كه لذت و نشاطى كه چنين شخصى از مجموعهء مفروض دريافت خواهد كرد خيلى عالىتر از شخصى است كه فقط يك شاخهء گل را به طور منفرد در دست كسى به بيند ، زيرا ، قوانين حاكمه در نظم هستى از يك وحدت فوق العاده شگفت انگيزى\r\n","description":"","footnote":"","page_name":" 261 ","page_number":265},
  {"content":"\r\n\r\nخبر مىدهد و اگر اين وحدت به طور كامل براى انسان قابل تجسيم باشد ( چنان كه از تمام عظماى دانش و معرفت بشرى سراغ داريم ) گويى روح انسانى گمشدهء واقعى خود را پيدا كرده است . آثار فيزيولوژى خنده را در چهرهء دكارت و لايب نيتز و هگل و كانت و ابن سينا مخصوصاً درنمط نهم از اشارات و جلال الدين و وايتهد و هوگو و تولستوى و اينشتين و منكوفسكى و . . . جستجو نكنيد ، اگر بتوانيد با تحصيل مقدارى از معرفت جهانى و برداشتن گامى چند در راه جهان بينى آنان بدور نشان وارد شويد .\r\nدر آن لحظات كه وحدت جهان هستى بر آنان مطرح شده است به درون آنان تماشا كنيد ، نه تنها از خنده و شكفتگى روح آنان مبهوت خواهيد گشت ، بلكه همان خنده و شكفتگى به روح شما نيز سرايت كرده ، نعشه و نشاطى شبيه به وضع آنان شما را در خود غوطه ور خواهد ساخت .\r\nمسئلهء يازدهم - بحثى در تعريف گريه\r\nدر مباحث مربوط به خنده گفتيم : كه غالباً گريه را ضد خنده و به عنوان انقباض و گرفتگى روانى تعريف مىكنند .\r\nجاى ترديد نيست كه اين گونه تعاريف چنان كه در گذشته گفتيم : تنها مفهوم عمومى پديدهء مورد تعريف را توضيح مىدهد ، مخصوصاً موضوع بحث از امور روانى است كه با واحدهاى مربوط به كيفيت و كميتهاى محسوس قابل نشان دادن نيست . به همين جهت اگر كسى از هيجانات درونى خويش حالات خنده و گريه را دريافت نكرده باشد ، محال است كه از انعكاسات فيزيولوژى خنده و گريه در چهرهء انسانى چيزى را در اين موضوعات درك كند .\r\nگريه هم مانند خنده از يك حالت روانى كشف مىكند كه غالباً اگر عوارض ديگرى در كار نباشد ، معلول همان حالت روانى است . آن وضع روانى در خنده شادمانى و نشاط و در گريه اندوه و گرفتگى روح است ، اما چنان كه در مباحث خنده\r\n","description":"","footnote":"","page_name":" 262 ","page_number":266},
  {"content":"\r\n\r\n\r\nتوضيح داديم ، شادمانى و نشاط به عنوان يك منشا شايسته و طبيعى خنده معرفى مىشود نه اين كه همهء خنده ها ناشى از آن بوده باشد ، به اضافه اين كه همان شادى و نشاط هم نوعى از هيجان روانى است كه با نظر به اختلاف انگيزه ها و ضعف و قوت روح و ساير كيفيتهاى گوناگون روانى بسيار مختلف مىباشد . همين مطلب در پديدهء گريه هم صدق مىكند ، يعنى غم و اندوه كه كشف از نوسان و هيجان منفى روح مىكند ، بايستى به عنوان منشأ طبيعى و شايستهء گريه تلقى شود ، نه اين كه همهء گريه ها ناشى از آن مىباشد . به علاوه همين غم و اندوه كه از هيجان منفى روح سرچشمه مىگيرد با نظر به اختلاف موجبات و ضعف و قدرت روح و ساير كيفيتهاى متنوع روانى بسيار گوناگون مىباشد .\r\nبنا بر اين مىتوان گفت : شايد به عدد افراد انسانى كه هر يك روان مخصوصى دارند ، خنده ها و گريه ها وجود دارد ، زيرا ، مىتوان گفت : بعدد افراد انسانى شادىها و اندوه ها متنوع و مشخص بوده باشد . اگر چه مشتركات زيادى در همهء آنها وجود دارد .\r\nبراى تشخيص نسبى حقيقت گريه مجبوريم اقسام گريه را مورد مطالعه قرار بدهيم ، زيرا ، به نظر نمىرسد كه ما بتوانيم گريه را به عنوان يك پديدهء مخصوص روانى مورد بررسى قرار بدهيم ، چنان كه درك پديدهء خنده هم راهى جز اين ندارد .\r\nاقسام گريه\r\nمعمولًا انواعى از هيجانات منفى را به عنوان اقسام گريه مىشمارند و مسلم است كه همهء انواع گريه خيلى بيش از آن است كه در كتابهاى مربوط نوشته شده است . ما بعضى از اقسام گريه را با توضيحات مختصر در اينجا ياد آور مىشويم :\r\n1 - گريهء ترس و هراس\r\n- اين نوع گريه غالباً در كودكان و اطفال ديده مىشود در حقيقت اين قسم گريه از طرف كودك اعلام روبه رو شدن او با عامل خطر است و چون كودك راه مبارزه با خطر را نمىداند ، لذا تنها وسيلهء او گريه است .\r\nروبه رو گشتن با خطر حياتى كه در كودك با گريه و در بزرگ سالان اغلب با\r\n","description":"","footnote":"","page_name":" 263 ","page_number":267},
  {"content":"\r\n\r\nاضطراب نمودار مىگردد ، مبارزه اى را نشان مىدهد كه روان انسانى با سقوط و مرگ انجام مىدهد ، گويى در اين حال انسان در مرز زندگى و مرگ قرار گرفته و طوفانى سخت او را در آن مرز مىلرزاند .\r\nاين قرار گرفتن در مرز هستى و نيستى هر اندازه كه حساستر و خطرناكتر باشد رهايى از آن مرز و ورود در قلمرو هستى بيشتر نشاط انگيز و لذت بخشتر احساس خواهد شد و چون اين عامل گريه خود كاشف از نقص انسان است ، يعنى جنبهء نقص انسانى را نشان مىدهد ، لذا افراد رشيد و نيرومند اگر هم در چنين مهلكه ها گرفتار شوند نه تنها مىخواهند از گريه جلوگيرى كنند ، بلكه مىكوشند اضطراب درونى خود را هم با مقاومت و تلقين روانى بر طرف نمايند ، يا حد اقل به ديگران ابراز نكنند . گريه اى كه مولود ترس و هراس است نبايستى با گريهء ناشى از غم و اندوه اشتباه شود ، زيرا ، روح اندوهگين فعاليتى ندارد ، بلكه مانند اين است كه ابر تاريكى از عوامل اندوه فضاى درون او را ظلمانى ساخته است ، او بدون اين كه در بر كنار كردن آن ابرهاى متراكم فعاليت كند ، سنگينى ظلمت آن ابرها بروانش فشار وارد مىسازد .\r\n2 - گريهء جلب ترحم\r\n- اين نوع از گريه از احساس نقص و فقدان مطلوب ناشى مىگردد ، ولى با توجه به اين كه ديگران مىتوانند اين نقص و فقدان را جبران كنند هيجان روانى در او ايجاد مىگردد . اين گريه به خلاف قسم اول دو نوع است :\r\nطبيعى و تصنعى .\r\nگريهء طبيعى براى جلب ترحم سوزناك و مؤثر است و درست مانند خنده هاى طبيعى است كه سرايت مىكند ، اين گريه هم اشخاص رقيق القلب را منقلب ساخته و اشك از ديده گان آنها سرازير مىسازد .\r\nدر اقسام گريه هاى طبيعى اشكى مقدستر از اين سراغ نداريم كه در مقابل قيافهء دردناك و اشكهاى سوزان يك انسان محتاج به ترحم ، انسان ديگرى كه\r\n","description":"","footnote":"","page_name":" 264 ","page_number":268},
  {"content":"\r\n\r\nقدرت بر طرف كردن نقص و فقدان مطلوب او را در خود سراغ ندارد ، همهء انديشه هاى خود را براى چاره جويى بسيج كند و به نتيجه اى نرسد و دستش از همه جا كوتاه شود ، چاره اى جز ريختن قطرات اشك مقدس در رو در روى آن نيازمند نداشته باشد . هيچ مىدانيد كه قطرات چنين اشك مقدس طعم روح ملكوتى انسانى دارد ؟ اگر آن شخص براى جلب ترحم مىگريد ، اين انسان براى خود انسان گريه سر داده است .\r\nاما گريهء تصنعى جلب ترحم ، مانند خندهء تصنعى كه مىخواهد به مردم اثبات كند كه شادمانى دارد ، او هم اين خلاف اصل ظريف را درك كرده است ، اشك از چشمانش سرازير مىكند تا به عنوان رقيق القلب و انسان دوست شناخته شود ، اينان چند شخصيتى نيستند ، بلكه مردمى هستند كه چند رو دارند و هر كدام كه به سود آنها است ابراز خواهند كرد . بىنوا ساده لوحان كه فريب اين گونه خنده ها و گريه ها را مىخورند .\r\n3 - گريهء ترحم\r\n- اين هيجان كه يكى از مقدسترين اشكها را از اعماق روح بر مىآورد ، همان است كه در قسم دوم متذكر شديم ، يعنى گريهء كسى است كه عاملش دل سوزى بر بىچارگى انسانها است .\r\nاگر در شئون مختلف انسانى عللى وجود داشته باشد كه بهترين و شايسته ترين معلولات را به انسانها عرضه بدارد ، بدون ترديد يكى از آن علل اين قسم گريه است . چرا ؟ براى اين كه اين گريه است كه به خوبى مىتواند يك مقاومت منفى درمقابل هوا خواهان تنازع در بقا داشته و برّانترين سلاح انسانى را در اختيار انسانها براى مبارزه با جلادان خون آشام بشرى بگذارد .\r\nاكنون كه اشتغال به هوى و هوس و خود نمايى و فضل فروشى نخواهد گذاشت كه انسانها بتوانند تلخى تنازع در بقا را به نيرومندان نشان بدهند ، روزى فرا خواهد رسيد كه شعله هاى سوزان از اشكهاى دردمندان و انسان دوستان زبانه بكشد و دود از دودمان آنان بر آورد .\r\n","description":"","footnote":"","page_name":" 265 ","page_number":269},
  {"content":"\r\n\r\nجوامعى را سراغ داريم كه روزى ادعاى سلطه و حكومت به آن چه كه آفتاب به آن مىتابد در سر مىپروراندند .\r\nدر زير همين آفتاب و ستاره ها اشكها سرازير كردند ، سپس نوبت آن نيرومندان فرا رسيد كه خودشان اشكهاى تلخترى را ريختند ، اما اين دو اشك تفاوت زيادى داشت ، اشكهايى كه نيرومندان از ديده گان بىنوايان سرازير كردند ، اشخاصى چون گاندى و تحولاتى چون انقلابات اساسى را پرورانيد ، اشكهايى كه خودشان ريختند حتى توانايى شستشوى يك قطره خون ناحق را كه در صفحهء روزگاران پاشيده بودند نداشت .\r\n4 - گريهء غم و اندوه\r\n- در مقابل شادمانى و نشاطى كه موجب خنده است غم و اندوهى وجود دارد كه انگيزهء گريه مىباشد . چنين به نظر مىرسد كه در گريه هاى مولود اندوه ، روان انسانى فعاليتى نمىكند ، بلكه انعكاسى از ظلمتى را كه فضاى درونش را فرا گرفته است ابراز مىكند ، به همين جهت است اين نوع گريه نمىتواند جنبهء مثبت داشته باشد ، مگر اين كه تا حدودى مىتواند تخليه اى در درون ايجاد كند ، لذا در اغلب اوقات پس از اين قسم گريه نوعى از راحتى و آرامش احساس مىشود و آن روشنايى در روح نمودار مىشود كه ابر متراكمى ببارد و از فضا دور شود . چون گريهء غم و اندوه تقريباً ضد خندهء شادى و نشاط است ، بسيار مناسب به نظر مىرسد كه مطالبى را در بارهء شادى و اندوه از جبران خليل جبران ياد آور شويم :\r\n« شادى و اندوه - سپس زنى در بارهء شادى و اندوه سؤال كرد . پيامبر چنين پاسخ داد : شادىهاى شما همان اندوه هاى شما است كه به شما لبخند سخريه اى مىزند [ به نظر مىرسد كه جبران خليل با اين جمله مىخواهد يك مطلب بسيار عالى را بيان كند ، اين مطلب اين است كه اغلب شادىها و نشاط ما از آن جهت كه پايه و اساسى ندارد ، بلكه شادىهاى كسانى كه از رشد روحى محرومند خود تركيب يافته از عوامل ناشايست است ، لذا به طور طبيعى اندوه هايى را در دنبال خود مانند نتيجه هاى حتمى\r\n","description":"","footnote":"","page_name":" 266 ","page_number":270},
  {"content":"\r\nبار خواهد آورد و آيهء مباركه كه مىفرمايد :\r\n« فَلْيَضْحَكُوا قَلِيلًا وَلْيَبْكُوا كَثِيراً جَزاءً بِما كانُوا يَكْسِبُونَ . » 9 : 82 ( اندكى بخندند ، گريهء زيادى خواهند كرد كيفرى است براى اندوخته هايشان ) .\r\nشايد همين معنى را بيان مىدارد 
  ] .\r\nآن چاهى كه آب زلال خنده را از آن مىكشيد همان چاه است كه بارها از اشكهاى گرم شما لبريز شده است . مگر مىتوان غير از اين وضع را در انسانها تصور نمود ؟ هر اندازه كه وحشى درندهء اندوه چنگالهاى خود را در بدن شما فرو ببرد همان اندازه هم در ژرفاى درون شما شادىها افزايش خواهد يافت .\r\n[ اين مطلب هم فوق العاده جالب به نظر مىرسد ، زيرا ، معمولًا چنين است كه سطحى يا عميق بودن تأثير شادىها در درون انسانى رابطهء مستقيم با سطحى يا عميق بودن تأثير اندوه ها دارد 
  ] .\r\nآن ساغر را كه امروز بادهء شراب گوارا در آن ريخته‌ايد ، مگر همان كاسهء سفالين نيست كه پيش از اين در كورهء كوزه گران در آتش سوزان مىسوخت ؟ مگر اين گيتارى كه امروز با نواختنش روح شما را شادى و آرامش فرا مىگيرد ، ديروز همان چوب نبود كه با كارد و تبر و اره بريده شده است ؟ در آن هنگام كه شادمانى سرتاسر وجود شما را در خود غوطه ور ساخته است دست و پاى خود را گم نكنيد ، كمى به تفكر بپردازيد ، خواهيد ديد آن چه كه امروز شما را از شادى به هيجان آورده است ، همان است كه ديروز شما را از اندوه لرزانيده است . در آن موقع كه امواج اندوه شما را احاطه مىكند ، با يك بينايى صحيح به اعماق دلهاى خود توجه كنيد و خوب تامل نماييد ، خواهيد ديد كه : شما در حقيقت امروز براى چيزى گريه مىكنيد كه ديروز خيال مىكرديد كه اين موجب گريه انگيزهء نهايت شادمانى شما است .\r\nمن گمان مىكنم كه گروهى از شما مىگويد : شادى بهتر و با عظمتتر از اندوه\r\n","description":"","footnote":"","page_name":" 267 ","page_number":271},
  {"content":"\r\n\r\nاست و گروه ديگرى در مقابل آن مىگويد : نه ، هرگز ، بلكه اندوه بهتر و با عظمتتر از شادى است .\r\nاما من از روى حقيقت به شما مىگويم : شادى و اندوه از يكديگر تفكيك نمىشوند با هم مىآيند و با هم مىروند ، اگر يكى از آن دو در سر سفرهء شما تنها بنشيند فراموش نكنيد كه رفيقش روى تخت خواب شما خوابيده است . آرى شما در حقيقت مانند دو كفهء ترازو ميان شادى و اندوه قرار گرفته‌ايد و شما در ميان آن دو در حركت دايمى هستيد ، حركت و تقلاى شما هرگز متوقف نخواهد گشت ، مگر اين كه در درون خود آرامشى ايجاد كنيد .\r\nدر آن هنگام كه امين خزانه هاى زندگانى مىخواهد شما را برداشته و طلا و نقرهء شما را بسنجد ، كفهء شادى شما بر اندوه و كفهء اندوه شما بر شادى ترجيحى نخواهد داشت . » ( 1 )  بياييد شادىها و اندوهايى را در درون خود به وجود بياوريم و خنده و گريه اى را سر دهيم كه مانند كفهاى چشمگير و گرد و غبار تيره كنندهء جويبار روح نباشد ، دل به اين شادىها و خنده ها نسپاريم و دل را در مقابل اين گريه ها و اندوه ها نبازيم جريان جويبار زلال روح منبع و مقصد و مجراى خود را از ( من ملكوتى ) در مىيابد اين ( من ) را گريه ها و خنده هاى معمولى ما پوشيده مىدارد و به قول جلال الدين :\r\n\r\nدل كه او بستهء غم و خنديدن است\r\nتو مگو كه لايق آن ديدن است\r\nآن كه او بستهء غم و خنده بود\r\nاو بدين دو عاريت زنده بود\r\n\r\nنه با آن زندگانى حقيقى كه شعاعى از ( من ملكوتى ) كه خود شعاعى از نور خداوندى است .\r\n5 - گريهء شوق و شادى\r\n- وجود اين گريه فراوان ديده مىشود كه ناشى از رقت قلبى است كه غالباً پس از دوره اى از ياس و نوميدى در بارهء موضوعى نمودار\r\n","description":"","footnote":" ( 1 ) النَّبىّ ( پيامبر ) ، جبران خليل جبران كه شادى و اندوه . . ","page_name":" 268 ","page_number":272},
  {"content":"\r\n\r\nمىگردد و با اين قيد است كه گريهء شادى از خنده تفكيك مىشود ، زيرا ، خندهء شادى مانند آن نسيم و عواملى است كه به غنچه اى نزديك مىشود و آن را مىشكفاند در صورتى كه گريهء شادى مانند اين است كه موانعى از شكفتن غنچه وجود داشته است و روح انسانى در مقابل آن موانع ناتوانى خود را دريافته و در فضاى روح آدمى ياس حكمفرما بوده است ، هنگامى كه موانع مفروض بر طرف مىشود شكفتن غير مترقبه و ناگهانى روح باعث گريه مىشود . احتمال قوى مىرود كه هر اندازه كه تأثير روح از شادى بيشتر بوده باشد به هيجان گريه اى نزديكتر شود .\r\n6 - گريهء تقوى و رشد روحانى\r\n- جلال الدين در دفتر پنجم مىگويد :\r\n\r\nآن يكى پرسيد از مفتى براز\r\nگر كسى گريد به نوحه در نماز\r\nآن نماز او عجب باطل شود\r\nيا نمازش جايز و كامل بود ؟\r\nگفت آب ديده گانش بهر چيست ؟\r\nبنگرى تا او چه ديده كه گريست ؟\r\nآب ديده تا چه ديده ست از نهان\r\nتا چنين از چشمهء خود شد روان\r\nگر ز شوق حق كند گريهء دراز\r\nيا ندامت از گناهى در نماز\r\nيا ز خوف حق بود گريه خوش است\r\nز انكه آن آب تو دفع آتش است\r\nحاصل آن كه تا بدانى اى كيا\r\nاز بكا فرق است بىحد تا بكا\r\n\r\nبا دقت در وضع روانى مردان الهى مىتوان گريه هاى آنها را بانواعى تقسيم كرد :\r\nالف - ندامت از گناهان و معاصى .\r\nب - احساس ابهام در باز گشت نهايى به سوى خدا .\r\nج - احساس عظمت . د - شوق و نشاط .\r\nه - خوف و خشيت ملاك مقدس بودن گريه هاى الهى بستگى به اوج و اعتلاى روحى دارد ، هر اندازه كه هيجان و رقت قلب مولود توجهات علوىتر بوده باشد ، گريه هاى ناشى\r\n","description":"","footnote":"","page_name":" 269 ","page_number":273},
  {"content":"\r\n\r\n\r\nاز آن توجهات با عظمتتر و با ارزشتر خواهد بود . مانند شادى و نشاط روحى كه در توجهات الهى انسانها به وجود مىآيد ، يعنى هر اندازه كه خنده و شادى معلول توجهات عالىتر بوده باشد ، خنده و ابتهاج و سرور با عظمتتر و با ارزشتر خواهد بود .\r\n8 - گريهء خاطرات\r\n- هنگامى كه خاطرات گذشته را به ياد مىآوريم مخصوصاً آن دورانهاى عمر را كه مانند فصول بهارى شكوفان و عطر آگين و با طراوت بوده است ، نوعى از اندوه ، درونما را اشغال مىكند كه شبيه به اندوه هاى فعلى نيست ، واحدهاى ثبت شده از دوران كودكى و جوانى كه در دوران ميانسالى و كهنسالى صيقلى مخصوصى به خود مىگيرند ، هنگامى كه در ذاكرهء ما رژه مىروند ، گاهى به جهت شايستگى و خوشايند بودن شان ما را تحت تأثير قرار مىدهند ، به طورى كه بىاختيار نالهء درونى خود را مىشنويم و اگر خاطرات زنده شده تلخ و ناگوار بوده باشند يك نوع كوشش درونى را براى محو كردن آنها از خاطرهء خود احساس مىكنيم .\r\nگريهء خاطرات ممكن است انواع گوناگونى داشته باشد كه گاهى با ياس همراه است و گاهى با اميد . گاهى با آرزوهاى بر باد رفته اى توأم است كه در موقعش انسان را شكوفان ساخته بود . . . گاهى تجسيمات روانى اوج مىگيرد و حالت مخلوطى با خاطرات به وجود مىآورد كه روح در اين حالت ظرافت و رقت فوق العادهاى احساس مىكند .\r\nشاعر گران مايهء معاصر در بيت ذيل نوعى از مشتقات « گريهء خاطرات » را تجسيم كرده است :\r\n\r\nخزانى غنچه را مانم ز بىبرگى در اين گلشن\r\nكه با ياد بهاران خنده در لبهاى من گريد\r\n\r\n9 - گريهء عاطفهء ايده آل\r\n- در مقابل گريه هاى طبيعى كه معلول انگيزه هاى طبيعى است نوعى از اندوه و گريه وجود دارد كه يكى از اختصاصات روحهاى رشد يافته است .\r\n","description":"","footnote":"","page_name":" 270 ","page_number":274},
  {"content":"\r\nبراى توضيح اين نوع از گريه بيت ذيل را از سعدى ملاحظه كنيم :\r\n\r\nآب حيات من است خاك ره كوى دوست\r\nگر دو جهان خرمى است ما و غم روى دوست\r\n\r\nبيت ذيل را هم از جبران خليل جبران در نظر بگيريم :\r\n\r\nيا نفس لو لم اغتسل با الدمع او\r\nلم يكتحل جفنى باشباح السقام\r\nلعشت اعمى و على بصيرتى ظفر\r\nفلا ارى سوى وجه الظلام\r\n\r\n1 - ( اى نفس [ من 
  ] ، اگر با اشك چشمانم را شستشو نمىكردم و اگر ديده گانم را با سايه هاى رنج و درد سرمه نمىكشيدم ) .\r\n2 - ( البته زندگانىام كورانه مىبود و بديدگانم ناخنى فرو مىرفت كه جز تاريكيها چيزى را نمىديدم ) .\r\nگفتيم : ( گريهء عاطفهء ايده آل ) ، دليل اين نامگذارى اين است كه رقت و حساسيت قلب گاهى خالص جنبهء طبيعى دارد ، چنان كه در درد و اندوه هاى معمولى يا گريه هاى خوف و هراس و جلب ترحم - اين نوع رقت و حساسيت را فعاليتهاى عقلانى و منطقى و بر طرف شدن موجبات طبيعى گريه از بين مىبرد و گاهى هم رقت به خشونت مبدل مىشود ، زيرا ، فعاليت عقلانى همواره روابط ضرورى و امكان و استحالهء حوادث را براى انسان روشن مىكند ، به طورى كه اگر اين فعاليت سلطهء خود را به انسان چيره كند ، گويى تعقل خشك سد راهى ايجاد مىكند كه حوادث و رويدادها نتوانند به قلب سرازير شوند تا آن را به ارتعاش و لرزش در آورند ، اما اگر رشد عقلانى خالص انسان با رشد عقل عملى و وجدان كه دو قيافه از قلب مىباشد هماهنگ بوده باشند ، چنان كه تعقل خام انسانى به اعتلاى خود مىرسد و ورزيده مىگردد ، همچنين قلب آن انسان از هيجانات و احساسات خام بالاتر رفته به عاطفه هاى ايده آل مىرسد .\r\nاشك چشم پيامبران و اولياء الله و مصلحين انسان دوست واقعى در آن حدود عاطفهء ايده آل است كه در مولود سوز و گداز عشق به انسانها و پيش برد آنها به سوى\r\n","description":"","footnote":"","page_name":" 271 ","page_number":275},
  {"content":"\r\n\r\nكمال مىباشد . تصور اين كه در پهنهء هستى موجوداتى به نام انسان به وجود مىآيند و با داشتن هزاران امكانات زير خاك منزل مىگزينند . با اين كه نيم رخى از هزاران قيافهء شگفت انگيز آنان در دوران زندگى نمودار نمىگردد . حقوقى پاى مال مىشود و باطلهايى در جولان است . . . اندوه و گريهء ناشى از اين درك عظيم ، همان اندوه و گريهء عاطفهء ايده آل است كه از نظر ارزش انسانى فوق العاده با اهميت است .\r\nاين بود بعضى از اقسام گريه كه به طور حتم جنبهء نمونه اى دارند و الا گريه هم مانند خنده به اندازهء هيجانات روحى فراوان بوده و به انواع شديد و ضعيف و سطحى و عميق و بىپايه و اساسى و مفيد و مضر تقسيم مىگردد .\r\nمسئلهء دوازدهم - چگونه مىتوان خنده و گريه را به صورت علت در آورد ؟\r\nاز روشنايى ناچيز يك تكه ذغال بر افروخته دو گرمى گرفته تا روشنايى آفتاب و تا روشنايى وجدان آدمى با كلمهء ( روشنايى ) ادا مىشوند ، اما فاصلهء آنها از صفر گرفته تا بىنهايت كشش دارد ، همچنين است خنده ها و لذايذ آنها . از تاريكى ضعيف يك سايه گرفته تا تاريكى شبانگاهى اعماق زمين يا فضايى كه از نفوذ ناچيزترين روشنايى به دور است تا تاريكى وجدان آدمى با يك كلمهء ( تاريكى ) ادا مىشوند ، اما فاصلهء آنها از صفر گرفته تا بىنهايت كشش دارد . همچنين است گريه ها و تلخىهاى آنها .\r\nاين پديده ها با اين فاصله شگفت انگيز كه با يكديگر دارند و با تفاوت زيادى كه انواع هر يك از آنها با ديگرى دارد ، همواره در افراد معمولى جنبهء انعكاس داشته است .\r\nبياييد اگر چه براى يك بار هم بوده باشد در طول زندگانى گريه و خنده اى را سر دهيم كه علت باشد نه معلول .\r\nعلت بودن خنده و گريه چه معنا مىدهد ؟ براى پاسخ اين سؤال ابتداى دو قطب مثبت و منفى الكتريسيته را در نظر\r\n","description":"","footnote":"","page_name":" 272 ","page_number":276},
  {"content":"\r\nبياوريد ، كه هر دو مجموعاً براى ما روشنايى و خرّمى ايجاد مىكنند و هيچ يك به تنهايى نمىتوانند كارى صورت بدهند .\r\nبخنديم ، خنده اى كه از بارقه ها و روشنايىهاى ملكوتى روح فروزان شود و خود علت روشنايى هستى در مقابل ديده گان ما گردد .\r\nگريه كنيم ، گريه اى كه آب حيات ملكوتى روح ما را بجوشاند و به گلستان هستى بپاشد .\r\nدر هر لحظه خنده اى و گريه اى ، براى چه ؟ براى آن كه كار اين دو يك چيز است و آن فروزان شدن روح و نور افكنى آن است به سبزه زار واقعيت هستى كه با اشك ملكوتى روحى شاداب مىگردد .\r\nاگر خندهء شما از احساس خوشى شروع شده در جدا كردن لبها از يكديگر و نشان دادن دندانها پايان پذيرد ، اگر گريهء شما از احساس ناخوشى شروع شده و در عبوس شدن قيافه و ريختن اشكى خاتمه يابد كه در شرايط ديگر به صورت قطرات عرق يا بول بيرون خواهد آمد يا در بدن حيوانى شما ذخيره خواهد شد بهتر آن است كه دنبال دوره گردهاى ثابت برويد كه بىخبر از لذايذ و آلام حقيقى مردم را مىگريانند و مىخندانند و با يكديگر در حرفهء خندانيدن و گريانيدن مردم معمولى رقابت مىكنند هر يك از آنان با نشان دادن حركات و عكسهاى مبتذلتر گوى سبقت از ديگرى مىبرد كه خود نوعى از اهانت بر بشريت و ساقط كردن آنها از ارزش عالى انسانيت محسوب مىشود .\r\nاين گريه ها كه شما مىكنيد معلول نادانى و بيگانگى از خود و تحمل بد بختى است كه خود باعث خندهء كاموران و موجب گريهء راد مردان است .\r\nپس كجا است آن اشكى كه هستى را سر سبز و شاداب كند ؟ و كجا است آن خنده اى كه روشنايى بخش هستى است ؟ برويم به سراغ جبران خليل جبران ، او اشكى دارد و تبسمى :\r\n« اندوه هاى قلبم را با شادىهاى ديگران عوض نخواهم كرد .\r\n","description":"","footnote":"","page_name":" 273 ","page_number":277},
  {"content":"\r\nمن هرگز رضايت نخواهم داد به اين كه آن اشكهايم كه از اندوه قلبم به اعضايم سرازير مىگردد ، تبديل به خنده شود .\r\nآرزويم اين است كه : زندگانى من اشكى باشد و لبخندى :\r\nاشكى كه دلم را پاك نموده ، اسرار حيات و مشكلات آن را به من بفهماند .\r\nلبخندى كه مرا به فرزندان اجتماعم بپيوندد و نشانهء تعظيم من به مقدسات باشد .\r\nاشكى كه با دل آزردگان شريكم سازد .\r\nلبخندى كه نشانهء شادمانى در بارهء هستىام باشد .\r\nمىخواهم با شوق و شعف بميرم ، اما با ملالت زنده نباشم .\r\nمىخواهم اعماق درونم گرسنهء محبت و زيبايى باشد . من به خوبى نگريسته‌ام ، مردمى كه به هر وضعى كه موجود است رضايت داده‌اند ، بد بختترين انسانها و نزديكترين آنان به مادهء خشن و ناخود آگاه مىباشند . من به خوبى گوش داده‌ام ، ناله هاى مشتاق آرزومند را شيرينتر از آهنگهاى موسيقى در يافته‌ام .\r\nشباهنگام ، گلبرگهاى ظريفش را جمع مىكند ، در حالى كه برگها يكديگر را تنگ در آغوش گرفته‌اند به خواب مىروند ، هنگامى كه بامداد فرا مىرسد ، لبها باز مىكنند تا بوسهء شعاع آفتاب را بر لبانشان بپذيرند ، آرى زندگى گلها شوقى است و وصالى ، اشكى است و لبخندى .\r\nآبهاى دريا تبخير مىشوند و اوج مىگيرند و انبوه مىشوند و به صورت ابرهاى متراكم در مىآيند ، سپس روى تپه ها و دشتها به سير و حركت مىپردازند تا آن گاه كه با نسيمهاى لطيف ملاقات كنند و روى كشتگاه ها در شكل قطرات باران فرو ريزند ، به رودخانه ها فرود آيند و پاى كوبان و كفزنان به سوى دريا رهسپار شوند ، آن دريا كه جايگاه اولىشان بوده است .\r\nزندگانى ابرها هجرانى است و وصالى ، اشكى است و لبخندى .\r\nبدينسان شخصيت انسانى از ( روح كلى ) جدا مىشود و در جهان ماده سير مىكند و از روى كوهساران اندوه ها و جلگه هاى شادىها عبور كرده با نسيمهاى لطيف\r\n","description":"","footnote":"","page_name":" 274 ","page_number":278},
  {"content":"\r\n\r\nمرگ روبه رو مىشود و بر مىگردد . به كجا ؟ به درياى محبت و جمال ، به سوى خدا . » ( 1 ) \r\n\r\n( ( 1665 ) ) آن لطافتها نشان شاهديست\r\nآن نشان پاى مرد عابديست\r\n\r\nاين همه لطافت و جمال در هندسهء كلى الهى براى كسى مطرح است كه با ايجاد كنندهء آن لطافت و جمال رابطه اى پيدا كرده است\r\nاز دورانهاى قديم شنيده‌ايد كه مىگويند : هر كس كه لطافت و ظرافت و مضمون يك شعر را خوب دريابد و لذت ببرد ، حتما در آن شخص ذوق سرودن چنان شعر يا مشابه آن وجود دارد .\r\nاگر چه اين مسئله مورد معين و محدودى را مطرح ساخته است ، ولى با دقت كامل در وضع روانى انسانها خواهيم ديد : اين يك اصل كلى بسيار با اهميتى است كه در اغلب دورانها و اكثر جوامع بشرى مورد غفلت قرار مىگيرد . كسى كه از شنيدن رويدادهاى تاريخى لذت مىبرد ، بدون ترديد او مىتواند مورخ خوبى بوده باشد .\r\nگوش فرا دادن يك انسان به خواص و اوصاف قهرمانان بشرى و با نفوذ آن سخنان در اعماق دلش و اجابت دل آن خواص و اوصاف را ، نشانهء بارزى است كه شنونده آمادگى به قهرمان بودن را دارا است .\r\nاگر ديديد شخصى پروانه وار دور شمع گلها مىگردد ، چنان كه گويى با گلها رابطهء وجودى دارد بدانيد كه او تواند مربى خوب و به وجود آورندهء گلها باشد . كسى كه موقع شنيدن عدالت و آزادى و احقاق حق در دريايى از لذت غوطه ور مىشود بايد بدانيم كه چنين شخصى مىتواند در راه آزادى و احقاق حق و عدالت از زندگى خويش دست بر دارد چرا ؟ براى اين كه روح شخص مزبور مفاهيم مزبوره را مانند اجزايى\r\n","description":"","footnote":" ( 1 ) المجموعة الكاملة ، جبران خليل جبران ، ص 243 ، دمعة و ابتسامة . . ","page_name":" 275 ","page_number":279},
  {"content":"\r\nبراى روح خود پذيرفته است . ( 1 )  از اين اصل كلى نتيجهء بسيار مهمى را كه در دو بيت فوق آمده است مىگيريم و آن اين است كه : اشخاصى مىتوانند از لطافت و جمال هندسهء كلى الهى جهان هستى بهره مند شوند كه قدرت صعود بر قله هاى مرتفع معرفت را پيدا كرده و از سطوح ظاهرى و محدود نمودهاى هستى گام فراتر نهاده باشند ، رسيدن به چنين مقام و الا بدون رهسپار ساختن ( من ايده آل ) به كوى ( من ملكوتى ) امكان پذير نخواهد بود .\r\nآرى ، با قدم گذاشتن به سر منزل ( من ملكوتى ) ارتباط ميان انسان و جمال و جلال الهى كه بر صفحهء هندسهء كلى الهى مىدرخشد حاصل مىگردد ، در اين مقام و الا است كه جهان به صورت نشانهء آن موجود برترين در مىآيد .\r\n\r\n( ( 1666 ) ) آن شود شاد از نشان كاو ديد شاه\r\nچون نديد او را نباشد انتباه\r\n\r\nدو بيت ديگر كه جلال الدين در دفتر اول گفته است ، به قرار ذيل است\r\n\r\nهر كجا تابد ز مشكاتت دمى\r\nحل شد آن جا مشكلات عالمى\r\nهر كجا تاريكى آمد ناسزا\r\nاز فروغ ما شود شمس الضحى\r\n\r\nهنگامى كه ( خود طبيعى ) رشد خود را آغاز كرد ، در اين ( خود ) غوطه ور نشويد ، گام بيرون گذاريد ، جهان را ببينيد ، نظم و قانون را دريابيد ، اما در اين تماشاگه نايستيد ، بدون درنگ بر گرديد به درون خويش ، ( خود طبيعى ) را بشكافيد و به نهانگاه ( من عالى ) وارد شويد ، آن جا روزنهء ظريفى وجود دارد كه نور الهى را به آن نهانگاه فروزان مىسازد ، چراغى از آن نور روشن كنيد ، آن گاه قدم بيرون گذاريد تا هندسهء كلى الهى حقيقت خود را به شما آشكار كند . اين كه به نام و نشان آن موجود برتر دست يافته‌ايد .\r\n","description":"","footnote":" ( 1 ) احتياج به تذكر ندارد كه بحث ما در بارهء اشخاص پر ادعا نيست كه سود شخصى و خود فروشى را در نشان دادن قيافهء خوشآيند و محبوب ديده و چنان وانمود مىكنند كه داراى حقايق مزبور مىباشند . . ","page_name":" 276 ","page_number":280},
  {"content":"\r\nجمله اى از پيشواى توحيد و معرفت حسين بن على عليه السلام در دعاى عرفه وجود دارد كه اين جانب آن را در شرح دعاى عرفه توضيح داده‌ام ، مناسب ديدم كه : جملهء مزبور را با توضيحى كه در نظر گرفته‌ام بياورم :\r\n« الهى ترددى فى الاثار يوجب بعد المزار فاجمعنى بخدمه توصلنى اليك » .\r\n( خداى من تماشا و ترددم در نمودهاى جهان هستى مقصدم را كه حضور در پيشگاه تست دور مىسازد ، توفيقت را شامل حالم فرما تا حركتى كنم و وظيفه اى انجام دهم و در پيشگاهت حضور يابم ) .\r\n\r\nدل چو پرگار به هر سو دورانى مىكرد\r\nو اندر آن دايره سر گشته و پا بر جا بود\r\n\r\nجهان هستى خود را آمادهء شناسايى ما نشان مىدهد ، وسيلهء شناسايى چيست ؟ وسايل شناسايى ما همين حواس برونى و درونى و آلاتى است كه پديده ها را به كمك آنها دقيقتر و روشنتر درك مىكنيم .\r\nآيا اين وسايل و آلات توانند واقعيتها را براى ما قابل درك بسازند ؟ البته نه ، زيرا - عينك حواس و آلات ما هم از مجموع واحدهاى شخصيت ما و هم از ناحيهء خود پديده هاى جهان هستى رنگ آميزى مىگردد ، ما با اين عينكهاى ساخته شده مىنگريم و گمان مىكنيم كه واقعيتهاى جهان هستى را بدون تصرف و دست خوردگى دريافته‌ايم پس من كه تا كنون نتوانسته‌ام و نخواهم توانست مرز حقيقى جهان واقعيت و من را مشخص بسازم چگونه مىتوانم ادعا نمايم كه جهان را و من را شناخته و هويت و نام و نشان بودن آن را به موجود برتر دريافته‌ام ؟ و نيز تاريكى جهان ماديات و اختلافات نمودها و حكومت مطلقهء كيفيتها و كميتها و گسترش اين موجودات در رودخانهء دايم الجريان كون و فساد كه دو حاشيهء حركتند ، ارزشى براى شناسايىها و دريافتهاى من نگذاشته است تا بتوانم از اين شناسايىها و دريافتها چونان ماهى كه گام\r\n","description":"","footnote":"","page_name":" 277 ","page_number":281},
  {"content":"\r\nبه ما فوق دريا گذارد و دريا را بشناسد ، واقعيت و پشت پردهء هستى را درك كنم . چرا نگويم :\r\n\r\nدر اين شب سياهم گم گشته راه مقصود\r\nاز گوشه اى برون آى اى كوكب هدايت\r\nاز هر طرف كه رفتم جز حيرتم نيفزود\r\nزينهار از اين بيابان وين راه بىنهايت\r\n\r\nخداوندا براى ديدار تو به كوهساران مىنگرم چه مناظر با عظمت كه در آنها نمىبينم ، مخصوصاً در دل شبهاى تار كه سكوت آن سر به فلك كشيده ها تمام اقيانوس دلم را مىشوراند ، اما كشش مادى آنها مانند سد آهنينى جلو امواج لطيف روح را گرفته بعد و وزن و كيفيتى كه دارند با خشونت جان كاه امواج لطيف روح را باز پس مىگردانند .\r\nكوهساران فقط مىتوانند رسوب اعصار و قرون متواليه را نشان بدهند كه هر يك اثرى از خود روى قله هاى آن موجودات خاموش گذاشته و راه خود را پيش گرفته‌اند . اكنون كه بعد و امتداد و تغيرات كوه ها در سركشىهاى عوامل طبيعت ، امواج مضطرب روحم را بر مىگرداند چگونه اين كوهساران مىتوانند مرتفعترين قلهء معرفت ربوبى را پيش پاى من بگستراند ؟ اى كوه هاى سر به فلك كشيده مىروم ، ولى دل از شما بر نمىكنم .\r\nدرياها با عظمتتر و لطيفترند ، به درياها بنگرم ، باشد كه از پهنهء بىكران و موجهاى خروشانش راهى به سوى پيشگاهش پيدا كنم ، اما اين تلاطمها و امواج و گسترش بىكران درياهر چند كه تا اعماق دلم نفوذ كرده و تمام سطوح آن را به نوسان و تلاطم در مىآورد ، تا آن جا كه با آن براز و نياز مىپردازم ، بلكه گاهى از روى ذوق استقلال و خود آگاهى هم به دريا نسبت مىدهم ، اختيارى در سر نوشتش مىبينم اما آن گاه كه دست از اين بازيگرىها بر مىدارم ، مىبينم اين همان اختيار و استقلال موهومى است كه حتى آن خس ناچيز كه در روى قطره اى از همان درياى بىكران مىغلطد\r\n","description":"","footnote":"","page_name":" 278 ","page_number":282},
  {"content":"\r\nبه خود نسبت مىدهد ، گمان مىكند اين همه عظمت و تلاطم دريا تنها و تنها براى او است . بلى :\r\n\r\nدريا به خيال خويش موجى دارد\r\nخس پندارد كه اين كشاكش با اوست\r\n\r\nاينك درك مىكنم كه هم من با خيالاتم بازى مىكنم ، هم دريا در تو هم به سر مىبرد و هم آن خس ناچيز گرفتار پندار سست است .\r\nدرست است كه درياها تماشاگهى بس عظيماند ، درياها درعين سكوت و خاموشى مىتوانند اقيانوس درون ما را متلاطم بسازند .\r\nدرياها با آن موجهاى پيوسته شان مىتوانند حلقه هاى پيوستهء زنجير وجود را در مقابل ديده گان ما بگسترانند ، اما با اين همه عظمتها و اين همه انگيزگىها كه درياها نشان مىدهند ، در هنگام روبه رو شدن با اقيانوس متلاطم روح كه راه ابديت در پيش گرفته است و به سراغ ديدار محبوب ابدى به تلاطم افتاده است ، مىخشكند و يا اقيانوس روح را به صورت بخار در آورده در فضاى خالى مغز بر باد مىدهند . مگر درياها مىتوانند گريبان خود را از دست امتداد و وزن و تغيرات نجات بدهند ؟ اى درياهاى بىكران مىروم ، ولى دل از شما بر نمىكنم .\r\nبر گردم گلهاى ظريف و زيبا را نظاره كنم ، گلها لبخندى دارند و بوى دلاويزى به چهره‌ام مىخندند و مشام جانم را مىنوازند ، نمىدانم چه آشنايى با روح من دارند كه در همان اولين لحظهء ملاقات خارهاى اندوه و پريشانى و اضطراب درونىام را از ريشه بر مىكنند و خود را به جاى آنها مىنشانند ، حتى مىكوشند بارهاى سنگين ساليان عمر را از روى دوشم بردارند و قامتم را راست كنند ، تا به همهء آنها نظاره كنم ، با رنگهاى درخشانشان زردى و تيرگى گرد و غبار چهره‌ام را بزدايند ، بخندند و بخندانند .\r\nولى براى ديدار آن جمال مطلق كه با جلال ، با عظمت درهم آميخته و از مجموع آن دو ، هندسهء كلى الهى حاصل مىشود ، اين زيبايىها و طراوت چيزى جز حروف مقطع كه اگر وصل به يك ديگر شود تازه يك سطر در بارهء زيبايى را تشكيل خواهد داد\r\n","description":"","footnote":"","page_name":" 279 ","page_number":283},
  {"content":"\r\nنمىباشد ، از يك سطر متشكل از كلمات كه مىگويد :\r\n« عرصهء پهناورى است كه جمال و جلال در هم آميخته و هندسهء كلى الهى را پيش ديده گان من نهاده است » چه اثرى جز مفاهيمى از كلمات مزبوره ساخته است ؟ اگر كلمات مىتوانست همهء آدميان را در جهان حقايق غوطه ور سازد زباله دان تاريخ اين همه پهناور و عميق نمىگشت .\r\nاگر اين گلها و رياحين و نهالهاى نورس و اين چمنزارها مىتوانستند همگان را با جمال و جلال آميخته به هم كه هندسهء كلى را نمودار ساخته است ، در تماس گذارند اين همه انسانها در طوفان شك و ترديد نيست و نابود نمىگشتند .\r\nمگر فرا رسيدن خزان مرگبار كه اين موجودات ظريف و زيبا را با خاك تيره در هم مىآميزد ، مىگذارد كه مشام انسانى از اين گلها و رياحين بوى ابديت استشمام كند ؟ اى گلهاى زيبا و عطر آگين مىروم ، ولى دل از شما بر نمىكنم .\r\nفضاى بىپايان با نقطه هاى زرينش در مقابل ديده گانم گسترده است ، طاير سبكبال و تيز پر خيال با سرعت بىنهايت در آن پهنهء بىكران به پرواز درمىآيد ، كرات فضايى را با يك بال زدن در پشت سر مىگذارد ، بىنهايت را در تو تجسيم مىكند و آن را در هم مىنوردد ، اى فضاى دهشت انگيز و زيبا اى بيدار در رويا فرو رفته اى يگانه مونس شبهاى تار من تو اى پرويزن شگفت انگيز كه مغزهاى بزرگ آشيانه خاكى ما خيالات و اوهام و انديشه هاى خويش را در تو مىريزند و تصفيه آنها را از تو مىخواهند . پندارى به خود راه نخواهم داد در اين كه كار تو يك كار جدى است ، زيرا ، بازى به اين عظمت و دقت را نه عقل منطق جو مىپذيرد و نه وجدان ريز بين و دادگر ، اما چه كنم ، با اين كه نمىتوانم از اين زنجير پيوسته و درخشان سر بتابم ، ولى تو هم سر - رشتهء كارت را به من نشان ندادى .\r\nاى فضاى با عظمت با آن كازارها و كهكشانهاى بىشمارت مىروم ولى دل از تو بر نمىكنم .\r\n","description":"","footnote":"","page_name":" 280 ","page_number":284},
  {"content":"\r\nره آورد اين همه سير و سياحت در بىنهايت چيست ؟ از آن گروه خوش باور نباشيم كه در همان گامهاى اول اين سياحت چنان سر مست مىشوند كه گويى تمام هستى در يك مشت آنان قرار گرفته است ، چه ره آوردى بهتر از درك اين حقيقت كه :\r\n\r\nدل چو پرگار به هر سو دورانى مىكرد\r\nو اندر آن دايره سر گشته و پا بر جا بود\r\n\r\nجايى براى درنگ نمانده است ، روى به آستانهء ( خود ) ببرم ، جايگاه بس عجيبى است ، اگر جنگل سحر آميزش بخوانم نظرم سطحى بوده است . فصول چهارگانه با فواصل معينى به ديدار جنگل مىروند ، در صورتى كه :\r\n\r\nاى برادر عقل يك دم با خود آر\r\nدم به دم در تو خزان است و بهار\r\n\r\nواحدهاى اين جايگاه منور مانند غنچه لب باز نكرده درخت تنومندى مىگردد و درخت تنومند به صورت يك گياه ناچيز در مىآيد .\r\nبالهاى فرشتگان با چنگالهاى غولان در هم مىآميزند ، لذت سر چشمهء الم ، المها آبستن لذت مىشوند . تمام اصول و قوانينى كه در جهان طبيعت حكمفرمايان مطلقاند ، تنها به تماشاى حيرت آميز آن جايگاه قناعت مىورزند ، قدرت ورود به آن جايگاه سحر آميز را در خود نمىبينند . آن جا همه چيز عين هم مىشوند و نقيض يكديگر مىگردند .\r\nبراى اين كه يكديگر را كنار بزنند كاملًا به همديگر مىچسبند حتى آن تماشاگر بىنوا كه تازه از راه رسيده و گرد و غبار راه را از خود پاك نكرده ، ناگهان خود را جزء بازيگران مىبيند ، ذرهء ناچيز با كهكشان مىرقصد ، شير درنده به نصيحت و پند و اندرز يك بره آرام گوش فرا مىدهند خواستم عبور كنم ، از كجا و با چه نيرويى ؟ نمىتوانم اين نيرو را به شما شرح بدهم تنها يك كلمه مىتوانم بگويم و آن اين است كه ( خواستم ) آرى خواستم ، آن گاه ديدم در مقابل روزنه اى قرار گرفته‌ام شعاعى از آن روزنه مىدرخشيد كه نور زرين خورشيد و روشنايى سيمين مهتاب جز سايهء ناچيزى در مقابل آن نبودند ، شعف و شوق آميخته با بهت و حيرت سراسر\r\n","description":"","footnote":"","page_name":" 281 ","page_number":285},
  {"content":"\r\nوجودم را فرا گرفت ، آهسته آهسته با خود به گفتگو پرداختم :\r\nآيا مىتوانم چراغ ناچيزى را كه در گوشه اى از قلبم با خود آورده‌ام از اين نور شگفت انگيز روشن بسازم و بر گردم ؟ احساس كردم كه نيروى بس عظيمى را نيازمندم كه قدم پيش گذارم و آن چراغ ناچيز را روشن بسازم . لرزشى سر تا پاى وجودم را گرفته ، نيرويى به حركتم در آورد ، لحظه اى به خود آمدم ديدم ( خواسته‌ام ) ، آرى خواسته‌ام كه چراغ محقرم از آن روشنايى بىنهايت فروزان شود .\r\nنمىدانم آن لحظات چگونه گذشت و چگونه گام بيش گذاشتم ، اين مقدار احساس كردم كه آن جايگاه ( خود ) را شكافته و از آن دايره اى كه به طبيعت كشيده و خود در همان نقطه اولى سر گشته و پا بر جا مانده بودم بيرون آمده‌ام . اكنون ديگر :\r\nكوهساران و درياهاى بىكران و گلها و رياحين و فضاى بىپايان با نقطه هاى زرينش قيافهء ديگرى نشان مىدهند ، چراغى كه به دست گرفته‌ام تاريكيها را از آن جايگاه دهشت زاى ( خود ) و پهنهء طبيعت چنان زدوده است كه نه تنها آنها را سايه و نام و نشان شعاع روزنهء درونم مىبينم ، بلكه مىخواهم جزيى از آنان باشم و در خاموشى پر غوغا و هيجان انگيز آنان فرو روم و به سوى اقيانوس ابديت سرازير شوم .\r\n\r\nتو ببينى خواب در يك خوش لقا\r\nكاو دهد وعده و نشانى مر تو را\r\n\r\nاز اين بيت تا 36 بيت ديگر يك مضمون مهمى را در بر دارد كه به طور اختصار به قرار ذيل است :\r\nمىگويد : مثل مرد الهى كه در عالم پيش از صحنهء طبيعت ( عالم الست ) حضور بارگاه الهى را ديده است و در دوران زندگانىاش پى نشانه هاى او مىگردد مثل كسى است كه محبوبش در عالم خواب به او وعدهء ملاقات مىدهد و نشانه هايى را براى اين ملاقات به او تعليم مىكند . . . او پس از بيدارى دنبال پيدا كردن نشانه ها\r\n","description":"","footnote":"","page_name":" 282 ","page_number":286},
  {"content":"\r\n\r\nمىرود ، تا آن گاه كه مطابق آن نشانه ها محبوبش به سراغش مىآيد و او را در آغوشش مىگيرد ، در اين حال هوش از دست مىدهد ، زيرا ، به مراد خود رسيده است .\r\nبىخبران نابخرد اين حالت از خود رفتن و ناهشيارى را به سالوس بازى و دو رويى نسبت مىدهند ، به هر يك از آن نشانها كه مىرسد جانى بر جانش مىفزايد و روحى به روحش .\r\nآرى ، چنين است نشانه گيرى و هدف گزينى كه يك مرد الهى را از مراتب پايينتر به مراتب بالاتر مىبرد ، او در پيدا كردن روح حقيقى است و بيگانگان در انديشه هاى پست در حق او كه چه مىكند و چه مىگويد ؟\r\n\r\n( ( 1706 ) ) ذره ها را كى تواند كس شمرد\r\nخاصه آن كاو عشق از وى عقل برد\r\n\r\nبيان همهء حقايق آن اندازه امكان دارد كه شمارش تمام ذره‌هاى جهان هستى ، مخصوصاً اگر شمارنده كسى باشد كه عشق ، همهء وسايل اندازه گيرى را از او سلب كرده باشد\r\nشمارش و توجه به مقدار و قوانين آن كه با به كار بردن عينك رياضى صورت پذير خواهد بود با عشق سازگار نيست ، در نتيجه ناتوانى من از شمارش حقايق با اين سخنان محدود از دو جهت امكان نخواهد پذيرفت :\r\n1 - شمارش خود ذره‌هاى جهان هستى كه فى نفسه محال است .\r\n2 - اگر بر فرض چنين چيزى هم محال نباشد ، ولى اگر شمارش كننده در درياى عشق غوطه ور باشد تمام نيروهاى منطقى و رياضى او از فعاليت بر كنار شده‌اند .\r\n","description":"","footnote":"","page_name":" 283 ","page_number":287},
  {"content":"\r\n\r\n\r\nمىشمارم برگهاى باغ را\r\nمىشمارم بانگ كبك و زاغ را\r\n( ( 1708 ) ) در شمار اندر نيايد ليك من\r\nمىشمارم بهر رشد ممتحن\r\n\r\n« ما لا يدرك كلمه لا يترك كله » ( آن چه كه همه اش قابل دريافت نباشد نبايد همه اش را رها كرد )\r\nاگر براى تفاهم و منتقل ساختن حقايق سينه به سينه مجبور باشيم كه با شمارشهاى نامحدود سر و كار داشته باشيم نبايد عقب گرد نموده و با خوردن انگشتان پا به سنگهاى اين سنگلاخ ، جاده اى را كه به حقيقت منتهى مىشود از دست بدهيم ، اين قاعدهء عقلانى تثبيت شده كه مىگويد : « آن چه كه همه اش قابل دريافت نيست ، همه اش را رها نكنيد » مىتواند نيروى محركى براى ما باشد ، اى بسا كه برخى از همه و جزيى از كل بوى واقعى همان ( همه و كل ) را با مشام ما آشنا بسازد .\r\nكوزهء آبى كه از درياى بىكران پر مىشود ، اگر چه از نظر مقدار قابل مقايسه با دريا نيست ، ولى حقيقت آن دو يكى است . به اضافهء آن كه اختلاف حالات انسانى باعث مىشود كه هر موقعيتى حقيقتى را ايجاب كند ، بدون نظر به كميت آن حقيقت . براى كسى كه امكان فرا گرفتن همهء مسائل يك دانش وجود ندارد ، آن شخص در موقعيتى قرار گرفته است كه برخى از مسائل آن دانش براى او ممكن است حقيقت مناسبى باشد .\r\n\r\nبس كن اى بىهوده تا ز ان آفتاب\r\nآتشى نايد به يك باره بتاب\r\nاز كواكب در سپهر بىكران\r\nدر دمى نى نور ماند نى نشان\r\nآن چه بر دارد بدان مشغول شو\r\nوز دگر گفتارها معزول شو\r\nجنبش اختر نيايد جز عقيم\r\nبر ندارد جز كه آن لطف عميم\r\n\r\n","description":"","footnote":"","page_name":" 284 ","page_number":288},
  {"content":"\r\nاين ابيات تنها در نسخهء رمضانى ثبت شده است و در شرح مثنوى انقروى و در نسخهء نيكلسون و نسخهء موسى نثر وجود ندارد . البته مىتوان ميان مضامين ابيات فوق و بيت بعدى كه همهء نسخه هاى مثنوى آن را ثبت كرده‌اند رابطه اى بر قرار كرد و بهر حال چهار بيت فوق را به طور اختصار توضيح مىدهيم :\r\nدر يكى از ابيات قبلى جلال الدين چنين گفته بود :\r\n\r\nاين سخن ناقص بماند و بىقرار\r\nدل ندارم بىدلم معذور دار\r\n\r\nبا اين بيت از بيان حقايق غامضتر عذر خواهى كرده سپس توضيح داد كه با اين كه همهء واقعيات را نمىتوان بشمارش آورد ، ولى براى تشخيص نفع و ضرر در زندگانى بايستى مربيان نمونه هايى از علل و اسباب را به مردم بشمارند ، باشد كه مردم تا حدودى بتوانند در قلمرو زندگانى راه هاى مستقيم پيدا كرده و بتوانند از سنگلاخها نجات يابند .\r\nبه نظر مىرسد كه جلال الدين پس از اين ، حالت اعتراض به خود گرفته ، يا به آن كسانى كه در صدد بيان كردن همهء حقايق بر مىآيند ( كه اين خود امكان ناپذير است ) اعتراض كرده مىگويد : از اين تصميم بىهوده دست برداريد و در آن صدد نباشيد كه آفتاب حقيقت را به يك باره آشكار بسازيد ، زيرا ، آشكار شدن اين آفتاب همان و در هم پيچيده شدن بساط هستى همان .\r\nبياييد به بيان سخنانى بپردازيم كه نتيجه و ميوه اى در خور اين پهنهء هستى داشته باشد و گفتارهاى ما فوق طاقت را كنار بگذاريم .\r\nدر بيت اخير خواص سعد و نحس را كه براى ستارگان مطابق افسانه هاى كهن ذكر كرده بود پس گرفته و مىگويد : جنبش اختران چه كار مىتوانند انجام بدهند ؟ آن چه كه نتيجه و ثمرى مىتواند داشته باشد ، آن لطف عميم خداوندى است و بس .\r\n","description":"","footnote":"","page_name":" 285 ","page_number":289},
  {"content":"\r\n\r\n\r\n( ( 1719 ) ) شاه را گويد كسى جولاه نيست\r\nاين چه مدح است اين مگر آگاه نيست\r\n\r\nنفى يك عده مفاهيم حقيقتى را قابل درك نمىسازد\r\nاز يك نظر چهار نوع تعريف در بارهء حقايق مثبته مىتوان تصور كرد :\r\nنوع اول - تعريف منطقى معمولى كه با مفاهيم مثبت يك مجهول مثبت را تعريف مىكنند ( 1 )  مانند اين كه براى شناساندن انسان مىگوييم : جاندارى است داراى انديشه و تعقل و وجدان و شخصيت و سازندگى و ابتكار و احساس كنندهء وظيفه و اجتماعى و ايجاد كنندهء امور قرار دادى و پيمان و . . . ملاحظه مىشود كه هر يك از اين مفاهيم امورى است مثبت و قابل نمود مناسب و هيچ يك از آنها نه نيستى مطلق است و نه نيستى مضاف . ( 2 )  هر يك از مفاهيم مزبوره نقطه هاى مثبتى در جهان هستى نشان مىدهد : جان ، انديشه ، تعقل ، وجدان ، شخصيت ، سازندگى ، ابتكار و . . . حقايقى هستند كه براى ما به عنوان يك عده موضوعات مثبت قابل بر نهادن هستند .\r\nنوع دوم - تعريف با سلب نيستى مطلق ، مثلًا وقتى كه مىخواهيم انسان را بشناسيم ، بگوييم : انسان معدوم مطلق نيست . شكى نيست در اين كه اين تعريف كوچكترين توضيحى در بارهء انسان كه يكى از موجودات است به دست ما نمىدهد\r\n","description":"","footnote":" ( 1 ) تعاريف منطقى معمولى بر چهار قسم است : حد تام ، حد ناقص ، رسم تام ، رسم ناقص ، توضيح هر يك از اين تعريفات و مثالهاى آنها در كتب كلاسيك منطقى مذكور است ، مراجعه شود . البته امروزه با ظهور انواعى از منطق مانند منطق سمبوليسم ، منطق رياضى ، منطق وضعى مىتوان گفت : تعريفهاى كلاسيك قابل تأمل و تجديد نظر مىباشد . .  ( 2 ) نيستى مطلق مقابل هستى مطلق . نيستى مضاف ( نيستى محدود و منعوت و نيستى مقيد ) نبودن موضوع معنى است مانند نبودن آب ، نبودن قلم ، نيامدن دوست . . ","page_name":" 286 ","page_number":290},
  {"content":"\r\nشايد در بعضى از شرايط ذهنى ما را به جاى اين كه در بارهء انسان با روشنايى روبه رو كند با نفى تاريكى مواجه مىكند كه اگر ذهن انسانى با استفاده از فعاليت ذهنى خود ، هستى را از آن انتزاع نكند حتى آن اندازه روشنايى را هم كه به هستى به معناى عمومى دارد از دست خواهد داد .\r\nنوع سوم - تعريف تنها با تبديل يك كلمه به كلمهء ديگر صورت مىگيرد ، البته اين گونه تعريف از نظر اختلاف لغات بسيار مفيد ، بلكه راهى براى منتقل ساختن معناى مقصود از يك لغت ديگر غير از تبديل لفظى به لفظ ديگر چاره اى نداريم ، شخص عرب كه لغت فارسى نمىداند و ما مىخواهيم معناى مرد را به او قابل درك بسازيم مجبوريم بگوييم : رجل . البته اين فايده گاهى براى اهل يك لغت نيز قابل تصور است ، زيرا ، انس ذهنى به الفاظ مترادف بسيار گوناگون است .\r\nنوع چهارم - تعريف با نيستىهاى مضاف - مانند اين كه مىخواهيم انسان را تعريف كنيم چنين بگوييم : انسان درخت نيست ، كتاب نيست ، سنگ نيست ، خاك نيست ، گربه نيست و . . . اين نوع تعريف دو صورت دارد :\r\n1 - مفاهيم مثبته اى در مجموعهء معين و محدود قرار گرفته است و ما آنها را يك به يك مىشناسيم ، در اين صورت مىتوانيم براى اثبات يا شناساندن يك مفهوم بقيه را نفى كنيم ، مثلًا در اين مورد كه : ما قلم و كاغذ و ميز و كتاب را يك بيك مىشناسيم ، مىگوييم : و مىدانيم كه يكى از آنها در صندوق گذاشته شده كتاب است ، مىگوييم : آن چه كه در صندوق است ، قلم نيست ، كاغذ نيست ، ميز هم نيست ، بدون ترديد درك مىكنيم كه آن چه كه در صندوق گذاشته شده كتاب است . همچنين مثلًا ما حقيقت و خاصيت موج و جرم را مىشناسيم و ضمناً فرض اين است كه زير بناى آتمها يكى از آن دو است ، يعنى يا موج است و يا جرم ، آن گاه تحقيق مىكنيم و مىبينيم : در زير بناى آتمها نه حقيقت موج ديده\r\n","description":"","footnote":"","page_name":" 287 ","page_number":291},
  {"content":"\r\nمىشود و نه خواص آن ، نتيجه مىگيريم كه پس جرم است . ( 1 )  2 - مىخواهيم يك واحد را بدون اين كه به طور كلى او را شناخته باشيم تنها با نفى مفاهيم منفى آن را روشن بسازيم مانند روح . مسلم است كه حقيقت روح به عنوان يك موجود مثبت در جهان هستى مانند يك نمود فيزيكى براى ما روشن نشده است ، اگر بخواهيم براى شناساندن روح اين روش منفى را پيش بگيريم و بگوييم :\r\nروح رنگ نيست ، روح درخت نيست ، روح حيات نيست ، روح جاذبيت نيست ، روح موجود نيست ، جرم نيست ، حركت نيست ، سكون نيست ، بلند و كوتاه نيست . . . ملاحظه مىشود كه اين تعريف درست است كه از انتشار و پخش شدن شعاع ديد ما جلوگيرى مىكند و نفى هر يك از مفاهيم مزبور نقطهء توجه ما را محدودتر مىسازد اما هر اندازه هم كه آن منفىها افزايش بيابد ، نتيجهء مثبتى از نفى آن مفاهيم دست ما را نمىگيرد ، بلكه ما را بيك نقطهء مجهول و تاريكى متوجه مىسازد و در همانجا ما را رها مىكند در بارهء تعريف موجود برتر ( خدا ) گاهى اين روش منفى ديده مىشود ، مىگويند :\r\nخدا جسم نيست ، مركب نيست ، واحد عددى نيست ، عرض نيست ( نه كميت است و نه كيفيت ) ضد ندارد ، به زمان و مكان احتياج ندارد ، نه متحرك است نه ساكن و . . . مسلم است كه اگر شناسايى ذات خدا امكان باشد اين روش منفى به هيچ وجه آن ذات پاك را روشن نخواهد ساخت .\r\nهمچنين گاهى ديده شده است كه بعضى از فلاسفه و متكلمين در توضيح صفات خدا تنها به نفى ضد آنها قناعت مىورزند ، مثلًا مىگويند :\r\nخدا عالم است ، يعنى جاهل نيست ، اراده دارد ، يعنى مجبور نيست ، توانا است يعنى عاجز نيست . . .\r\n","description":"","footnote":" ( 1 ) البته مسئلهء زير بناى اتمها هنوز حل و فصل نشده است و هيچ يك از دو نظريهء موجى يا جرمى به ثبوت كامل نرسيده است ، لذا مثال فوق فقط براى توضيح است نه بيان واقعيت . . ","page_name":" 288 ","page_number":292},
  {"content":"\r\nآن چه كه به نظر مىرسد اين است كه مراحل رشد انسانى در كيفيت شناسايى خداوند و صفات او مختلف است ، در مراحل پايين از رشد شخصيت خدا به عنوان يك موجود مبهم جلوه مىكند كه در بارهء او چيزى بيش از اين نمىتوان گفت كه بزرگترين موجودات است و به عبارت عمومىتر : هر فرد مفهوم عالىترى را از سنخ همان مفهوم كه در زندگانى براى او مطرح است به عنوان خدا انتخاب مىكند .\r\nمثلًا اگر موقعيت او تنها با كميات باشد يك مفهوم بسيار بزرگ كمى را به عنوان خدا منظور مىكند ، اگر حركت براى او اصيل جلوه كند ، خدا را سريعترين متحركها به خود تلقين مىنمايد .\r\nشما گمان نكنيد كه همهء افراد مىتوانند اين محدوديت را در پشت سر گذارند ، ولتر را مىبينيم كه در تمجيد از ايزاك نيوتن چنين مىگويد : « راستى اى خداى نيوتون به نيوتون حسادت نمىورزى » ؟ اگر در مغز ولتر مسئلهء علم معمولى به تنهايى مطلق جلوه نمىكرد و خدا را تنها علم معمولى نمىديد ، اين مطلب ساده لوحانه را نمىگفت ، متاسفانه در اين جملهء ادبى با همهء دور از ادب بودن توانسته است نيوتون را از خدا بالاتر ببرد و نيوتون را محسود خدا قرار بدهد آرى خدايى كه ولتر نتوانسته است گريبان خود را از دست او نجات بدهد خدايى است كه نه تنها به نيوتون ، بلكه به يك دانه شن محقر نيز حسادت مىورزد ، زيرا ، شن وجود دارد ولى خدايى كه در اين جمله براى ولتر مطرح شده است از وجود محروم است .\r\nدر مرحلهء دوم كه رشد مغزى تا اندازه اى پيش رفته تر است . احساس مىكند : آن مفهوم كه در زندگانى از اصيلترين مفاهيم جلوه كرده است ، كاملًا يك موضوع نسبى بوده و در همه حال و همه شرايط نمىتواند اصيل و پاسخگوى تمام مسائل او بوده باشد ، لذا احساس مىكند كه آن موجود برتر نبايستى از سنخ اين مفهوم محدود و نسبى بوده باشد .\r\nدر مرحلهء سوم اگر هنوز خدا براى او جدى مطرح شود با مقايسهء ساير مفاهيم\r\n","description":"","footnote":"","page_name":" 289 ","page_number":293},
  {"content":"\r\n\r\nبا مفهومى كه آن را منفى ساخته است شروع مىكند به نفى معمولى يك به يك تمام مفاهيمى كه در معرض كون و فساد و نقص و تجسم و ساير خواص قرار گرفته است و در نتيجه خدا را از كمال مطلق محروم مىسازد .\r\nاگر انسان نخواهد قدمى فراتر از اين مرحله بگذارد ، ناچار در بارهء خدا جز سلب مفاهيم غير خدايى كارى نمىتواند انجام بدهد . در نتيجه در ميان آن همه معلومات خود يك نقطه تاريك را هم به عنوان خدا بايگانى مىكند و گاهگاهى بسراغش مىرود .\r\nسير تكاملى انسانى در مسئلهء خدا شناسى و خدا يا بى تا مرحلهء سوم كه گفتيم يك جريان طبيعى است ، آن چه كه مورد تأسف است ميخكوب شدن در اين مرحلهء و پيش رفت نكردن است كه باعث مىشود انسان از خدا شناسى واقعى محروم بماند . اگر چه هزاران سال در اين دنيا زندگى كند و همواره براى دريافت آن موجود برتر مفاهيم را پشت سر هم منفى بسازد . پس از اين مراحل سه گانه مىرسيم و به مرحله چهارم ، پيش از آن كه وارد اين مرحله شويم مجبوريم مقدمه اى را كه ضمنا مثال روشنى را هم در برداشته باشد متذكر شويم .\r\nاگر موجودى در ميان موجودات ديگر براى شما مطرح باشد توجه به آن موجودات و نفى آنها مىتواند مقدمه اى براى شناسايى آن موجود بوده باشد\r\nشما دست خود را مىشناسيد ، به پاى خود هم توجه داريد و مىدانيد كه چشم و بينى و ابرو و مغز و جهاز هاضمه و دستگاه گوارش و قلب و كبد داريد ، در ضمن مىدانيد كه ( من ) هم داريد كه آن را با الفاظ گوناگونى از قبيل ( خود ) ، ( شخصيت ) ابراز مىكنيد اگر كمى هم داراى معلومات باشيد و مىدانيد كه اين ( من ) يك مفهوم ساخته شده و خيالى نيست ، زيرا ، اغلب مسائل روان شناسى و روان پزشكى يا اساس مسائل اين دو علم روى همين حقيقت ( من ) مىگردد .\r\nپس شما هم با احساس درون بينى و هم از مطلعين بىغرض و مردان انديشمند\r\n","description":"","footnote":"","page_name":" 290 ","page_number":294},
  {"content":"\r\n\r\nموجودى را به عنوان ( شخصيت ) در درون خود پذيرفته‌ايد ، اكنون براى شما موجوداتى مطرح است ( چشم و بينى و ابرو و مغز و جهاز هاضمه و دستگاه گوارش و قلب و كبد و خون و سلول و رگ ) و ( شخصيت ) .\r\nاين حقيقت اخير در ميان آن موجودات براى شما كاملًا مطرح است ، براى شناسايى اين موجود اخير يك مرتبه به طور مثبت و با در نظر گرفتن مفاهيم روشنترى اقدام مىكنيد ، چنان كه براى ساير موجودات فيزيكى قابل مشاهده .\r\nمىبينيد : اين كار امكان پذير نيست ، زيرا ، ( من ) به هيچ وجه قابل مشاهدهء حسى خارجى نيست يعنى نه شكل و رنگى دارد كه با چشم ببينيد و نه طعمى دارد كه با ذائقه بچشيد و نه صدايى دارد كه بشنويد . . . در اين صورت راه ديگرى را پيش مىگيريد ، اين راه عبارت از يك درك اجمالى در بارهء ( من ) و مشاهدهء منفى شدن خواص ساير موجودات كه براى شما قابل درك است . مثلًا درك كنيد كه عرض و طول ندارد ، بىشكل است ، طعمى را به ذائقهء شما نمىچشاند ، گوشت نيست خون نيست ، رگ و سلول هم نمىباشد .\r\nنتيجه اى كه اين نفىها به دست شما خواهد داد اين است كه توجه شما را از پخش شدن در پديده هاى ديگر جلوگيرى كند ، چنان كه گفتيم : با جلوگيرى از پخش حواس براى شما تمركز قواى مدركه حاصل مىشود ، اما ( من ) روى مثبت خود را بشما نشان نمىدهد . تنها اين نفىها مىتوانند به عنوان مقدمه به دست آوردن ( من ) بوده باشند .\r\nآغاز سياحت در ( من ) پس از باز گشت از مناظر طبيعى\r\nبسيار خوب ، راه رسيدن به مفهوم مثبت ( من ) چيست ؟ گفتيم كه : ما در آغاز حركت به سوى شناخت ( من ) از درك همين ( من ) كاملًا بيگانه نبوديم و بلكه به طور اجمال خواه موضوع بوده‌اند به اين ( من ) آشنايى داشتيم . كارى كه تا كنون كرده‌ايم اين است كه واحدها و مناظرى از طبيعت را چه در كالبد مادى خود و چه در جهان بيرونى تماشا كرده‌ايم و ( من ) را در ميان آنها نديده‌ايم .\r\n","description":"","footnote":"","page_name":" 291 ","page_number":295},
  {"content":"\r\nحالا بر گشته‌ايم آن را به طور مشروح در درون خود ببينيم .\r\nاگر سياحتهاى ما در بيرون از ( من ) با توجه به همان مفهوم اجمالى ( من ) صورت گرفته باشد ترديد نيست در اين كه هر يك از آن سياحتها در ( من ) اثرى گذاشته است يعنى ما با ديدن نمودهاى جهان بيرونى به آن نمودها عالم گشته‌ايم ، علم به آن نمودها در ( من ) منعكس شده است ، آن گاه اين توجه مخصوص پيش مىآيد كه انعكاس دانستن اين همه حقايق در ( من ) هيچ گونه سنگينى و اضافه شدن جسمى به جسم ديگر ايجاد نكرده است .\r\nهمچنين ورود اين معلومات به ( من ) آنها را از دستبرد حركت و سكون و كون و فسادى كه بر تمام اشياء حكمفرما است بر كنار ساخته است .\r\nبا اين توجه در بارهء ( من ) به يك روشنايى مثبت مىرسيم و آن اين است كه ( من ) داراى آن عظمت است كه اگر معلومات تمام جهان هستى را در خود جاى بدهد بدون اين كه تغييرى در حقيقت او ايجاد شود ، از خود گنجايش نشان مىدهد .\r\n( اگر چه سطح ظاهرى ( من ) به پيروى از تغييرات مادى كه بر كالبد جسمانى و مىدان مادى مغز وارد مىشود همواره در تغيير و تحول است ) .\r\nاز طرف ديگر مشاهده مىكنيم كه بعضى از لذايذ را در درون خود درك مىكنيم ولى بسيار مختصر و ناچيز و زود گذر مىباشند ، در حالى كه لذايذ ديگرى از قبيل لذت عدالت و انكشاف مجهولات و وصول به هدفهاى ايده آل فوق وجود دارد كه از نظر سطح طبيعى ( من ) غير قابل اهميت ، ولى از نظر سطح عميق آن بسيار پر معنى و حالت رسوبى پيدا مىكند .\r\nباز متوجه مىشويم و مىبينيم بر خلاف تمام نمودهاى طبيعى ، حتى بر خلاف وسايل درك درونى ، ( من انسانى ) به روى خويشتن خم مىشود و حالت خود آگاهى و خود هشيارى ( كونسيانس ) پيدا مىكند . يعنى گويى : ( من ) دو تا شده ، يكى درك مىكند و ديگرى درك مىشود . در صورتى كه ( من ) در حال خود آگاهى دو تا نمىشود و او در آن حالت\r\n","description":"","footnote":"","page_name":" 292 ","page_number":296},
  {"content":"\r\n\r\nجنبهء درك شدن ( من ) را براى خود مطرح نساخته است ، بلكه تمام ( من ) را رو در روى خود قرار داده است ، اين پديدهء تناقض آميز را هم مىبيند و مىگويد : ( من ) اين نقطهء مثبت را هم دارد كه در ما فوق بعد و اين همانى و اين نه آنى قرار مىگيرد .\r\nبدينسان در اين سياحت مجدد قاره هايى بس شگفت انگيز براى انسان در بارهء ( من ) كشف مىشود .\r\nاين يك روشنايى مثبت است كه از مقدمات بسيار پست و ناچيز شروع شده و به اين كشف درون بينى انجاميده است ، بدينسان هر مرحله اى كه در شناسايى ( من ) پشت سر مىگذاريم به مرحلهء ديگرى مىرسيم كه جنبهء مثبت بودنش روشنتر و عالىتر از مرحلهء پيشين است ، تا آن گاه كه احساس مىكنيم ( من ) انسانى آن چنان قيافهء مثبت با عظمت دارد كه جهان طبيعت به آن بزرگى را در مقابل خود منفى مىبيند .\r\nشايد فلسفه هايى از قبيل فلسفهء هگل و فيخته و شلينگ بنياد اساسى خود را از اين گونه شناسايى ( من ) و ارزيابى فلسفى آن اتخاذ مىكنند ، اگر چه با عبارات گوناگونى وارد مبحث مىگردند . البته ما مقدمهء فوق و دريافت قيافهء مثبت ( من ) را به ترتيبى كه بيان كرديم مىپذيريم ، اما استنتاج هگل و فيخته و شلينگ را به طور صد در صد قبول نمىكنيم .\r\n( تتمهء اين مبحث را در مسائل آينده متذكر خواهيم گشت ) .\r\nپس از اين توجه و دقت در مقدمه و مثالى كه بيان كرديم بر مىگرديم به اصل مسئله كه عبارت است از شناسايى خدا نه با طرق منفى ساختن مفاهيم ديگر :\r\nشناسايى خدا به عنوان شناسايى يك حقيقت مثبت\r\nدر همهء دورانها و براى همه مردم كه داراى اعتدال فكرى روانى بوده‌اند موضوع پشت پردهء طبيعت به طور جدى مطرح بوده است . سرخ پوستان و سياه پوستان و سفيدها و زردها در حالت تمدن يا عقب ماندگى موضوع ما وراى طبيعت را با اشكال و كيفيات مختلفى منظور كرده‌اند . البته هر چه تمدن گسترده تر شده است موضوع مزبور خواه\r\n","description":"","footnote":"","page_name":" 293 ","page_number":297},
  {"content":"\r\nاز نظر مثبت و خواه از نظر منفى صورت جدىترى به خود گرفته است . ( 1 )  ما نمىخواهيم اين مسئله را از نظر تاريخى بررسى كنيم ، تنها مىخواستيم اين مسئله را تذكر بدهيم كه توجه به ما وراى طبيعت در همهء دوران و در همهء جوامع قابل مشاهده است .\r\nپس از ملاحظهء اين مقدمهء مختصر مىگوييم :\r\nاختلاف دورانها و جوامع و اشخاص در كيفيت توجه به خدا اصل قضيه را مختل نمىسازد ، ما در مباحث آينده در تشريح مراحل سه گانهء او گوست كنت مطالب مربوط به آن اختلاف را مورد كاوش قرار خواهيم داد . آن چه كه در اين مبحث مىخواهيم مورد دقت قرار بگيرد اين است كه پس از گذشت قرون و اعصار فراوان از آشنايى بشر با دو قلمرو جهان و انسان و پس از پشت سر گذاشتن بيست و يك تمدن به قول توينبى و پس از فعاليتهاى فراوان مغزى در عالىترين مسائل مربوط به هستى ، خدايى كه مورد توجه قرار مىگيرد آيا يك موضوع مبهم است كه با نفى مفاهيم ديگر به دست مىآيد ، يا اين كه شناسايى خدا به عنوان شناسايى يك حقيقت مثبت مىباشد ؟ مىگوييم : آرى ، ما مىتوانيم خدا را مانند يك حقيقت مثبت روشن بشناسيم .\r\nدر مثال شناسايى ( من ) ديديم كه چگونه از مراحل پست معرفة النفس آغاز كرديم و در مراحل عاليه خود ( من ) را شناختيم . آن مراحل گوناگون در مسئلهء خدا هم وجود دارد به اين بيان كه ما اولًا در مراحل اوليه معرفت يك موجود مبهمى\r\n","description":"","footnote":" ( 1 ) مقصود از اين كه موضوع خدا با پيش رفت تمدنها صورت جدىترى به خود گرفته است ، اين نيست كه مردم متمدن كارهاى خود را رها كرده در خيابانها در بارهء خدا مىانديشند بلكه مقصود اين است كه هر چه عظمت طبيعت بيشتر كشف مىشود ، موضوع پشت پردهء طبيعت نيز دوشا دوش آن مورد توجه قرار مىگيرد و به قول بعضى از متفكرين خدايى كه به مغز مترلينگ خطور مىكند خيلى با عظمتتر از خدايى است كه به مغز قرون وسطايىها خطور كرده است ، از آن طرف براى انكار پشت پرده طبيعت كوششى كه امروزه ضرورت دارد خيلى زيادتر و دقيقتر از آن است كه در گذشته يك منكر ساده لوح احتياج داشته است . . ","page_name":" 294 ","page_number":298},
  {"content":"\r\nرا به عنوان خدا به وسيلهء تلقين منظور مىكنيم ، سپس با حوادث و رويدادهاى جهان هستى روبرو مىشويم . در قلمرو جهان هستى قانون و نظم مىبينيم ، آن گاه به مشاهدهء درونى مىپردازيم و با قوانين و شگفتىهايى مواجه مىگرديم و سپس در صدد بر مىآييم كه اين آفاق و انفس ( بيرون ذات و درون ذات ) را تفسير كنيم ، هيچ يك از قضايا و اصولى كه به عنوان تفسير كنندهء دو قلمرو مزبور در مغز ما منعكس مىشود توانايى تفسير نهايى آن دو را ندارد ، بدون قطع به وجود سازندهء ما فوق نه هستى قابل تفسير مىشود و نه شئون آن . منطق عقلانى كه از حواس ظاهرى و دريافتهاى درونى استمداد مىكند مىگويد : خدا وجود دارد .\r\nبسيار خوب ، خدا وجود دارد ، اما اين خدا چيست ؟ در اين مرحله گروهى يك حقيقت مبهمى را خدا فرض كرده و خود را با توجه به همان حقيقت مبهم قانع مىسازند .\r\nگروه ديگرى با نفى ساير مفاهيم حقيقت محدودتر و در عين حال باز ، مفهوم مبهمى را نقطهء توجه خود قرار مىدهند .\r\nاما شخصيتهاى رشد يافته پس از آن كه حقيقت حوادث و حقايق جهان هستى را و لو به طور اجمال دريافتند مىبينند : اين حوادث و حقايق نمىتوانند به عنوان اجزاء ذاتى خداوند بوده باشند ، زيرا ، آنها در تغيير دائمى هستند و در ميان كون و فساد متحركند .\r\nاما خدايى كه اين موجودات را آفريده است بايستى داراى آن توانايى باشد كه به وسيلهء آن اين موجودات را بيافريند .\r\nبسيار خوب ، توانايى خداوند يعنى چه ؟ ما مفهوم توانايى و نيرو و قدرت را كاملًا مىدانيم ، اين توانايى را در حد كمال نهايى كه توانايى بىنهايت است به خدا نسبت مىدهيم و مىگوييم : خداوند تواناى مطلق .\r\nاز طرف ديگر مىبينيم ساختن چنين دستگاه با عظمت بدون علم امكان ندارد ،\r\n","description":"","footnote":"","page_name":" 295 ","page_number":299},
  {"content":"\r\nو او بايستى عالم باشد .\r\nبسيار خوب علم خداوندى يعنى چه ؟ آن مفهوم از علم را كه ما در افراد نوع خويش سراغ داريم ، محدوديت و مسبوق بودن به نادانى را از آن منها مىكنيم و در حد كمال نهايى كه علم بىنهايت است به خدا نسبت مىدهيم و مىگوييم : خداوند داناى مطلق .\r\nممكن است گفته شود : بنا بر اين خدا شناسى ما اگر چه با مفاهيم مثبت امكان پذير است ، ولى منشأ اين مفاهيم امورى است كه در خود ما وجود دارد و اين امور چگونه مىتواند معرف خدا بوده باشد ؟ مىگوييم : صحيح است ، اگر ما همين علم و نيرو و عدالت و اختيار را كه در خود مىبينيم بزرگتر كرده به خدا نسبت مىداديم ، اعتراض مزبور كاملًا با مورد بود ، اما ما اين كار را نمىكنيم ، بلكه مواد خام مفاهيم مزبوره را از انسان و جهان مىگيريم سپس با مراجعه به دلايل عقلى و دريافتهاى وجدانى حقيقت محدود را بىنهايت و معروض كون و فساد را ما فوق كون و فساد مىبينيم .\r\nبه عنوان مثال شما چند تابلو يا منظره يا ساختمان زيبا را مىبينيد ، اين تابلوها و منظره و ساختمانها موجودات محدود و داراى زيبايىهاى معينى هستند ، ولى شما از مشاهده و دقت در اشكال زيباى همين موضوعات محدود مفهوم كلى از زيبايى را در درون خود احساس مىكنيد كه از حيث گسترش و عمق و عظمت با آن اشكال محدود قابل مقايسه نمىباشد ، حتى گاهى در ايجاد هنرهاى زيبا موضوعى را ابتكار مىكنيد كه با نظر به محدوديت زيبايىهايى كه شما ديده بوديد و مواد خام را از آنها برداشته بوديد ، غير قابل تطبيق مىباشد .\r\nزيبايىهايى كه ميكل آنژ ايجاد كرده است قابل تطبيق به آن واحدهاى خام كه از زيبايى گرفته است نمىباشد .\r\nسمفونىهاى بتهوون براى اولين بار در درون او به حركت افتاده است ، با اين كه مواد خام صداها و آهنگهاى موزون او را وادار به ساختن آن سمفونىها نموده است .\r\n","description":"","footnote":"","page_name":" 296 ","page_number":300},
  {"content":"\r\nراز اين مطلب كه انسان مواد خام را از اشياء موجود مىگيرد ، ولى چيزى ايجاد مىكند كه رابطهء آن با همان اشياء قطع مىشود . در اين جا است كه ( من ) انسانى داراى فعاليتهاى متنوع و شگفت انگيز است .\r\nبا اين كه مىداند هر اندازه هم عدد روى عدد اضافه كند اگر بخواهد به عنوان عدد كه از مقولهء كميت است در ذهن خود تجسيم كند بالاخره محدود خواهد بود با اين حال از همين مواد 1 و 2 و 3 و 4 . . . بىنهايت را تجسيم مىكند .\r\nاگر درست دقت شود با اين كه مواد خام در اين تجسيم اعداد محدود است ، با اين حال از همين محدود بىنهايت مىسازد ، پس اگر چه ما علم و توانايى و اختيار را به عنوان مواد خام شناسايى خدا از انسان و جهان و از نقطه هاى معين درك مىكنيم ، ولى نيروى شگفت انگيز درون ما مىتواند همين مواد خام را از رودخانهء زمان و گسترش بعد و كون و فساد و احتياج كنار كشيده و به عنوان مفاهيم شايسته به وجود خداوندى درك نمايد .\r\nنتيجهء كلى اين مبحث اين است كه بر خلاف توهم بعضى از متفكرين خدا شناسان رشد يافته مىتوانند شناسايى خدا را به عنوان شناسايى يك حقيقت مثبت دارا باشند . روح انسانى در حال وصول بمقام والاى معرفت آن طرز جويندگى را كه قبلًا داشته است كنار مىگذارد و با وضع ديگرى مشغول جستجو مىشود . مثلًا پيش از رسيدن به رشد مطلوب مانند اين كه در وسط بيابانى بايستد و پيرامون و بالاى سر و زير پاى خود را بجويد ، به گمان اين كه خدا در يكى از اين نقاط گمشده است و با دقتدر آن نقاط او را پيدا خواهد كرد ، چنان كه در عصر ما يكى از فضا نوردان گفته است : در آن بالاها كه رفته بودم خدا را نديدم اما هنگامى كه از اين مراحل گام بالاتر مىگذارد و به رشد واقعى مىرسد ، چون روح انسانى مىداند كه چه موجودى را مىجويد ؟ لذا زمان و مكان و بعد و حركت همه و همه با كمال تأدب از مىدان ديد روح كنار مىروند ، چنان كه انگشت و دست و پا و سر و مغز و جهاز هاضمه و دستگاه گوارش و سلولها و رگ و پوست و استخوان و همه و همه با كمال ادب از ميدان ديد ( من )\r\n","description":"","footnote":"","page_name":" 297 ","page_number":301},
  {"content":"\r\n\r\nخويشتن را ، ( در علم حضورى ، خود آگاهى ، كونسيانس ) كنار كشيده بودند و ( من ) خود را بدون احتياج به مكان و زمان و بعد حركت مشاهده كرده بود .\r\nدر حقيقت و به عبارت مختصرتر جويندگى روح در اين موقع مناسب مطلوب خويش مىگردد .\r\n( باز اين مبحث را در آينده توضيح مشروحترى خواهيم داد ) .\r\nاما اين شناسايى با اين مفاهيم متعدد ( توانا و دانا و مالك مطلق و اختيار مطلق ) چگونه انجام مىگيرد و چگونه با واحد بودن خدا سازگار است ؟ در مباحث بعدى تا حدودى توضيح داده خواهد شد .\r\nتفسير ابيات\r\nيك قارى از روى قرآن اين آيه را مىخواند :\r\n« قُلْ أَ رَأَيْتُمْ إِنْ أَصْبَحَ ماؤُكُمْ غَوْراً فَمَنْ يَأْتِيكُمْ بِماءٍ مَعِينٍ . » 67 : 30 ( اگر آب [ چشمه سارها يا چاه هاى 
  ] شما فروكش كرد و خشكيد كيست كه آب جارى را براى شما به جريان بيندازد ؟ ) چون منم [ خدا 
  ] كه مىتوانم روى پردهء طبيعت را بر هم زده و آب را بخشكانم ، باز اين منم كه مىتوانم آبها را بجوشانم و به جريان بيندازم . يك فلسفى منطقى حرفه اى [ كه حرفه بازى پستش كرده بود 
  ] از آن جا مىگذشت ، همين كه آيهء فوق را شنيد ، گفت : بيل و كلنگ و تبر تيز مىآوريم و آب را به جريان مىاندازيم . شب خوابيد و در خواب يك شير مرد دلاور طپانچه به روى او نواخت و دو چشمش را نابينا ساخت و به آن فلسفه باف حرفه اى گفت : اكنون اى شقى نادان تبرى بياور و اگر راست مىگويى نور رفته از چشمانت را دوباره استخراج كن و بر گردان روز از خواب بيدار گشت و ديد آن روشنايى پر فيض ديده گانش نيست و نابود گشته است . [ بسيار خوب ، اين چنين خطاها و لغزشها از ما آدميان بعيد نيست ، ولى بىچارگى و تيره بختى در آن است كه نتوانيم بدى اين خطاها و لغزشها را دريافته و توبه نماييم . 
  ] اگر اين بىنواى\r\n","description":"","footnote":"","page_name":" 298 ","page_number":302},
  {"content":"\r\nسيه روز در اثر اين جسارت و در دنبال اين گستاخى ناله مىكرد و استغفار مىنمود و به سوى خدا بر مىگشت ، كرامت خداوندى نور چشم از دست رفتهء او را به او باز مىگردانيد . ولى مشكل كار اينجا است كه توبه و باز گشت حقيقى به سوى خدا در همهء احوال و شرايط امكان پذير نيست ، چشيدن طعم حياتى توبه از هر سر مست گستاخ ساخته نمىباشد [ آيا خداوند از افاضهء لطف و كرمش مضايقه مىكند ؟ البته نه ، بلكه كردارهاى زشت و شوم درون تاريك انسان است كه راه توبه را به روى او مىبندد . كسى كه به توبه و نيايش از روى ايمان و اعتقاد توجه ندارد ، چه نتيجه اى از توبه و نيايش خواهد گرفت 
  ] .\r\nابراهيم خليل عليه السلام ، آن پيامبر محبوب خدا در مقابل امر بسيار دشوار ، بلكه در مقابل امر امكان ناپذيرى قرار گرفت ، اما با اعتقاد راسخ كه در بارهء راز و نيايش با خدايش داشت ، آتش سوزاننده را به برد و سلام تبديل ساخت و بالعكس شخص تبه كار منكر كه با انكارش روح با عظمت و فعال خويش را از كار مىاندازد اگر طلا را در دست بگيرد مبدل به مس مىشود . اگر پيرامون صلح بگردد و دم از صلح صفا بزند ، دنيايى را با جملات رنگارنگ صلح و سلم برادرى و برابرى و هم زيستى و صفا مالامال كند ، دروغ مىگويد : چون او گنج مىخواهد ، پس جنگ مىخواهد .\r\nهنگامى كه چهرهء روح انسانى مانند سنگ سخت غير قابل نفوذ باشد ، توبه و انابه كه مانند نسيم سحرى روح را مىنوازد چگونه مىتواند از آن سنگ سخت نفوذ كرده و در اعماق روح وارد شود و تأثير نمايد ؟ اين شعيب بود كه به وسيلهء دعا و نيايش توانست كوه سخت و غير قابل كشت را آن چنان نرم سازد كه كوه قابل كشت و رويانيدن بوده باشد .\r\nآن مقوقس كه به درگاه پيامبر اكرم روى آورد و از ته دل به التماس پرداخت سنگلاخ زمينش را به مزرعهء آمادهء كشت مبدل ساخت .\r\n( چنان كه گفتيم انسان تبه كار با ترديد و انكارى كه روح او را از فعاليت باز داشته است طلا را مس و صلح را به جنگ مبدل مىسازد ) چنين تبه كاران مانند كهرباى\r\n","description":"","footnote":"","page_name":" 299 ","page_number":303},
  {"content":"\r\nمسخ و كيمياى زهر مارند كه به هر چه بنگرند و دست به سوى آن دراز كنند جلوهء وجودى عالى آن را ساقط مىكنند .\r\nگفتيم : كه توبه و انابه در هر حال و شرايطى امكان پذير نيست ، به همين ملاك براى هر دلى كه در درون انسانى ادعاى دل بودن دارد سجده امكان ندارد . اگر هم او سجده كند ، صورتى از ساييدن پيشانى به خاك است كه بىشباهت به غلطيدن خر در روى خاك نمىباشد . آخر مگر كسى كه قيافهء مزدور به خود گرفته و در مقابل پاداش و پيش برد ( خود طبيعى ) و به دست آوردن آرمانهاى ( خود حيوانى ) سجده مىكند ، مىتواند مشمول رحمت الهى بوده باشد ؟ [ بيدار شويد ، هوشيار باشيد . 
  ] با تكيه به اين خيال كه توبه خواهم كرد ، فردايى دارم و در آن فردا به سوى خدا باز گشت خواهم كرد .\r\nتوبه آب و تاب ديگرى دارد ، اگر توبه همانند گل زيبايى باشد كه در مزرعهء روح مىرويد ، اين گل به برق و بارش بهارى تو نيازمند است ، براى رويانيدن و به دست آوردن ميوه سنت دايمى وجود دارد ، اين سنت تابش نور خورشيد ( يا بارقهء ابرهاى متراكم ) است كه بارانها فرو ريزند و ميوه را از اعماق ريشه ها و مواد مربوط و تنه و ساقه و شاخه و شكوفه درخت بيرون كشند و به صورت ميوه در آورند .\r\nبدينسان اگر بارقهء قلبى و ابر بارانى دو ديده نباشد چگونه آتش تهديد و خشم الهى [ يا آتش تهديد و خشمى كه درون تو را خشكانيده است 
  ] فرو خواهد نشست ؟ سبزهء ذوق وصال گريهء چشم و خندهء بارقهء روحى را نيازمند است و الا چشمه هايى كه در اعماق دل تو مخزون است نخواهد جوشيد . اگر گريهء ابر بهارى و برق همان ابرهاى متراكم نباشد گلستان راز خود را با چمن در ميان نخواهد گذاشت ، بنفشه و ياسمنى وجود نخواهد داشت تا براى ايجاد زيبايى با يكديگر پيمان ببندند ، لالهء زيبا چهرهء سرخ خود را گلگون نخواهد كرد ، گلهاى ناچيز و تيره و تار در اعماق خود طلا نخواهد ساخت . اگر گلستان و چمنى نباشد ، اگر گلزارى به وجود نيايد كه بلبلان شيدا و فاختهء جوينده را كه كوكو كنان دشت و دمن را به هواى وصال گلها\r\n","description":"","footnote":"","page_name":" 300 ","page_number":304},
  {"content":"\r\nدرمىنوردد جلب كند ، چگونه ممكن است به زمين خشك و سوزان به اميد استشمام گل به پرواز در آيند ؟ آن پرندهء بىآزار ، آن مرغ آگاه كه ورد زبانش « الملك » لك ، « الملك » لك است و در هر لحظه در حال ذكر و نيايش و اعتراف به سلطهء مطلقهء خداوندى است ، اگر در پهنهء چمنزارها و درختان شكوفان نشانه اى نبيند ، آن ذكر بيدار كننده را چگونه مىتواند زمزمه نمايد ؟ آن برق فروزان و ابر گريان است كه اسرار نهانى خاك را از دل خاك بيرون مىكشد [ نبات و حيات را در عرصهء هستى نمودار مىسازد 
  ] گلستانها را چونان خيمهء مينا رنگ پر از ستاره هاى فروزان مىنمايد . اين اسباب ناخود آگاه و اين وسايل غير مستقل اين زر و زيور را كه به حيات آدميان معنى مىبخشند ، از كجا آورده‌اند ؟ [ از خود ؟ زهى خيال باطل ، مگر چنين نيست كه :\r\n\r\nخشك ابرى كه شود ز آب تهى\r\nنايد از وى صفت آب دهى\r\nذات نايافته از هستى بخش\r\nكى تواند كه شود هستى بخش\r\n\r\nهر چه در جهان هستى بيشتر غور كنيد و به نهايىترين تجزيه ها دست بيازيد با خلأ بيشترى روبه رو خواهيد گشت . دقت كنيد ببينيد : اين اسباب پا در هوا ، اين همه نمودها را از كجا و چگونه ايجاد مىكنند ؟ من بگويم كه اين حقايق و نمودها از كجا سرازير مىشوند 
  ] :\r\nمن كريم من رحيم كلها .\r\nشما مىتوانيد كمى به خود بياييد و روح خود را رو در روى خويشتن قرار بدهيد اين سؤال را از خود روح كنيد كه اين همه لطافتها در اين هندسه كلى از كيست ؟ روح شما پاسخ خواهد داد كه : همهء آنها نشانهء مهندس على الاطلاق اين هندسهء محير العقول است . براى درك پاسخ روح به شنيدن آن قناعت نورزيد ، بلكه با گرايش حقيقى و تسليم و عبادت واقعى به درك ارتباط اين نشانه ها به آن محبوب لم يزل و لا يزال نايل خواهيد گشت .\r\n","description":"","footnote":"","page_name":" 301 ","page_number":305},
  {"content":"\r\n[ بياييد پيش از همه چيز گامى به نهان خانهء دل گذاريد ، انوار الهى را از روزنهء آن نهانگاه دريابيد ، سپس از آن نهانگاه قدم بيرون بگذاريد . در اين موقع است كه خواهيد توانست اين لطافتها و ظرافتها و جلوه هاى عالى هندسهء كلى را به آن نور ابدى مربوط ساخته و آنها را به عنوان نشانه هاى آن نور محبوب بپذيريد و الا اگر زندگانى ابدى هم نصيب شما شود از اين معلومات و آثار نخواهيد توانست به ديدار جمال و جلال آن نور محبوب نائل شويد 
  ] .\r\nآنان كه در عالم الست خداى خود را ملاقات نموده سر مست جلال و جمال او گشته‌اند مىتوانند نشان او را در نمودهاى هستى دريابند ، بوى شراب را كسى مىتواند دريابد كه آن را چشيده باشد ، اين كه پيشواى ما فرموده است :\r\n« الحكمة ضاله المؤمن » .\r\n( حكمت گمشدهء مومن است ) .\r\nاين گمشده براى كسى است كه پيش از گمشدن آن را داشته است . آن حكمت در حقيقت مانند دلال و واسطه اى است كه مىتواند شما را به حكيم مطلق رهنمون شود . [ اكنون در اين باره مثالى براى شما مىگويم 
  ] :\r\nاگر در عالم خواب كسى را ببينى كه به تو وعده مىدهد كه فردا فلانى را ملاقات خواهى كرد ، براى اين كه بدانى آن شخص مطلوب توست نشانهايى را به تو تعليم مىدهم :\r\n1 - او سوار مركبى است .\r\n2 - همين كه تو را ديد تو را به آغوشش خواهد كشيد .\r\n3 - به روى تو خواهد ديد .\r\n4 - در مقابل تو دست بسته خواهد ايستاد .\r\n5 - اشتياق به چنين وصالى باعث نشود كه از روى هوى و هوس اين خواب را به كسى بگويى .\r\nچنان كه خداى عز و جل به حضرت زكريا عليه السلام پدر حضرت يحيى عليه السلام در بارهء به وجود آمدن فرزندش چنين دستور داد كه تا سه روز با هيچ كس صحبت مكن ،\r\n","description":"","footnote":"","page_name":" 302 ","page_number":306},
  {"content":"\r\nاگر اين مدت را توانستى با كسى گفتگو نكنى ، علامت آن است كه يحيى عليه السلام به وجود خواهد آمد .\r\nاين نشانها كه گفتم با طعم شكرينشان با تو گفتگو خواهند كرد ، اين نشانها چيست ؟ بلكه صدها نشان ديگرى خواهى ديد . همهء اين نشانها علامت آن است كه تو آن ملك و جاه را كه مىجويى از خدا خواهى يافت . برخى ديگر از اين نشانه ها را به تو بگويم :\r\nگريه هاى تو در شبهاى طولانى ، سوز و گداز و راز و نيازهاى سحر گاهى ، آن راز و نياز و مزاياى روحانى كه بدون آنها روز روشن هم چون شب تاريك و گردنت مانند دوك باريك مىگردد ، همهء اموالت را به عنوان زكات مىپردازى ، آن گاه مانند پاكبازان حتى رختهايت را از تن مىكنى و به مستمندان مىبخشى ، رختها و خواب و رنگ چهره را در راه او از دست مىدهى ، بالاتر از اينها سر در راه آن مىبازى ، آن چنان موجوديت خود را از دست مىدهى كه مانند مو باريك مىشوى ، بارها مانند عود در آتش مىنشينى و مانند كلاه جنگى سر مقابل تيغ مىبرى .\r\nصدها هزار از اين گونه رياضتها و تحمل رنج و شكنجه لازمهء عشق و خوى عشاق وفادار است كه نتوان به شمارش آورد .\r\nتو در عالم خواب حالاتى را كه ساليان دراز در آرزويش بودى مشاهده نمودى ، بامداد فرا مىرسد و با اميد رسيدن به واقعيات آن آرزوها خود را پيروز مىبينى . آن گاه به راه مىافتى و در جستجوى نشانهايى كه در خواب به تو گفته بودند چشم به هر سو مىگردانى . در اين پى گردى و كوشش از بيم آن كه مبادا روز پايان پذيرد و تو آن نشانىها را پيدا نكنى مانند برگ ناچيز به خود مىلرزى ، رو به سوى كوىها و بازارها و سراها مىدوى ، آن چنان كه كسى گوسالهء خود را گم كرده باشد .\r\nاز تو مىپرسند : اى خواجه خير است ، به كجا مىدوى ؟ پاسخ مىدهى كه آرى ، خير است ، چيزى گم كرده‌ام ، ولى نمىتوانم بگويم كه گمگشتهء من چيست .\r\n","description":"","footnote":"","page_name":" 303 ","page_number":307},
  {"content":"\r\nاگر بگويم گمگشتهء من چيست ، يكى از آن نشانىها كه علامت وصول به مطلوب است از من فوت خواهد گشت و فوت شدن نشانى مساوى با مرگ و نابودى من است .\r\nآن گاه هر مرد سوارى را كه مىبينى به او مىنگرى ، آن مرد سوار مىگويد : چيست ؟ چه شده كه ديوانه وار در من مىنگرى ؟ به او مىگويى : من مطلوبى را گم كرده‌ام و در جستجوى او هستم .\r\n\r\nدولتت پاينده بادا اى سوار\r\nرحم كن بر عاشقان معذور دار\r\n\r\nچون اين جستجوى تو از روى هوى و عادت نبود ، بلكه با جديت در تعقيب مطلوب حركت كردى اين جستجو خطا نخواهد كرد ، ناگهان شخص سوار نيك بختى بر تو ظاهر مىشود ، تو را در آغوش مىگيرد ، تو از هوش مىروى و به عالم بىهوشى وارد مىشوى ، مردم بىخبر از واقع كه حال تو را درك نمىكنند ، مىگويند : اين هم نوعى از سالوس بازى و دو رويى آنها نمىدانند كه اين شور و هيجان معلول چيست و اين نشانى وصل كيست .\r\nاين همه نشانىها براى كسى مطرح است كه بينايى به او دست داده و از خود محبوب بنوايى رسيده باشد .\r\nهنگامى كه جوياى معشوق نشانىها را پيدا مىكند ، آن نشانىها يكى پس از ديگرى جانى بر جانهاى او مىفزايد .\r\n[ گويى هر روز و با يافتن هر يكى از نشانها روح تازه ترى در كالبد او وارد مىگردد . 
  ] مىدانيد رسيدن مرد جوينده به اين نشانيها مانند چيست ؟ مانند آن ماهى است كه به آب برسد كه قوام حياتش با آن است . اى مرد با ايمان اى انسان جوينده « تلك آيات الكتاب » خداى ما كه مىفرمايد : ( اين است آيات و نشانىهايى كه در كتاب مىفرستم ) هوشيار باش و از اين نشانىها بكوى محبوب ابدى رهسپار شو .\r\nاز آن نشانىها و علاماتى كه مخصوص پيامبران عظام است در جانهاى آشنا\r\n","description":"","footnote":"","page_name":" 304 ","page_number":308},
  {"content":"\r\nبا محبوب بىهمتا پيدا مىشود . اين سخن را كه آغاز نموده و مقدارى از آن را باز گو كردم ، نمىتوانم بپايان برسانم ، دل از دست داده‌ام معذورم بداريد ، شمارش آن معانى كه در دل دارم و مىخواهم در كالبد نارساى الفاظ با شما در ميان بگذارم ، آن اندازه امكان پذير است كه شمارش ذره‌هاى جهان هستى اگر با اين حال در صدد شمارش حقايق بر مىآيم - مانند آن كسى كه برگهاى باغ و بانگ كبك و زاغ را مىشمارد - در حقيقت نمىخواهم توانايى شمارش آنها را ابراز كنم ، بلكه مقصودم ارشاد اشخاص مورد امتحان است كه نمونه اى ببينند و طعم كل را بچشند .\r\nهمچنان كه گاهى خواص نحس ستارهء كيوان يا سعد ستارهء مشترى را متذكر مىشويم ، نه براى آن است كه مىتوانم همهء آنها را محاسبه نمايم ، بلكه منظور از شمردن اين خواص بيان بعضى از آثار ستارگان است كه براى تشخيص سود و زيان مناسب است و در نتيجه مقدارى از آثار قضا و قدر براى كسانى كه اهل سعد و نحساند روشن گردد . كسى كه طالعش ستارهء مشترى است ، همواره شادى و نشاط و سرورى نصيب او است و بالعكس كسى را كه ستارهء زحل طالعش مىباشد ، براى او احتياط در امور ضرورى است . اگر در بارهء اين خواص آن بىچاره را كه طالعش زحل است بيدار نسازم ، در آتش شوم زحل خواهد ساخت . ( 1 )  اى انسانى كه مىخواهى با اين وسايل ناچيز و در اين قلمرو محدود دم از آفتاب پشت پردهء طبيعت بزنى بس كن ، بىهوده اين راه امكان ناپذير را با اين پاها در پيش مگير ، آفتاب پشت پرده چيزى است كه اگر آتش از آن بتابد تمام ستارگان در اين سپهر بىكران مىسوزند و نور و نشان خود را از دست مىدهند . برويد به باز گو كردن حقايقى مشغول شويد كه\r\n","description":"","footnote":" ( 1 ) با نظر به مجموع معلومات جلال الدين بايستى اين گونه مسايل را كه افسانه اى بيش نيستند و در ظاهر اين شخصيت را به خود جلب كرده‌اند ، بايستى تأويل مناسبى را در نظر بگيريم : مانند اين كه جلال الدين مىخواهد براى توضيح مقصود خود از معلومات كلاسيك آن زمان بهره بردارى نمايد . . ","page_name":" 305 ","page_number":309},
  {"content":"\r\nنتيجه اى در اين دنيا داشته باشد ، جنبش و فعاليت اختران اين سپهر نيلگون نه توانايى ابراز وجود دارند و نه نتيجه اى ، مگر با لطف عميم خداوندى .\r\nمربى ما ، دستور داده است كه همواره به ياد خدا باشيم ، آن خدايى كه در ميان آتش ( خود طبيعى ) نور ( من عالى ) را عنايت فرموده است : اگر چه به ذكر شما نيازى ندارم و تصويرها و تجسيمات شما در بارهء من هيچ گونه شايستگى ندارد ، باز به ياد من باشيد [ تا شخصيت روحى شما به ثمر خويش برسد . 
  ] آنان كه مست تصوير و خيالاتند نمىتوانند ذات خداوندى را بدون مثالى كه با ذهن خويش آفريده‌اند دريابند ، اين ياد آورىهاى جسمانى [ كه مطابق شرايط ذهنى شما صورت مىگيرد 
  ] خيالات ناقصى است كه زيبندهء آن مقام شامخ نمىباشد . اگر كسى در بارهء توصيف شاه تنها اين مطلب را بگويد كه : شاه بافنده نيست ، آيا اين مدح براى شاه است ؟ آيا اين تعريف شايستهء او است ؟\r\n","description":"","footnote":"","page_name":" 306 ","page_number":310},
  {"content":"\r\n\r\nمناجات كردن شبان با حق تعالى در عهد موسى عليه السلام\r\n\r\n( ( 1720 ) ) ديد موسى يك شبانى را به راه\r\nكاو همىگفت اى خدا و اى إله\r\n( ( 1721 ) ) تو كجايى تا شوم من چاكرت\r\nچارقت دوزم كنم شانه سرت\r\nاى خداى من فدايت جان من\r\nجمله فرزندان و خان و مان من\r\nتو كجايى تا كه خدمتها كنم\r\nجامه ات را دوزم و بخيه زنم\r\n( ( 1722 ) ) جامه ات شويم شپشهايت كشم\r\nشير پيشت آورم اى محتشم\r\nور تو را بيماريى آيد به پيش\r\nمن تو را غم خوار باشم همچو خويش\r\n( ( 1723 ) ) دستكت بوسم بمالم پايكت\r\nوقت خواب آيد بروبم جايكت\r\nگر بدانم خانه ات را من مدام\r\nروغن و شيرت بيارم صبح و شام\r\nهم پنير و نانهاى روغنين\r\nخمرها چغراتهاى نازنين\r\nسازم آرم به پيشت صبح و شام\r\nاز من آوردن ز تو خوردن تمام\r\n( ( 1724 ) ) اى فداى تو همه بزهاى من\r\nاى به يادت هى هى و هيهاى من\r\n( ( 1725 ) ) زين نمط بىهوده مىگفت آن شبان\r\nگفت موسى با كيستت اى فلان ؟\r\n( ( 1726 ) ) گفت با آن كس كه ما را آفريد\r\nاين زمين و چرخ از او آمد پديد\r\n( ( 1727 ) ) گفت موسى هان خيره سر شدى\r\nخود مسلمان ناشده كافر شدى\r\n( ( 1728 ) ) اين چه ژاژ است اين چه كفر است و فشار\r\nپنبه اى اندر دهان خود فشار\r\n( ( 1729 ) ) گند كفر تو جهان را گنده كرد\r\nكفر تو ديباى دين را ژنده كرد\r\n( ( 1730 ) ) چارق و پا تابه لايق مر تو راست\r\nآفتابى را چنينها كى رواست ؟\r\n( ( 1731 ) ) گر نبندى زين سخن تو حلق را\r\nآتشى آيد بسوزد خلق را\r\n( ( 1732 ) ) آتشى گر نامده است اين دود چيست\r\nجان سيه گشته روان مر دود چيست\r\n( ( 1733 ) ) گر همىدانى كه يزدان داور است\r\nژاژ و گستاخى تو را چون باور است\r\n( ( 1734 ) ) دوستى بىخرد خود دشمنى است\r\nحق تعالى زين چنين خدمت غنى است\r\n\r\n","description":"","footnote":"","page_name":" 307 ","page_number":311},
  {"content":"\r\n\r\n\r\n( ( 1735 ) ) با كه مىگويى تو اين با عم و خال\r\nجسم و حاجت در صفات ذو الجلال\r\n( ( 1736 ) ) شير او نوشد كه در نشو و نماست\r\nچارق او پوشد كه او محتاج پاست\r\n( ( 1737 ) ) ور براى بنده است اين گفت و گو\r\nآن كه حق گفت او من است و من خود او\r\n( ( 1738 ) ) آن كه گفت انى مرضت لم تعد\r\nمن شدم رنجور او تنها نشد\r\n( ( 1739 ) ) آن كه بىيسمع و بىيبصر شده است\r\nدر حق آن بنده اين هم بىهده ست\r\n( ( 1740 ) ) بىادب گفتن سخن با خاص حق\r\nدل بميراند سيه دارد ورق\r\n( ( 1741 ) ) گر تو مردى را بخوانى فاطمه\r\nگر چه يك جنسند مرد و زن همه\r\n( ( 1742 ) ) قصد خون تو كند تا ممكن است\r\nگر چه خوش خوى و حليم و ساكن است\r\n( ( 1743 ) ) فاطمه مدح است در حق زنان\r\nمرد را گويى بود زخم سنان\r\n( ( 1744 ) ) دست و پا در حق ما استايش است\r\nدر حق پاكى و حق آلايش است\r\n( ( 1745 ) ) لم يلد لم يولد او را لايق است\r\nوالد و مولود را او خالق است\r\n( ( 1746 ) ) هر چه جسم آمد ولادت وصف اوست\r\nهر چه مولود است او زين سوى جوست\r\n( ( 1747 ) ) ز آن كه آن كون و فساد است و مهين\r\nحادث است و محدثى خواهد يقين\r\n( ( 1748 ) ) گفت اى موسى دهانم دوختى\r\nوز پشيمانى تو جانم سوختى\r\n( ( 1749 ) ) جامه را بدريد و آهى كرد تفت\r\nسر نهاد اندر بيابان و برفت\r\n\r\nآيه\r\n« بِسْمِ الله اَلرَّحْمنِ اَلرَّحِيمِ - قُلْ هُوَ الله أَحَدٌ . الله اَلصَّمَدُ . لَمْ يَلِدْ وَلَمْ يُولَدْ وَلَمْ يَكُنْ لَه كُفُواً أَحَدٌ . » 112 : 0 - 4 ( 1 )  ( به نام خداوند بخشايندهء مهربان - بگو : او خدايى است يگانه . خداى بىنياز . نه زاييده و نه زاييده شده است . و براى او هيچ كس همتا نيست . )\r\n","description":"","footnote":" ( 1 ) سورهء الاخلاص . . ","page_name":" 308 ","page_number":312},
  {"content":"\r\n\r\n\r\nروايت\r\n« موسى بن جعفر عن آبائه عن على عليه السلام عن النَّبىّ قال يعير الله عز و جل عبدا من عباده يوم القيامة فيقول : عبدى ما منعك إذا مرضت ان تعودنى ؟ فيقول : سبحانك ، سبحانك أنت رب العباد لا تألم و لا تمرض ، فيقول : مرض اخوك المسلم فلم تعده ، و عزتى و جلالى لو عدته لوجدتنى عنده ثم لتكفلت بحوائجك فقضيتها لك و ذلك من كرامة عبدى المؤمن و انا الرحمن الرحيم . » ( 1 )  ( حضرت موسى بن جعفر از پدرانش از على عليه السلام از پيامبر اكرم چنين نقل مىكند : كه پيامبر فرمود : در روز رستاخيز خداى عز و جل بعضى از بندگانش را توبيخ فرموده مىگويد : اى بندهء من [ در دنياى گذشته 
  ] هنگامى كه من بيمار شدم چرا به عيادت من نيامدى ؟ مىگويد : پاكيزه پروردگارا پاكيزه تر از آن هستى كه دردى بكشى و مريض شوى ، تو خدا و پرورش دهنده بندگان هستى . خدا خواهد فرمود : برادر مسلمان تو مريض شد او را عيادت نكردى ، سوگند به عزت و جلالم اگر او را عيادت مىكردى و بديدار او مىرفتى مرا در نزد او مىيافتى ، سپس من بر آورده شدن نيازمنديهاى تو را به عهده مىگرفتم [ اين رحمت در بارهء تو 
  ] به جهت كرامت بندهء با ايمان من مىباشد من و رحمان و رحيمم . )\r\n\r\n( ( 1720 ) ) ديد موسى يك شبانى را به راه\r\nكاو همىگفت اى خدا و اى إله\r\n\r\n\r\nمغز شبان هم نقشهء موسى بن عمرانى كشد\r\nمور ضعيف و ناتوان چون شكل يزدانى كشد\r\nبىشك به شكل مورچه با شاخ حيوانى كشد\r\n\r\n","description":"","footnote":" ( 1 ) سفينة البحار ، ج 2 ، ص 534 و 535 . . ","page_name":" 309 ","page_number":313},
  {"content":"\r\n\r\nمغز شبان هم نقشهء موسى بن عمرانى كشد\r\nدر ذهن مانى گر فتد او صورت مانى كشد\r\nادراك هر جنبده نقش خويش را داراستى\r\n\r\nداستانى به اين خصوصيات كه جلال الدين در اين ابيات آورده است ديده نمىشود ، اما داستانهايى كه توجه نارساى افراد را به خداوند و پذيرفته شدن همان توجه نارسا را در بر دارد فراوان است ، شايد جلال الدين واحدهاى اساسى اين تابلوى بسيار عالى را از آن قصه ها گرفته باشد و به هر حال اصل قضيه در اشكال گوناگون نه تنها در گذشته ، بلكه همين امروز هم قابل مشاهده است .\r\nزيبايى اين تابلو را كه مغز فعال و احساس عالى جلال الدين به وجود آورده است فوق العاده جالب و گيرنده مىباشد ، به اضافهء اين كه در ضمن داستان مطابق روش هميشگىاش مطالب عالى زيادى را با بيانات شيوا آورده است .\r\nيكى از همان مطالب كه شايد اساس تابلوى موسى و شبان را تشكيل داده است ، همين مسئلهء درك و سازندگىهاى ذهن انسانى است كه در بارهء تمام حقايق غير محسوس مخصوصاً حقيقت خداوند جلت عظمته مىباشد . ما قبلًا در داستان « پير چنگى » هم با چنين مطلبى آشنايى پيدا كرده‌ايم .\r\nپيش از توضيح فلسفى و روانى اين مطلب روايت معروفى را كه محدثين نقل كرده‌اند ياد آور مىشويم :\r\n« عن الباقر محمد بن على زين العابدين صلوات الله عليهما : كل ما ميزتموه باوهامكم فى ادق معانيه فهو مخلوق مصنوع مثلكم مردود اليكم و البارى تعالى واهب الحياة مقدر الموت و لعل النمل الصغار تتوهم ان لله زبانيتين كما لها ، فانها تتصور ان عدمهما نقصان لمن لا تكونان له . » ( 1 )  ( از حضرت باقر محمد بن على زين العابدين عليه السلام وارد شده است : هر چيزى را\r\n","description":"","footnote":" ( 1 ) جامع الاسرار و منبع الانوار ، شيخ سيد حيدر آملى ص 42 . . ","page_name":" 310 ","page_number":314},
  {"content":"\r\nكه با اوهام و خيالات خود در دقيقترين معانيش [ به عنوان خدا 
  ] تميز داده و تصور كنيد ، آن چيز آفريده و ساخته شدهء شما است و به خود شما بر مىگردد .\r\nخداوند متعال بخشايندهء حيات و مقدر كنندهء مرگ است و شايد مورچه هاى ناتوان چنين توهم مىكنند كه خدا هم مانند آنها دو شاخ كوچك دارد ، زيرا ، آنها گمان مىكنند كه نداشتن شاخ براى كسى كه شاخ ندارد نقصى است ) .\r\nدر اين روايت مطلب بسيار جالبى كه وجود دارد اين است كه هر جاندارى آن چه را كه دارا است و در زندگانى او دخالت دارد كمال يا ضرورت مطلق مىبيند و فقدان آن را نقص و كاهش خيال مىكند .\r\nبه همين جهت اگر موجودى را به عنوان آفرينندهء خويش توجه كند بدون ترديد دو شاخ ظريف را هم به او نسبت خواهد داد و اين يك قانون كلى است ، به طورى كه حتى بعضى از كسانى كه داراى قدرت انديشه هستند و معلوماتى را فرا گرفته‌اند مزاياى درونى خود را از قبيل خيال و انديشه و تعقل و علم بدون تصرف به خدا نسبت مىدهد مثلًا مىگويند : خدا با خود انديشيد و به اين نتيجه رسيد يا از اين مردمى كه خدا آفريده است چيزى دستگيرش نخواهد شد چنان كه در اول كتاب عهد عتيق ( تورات ) هم ديده مىشود :\r\n« 1 - آفرينش آسمانها و زمين و همه لشكريانش تكميل شد .\r\n2 - و در روز هفتم از كارى كه كرد فارغ گشت و در روز هفتم از كارى كه كرده بود به استراحت پرداخت .\r\n3 - روز هفتم را مبارك و مقدس گردانيد ، زيرا ، در آن روز از همه كارهايى كه از نظر آفرينندگى كرد فارغ شده به استراحت پرداخت . » ( 1 )  [ انسان در اين جملات خداوند را مانند خود تصور كرده است كه كار مىكند ، خسته مىگردد و به استراحت مىپردازد .\r\nجملات ذيل تقريباً صريحتر و روشنتر در مقصود ما است 
  ] :\r\n","description":"","footnote":" ( 1 ) تورات ، سفر تكوين ، جملات 1 و 2 و 3 كه چاپ بيروت سال 1872 . . ","page_name":" 311 ","page_number":315},
  {"content":"\r\n5 - رب [ خدا 
  ] ديد كه تبه كارى انسان در روى زمين زياد شده است و تمام تصورات و افكار درونىاش هر روز شر و تباه است .\r\n6 - خدا به جهت آفرينش انسان اندوهگين شد و در دل خود اسفناك گشت .\r\n7 - خدا گفت : انسانى را كه خلق كرده‌ام ، انسان را با چار پايان و جنبندگان و پرندگان آسمان را از روى زمين محو مىسازم . زيرا ، به كارهاى آنها اندوهگين شده‌ام . » ( 1 )  دو مطلب در جملات فوق ريشهء مقايسه اى دارد :\r\n1 - خدا پس از آفرينش انسانها و شروع زندگى آنان ديده است كه انسانها تبه كار مىگردند . نتيجه اين است كه پيش از ظهور نمودهاى انسانى نمىدانست كه در آنها چه نيرويى آفريده است و آنان چه سوء استفاده هايى از آن نيروها خواهند كرد .\r\n2 - اسناد اندوه و اسف كه از اوصاف انسانى است به خداوند .\r\nابياتى كه از ملك الشعراء بهار نقل شده است مىتواند به عنوان نمونه باز گو كنندهء اصل مقايسه بوده باشد ، چند بيت را كه در بارهء تجسيمات مردم عامى در بارهء خدا سروده است ذيلًا نقل مىكنيم :\r\n\r\nهستش خدا مثال يكى پادشاى پير\r\nبالاى آسمان تنه ور پايه پندرى\r\nتو پندرى خدا به مثال فرشته يه\r\nيا نه مثال مردم دنيايه پندرى\r\nهر جا كه را مره ادماش با خودش مرن\r\nديوونخونه اش چو حيطه مصفايه پندرى\r\nراپورت بنده هاره برش هر سعت مدن\r\nراپورتها دمين پاكتهايه پندرى\r\nراپورتها ره هى مخنه هى حكم مده\r\nحكمش دحق ما و تو مجرايه پندرى\r\nهر كس كه مومنه تو بهشتش موتوپونه\r\nانجه اجيل مجيل عموت رايه پندرى\r\nهر كس كه كافره به جهندمش مندزه\r\nانجه برى ما و تو درش وايه پندرى\r\n\r\n","description":"","footnote":" ( 1 ) تورات ، سفر تكوين جمله 5 تا 7 . . ","page_name":" 312 ","page_number":316},
  {"content":"\r\n\r\nعلت فلسفى مقايسه كردن انسان خود را با خدا\r\nهر موجود جاندارى با نظر به علاقه و محبت نهايى كه به جان خود دارد ، اگر شرايط اجازه دهد مىخواهد همهء هستى را در راه ابقاء زندگى مطلوبش مورد بهره بردارى قرار بدهد . اين اصل در مورد خود قابل ترديد نيست .\r\nروى اين اصل اگر همهء جانداران شعور و ادراك مناسب با اين پديدهء « همه براى من » داشتند ، بدون استثناء موجوديت خود را عالىترين موجوديت تصور مىكردند ، ولى ما از عالم حيوانات غير از انسان چندان اطلاعى نداريم و نمىدانيم آنها خود را چگونه ارزيابى مىكنند ، ولى به آن اندازه كه از تخيلات و انديشه ها و كارهاى خارجى انسان اطلاع داريم ، مىتوانيم اين حقيقت را به دست بياوريم كه انسان موجوديت خود را بالاترين يا محبوبترين موجوديت مىداند ، چنان كه همه را براى خود مىخواهد . ( 1 )  اين اصل را كه متذكر شديم ، ممكن است به عنوان فلسفهء مقايسه اى باشد كه انسان ميان خود و موجود برترين اعتقاد مىكند و موجوديت برترين را شبيه به خود تصوير مىكند .\r\nاين علت همان خود بينى و خود خواهى است كه در انسان به طور روشن سراغ داريم .\r\n","description":"","footnote":" ( 1 ) ناگفته نگذاريم كه اين ارزيابى مطلق در بارهء نوع انسانى براى متفكرين زيادى ابهام آميز است ، يعنى قبول ندارند كه انسان اشرف موجودات بوده باشد و از قرآن مجيد هم كه مىفرمايد : « وَفَضَّلْناهُمْ عَلى كَثِيرٍ مِمَّنْ خَلَقْنا انسانى 16 - 21 17 : 70\r\n. . » . . ( انسانها را به عده زيادى از موجودات برترى داديم ) . . همين نظريه استفاده مىشود ، ولى از نظر فرد فرد انسانها ارزيابى مطلق و خواستن مطلق تا حدودى روشن است ، زيرا - با حذف شرايط استثنايى هر فردى مىگويد : « من » و « همه براى من » . . ","page_name":" 313 ","page_number":317},
  {"content":"\r\n\r\nبراى رفع اين علت كافى است كه انسان در راه به دست آوردن رشد شخصيت كمى به فعاليت بپردازد و ناتوانى و نادانى و محدوديت موقعيت خويش را نه در مقابل آفرينندهء جهان هستى ، بلكه در برابر ساير نيروهاى ما فوق در نظر بياورد ، اگر چنين فعاليتى انجام بدهد بدون ترديد از آن خود بينى و خود خواهى شرمسار خواهد گشت .\r\nانسان رشد يافته چگونه مىتواند خود را با موجود برتر مقايسه نموده خود را به آن تشبيه كند ، در صورتى كه مىبيند در مقابل كوچكترين عوامل جبرى از پا در مىآيد و نابود مىگردد ؟ يك نقطهء مجهول ناچيز كافى است كه آن چنان او را به نابودى كشاند كه گويى در زنجير طولانى هستى چنين حلقه اى اصلا وجود نداشته است . ملاحظه مىشود كه علت فلسفى مقايسه و علاقه به احساس مشابهت ميان انسان و خدا بسيار ضعيف و سست است .\r\nعلت روانى مقايسه كردن انسان خود را با خدا\r\nآن چه كه بسيار اهميت دارد علت روانى مقايسه و احساس مشابهتى است كه انسان ميان خود و خدا برقرار مىسازد و نجات يافتن از اين علت بسيار دشوارتر از رهايى از علت فلسفى است كه در گذشته متذكر شديم .\r\nبنياد سازمان مغزى طورى تنظيم شده است كه تنها به درد خواندن سطور كتابى از جهان هستى مىخورد كه در مقابل حواس ما گسترده شده است . به همين جهت است كه زبان حال اكثر افراد بشرى همين است كه در بيت ذيل منعكس شده است :\r\nما ز آغاز و ز انجام جهان بىخبريم اول و آخر اين كهنه كتاب افتاده است و نيز به همين جهت است كه حتى بعضى از مغزهاى نيرومند با اين كه سير و سياحتى در جهان طبيعت كرده و از سيستم قوانين و روابط آن تا حدود زيادى اطلاع پيدا كرده‌اند ، با اين حال در مراحل نهايى نتوانسته‌اند گريبان خود را از پنجهء گمان و ترديد و شك نجات بدهند . ابو العلاى معرى از زبان اينان مىگويد :\r\n\r\nاما اليقين فلا يقين و انما\r\nاقصى اجتهادى ان اظن وا حدساً\r\n\r\n","description":"","footnote":"","page_name":" 314 ","page_number":318},
  {"content":"\r\n( اما يقين ، [ در حقايق هستى 
  ] يقينى وجود ندارد و جز اين نيست كه نهايت كوشش من نتيجه اى كه در بر دارد گمان و حدسى بيش نيست ) .\r\nفخر رازى هم فرياد مىزند :\r\n\r\nنهاية اقدام العقول عقال\r\nو اكثر سعى العالمين ضلال\r\nو ارواحنا فى وحشة من جسومنا\r\nو حاصل دنيانا اذى و و بال\r\nو لم نستفد من بحثنا طول عمرنا\r\nسوى ان جمعنا فيه قيل و قال (\r\n\r\nآخرين نتيجهء فعاليتهاى عقول انسانى بند و زنجيرى بپاى او است ، اكثر كوششهاى عالميان در گمراهى است . ارواح لطيف ما از اجسام مادى ما در وحشت و هراس است ، محصول زندگانى دنيوى ما اذيت و وبالى بيش نيست . از اين كاوشها كه در طول عمر كرده‌ايم جز گرد آوردن مشتى قيل و قال بهره اى نبرده‌ايم ) .\r\nكانت صريحاً مىگويد : « آن اندازه كه كاوشهاى تجربى و عقلانى عقل را بيدار مىسازد ؟ ايجاد آرامش نمىكند . » ( 1 )  براى چه ؟ يعنى علت چيست كه هيچ كس نمىتواند در مراحل عالى شناسايى گريبان خود را از پنجهء شك و ترديد و احتمال و گمان و تحير نجات بدهد ؟ گفتيم : بنياد سازمان مغزى ما طورى تعبيه شده است كه تنها مىتواند سطورى چند از وسط كتاب آفرينش را بدون اين كه به تمام اعماق آن نوشته نفوذ كند ، بخواند توقع شناسايى عالىتر از اين مقدار ، مانند توقع چشيدن طعم سيب است از اعداد 1 و 2 و 3 . . . . كميت و كيفيت و در آميختن حوادث با زمان و مكان و محدوديت وجود معلولها از ناحيهء علل و معين شدن راه علت در آن معلول كه ايجاد خواهد كرد و به طور كلى پياده شدن فعاليتهاى ذهنى ما در قلمرو ماده و بعد آن ، از تماس واقعى\r\n","description":"","footnote":" ( 1 ) ما به همين چند جمله كه از متفكرين شرقى و غربى نقل كرديم در اينجا قناعت مىكنيم و در مباحث آينده مشروحاً به نقل جملات در بارهء مسئله فوق و بررسى لازم خواهيم پرداخت . . ","page_name":" 315 ","page_number":319},
  {"content":"\r\nبا حقايقى در ما فوق ماده و كشش آن جلوگيرى مىكند . هر چه كه فعاليتهاى مغزى انسانى به ماده نزديكتر باشد محصول آن فعاليتها بيشتر در اشكال ماده نمودار خواهد گشت .\r\nآرى :\r\nموج خاكى فكر و وهم و فهم ماست اين يك مسئلهء طبيعى بديهى است كه ذهن ما هرگز نخواهد توانست از بنياد طبيعى خود بر كنار شده و بدون وسايل معمولى خويش كارى انجام بدهد . بنا بر اين اگر بخواهد علم را تصور كند همين دانستنىها را مجسم خواهد كرد كه خود با او سر و كار دارد . همچنين اگر توانايى و آزادى و عدالت و غير ذلك از اوصاف عالى را تصور كند بدون ترديد اين تصور را از روى مفاهيم محسوس و معقول امور مزبوره كه براى او مطرح شده است استنساخ خواهد كرد .\r\nپس چوپانى كه خدايى شنيده يا گاهى در بعضى از رويدادهاى زندگى نظارت و سلطهء خدايى را دريافته است ، مفهوم آن را در قيافهء موسى كه خوش هيكل و نيرومند با آن عصايش پياده و تطبيق كرده و گفته است :\r\n\r\nتو كجايى تا شوم من چاكرت\r\nچارقت دوزم كنم شانه سرت\r\nدستكت بوسم بمالم پايكت\r\nوقت خواب آيد بروبم جايكت ( 1 ) \r\n\r\nيك انديشه و روش كاملًا طبيعى است ، ولى آن چه كه مهم است اين است كه ميخكوب شدن در اين مرحلهء طبيعى اولى آن اندازه نامطلوب است كه ميخكوب شدن يك ذهن در راه شناسايى عالى رياضى ، در يك پرتقال ، دو سيب ، سه انسان ، چهار گوسفند پنج كتاب و . . . و همان اندازه نامطلوب است كه ميخكوب شدن يك حقوقدان عالى مقام\r\n","description":"","footnote":" ( 1 ) در ابيات مثنوى مىتوان مورد خطاب چوپان را نه شخص موسى بلكه يك انسان ديگر مجسم كرد كه شبان را به خود جلب كرده است . . ","page_name":" 316 ","page_number":320},
  {"content":"\r\n\r\nدر اين كه اين زير سيگارى مال اين آقا است كه لباسهاى خوب پوشيده است اين مطلب را در تحليل ابيات آيندهء همين داستان مشروحاً توضيح خواهيم داد .\r\n\r\nاى خداى من فدايت جان من\r\nجمله فرزندان و خان و مان من\r\n\r\n« كمال الجود بذل الموجود . » ( نهايت بخشش پيش كش كردن تمام موجودى است . )\r\nدر اين چند بيت جلال الدين وضع روانى يك چوپان كوهى را به بهترين وجه آشكار ساخته است .\r\nهنگامى كه اين چوپان در نظر خود با خدا روبه رو مىشود ، مىخواهد از اعماق قلبش هر چه دارد از فرزندان و خانمان و بالاتر از همهء آنها جان عزيزش را به خدا تقديم كند . چه تسليمى بالاتر از اين كه : مىخواهد براى هميشه چاكر او باشد ؟ اگر چارقهاى خدايش پاره شود نه تنها مىتواند آنها را وصله بزند ، بلكه براى او چارق تازه هم مىتواند بدوزد .\r\nديده گانش را به سر و زلف خدايش خواهد دوخت هر وقت ديد موهاى خدايش ژوليده است آنها را شانه خواهد كرد ، آن قدر مواظب موهايش خواهد شد كه حتى يك تار مو هم به زمين نخواهد افتاد ، شانه را با نرمى هر چه بيشتر در موهايش فرو خواهد برد ، مبادا دندانه هاى شانه به سر خدايش اصابت كند و ناراحتش نمايد .\r\nاى خدا من هميشه سوزن و نخ در انبانم آماده كرده‌ام كه اگر لباست پاره شود ، خودم لباسهايت را وصله بزنم ، اصلا من مىتوانم از پوست گوسفندانم و پارچه هاى ديگرى كه مىخرم و مىآورم براى تو لباس بدوزم . ببينم ، مثل اين كه جامه هايت را كسى نشسته است ، آه خدايا من شستن جامه هايت را به عهده مىگيرم ، آنها را خودم خواهم شست . گوسفندان و بزهايم همواره شير مىدهند ،\r\n","description":"","footnote":"","page_name":" 317 ","page_number":321},
  {"content":"\r\nشير آنها را مىدوشم ، صاف و پاكيزه در آن سفالينم كه تميز و پاكيزه نگه داشته‌ام براى تو مىآورم .\r\nاگر روزى خاكم بدهن ، بيمار شوى پرستاريت نموده غم خوارت مىگردم ، دستهاى نازنينات را مىبوسم ، جايى را كه تو مىنشينى و مىخوابى و تكيه مىدهى رفت و رو خواهم كرد .\r\nآه خدايا من در كوهساران زندگى مىكنم ، نمىدانم خانه ات در كجا است ، اگر مىدانستم كه خانه ات در كجا است ، براى تو هر صبح و شام شير و روغن و پنير و نانهاى روغنى ، كوزه هاى پر از خوردنىها و آشاميدنىها و ماست مىآوردم ، من همهء اينها را آماده مىكردم و براى تو مىآوردم ، از من آوردن و از تو خوردن .\r\nاى همه بزها و گوسفندانم به فدايت ، در آن هنگام كه نغمه هاى چوپانى سر مىدهم هى هى و هيهاى مىگويم ، تپش دلم را احساس مىكنم ، مىفهمم كه اين نغمه ها و ترانه ها به ياد تو است و براى تو از اعماق قلبم موج مىزند .\r\nاين بود تمام موجوديت آن چوپان ساده لوح كه در اختيار موسى بن عمران عليه السلام قرار مىگرفت .\r\nما نبايد گمان كنيم كه راز و نيازهاى ما با خدا در عين حال كه از حيث عظمت معنى قابل مقايسه با راز و نياز چوپان مزبور نيست ، از حدود ساخته هاى فكرى خود تجاوز مىكند . اگر ما در مقام دعا و كرنش همهء موجوديت خود را كه بسى گسترده تر و عميقتر از آن چوپان كوهى است و همه ى جهان هستى را كه قابل مقايسه با بزها و گوسفندها و روغن و شير و پنير و ماست آن چوپان كوهى نيست به پيشگاه خدا تقديم نماييم ، باز در برابر عظمت الوهيت آن موجود لم يزال و لا يزال قابل اهميت نخواهد بود .\r\nتنها آن چه كه مىتواند براى ما در هر حال با اهميت و مفيد باشد مسئلهء دل دادگى است كه واقعاً دل خود را آمادهء تابش شعاع الهى بسازيم ، البته هر چه\r\n","description":"","footnote":"","page_name":" 318 ","page_number":322},
  {"content":"\r\n\r\nمعلومات و دريافت شده هاى ما بيشتر باشد ، ثمر و اثر بيشترى خواهد داشت ، اما كيفيت همان است كه آن چوپان دل داده هم دارا شده بود .\r\n\r\n( ( 1732 ) ) آتشى گر نامده است اين دود چيست\r\nجان سيه گشته روان مر دود چيست\r\n\r\nعذاب الهى و مطرود شدن از درگاه الهى رنگ و شكل محسوس و مخصوصى ندارد\r\nالبته ، پس از آن بيانات كه در وضع روانى چوپان و عظمت آن بيان كرديم ، اين مطلب را كه تفسير و تحليل مىكنيم ، به عنوان اصل كلى است كه توضيح مىدهيم و الا در مسئلهء چوپان نه تنها عذاب و مطرود شدن وجود ندارد ، بلكه چنان كه گفتيم : با نظر بشرايط ذهنى آن چوپان در حال نيايش با راز و نياز يك مرد عارف دانشمند از نظر كيفيت تفاوتى ندارد .\r\nگفتيم كه : عذاب الهى و مطرود شدن از درگاه او رنگ و شكل محسوس و مخصوصى ندارد .\r\nبعضى از ساده لوحان عذاب و شكنجه را در سقوط و بيمارى جسمانى و مرگ و ميرهايى كه به جهت و با و طاعون و سيل و زلزله و آتش فشانى و غيره عارض مىشود مىبينند و هيچ نمىدانند كه بزرگترين عذاب الهى اضطراب و تيرگى و بيمارىهاى گوناگون روحى است كه امروزه سرتاسر جوامع بشريت را فرا گرفته است ، اينان نمىدانند كه : بيم و هراس روز افزون از انفجار بمبهاى هسته اى عذاب الهى است . ( 1 ) \r\n","description":"","footnote":" ( 1 ) اين بد بختىها و تبه كارىها را كه عذاب الهى ناميده‌ايم ، نه اين است كه واقعاً خداوند بدون علت اين بد بختىها و تبه كارىها را به جهان بشرى سرازير كرده است ، بلكه اين تيره روزىها و شكنجه ها و اضطرابات نتيجه هاى طبيعى كارهايى است كه بشريت با ارادهء خود خواسته است و آن نتيجه ها مانند ساير جريانات طبيعى مانند معلولهايى دنبال علل خويش بروز كرده است . . ","page_name":" 319 ","page_number":323},
  {"content":"\r\nمنكوب شدن وجدانهاى آزاد آدميان عذاب خدايى است .\r\nپايين آمدن سطح تفكرات و انديشه هاى منطقى بزرگترين بلاى خانمان سوز است .\r\nمنفى شدن اطمينان و اعتماد هر يك از طبقات از ديگرى و هر فردى از فرد ديگر مصيبت جان گدازى است .\r\nبه زنجير كشيده شدن عدالت و آزادى و حق و حقيقت با دست يك عده كاموران كامجو ابتلاى عظيمى است .\r\nمرتفع شدن عواطف و احساسات روح افزاى انسانى بزرگترين عذاب جهنمى است .\r\nاگر مملو شدن بيمارستانهاى جوامع حتى بيمارستانهاى متمدنترين كشورهاى روى زمين از بيماران روانى عذاب الهى نيست ، پس چه نام دارد ؟ آيا رواج و شيوع دروغگويى و چند شخصيتى و تملق و چاپلوسى شعله ورترين آتشى نيست كه به دودمان بشريت افتاده ، آن را تباه مىسازد ؟ آيا عذابى بالاتر از اين سراغ داريد كه بشر امروزى نمىداند براى چه زندگى مىكند ؟ آيا غوطه ور شدن در تناقضات ، سازش با هر وضعى كه پيش مىآيد ، بىاعتنايى به پر نسيبهاى انسانى نابود كننده ترين بلايى نيست كه بشر براى خود ايجاد كرده است ؟ با اين حال ساده لوحان مىگويند : روزگار خوشى مىگذرانيم ، همه مىخندند ، همگان لباس مىپوشند و نان مىخورند\r\n","description":"","footnote":"","page_name":" 320 ","page_number":324},
  {"content":"\r\n\r\n\r\n( ( 1748 ) ) گفت اى موسى دهانم دوختى\r\nوز پشيمانى تو جانم سوختى\r\n\r\nبزرگترين شرط موفقيت رهبرى در نظر گرفتن شخصيت راهرو مىباشد\r\nالبته به هيچ وجه چنين قضيه اى ديده نشده است كه پيامبران عظام مانند حضرت موسى عليه السلام مرتكب چنين اشتباهى شود و مرد پاك و ساده لوحى را كه از اعماق قلبش خدا را مىخواند با چنان ضربهء شكننده اى نابود بسازد ، اما چنان كه گفتيم در تابلويى كه جلال الدين تصوير كرده است ، اين قضيه فوق العاده اهميت دارد .\r\nبه توضيح اين كه جلال الدين با اين اصل بسيار اساسى كه در آثار اسلامى وارد شده است مىخواهد مضمون بيت و ابيات آينده را تنظيم كند :\r\n« حسنات الابرار سيئات المقربين . » ( 1 )  يعنى حسنات نيكو كاران معمولى به منزلهء گناهانى است كه براى انسانهاى رشد يافته و مقربين درگاه الهى .\r\nاز نظر تعليم و تربيت مخصوصا در قلمرو تعليم و تربيت راه الهى هيچ گونه وضع و موقعيت انسانى را كه حقيقتاً و با نيت پاك و هدف گيرى الهى در يك فرد ايجاد شده است نبايستى به جهت ناچيز بودن در مقابل وضع و موقعيتهاى عالى جريحه دار و منكوب ساخت .\r\nنبايستى به ضعف و ناچيزى و كمى ادراكات و معلومات راهرو نگريست ، بلكه بايستى ديد : كه آيا او مىخواهد راه برود يا نه ؟ اگر ديديم مصمم شده و نيروى درونى خود را در رسيدن به هدف بسيج كرده است ، معطل نشويم و آن چه را كه در اختيار داريم در دسترس او در حدود منطقى بگذاريم .\r\n","description":"","footnote":" ( 1 ) سفينة البحار ، ج 2 ، ص 201 . . ","page_name":" 321 ","page_number":325},
  {"content":"\r\nاين مضمون كه :\r\n« روح عمل آن نيست است كه انگيزه براى آن عمل گشته است » .\r\nيكى از بديهىترين اصول عقلى و وجدانى است كه در منابع معتبر اسلامى نيز وارد شده است . در دنيا هيچ كاملى وجود ندارد كه كاملتر از آن قابل تصور نباشد و در هيچ قلمرو يك موجود با در نظر داشتن موجوديتش به آن اندازه مبتلا به نقص نيست كه به حد صفر برسد . ( 1 )  روى همان بىنهايت بودن كمال است كه خداوند به پيامبرش دستور مىدهد :\r\n« وَقُلْ رَبِّ زِدْنِي عِلْماً . » 20 : 114 ( پروردگارا به علم من بيفزاى ) .\r\nنتيجه اى كه از اين مبحث مىگيريم اين است كه : هيچ راهبرى بدون در نظر گرفتن شخصيت راهرو نخواهد توانست به موفقيت مطلوب خود برسد .\r\nاگر اوراق شگفت انگيز تاريخ را با دقت بگردانيم خواهيم ديد : چقدر تشنگان آب زلال معرفت وجود داشته‌اند كه به جهت بىاعتنايى رهبران بشرى سوخته و از بين رفته‌اند .\r\nچه انسانهاى نازنينى كه عقول و دلهاى خود را در كف اخلاص نهاده رهسپار پيشگاه رهبران شده‌اند ، ولى با روبه رو شدن با بىاعتنايى آنها عقل و وجدان را از دست داده و از پيشگاه آن رهبران درس جلادى آموخته و بر گشته و عقول و دلهاى آدميان را بازيچهء شمشيرهاى خونريز خود قرار داده‌اند .\r\nانسانهاى فراوانى كه از همهء مزاياى دنيا اعراض نموده براى جبران عمر بر باد رفته شان رو به پيشوا نماها نموده‌اند ، ولى با سقوط نهايى روبه رو گشته‌اند .\r\nاى انسانهايى كه ادعاى پيش تازى در سر مىپرورانيد اى طلايه دارانى كه\r\n","description":"","footnote":" ( 1 ) البته اين مطلب را هم در نظر داريم كه انسان جنايت كار و ضد وجدان موجوديت واقعى را از دست داده است . . ","page_name":" 322 ","page_number":326},
  {"content":"\r\n\r\nخود را در صف مقدم كاروان انسانيت مىبينيد اى پيش روانى كه علل محاسبه نشده اى شما را به جلو انداخته است لحظاتى بايستيد و به پشت سر خود بنگريد ، ببيند انسانهايى كه در دنبال شما راه افتاده‌اند چه مىخواهند ؟ به صداهاى خاموش آنها گوش فرا بدهيد .\r\nآنان يك سخن با شما دارند ، آرى فقط يك سخن ، و آن اين است كه ما به در نور ديدن راهى احتياج داريم كه ما را به مقصد واقعىمان برساند . اگر پيش روان اين صداى حياتى را واقعا مىشنيدند ، اگر قيافه هاى ترحم انگيز آنان را حقيقتاً نظاره مىكردند ، اين همه مشكلات در راه تعليم و تربيت به وجود نمىآمد . ( 1 ) \r\nتفسير ابيات\r\nحضرت موسى عليه السلام با چوپانى روبه رو مىشود ، چوپان روى به پيشگاه خداوند كرده و چنين به مناجات و راز و نياز پرداخته است :\r\nاى خدا تو كجايى كه چاكرى تو را نمايم و چارقهايت را بدوزم ، سرت را شانه بزنم .\r\nاى خداى من فرزندان و خانمان و جانم به فدايت باد ، كجايى كه كمر به خدمتت ببندم و جامه هايت را بدوزم و لباسهايت را بشويم . اى خداى محتشم كجايى تا شير براى تو بياورم ، اگر روزى بيمار شوى پرستار و غم خوارت گردم ، دستهايت را ببوسم ، پاهايت را بمالم و در هنگام خواب جايت را رفت و رو كنم .\r\nاى كاش كه خانه ات را مىشناختم ، اگر خانه ات را مىشناختم هميشه در هر صبح و شام روغن و شير و پنير و نانهاى روغنى و كوزه هايى پر از خوردنىها و آشاميدنىها و ماست براى تو مىآوردم .\r\nآرى همهء اين غذاها و آشاميدنىهاى خوب را براى تو آماده مىكردم و مىآوردم\r\n","description":"","footnote":" ( 1 ) بحث مشروحى در بارهء تعليم و تربيت در مباحث آينده خواهيم داشت . . ","page_name":" 323 ","page_number":327},
  {"content":"\r\nاز من آوردن و از تو خوردن .\r\n\r\n( ( 1724 ) ) اى فداى تو همه بزهاى من\r\nاى بيادت هى هى و هيهاى من\r\n\r\nبدينسان چوپان ساده لوح مطالب بىهوده مىگفت ، همين كه موسى آن مطالب را شنيد ، گفت : اى چوپان با چه كسى صحبت مىكنى ؟ و با چه كسى براز و نياز پرداخته اى ؟ چوپان مىگويد : با آن خدا راز و نياز مىكنم كه ما را و اين زمين و آسمان را آفريده است .\r\nموسى مىگويد : اى بىنوا چرا اين چنين خيره سرانه صحبت مىدارى ؟ تو هنوز مسلمان نشده كافر گشته اى ، اين حرفها چيست ؟ اين چه ياوه گويى است ؟ پنبه اى در دهانت بگذار جلوى صدايت را بگير ، گند مطالب كفر آميز تو جهان را گنديده ساخت ، اين كفرى كه تو ابراز مىكنى ابريشم دين را كهنه و پاره كرد .\r\nچارق چيست ؟ پا تا به كدام است ؟ مگر آن چنان خورشيد بىنهايت را چنين توصيف مىكنند ؟ [ بس كن 
  ] اگر از اين سخن جلوى گلويت را نگيرى ، آتشى فرود مىآيد و تمام مخلوقات را مىسوزاند . [ اصلا تو نادانى و نمىبينى كه خود اين ياوه سرايىها همان آتش غضب الهى است 
  ] اگر آتشى شعله ور نشده است پس اين دود خيره كننده از كجا است ؟ اگر آتشى در خرمن جان تو نيفتاده است چرا اين اندازه جان تو سياه و تيره گشته و روح تو از درگاه الهى مردود شده است ؟ اگر حقيقتاً تو به خداى خويشتن پى برده اى و مىدانى او چه وجودى است ، چرا اين قدر ژاژ خايى و گستاخى مىكنى ؟ تو آن دوست نابخردى كه خود نوعى دشمن است ، خداوند متعال از اين خدمتها بىنياز است .\r\n[ درست دقت كن با چه كسى صحبت مىكنى ؟ 
  ] مگر با عمو و دايى است به گفتگو پرداخته اى صفات خداوند ذو الجلال چه ارتباطى با جسم و جسمانيات و\r\n","description":"","footnote":"","page_name":" 324 ","page_number":328},
  {"content":"\r\nنيازمندىها دارد ؟ [ مىگويى : شير و روغن مىآورم و چارقش را مىدوزم 
  ] شير را كسى مىنوشد كه روييدن براى او قابل تصور باشد ، چارق را كسى مىپوشد كه احتياج به پا دارد .\r\n[ ممكن است بگويى 
  ] : چه مانعى دارد من با آن بندهء الهى براز و نياز پرداخته‌ام كه خدا او را مثل خود مىداند مگر چنين نيست كه :\r\n[ آرى از كند بنده بندگى كار آفريننده مىكند ؟ 
  ] من با آن بنده به گفتگو پرداخته‌ام كه خدا بيمارى او را به خود نسبت مىدهد لذا در روز رستاخيز به كسانى كه به عيادت آن بندهء مريض نرفته‌اند توبيخ نموده و خواهد گفت : من مريض شدم چرا به عيادت من نيامديد ؟ با آن بنده صحبت مىكنم كه شعاع الهى در درون او چنان فروزان شده است كه بدون گوش و چشم مىشنود و مىبيند .\r\nتو اگر اين مطلب را براى تصحيح كار خود بگويى ، باز درست نيست و بىهوده مىگويى ، زيرا ، ياوه گويى و گستاخى حتى در بارهء مردان راه حق نيز باعث دل مردگى و سياه شدن ورق زندگانى است . [ فرض كنيم كه خود آن آثار و لوازم انسانى كه تو يك يك براى من شمردى فى نفسه امور شايسته اى براى انسانها باشد ، اما در بارهء خاصان خداوندى نقص خواهد بود 
  ] چنان كه اگر تو مردى را با نام زن صدا كنى و بگويى : ( فاطمه ) اگر چه زن و مرد يك جنس مىباشند و هر يك براى خود انسان است ، اما آن مرد از اين اسم زنانه هر چند كه بردبار باشد ، مىرنجد ، ( فاطمه ) مدح است ولى در بارهء صنف زن و براى مرد مناسب نيست .\r\nستايش دست و پا و ساير اعضا براى ما ستايش محسوب مىشود ، ولى در مقابل حق تعالى كه پاك و منزه از اعضاء است نوعى آلوده كردن آن مقام شامخ به شمار مىرود .\r\nنزاييدن و زاييده نشدن شايستهء آن مقام بالا است ، زيرا ، او آفرينندهء والد و مولود است . ولادت از اوصاف جسمانيات است و هر چه كه معلول و زاييده شده\r\n","description":"","footnote":"","page_name":" 325 ","page_number":329},
  {"content":"\r\nاست مربوط به اين روى پردهء طبيعت است ، زيرا ، معلولها و زاييده شدها در جريان كون و فساد پست قرار گرفته و حادثند كه به ايجاد كننده نيازمند مىباشند .\r\n[ بىنوا چوپان 
  ]\r\n\r\n( ( 1748 ) ) گفت اى موسى دهانم دوختى\r\nوز پشيمانى تو جانم سوختى [\r\n\r\nچه ضربهء هولناك 
  ]\r\n\r\n( ( 1749 ) ) جامه را بدريد و آهى كرد تفت\r\nسر نهاد اندر بيابانى و رفت\r\n\r\n","description":"","footnote":"","page_name":" 326 ","page_number":330},
  {"content":"\r\n\r\nعتاب كردن حق تعالى با موسى عليه السلام از بهر شبان\r\n\r\n( ( 1750 ) ) وحى آمد سوى موسى از خدا\r\nبندهء ما را ز ما كردى جدا\r\n( ( 1751 ) ) تو براى وصل كردن آمدى\r\nنى براى فصل كردن آمدى\r\n( ( 1752 ) ) تا توانى پا منه اندر فراق\r\nابغض الاشياء عندى الطلاق\r\n( ( 1753 ) ) هر كسى را سيرتى بنهاده ايم\r\nهر كسى را اصطلاحى داده ايم\r\n( ( 1754 ) ) در حق او مدح و در حق تو ذم\r\nدر حق او شهد و در حق تو سم\r\nدر حق او نور و در حق تو نار\r\nدر حق او ورد و در حق تو خار\r\nدر حق او نيك و در حق تو بد\r\nدر حق او قرب و در حق تو رد\r\n( ( 1755 ) ) ما برى از پاك و ناپاكى همه\r\nاز گران جانى و چالاكى همه\r\n( ( 1756 ) ) من نكردم خلق تا سودى كنم\r\nبلكه تا بر بندگان جودى كنم\r\n( ( 1757 ) ) هنديان را اصطلاح هند مدح\r\nسنديان را اصطلاح سند مدح\r\n( ( 1758 ) ) من نگردم پاك از تسبيحشان\r\nپاك هم ايشان شوند و در فشان\r\n( ( 1759 ) ) ما برون را ننگريم و قال را\r\nما درون را بنگريم و حال را\r\n( ( 1760 ) ) ناظر قلبيم اگر خاشع بود\r\nگر چه گفت لفظ ناخاضع بود\r\n( ( 1761 ) ) ز آن كه دل جوهر بود گفتن عرض\r\nپس طفيل آمد عرض جوهر غرض\r\n( ( 1762 ) ) چند از اين الفاظ و اضمار و مجاز\r\nسوز خواهم سوز با آن سوز ساز\r\n( ( 1763 ) ) آتشى از عشق در جان بر فروز\r\nسربه سر فكر و عبادت را بسوز\r\n( ( 1764 ) ) موسيا آداب دانان ديگرند\r\nسوخته جان و روانان ديگرند\r\n( ( 1765 ) ) عاشقان را هر نفس سوزيدنيست\r\nبرده ويران خراج و عشر نيست\r\n( ( 1766 ) ) گر خطا گويد و را خاطى مگو\r\nگر شود پر خون شهيدان را مشو\r\n( ( 1767 ) ) خون شهيدان را از آب اولىتر است\r\nاين خطا از صد صواب اولىتر است\r\n( ( 1768 ) ) در درون كعبه رسم قبله نيست\r\nچه غم ار غواص را پا چيله نيست\r\n\r\n","description":"","footnote":"","page_name":" 327 ","page_number":331},
  {"content":"\r\n\r\n\r\n\r\n( ( 1769 ) ) تو ز سر مستان قلاوزى مجو\r\nجامه چاكان را چه فرمايى رفو\r\n( ( 1770 ) ) ملت عشق از همه دينها جداست\r\nعاشقان را مذهب و ملت خداست\r\n( ( 1771 ) ) لعل را گر مهر نبود باك نيست\r\nعشق در درياى غم غمناك نيست\r\n\r\nروايت\r\n« عن ابى عبد الله عليه السلام قال : ما من شيء مما احله الله ابغض إليه من الطلاق . » ( 1 )  ( حضرت امام صادق فرمودند : هيچ چيزى كه خدا آن را حلال كرده باشد مبغوضتر از طلاق نيست ) .\r\n« زرارة عن ابى جعفر عليه السلام قال قلت له كيف رايت : الشهيد يدفن بدمائه قال نعم فى ثيابه بدمائه و لا يحنط و لا يغسل . » ( 2 )  زراره مىگويد : به حضرت باقر عليه السلام گفتم : نظر شما چيست آيا شهيد با خونهاى خود دفن مىشود ؟ فرمود : بلى ، در لباسهايش با خونهاى خود و حنوط و غسل ندارد . )\r\n\r\n( ( 1751 ) ) تو براى وصل كردن آمدى\r\nنى براى فصل كردن آمدى\r\n\r\nوظيفهء پيشوايان توحيد برقرار ساختن رابطه ميان خدا و انسانها است\r\nمضمون اغلب آيات بلكه همهء كه در بيان حكمت فرستادن انبياى عظام وارد شده است مطلب فوق را تثبيت مىكند ، حكمت رسالت پيامبران جز اين نيست\r\n","description":"","footnote":" ( 1 ) وسائل الشيعة ، جزء دوم ، ج 7 ، باب 1 . .  ( 2 ) همان مأخذ ، جزء دوم ، ج 1 ، باب 14 . . ","page_name":" 328 ","page_number":332},
  {"content":"\r\nكه مردم را از ظلمات حيوانيت و سقوط در منجلاب خود پرستى و شهوات بيرون كشيده و در عالم نور غوطه ورشان سازند ، اينان براى ايجاد ايمان به خدا مبعوث شده‌اند و نتيجهء ايمان نجات از تاريكىهاى ماده و شهوات و خود پرستى است . خداوند مىفرمايد :\r\n« الله وَلِيُّ اَلَّذِينَ آمَنُوا يُخْرِجُهُمْ مِنَ اَلظُّلُماتِ إِلَى اَلنُّورِ 2 : 257 . . . » ( 1 )  ( خداوند ولى كسانى است كه ايمان آورده‌اند ، خداوند آنان را از ظلمات خارج ساخته به نور وارد مىكند ) .\r\n« . . . وَيُخْرِجُهُمْ مِنَ اَلظُّلُماتِ إِلَى اَلنُّورِ بِإِذْنِه 5 : 16 . . . » ( 2 )  ( و آنان را با اذن خدا از ظلمات خارج ساخته و به نور وارد مىكند ) .\r\n« كِتابٌ أَنْزَلْناه إِلَيْكَ لِتُخْرِجَ اَلنَّاسَ مِنَ اَلظُّلُماتِ إِلَى اَلنُّورِ . » 14 : 1 ( 3 )  ( كتابى است به تو نازل كرده‌ايم كه مرد مرا از ظلمات بيرون آورده در نور غوطه ورشان بسازى ) .\r\n« وَلَقَدْ أَرْسَلْنا مُوسى بِآياتِنا أَنْ أَخْرِجْ قَوْمَكَ مِنَ اَلظُّلُماتِ إِلَى اَلنُّورِ . » 14 : 5 ( 4 )  ( موسى را با آيات خود فرستاديم [ و دستور داديم 
  ] كه قوم خود را از ظلمات خارج كرده و به نور وارد بساز ) .\r\nاين مطلب مسلم است كه هيچ نورى واقعىتر و پايدارتر از نور الهى نيست ، اين نور الهى است كه مرجع و مصير و منتها إليه و موضوع ملاقات انسان با خدا است .\r\n","description":"","footnote":" ( 1 ) سوره البقرة ، آيهء 57 . .  ( 2 ) سوره المائدة ، آيهء 16 . .  ( 3 ) سوره ابراهيم ، آيهء 1 . .  ( 4 ) سوره ابراهيم ، آيهء 5 . . ","page_name":" 329 ","page_number":333},
  {"content":"\r\n\r\nكوشش و فعاليت پيامبران الهى حركت دادن مردم با استفاده از عقل و وجدانشان به سوى اين روشنايى ابدى است .\r\nهمچنين در رديف بعد از پيامبران كار مصلحين خردمند و انسان دوست غير از اين نمىتواند باشد كه با هر وسيله و طريق ممكن دست مردم را گرفته از سنگلاخ خود پرستى و شهوات بيرون كشند و به سوى نور الهى رهنمونشان شوند .\r\nچون پيامبران و اين مردان الهى شايسته با موجود شگفت انگيزى بنام انسان سر و كار دارند و در همين انسان با آن موجوديت روحانى كه حساسترين حقيقت جهان هستى است ارتباط برقرار مىكنند . بايستى در اين رهبرى خيلى دقت و مواظبت داشته باشند . چرا ؟ براى اين كه حساسيت روح انسانى در مرتبه اى از لطافت است كه گويى در هر هزارم يك لحظه مىتواند تحول يافته از نقيضى به سوى نقيض ديگرى رهسپار شود و به عبارت ديگر درست مانند اين است كه جاده ى تكامل انسانى از ميان دو ضد مانند آب و آتش كشيده شده است ، به طورى كه در هر لحظه هم كفر و سقوط مىتواند او را نابود سازد و هم ايمان و نور او را در خود غوطه ور نمايد .\r\nجاده تكامل انسانى از ميان ضدين كشيده شده است چه معنا دارد ؟\r\nشايد اين مطلب براى بعضى از اشخاص قابل هضم نباشد كه جادهء تكامل انسانى از ميان دو حقيقت متضاد كشيده شده است ، به همين جهت مجبوريم كه اين مسئله را تا حدود امكان توضيح بدهيم : ميرفندرسكى مىگويد :\r\n\r\nنفس را چون بندها بگسيخت يابد نام عقل\r\nچون به بىبندى رسد بند دگر بر جاستى\r\n\r\nتا آن جا كه مىگويد :\r\n\r\nگفت دانا نفس را وصفى نيارم هيچ گفت\r\nنه به شرط شيء باشد نه به شرط لاستى\r\n\r\nو در بيت ديگر از همين ابيات مىگويد :\r\n","description":"","footnote":"","page_name":" 330 ","page_number":334},
  {"content":"\r\n\r\nسلب و ايجاب اين دو اَند و جمله اندر زير اوست\r\nاز ميان سلب و ايجاب اين جهان برخاستى\r\n\r\nشايد مقصود ميرفندرسكى از اين دو بيت نه معناى شاعرانه ، بلكه مطلبى است كه ما مىخواهيم آن را توضيح بدهيم :\r\nاگر در اين پديده دقتى داشته باشيم كه حيات مطلوبترين چيزها براى ما است خواهيم ديد : شايد علتش اين است كه حيات هر لحظه در حال تجدد است ، يعنى مانند فوتون ( دانه هاى نور ) در حال ريزش است ، گويى ميان دانه هاى حيات خلايى از مرگ و نيستى وجود دارد و ( خود ) انسان در هر كوچكترين مقدارى از زمان كه كوچكترين مقدار حيات را دريافت مىكند ، براى دريافت مقدار بعدى از حيات از نيستى و مرگ مىجهد . پس مىتوان گفت : ( خود ) انسان حيات خويش را از ميان دو ضد يا نقيضين عبور مىدهد ، اگر اين مطلب تا حدى براى بعضىها ابهام انگيز باشد ، ما مجبوريم نمىكنيم كه آن را بپذيرند ، ولى هر كس مىتواند آن را مانند يك حقيقت قابل تصور در نظر بگيرد .\r\nاكنون به جلوه عالىترى از حيات توجه كنيم : جاى ترديد نيست كه ( خود ) انسانى با يافتن رشد لازم اين حقيقت را درك مىكند كه ادامهء اين رشد و افزودن مراتب بالاتر به رشد موجود ، همواره از احساس سقوط و صعود عبور مىكند ، يعنى در هر حال بايستى آگاهى برشد و صرف نيرو در بارهء حفظ ( خود رشد يافته ) يا ( شخصيت ) داشته باشد و اگر بخواهد ( خود ) را به حال خود بگذارد فورا رو به سقوط مىرود ، چنان كه اگر فشار هوا به وسيلهء تلمبه به آب چاه فرو كش مىكند و بالا نمىآيد .\r\nاين مسئله را متفكرين عالى مقام با بيانات گوناگون ادبى و روانى و فلسفى باز گو كرده‌اند .\r\nدر راه اين تكامل هر چه كه ( من ايده آل ) يا ( خود عالى ) حلقه اى از زنجير ( خود طبيعى ) را از خود بر كنار مىكند ، زنجير ( خود طبيعى ) بدون كوچكترين فاصله\r\n","description":"","footnote":"","page_name":" 331 ","page_number":335},
  {"content":"\r\nحلقهء ديگرى به پاى متحرك ( من ايده آل ) مىبندد و به قول ميرفندرسكى :\r\n« چون به بىبندى رسد بند دگر بر جاستى » به طور كلى چون نيروى مولد آتش در ديناميسم حيات كه ( خود طبيعى ) آن را تصاحب كرده است پايدار بوده و به جز در مقابل عوامل جبرى مختل نمىگردد ، لذا هر چه كه ( من ايده آل ) آب بپاشد ، باز همان آتش حيات كه ( خود طبيعى ) خود را مالك آن مىداند ، شعله هاى خود را بلند مىكند . اين شعله ها و به قول ميرفندرسكى اين بندها تا آخرين لحظات زندگانى انسانى در مقابل حركت ( من ايده آل ) وجود دارد .\r\nبه همين جهت است كه : عبور از اين جادهء بىنظير كه ميان دو ضد يا دو نقيض كشيده شده است كار همه كس نيست و به قول ويكتور هوگو در هر قرنى بجز سه يا چهار قهرمان انسانى هر چه كه بزرگ جلوه مىكند از ضعف بينايى ما است ، نه واقعاً آنها بزرگاند .\r\nنيز به همين جهت است كه انسان پس از عبور اين جادهء شگفت انگيز نمونه اى از عظمت خدايى را دارا مىگردد و به قول ابن سينا :\r\n« كاد ان يكون ربا انسانيا » .\r\n( نزديك است كه رب النوع انسانى شود ) .\r\nاگر مقصود بودا از نيروانا انسان كامل باشد ، براى رسيدن به آن نيروانا مجبور است از اين جادهء خطرناك عبور نمايد .\r\nامير المؤمنين على بن ابى طالب عليه السلام فرموده است :\r\n« الناس كلهم هالكون الا العالمون و العالمون كلهم هالكون الا العاملون ، و العاملون كلهم هالكون الا المخلصون ، و المخلصون على خطر عظيم » .\r\n( مردم همه در هلاكتاند مگر دانايان و دانايان همه در هلاكتاند مگر\r\n","description":"","footnote":"","page_name":" 332 ","page_number":336},
  {"content":"\r\n\r\nآنان كه به دانسته هاى خود عمل مىكنند و عمل كنندگان همه در هلاكتاند مگر آنان كه در عمل اخلاص مىورزند و آنان كه اخلاص مىورزند در خطر عظيمى هستند ) .\r\nنتيجه اى كه از اين بيانات مىتوان گرفت اين است كه : چون وسيلهء تكامل انسان پيمودن راهى است كه يك طرف آن سقوط و طرف ديگر صعود است و به قول جلال الدين : يك طرف آن وصل و طرف ديگرش فصل است ، بنا بر اين كار پيامبران و مصلحين و مربى جوامع بشرى حساسترين و دشوارترين كارها است ، زيرا ، بايستى بشريت را از اين جادهء مخوف عبور دهند ، لذا كوچكترين اشتباه از طرف آنان سقوط و نابودى رهروان را در دنبال خواهد داشت .\r\n\r\n( ( 1753 ) ) هر كسى را سيرتى بنهاده ايم\r\nهر كسى را اصطلاحى داده ايم\r\n( ( 1754 ) ) در حق او مدح و در حق تو ذم\r\nدر حق او شهد و در حق تو سم\r\n\r\n« الطرق الى الله بعدد انفاس الخلائق . »\r\n( راه ها به سوى خدا بعدد نفسهاى مخلوقات است ) .\r\nدر چند بيت ديگر با دو بيت فوق يك مسئلهء بسيار عالى مطرح شده است كه توضيح آنها ضرورى است ، اين مسئله عبارت است از :\r\nاتحاد طرق گوناگون در رسانيدن انسانها به هدف نهايى .\r\nدرست است كه اين مسئله تا حدودى در مباحث گذشته مطرح شده است ، ولى دو نكته ديگر وجود دارد كه ما در اين مبحث مورد بررسى قرار مىدهيم .\r\nيك - اگر مقدارى دقت كنيم اين حقيقت را خواهيم ديد كه : حتى يك انسان در طول زندگانى هدفى را كه انتخاب مىكند ، غالباً راه هاى مختلفى براى وصول به\r\n","description":"","footnote":"","page_name":" 333 ","page_number":337},
  {"content":"\r\nآن هدف وجود دارد . اختلاف اين راهها و وسايل مربوط به تحولات و دگرگونىها است كه همواره از محيط طبيعى و اجتماعى پيرامون او را فرا گرفته است . مثلًا يك فرد كشاورز كه هدف او به دست آوردن محصول است ، روزى با آب باران زراعت خود را مىروياند ، روز ديگر به منبع آبى دست مىيابد ، با بيل و كلنگ آن منبع را به جريان انداخته و به شكل چشمه سارى در مىآورد و براى آبيارى زراعتش از همان چشمه سار بهره بردارى مىكند . . . و همچنين تقويت زمين و طرز تصفيهء محصول و حمل و نقل آن و روزى با وسايل ماشينى كار خود را صورت مىدهد .\r\nبدين ترتيب هدفهاى معنوى نيز با وسايل گوناگونى قابل تحصيل مىباشد ، مثلًا فرا گرفتن دانش ممكن است با راه ها مختلفى انجام بگيرد ، پياده كردن نقشه هاى اقتصادى و اجتماعى هدفهايى هستند كه ممكن است با طرق گوناگونى عملى گردد .\r\nاين قانون را هم بايستى در نظر داشته باشيم كه هر چه موجوديت يك هدف وسيع تر و عالىتر بوده باشد ، طرق و وسايلى كه مىتواند ما را به آن هدف برساند بيشتر و متنوعتر خواهد بود ، يك مثال خيلى روشن بر اين قانون اين است كه براى شناساندن جسم شما در هر جا و در هر حال وسيله در اختيار داريد ، اگر اين سؤال را در قلهء كوه از شما كنند كه ، جسم چيست ؟ شما فورا مىتوانيد يك تعريف اجمالى در بارهء جسم گفته دست ببريد ، سنگى يا خاكى از روى كوه برداريد و بگوييد : ( مانند اين سنگ يا اين خاك . ) اگر در دريا با اين سؤال روبه رو شويد باز با يك مشت آب به هدف خود مىرسيد .\r\nاما اگر از شما بپرسند الكترون چيست ؟ شما چاره اى جز اين نداريد كه اولًا توضيحى در بارهء ساختمان آتمى بدهيد ، سپس دست سؤال كننده را گرفته ببريد به آزمايشگاه معين و عبور دسته اى از الكترونها را به او نشان بدهيد ، و بگوييد : ( مانند اين ) و اگر مقصود او از اين كه الكترون چيست ؟ يك دانه از الكترون بوده باشد ، ديگر در اين مورد حتى مثالى هم پيدا نخواهيد كرد ، زيرا ، آزمايشگاه شما از نشان دادن يك الكترون ناتوان است ، لذا مجبور خواهيد شد با يك عده قوانين مربوطهء\r\n","description":"","footnote":"","page_name":" 334 ","page_number":338},
  {"content":"\r\nفيزيكى و رياضى يك دانه الكترون را براى او قابل درك بسازيد .\r\nاگر همين مقدار با اصل فوق آشنايى داشته باشيم طعم :\r\n« الطرق الى الله بعدد انفاس الخلائق » .\r\n( طرق به سوى خدا به عدد نفسهاى مخلوقات است ) .\r\nرا خواهيم چشيد ، آرى :\r\n\r\nهر دل سوزان هزاران راه دارد سوى تو\r\nاين همه ره را تو پايانى ندانم كيستى\r\n\r\nبا كمى توجه واقعاً خواهيم ديد كه موجوديت خدا آن چنان محيط به همهء اشياء و حركات و روابط است و آن چنان مانند نور در تمام اجزاء جهان هستى نفوذ كرده است كه كوچكترين صداى يك پرنده ناچيز همان راه را نشان مىدهد كه كهكشانهاى سرسام آور .\r\nدر نتيجه ما براى اين كه بدانيم آيا ما در راه خدا هستيم يا نه ؟ كافى است به وضع روحى خود مراجعه كنيم و ببينيم : آيا روح ما تنها روى پردهء طبيعت را براى ما مطرح ساخته است ، يا اين كه با واقعيت هستى طبيعت روبه رو گشته است ؟ و به عبارت ديگر ببينيم جهان هستى را با همين ديده گان ظاهر بين تماشا مىكنيم يا ديدهء واقع بين ما هم در فعاليت افتاده است .\r\nديدهء ظاهر بين تمام موجودات را تاريك مىسازد ، به طورى كه حتى روابط را هم با يكديگر به طور همه جانبه نمىبيند ، در صورتى كه بينايى درونى تمام موجودات را شفاف مىكند و روشنايى پر از جلال و جمال پشت پردهء طبيعت را در همه چيز نشان مىدهد .\r\nبا ثابت شدن اين قانون كه حتى يك فرد در بارهء وصول به هدف از طرق گوناگونى بهره مند مىشود و با در نظر گرفتن اين كه هر چه هدف انسانى گسترده تر و عالىتر بوده باشد طرق و وسايل وصول به آن هدف زياد تر و متنوعتر مىباشد ، اين نتيجه را مىگيريم كه :\r\n\r\n( ( 1753 ) ) هر كسى را سيرتى بنهاده ايم\r\nهر كسى را اصطلاحى داده ايم\r\n\r\n","description":"","footnote":"","page_name":" 335 ","page_number":339},
  {"content":"\r\nدو - ولى متوجه باشيم كه اين طرق و وسايل در رسانيدن ما به هدف داراى يك ارزش ثابت نيست ، شما در دوران كودكى عاطفهء مادرى را تنها از ظواهر حركات او درك مىكرديد ، امروز كه داراى رشد مغزى شده‌ايد و از معناى عاطفه و احساسات و انواع و علل و نتايج آنها مطالب با ارزشى به دست آورده‌ايد ، توقف شما در همان معرفت خام و ابتدايى عاطفه مادرى خطاى محض است ، بلكه بايستى با معلومات مزبوره عاطفهء مادرى را در عالىترين حدود آن كه از عالىترين اسرار حيات است تفسير نماييد .\r\nاين قانون از آن جا سر چشمه مىگيرد كه انسان در عبورش به سوى كمال هر دوره اى را از نظر معرفت سپرى مىكند ، با رسيدن به دورهء عالىتر بايستى گذشته را پشت سر بگذارد . همين داستان موسى عليه السلام و چوپان نمىتواند براى خود جلال الدين وظيفه اى در راه معرفت باشد كه بگويد : آن حالت روحانى كه در مقابل موسى عليه السلام به چوپان دست داده بود :\r\n\r\n( ( 1724 ) ) ( اى فداى تو همه بزهاى من\r\nاى بيادت هى هى و هيهاى من )\r\n\r\nعالىترين حالت روحى است ، من هم مىتوانم ، براى خود موساى ديگرى را پيدا كرده و همين حالت را به دست بياورم ، زيرا ، معلومات چوپان با معرفت جلال الدين كه مىگويد :\r\n\r\nهر چه گويى اى دم هستى از آن\r\nپردهء ديگر بر او بستى بدان\r\n\r\nو در جاى ديگر :\r\n\r\nپس بود دل جوهر و عالم عرض\r\nسايهء دل كى بود دل را غرض\r\n\r\nتفاوتى از صفر تا بىنهايت دارد . لذا جلال الدين مىگويد :\r\n\r\n( ( 1754 ) ) در حق او مدح و در حق تو ذم\r\nدر حق او شهد و در حق تو سم\r\nدر حق او نور و در حق تو نار\r\nدر حق او ورد و در حق تو خار\r\nدر حق او نيك و در حق تو بد\r\nدر حق او قرب و در حق تو رد\r\n\r\nالبته با در نظر گرفتن بيان فوق اين اعتراض بر جلال الدين بر طرف مىشود\r\n","description":"","footnote":"","page_name":" 336 ","page_number":340},
  {"content":"\r\n\r\nكه او مىگويد :\r\n\r\n( ( 1753 ) ) هر كسى را سيرتى بنهاده ايم\r\nهر كسى را اصطلاحى داده ايم\r\n\r\nاين بيت هر كسى را در هر حال و موقعيتى كه قرار گرفته است تثبيت شده فرض مىكند ، يعنى هر كسى سيرتى دارد و اصطلاحى و مىتواند در همان سيرت و اصطلاح خود پايدار بماند ، زيرا ، اگر همين بيت را با سه بيت مجموعاً در نظر بگيريم ، خواهيم ديد كه مقصود اين است كه : هر موقعيتى و وضعى كه در حركت به سوى خدا براى بندگان پيش مىآيد و توانايى پيشتر رفتن را ندارد ، معرفتى مناسب همان موقعيت مطلوب است ، اگر چه با پيدا كردن كوچكترين توانايى بايستى گام از آن معرفت ابتدايى فراتر بنهند .\r\n\r\n( ( 1755 ) ) ما برى از پاك و ناپاكى همه\r\nاز گران جانى و چالاكى همه\r\n\r\nخدا ما فوق اين پاكىها و ناپاكى است كه تصور مىكنيم\r\nدرست است كه ما بايستى خدا را از هر نقص پاك بدانيم و از هر گونه عجز و نادانى منزه بشماريم ، اما بايستى اين مطلب را هم در خاطر داشته باشيم كه اين تسبيح و تقديس ما نه در موجوديت او اثرى مىكند ( زيرا ما نيستيم كه او را پاكيزه و منزه از عيوب و نقايص مىكنيم ) و نه اين تسبيح و تقديس ما شايستهء آن مقام شامخ است . چنان كه با گفتن ما كه خداوند عالم است ، خدا عالم نمىشود و همچنين اين علم را كه ما به خدا نسبت مىدهيم شايستهء علم آن مقام عالى نمىباشد .\r\nبنا بر اين تسبيح ساده لوحان عامى مانند آن چوپان درست مانند تسبيح و تقديس با عظمتترين شخصيت الهى است ، در اين كه هيچ گونه اثرى در خدا ايجاد نمىكند و در اين كه هيچ يك از آن دو نوع تسبيح شايستهء مقام الهى\r\n","description":"","footnote":"","page_name":" 337 ","page_number":341},
  {"content":"\r\n\r\nنيست . بلى تنها تفاوتى كه دارند اين است كه عينكى را كه شخصيت با عظمت يك انسان الهى به چشم زده است تيز بينتر و همه جانبه تر است ديده گانش را عالىتر ساخته است و اين علو و عظمت ديدگاه هيچ اثرى در وجود خدا و صفات او نخواهد داشت :\r\n\r\n( ( 1758 ) ) من نگردم پاك از تسبيحشان\r\nپاك هم ايشان شوند و در فشان\r\n( ( 1759 ) ) ما برون را ننگريم و قال را\r\nما درون را بنگريم و حال را\r\n\r\nالفاظ توانايى ابراز حالات روحى را ندارند\r\nبا اين كه ما مىتوانيم معانى را با همان نمودهاى طبيعىشان ببينيم يا بشنويم يا لمس كنيم و بچشيم و . . . كالبدهايى كه از الفاظ و حروف مىسازيم و آن معانى را در آنها جاى مىدهيم آن چنان نارسا هستند كه گويى مىخواهيم : درياها را در چند عدد كوزهء ناچيز بگنجانيم . با اين وضع روشن مىشود كه حالات تماس و ارتباط با خدا چه اندازه از الفاظ و حروف بيگانه خواهد گشت .\r\nنه تنها الفاظ بلكه پديده هاى طبيعى كه مىتوانند از نوسانات و چگونگى فعاليتهاى درونى ما خبر بدهند ، تنها اين مقدار مىتوانند كه به ما بفهمانند كه در روان آن شخص چه مىگذرد ، شادى است يا اندوه ، تفكر است يا حيرت ، شك و ترديد است يا قطع و يقين است .\r\nمثلًا هنگامى كه بشاشت صورت يك انسان را توأم با باز شدن لبها و آشكار شدن دندانهايش مىبينيم مىگوييم : اين شخص مىخندد . آيا با نمود قيافهء مزبور مىتوانيم بگوييم وضع روانى آن شخص حقيقتاً چيست ؟ و مىتوانيم آن وضع روانى را مانند يك نمود فيزيكى نشان بدهيم ؟ مسلماً نه . همچنين قطرات اشكى به رخسارهء مردى سرازير مىشود ، اين نمود را مىبينيم و با اين جمله كه ( آن مرد گريه مىكند ) موضوع را بيان مىكنيم ، آيا آن قطرات اشك و جملهء مزبور مىتواند وضع\r\n","description":"","footnote":"","page_name":" 338 ","page_number":342},
  {"content":"\r\n\r\nروانى او را كه مىتواند معلول يكى يا صدها انواع اندوه مادى يا معنوى بوده باشد ، مانند يك نمود فيزيكى بما نشان بدهد ؟ مسلماً نه .\r\n\r\n( ( 1761 ) ) ز ان كه دل جوهر بود گفتن عرض\r\nپس طفيل آمد عرض جوهر غرض\r\n\r\nگفتار به منزلهء عرض طفيلى و قلب جوهر اساسى است\r\nدو اصطلاح جوهر و عرض در بيت فوق به معناى فلسفى آن نيست كه عبارت است از « جوهر : حقيقت قائم بذات » و « عرض : حقيقت غير قائم به ذات » ( 1 )  بلكه مقصود از جوهر بودن دل و عرض بودن و طفيلى بودن گفتار دو مفهوم عمومى است كه جلال الدين براى تفاهم با تعبير جوهر و عرض بيان كرده است . اين دو مفهوم عمومى را به چند صورت مىتوان منظور نمود :\r\n1 - جوهر يعنى اصل و اساس و ريشه . عرض يعنى فرع و بنا و شاخه .\r\n2 - جوهر يعنى انگيزه و علت . عرض يعنى پديده و معلول .\r\n3 - جوهر يعنى مركز و مدار . عرض يعنى خطوط منتشر از آن مركز و مدار .\r\nدر حقيقت جلال الدين در بيت فوق مىخواهد بگويد : اعتبار و ارزش اصلى مربوط به قلب است . رشد و كمال و عظمت و قرب و مفاهيم ضد اينها مربوط به دل انسانى است و اتصاف الفاظ به هر يك از دو گروه مفاهيم مزبوره فرعى و تبعى بوده و استقلالى ندارند .\r\n","description":"","footnote":" ( 1 ) مسائل مربوط به جوهر و عرض در مباحث گذشته بررسى شده است ، مراجعه شود . . ","page_name":" 339 ","page_number":343},
  {"content":"\r\n\r\n\r\n( ( 1762 ) ) چند از اين الفاظ و اضمار و مجاز\r\nسوز خواهم سوز با آن سوز ساز\r\n\r\nهنگامى كه عشق و سوزى وجود ندارد مراعات قواعد ادبى در جملات چه فايده اى به حال شما دارد ؟\r\nبلال مؤذن پيامبر اكرم صلى الله عليه و آله شين را سين مىگفت . پيامبر فرمود : سين بلال شين است .\r\nچنان كه بارها گفته‌ايم : الفاظ و حروف و اصوات فى نفسه تنگتر و محدودتر از آنند كه بتوانند معانى مقصود ما را ابراز بدارند و همچنين ناتوانتر و محدودتر از آنند كه بتوانند حالات روحانى ما را نشان بدهند ، مسئله آن موقع حالت مسخره اى به خود مىگيرد كه بخواهيم براى مراعات جنبه هاى ادبى اين الفاظ از لغت و صرف و نحو و تجويد و معانى و بيان و امثال آن روح ظريف و فعاليتهاى لطيف آن را به زنجير بكشيم . مخصوصاً هنگامى كه مىخواهيم جريان حالات روحى خود را در مقابل خدا بيان كنيم . ( 1 )  وسواس در طرز بيان مخارج و كشش صوت و غير ذلك نه تنها از جوشش روح جلوگيرى نموده آن را خشك مىكند ، بلكه ما را از توجه به معانى آنها كه به طور\r\n","description":"","footnote":" ( 1 ) اضمار موقعى است كه كلمه اى به كلمهء ديگر اسناد داده مىشود ، در صورتى كه اين اسناد به طور مستقيم امكان ناپذير است مانند : « وَسْئَلِ اَلْقَرْيَةَ » انسانى 1 - 3 12 : 82\r\n( از قريه سؤال كن ) قريه كه عبارت است از مقدارى اراضى و خانه ها و مزارع قابل سؤال كردن نيست ، لذا مجبور مىشويم كه در اين جمله كلمهء اهل را مقدر كنيم تا بدين صورت در آيد : « و اسئل اهل القرية » ( از اهل قريه سؤال كن ) « مجاز عبارت است از استعمال لفظ در غير معناى حقيقى خود ، مانند اين كه شير را كه حيوان درندهء معروف است در يك انسان شجاع استعمال كنيم . . ","page_name":" 340 ","page_number":344},
  {"content":"\r\n\r\nمستقيم بايد از نظر بگذرانيم ممنوع مىسازد . اگر سوز و گدازى وجود نداشته باشد الفاظ زيبا و جملات فصيح كه گفتن آنها خود حرفهء مخصوص است چه نتيجه اى غير از فريب دادن خويش در بر دارد ؟ اما اين كه در ابيات بعدى مىگويد :\r\n\r\n( ( 1763 ) ) آتشى از عشق در جان بر فروز\r\nسر به سر فكر و عبارت را بسوز\r\n\r\nمقصود آن نيست كه الفاظ و عبارات به كلى زايد و مخل جريانات روحى مىباشد زيرا ، چنان كه در مباحث گذشته گفته‌ايم : الفاظ و عبارات بزرگترين نعمت خدا دادى است كه براى بشر بزرگترين خدمت را انجام مىدهد ، حتى در آن مباحث گفتيم : اگر الفاظ و عبارات در كار نباشد و ما تنها به جريانات روحى قناعت بورزيم . اولًا احساس آزادى در ارتباط با خدا تدريجاً بشر را به مسامحه كارى و فراموش ساختن مىكشاند ، ثانياً - چنان كه خود جلال الدين گفته است : مهر و محبت نشانه اى مىخواهد و افراد انسانى با همين نشانه ها از يكديگر تربيت مىپذيرند . به اضافهء اين كه مراكز تنظيم الفاظ و عبارات كه در مغز ما است مىتواند از اختلاط اوهام و خيالات با نيايش و توجه به خدا جلوگيرى كند .\r\n\r\n( ( 1765 ) ) عاشقان را هر نفس سوزيد نيست\r\nبر ده ويران خراج و عشر نيست\r\n( ( 1870 ) ) دين عاشق از همه دينها جداست\r\nعاشقان را مذهب و ملت خداست\r\n\r\nآيا عشقى بورزيم كه خود را از هر قانون و ايده اى استثناء كنيم ؟\r\nاين يكى از مسائل فوق العاده با اهميت است كه در قلمرو عرفان مطرح شده\r\n","description":"","footnote":"","page_name":" 341 ","page_number":345},
  {"content":"\r\nاست : آيا مىتوانيم عشقى را به دست بياوريم كه خود را از هر گونه قانون و از هر نوع ايده اى استثناء كنيم ؟ اين مسئله را مىتوانيم در دو شكل مورد بررسى قرار بدهيم :\r\nيك - آيا عشق به جايى مىرسد كه عاشق خود را از قانون و ايده بر كنار ببيند ؟ دو - آيا انسان موظف است كه در راه به دست آوردن چنين عشق فعاليت كند و خود را به آن برساند ؟ مسئله اول كاملًا قابل تصور است و چنان كه در مباحث عشق و عاشقى به طور اختصار بيان كرده‌ايم : عشق آن حالت روانى است كه روح را در كيفيتى وارد مىكند كه قيافهء موجودات و روابط آنها با يكديگر به كلى عوض مىشود ، تناقضها را هضم مىكند ، حركت يك برگ براى او اهميتى بيشتر از حركات مجموع كهكشانهاى بىشمار فضا را دارا مىگردد . قوانين و دستورات همه و همه در نظر عاشق يك عده مسائل بازيچه جلوه مىكند .\r\nاما حقيقت اين است كه همين دگرگونى جهان هستى و قوانين مقرره در آن را دو گونه مىتوان تفسير كرد :\r\nالف - دگرگونى به معناى مختل شدن - به اين معنى كه عشق كيفيتى را در وضع روانى انسانها پديدار مىسازد كه زشتى زيبا ، كوچكها بزرگ ، ضرورىها امكان ناپذير . . . و بالعكس مىنمايد . ما نمىتوانيم عشق به اين معنى را داراى ارزش انسانى بدانيم ، چه رسد به اين كه انسانها را موظف به تحصيل چنين عشق كه عبارت ديگرى از اختلال روانى است بدانيم . اگر چه خود عاشق از اين وضع روحى در دريايى از لذت غوطه است ، ولى اين لذت از آن جا كه ساختگى و مربوط به بازيگرى او است ، كوچكترين ارزشى را ندارد . عشق بايد يك نيروى مقوى باشد نه مخرب همهء نيروها .\r\n","description":"","footnote":"","page_name":" 342 ","page_number":346},
  {"content":"\r\n\r\nب - دگرگونى به معناى نشان دادن واقعيات قيافه هاى حقيقى خود را به عاشق .\r\nعشق به اين معنى اشياء و حقايق را مختل نمىسازد ، بلكه آنها را در هويت و نظم واقعى خود تثبيت مىكند . اين عشق تاريكىهاى جهان ماده را از بين مىبرد و آنها را آن چنان شفاف مىكند كه عاشق همهء آنها را مانند آينه هاى گوناگونى براى نشان دادن محبوب تلقى مىنمايد . احساس مىكند كه موجودات جهان هستى دسته دسته در روشنايى محبوب عزيزش ادامهء وجود مىدهند .\r\n\r\nيك چراغ است كه در اين خانه و از پرتو وى\r\nهر كجا مىنگرم انجمنى ساخته اند\r\n\r\nعشق به اين معنى تضادها را هماهنگ مىسازد ، صورت را حذف نمىكند ، بلكه صورت را مانند يك كالبد يا وسيلهء شايسته براى معنى تلقى مىكند و به عبارت كلى تر و روشن تر عشق حقيقى هرگز منها نمىكند ، بلكه مىافزايد .\r\nاگر پيش از عشق در حروف و كلمات : « الحمد لله رب العالمين . » غوطه مىخورد و به اصوات آن كلمات گوش فرا مىداد و آنها را پوچ مىساخت ، پس از عشق معانى حقيقى جملهء مزبور درياى روح او را بتلاطم مىاندازد .\r\nتشديد كلمهء الله كه ساليان دراز او را به خود مشغول نموده بود ، تفخيمى كه به جهت فتحهء الف و سكون لام بعدى تمام عبادت او را تشكيل مىداد اين دفعه با گفتن يا شنيدن كلمهء الله اگر چه بدون تفهيم هم صورت گرفته باشد يك مرتبه او را از جهان ماده بر مىكند و در مرتفعترين قلهء هستى قرار مىدهد كه جز انوار پيشگاه الله چيزى را نمىبيند .\r\nبدينسان قانون و نظم و مقررات واقعى كه از پيامبران و وجدانهاى پاك انسانى در هستى بروز مىكنند قيافه هاى واقعى خود را به عاشق نشان مىدهند .\r\nتفسير ابيات\r\nپس از آن كه چوپان بىنوا ملامت حضرت موسى عليه السلام را مىشنود ، پشيمان و نادم رو به بيابانها مىگذارد ، از طرف خدا به موسى چنين وحى مىشود :\r\n","description":"","footnote":"","page_name":" 343 ","page_number":347},
  {"content":"\r\nاى موسى چرا بندهء ما را از ما جدا كردى ؟ تو مگر براى رسانيدن بندگان به وصال ما مأمور نشده اى ؟ چرا بندهء ما را از ما منفصل ساختى ؟ تا قدرت دارى هرگز هجران و فراق ميان من و بندگانم ايجاد مكن ، بدترين و مبغوضترين چيزها در نزد من طلاق است . براى هر كسى سنت و سيرتى مقرر ساخته و به هر كس اصطلاح مخصوصى داده‌ام . اصطلاحى كه به او داده‌ام و بايستى با آن اصطلاح روانهء پيشگاه من شود ، در بارهء او مدح و شايسته و همان اصطلاح اگر از تو صادر شود مذموم و ناشايست است . براى او شهد و براى تو سم خطرناك است . همان سيرت و اصطلاح براى او نور و در حق تو آتش سوزاننده است ، براى او گل و براى تو خار ، براى او نيك براى تو بد ، براى او وسيلهء قرب به من و براى تو وسيله دورى و مردودى از من است .\r\nتو مىدانى كه موجوديت خداوند ما فوق تسبيح و تنزيه و ضد تسبيح و تنزيه اين موجودات ناچيز است . مقام شامخ الوهيت بالاتر از اين گران جانىها و چابكىها است . مگر من جهان آفرينش را براى به دست آوردن سود خلق كرده‌ام ؟ جهان آفرينش با آن ناچيزيش چه سودى براى من خواهد داشت غرض من جود و احسان بر بندگانم مىباشد .\r\nبراى هر قوم و نژادى مطابق شرايطى كه آنها را احاطه كرده است اصطلاح مخصوصى داده‌ام ، مدح و ذم و شايستگى و ناشايستگى اصطلاح هر قوم مربوط به آن شرايط است . اصطلاحى براى هندو اصطلاح ديگرى براى سندى داده‌ام . از اين كه آنان مرا تسبيح گويند و پاكيزه‌ام بدانند سودى براى من عايد نخواهد گشت ، بلكه اين تسبيح و تقديس خود آنان را پاك و در افشان خواهد ساخت .\r\nما با ظواهر و صورتها و گفتارها كارى نداريم ، ما به دلها مىنگريم و به احوالى كه در آن دلها حكمفرما است . اگر قلب انسانى در حال خشوع و تسليم باشد برشد مطلوبش رسيده است ، اگر چه الفاظش نارسا و نامناسب بوده باشد ، زيرا ، اساس قلب است و گفتار و كردارهاى ظاهرى فرع و طفيل و پيرو قلب مىباشند .\r\nتا كى اسير دست به سينهء اين الفاظ و اضمار و مجاز و قوانين حرفه اى آنها خواهيد\r\n","description":"","footnote":"","page_name":" 344 ","page_number":348},
  {"content":"\r\nبود ؟ اين زنجير گرانبار را از خود دور كنيد ، من از شما محبت و عشق سوزان مىخواهم آتشى از آن عشق الهى در دل بيفروزيد و آن گاه انديشه هاى معمولى و عباراتى را كه باز گو كنندهء وضع و موقعيت طبيعى شما است نابود بسازيد .\r\nاى موسى عزيز مراعات ادب و شعله ور ساختن جان و روان در پيشگاه ربوبى از اين متقدسين حرفه اى ساخته نيست ، زيرا ، كه نمىدانند چه مىگويند و چه مىكنند هنگامى كه يك فرد مقام شامخ عشق قدم گذاشت ، قوانين حرفه اى و ساخته اى براى او مفهومى ندارد . اگر در حال عشق خطايى گويد ، تو مگو كه او خطا كار است . آنان كه شهيدان راه حقاند با خونهاى رنگين خود دفن مىشوند ، [ آيا اين خونها مانند خونهاى ساير مردم پليد است ؟ 
  ] اين خون كه از رگهاى شهيدان كوى حق فوران كرده است از آن آب كه پاك كننده است پاكتر و شايسته تر مىباشد .\r\nاين خون پليد نما و خطا نما از صدها پاك و صواب شايسته تر است . كسى كه در درون كعبه ايستاده است به هر سو بگردد قبلهء او است ، مرد غواص كه به اعماق دريا فرو مىرود از بىكفشى چه باك دارد ؟ از آن كسانى كه سر مست بادهء معنى و در عشق حقيقى سر از پا نمىشناسند چگونه مىتوان توقع طلايه دارى داشت ؟ كسى كه جامه هايش سر تا سر شكافته و چاك چاك شده است چگونه مىتوان به او دستور داد كه جامه ات را رفو و وصله كن ملت عشق غير از ملت ساير انسانها است ، مذهب و ملت عشاق خود خدا است . آن لعل گرانبها كه براى خود ارزش استقلالى پيدا كرده است چه احتياجى به مهر زدن و به صورت سكه در آوردن دارد ؟ عشق حقيقتى است اندوه فرو رود كوچكترين غم و اندوهى كه انسانهاى معمولى دارند به خود راه نمىدهد ، زيرا ، عاشق به مقام ما فوق غم و شادى گام نهاده است .\r\n","description":"","footnote":"","page_name":" 345 ","page_number":349},
  {"content":"\r\n\r\nوحى آمدن به موسى عليه السلام از بهر عذر آن شبان\r\n\r\n( ( 1772 ) ) بعد از آن در سر موسى حق نهفت\r\nرازهايى كان نمىآيد بگفت\r\n( ( 1773 ) ) بر دل موسى سخنها ريختند\r\nديدن و گفتن به هم آميختند\r\n( ( 1774 ) ) چند بىخود گشت و چند آمد به خود\r\nچند پريد از ازل سوى ابد\r\n( ( 1775 ) ) بعد از اين گر شرح گويم ابلهى است\r\nز انكه شرح اين وراى آگهى است\r\n( ( 1776 ) ) ور بگويم عقلها را بر كند\r\nور نويسم بس قلمها بشكند\r\nور بگويم شرحهاى معتبر\r\nتا قيامت باشد آن بس مختصر\r\nلاجرم كوتاه كردم من زبان\r\nگر تو خواهى از درون خود بخوان\r\n( ( 1777 ) ) چون كه موسى اين عتاب از حق شنيد\r\nدر بيابان در پى چوپان دويد\r\n( ( 1778 ) ) بر نشان پاى آن سر گشته راند\r\nگرد از پرهء بيابان بر فشاند\r\n( ( 1779 ) ) گام پاى مردم شوريده خود\r\nهم ز گام ديگران پيدا بود\r\n( ( 1780 ) ) يك قدم چون رخ ز بالا تا نشيب\r\nيك قدم چون پيل رفته بر اريب\r\n( ( 1781 ) ) گاه چون فوجى بر افروزان علم\r\nگاه چون ماهى روانه بر شكم\r\n( ( 1782 ) ) گاه بر خاكى نوشته حال خود\r\nهمچو رمالى كه رملى بر زند\r\nگاه حيران ايستاده گه دوان\r\nگاه غلطان همچو گوى از صولجان\r\n( ( 1783 ) ) عاقبت دريافت او را و بديد\r\nگفت مژده ده كه دستورى رسيد\r\n( ( 1784 ) ) هيچ آدابى و ترتيبى مجو\r\nهر چه مىخواهد دل تنگت بگو\r\n( ( 1785 ) ) كفر تو دين است و دينت نور جان\r\nايمنى وز تو جهانى در امان\r\n( ( 1786 ) ) اى معاف يفعل الله ما يشاء\r\nبىمحابا رو زبان را بر گشا\r\n( ( 1787 ) ) گفت اى موسى از آن بگذشته ام\r\nمن كنون در خون خود آغشته ام\r\n( ( 1788 ) ) من ز سدرهء منتهى بگذشته ام\r\nصد هزاران ساله ز ان سو رفته ام\r\n( ( 1789 ) ) تازيانه بر زدى اسبم بگشت\r\nگنبدى كرد و ز گردون بر گذشت\r\n\r\n","description":"","footnote":"","page_name":" 346 ","page_number":350},
  {"content":"\r\n\r\n( ( 1790 ) ) محرم ناسوت ما لاهوت باد\r\nآفرين بر دست و بر بازوت باد\r\n( ( 1791 ) ) حال من اكنون برون از گفتن است\r\nآن چه مىگويم نه احوال من است\r\n( ( 1792 ) ) نقش مىبينى كه در آيينه اى است\r\nنقش توست آن نقش آن آيينه نيست\r\n( ( 1793 ) ) دم كه مرد نايى اندر ناى كرد\r\nدر خور ناى است نى در خورد مرد\r\n( ( 1794 ) ) هان و هان گر حمد گويى گر سپاس\r\nهمچو نافرجام آن چوپان شناس\r\n( ( 1795 ) ) حمد تو نسبت بدان گر بهتر است\r\nليك آن نسبت به حق هم ابتر است\r\n( ( 1796 ) ) چند گويى چون غطا برداشتند\r\nكاين نبوده آن چه مىپنداشتند\r\n( ( 1797 ) ) اين قبول ذكر تو از رحمت است\r\nچون نماز مستحاضه رخصت است\r\n( ( 1798 ) ) با نماز او بيالوده است خون\r\nذكر تو آلودهء تشبيه و چون\r\n( ( 1799 ) ) خون پليد است و به آبى مىرود\r\nليك باطن را نجاستها بود\r\n( ( 1800 ) ) كآن به غير آب لطف كردگار\r\nكم نگردد از درون مرد كار\r\n( ( 1801 ) ) در سجودت كاش رو گردانيى\r\nمعنى سبحان ربى دانيى\r\n( ( 1802 ) ) كاى سجودم چون وجودم ناسزا\r\nمر بدى را تو نكويى ده جزا\r\n( ( 1803 ) ) اين زمين از حلم حق دارد اثر\r\nتا نجاست برد و گلها داد بر\r\n( ( 1804 ) ) تا بپوشد آن پليدىهاى ما\r\nدر عوض بر رويد از وى غنچه ها\r\n( ( 1805 ) ) پس چو كافر ديد در دار وجود\r\nكمتر و بىمايه تر از خاك بود\r\n( ( 1806 ) ) از وجود او گل و ميوه نرست\r\nجز فساد جمله پاكىها نجست\r\n( ( 1807 ) ) گفت واپس رفته‌ام من در ذهاب\r\nحسرتا يا ليتنى كنت تراب\r\n( ( 1808 ) ) كاش از خاكى سفر نگزيدمى\r\nهمچو مرغان دانه اى مىچيدمى\r\n( ( 1809 ) ) چون سفر كردم مرا راه آزمود\r\nزين سفر كردن ره آوردم چه بود\r\n( ( 1810 ) ) ز ان همه ميلش سوى خاك است كاو\r\nدر سفر سودى نبيند پيش رو\r\n( ( 1811 ) ) روى واپس كردنش از حرص و آز\r\nدر ره او هيچ نه صدق و نياز\r\n( ( 1812 ) ) هر گيا را كش بود ميل علا\r\nدر مزيد است و حيات و در نما\r\n( ( 1813 ) ) چون كه گردانيد سر سوى زمين\r\nدر كمى و خشكى و نقص و غبين\r\n\r\n","description":"","footnote":"","page_name":" 347 ","page_number":351},
  {"content":"\r\n\r\n\r\n\r\n( ( 1814 ) ) ميل روحت چون سوى بالا بود\r\nدر تزايد مرجعت آن جا بود\r\n( ( 1815 ) ) ور نگون سازى سرت سوى زمين\r\nآفلى حق لا يحب الآفلين\r\n\r\nآيه\r\n« . . . إِنَّ الله يَفْعَلُ ما يَشاءُ » 22 : 18 ( 1 )  ( خدا آن چه را كه بخواهد عمل مىكند ) .\r\n« وَيَقُولُ اَلْكافِرُ يا لَيْتَنِي كُنْتُ تُراباً . » 78 : 40 ( 2 )  ( كافر [ در آن روز 
  ] خواهد گفت : اى كاش من خاك مىبودم ) .\r\n« . . . فَلَمَّا أَفَلَ قالَ لا أُحِبُّ اَلآفِلِينَ . » 6 : 76 ( هنگامى كه [ ستاره 
  ] غروب كرد [ ابراهيم 
  ] گفت : من غروب كنندگان را دوست نمىدارم . )\r\n\r\n( ( 1773 ) ) بر دل موسى سخنها ريختند\r\nديدن و گفتن به هم آميختند\r\n\r\nانقلاب عظيمى كه در موسى عليه السلام ايجاد شد\r\nشايد اين مسئله را بارها گفته باشيم كه كمال و رشد شخصيت انسانى نهايتى ندارد و براى همين است كه خداوند متعال به خاتم الانبياء و داناترين دانايان پيامبر اكرم خود دستور مىدهد كه :\r\n« وَقُلْ رَبِّ زِدْنِي عِلْماً . » 20 : 114 ( بگو : اى پروردگار من به علم من بيفزاى . )\r\n","description":"","footnote":" ( 1 ) سوره الحج ، آيهء 18 . .  ( 2 ) سوره الانبياء ، آيهء 40 . . ","page_name":" 348 ","page_number":352},
  {"content":"\r\nهمچنين ساير دستورات الهى كه خداوند به وسيلهء آنها تمام پيامبرانش را به كوشش و بهره بردارى از موجوديت خودشان تحريك مىنمايد .\r\nبنا بر اين از نظر منطقى هيچ مانعى به نظر نمىرسد كه خداوند با حادثهء چوپان در روح موسى بن عمران با آن عظمت رسالتش انقلابى پديد آورد و او را به كمال بيشترى تحريك كند .\r\nدر اين تابلو كه جلال الدين كشيده است واحدهاى برجسته و جالب متعدد است بدون شك اين انقلاب روحى را كه براى موسى مطرح مىكند يكى از آنها است . اين انقلاب در درون موسى چه كرد ؟ 1 - سخنهايى در دل موسى ريخته شد كه با الفاظ قابل ابراز نيستند . خداوند آن مقام والاى جان را به موسى عطا فرمود كه جلال الدين توصيف آن را در يكى از ابياتش چنين آورده است :\r\n\r\nاى خدا جان را تو بنما آن مقام\r\nكاندر آن بىحرف مىرويد كلام\r\n\r\n2 - اسرارى را به او نشان دادند و آنها را به او بيان كردند ، ولى اين نشان دادن و گفتن دو چيز نبود ، يك روشنايى محض بود كه موسى در آن روشنايى هم مىديد و هم مىشنيد .\r\nاحتمال مىرود كه مقصود از ديدن و گفتن همان معناى ظاهرى باشد ، به اين بيان كه گفتار موسى و پوزش خواستن او از خدا و چوپان همراه با ديدن اسرار نهانى بوده است .\r\nبه هر حال تصور اين كه در عالم روح ديدن و شنيدن و چشيدن و گفتن و ساير پديده ها يك حالت اتحادى به خود مىگيرند بسيار معقول و امكان پذير است ، زيرا ، ما با اين مسئله روانى آشنايى كامل داريم كه هر چه رو به اعماق ( من ) برويم هويت حقايق و پديده ها بدون اين كه كوچكترين حذف و نقصى پيدا كنند با يكديگر هماهنگ و متحد مىگردند .\r\nانسان در همان حال كه مثلًا گل را در درون خود مىبيند با همان ديدن بوى\r\n","description":"","footnote":"","page_name":" 349 ","page_number":353},
  {"content":"\r\n\r\nآن را نيز مىشنود ، ظرافت و لطافت برگهايش را در مىيابد و همچنين بدون اين كه در عمق ( من ) شكافى يا فضاهاى متعددى وجود داشته باشد - دايره بيضى ، مربع ، ذوذنقه ، مستطيل ، كثير الاضلاع منظم و غير منظم و . . . همه و همه تحقق مىپذيرند .\r\nاين يك مسئله طبيعى است كه همگان آن را مىدانيم و اگر انقلابى پيش آيد كه همين ( من ) شگفت انگيز جهش و عظمت بيشترى به خود بگيرد ، بزرگى و تجرد آن به جايى مىرسد كه مىتواند تمام هستى را با تمام تضادهايش مانند يك نمود ناچيز در خود احساس نمايد .\r\n3 - اين يك انقلاب عظيمى بود ، به طورى كه بارها بىهوش شد و خود را از دست داد و بارها به هوش آمد و خود را دريافت و بارها گام به ما فوق زمان گذاشت از ازل به ابد پرواز كرد .\r\nاين چه تلاطم و نوسانى است كه در روح انسانى ايجاد مىگردد ؟ قابل توضيح نيست ، اين حالتى است وراى اين هشيارىها و مشاعر محدود و طبيعى .\r\nانگيزهء اين وضع شگفت انگيز همان انقلاب روحى است كه حتى كلمهء انقلاب هم كاملًا نمىتواند باز گو كنندهء آن بوده باشد ، اگر بگوييم : يك حالت مثبت به روح وارد شده كه گام بر تارك جهان هستى نهاده است تا حدودى به مطلب نزديك شده‌ايم .\r\n\r\nلاجرم كوتاه كردم من زبان\r\nگر تو خواهى از درون خود بخوان\r\n\r\nحقايقى را هم از درون خود دريابيد\r\nما انسانها كه غرق در لجنزار خود پرستى هستيم ، ما انسانهايى كه شهوات و هوسهاى حيوانى ما را در همين مادهء سياه ميخكوب كرده است ، ما انسانهايى كه\r\n","description":"","footnote":"","page_name":" 350 ","page_number":354},
  {"content":"\r\nكردارها و گفتارهاى ما هر يك بنوبت خود زنجير گرانبارى به بال و پر روح ما گشته‌اند ، چگونه مىتوانيم اين انقلاب روحى و مقام والايى را كه موسى بن عمران عليه السلام گام در آن نهاده است دريابيم ؟ نه ، اين اندازه هم نوميد و مايوس مباشيد ، مگر شما نيستيد كه وقتى انديشه را به شما تعريف مىكنند بر مىگرديد به درون خود و آن را مانند اين كه ببينيد در خويشتن در مىيابيد ؟ مگر شما نيستيد كه وقتى لذت حل يك مجهول را به شما توصيف مىكنند ، در مرحلهء اول خود را با آن لذت بيگانه مىبينيد ، اصلا در خاطر شما چنان لذتى خطور هم نمىكند ؟ اما موقعى كه در مقابل يك مجهول علمى قرار گرفتيد و تمام نيروهاى دراكهء خود را به كار انداختيد و به حل آن مجهول نايل شديد احساس همان لذت را در خود مىكنيد .\r\nاين حالت روحانى موسى را كه توصيف كرديم ممكن است در اولين مرحله براى شما قابل تصور و پذيرش نباشد ، اما به همين قناعت نكنيد كه به گوينده و توصيف كنندهء آن حالت خيره شويد و سپس در حالت ابهام فرو رويد . چه قدر روشن است اين گونه حالات روحى براى كسى كه بخواهد داراى اين حالت روانى شود ، آرى گفتيم : بخواهد ، نگفتيم : آرزو كند يا بداند ، يا از شنيدن آن حالت لذتى ببرد . ما در وجود آدميان نيرويى با عظمتتر از خواستن براى حركت سراغ نداريم ، اين همان نيرو است كه هيچ صخرهء بزرگى در مقابل عظمت آن توانايى مقاومت ندارد ، چه اشعهء مرموزى در اين خواستن وجود دارد كه مىتواند از خشنترين و سختترين موانع نفوذ كرده از ما وراى آن منبع فنا ناپذير آب حيات را براى انسان بنماياند .\r\nشما تنها يك بار به معناى اين آيه توجه كنيد كه مىگويد :\r\n« اَلَّذِينَ جاهَدُوا فِينا لَنَهْدِيَنَّهُمْ سُبُلَنا 29 : 69 . . » .\r\n( كسانى كه در راه ما مجاهدت بورزند ما راه هاى خود را به آنها نشان خواهيم داد . )\r\n","description":"","footnote":"","page_name":" 351 ","page_number":355},
  {"content":"\r\n\r\n\r\n( ( 1779 ) ) گام پاى مردم شوريده خود\r\nهم ز گام ديگران پيدا بود\r\n\r\nاگر در صدد پيدا كردن رد پاى شوريدگان الهى بر آييد چون با رد پاى ديگران متفاوت است آن را پيدا خواهيد كرد\r\nما با امثال اين جملات : گفتارش سوزى داشت ، ديده گانش سخنها مىگفت ، كارهايش نشان مىدهد كه دردى دارد ، روح خود را از لابه لاى سطور نوشته هايش نشان مىدهد ، آشنايى زيادى داريم .\r\nاين گونه جملات حقايقى را در بر دارند ، كه براى هشياران واقع بين مانند ساير نمودهاى هستى جلوه مىكنند . نفسهاى عده اى از مردم كه در يك مجمع نشسته‌اند در يك فضا با يكديگر مخلوط مىشوند ، اما نفسهاى سوزان عشاق واقعى بوى عطر آگينش را به آن انسانها كه شامه قوى دارند مىرسانند . در ميان صدها هزار كتاب كه در بارهء انسانها و برنامه هاى اصلاحى آنها نوشته مىشود ، صميميت و واقع بينى و صفاى بعضى از نويسندگان كاملًا مشخص است . مردان برجسته زيادى پيدا مىشوند كه در سخنورى داد سخن را مىدهند و براى لحظاتى هم شنوندگان را مست و بىخود مىسازند ، اما آن سخنان كه از دل بر مىآيد ، تارهاى دل ما را آن چنان مرتعش مىسازد كه گويى اگر در بارهء درد سخنى گفته‌اند ، آن درد را در خود در مىيابيم ، اگر در بارهء درمان گفتگو كنند گويى : پيدا كردن درمان وظيفهء ما است اگر چه قيمتش از دست دادن جان شيرين ما بوده باشد .\r\nيكى از جنبه هاى بسيار شگفت انگيز واقعيات همين است كه علامتها و كالبدهاى قرار دادى نمىتوانند حقيقت آن واقعيات را منحرف بسازند .\r\nدر امتداد حكومتهاى اسلامى معاويه ها و يزيد بن معاويه هاى فراوانى ديده‌ايم كه قرآن مىخواندند و دم از سنت پيغمبر اسلام مىزدند و همانها مىگفتند :\r\n","description":"","footnote":"","page_name":" 352 ","page_number":356},
  {"content":"\r\n« اِهْدِنَا اَلصِّراطَ اَلْمُسْتَقِيمَ » 1 : 6 اما اين كالبد نورانى از آن گويندگان چه حقيقتى را در برداشت ؟ در صورتى كه همين علامات و كالبدها را از على بن ابى طالب و ابو ذر غفارى و سلمان فارسى هم شنيده‌ايم . شور و هيجان الهى اين راد مردان ملكوتى به گفتارها و كردارهاى آنان رنگ و شكل و طعم ديگرى مىداد كه مىتوانست حقايقى را براى انسانيت ثبت كند تا براى تاريخ بشرى با وجود زباله دانهاى وسيع و عميقش ارزشى ببخشد .\r\nآن چه كه وظيفهء انسان است يا حد اقل يكى از وظايف بسيار با اهميت او است ، زنده كردن حس حقيقت يا بى و به قول جلال الدين حس تشخيص رد پاى شوريدگان كاروان انسانيت است كه از رد پاى ميليونها جانوران ديگر تميز بدهد .\r\n\r\n( ( 1780 ) ) يك قدم چون رخ ز بالا تا نشيب\r\nيك قدم چون پيل رفته بر اريب\r\n\r\nدر شطرنج حركت رخ هميشه مستقيم است ( عمودى يا افقى ) و حركت پيل مورب است كه مقصود حركت مايل مىباشد .\r\nجلال الدين رومى در بيان وضع روانى حضرت موسى پس از آن عتاب الهى كه گفت :\r\n\r\n« بندهء ما را ز ما كردى جدا »\r\n\r\nدر هفت بيت نقاشى فوق العاده شگفت انگيزى دارد كه مىتوان گفت : از شاه كارهاى جلال الدين است ، اگر به خاطر داشته باشيم در دفتر اول در مسئلهء :\r\n( مردان طوطى آن بازرگان كه سلامش را به طوطيان هندوستان برده بود ) ابيات ذيل را ديده بوديم :\r\n\r\nخواجه اندر آتش درد و حنين\r\nصد پراكنده همىگفت اين چنين\r\nگه تناقض گاه ناز و گه نياز\r\nگاه سوداى حقيقت گه مجاز\r\nمرد غرقه گشته جانى مىكند\r\nدست را در هر گياهى مىزند\r\n\r\nاين است توصيفى در بارهء اضطراب روانى حضرت موسى عليه السلام :\r\n","description":"","footnote":"","page_name":" 353 ","page_number":357},
  {"content":"\r\n1 - براى پيدا كردن نشان پاى چوپان در آن بيابان پهناور به دويدن پرداخت . ( 1 )  اما اين دويدن در پى يك انسان سر گشته بود كه در حقيقت مقدس كوشش انسانى است ، يا خود موسى در حال تحير و اضطراب شروع به دويدن كرده بود .\r\nآن بيابان بىسر و ته را آن چنان در هم نورديد كه گويى گرد از دامن بيابان بر فشاند .\r\nموسى رد پاى چوپان را چگونه پيدا كرده بود ؟ رد پاى مردانى كه در پهنهء تاريخ به روى زمين نقش مىشود خود به خود براى دلهاى آگاه مشخص و متمايز است .\r\n2 - گاهى از فراز تا نشيب به طور مستقيم حركت مىكرد ، گاهى مستقيم با مايل و كج مىرفت ، نقطه اى كه هدف در آن قرار داشت ، آن چنان براى روح با عظمت موسى حياتى بود كه محاسبهء حركتها را از دست داده بود ، نه براى او سمتى مطرح بود و نه مبدأ و مقصد هندسى ، بلكه آن نقطه در نهانگاه دل نازنينش بود كه او را گاهى مانند پرگار دور سر خود مىگردانيد ، گاهى مانند سيل خروشان كه به دشت هموار برسد و در تحير فرو رود كه پس از اين به كجا بايد رفت در اضطراب شگفت انگيزى غوطه ور بود 3 - گاهى همانند موجى كه در سطح دريا سر بلند مىكند اوج مىگرفت ، و گام روى انديشه هايش مىگذاشت . گاهى ديگر از آن امواج پايين مىآمد و مانند آن ماهى كه در اعماق دريا فرو مىرود ، در اقيانوس انديشه هايش فرو مىرفت .\r\nابهت و عظمت توبيخ خداوندى ، ندامت آن ضربهء روحى كه بر چوپان وارد شده بود ، آرزوى رسيدن و ديدار آن چوپان و شورش درونى در بارهء اين كه آيا اين اولين بار بوده است كه از عظمت رسالت خود غفلت ورزيده است ؟ خشونت و بىرحمى\r\n","description":"","footnote":" ( 1 ) يا پس از پيدا كردن رد پاى چوپان براى پيدا كردن آن چوپان به راه افتاد . . ","page_name":" 354 ","page_number":358},
  {"content":"\r\nقوانين طبيعت كه مىگويد : بدون سپرى كردن مسافت نمىتوان به مقصد رسيد ، همه و همهء اينها دست به هم داده ، تمام سطوح و اعماق روحى گذشته و حال و آيندهء موسى را متلاطم ساخته بود .\r\nزير بناى فلسفهء وظيفه و انجام آن از يك طرف با روبنا و پديده هاى رسمى وظيفه از طرف ديگر رو در روى يكديگر به مبارزه برخاسته بودند .\r\nروح موسى عليه السلام در حال دويدن و ايستادن و بالا رفتن و پايين آمدن اين منظرهء شگفت انگيز مبارزه را هم تماشا مىكرد .\r\n4 -\r\n\r\n( ( 1782 ) ) گاه بر خاكى نوشته حال خود\r\nهمچو رمالى كه رملى بر زند\r\n\r\nآن گاه كه قوانين و اصول حاكمه بر طبيعت و زندگانى انسانها دهن كجى نشان مىدهد ، آن گاه كه محاسبه هاى منطقى از تفسير و تحليل واقعيات شانه خالى مىكند و در عين حال حيات در تعقيب گمشده اى در اضطراب غوطه مىگردد ، اصول علمى و قوانين منطقى جاى خود را به رمل انداختن و فال زدن خالى مىكند . ( 1 )  ويكتور هوگو در تجسيم حالت روانى آن كشتى نشينان كه در گرداب مهلك مرگشان را مىديدند چنين گفته است :\r\n« ناخدا [ به استاد دانشگاه كه در همان كشتى بود 
  ] سلام كرد ، ولى اين پير مرد كه رداى استادان دانشگاه آكسفورد يا گوتينگ را در برداشت متوجه نشد و از جاى تكان نخورد ، دريا را با نظر علماى موج شناسى نظاره مىكرد ، ولى گويى مىخواست به ميان غرش آنها دويده و چيزى يادشان دهد . در عين استادى مشغول تطير ( فال نيكو زدن ) بود . » ( 2 ) \r\n","description":"","footnote":" ( 1 ) در اول داستان ياد آور شديم كه : قصهء موسى و چوپان تابلويى است كه جلال الدين با مهارت بسيار عالى آن را كشيده و براى تربيت رهبران بشرى بهترين قواعد را بيان نموده است ، لذا مسئله رمل انداختن و فال زدن به عنوان يك واقعيت در بارهء حضرت موسى صحيح نيست ، اما بشر معمولى در تحولات عميق روحى و پيش آمدهاى خلاف طبيعى دچار چنين حالت مىشوند . .  ( 2 ) مردى كه مىخندد ، ج 1 ، ص 50 . . ","page_name":" 355 ","page_number":359},
  {"content":"\r\n\r\nنوسانات روحى حضرت موسى آن چنان مستغرقش ساخته بود كه حتى به راز و نياز با خاكهاى تيره وادارش مىساخت ، خطوط و الفاظى را به عنوان بيان حال عجيبش بر زمين نقش مىكرد ، گويى براى پيدا كردن مجهولش دست به رمالى زده است .\r\n5 - گاهى حركت مفهوم خود را از دست مىدهد ، براى سپرى كردن مسافت بهترين حركت همان ايستادن است ، اين كالبد شما است كه در حال تحير و اضطراب از نقطه اى به نقطهء ديگر منتقل نمىگردد ، اما روح شما در اين حال فضاهاى پهناور آسمان لاجوردين را درمىنوردد ، زمين همچون گردوى كوچكى بيش از يك لحظهء ناچيز نگاه شما را به خود جلب نمىكند ، اين ايستادنى است كه تمام حركتها را معنى مىبخشد و بلكه دلها و عقولى را كه سر تا سر عمر حتى براى يك بار هم به حركت در نيامده‌اند به تلاش و دويدن وادار مىسازد .\r\n6 - گاهى حركت و دويدن حضرت موسى عليه السلام مانند آن گوى بود كه از چوگانى به حركت در آيد و بغلطد ، يعنى اين حركت آزادانه نبوده ، بلكه در نتيجهء آن تلاطم روحى بود كه اگر در يك انسان به وجود بيايد ، او را مانند گوى بىاختيار در پهنهء جهان مىغلطاند :\r\n\r\n( ( 1784 ) ) هيچ آدابى و ترتيبى مجو\r\nهر چه مىخواهد دل تنگت بگو\r\n\r\nدر دل دوست به هر حيله رهى بايد كرد\r\nشايد بتوانيم از مجموع مسائلى كه در داستان موسى و چوپان مطرح كرده‌ايم به اين نتيجه برسيم كه : بايستى ما در راه رسيدن به پيشگاه دوست از هيچ آداب و ترتيبى باكى نداشته باشيم و در هر موقعيتى كه از نظر دانايى و توانايى قرار گرفته‌ايم در بهره بردارى از همان موقعيت براى به دست آوردن رابطهء مطلوب با محبوب فروگذارى\r\n","description":"","footnote":"","page_name":" 356 ","page_number":360},
  {"content":"\r\nنكنيم ، اما از اين نكته هم غفلت نورزيم كه عقل و آيين مقدس اسلام به ما دستور مىدهد كه :\r\n« مغبون من ساوى يوماه » .\r\n( مغبون است كسى كه دو روزش از نظر كمال مساوى باشد ) .\r\nاگر از امثال جلال الدين كه از نيروهاى محرك قافلهء بشريتاند بپرسيم كه : مقصود شما از اين همه تكاپو و فعاليت در گفتار و كردار چيست ؟ و نتيجه اى را كه از اين همه فدا كارى و گذشت از همه چيز در نظر داريد كدام است ؟ من گمان نمىكنم بتوانيم از اين شخصيتها جز اين پاسخ را بشنويم كه :\r\nاى انسانها قدم برداريد و مراحل پست را در پشت سر بگذاريد و به درجات عالىتر برسيد .\r\nبنا بر اين بيت فوق كه مىگويد :\r\n\r\n( ( 1784 ) ) هيچ آدابى و ترتيبى مجو\r\nهر چه مىخواهد دل تنگت بگو\r\n\r\nنبايستى مقصودى جز اين داشته باشد كه اى عقب ماندگان قافلهء بشريت ، اين عقب ماندگى و اين محروميت از وسايل مناسب و اين تدريجى بودن وصول به كمال شما را نااميد و مأيوس نكند و با تماشاى پيش تازان و عظماى اين قافلهء بزرگ خويشتن را تحقير نكنيد ، آن خدايى كه به جهان هستى با اين عظمت مىنگرد ، به كوچكترين و ناچيزترين نوسان فكرى شما هم نظاره مىكند . شما يكى از حلقه هاى پيوستهء آن سلسلهء با عظمت انسانها هستيد كه حركت بزرگترين و درخشانترين حلقهء آن سلسله با حركت شما كه خود را ناچيزترين حلقهء آن مىدانيد پيوستگى دارد .\r\n","description":"","footnote":"","page_name":" 357 ","page_number":361},
  {"content":"\r\n\r\n\r\n( ( 1786 ) ) اى معاف يفعل الله ما يشاء\r\nبىمحابا رو زبان را برگشا\r\n\r\nاى چوپان نازنين كه در جلوه گاه مشيت خداوندى اين موقعيت مخصوص را به خود گرفته اى ، باكى به خود راه مده و بگو آن چه را كه مىخواهى\r\nآرى :\r\nگفتگو كن گفتگو كن گفتگو .\r\nاما به همين گفتارى كه امروز در شرايط معينى از دهان تو در مىآيد قناعت مكن ، بلكه برو :\r\nجستجو كن جستجو كن جستجو .\r\nكوشش كن و فعاليت نما و :\r\n\r\nرو به هاى و هوى بزم كوى يار\r\nهاى و هو كن هاى و هو كن هاى و هو\r\n\r\nتنها به اين جستجو و هياهو هم اكتفا مكن ، پيشتر رو :\r\n\r\nوانگهى از خود منى و آلودگى\r\nشستشو كن شستشو كن شستشو\r\n\r\nبا در نظر گرفتن مباحث گذشته ، بيت فوق هم مىتواند تفسير بسيار عالى داشته باشد ، به اين معنى كه در هر موقعيت معينى كه مطابق مقتضيات و شرايط طبيعى و روانى قرار گرفته‌ايد واحدهايى كه شما را به آن موقعيت رسانيده است چون در اختيار شما نبوده و شما از حد اكثر دانايى و توانايى خود استفاده كرده در آن موقعيت قرار گرفته‌ايد بيم و هراسى نداشته باشيد ، هر موقعيتى كه انسان در آن قرار مىگيرد ، از نظر نظم و قانون در نقطه اى از جلوه گاه مشيت خداوندى خواهد بود ، ولى اين را هم بدانيد كه اگر احساس توانايى بيشترى در خود داشته باشيد و با اين حال در همان موقعيت قبلى ميخكوب شويد ، شما معاف و معذور نيستيد ، همواره در حال حركت به پيش باشيد ، اگر چه به هر نقطه اى كه مىرسيد از نقص مرحله گذشته بالاتر و از كمال\r\n","description":"","footnote":"","page_name":" 358 ","page_number":362},
  {"content":"\r\n\r\nنقطهء آينده پايين قرار خواهيد گرفت . هر نقطهء قبلى در مقابل بعدى كه كاملتر است خود در سيستم عالى هستى مطلوبى است كه بايستى با رسيدن و عبور از آن به مرحلهء كاملتر گام بگذاريد .\r\nبه همين جهت است كه بايد گفت : كلمهء « معاف » كه جلال الدين در بيت فوق گفته است ، از نظر واقعى كاملًا صحيح نيست ، زيرا ، معاف بودن فرع آن است كه انسان در آن نقطهء پايين كه قرار گرفته است تقصيرى داشته باشد و خدا او را ببخشايد ، در صورتى كه مطابق بيانى كه متذكر شديم ، انسانى كه در حركت به سوى كمال است در عبور از نقاط پستتر به بالاتر هيچ گونه تقصيرى ندارد . بلى ، اگر با بودن وسايل كمال باز در مرحلهء پايين توقف كند ، اين شخص به حكم عقل و وجدان مقصر است و تا به اين تقصير اعتراف نكند و با حركت به سوى كمال آن را جبران نكند معاف هم نخواهد بود .\r\n\r\n( ( 1789 ) ) تازيانه بر زدى اسبم بگشت\r\nگنبدى كرد و ز گردون بر گذشت\r\n\r\nضربه هاى روانى گاهى مانند صخرهء بزرگى است كه روى منبع آب روح انسانى مىافتد و چشمه سار درون را مىخشكاند . گاهى هم صخره اى را كه روى منبع آب روح انسانى قرار گرفته است مىشكافد و چشمه سار درون انسانى را به جريان مىاندازد\r\nاين يك پديدهء كاملًا طبيعى و براى همهء ما قابل مشاهده است كه ضربه هاى روانى در ارواح انسانى آثار و نمودهاى يكنواخت ايجاد نمىكند ، چنان كه انسانها در روبه رو شدن با ساير حوادث و رويدادها عكس العمل و تأثير يكنواخت نشان نمىدهند .\r\nبا مشاهدهء يك جنايت ، ده نفر كه جنايت مفروض را مىبينند ، هر يك باز تاب و انفعال يا فعاليت روحى مخصوص به خود را دريافت خواهد كرد . مثلًا :\r\n","description":"","footnote":"","page_name":" 359 ","page_number":363},
  {"content":"\r\n1 - تنها به تماشاى دست و پا زدن مجنى عليه ( كشته شده ) قناعت خواهد ورزيد .\r\n2 - با عينك نفرتى كه از آن مجنى عليه داشته است به او نگريسته تشفى و تسليت خاطر پيدا خواهد كرد ، بلكه اين شخص اصلا براى تماشا و لذت بردن از اين منظرهء شكنجه آميز راه ها پيموده است .\r\n3 - كارشناس جنايى است كه فورا خود را به محل قتل رسانيده و از نظر كار و حرفهء خود واحدهاى آن منظره را تماشا و يادداشت مىكند .\r\n4 - خود جنايت كار نفس زنان ايستاده به پيروزى خود آفرين مىگويد ، يا وجدانش با تماشاى آن منظرهء رقت بار بيدار شده پيش از آن كه به كيفر رسمى و بيرونى برسد در حال چشيدن طعم بسيار تلخ كيفر درونى ، مجنى عليه را مىنگرد .\r\n5 - روان شناسى در آن جا ايستاده و به انديشهء عميق فرو رفته است و در صدد پيدا كردن و كشف كردن مجهولاتى است كه در مرزهاى زندگى و مرگ او را به خود جلب كرده است .\r\n6 - كسى كه در مغازه يا خانهء او اين جنايت اتفاق افتاده است ، بدون اين كه تلخى جان كندن مجنى عليه او را در شكنجه و درد روانى غوطه ور بسازد به فكر وضع خويش است كه اگر مقامات داد رسى پاى مرا هم در اين جنايت به ميان بكشند چه كنم ؟ و چگونه دفاع كنم ؟ 7 - همسرش در مقابل اين منظره در يك تلاطم شگفت انگيز روحى به سر مىبرد كه از سنخ هيچ يك از تماشاها و تأثرات و انديشه هاى فوق نيست . اين شوهر من است كه شعلهء زندگانىاش كانون خانوادگى ما را روشن ساخته بود ، به من گفته بود كه : چند ماه ديگر از خانهء كرايه اى راحت مىشويم ، زيرا ، خانه اى خريده‌ايم ، گفته بود : براى سعادت فرزندانم از هيچ گونه كوشش مضايقه نخواهم كرد ، در آن هنگام كه او را ناراحت مىكردم چه برد بارى راد مردانه اى به من نشان مىداد همين ديشب بود كه انگشترى نامزدى را تماشا مىكرديم و در دريايى از لذت غوطه ور بوديم و . . .\r\n","description":"","footnote":"","page_name":" 360 ","page_number":364},
  {"content":"\r\n8 - انسان دوست واقعى هم يك طرف ايستاده ، خطاب به جنايت كار مىگويد : اى درندهء بىشرم مگر اين شخص هم نوع تو نبود ؟ مگر اين در خاك افتاده دلى مانند دل من و تو نداشت ؟ مگر اين انسان مانند من و تو داراى همسر و فرزند نبود ؟ مگر شعله و درخشندگى حيات او مزاحم حيات تو بود 9 - پزشك هم مشغول معاينهء دقيق در بارهء مجنى عليه است و به مطالعهء چگونگى جراحتها كه به او وارد شده است پرداخته مىگويد : نه ، اين جراحت كه تا قلب پيش رفته قابل بهبودى نيست . همكارش مىگويد : اما ما با نظير اين جراحت در فلان بيمارستان روبه رو بوديم و با فعاليتهاى زيادى در آن گوشهء قلب نجاتش داديم . . . اين دو نفر هم مشغول مباحثه در ( مىشود ) و ( نمىشود ) هستند ، گويى اين مجنى عليه در همين حال رفتن هم مىتواند جواب گو و موضوع خوبى براى رقابت و خود نشان دادن آن دو پزشك بوده باشد 10 - يك مرد جهان بين و انسان دوست الهى اول رو به كشته شده كرده مىگويد : مگر نشنيده بودى كه :\r\n\r\nانگشت مكن رنجه به در كوفتن كس\r\nتا كس نكند رنجه به در كوفتنت مشت ؟\r\n\r\nبلى ، دنيا جاى انتقام است . كه مىداند ؟ شايد هنوز خون آن بىچارهء ستم ديده اى كه قربانى هوى و هوس همين كشته شده بوده خشك نشده است ، شايد هنوز همسر و فرزندان يا پدر و مادر و برادر و خواهر آن كشته شده در اشكهاى سوزان خويش غوطه ورند . آرى ، اكنون برو ، تو را هم به همان راهى كه او را فرستاده اى روانه ات ساختند .\r\nدوباره به خود آمده مىگويد : مگر همهء جنايتها جنبهء انتقامى دارند ؟ لذا رو به جنايت كار كرده مىگويد : تو در لحظات پيش از وارد ساختن ضربهء مهلك به اين بىنواى آغشته در خون آيا نينديشيدى كه اعضاى نرم انسانى در مقابل كارد يا گلوله مقاومتى ندارد ؟ مگر نمىدانستى كه كسى كه با اختيار و اراده ، اختيار خود را از\r\n","description":"","footnote":"","page_name":" 361 ","page_number":365},
  {"content":"\r\nدست بدهد مجرم است ؟ آن گاه از اين گونه مسائل پا را فراتر نهاده با اين كه ديده گانش به آن منظره خيره شده است رهبران فكرى و زمامداران و پيش تازان را مورد خطاب قرار مىدهد و مىگويد : مادامى كه نتوانسته‌ايد براى بشريت فساد اصل تنازع در بقا را ، از كتابها بيرون كشيده و اثبات كنيد ، مادامى كه نتوانسته‌ايد به اين بشر بفهمانيد كه :\r\n\r\nخلق همه يك سره نهال خدايند\r\nهيچ نه بشكن از اين نهال و نه بر كن\r\nدست خداوند باغ خلق دراز است\r\nبر خسك و خار همچو بر گل و سوسن\r\nخون بناحق نهال كندن اويست\r\nدل ز نهال خداى كندن بر كن\r\n\r\nملامتها و توبيخهاى ما در بارهء اين جنايت كاران در درجهء دوم قرار خواهد گرفت ، مادامى كه شما پيش تازان ارزش انسانى را در اشكال مختلف براى افراد جوامع تثبيت نكنيد چه توقعى ما از اين درندگان آرايش كرده مىتوانيم داشته باشيم ؟ ملاحظه مىشود كه هر يك از ده نفر تماشا كننده به آن جنايت تفسير و تعبير و تأثر مخصوص به خود دارند .\r\nضربه هاى روانى خواه از طرف رويدادهاى طبيعى سر چشمه بگيرد و خواه از طرف خود هم نوع انسانى بوده باشد ، آثار و نتايج گوناگونى ايجاد مىكند . ( 1 )  براى تعيين اثر ضربه هاى روانى ضابطهء مشخص در دست نداريم ، اما يك مطلب اساسى در اين مورد ديده مىشود و آن اين است كه اگر زمينهء روانى هر شخص كه مورد ضربت قرار مىگيرد فاعليت مثبت داشته باشد ، بيدارتر و نيرومند تر مىگردد و بالعكس : كسانى كه فاعليت روانى آنها منفى يا رو به منفى است آنان در مقابل ضربات روانى\r\n","description":"","footnote":" ( 1 ) حتى يك فرد از انسان هم به جهت اختلاف شرايط و موقعيتها نمىتواند در مقابل ضربه هاى روانى يك حالت و اثر ثابت داشته باشد ، ممكن است يك انقلاب روانى در موقعيت مخصوص او را به سقوط بكشاند و همان انقلاب در موقعيت ديگرى و براى همين شخص نيرو بخش بوده باشد . . ","page_name":" 362 ","page_number":366},
  {"content":"\r\n\r\nدايماً عقب نشينى مىكنند . در داستان موسى و چوپان جلال الدين قسم اول را متذكر مىشود ، زيرا ، چوپان مىگويد : اى موسى\r\n\r\n( ( 1789 ) ) تازيانه بر زدى اسبم بگشت\r\nگنبدى كرد و ز گردون بر گذشت\r\n( ( 1792 ) ) نقش مىبينى كه در آيينه اى است\r\nنقش توست آن نقش آن آيينه نيست\r\n\r\nاثرى كه ضربه هاى روانى ايجاد مىكند چه رابطه اى با ايجاد كنندهء آن ضربه دارد ؟\r\nقانون علت و معلول به آن شكل كه در فلسفه و علوم گذشتگان مطرح مىگشت ، اين شرط را در بر داشت كه ميان علت و معلول بايستى سنخيتى وجود داشته باشد ، استدلال به لزوم اين شرط از مشاهدهء رو بناهاى جهان طبيعت بود ، آنها مىديدند كه از نطفهء گربه شتر توليد نمىشود و از تخم گل سرخ هندوانه به عمل نمىآيد ، اين شرط مأخوذ از ظواهر طبيعت را آن چنان تجريد نموده و تعميم دادند كه حتى در زير بناى جهان هستى و بلكه خدا و مخلوقاتش هم آن شرط را لازم شمردند .\r\nاين شرط در دوران معاصر ما با نظر به زير بناى نمودهاى طبيعت و كوچكترين مقادير هستى با شكست روبه رو شده و صريحاً آن را منفى ساختند .\r\nبرداشته شدن اين شرط تفسيرها و نتايج مختلفى را در قلمرو قانون عليت در دنبال داشت ( كه در مباحث آينده در حدود لازم بررسى خواهد شد ) .\r\nآن چه كه در تحليل بيت فوق بايد در نظر گرفته شود ، اين است كه در اغلب ضربه هاى روانى كه صورت مىگيرد اثرى صد در صد مطابق روحيه و هدف وارد كنندهء ضربه در طرف مفروض ايجاد نمىگردد ، بلكه انفجار حادث در سمت روحيه\r\n","description":"","footnote":"","page_name":" 363 ","page_number":367},
  {"content":"\r\nو خواستهء وارد كنندهء ضربه به جريان مىافتد ، مثلًا اگر يك استاد ماهر در فيزيك توانست ضربه اى در موقعيت مخصوص به دانشجوى فيزيك از نظر روانى وارد بسازد و اين ضربه اثر فعال در آن دانشجو ايجاد كند ، اين اثر نبوغ باستان شناسى يا نقاشى را در آن دانشجو ايجاد نخواهد كرد ، بلكه هدف عالى و خواستهء استاد فيزيك را براى دانشجو قابل درك ساخته و چشمه سارى را كه از آن ضربهء شكنندهء صخره هاى درونى بجريان خواهد انداخت در همان سمت فيزيكى خواهد بود ، دانشجو پس از آن انفجار روانى دايماً مجسمه ى متحرك استاد را در درون خود كه مشغول لاروبى و به جريان انداختن آن چشمه سار است مشاهده خواهد كرد .\r\nاثرى كه موسى عليه السلام در درون چوپان ايجاد كرد گرايش عميق و واقعى به خدا بود كه حضرت موسى عليه السلام آن را دارا بوده است ، لذا جلال الدين از زبان چوپان به موسى مىگويد :\r\n\r\n( ( 1792 ) ) نقش مىبينى كه در آيينه اى است\r\nنقش توست آن نقش آن آيينه نيست\r\n\r\nديگر من آن چوپان ساده لوح نيستم كه مىگفتم : « چارقت دوزم كنم شانه سرت » .\r\n\r\nدستكت بوسم بمالم پايكت\r\nوقت خواب آيد بروبم جايكت\r\n\r\nاكنون نمونه اى از موسى شده‌ام ، تو را در اعماق درونم مىبينيم كه پاره هاى صخرهء شكافته شدهء درونم را از سر راه چشمه سارى كه بجريان افتاده است بر كنار مىكنى . تو را بينم كه از پيش روى من كنار رفته و چراغى به دست گرفته با روشنايى آن چراغ كه از روح تو فروزان گشته است ، رهنمون پيشگاه الهىام كرده اى .\r\n","description":"","footnote":"","page_name":" 364 ","page_number":368},
  {"content":"\r\n\r\n\r\n( ( 1794 ) ) هان و هان گر حمد گويى گر سپاس\r\nهمچو نافرجام آن چوپان شناس\r\n( ( 1795 ) ) حمد تو نسبت بدان گر بهتر است\r\nليك آن نسبت به حق هم ابتر است\r\n\r\nدر اين دو بيت به آن اصل عدم ركود ( اصل حركت ) اشاره مىكند كه ما در بارهء آن مشروحاً بحث نموده‌ايم و آن اين است كه مىگويد : اگر چه هر وضع و موقعيتى كه براى انسان از حيث دانايى و توانايى پيش بيايد مىتواند خود را در ارتباط با خدا قرار بدهد ، اما بايستى با احساس توانايى يا با امكان به دست آوردن موقعيت عالى تر خود را در موقعيت پست راكد و جامد نسازيم ، بلكه بايستى به هر نحو كه ممكن است خود را به مراتب عالىتر برسانيم .\r\nهر چه كه مراحل عالىتر را بپيماييم باز در مقابل عظمت خداوندى محقر و ناچيز خواهيم بود ، يا هر چه كه تكامل بيشترى به دست بياوريم باز وجود ما گنجايش تحصيل كمال عالىترى را دارا مىباشد .\r\n\r\n( ( 1796 ) ) چند گويى چون غطا برداشتند\r\nكاين نبوده آن چه مىپنداشتند\r\n\r\nاگر پرده برداشته شود خواهيد ديد كه واقعيت بالاتر از پندارهاى شما بوده است\r\nاين بيت در حقيقت به منزلهء علت مضمون دو بيت گذشته است . به اين بيان كه چون ميان شما و واقعيت پردهء تاريكى وجود دارد ، گمان مىكنيد هر موقعيتى را كه كسب كرده‌ايد واقعيت همان است و بس ، اما اگر پرده ها برداشته شود خواهيد\r\n","description":"","footnote":"","page_name":" 365 ","page_number":369},
  {"content":"\r\n\r\nديد كه هر مرحله اى را كه از كمال پيموده‌ايد در حقيقت به اندازهء شرايط و مقتضيات وجودى خودتان بوده است . خداوند مىفرمايد :\r\n« وَما قَدَرُوا الله حَقَّ قَدْرِه . » 6 : 91 ( خدا را آن چنان كه بايست و آن چنان كه شايسته قدر او است [ از نظر معرفت و عبادت 
  ] تقدير و تعظيم نكرده‌اند ) .\r\nاز پيامبر اكرم صلى الله عليه و آله نقل شده است كه عرض كرده است :\r\n« ما عرفناك حق معرفتك و ما عبدناك حق عبادتك » .\r\n( تو را آن چنان كه شايستهء مقام تست نشناختيم و تو را آن چنان كه شايستهء مقام تست عبادت نكرديم . )\r\n\r\n( ( 1797 ) ) اين قبول ذكر تو از رحمت است\r\nچون نماز مستحاضه رخصت است\r\n\r\nپذيرش عبادات ما نه از روى استحقاق است ، بلكه وابسته به فضل و رحمت الهى است\r\nجلال الدين در اين بيت به يك مسئلهء مربوط به معارف و به يك مسئلهء فقهى اشاره مىكند :\r\n1 - پذيرش عبادات از روى رحمت است نه از روى عدل .\r\n2 - نماز براى زن مستحاضه مستحب است .\r\nاما مسئلهء دوم يعنى استحباب نماز بر زن مستحاضه از نظر فقهى صحيح به نظر نمىآيد ، زيرا ، اگر مقصود از مستحاضه آن زن است كه خون استحاضه مىبيند ( خون رقيق كمرنگ بىبو و در غير ايام عادت حيض به طورى كه از نظر شرايط نمىتواند خون حيض بوده باشد ) نماز براى اين زن واجب است نه رخصت ، يعنى زن مستحاضه با بجا آوردن اعمال مقرره بايستى نمازش را بخواند و اگر مقصود\r\n","description":"","footnote":"","page_name":" 366 ","page_number":370},
  {"content":"\r\n\r\nزن حائض است باز نماز در حق او مشروع نيست ، فقط مىتواند در حال ايستاده يا نشسته در موقع نماز ذكر و دعايى بخواند .\r\nاما مسئلهء اول كه مىگويد : پذيرش عبادات از روى رحمت الهى است نه از روى عدل الهى كه استحقاق عمل كننده را اثبات كند ، مورد اختلاف نظر متكلمين است و ما اين مسئله را در جلد سوم در مباحث عدل و لطف مورد بررسى قرار داده‌ايم ، در مسائل آينده نيز از جهات ديگر متذكر خواهيم شد .\r\nتفسير ابيات\r\nپس از آن ملامت و تنبيهى كه خداوند با موسى انجام داد ، رازهايى در درون موسى عليه السلام نهفته شد كه كسى نمىتواند آنها را باز گو كند . از آن پس بر دل موسى سخنها سرازير شد ديدن واقعيات با آن سخنان در هم آميخته شدند .\r\nدر نتيجهء اين حالت روانى - الهى چند بار از خود بىخود گشته دوباره به خود باز آمده خود را دريافت . در همين حالت بود كه گام به ما فوق زمان و زمانيات نهاده از ازل تا ابد بپرواز در آمد . در نتيجهء اين حالات روحى بسيار عجيب موسى چه ديد و چه شد ؟ ياراى توضيح آن را ندارم . گنجانيدن آن نوسانات روحى و آن جهش از ماده و ماديات و زمان و زمانيات در كالبدهاى نارساى الفاظ كارى است احمقانه ، زيرا ، جرياناتى كه در پشت پردهء آگاهىهاى معمولى طبيعى مىگذرد به هيچ وجه قابل تنزل به جهان آگاهى طبيعى نمىباشد . شرح و تفسير آن ماجراى روحانى الهى عقول انسانى را مختل و قلمها را با ركود و شكست مواجه مىسازد . امتداد زمان اگر چه تا روز رستاخيز باشد توانايى گنجايش اين شرح و تفصيل را ندارد ، لذا من شرح اين مقام و الا را مىگذارم و مىگذرم . اگر مىخواهى اين مقام و الا را درك كنى مىتوانى بدون احتياج به طى مسافت به مقصود خويش نايل شوى . مىدانى چگونه مىتوانى بدرك اين مقام و الا برسى ؟ به درون خود مراجعه كن ، ( من عالى ) خويش را رو در روى خود نهاده آن را تماشا كن .\r\n","description":"","footnote":"","page_name":" 367 ","page_number":371},
  {"content":"\r\nهمين كه حضرت موسى آن ملامت و توبيخ را از حق تعالى شنيد . آن بيابان را كه چوپان را در آن از دست داده بود در پيش گرفت . [ اما تو گمان مكن كه موسى در دنبال آن چوپان مانند شخصى كه پولى يا مالى يا فرزندى گم كرده است مىرفت ، بلكه گويى موسى پس از آن ملامت و توبيخ الهى جان عزيز خود را گم كرده است اين كه در جستجوى جان خويش بر آمده است 
  ] نشان پاى آن از دست رفته را گرفته آن چنان با جديت و تقلا او را تعقيب مىكرد كه گويى : گرد از دامان بيابان بر مىافشاند . [ نشان پاى چوپان را از كجا دريافت ؟ و آن را چگونه باز شناخت ؟ 
  ] آرى :\r\n\r\n( ( 1779 ) ) گام پاى مردم شوريده خود\r\nهم ز گام ديگران پيدا بود [\r\n\r\nوضع روحى شگفت انگيزى داشت 
  ] گاهى گامها را مانند رخ در دستگاه شطرنج از فراز به نشيب و يا افقى و به طور مستقيم بر مىداشت ، گاه ديگر مانند پيل به طور خط مايل حركت مىكرد .\r\nگاهى مانند موج خروشان برمىخاست و سر به بالا مىكشيد ، گاه ديگر مانند ماهى در اعماق دريا فرو مىرفت . [ انديشه و تخيل و اضطراب روانىاش چنان اقيانوس درونى او را شورانيده بود كه اقيانوس به آن پهناورى گنجايش آنها را نداشت 
  ] بر زمين نشست و وضع پر هيجان و آشفتهء خود را روى خاكها مىنوشت . [ اى ذرات هستى اى كهكشانها اى آسمان لاجوردين اى ريگهاى به خواب رفته اى علفهاى خود رو و پيچا پيچ اى گلهاى غريب اين دشت پهناور كه بدون اين كه تماشاى كسى را جلب كنيد سر بر مىآوريد و سپس متلاشى شده در روى خاكهاى تيرهء اين بيابان زيبايى را وداع مىگوييد . اى جانداران اى وحوش صحرايى اى پرندگان كه دل فضا را مىشكافيد و رو به مقصد خود بال و پر زنان مىرويد آيا سراغى از گمشدهء من داريد ؟ كجا بروم ؟ از كه بپرسم ؟ اما بادهاى صحرايى هم با موسى مضطرب روى موافقى نشان نمىدهند ، زيرا ، او همين كه درد دل خود را روى زمين مىنويسد ، يا صحيح بگوييم : هر چه كه او روى\r\n","description":"","footnote":"","page_name":" 368 ","page_number":372},
  {"content":"\r\nزمين خط مىكشد گرد و خاكى بلند مىشود و آن خطوط را از بين مىبرد 
  ] .\r\nاضطراب و تشويش و هيجان روانى موسى منطق و انديشه و تعقل را آن چنان مه آلود مىكند كه ديده گان موسى را خيره مىكند ، اين فعاليتهاى مغزى با آن قيافه هاى مه آلوده حالت تسليم به خود گرفته مىدان براى فال نيك زدن باز مىكنند . [ اگر از آن طرف بروم چون حركت به سمت راست است به مقصود خواهم رسيد ، اين است آن نسيم كه مژدهء وصال دارد و به آرامى وزيدن گرفته است . نزديك غروب هم هست و همواره غروب آفتاب نويد وصال در بر دارد . . 
  ] .\r\nبر مىخيزد و نيرويى براى حركت نمىبيند ، يا نيروهاى متضاد مانند يك دايرهء مغناطيس كه آهنى را در وسط متوقف مىسازد موسى را بر جاى خود ميخكوب مىكند ناگهان بىاختيار و بدون انديشهء معمولى مستى را در پيش مىگيرد كه آن سمت از روى قواعد تفكرات مربوطه نمىباشد ، بعوض راه رفتن و گام در پى گام برداشتن مىدود . ديگر گام مطرح نيست ، زيرا ، پا و زمين براى او مطرح نيست ، در آن هنگام كه ( من ) انسانى از چنگال قوانين و نواميس جهان طبيعت رها مىشود ، اگر حركت كند همان گوى بىاختيار است كه چوگان ابديت او را غلطانيده است ، اگر بايستد همان گوى بىاختيار است كه نيروى همان چوگان حركتش را تا آن نقطه معين ساخته است .\r\n[ اما كيست كه در اين دنيا نشانى جانش را بجويد و پيدا نكند ؟ 
  ] عاقبت موسى آن گمشدهء بىنظيرش را پيدا كرده و گفت : اى گمشدهء عزيزم بشارتى آورده‌ام : به من دستور رسيده است كه به تو بگويم كه : آن چه در دل دارى باز گو كن ، براى تو ترتيب و آدابى براى گفتن وجود ندارد . اشتياق روحى خود را بمقام شامخ ربوبى با هر كلمه اى كه بخواهى ابراز كن ، آن دم كه تو را ديدم - جملات كفرآميزى را بر زبان مىآوردى ، تراوش موجودى مغزى تو بود كه بيش از آن توانايى گام برداشتن در معرفت الهى را نداشتى ، با آن نيت پاك و هدف مقدس ، جملات ناشايست تو بسى شايسته و مضامين مخالف دينت عين دين و آن دين پاكت نور جان تو بود ، اكنون نه تنها تو از كيفر و عتاب خداوندى در امان هستى ، بلكه تو اى جان جهان جهانى را در امان خود گرفته اى\r\n","description":"","footnote":"","page_name":" 369 ","page_number":373},
  {"content":"\r\nتو كه در مقابل مشيت و فعاليت خداوندى معاف و معذورى ، بىپروا زبان بر ثنا و سپاس او بگشاى .\r\nچوپان پس از شنيدن جملات حضرت موسى عليه السلام مىگويد : ديگر اى موسى من آن چوپان نيستم كه با تو ملاقات كرده و سخنانى ناشايست به مقام ربوبى از دهانش بر آورده بود . در آن هنگام كه ضربهء ملامت و توبيخت به اعماق دلم نفوذ كرد ، انفجارى در دلم رخ داد ، دل خونينم جهشى بر خود گرفت ، در ميان همين لباس چوپانى بودم كه قرنها را زير پا گذاشته و به اوج عالم ملكوت پا نهادم\r\n\r\nسر خوان وحدت آن دم كه دم از صفا زدم من\r\nبه سر تمام ملك و ملكوت پا زدم من\r\nدرِ ديدِ غير بستم بت خويشتن شكستم\r\nز سبوى يار مستم كه مىولا زدم من\r\nدر دير بود جايم به حرم رسيد پايم\r\nبه هزار در زدم تا درِ كبريا زدم من\r\nقدم وجود در بارگه قدم نهادم\r\nعلم شهود در پيشگه خدا زدم من\r\n\r\nآن ضربهء روانى كه تو به درونم وارد ساختى چونان تازيانه اى بود كه بر مركبم نواختى ، مركبم دورى زد و بر فراز اين گنبد لاجوردين گام نهاد و آن را در هم نورديد ، آن عالم لاهوت كه ارواح پاك آدميان تشنگى سوزانى در رسيدن به آن دارند با اين كالبد مادى و جهان ناسوتىام هم راز گشته است . آرى هم راز بودن لاهوت با ناسوت ، ايدون باد . صد هزاران آفرين بر آن دست و پاى تو اى كليم الله كه از جهان تيرهء ناسوتى باوج جهان لاهوتى رهسپارم كردى .\r\nاكنون آن حال روحانى الهى سر تا سر وجودم را فرا گرفته است كه ما فوق سخن و بيان است . اگر مطالبى در پيشگاه تو ابراز مىدارم ، از حقيقت آن حال روحانى الهى چيزى را آشكار نخواهد كرد ، اين كه رو در روى تو ايستاده‌ام آن چنان خود را از دست داده‌ام كه گويى آيينهء صيقلى شده اى هستم كه تنها نقش را نشان مىدهد ، نقش چه كسى را ؟ نقش تو را اى موسى بزرگوار كه چوپان محقرى را با عالم لاهوت آشنا ساختى .\r\nآن چه كه در پيش روى خود مىبينى موجودى است كه ساخته شدهء وجود\r\n","description":"","footnote":"","page_name":" 370 ","page_number":374},
  {"content":"\r\nعزيز توست ، همان دمى كه در ناى وجود من دميده اى صدايى در خور موجوديتم ايجاد كرده است و مىشنوى ، نه در خور مقام والاى تو . اى انسان آگاه هر چه كه حمد و سپاس و تعظيم به پيشگاه الهى نمايى ، مبادا به خويشتن ببالى كه گامى برداشته راهى رفته و به خدايم تقرب پيدا كرده‌ام . در هر حال كه هستى خود را مانند آن چوپان محقر مجسم نما كه درجهء پايينترى را مىپيمايد و توانايى صعود به درجهء بالاترى را دارد اگر احساس كنى كه عبادت و حمد و سپاست بهتر از آن چوپان ساده لوح است ، اين را هم بدان كه در مقابل عظمت خداوندى ناچيز و محقر است . تا كى از خود و در بارهء خود سخنها خواهى گفت ؟ آن گاه كه پرده برداشته شود خواهى ديد كه واقعيت آن نبوده كه مردم مىپنداشتند ، هيچ مىدانيد كه پذيرش ذكر و عبادت تو از عدل الهى كه از محاسبهء دقيق سرچشمه مىگيرد نيست ؟ اين پذيرش از رحمت و فضل الهى است .\r\nنماز و عبادت تو مانند ذكر زن حايض است كه در بارهء او مستحب است . مگر ذكر و دعاى زن حايض چگونه است ؟ درست است كه همان نيايش هم از دل و جان زن حايض بر مىآيد ، اما ساختمان وجودى او در حال حيض در روحش اثرى مىگذارد ، بدون اين كه مقصر باشد مانند كودكى كه تكليف براى او موقعيت ندارد ، از انجام فرايض معذور است ، اين دعا و نيايش آلوده به خون است چنان كه ذكر و توجه تو در بارهء خداوند به تشبيه و چون و چرا در آميخته است .\r\nخون زن حايض مانند ساير خونها يك پليدى ظاهرى است كه با آب از بين مىرود ، اما باطن انسانى پليدىها دارد كه به جز آب لطف پروردگار تطهير كننده اى ندارد . اى نماز گزار روزى كه در حالت سجده لختى بينديش ، روى از آن سجدهء اعتيادى بر گردان ، باشد كه با دريافت معناى حقيقى سجده معناى « سبحان ربي الاعلى و بحمده » را بدانى .\r\nبار پروردگارا اين ركوع و سجود ناسزايم چونان وجود ناشايست من لايق پيش كشى به پيشگاه الهى تو نيست ، [ اى سجده هايى كه مانند وجود خودم ناشايست هستيد ، واقعيت تو اى سجدهء الهى 
  ] به اين بدىها پاداش نيكو دهاد .\r\n","description":"","footnote":"","page_name":" 371 ","page_number":375},
  {"content":"\r\nحلم و صبر خداوندى نمونه اى در همين زمين خاكى به وديعت نهاده است ، اين زمين خاكى با صبر و تحمل نجاستها را مىبرد و به جاى آنها گل مىروياند . آن كافر تبه كار كمتر و پستتر و بىمايه تر از خاك است كه از وجودش نه گلى سر مىزند و نه ميوه اى ببار مىآيد ، او تباهى و فساد را در همه پاكىها مىجويد ، همان كافر تبه كار روزى به خود آمده خواهد گفت : من در راه تكامل بجاى پيش رفت به قهقرا رفته‌ام . وا حسراتا كاش وجود من خاك مىگشت كه ذاتا استعداد ترقى و اعتلا را نداشت .\r\nاى كاش در همان عالم خاكى مانند مرغان مشغول دانه چيدن بودم و رو به ما وراى طبيعت حركت نمىكردم ، حال كه از منزلگه خاكى رو به سفر نهاده‌ام براى من كشف شده كه ره آورد شايسته اى از اين سفر با خود نياورده‌ام . آرى تمام ميل اين شخص به خاك تيره است ، زيرا ، در اين سفر روحانى سودى نمىبيند . حرص و طمع او را وادار به سير قهقرايى نموده ، در راهى كه سپرى كرده نه صدقى داشته است و نه نيازى . بايستى براى عبرت گيرى به آن گياهان نگريست كه ميل به علو و ارتقاء دارند ، لذا همواره حيات و نمو آنها در افزايش است ، اگر اين گياه به جاى ارتقاء و صعود ، سر به سوى زمين بر مىگرداند حتماً رو به كاهش و خشكيدن و خسارت مىرفت .\r\nتو كه مىبينى تمايل روح تو به بالا است ، پس متوجه باش كه براى تكامل و افزايش مرجع تو همان مقام بالا است كه روحت آن را مىخواهد . اگر ديدى مانند آن گياه رو به كاهش سر به سوى زمين تيره دارى ، بدان كه در سقوط و غروب هستى و حق غروب كنندگان را دوست ندارد .\r\n","description":"","footnote":"","page_name":" 372 ","page_number":376},
  {"content":"\r\n\r\nسؤال موسى عليه السلام از حق تعالى در سر غلبهء ظالمان\r\n\r\n( ( 1816 ) ) گفت موسى اى كريم كارساز\r\nاى كه يك دم ذكر تو عمر دراز\r\n( ( 1817 ) ) نقش كژ مژ ديدم اندر آب و گل\r\nچون ملايك اعتراضى كرد دل\r\n( ( 1818 ) ) كه چه مقصود است نقشى ساختن\r\nو اندر آن تخم فساد انداختن ؟\r\n( ( 1819 ) ) آتش ظلم و فساد افروختن\r\nمسجد و سجده كنان را سوختن\r\n( ( 1820 ) ) مايهء خونابه و زردابه را\r\nجوش دادن از براى لابه را\r\n( ( 1821 ) ) من يقين دانم كه عين حكمت است\r\nليك مقصودم عيان و رؤيت است\r\n( ( 1822 ) ) آن يقين مىگويدم خاموش كن\r\nحرص رؤيت گويدم نى جوش كن\r\n( ( 1823 ) ) مر ملايك را نمودى سر خويش\r\nكاين چنين نوشى همىارزد به نيش\r\n( ( 1824 ) ) عرضه كردى نور آدم را عيان\r\nبر ملايك گشت مشكلها بيان\r\n( ( 1825 ) ) حشر تو گويد كه سرّ مرگ چيست\r\nميوه ها گويند سرّ برگ چيست\r\n( ( 1826 ) ) سر خون و نطفه حسن آدمى است\r\nسابق هر بيشيى آخر كمى است\r\n( ( 1827 ) ) لوح را اول بشويد بىوقوف\r\nآن گهى بر وى نويسد او حروف\r\n( ( 1828 ) ) خون كند دل را ز اشك مستهان\r\nبر نويسد بر وى اسرار آن گهان\r\n( ( 1829 ) ) وقت شستن لوح را بايد شناخت\r\nكه مر آن را دفترى خواهند ساخت\r\n( ( 1830 ) ) چون اساس خانه اى مىافكنند\r\nاولين بنياد را بر مىكنند\r\n( ( 1831 ) ) گل بر آرند اول از قعر زمين\r\nتا به آخر بر كشى ماء معين\r\n( ( 1832 ) ) از حجامت كودكان گريند زار\r\nكه نمىدانند ايشان سرّ كار\r\n( ( 1833 ) ) مرد خود زر مىدهد حجام را\r\nمىنوازد نيش خون آشام را\r\n( ( 1834 ) ) مىدود حمال زى بار گران\r\nمىربايد بار را از ديگران\r\n( ( 1835 ) ) جنگ حمالان براى بار بين\r\nاين چنين است اجتهاد كار بين\r\n( ( 1836 ) ) چون گرانىها اساس راحت است\r\nتلخها هم پيشواى نعمت است\r\n\r\n","description":"","footnote":"","page_name":" 373 ","page_number":377},
  {"content":"\r\n\r\n( ( 1837 ) ) حفت الجنة بمكروهاتنا\r\nحفت النيران من شهواتنا\r\n( ( 1838 ) ) تخم مايهء آتشت شاخ تر است\r\nسوختهء آتش قرين كوثر است\r\n( ( 1839 ) ) هر كه در زندان قرين محنتى است\r\nآن جزاى لقمه اى و شهوتى است\r\n( ( 1840 ) ) هر كه در قصرى قرين دولتى است\r\nآن جزاى كارزار و محنتى است\r\n( ( 1841 ) ) هر كه را ديدى به عز و سيم فرد\r\nدان كه اندر كسب كردن صبر كرد\r\n( ( 1843 ) ) آن كه بيرون از طبايع جان اوست\r\nمنصب خرق سببها آن اوست\r\nبىسبب بيند چو ديده شد گذار\r\nتو كه در حسى سبب را گوش دار\r\n( ( 1844 ) ) بىسبب بيند نه از آب و گيا\r\nچشمه چشمه معجزات انبيا\r\n( ( 1845 ) ) اين سبب همچون طبيب است و عليل\r\nاين سبب همچون چراغ است و فتيل\r\n( ( 1846 ) ) شب چراغت را فتيلى تو بتاب\r\nپاك دان زينها چراغ آفتاب\r\n( ( 1847 ) ) رو تو كهگل ساز بهر سقف جان\r\nسقف گردون راز كهگل پاك دان\r\n( ( 1848 ) ) وه كه چون دل دار ما غم سوز شد\r\nخلوت شب در گذشت و روز شد\r\n( ( 1849 ) ) جز به شب جلوه نباشد ماه را\r\nجز به درد دل مجو دل خواه را\r\n( ( 1850 ) ) ترك عيسى كرده خر پرورده اى\r\nلاجرم چون خر برون پرده اى\r\n( ( 1851 ) ) طالع عيسى است علم و معرفت\r\nطالع خر نيست اى تو خر صفت\r\n( ( 1852 ) ) نالهء خر بشنوى رحم آيدت\r\nپس ندانى خر خرى فرمايدت\r\n( ( 1853 ) ) رحم بر عيسى كن و بر خر مكن\r\nطبع را بر عقل خود سرور مكن\r\n( ( 1854 ) ) طبع را هل تا بگريد زار زار\r\nتو ازو بستان و وام جان گزار\r\n( ( 1855 ) ) سالها خر بنده بودى بس بود\r\nز انكه خر بنده ز خر واپس بود\r\n( ( 1856 ) ) ز اخروهن مرادش نفس توست\r\nكاو به آخر بايد و عقلت نخست\r\n( ( 1857 ) ) هم مزاج خر شُدَت اين عقل پست\r\nفكرش اين كه چون علف آرد به دست\r\n( ( 1858 ) ) آن خر عيسى مزاج دل گرفت\r\nدر مقام عاقلان منزل گرفت\r\n( ( 1859 ) ) ز انكه غالب عقل بود و خر ضعيف\r\nاز سوار زفت گردد خر نحيف\r\n( ( 1860 ) ) وز ضعيفى عقل تو اى خر بها\r\nاين خر پژمرده گشته است اژدها\r\n\r\n","description":"","footnote":"","page_name":" 374 ","page_number":378},
  {"content":"\r\n\r\n( ( 1861 ) ) گر ز عيسى گشته اى رنجور دل\r\nهم از او صحت رسد او را مهل\r\n( ( 1862 ) ) اى مسيح خوش نفس چونى ز رنج ؟\r\nكه نبود اندر جهان بىرنج گنج\r\n( ( 1863 ) ) چونى اى عيسى ز ديدار يهود ؟\r\nچونى اى يوسف ز اخوان حسود ؟\r\n( ( 1864 ) ) تو شب و روز از پى اين قوم غمر\r\nچون شب و روزى مدد بخشاى عمر\r\n( ( 1865 ) ) آه ازين صفراييان بىهنر\r\nچه هنر زايد ز صفرا ، درد سر\r\n( ( 1866 ) ) تو همان كن كه كند خورشيد شرق\r\nبا نفاق و حيله و دزدى و زرق\r\n( ( 1867 ) ) تو عسل ما سركه در دنيا و دين\r\nدفع اين صفرا بود سركنگبين\r\n( ( 1868 ) ) سركه افزوديم ما قوم زحير\r\nتو عسل بفزا كرم را وامگير\r\n( ( 1869 ) ) اين سزيد از ما چنين آمد ز ما\r\nريگ اندر چشم چه افزايد عمى\r\n( ( 1870 ) ) آن سزد از تو أيا كحل عزيز\r\nكه بيابد از تو هر ناچيز چيز\r\n( ( 1871 ) ) ز آتش اين ظالمانت دل كباب\r\nاز تو جمله اهد قومى بد خطاب\r\n( ( 1872 ) ) كان عودى در تو گر آتش زنند\r\nاين جهان از عطر و ريحان آگنند\r\n( ( 1873 ) ) تو نه آن عودى كز آتش كم شود\r\nتو نه آن روحى كاسير غم شود\r\n( ( 1874 ) ) عود سوزد كان عود از سوز دور\r\nبادكى حمله برد بر اصل نور ؟\r\n( ( 1875 ) ) اى ز تو مر آسمانها را صفا\r\nاى جفاى تو نكوتر از وفا\r\n( ( 1876 ) ) ز انكه از عاقل جفايى گر رود\r\nاز وفاى جاهلان آن به بود\r\nعاقل آرد معرفت را در ميان\r\nجاهل آرد معرفت را بر زيان\r\n( ( 1877 ) ) گفت پيغمبر عداوت از خرد\r\nبهتر از مهرى كه از جاهل رسد\r\nدوستى با مردم دانا نكوست\r\nدشمن دانا به از نادان دوست\r\n\r\n","description":"","footnote":"","page_name":" 375 ","page_number":379},
  {"content":"\r\n\r\n\r\nروايت\r\n« عن امير المؤمنين عليه السلام : كان رسول الله صلى الله عليه و آله يقول : حفت الجنة با المكاره و حفت النار با الشهوات . » ( 1 )  ( از امير المؤمنين عليه السلام نقل شده است كه پيغمبر اكرم صلى الله عليه و آله مىفرمايد : بهشت با مكروهات [ ناملايمات 
  ] احاطه شده يا مملو از ناملايمات است . و دوزخ با شهوات ) .\r\nيعنى بهشت از آن كسانى است كه در اين دنيا متحمل ناراحتىها و مكاره بوده‌اند و دوزخ از آن كسانى است كه در اين دنيا اسير شهوات حيوانى بوده‌اند .\r\n« اللَّهم اهد قومى فانهم لا يعلمون . » ( 2 )  ( خداوندا قوم مرا هدايت فرماى ، آنها نمىدانند . )\r\n\r\n( ( 1817 ) ) نقش كژ مژ ديم اندر آب و گل\r\nچون ملايك اعتراضى كرد دل\r\n( ( 1818 ) ) كه چه مقصود است نقشى ساختن\r\nو اندر آن تخم فساد انداختن\r\n\r\nآيا فسادى كه در روى زمين ديده مىشود مستند به خدا است ؟\r\nاين يكى از مشكلترين مباحث انسانى است كه افكار انديشمندان را همواره به خود مشغول داشته است . حتى مىتوان گفت : كيست كه در زندگانىاش اگر چه براى\r\n","description":"","footnote":" ( 1 ) سفينة البحار ، ج 1 ، ص 726 - صحيح مسلم ، ج 8 ، ص 143 - جامع صغير سيوطى - ج 1 ، ص 145 . .  ( 2 ) پاورقى مثنوى رمضانى ، ص 107 - احياء العلوم ، ج 3 ، ص 201 . . ","page_name":" 376 ","page_number":380},
  {"content":"\r\n\r\nيك بار هم بوده باشد اين مسئله او را به خود جلب نكرده باشد ؟ مسلم است كه مسئله اى را كه جلال الدين در اين ابيات مطرح كرده است مربوط به نظم و قانون خود جهان هستى نيست ، بلكه مقصودش سؤال از حكمت ناملايمات و بد بختىها و نكبتهايى است كه بشريت را در خود فرو برده است .\r\nجلال الدين اين مسئله و نظاير آن را در مثنوى با پاسخهاى گوناگونى مطرح كرده است .\r\nدر اين ابيات پاسخى كه داده است تقريباً در اين مطلب خلاصه مىشود كه اين ناگوارىها به اضافهء اين كه روح انسانى را صيقلى مىكنند ، آمادهء حركت به راه تكامل مىكنند تا شايستهء دريافت آن پاداش عظيم كه خداوند براى انسانها مقرر نموده است بوده باشند .\r\nما در مباحث متعدد اين كتاب مسئله مزبور را به طور اختصار بررسى كرده‌ايم اين كه براى توضيح و تحليل بيشتر مجبوريم عدالت خداوندى و سر نوشت انسانها را تا حدود مربوط به اين مسئله مطرح بسازيم .\r\nعدالت الهى از ديدگاه انسانها\r\nآيا انگيزه اى كه بشريت را معتقد به لزوم و ضرورت عدالت نموده است ريشه دارد و ثابت است ؟ مقصود خداوندى از عدالتى كه برقرارى آن را در جوامع انسانى و جريان مجموعهء جهان هستى مىخواهد چيست ؟ مباحث آينده ممكن است در توضيح و پاسخگويى اين دو مسئله مفيد بوده باشد . ( 1 ) \r\n","description":"","footnote":" ( 1 ) دو مبحث « عدالت الهى از ديدگاه انسانها » و « سر نوشت » عنوان سخنرانى در دانشگاه و هنرستان صنعتى تبريز در تاريخ 21 آبان ماه 1349 بوده است . . ","page_name":" 377 ","page_number":381},
  {"content":"\r\n\r\nتنوع و ارتباط اشياء با يكديگر\r\nدو مسئلهء روشن در قلمرو هستى براى ما مانند دو اصل مطرح شده است .\r\nيك - جهان هستى داراى اشياء و نمودهاى متكثر و متنوع است .\r\nدو - اين اشياء با اين تكثر و تنوع ، هستى را در يك مجموعهء مربوط و سيستماتيك ادامه مىدهند . ( 1 )  اين دو اصل دست به يكديگر داده مفهوم نظم را براى ما مطرح كرده‌اند ، زيرا ، اگر اشياء و نمودهاى جهان متكثر و متنوع نبودند يك حقيقت وجود داشت ، در آن صورت نظم و قانون قابل تصور نبود ، چنان كه در بارهء خدا كه واحد حقيقى است اين دو مفهوم غير قابل تطبيقاند ، چون بديهى است كه نظم كه به معناى هماهنگى است بدون وجود يك يا چند چيز كه يك يا چند رابطه آنها را بيك ديگر نپيوندد ، هماهنگى و نظم قابل تصور نخواهد بود و در هر مورد كه نظم مطرح نيست ، قانون نامفهوم است ، زيرا ، قانون قضيهء كليه اى است كه از نظم در ذهن بشرى نمودار مىگردد . پس دو اصل بديهى فوق ، ما را با اين نتيجه روبرو مىسازد كه هستى نظم\r\n","description":"","footnote":" ( 1 ) ريشهء اساسى دو اصل از مشاهدات قطعى ما به وجود آمده است ، زيرا - ما مىبينيم هر چيزى در همه حال و با هر گونه شرايط چيز ديگر نمىشود . براى جوشيدن آب حرارت معينى لازم است ، براى تنومند شدن و بارور گشتن درخت عوامل مخصوصى ضرورت دارد و براى به دست آوردن دانش تحصيل و كوشش در فرا گرفتن علم لازم است . نظمى كه در اشياء مشاهده مىشود لازم نيست كه اتكاء به قوانين تثبيت شده در افكار بشرى داشته باشد ، زيرا - در هر دوره اى از فرهنگ انسانى قوانين معينى براى شناسايى نظم جهان به وجود مىآيد و در دورهء ديگر مطرود مىگردد و همين تحول و دگرگونى در قوانين گروهى را وادار مىسازد كه در نظم جهان هستى ترديد كنند ، ولى به نظر مىرسد كه اين تفكر يك . بوده و ناشى از مخلوط كردن واقعيت و حقيقت به اصطلاح فلسفهء امروز ( شىء براى خود ) و ( شيئى براى من ) مىشود و اگر ما بتوانيم اين دو موضوع ( شيئى براى خود و شيئى براى من ) را در نفس الامر از يكديگر تفكيك كنيم ، مىتوانيم در ارزيابى قوانين با ديدهء واقع بينانه اى بنگريم . . ","page_name":" 378 ","page_number":382},
  {"content":"\r\n\r\nو قانون دارد و اگر بخواهيم نقش عدالت الهى را در پهنهء هستى به طور عموم به دست بياوريم ، بايستى دو اصل فوق و نتيجهء آنها را همواره براى خود مطرح كنيم .\r\nجلوه هاى نظم مختلف است\r\nفعل و انفعالات و تفاعلهايى كه در پهنهء بىكران هستى صورت مىگيرد بر دو گروه اساسى تقسيم مىشود :\r\nتفاعلهاى با ( خود ) .\r\nتفاعلهاى بدون ( خود ) مقصود از تفاعلهاى ( با خود ) تفاعل و تكاپو در موجوداتى است كه داراى ( خود ) مىباشند . اين ( خود ) براى ادامهء موجوديتش مىكوشد ، تكاپو مىكند ، محيط را براى زندگىاش آماده مىسازد و به طور عموم مىخواهد : پديده هاى لذت بخش را جلب و پديده هاى درد آگين را دفع نمايد .\r\nمقصود از تفاعلهاى ( بدون خود ) تفاعل در موجوداتى است كه مقاومت آنها در مقابل ساير عوامل يا جلب آنها پديده ها و عوامل ديگر را ، به عنوان حفظ موقعيت ( خود ) انجام نمىگيرد ، زيرا ، كه جز قطعه اى از ماده تسليم به جريانات طبيعت چيز ديگرى نيستند ، يا حد اقل براى ما قابل درك نيست ، بدان جهت كه ( خود ) در اشياء جاندار داراى كميتها و كيفيتهاى حد اقل تك ياخته اى و حد اكثر انسانى كاملًا رشد يافته است ، در نتيجه فعاليت و درك و تكاپو و انعطاف و مقاومتهاى ( خود ) ها براى حفظ موقعيت خويش فوق العاده متفاوت خواهد بود .\r\nاز اين بحث يك نتيجهء بسيار با اهميتى را كه مىتوانيم به دست بياوريم اين است كه : نظم و قانون كه جلوه گاه عدالت به معناى عمومى خداوند است ، در دو قلمرو موجودات ( با خود ) با صحنه هاى مختلفش و ( بدون خود ) با صحنه هاى مختلفش گوناگون مىباشد .\r\nبه طورى كه آن چه در يكى از صحنهء دو قلمرو قانونى است در قلمرو ديگر ضد\r\n","description":"","footnote":"","page_name":" 379 ","page_number":383},
  {"content":"\r\n\r\nقانون خواهد بود . مثلًا توالد و تناسل و فرار از يك محيط غير مناسب زندگى براى موجود ( با خود ) عين نظم و قانون است ، در صورتى كه با در نظر داشتن ماهيت يك سنگ جامد توالد و تناسل و فرار از يك محيط ضد نظم و قانون بوده ، بلكه از نظر ارتباط اجزاء هستى با يكديگر مختل كنندهء نظم تمام هستى است .\r\n\r\nاگر يك ذره را برگيرى از جاى\r\nخلل يابد همه عالم سرا پاى\r\n\r\nو بالعكس - اگر موجودى زنده و جاندار است و داراى ( خود ) است اگر انگيزهء صد در صد براى فرار از پيش درنده به وجود بيايد و فرار او هيچ گونه مانعى نداشته باشد ، هستى با آن عظمت در اين نقطه ( حيوان جاندار ) با شكست قوانين روبه رو مىگردد .\r\nپس در مجموعهء هستى يك پديده يا يك حالت براى موجودى عين قانون و عدالت و براى موجود ديگر عين ضد قانون و انحراف از عدالت است .\r\nنتيجه اى كه از اين مبحث مىگيريم در دو كلمه خلاصه مىشود كه موضوع مبحث بعدى ما است :\r\nنظم براى جهان ( بدون خود ) همان عدالت براى جهان ( با خود ) ناميده مىشود\r\nمسئلهء نظم در جهان بىجان كه فاقد ( خود ) است ، مورد توجه اكثريت قريب باتفاق متفكرين بوده است . شايد اگر افراد نهيليست را استثنا كنيم كه بىنوايان حتى از اثبات وجود خود نيز ناتوانند ، انديشمندى را پيدا نكنيم كه در نظم جهان ترديدى داشته باشد و قبلًا اشاره كرديم كه اگر نظمى در جهان هستى نبود ، همه چيز در همه شرايط و اوضاع و امكان پذير بود ، ولى چنين نيست كه يك روز بشر چشم باز كند و ببيند كه قطارهاى شتر هر يك با دوازده شاخ در حال مطالعهء فلسفهء ارسطو يا هگل يا آقاى راسل به راه افتاده‌اند ، بدون اين كه كوچكترين تغييرى در عوامل كيهانى به وجود بيايد\r\n","description":"","footnote":"","page_name":" 380 ","page_number":384},
  {"content":"\r\nاما مسئله عدالت كه موضوع بحث ما است ، گفتيم : هنگامى كه نظم براى جهان ( با خود ) مطرح مىگردد ، عدالت ناميده مىشود .\r\nمفهوم عدالت در قلمرو مربوطه به انسانها تنگتر از مفهوم عدالت در قلمرو جانداران غير انسانى است .\r\nدر حقيقت عدالت هر اندازه از انسانيت اشباع مىشود به همان اندازه از نظم ناخود - آگاه جهان ( بدون خود ) فاصله مىگيرد و دامنه اش تنگتر و مفهومش عميقتر و ظريفتر مىگردد .\r\nپس بايد گفت : اين ذهن ما جهان هستى را براى خود بر مىنهد و نظمى در او مىبيند . هنگامى كه قلمرو جانداران را براى خود مطرح مىكند مفهوم خشن نظم را رقيقتر مىبيند و لذت و الم ، ستم و عدالت را پيش مىكشد .\r\nدر مرتبهء بالاتر انسان را منظور كند ، روابط ميان افراد انسانى را مىبيند ، حق و باطل براى او مطرح مىشود ، ستم و عدالت با دو مفهوم عميقتر و رقيقتر براى او نمودار مىگردد . بدين ترتيب هر چه ( خود ) رشد يافته تر و عميقتر و رقيقتر بوده باشد ، در تصور مفهوم ستم و عدالت عميق و رقت بيشترى را دارا خواهد بود ، بدين معنى كه ( خود ) رشد يافته تر عدالت عالىترى را از خود و ديگران و در مرتبهء اعلى از خدا توقع خواهد داشت ، چنان كه اگر خود او هم عدالت را ترسيم كند و آن را عملى سازد در عالىترين درجهء عدالت خواهد بود .\r\nاز اين بحث يك نتيجهء اساسى گرفته مىشود كه به قرار ذيل است .\r\nهر انسان كه داراى ( خود ) است به جهت معلومات و گرايش مخصوصى كه دارد براى عدالت مفهوم خاصى را تعيين خواهد كرد بگذاريد پيش از بررسى در بارهء مسئله اى كه عنوان كرده‌ايم جملاتى را از كنت لئون تولستوى با دقت مطالعه كنيم :\r\n« زنبورى كه روى گلى نشسته كودكى را نيش مىزند . كودك از زنبور مىترسد و مىگويد كه : هدف زنبور نيش زدن آدميان است ، شاعر از مشاهدهء زنبورى كه روى\r\n","description":"","footnote":"","page_name":" 381 ","page_number":385},
  {"content":"\r\nحلقهء گل نشسته شيرهء آن را مىمكد ، لذت مىبرد و مىگويد كه : هدف زنبور مكيدن شهد گلها است . كندو دار نيز كه مىبيند زنبور گردهء گلها و شهد شيرين را جمع مىكند و بكند و مىآورد ، مىگويد كه : هدف زنبور جمع آورى عسل است . كند و دار ديگرى كه زندگانى زنبور را نزديكتر مطالعه كرده و ديده است كه زنبور غبار و شيرهء گل را براى تغذيهء زنبوران نوزاد و پروردن ملكهء زنبوران جمع مىكند ، مىگويد كه : هدف زنبور حفظ نوع خود و تنازع در بقا است . گياه شناس چون متوجه مىشود كه زنبور هنگام پرواز گرد لقاح را از گل نر مىگيرد و به گل ماده تلقيح مىكند و آن را بارور مىسازد مىگويد : كه هدف زنبور انجام اين عمل است ، گياه شناس ديگرى كه هنگام مطالعهء تكثير گياهان مشاهده مىكند كه زنبور در اين تكثير همكارى موثرى دارد مىتواند بگويد كه هدف زنبور ازدياد و افزايش گياهان است . اما هدف نهايى زنبور يا هدفهاى اول و دوم و سوم و نيز با آن چه عقل و خرد انسان قادر بدرك آن است به نحو اتم و اكمل مشخص نمىگردد . هر چه عقل و خرد انسانى در كشف اين هدفها پيشتر مىرود ، به همان اندازه عدم درك هدف نهايى وى براى او آشكار مىشود .\r\nانسان فقط مىتواند روابط متقابل ميان زندگانى زنبور و ساير مظاهر زندگانى را مطالعه نمايد . اين مسئله كاملًا در بارهء هدفهاى مردان تاريخ و ملتها نيز صادق است . » ( 1 )  اين شخصى بودن تعيين عدالت آن چنان اساسى است كه اگر از مقدارى از اصول مشتركه در مفهوم عدالت قطع نظر كنيم ، خواهيم ديد كه : هيچ دو فردى پيدا نمىشوند كه در بارهء مفهوم عدالت با تمام جوانب آن اتحاد نظر داشته باشند . عدالت در اين كشاكش اذهان بىشباهت به عشق نيست كه :\r\nيك نكته بيش نيست غم عشق وين عجب از هر زبان كه مىشنوم نامكرر است اجازه بدهيد منشأ اين شخصى بودن تفسير عدالت را در چند جملهء مختصر توضيح بدهيم :\r\n","description":"","footnote":" ( 1 ) جنگ و صلح ، تولستوى ، ج 4 ، ص 280 - 279 . . ","page_name":" 382 ","page_number":386},
  {"content":"\r\nدانستن از نظر موضوع و اشخاص بسيار مختلف است ، به طورى كه از انعكاس آينه اى محض گرفته تا خلاقيت فكرى را دانستن مىگويند .\r\nگرايش اسپرماتوزوئيد به اوول گرايشى است و گرايش يك انسان متفكر و رشد يافته و داراى شخصيت علمى كامل به حل يك موضوع علمى و گرايش يك باغبان به يك گل لادنى كه با زحمات زيادى شكوفان شدن آن را به عهده گرفته و اكنون آن گل زيبا سر بر آورده است و گرايش يك عاشق واقعى دلباخته به معشوق و گرايش راد مرد الهى به پيشگاه ربوبى و گرايش يك مرد پيروزى طلب به سلطهء مطلق و . . . همهء اينها از گرايش و ميل برخوردار است .\r\nاما همه مىدانيم كه تفاوت ميان انواع اين گرايشها آن اندازه زياد است كه تفاوت ميان هر يك از ميلياردها موجودات جهان هستى و رويدادهاى آن با يكديگر ، در حالى كه همهء آنها در يك كلمهء ( هستى ) گنجانده مىشوند و مسلم است كه هر يك از صاحبان اين گرايشها نظمى را كه براى جهان هستى و عدالتى كه براى جانداران و انسانها تفسير مىكنند ( 1 )  با يكديگر تفاوت زيادى دارند . در اولين مرحله ( خود طبيعى ) همين گرايش است كه نظم براى عالم و عدالت را شايستهء جانداران و انسانها تثبيت مىكند .\r\nاز اين مطالب نتيجهء ذيل دستگير ما مىگردد :\r\n( خودهاى ) طبيعى نظم در هستى و عدالت در انسانها را مستند به گرايش طبيعى و ( خود ) هاى عالى و رشد يافته با پيش رفت در رشد ، نظم را به واقعيت خود و عدالت را به گرايش ايده آل مستند مىكنند روى مطالب گذشته چون ( خود طبيعى ) غير از ( مىخواهم طبيعى ) نيروى اساسى\r\n","description":"","footnote":" ( 1 ) با يك تفاوت مهمى در تفسير نظم و شايستگى عدالت كه در مبحث بعدى متذكر خواهيم شد . . ","page_name":" 383 ","page_number":387},
  {"content":"\r\nديگرى را در تحركات و بينشهاى خويش سراغ ندارند ، هر دو مفهوم نظم و عدالت را با همان دانش محدود و گرايش شخصى به موقعيت ( خود ) تفسير كرده ، به هر دو الزام و بايستگى را مىچسبانند .\r\nبراى گربهء گرسنه بهترين نظم در جهان هستى اين است كه به جاى كهكشانها در آسمان لانهء موش ساخته شود و بهترين عدالت اين است كه موشهايى كه از آسمان خواهند باريد به اقيانوسها نبارند ، بلكه به گوشهء حياط آن روستا كه در فلان ده دور افتاده كه گربهء حاكم بر جهان هستى ما در آن جا نشسته و چشمانش را به سوى سوراخهاى حياط دوخته است ببارد .\r\nبراى يك مرد پيروزى طلب مثال تيمور لنگ و ناپلئون كوتاه قد ، نظم و عدالت و قانون و هندسهء الهى و جبر و قضا و قدر و سر نوشت در دو كلمهء مختصر خلاصه شده است :\r\nهيچ كس سر راه پيروزى من نايستد اما ( خود عالى ) و رشد يافته با پيش رفت تدريجى كه او را از ( خود طبيعى ) دور و به واقعيتهاى هستى نزديكتر مىكند ، كم كم احساس مىكند كه : با اين كه كهكشانها و الكترونها در مدار خود قابل خوردن و آشاميدن و هم خوابگى با او نيستند واقعيت دارند و از قوانينى تبعيت مىكنند .\r\nدر اين مرحله با اين كه تفسير عدالت هنوز به كلى از مدار گرايش او نتوانسته است رها شود ، اما به طور قطع پديدهء نظم خود را از چنگال بازيگرى او خلاص كرده ، اكنون ديگر اين گونه زمزمه مىكند :\r\n\r\nگل خندان كه نخندد چه كند\r\nعلم از مشك نبندد چه كند\r\nنار خندان كه دهان بگشاده است\r\nچون كه در پوست نگنجد چه كند\r\nمه تابان به جز از خوبى و نار\r\nچه نمايد چه پسندد چه كند\r\nآفتاب ار ندهد تابش و نور\r\nپس بدين نادره گنبد چه كند\r\nسايه چون طلعت خورشيد بديد\r\nنكند سجده نيفتد چه كند\r\n\r\n","description":"","footnote":"","page_name":" 384 ","page_number":388},
  {"content":"\r\n\r\nعاشق از بوى خوش پيرهنت\r\nپيرهن را ندراند چه كند\r\nمار آن جانور خوش خط و خال\r\nبىغرض سم نجهاند چه كند\r\nسطح دريا و هوا طوفانى\r\nنزند موج و نجنبد چه كند\r\nزنده تا جان به تنش مىجوشد\r\nنكند سعى و نكوشد چه كند\r\n\r\nهر چه كه ( خود عالى ) در تحصيل رشد پيش رفت مىكند ، عينكهاى صافتر به دست مىآورد و از بازيگرى خود كاسته به تماشاگرى خود مىافزايد :\r\nمشاهدهء دقيق نظم خارج از خود ، دو مفهوم عدالت و نظم را از مدار ( خود ) بر كنار مىكند ، اما جاى بسى دريغ و تأسف است كه چون دست كشيدن از ( خود ) به طور كلى فوق العاده نادر است ، لذا هنوز رابطهء الهى از مدار گرايش او كاملًا جدا است .\r\nهنوز آب زلال معرفت و جهان بينى نتوانسته است صداى جز جز و چك چك آتش گرايش طبيعى را به كلى خاموش بسازد و ساكتش كند ، لذا گاهى از دهانش امثال اين سخنان مىپرد :\r\n\r\nلب و دندان تر كان خطا را\r\nبر اين خوبى نبايست آفريدن\r\n\r\nاما دلش مىخواهد كه نوار ضبط جهان هستى اين سخنان را از او ضبط نكند ، زيرا ، تا حدود زيادى توانسته است از ( خود طبيعى ) فاصله بگيرد . نتيجه ذيل را اكنون مىتوانيم بپذيريم :\r\nهر چه كه جنبهء تماشاگرى انسان صحيح و گرايش او به ايده آل بيشتر بوده باشد ، نظم و عدالت قيافهء درخشانترى به او نشان مىدهند اين نكته را دقيقاً در ذهن داشته باشيم كه : اكنون توانسته‌ايم تا حدود زيادى از ( خود طبيعى ) آن بازيگر قهرمان بيرون آمده از حيطه و سلطهء او رهايى پيدا كنيم .\r\nحالا حيات را در نظر مىآوريم كه رقيقتر و ظريفتر از مادهء ناخود آگاه است ، خداوند اين حيات را كه لذت مىبيند و الم را درك مىكند در پهنهء ماده ناخود آگاه قرار\r\n","description":"","footnote":"","page_name":" 385 ","page_number":389},
  {"content":"\r\nداده ، اما ماده و تمام شئون آن را در مقابلش قابل انعطاف قرار داده است . زنده مىتواند اين مواد و پديده هاى آن را به سود زندگانى خود تغيير دهد و به دست بياورد و بر مسلط شود ، محيط را براى زندگانى مناسب سازد .\r\nعجيب است كه ماده ناخود آگاه با آن قوانينش با حيات خود آگاه با قوانينش تا زمانى به وجود خود ادامه مىدهند ، در اين مدت مقدارى ماده و پديده هايش بوسيله زنده تغيير پيدا كرده و مقدارى از حيات دستخوش قوانين طبيعت گشته سپس راه انهدام را پيش گرفته است ، اما در اين كار زار جدى كوچكترين خلاف نظم ديده نمىشود . تنها چيزى كه براى تماشاگر امين ما مطرح است دو چيز است :\r\nاول - عدم توانايى زنده به گسترش وجودى خود است كه مورد تمايل او در زندگانى مىباشد .\r\nدوم - خاموش شدن شعلهء حيات .\r\nهمين دو منظره است كه ديده گان قوىترين مغزها را در حال تماشاگرى و جهان بينى تيزتر و سپس خيره ترش مىكند . ( اين دو مسئله در مباحث آينده مطرح خواهد شد .\r\nگفتيم : كه ما اكنون در مرحله اى هستيم كه توانسته‌ايم نظم و عدالت را از مدار گرايش ( خود طبيعى ) رها كنيم ، بدين جهت بدون معطلى مىتوانيم به اين واقعيت توجه كنيم كه : اگر من تماشا كننده درك مجردى داشتم و لذت و الم براى من مطرح نبود ، آيا باز به آن دو منظره با ديده گان خيره و اسف مىنگريستم ؟ به طور قطع پاسخ منفى است ، زيرا ، در آن صورت ذهن من مانند آيينهء صاف و روشن حركات و تغييراتى را مىديد كه صورت مىگيرد ، يعنى نالهء جانكاه يك انسان را همان گونه درمىافت كه نغمهء زيباى بلبل شيدا را به روى برگهاى گل . پس به اين نتيجه مىرسيم كه احساس لذت و درد در خويشتن است كه به جهت خوشايند بودن لذت ، شايستگى و بايستگى را در مفهوم عدالت تضمين مىكنيم و مىگوييم : عدالت واقعى آن است كه همهء امور در تمام دوران زندگانى لذت بخش بوده باشد ، و ناخوشايند\r\n","description":"","footnote":"","page_name":" 386 ","page_number":390},
  {"content":"\r\n\r\n\r\nبودن الم است كه مىگويد : بدترين ستم آن است كه جاندار در يك نقطه زندگانى با درد و الم روبرو شود .\r\nملاحظه مىشود كه : تماشاى خالص در نظم جهان هستى نه لذتى را منظور مىكند نه المى را . اين احساس لذت و الم منشا يك بازيگرى ابتدايى است كه عدالت الهى را در قلمرو جانداران دچار تاريكى مىكند ، اما بديهى است كه لذت و الم تابع انواعى از متغيرات است كه در عالم جانداران حكمفرما است ، لذا اين دو پديده دامنه وسيع و كشش بسيار دارند . اينجا است كه براى تفسير عدالت موضوع ميانگين ( اوپتيموم ) پيش مىآيد :\r\nبراى موجوديت انسان يك ميانگين ( اوپتيموم ) فرض مىكنيم ، سپس عدالت را روى آن محاسبه مىكنيم\r\nموجبات لذت و نيل به مزاياى زندگانى را در يك نقطه جمع كرده يك معدل دل خواه از آن انتزاع نموده ، نام آن را انسانى مىگذاريم كه عدالت الهى مىبايستى تمام جهان هستى را در استخدام اين انسان ميانگين در آورد - البته معلوم است كه در چنين فرضى خود مرگ هم و لو پس از ده هزار سال زندگى هم كه باشد خلاف عدالت الهى محسوب خواهد گشت اين ميانگين مجموعه اى از علوم تمام پيامبران و متفكرين و زيبايى يوسف عليه السلام و عدالت على بن ابى طالب و لشكر كشى ناپلئون و جهان گردى اسكندر مقدونى مىباشد در هيچ نقطه اى از تمايلات بشرى ، بازيگرى انسانى به اين اوج شگفت انگيز نمىرسد ، براى اين كه خود را از اين بازيگرى جاهلانه نجات بدهيم ، بهتر اين است كه بكوشيم خود را از آخرين قلمرو گرايش طبيعى نجات بدهيم .\r\nتماشاگرى حقيقى و گرايش ايده آل\r\nاين يكى از منطقىترين اصول است كه هر چه شناسايى كاملتر بوده باشد ، محبت و گرايش كه به آن موضوع شناخته شده مربوط خواهد گشت عالىتر و منطقىتر\r\n","description":"","footnote":"","page_name":" 387 ","page_number":391},
  {"content":"\r\nخواهد بود .\r\n\r\nاين محبت هم نتيجهء دانش است\r\nكى گزافه بر چنين تختى نشست\r\nدانش ناقص كجا اين عشق زاد\r\nعشق زايد ناقص اما بر جماد\r\n\r\nگفتيم كه : هر گاه با عينك صاف و روشن به جريان هستى مىنگريم ، قانون و نظم را در آن حكمفرما مىبينيم . و هر گاه با گرايش طبيعى جهان را تفسير مىكنيم عدالت الهى جلوه ندارد .\r\nبه همين جهت است كه بايد بگوييم كه : تماشاگرى حقيقى بايستى گرايش طبيعى را در جهان بينى بى طرفانه از سر راه ما بر دارد . معناى اين پيش نهاد اين نيست كه ما مىتوانيم به طور عموم گرايش طبيعى را از دست بدهيم ، اين يك امر محال است ، بلكه گرايش طبيعى ما به گرايش ايده آل كه از مختصات ( خود عالى ) است تبديل مىگردد . آن عبارت معروف مترلينگ در اين مورد است كه مىگويد :\r\n« مغز متفكر كه به راز خلقت انديشه مىكند از اثبات آن و نيرومندى آن در خود احساس تسلى مىكند . » ( 1 )  وقتى كه گرايش ايده آل در ما به وجود آمد ، اگر فرض كنيم كه تمام تلخىها و آلام روزگار پيرامون وجود ما را احاطه كند با اين حال خواهيم گفت :\r\n\r\nگر تن حبشى سرشتهء توست\r\nور خط ختنى نوشتهء توست\r\nگر هر چه نوشته اى بشويى\r\nشويم دهن از زياده گويى\r\n\r\nدر اين نقطه هم توقف نخواهيم كرد ، بلكه چون عقل جزيى و وجدان كلى جهان هستى بهم پيوسته است ، همهء تلخىها و دردهاى جانداران را بر خود پذيرفته و دهان به اعتراض به عدالت الهى نخواهيم گشود . ( 2 )  زيرا ، در آن هنگام كه گرايش\r\n","description":"","footnote":" ( 1 ) عقل و سر نوشت ، موريس مترلينگ ص 12 . .  ( 2 ) بايد در نظر گرفت كه اين پذيرش در مورد امور خارج از قدرت و اختيار ما مطرح است ، نه در امور اختيارى كه كوشش و تلاش در بارهء آنها جزء مشيت خداوندى بوده و تسليم به عوامل نابود كنندهء زندگى با توانايى از جلوگيرى آن عوامل ، خود مبارزه با مشيت خداوندى محسوب مىشود . . ","page_name":" 388 ","page_number":392},
  {"content":"\r\n\r\nايده آل در ما به وجود مىآيد ، آن ميانگين فرضى كه براى اصل حيات به ذهن خود تحميل كرده بوديم از نظر ما ساقط مىگردد . و اكنون ماييم و حيات در نوسان مثبت و منفىاش ، در نتيجه حيات در درون ما به برق درخشان تبديل مىشود . اگر اين مطلب كه گفتيم صحيح نباشد زندگانى تلخ و پر شكنجهء راد مردان الهى براى ابد غير قابل تفسير خواهد ماند .\r\nراد مردان تاريخ بشرى هر گونه تلخىها و شكنجه ها را تحمل نموده ، ولى در عدالت الهى كوچكترين ترديد نكرده اند\r\nاين گرايش ايده آل توام با تماشا و شناسايى حقيقى بوده است كه راد مردان تاريخ با يقين به نظم جهان هستى و عدالت الهى در تمام شئون انسانى سنگلاخها را پشت سر مىگذاشتند و در زير رگبار محروميتها و اهانتهاى مادى و معنوى دست و پا زده كوچكترين ترديدى در عدالت الهى نداشتند .\r\nبياييد سر نوشت على بن ابى طالب عليه السلام را كه تا حدودى با قيافه آشنايى داريم بررسى كنيم :\r\nاگر مدار روحى امير المؤمنين همان گرايش طبيعى بود ، يك هزارم تلخىها و شكنجه هايى كه بروح آن مرد وارد شده است كافى بود كه او را به تمام جهان هستى و انسانها بد بين ساخته ، عدالت الهى را به كلى منكر شود .\r\nآن نيت پاك توأم با كوشش پى گير همراه با فدا كارى مخلصانه پيش از وفات محبوب عزيزش خاتم الانبياء صلى الله عليه و آله و روبه رو رشتن با تناقضات غير قابل هضم و افراط و تفريطهاى اجتماعى پس از رحلت پيامبر اسلام ، و دچار شدن به ادعاهاى بىاساس و نژاد بازى و پوليتيك پردازى امراى دوران زمامدارى خود ، جهالت و هوى پرستى لشكريان و كشوريانش از يك طرف ، و كار شكنىها و زورگويىهاى امثال معاويه از طرف ديگر ، داور قرار دادن مرد وقيح و جاه پرستى مانند عمرو بن عاص به چنان شخصيت الهى از طرف ديگر . . . همه و همهء اين ناملايمات كه در پيرامون زندگانى على عليه السلام موج مىزند ، ولى جز اين كه اشتياق او را به انجام وظيفه تشديد كند\r\n","description":"","footnote":"","page_name":" 389 ","page_number":393},
  {"content":"\r\nنتيجه اى نداشت ، كجا رسد كه در عدالت خدا ترديد كند .\r\nبلكه همين على بن ابى طالب كه به قول بعضى از نويسندگان در هر شبانه روز در ميان آن شرايط نامناسب كشته مىشد و زنده مىگشت مىگويد :\r\n« و ارتفع عن ظلم عباده و قام بالقسط فى خلقه و عدل عليهم فى حكمه . » ( 1 )  ( آن خداوند بزرگ ) بالاتر از آن است كه به بندگانش ستم روا بدارد ، او قسط و عدالت را در ميان مخلوقاتش بر پا ساخته و در حكمى كه در باره آنها اجرا كرده عدالت ورزيده است ) .\r\n« و عدل فى كل ما قضى . » ( 2 )  ( در آن چه كه به عنوان قضا و قدر به جهان هستى تثبيت كرده عدالت ورزيده است ) .\r\n« و أشهد انه عدل عدل » ( گواهى مىدهم كه آن خدا عادل است در نهايت عدل ) .\r\nاين است نظر على بن ابى طالب عليه السلام در بارهء عدالت الهى با آن شكنجه ها و تلخىها كه زندگانى طبيعىاش را تيره و تار ساخته بود . اما نظرش به انسانهايى كه او را نشناختند و او را در تنگناى خود پرستى و هوى پرستى و نادانى خودشان سخت در هم كوبيدند ، به جاى آن كه به انسانها دشنام بدهد و دچار يك يأس و بد بينى فلسفى بشود ، دائما در گستردن علم و معرفت و عدالت پيش پاى آنها كوشيد . در موقع شكنجهء آن زخم مرگبار ، همين انسانها را سفارش مىكرد و مىگفت :\r\nاى فرزندان عبد المطلب مبادا كشته شدن مرا بهانه كرده مردم را ناراحت\r\n","description":"","footnote":" ( 1 ) نهج البلاغه ، خطبه 183 . .  ( 2 ) همان مأخذ ، خطبه 189 . . ","page_name":" 390 ","page_number":394},
  {"content":"\r\nكنيد من يك نفر قاتل دارم .\r\nهمين على بن ابى طالب عليه السلام است كه در فرمان مالك اشتر دستور مىدهد كه همهء انسانها خواه در ايده ئولوژى با تو موافق باشند يا مخالف ، بايد از يك زندگانى انسانى كه طعم حيات را بچشند بر خوردار باشند ، اما در مقابل اين گونه راد مرد الهى اشخاصى داريم كه به جهت عدم موفقيت در خواسته هاى خود ، با آن كه آن خواسته ها به عنوان آرمانهاى اجتماعى موجب فعاليت آنها بوده است همين بشريت را ساقط ، حتى آنها را قابل شكوه كردن هم ندانسته‌اند .\r\nدر اين عبارات دقت فرماييد :\r\nپرودون در 26 آوريل 1862 از زندان به دوستى نوشت : . . . من در اين تطورات حيات در گيتى آن چنان شريكم كه گويى : وحى آن از بالا بر من نازل شده است ، آن چه كه ديگران را نابود مىكند مرا مدام بلند مىسازد و به شوق مىآورد و نيرومند مىنمايد ، پس چگونه انتظار داريد از سر نوشت بنالم ؟ از انسانها شكايت كنم ؟ و بدانان دشنام دهم سر نوشت من او را به مسخره مىگيرم و انسانها سخت نادانتر از آنند كه من بتوانم شكوه اى از آنها داشته باشم . اين سخنان با وجود طعم يك طمطراق كليسايى سخنان دلنشينند من آنها را امضا مىكنم . » ( 1 )  اين مطلب را كه پرودون بيان كرده و تروتسكى آن را امضا مىكند ، با قطع نظر از عشق ربانى به انسانها و با قطع نظر از نظارت و عدالت الهى در بارهء انسانها و كوششهايشان منطقىترين مطلبى است كه در بارهء نوع انسانى گفته شده است ، زيرا ، با قطع نظر از عشق ربانى و نظارت و عدالت الهى در بارهء كوششهاى انسانى فعاليت و خدمت در بارهء انسانها بدون پاداش طبيعى از مقام و ثروت تناقض بسيار روشنى در بر دارد كه قابل حل نيست و شايد هم مقصود درونى آن دو شخصيت همين مطلب بوده باشد .\r\nاگر ما نتوانيم گرايش ايده آل را بپذيريم ، در نتيجه كدامين منطق است كه\r\n","description":"","footnote":" ( 1 ) زندگى من ، تروتسكى ، ص 599 . . ","page_name":" 391 ","page_number":395},
  {"content":"\r\n\r\nبتواند راد مردان رنجيدهء تاريخ را براى ما قابل احترام بسازد ؟ سقراط كه با تمام اختيار پيالهء سم شوكران را به دست گرفته و سيلىهاى آتشين و اهانتها كه گاندىها را شعله ور ساخته و گلوله هم به زندگانيشان خاتمه داده و آن انسانها كه براى روشن كردن زندگانى ديگران در تاريكىهاى زندانها جان شيرين از دست داده‌اند ، به صورت مردان احمق و مسخره اى در مىآيند كه جز تيره بختان نادان نام ديگرى براى آنها سراغ نداريم بهترين عبارت را در اين مسئله مترلينگ بيان مىكند ، او مىگويد :\r\nمىگويند : ثابت شده كه كليهء حوادث دردناك براى اين بوده كه بشر به مبارزه به سر نوشت شوم خود در آمده است ، ولى به عكس آن من عقيده دارم هيچ فاجعه اى بروز نكرده مگر مقدر شوم در آن دخالت نداشته است : من خيلى از اين كتابها را مطالعه كرده‌ام و نتوانستم به قهرمانى بر خورد كنم كه با سر نوشت صاف و سادهء خود نبرد كرده باشد . در عمق قضيه فجايع دردناك به علت سر نوشت نيست ، بلكه از آن رواست كه قهرمان فاجعه هميشه به عقل حمله برده است . ( 1 ) \r\nاين يك اشتباه بزرگ است كه گرايش ايده آل را از دست بدهيم ، سپس در وظيفه ترديد كنيم و چنين نتيجه بگيريم كه عدالت الهى مورد ترديد است\r\nچه هراسى داشته باشيم از اين كه خود را قربانى جهالت خويشتن معرفى كنيم ؟ ما گاهى در عين حال كه در عميقترين مسائل با دقيقترين انديشه ها خود را سر گرم مىكنيم ، غفلت از آن داريم كه جريان واقعى خود را كنار گذاشته‌ايم .\r\nدو فرد را در نظر بگيريد كه كنار رودخانهء عميق و پهناور و سنگلاخى رسيده‌اند كه سيل خروشانى در آن رودخانه در جريان است ، يكى از دو نفر ماهيت آب و خواص جريان آن را از همه عينكهاى علمى مربوط به آن مىداند و ديگرى\r\n","description":"","footnote":" ( 1 ) عقل و سر نوشت ، موريس مترلينگ ، ص 26 . . ","page_name":" 392 ","page_number":396},
  {"content":"\r\nجاهل محض است و تنها سيلى را مىبيند كه خروشان به راه خود مىرود هر چه را در پيش پاى خود مىبيند از جا كنده و مىبرد و اين هر دو بايستى از آب عبور كنند ، ولى آن نادان محض كه شنا كردن را مىداند ، دست مىبرد لباسهاى خود را مىكند و از رودخانه عبور كرده زندگى خود را نجات مىدهد و اين آقاى انديشمند كه فن شنا كردن را نمىداند ، در اولين لحظه بر خورد با فشار آب با زندگى وداع مىكند ، غرور دانش او نگذاشته است اين مطلب را بپذيرد كه براى نجات يافتن عملى از سيل خروشان ، شناگرى عملى مورد نياز است نه تفكرات مربوط به آب .\r\nنمىدانيم خنده آور است يا گريه آور اين كه اگر اين دانشور عزيز ما خردمند باشد مىبايست به آن نادان محض التماس كند كه دست مرا هم بگير و از مهلكه نجات بده . چنان كه بعضى از نويسندگان حرفه اى لازم است از آن حيوان محقرى كه تا آخرين لحظات زندگانى از تسليم حياتش دفاع مىكند استمداد كنند ، و زندگانى را با جملات ادبى و خوش آيند به جوانان ساده لوح پوچ نشان ندهند .\r\nاين دانشور مورد مثال ما است كه در وسط رودخانه كه گاهى سرش با صخره اى مصادف مىشود ، فرياد مىزند . گاهى ديگر دست به شاخهء درخت يا بوتهء خارى مىبرد از جا كنده مىشود ، فرياد مىزند : اين چه بىدادگرى است كه در پهنهء هستى حكمفرما است ؟ اگر او گرايش طبيعى خود را به گرايش ايده آل مبدل مىساخت به نشستن در زير درخت خلقت و سياحت در شاخ و برگ آن قناعت نمىورزيد ، بلكه وظيفهء شناگرى در اقيانوس حيات را مىآموخت و خود را بكرانهء اقيانوس مىرسانيد .\r\nباز در اين مورد مترلينگ جملات بسيار جالبى دارد ، او مىگويد :\r\n« كافى نيست كه خود را هميشه در تفكرات عاليه غوطه ور سازيم تا بتوانيم آن را ( سر نوشت را ) مغلوب كنيم ، زيرا ، سر نوشت هوشيار است و خوب مىداند چگونه به مقابلهء افكار عاليه و افكار بسيار بلند در آيد ، اما كدام سر نوشت تا كنون\r\n","description":"","footnote":"","page_name":" 393 ","page_number":397},
  {"content":"\r\nديده شده است كه بتواند در مقابل افكار ساده و نيكو و افكار عادلانه مقاومت كند ؟ » ( 1 )  اگر چه ما با همهء مضمون اين جملات موافق نيستيم ، زيرا ، اگر افكار عاليه و بسيار بلند بتوانند به مقام والاى گرايش ايده آل قدم بگذارند ، سر نوشت خود را كه در هندسهء كلى الهى نقش بسته است با آغوش باز خواهند پذيرفت . نتيجهء ذيل را مىتوانيم از مطلب فوق استنتاج كنيم :\r\nجلوه گاه عدالت الهى براى ( خود عالى ) مركب از ماشين تعبيه شدهء حوادث و رانندگى ( خود عالى ) است در اصول پيشين متذكر شديم كه گرايش ايده آل هم زمان با رسيدن انسان به ( خود عالى ) به وجود مىآيد ، در اين مرحله انسان نه تنها خويشاوندان و ملت و نوع بشريت و جانداران را اجزايى از ( خود عالى ) مىبيند كه مورد گرايش ايده آل او مىگردد ، بلكه با يك شهود و تحرك درونى خويش احساس مىنمايد كه ضرورت قانون الهى ايجاب مىكند كه در راه تعالى و كاهش دادن شكنجه هاى ديگران بكوشد . اين همان تحرك و شهود است كه در گرايش طبيعى به شكل خود دوستى جلوه مىكرد و مىگفت : تمام دنيا را آب ببرد به من چه ؟ آن چه كه براى من اهميت دارد اين است كه زمين و آسمان دست به هم بدهند و آسايشى براى ( خود طبيعى ) من ايجاد كنند تا مرا خواب ببرد در صورتى كه در زمينهء گرايش ايده آل تمام مصايب و دردهايى را كه بشريت را فرا گرفته است ( خود عالى ) را در امواج و تلاطمهاى خود غوطه ور مىسازد .\r\nامير المؤمنين عليه السلام در نامه اى به عثمان بن حنيف والى بصره مىنويسد :\r\n« أأقنع من نفسى بان يقال لى امير المؤمنين و لا اشاركهم فى مكاره الدهر ؟ » ( آيا به اين قناعت بورزم كه به من بگويند : زمامدار جوامع با ايمان ، اما\r\n","description":"","footnote":" ( 1 ) عقل و سر نوشت ، مترلينگ ، ص 30 . . ","page_name":" 394 ","page_number":398},
  {"content":"\r\nدر ناملايمات روزگار با آنها شركت نكنم ) اين مسئله نتيجهء ذيل را به دست مىدهد كه :\r\nقناعت به آن چه كه هست و تماشاى مختل شدن هندسهء الهى كه جانهاى آدميان عالى جلوهء آن است مبارزه با عدالت الهى است با اين اصل است كه بار ديگر به حماقتهاى بزرگ بعضى از اشخاص بىاطلاع پى مىبريم كه از نزد خود تفسيرى به مكتب قضا و قدر ( فاتاليسم ) ساخته با عدالت الهى به مبارزه برخاسته‌اند . اينان مجموع هندسى الهى را با معلومات ذهنى و شرايط درونى خويش به استثناى تحريك ذاتى تنظيم كرده ، روى اين تنظيم ساختگى چه قضاوتهاى بيدادگرانه كه انجام نمىدهند ؟ اين قضاوتهاى منحرف يك سلسلهء طولانى از قضاوتها و جهان بينىهاى دروغين را دنبال خود مىكشد و نه تنها هندسهء كلى الهى را مشوش جلوه مىدهد ، بلكه مىتواند يك وسيلهء قاطعى براى تأييد نهيليسم ( سفسطه بازى بوده باشد .\r\nآن على بن ابى طالب كه به مسئله قضا و قدر بدون پرده آشنايى دارد ، آن على بن ابى طالب كه جلال الدين رومىها آرزو مىكنند كه از شهودهاى واقع بينانهء او شمه اى بشنوند :\r\n\r\nاى على كه جمله عقل و ديده اى\r\nشمه اى واگو از آن چه ديده اى\r\n\r\nآن على بن ابى طالب كه به طور فراوان نقل شده است كه گفته است :\r\n« لو كشف الغطاء ما ازددت يقيناً » ( اگر پرده برداشته شود به يقين من نخواهد افزود ) .\r\nتمام موجوديت خود را در راه همان تحرك كه ماشين تعبيه شدهء طبيعت و نواميس هستى آن را به حركت وادار مىكند از دست مىدهد :\r\nبيل مىزند ، درخت مىكارد ، عائله اداره مىكند ، لبهء تيز شمشير را به سوداگران گردنهاى انسانى نشان مىدهد ، در محراب عبادت در ملكوت الهى غوطه ور\r\n","description":"","footnote":"","page_name":" 395 ","page_number":399},
  {"content":"\r\nمىگردد ، در قضاوت حق را از ميان باطل مانند آن خط مستقيم كه در پيچا پيچترين خطوط پوشيده است بيرون مىكشد ، در آن موارد هم كه توانايى رفع ستم و بىدادگرى را از دست مىدهد ، ناله مىكند و مىخروشد ، چنان كه در داستان آن زن يهودى كه خلخال از پاى او از روى ستم در آورده بودند مشاهده شده است .\r\nما حتى يك لحظه هم سراغ نداريم كه در موقع لزوم اقدام براى كارهاى مثبت يا برداشتن صخره هاى بزرگ از راه زندگى انسانها ، على بن ابى طالب عليه السلام بنشيند و سر روى زانو گذارد و بگويد : من قدمى بر نخواهم داشت تا ببينم سر نوشت در اين حادثه چه حكمى دارد اين است كوشش انسان و كشش سر نوشت كه دو جزء يك نقشه الهى هستند . نتيجه اى كه از ابن مبحث مىتوان گرفت به قرار ذيل است :\r\nسر نوشت انسانى عبارت از يك نقشه با نقاط و خطوط و اشكال ثابت نيست اذهان معمولى در بارهء سر نوشت نقشه اى را تصور مىكنند كه خداوند پيش از آفرينش جهان هستى به تنهايى نشسته و لوحه اى در مقابل خود قرار داده با نقاط و خطوط و اشكالى نقشه اى را در آن ترسيم نموده و سپس جهان هستى را از آغاز تا پايان مطابق آن نقشه تثبيت نموده است .\r\nچنين تصورى نه تنها با دستور و تكليف به هيچ وجه سازگار نيست ، بلكه قدرت و فعاليت خداوندى را محدود ساخته و نظارت و تصرفات استمرارى او را در جهان هستى منفى مىسازد . در صورتى كه دست خدا همواره باز است و هر لحظه اى مشغول كار است و دستورات و تكاليف او هم جنبهء شوخى ندارد .\r\nتوضيح اين مسئله مربوط به روشن شدن دو مطلب مىباشد :\r\n1 - حركت دائمى جهان هستى استمرار آفرينش و نظارت آفريننده را اثبات مىكند .\r\nبا نظر به دوام حركت در ماده و شئون آن و با نظر به ناتوانى ماده از ايجاد حركت مستمر ، منطق علمى اقتضا مىكند كه آفرينندهء هستى در هر لحظه ايجاد\r\n","description":"","footnote":"","page_name":" 396 ","page_number":400},
  {"content":"\r\nكننده و ناظر ذرات و روابط هستى است . آن فيزيك دان شماره يك قرن بيستم كه با تمام صراحت مىگويد :\r\n« من خدا را به عنوان حافظ قوانين مىشناسم و مىپذيرم » - مقصودى جز اين ندارد .\r\nدر قرآن مجيد دو گروه آيات مىتواند اين موضوع را ثابت كند :\r\nاول - آياتى كه تدريجاً دوام ايجاد و تصرف را بيان مىكند و آن آياتى است كه مادهء خلقت و حيات و موت . . . و امثال آنها را با فعل مضارع بيان مىكند و قانون ادبى مىگويد : اين گونه جملات دلالت بر استمرار و تجدد دارد . مانند يخلق و يحيى و يميت . . . دوم - آياتى كه صريحاً استمرار و دوام ايجاد و تصرف را ياد آور مىشود مانند :\r\n« وَالله يَقْبِضُ وَيَبْصُطُ وَإِلَيْه تُرْجَعُونَ . » 2 : 245 ( 1 )  ( خدا قبض و بسط مىكند و به سوى او رجوع خواهيد كرد ) .\r\n« يَسْئَلُه مَنْ فِي اَلسَّمواتِ وَاَلأَرْضِ كُلَّ يَوْمٍ هُوَ فِي شَأْنٍ . » 55 : 29 ( 2 )  ( آن چه كه در آسمانها و زمين است از او تقاضا مىكند ، او هر روزى [ هر لحظه اى 
  ] در كارى است ) .\r\nجلال الدين مىگويد :\r\n\r\nكل يوم هو فى شأن بخوان\r\nمر و را بىكار و بىفعلى مدان\r\nكمترين كارش به هر روز آن بود\r\nكاو سه لشكر را روانه مىكند\r\nلشكرى ز اصلاب سوى امّهات\r\nبهر آن تا در رحم رويد نبات\r\nلشكرى ز ارحام سوى خاكدان\r\nتا ز نر و ماده پر گردد جهان\r\n\r\n","description":"","footnote":" ( 1 ) سوره بقره آيه 247 . .  ( 2 ) سوره الرحمن ، آيه 30 . . ","page_name":" 397 ","page_number":401},
  {"content":"\r\n\r\nلشكرى از خاكدان سوى اجل\r\nتا ببيند هر كسى عكس العمل\r\nباز بىشك بيش از اينها مىرسد\r\nآن چه از حق سوى جانها مىرسد\r\nآن چه از جانها به دلها مىرسد\r\nآن چه از دلها به گلها مىرسد\r\nاينت لشكرهاى حق بىحد و مر\r\nاز پى اين گفت ذكرى للبشر\r\n\r\nشبسترى هم مىگويد :\r\n\r\nبهر جزوى ز كل كآن نيست گردد\r\nكل اندر دم ز امكان نيست گردد\r\nجهان كل است و در هر طرفة العين\r\nعدم گردد و لا يبقى زمانين\r\nدگر باره شود پيدا جهانى\r\nبه هر لحظه زمين و آسمانى\r\n\r\nو صريحترين بيت مولوى در اين باره اين است كه مىگويد :\r\n\r\nتو روا دارى روا باشد كه حق\r\nهمچو معزول آيد از حكم سبق ؟\r\n\r\n2 - حركت و كوشش انسانها به طور دائمى و استمرارى در نقشه هستى در نمايش نامهء بزرگ وجود حركت و كوشش انسانها به دو گروه اساسى تقسيم مىگردد :\r\n1 - اختيارى - كه از روى اراده و تصميم و نظارت و تسلط شخصيت بر دو قطب كار انجام مىگردد .\r\n2 - غير اختيارى - كه بدون نظارت و تسلط شخصيت برد و قطب كار صورت مىپذيرد .\r\nقسم دوم از كارهاى انسانى مانند حركات و تغييرات جانداران كه صورت عالىترى از حركات و تغييرات طبيعت مىباشد . نقشهء كلى جهان هستى اين گونه حركات و تغييرات را همان گونه در بر دارد كه تحولات و نمودهاى جاريهء جهان طبيعت را .\r\nاما كارهاى اختيارى انسانها اگر چه از حيث محصول و ايجاد صور معينه در طبيعت تفاوتى با تحولات و نمودهاى طبيعى نقشه كلى ندارد ، ولى از آن جهت كه كارهاى اختيارى در شخصيت روبه ما وراى طبيعى انسانى مؤثر واقع مىگردد ، در حقيقت نقشهء كلى الهى از اين گونه كارها مانند فعاليت خداوندى در به وجود آوردن\r\n","description":"","footnote":"","page_name":" 398 ","page_number":402},
  {"content":"\r\nهستى اساس خود را درمىيابد .\r\nنتيجهء اين مبحث اين است كه :\r\nسر نوشت يا نقشهء كلى الهى محصولى از تركيب ثابت و متغير كه دو ضد مخالفاند مىباشد .\r\nروبناى هستى ماده است و شئون آن ، اين ماده از نظر صورت و قوانين آن جنبه ثابت يعنى نقاط و خطوط و اشكال ثابت نقشهء كلى الهى است . فعاليت مستمرى خداوند و كارهاى اختيارى انسانها جنبهء متغير نقشهء كلى الهى است .\r\nبنا بر اين با تمام صراحت و قاطعانه مىتوان گفت : هيچ نقطه و خط و شكلى به عنوان اجزاى سر نوشت ازلى در بارهء كارهاى اختيارى انسانى وجود ندارد ، چنان كه هيچ وقت نقطه و خط و شكل نقشهء كلى الهى از ازل دست خدا را نبسته و اين نقشه على الدوام در حال متشكل شدن است .\r\nجلال الدين چقدر زيبا و منطقى اين مسئله را مطرح كرده است :\r\n\r\nهمچنين تأويل قد جف القلم\r\nبهر تحريض است بر فعل اهم\r\nپس قلم بنوشت كه هر كار را\r\nلايق آن هست تأثير و جزا\r\nكز روى جف القلم كژ آيدت\r\nراستى آرى سعادت زايدت\r\nچون بدزدد دست شد جف القلم\r\nخورد باده مست شد جف القلم\r\nظلم آرى مدبرى جف القلم\r\nعدل آرى بر خورى جف القلم\r\n\r\nملاحظه مىشود كه بار است رفتن و كج رفتن خود انسان است كه سر نوشت ايجاد مىگردد ، نه اين كه سر نوشت ازلى انسان را به راست يا كج رفتن تحريك مىكند .\r\nممكن است براى بعضى از اشخاص اين توهم پيش آيد كه ثابت و متغير چگونه با يكديگر ائتلاف نموده محصول واحدى را نتيجه مىدهند ؟ پاسخ اين توهم را هر فردى در آزمايشگاه درون خود مىبيند . توجه كنيم كه ( من ) انسانى هم قافيهء ثابت نشان مىدهد و هم قافيهء متغير هم درك مىكند و هم درك مىشود .\r\n","description":"","footnote":"","page_name":" 399 ","page_number":403},
  {"content":"\r\n\r\nيك مثال ساده براى نقشه كلى الهى و فعاليت انسانى مىآوريم :\r\nموجود جاندار طالب ادامه حيات است . ادامه حيات به مواد و پديده هايى كه قبلًا موجود است نيازمند مىباشد ، اما وجود آن مواد و پديده ها در هر حال و در هر گونه از شرايط حيات را تحصيل نمىكند ، بلكه بايستى خود طبيعى جاندار آنها را به دست بياورد و تنظيم كند و مناسب حيات مطلوب خود بسازد و بهره بردارى نمايد .\r\nمحصول اين ثابت و متغير پديده اى است به نام حيات ، فرض كنيم كه ما توانسته‌ايم نقشهء كلى در بارهء عناصر تشكيل دهندهء حيات را ترسيم كنيم ، يعنى مىدانيم واحدهاى تركيب كنندهء حيات چيست . اين ترسيم ما نيست كه حيات را ايجاد كرده است ، بلكه واحدهاى مربوط است كه حيات را به وجود مىآورد يعنى علت وجودى حيات همان واحدهاى ثابت يعنى آن چه كه قبلًا موجود شده است و واحدهاى تحصيلى است كه جاندار به دست آورده است .\r\nدر نقشهء الهى نقصهاى عضوى و روانى و ساير ناملايمات را چگونه مىتوان تفسير و توجيه كرد ؟ و نتيجه گيرى از ميانگين قرار دارى\r\nاين مسئله كه شايد شگفت انگيزترين مسائل مربوط به عدالت الهى است از نتايج آن اصل انتخاب ميانگين است كه در مباحث گذشته توضيح داديم . و گفتيم كه در هيچ مرحله از مراحل شناسايىهاى بشرى انسان به اين گونه بازيگرى بىاساس دچار نمىشود كه براى خود در بارهء حيات يك اپتيموم ( ميانگين ) انتخاب مىكند سپس روى اين ميانگين قضاوت مىكند .\r\nاگر بنا بود مطابق گرايش طبيعى انسانها ( نه گرايش ايده آل آنها ) حيات در نقشهء الهى كلى عادلانه ثبت شود ، مىبايست نه تنها انسانها از حالت پست نطفه گى عبور نكنند ، نه تنها بايستى جاهل به دنيا نيايند : بلكه مىبايست همه آنها در زيبايى مانند يوسف عليه السلام اگر مرد بودند و مانند كلئوپاتر اگر زن بودند و در علم ، دانش تمام پيامبران و متفكران را در مغز خود جاى مىدادند در ثروت همانند قارون و در جهان گيرى همانند اسكندر مقدونى مىبودند اين است بازيگرى شگفت انگيز\r\n","description":"","footnote":"","page_name":" 400 ","page_number":404},
  {"content":"\r\nما در انتخاب اپتيموم ( ميانگين ) . پيش از بحث در بارهء ميانگين مفروض بايستى بدانيم كه نتايج كارهاى اختيارى به كلى از موضوع اين بحث بر كنار است .\r\nبراى روشن شدن نتايج و نمودهاى كارهاى اختيارى در نقشهء كلى الهى به مباحث پيشين رجوع شود .\r\nبررسى فعلى ما مخصوص ميانگين قرار دادى است كه در بارهء انسانها با نظر به عوامل مربوط به خدا مطرح مىشود . يعنى مثلًا انسانى كه با عضو ناقص به دنيا آمده است كودكى كه به اين نقص قبلى مبتلا مىشود كه تا پايان عمر از او دست بر نمىدارد .\r\nممكن است گفته شود : خداوند مىفرمايد :\r\n« لَقَدْ خَلَقْنَا اَلإِنْسانَ فِي أَحْسَنِ تَقْوِيمٍ . » 95 : 4 ( 1 )  ( البته ما انسان را در بهترين تركيب و تعديل آفريديم ) .\r\nاين احسن تقويم را مىتوان ميانگين موجود انسانى فرض كرد . مىگوييم : بدون ترديد مقصود از اين آيه آن نيست كه خداوند انسان را در كاملترين مقام موجوديت آفريده است ، زيرا كمال و عظمت ايده آلى چيزى است كه بايستى خود انسان به دست آورد ، تأليف و تعديل وجودى كه از نظر ساختمان يك موجود منظور مىشود غير از محصول ايده آل است كه آن موجود مىتواند به دست بياورد . آيات فراوانى در قرآن پستى جنبهء مادى انسان را بيان نموده است . از قبيل :\r\n« خُلِقَ اَلإِنْسانُ مِنْ عَجَلٍ . » 21 : 37 ( 2 )  ( انسان از شتاب آفريده شده است ) .\r\n« إِنَّ اَلإِنْسانَ خُلِقَ هَلُوعاً . » 70 : 19 ( 3 )  ( انسان مضطرب آفريده شده است . )\r\n","description":"","footnote":" ( 1 ) سوره التين ، آيه 5 . .  ( 2 ) سوره الانبياء ، آيه 37 . .  ( 3 ) سورهء المعارج ، آيه 19 . . ","page_name":" 401 ","page_number":405},
  {"content":"\r\n« وَاَلْعَصْرِ إِنَّ اَلإِنْسانَ لَفِي خُسْرٍ . » 103 : 1 - 2 ( 1 )  ( سوگند به عصر ، انسان در خسارت است ) .\r\nاز امثال اين آيات روشن مىشود كه مقصود از احسن تقويم زمينهء ساختمان تركيب او است و همين ساختمان عالى تركيبى او در معرض زوال و فنا است . آيهء بعدى اين است .\r\n« ثُمَّ رَدَدْناه أَسْفَلَ سافِلِينَ . » 95 : 5 ( 2 )  ( سپس او را به ساقطترين موجوديت بر گردانديم ) .\r\nپس مقصود بيان ساختمان تركيبى نوع انسانى است كه از ساير موجودات عالىتر است . و چنان كه اين آيه دلالت بر عموم زمانى ندارد ، همچنين دلالت بر عموم افراد نيز ندارد . به توضيح اين كه اين احسن تقويم تقريباً شامل دوران جوانى تا پايان برومندى جسمانى و عقلانى انسان است ، نه دوران كودكى او را شامل است و نه دوران كهنسالى و فرتوتى او را .\r\nهمچنين اين آيه دلالت بر آن دارد كه تمام افراد انسانى بايستى به دوران احسن التقويم برسند ، يا آن را همواره داشته باشند ، زيرا - ايجاد بيمارى و مصيبتهايى را كه خداوند به خود نسبت مىدهد ، از قبيل :\r\n« و لنبلونكم بشيء من الخوف و الجوع و نقص من الاموال و الانفس و الثمرات و بشر الصابرين . » ( 3 )  ( البته ما شما را به نوعى از ترس و گرسنگى و نقصى در اموال و نفوس و محصولات مبتلا مىكنيم ، بردباران را بشارت بده . ) - دلالت دارند بر اين كه نقص مالى و بدنى و جانى با احسن تقويم كه زمينهء خلقت نوع انسانى است منافاتى ندارد .\r\n","description":"","footnote":" ( 1 ) سورهء العصر ، آيه 2 . .  ( 2 ) سوره التين ، آيهء 6 . .  ( 3 ) سورهء البقرة ، آيه 155 . . ","page_name":" 402 ","page_number":406},
  {"content":"\r\n\r\n\r\nپيش از توضيح اين مسئله ، موضوع را بايستى به طور كلى كه شامل همه گونه نقص بوده باشد مطرح كنيم :\r\n1 - حيات ناقص .\r\n2 - خاموش شدن شعلهء حيات .\r\n1 - حيات ناقص ناقص الخلقة بودن بعضى از افراد انسانى و شكنجه ها و دردها و تلخىها كه نصيب افراد فراوان از انسانها مىگردد مربوط به قسمت اول است .\r\nاز پا در آمدن همهء جانداران و انسانها مخصوصاً در معركهء تنازع در بقاء با هم جنسان و هم نوعان و انواع مخالفت از يك طرف و عوامل مزاحم طبيعت از طرف ديگر مربوط به قسمت دوم مىباشد .\r\nما در اين باره چند مطلب داريم كه مىتواند تا حدودى براى هر دو قسمت مفيد باشد :\r\nفرا گرفتن ناملايمات زندگى انسانها را ، از روى غرض ورزى خداوندى نيست اين مسئله در دو بحث رسيدگى مىشود :\r\n1 - بىنيازى خداوند از غرض ورزى .\r\nناملايمات موجوده در هيچ يك از دو قسمت از غرض ورزى آفريننده نبوده است ، چنان كه در نيايش عرفهء حسين ابن على عليه السلام ديديم كه عرض مىكند : خداوندا تو بىنيازتر از آن هستى كه خودت بتوانى سودى براى خود برسانى چگونه من سودى به تو برسانم . اگر بر فرض محال تمام جهان هستى و ميلياردها برابر آن ، قد مخالفت با خدا بر افرازند يك ميلياردم اپسليون ضرر به دامان پاك او وارد نمىگشت تا خدا با آنها از راه انتقام وارد شود .\r\n2 - ستمكارى براى خداوند قابل تصور نيست\r\nزيرا ، ظلم موقعى تحقق پذير است كه مورد ظلم حد اقل از بعضى از جهات از حيطهء تصرف شخص ظالم بيرون باشد ، يعنى موضوع و قانونى بر كنار از وجود خود ستمكار بوده باشد كه ستمكار مفروض با\r\n","description":"","footnote":"","page_name":" 403 ","page_number":407},
  {"content":"\r\n\r\nانحراف از آن قانون به مورد مفروض ظلم كند ، در صورتى كه تمام موجودات از همه جهات و با تمام قوانين و نواميسش مملوك مطلق خداوند است ، بنا بر اين ظلم كردن و ستمكارى خداوند به هيچ وجه قابل تصور نيست . و اين مطلبى كه اشاعره در نفى ظلم از خدا بيان كرده‌اند ، مىتوان گفت : عالىترين استدلال به مسئلهء ما است . و اين استدلال اثبات نمىكند كه پس عدالت را هم نمىتوان به خدا نسبت داد ( بدليل اين كه تقابل عدم و ملكه چنين اقتضا مىكند ) زيرا ، نفى ظلم از خدا مطابق استدلال فوق يك ضرورت منطقى است ، اما عدالت يك معناى مثبت است كه با مراتب بىنهايتش جزء كمال خداوندى است لذا مىتوان گفت : دو مفهوم عدالت و ظلم در موقع استناد به خداوند تقابل سلب و ايجاب پيدا مىكند نه عدم و ملكه .\r\n3 - بنياد زندگى به حد اقل حيات همان اهميت را مىدهد كه به حد اكثر آن\r\nاين مطلب از روى مشاهدات لازم و كافى خواه در قلمرو علمى اختصاصى و خواه در مشهودات همگانى اثبات شده است كه حيات موضوعى است مربوط به كيفيت . اين كيفيت كه در ميدان و وسايل مربوط به كميت فعاليت مىكند ، با فقدان بعضى از مختصات زندگى و يا با تنگ شدن ميدان و يا نقص وسايل زندگى ، حيات فى نفسه ناقص نمودار نمىگردد . اين مسئله را دو دليل روشن و اثبات مىكند : اول - دفاع جدى حيات در هر حال و در هر گونه شرايط از خود - و اين مطلب به حدى روشن است كه احتياجى به تفصيل ندارد .\r\nدوم - كوشش جدى براى جوشانيدن منبع حيات - جاندار هر چند كه در تنگناترين ميدان گرفتار شود تا جايى كه اميد از او قطع نشده است ، براى تنظيم و تحريك منبع حيات دست و پا مىكند . اين مطلب هم كاملًا روشن است .\r\nممكن است اين توهم پيش آيد كه بنا بر اين آرزوى مرگ و خودكشىها چگونه توضيح داده خواهد شد ؟ پاسخ اين توهم بدين قرار است كه اولًا آرزوى مرگ عمده به جهت ناتوانى از به دست آوردن زندگانى عالىتر است . يعنى چون وضع موجود\r\n","description":"","footnote":"","page_name":" 404 ","page_number":408},
  {"content":"\r\n\r\nرا نمىپسندد ، در نتيجه به علت مطلوبيت يك زندگانى عالىتر دست از زندگانى فعلى مىشويد . دليل اين مطلب اين است كه براى آرزوى مرگ و از دست دادن حيات استدلالى خواهد كرد كه آن استدلال به نقص حيات فعلى تكيه مىكند و مادامى كه كسى كمال را منظور نكند ، نمىتواند نقصى را تصور نموده در صدد بر طرف كردن آن بر آيد .\r\nثانياً هر يأس و نوميدى كه به انسان عارض مىشود مربوط به اصل ديناميسم زندگى نيست ، بلكه بدان جهت است كه در روبناى زندگانى براى خود آرمانهايى را تعيين كرده است ، به طورى كه حيات را بدون آن آرمانها لغو و بىهوده مىبيند و به همين علت است كه مطابق آمارهاى معتبر اكثريت قريب به اتفاق آنان كه دست به خودكشى زده‌اند در لحظات نهايى پشيمانى جدى از خود نشان داده‌اند و اگر قراين و علائم سه يا چهار درصد از خودكشىها را بدون پشيمانى نشان بدهد ، دليل آن نيست كه واقعاً پشيمانى وجود نداشته است . زيرا ، ممكن است آن شخص در درون خود لحظات نهايى را با پشيمانى مواجه بوده است ، ولى وسيله اى براى ابراز آن نداشته است ، يا ببعضى از جهات در خارج منعكس نشده است .\r\n4 - آيا خاموش شدن شعله فروزان حيات مخصوصاً با دست نيرومندان يا عوامل طبيعت مخالف عدالت الهى است ؟\r\nاين سؤال به دو قسمت تقسيم مىشود :\r\n1 - خاموش شدن طبيعى شعلهء حيات - اگر يك دقت كافى به نمودار حيات در هر شكلش كه باشد بنماييم ، با قطع نظر از وسايل نابودى حيات كه ممكن است در صورت نيش زهرآگين افعى يا سلاح بران يك انسان وحشىتر از يك جانور درنده بوده باشد ، خواهيم ديد : خاموش شدن شعلهء حيات حتى در طبيعىترين وضعى كه تصور شود بدون بهت و خيرگى قابل تماشا نيست .\r\nاگر بخواهيم ظريفترين و دهشت انگيزترين و جالبترين جملاتى را كه شعراى زير دست جوامع بشرى گفته‌اند ، يك جا جمع كنيم و آنها را رده بندى نماييم\r\n","description":"","footnote":"","page_name":" 405 ","page_number":409},
  {"content":"\r\nبدون ترديد جملات مربوط به مرگ در رديفهاى اول يا دوم قرار خواهد گرفت . حتى مرگ گرگ درنده چون همان خاموشى شعلهء حيات را در بر دارد موضوع شاعرانه اى است كه در باره شعر سروده شده است .\r\nبالزاك بهترين عبارت را در اين باره گفته است :\r\n« كدام كتاب را در اقيانوس ادبيات شناور مىيابيد كه از حيث نبوغ بتواند با اين خبر روزنامه كه : ديروز ساعت چهار زن جوانى از سر پل دراز خود را به رودخانهء سن انداخت برابرى كند ؟ حتى شما چنين فرض كنيد كه يك آدم كامور هزار سال در نهايت خوشى زندگى كرده است ، اما شما لحظاتى به بالين او رسيده‌ايد كه آخرين نفسهايش را سپرى مىكند ، با آفتاب و ستارگان در حال وداع مىباشد ، باز شما دچار يك حالت بهت و خيرگى خواهيد شد . البته با افرادى كه از طعم زندگى و موضوع مرگ اطلاعى ندارند و اصلا موضوع حيات براى آنها مطرح نيست كارى نداريم ) بنا بر اين ، اصل خاموش شدن شعلهء حيات خود باعث دهشت و سؤال خواهد بود ، اگر چه اين خاموشى در طبيعىترين وضع بوده باشد .\r\nاما نكته اى كه نبايد پوشيده بماند اين است كه اگر ما همان گونه كه شاهد مرگ و خاموشى حيات هستيم ، شاهد بروز حيات در همين مواد بىجان بوديم ، كمتر تعجب مىكرديم . اگر به فرض محال جزيى از مواد بىجان بوديم و به نمود حيات كه در همين قلمرو ماده به وجود مىآيد ، مىنگريستيم ، اختلال در نظم و قانون حاكم بر هستى را مىديديم . اكنون كه تعجب نمىكنيم براى آن است كه از آن مرحله عبور كرده و خود را قانع ساخته‌ايم كه البته قانون اقتضا مىكند كه مواد بىجان به نمود حيات مبدل شود . و اما در حال حيات ، و با عينك حيات ، خاموشى شعلهء حيات چون رو به نزول جلوه مىكند ، يا رو به قلمرو اسرار آميز احساس مىشود لذا شگفتى براى ما\r\n","description":"","footnote":"","page_name":" 406 ","page_number":410},
  {"content":"\r\nدست مىدهد . پس نبايد ناله و فرياد كنيم كه چرا شعلهء حيات خاموش مىشود ؟ مورد ناله و فرياد آن جا است كه اين حبابهاى حيات كه پس از متلاشى شدن به درياى ابديت سرازير مىشود چه صورتى پيدا خواهد كرد ؟ آيا اقيانوس ابديت ذرات اين حباب را در آغوش خود خواهد پذيرفت يا آن را از خود دور خواهد كرد ؟\r\n\r\nاين جهان همچون درخت است اى كرام\r\nما بر او چون ميوه هاى نيم خام\r\nسخت گيرد خامها مر شاخ را\r\nز انكه در خامى نشايد كاخ را\r\nچون بپخت و گشت شيرين لب گزان\r\nسست گيرد شاخها را بعد از آن\r\nچون از آن اقبال شيرين شد دهان\r\nسست شد بر آدمى ملك جهان\r\n\r\nدر اين موقع است كه حباب مىتركد و در درياى ابديت فرو مىرود :\r\n\r\nحباب وار براى زيارت رخ يار\r\nسرى كشيم و نگاهى كنيم و آب شويم\r\n\r\n2 - خاموشى شعله حيات با دست نيرومندان يا عوامل مخالف در اين مورد هم بايستى آن نقشهء كلى الهى را به ياد بياوريم كه داراى دو جزء اساسى است :\r\nجزء اول - خطوط و نقاط تحقق يافته در حال تغيير .\r\nجزء دوم - فعاليت زنده .\r\nو چنان كه ديديم نقشهء كلى محصول تفاعل و تركيب اين دو جزء است ، لذا نه عدالت الهى و نقشهء كلى آن اقتضاى نشستن در زير سقف شكست خورده را مىكند و نه ديناميسم زندگى دست و پاى جاندار را در مقابل نيرومندتر از خود بسته است .\r\nاگر حقيقت اين مطلب براى ما روشن شود ، تنها اين مشكل مىماند كه اگر در اين كوشش و تقلا موفق نشد و ضعيف پاى مال قوى شد چه بايد كرد ؟ مىگوييم : اقيانوس حيات كلى تلاطمى كرده حبابهايى را به وجود آورده است ، اين حبابها خواه كوچك خواه بزرگ ، خواه در وسط اقيانوس خواه در كرانه هاى آن در هر حال كه باشد پس از شكافتن و متلاشى شدن در همان اقيانوس حيات فرومىرود\r\n","description":"","footnote":"","page_name":" 407 ","page_number":411},
  {"content":"\r\n\r\nولى صداى الهى در فضاى اين اقيانوس طنين انداخته است كه حبابها از موقعيت خود دفاع كنند و اين دفاع آنها به منزلهء احراز وجود در خود اقيانوس محسوب مىشود .\r\n\r\n( ( 1821 ) ) من يقين دانم كه عين حكمت است\r\nليك مقصودم عيان و رؤيت است\r\n( ( 1822 ) ) آن يقين مىگويدم خاموش كن\r\nحرص رؤيت گويدم نى جوش كن\r\n\r\nيقين منطقى و يقين رؤيت و شهود\r\nمقدماتى از نظر منطقى مرتب مىشود و موجب يقين به نتيجه مىگردد مانند : حسن خردمند است .\r\nهر خردمند بر جامعهء خود مفيد است .\r\nپس حسن بر جامعهء خود مفيد است .\r\nما با نظر به دو مقدمهء فوق در بارهء نتيجه اى كه از آنها گرفته شده است ( پس حسن بر جامعهء خود مفيد است ) يقين حاصل كرده‌ايم .\r\nيقين حاصل از مقدمات فوق را كه داراى ترتيب بوده و اصول منطقى شكل اول در آنها كاملًا مراعات شده است ، يقين منطقى ناميده مىشود . براى توضيح بيشتر در بارهء تفكر منطقى مثال ذيل را متذكر مىشويم :\r\nدر دامنهء كوهى نشسته‌ايم كه خود ساحل درياست و مشغول تماشا به سطح دريا و امواج ظريف آن هستيم . واحدهايى از حوادث خارجى ما را به خود جلب مىكند ، از قبيل :\r\n1 - پرندگانى از مقابل ديده گان ما مىپرند و ما آنها را مشاهده مىكنيم :\r\n2 - از دور يك كشتى در سطح دريا در حركت است ، چشم ما آن را دنبال مىكند تا از ديدگاه ما غايب شود .\r\n","description":"","footnote":"","page_name":" 408 ","page_number":412},
  {"content":"\r\n3 - نسيم لطيفى از سطح دريا به سوى ما مىوزد و چهرهء ما را مىنوازد .\r\n4 - صداى چند نفر را مىشنويم كه در حال عبور با يكديگر گفتگو مىكنند .\r\n5 - قرص خورشيد كه نزديك به غروب است با منظرهء دل ربايش ما را به خود جلب مىكند .\r\n6 - گاهى از خاطرات گذشته موضوعى يا قضيه اى به صفحهء خود آگاه ذهن ما وارد مىشود و لحظاتى ما را به خود مشغول مىدارد .\r\nبه عبارت كلىتر حوادث گسيخته از بيرون و درون در جايگاهى كه نشسته‌ايم هر يك جريانى در ذهن ما ايجاد مىكند .\r\nدر اين موقع صدايى از گوشه يا بالاى كوه مىشنويم كه در حال اخطار به ما هشدار مىگويد . و درك مىكنيم كه اين صدا به ما متوجه است ، سر به آن سو مىگردانيم كه صدا را مىشنويم ، مىبينيم حدس ما درست است و اين اخطار ما را منظور نموده است . اما نمىفهميم كه مقصود صدا كننده چيست .\r\nاين اخطار انگيزه اى مىشود كه ما در صدد جستجوى علت آن بر آمده و آن خطر را كه بر ما متوجه است دريابيم ، در اين هنگام به انديشه و تفكر مىپردازيم : آيا دزدى در كمين ما نشسته است ؟ - پس كاوش لازم و كافى مىبينيم : نه ، دزدى در كمين ما نيست .\r\nآيا حيوان درنده اى به سوى ما مىآيد ؟ - پس از دقت در پيرامون خود مىبينيم نه ، درنده اى در پيرامون ما وجود ندارد .\r\nآيا سنگى كه روى آن نشسته‌ايم بنيادش سست است كه ممكن است ثقل ما را تحمل نكند و ما بيفتيم ؟ در اين باره هم تحقيق مىكنيم مىبينيم : نه ، سنرى كه روى آن نشسته‌ايم كاملًا مستحكم است .\r\nدر ميان اين تفكرات و پى گردى انگيزهء اخطار ، يك مرتبه متوجه مىشويم كه خطى در بالاى سر ما در كوه ديده مىشود كه كشف مىكند كه آب دريا در موقع بالا آمدن تا حدود آن خط مىرسد . و اگر آب دريا بالا برود مسلماً ما را غرق خواهد كرد .\r\n","description":"","footnote":"","page_name":" 409 ","page_number":413},
  {"content":"\r\nاكنون انگيزهء آن اخطار را دريافته‌ايم . سپس در صدد دور شدن از اين خطر بر مىآييم ، ممكن است از آن جا كه نشسته‌ايم برخاسته و به بالاتر از آن خط برويم . ممكن است از كرانهء دريا كاملًا دور شويم . اما در اين حالت به ياد مىآوريم كه مد دريا ( بالا رفتن آب دريا ) روزهاى معينى دارد ، در اين موقع تقويم را از جيب در آورده به آن مىنگريم مىبينيم : نه ، امروزها موقع مد دريا نيست و در نتيجه با خيال آسوده مىنشينيم و به تماشاى دريا مىپردازيم . ( 1 )  در اين مثال كه از « مقدمه اى بر منطق » با توضيح بيشتر نقل كرديم ، تا آن موقع كه صداى اخطار آميز را نشنيده بوديم انواعى از جريانات ذهنى داشتيم كه به جهت گسيخته بودن از يكديگر به عنوان انديشهء منطقى در ذهن ما جريان نداشتند ، ( اين جريانات شش نوع اساسى دارند كه ما در كتاب فلسفهء انديشهء منطقى متذكر شده‌ايم . ) شنيدن صداى هشدار موجب شد كه جريانات گسيختهء ذهنى ما كه از راه حواس گوناگون سرچشمه مىگرفتند متوقف شده ، در صدد پيدا كردن علت آن هشدار بر آييم ، تفكر منطقى از همين نقطه آغاز مىشود كه معلولى را ديده‌ايم و در صدد پيدا كردن علت آن بر آمده‌ايم و چون ممكن است معلولى صادر شدهء يكى از علل متعدد بوده باشد ، لذا هر چه كه در بارهء علتها احتمال مىداديم بررسى كرديم ، اين بررسى نيز مطابق اصول منطق انجام گرفته است كه ما را به تعيين علت اخطار موفق ساخته است ، پس از پيدا كردن علت اخطار دوباره تفكر منطقى ما در بارهء رفع عامل هشدار به جريان افتاده در پايان اين تفكرات هم به نتيجه اى رسيديم كه فعلًا خطرى براى ما متوجه نيست .\r\nتمام نقاطى را كه در جريان انديشهء منطقى به دست مىآوريم آن نقطه براى ما يقينى مىگشت ، سپس به عنوان يك آن را مقدمه براى نتيجه ديگر منظور مىكرديم .\r\nاين يقينها كه در انديشه هاى منطقى بما دست مىدهند همان انكشاف صد در صد\r\n","description":"","footnote":" ( 1 ) اين مثال را سوزان استبينگ در مقدمهء كتاب « مقدمه اى بر منطق » آورده است . . ","page_name":" 410 ","page_number":414},
  {"content":"\r\nواقع مىباشند كه ما جوياى آن هستيم ، ولى نكته اى كه هست اين است كه يقين منطقى از آن جهت كه مشاهدات و معقولات را با يكديگر مربوط مىسازد و نتيجه را به دست مىدهد ، لذا همواره فضاى مه آلود ذهن ما را پاك و صيقلى نمىسازد كه حوادث و حقايق در مقابل ذهن مانند موجودى در مقابل آيينه قرار بگيرد ، مثلًا هنگامى كه مىگوييم :\r\nانسان حيوان است .\r\nو هر حيوان تناسل مىكند .\r\nدرست است كه اين نتيجه ( پس انسان تناسل مىكند ) براى ما يقينى مىباشد ، ولى ما به تمام عالم هستى آشنايى نداريم كه ادعا كنيم همهء حيوانها را ديده و قضيهء كليهء ( هر حيوان تناسل مىكند ) را به دست آورده‌ايم و آينده و گذشته جهان براى ما آن چنان روشن نيست كه قضيهء كلى همانند يك موجود كه در مقابل ما قرار گرفته و ما آن را مىبينيم واضح و روشن بوده باشد .\r\nبا اين كه روى قوانين فضايى دقيق مىدانيم كه فردا در اين موقع خورشيد در فضا مقابل زمين قرار مىگيرد و آن را روشن مىسازد .\r\nاما اين يقين به بر آمدن آفتاب در ديروز كه زمين را روشن كرده بود نمىباشد ، زيرا ، روشنايى كرهء زمين در ديروز به صحنهء رويت رسيده و حواس ما در مقابل روشنايى گذشته قرار گرفته بود ، لذا يقين منطقى انسان را قانع مىسازد ، اما آرامش مطلق به بار نمىآورد .\r\nاما يقين ناشى از رويت ، چنان كه در مبحث علم اليقين ، حق اليقين ، عين اليقين گفتيم آرامشى در درون انسانى ايجاد مىكند كه گويى موضوع مورد يقين جزيى از ذات انسانى گشته است .\r\nبه همين جهت بود كه حضرت ابراهيم خليل عليه السلام يا براى خود يا براى ديگران يقين ناشى از رويت و شهود تقاضا كرد :\r\n","description":"","footnote":"","page_name":" 411 ","page_number":415},
  {"content":"\r\n\r\n« وَإِذْ قالَ إِبْراهِيمُ رَبِّ أَرِنِي كَيْفَ تُحْيِ اَلْمَوْتى ؟ قالَ أَ وَلَمْ تُؤْمِنْ ؟ قالَ بَلى ، وَلكِنْ لِيَطْمَئِنَّ قَلْبِي . » 2 : 260 ( 1 )  ( هنگامى كه ابراهيم عليه السلام گفت : اى پروردگار من ، به من نشان بده كه چگونه مرده ها را زنده خواهى كرد ؟ خدا فرمود : مگر ايمان نياورده اى ؟ عرض كرد : بلى ، اما در اين باره اطمينان و آرامش قلبى مىخواهم ) .\r\nدر ابيات مورد تحليل حضرت موسى هم يقين داشت كه اين ناگواريها و ناملايمات كه در كرهء خاكى حكمفرما است بدون علت و حكمت نيست ، ولى او مىخواست يقينى به دست بياورد كه ناشى از رويت و شهود عينى باشد .\r\n\r\n( ( 1843 ) ) آن كه بيرون از طبايع جان اوست\r\nمنصب خرق سببها آن اوست\r\n( ( 1842 ) ) بىسبب بيند چو ديده شد گذار\r\nتو كه در حسى سبب را گوش دار\r\n\r\nرابطهء سببيت براى شما است كه تنها روى پرده را مىبينيد\r\nجلال الدين اين مسئله را بارها در مثنوى متذكر شده است كه قوانينى از قبيل : مقتضى و مانع ، سبب و نتيجه ، علت و معلول ، شرط و مشروط ، مقدمه و نتيجه . . . همه و همه در كارگاه روى پردهء جهان هستى است ، مبادا چنين گمان كنيد كه اين نظمها و قوانين در همه شئون هستى و در رابطهء خدا با هستى نيز حكمفرما است ، اينها گروهى از قوانين هستند كه نظم روبناى جهان هستى را تنظيم مىكنند ، چنان كه حواس ما هم با نمودهاى اشكال و رنگها و ساير خواص سطحى و ظاهرى جهان سر و كار دارد .\r\n","description":"","footnote":" ( 1 ) سوره البقرة ، آيهء 260 . . ","page_name":" 412 ","page_number":416},
  {"content":"\r\n\r\nنسبت قانون عليت با زير بناى هستى نسبت حواس ظاهرى ما با اعماق ( من انسانى ) ما است .\r\nشايد اين مطلب از حدود يك تشبيه تجاوز نكند كه رابطهء قانون عليت ( سببيت ) با زير بناى هستى كه شامل عالم مجردات و ما فوق زمان و ما فوق كميت و كيفيت است همان رابطهء فعاليتهاى حسى ما با ( من انسانى ) ما بوده باشد ، ولى اگر كمى دقت كنيم احتمال قوى مىرود كه اين دو قلمرو حقيقتاً مشابه يكديگر بوده باشند .\r\nبه توضيح اين كه قانون عليت با قطع نظر از اين كه به بحرانهايى در افكار انديشمندانى نظير ديويد هيوم دچار است و به گردابهايى مانند گردابهاى زير بناى قلمرو آتمها و اختيار انسانى گرفتار است . اين قانون در آن پهنه از هستى حكمفرما است كه « اين از آن است » و « گذشت زمان و آيندگى آن » و مقادير و . . . غير ذلك از اصول در آن در جريان است .\r\nاما اگر از اين سطوح بگذريم ، چنان كه با نظر به يك عده قوانين و مبادى بايستى هم بگذريم ، قضاياى مزبوره ( اين از آن است . . . ) حاكميت خود را از دست خواهد داد .\r\nهمچنين حكومت حواس و محصول آن در چار چوبه اى از كيفيات و كميات است كه بدون آنها هيچ يك از حواس ما نمىتواند فعاليتى انجام بدهد ، در صورتى كه ( من انسانى ) به معناى عمومى آن حقايق تجريد شدهء اين محسوسات را به اضافهء واقعيات ديگر در قلمرو خود دارا مىباشد .\r\nجمال مطلق ، عظمت ، ايدهء مطلق ، مادهء مطلق ، عقل كلى ، عدالت مطلق جوهر ، آزادى ، قانون مطلق ، فعاليت الهام و ابتكار حقيقتاً براى ( من انسانى ) مطرح و قابل هضم بوده و اين گونه مطلقها و كليات است كه همواره افراد و جوامع را با نيروى فنا ناپذير تحريك و اداره مىكند ، ديگر در آن قلمرو زيبايى شخصى فلان\r\n","description":"","footnote":"","page_name":" 413 ","page_number":417},
  {"content":"\r\n\r\nتابلو ، يا عظمت قهرمانى فلان رهبر ، يا جالب بودن ايدهء معين ، يا يك عنصر مشخص فيزيكى مانند اكسيژن يا يك فعاليت معين از انديشهء عقلانى در بارهء اين مسئلهء رياضى كه = 2 × 2 كه در فلان دبستان در كلاس سوم در تابلو نوشته شده است نتيجهء 4 دارد ، يا حسن حق رضا را ادا كرد ، يا حسين امروز در فلان ساعت با اختيار خود بگردش رفت ، يا جاذبيت حكم مىكند كه جسم رها شده در فضا به زمين سقوط كند . به هيچ وجه مطرح نيست ، زيرا ، چنان كه بارها گفته‌ايم و مورد تسليم انديشمندان عالى مقام است : حواس ما تنها وسايلى هستند كه نمودها و اشكال را در ذهن ما مانند آيينه منعكس مىكنند ، و اما درك و چشيدن مطلقها و كلىها و جهشها به سوى مجهولات و كشف كردن آنها هيچ يك به حواس ما مربوط نيست . اين قانون عليت وسيلهء سنجش و گمراه نشدن ما و وسيلهء تنظيم زندگانى ما در عرصهء طبيعت است و اما با فعاليتها و حقايق پشت پرده به هيچ وجه سر و كارى ندارد .\r\n\r\n( ( 1857 ) ) هم مزاج خر شد است اين عقل پست\r\nفكرش اين كه چون علف آرد به دست\r\n\r\nبياييد عقل گرانبها را از استخدام « خود طبيعى » نجات بدهيم\r\nاگر عقل را به حال خود بگذارند ، تقاضاى آن هدف گيرى و انتخاب وسيله در زندگانى است . ( 1 )  اگر وجدان را آزاد بگذارند با آن فعاليتهاى گوناگونش تقاضايى كه دارد تكامل و رشد شخصيت انسانى است ، بنا بر اين اگر وجدان مطابق مقتضاى واقعى خود عمل كند به منزلهء راهنماى امينى خواهد بود كه پيش افتاده و عقل جزيى را در\r\n","description":"","footnote":" ( 1 ) بدون ترديد مقصود جلال الدين از عقل در ابيات مورد تحليل ، عقل جزئى است نه عقل كلى يا عقل كل ، زيرا عقل كل را كه گاهى جلال الدين زير بنا و نتيجهء نهايى هستى معرفى مىكند با طبيعت پست و « خود طبيعى » هم مزاج نمىگردد . . ","page_name":" 414 ","page_number":418},
  {"content":"\r\nدنبال خود مىكشد .\r\nعقل جزيى كه كارش هدف گيرى و انتخاب وسيله است . به بركت تبعيت از وجدان هدفهاى عالىترى را منظور نموده و در صدد انتخاب وسايل مناسب آن هدفها بر خواهد آمد .\r\nاين تحليل را كه ما در بارهء بيت صورت داديم ، براى آنست كه جلال الدين در كتاب مثنوى بيش از ده ها بار از دست اين عقل جزئى فرياد بر آورده است .\r\nدر ديوان شمس تبريزى مىگويد :\r\n\r\nعقل بندِ رهروان است اى پسر\r\nآن رها كن ره عيان است اى پسر\r\n\r\nبنا به نظريهء كلى جلال الدين خود عقل جزيى تقاضايى جز فرو رفتن در نمودها و حوادث به سود جنبهء مادى و طبيعى انسان ندارد ، بنا بر اين عقل جزيى از اول هم مزاج خر است .\r\nاما با تحليلى كه ما متذكر شديم ، مىتوانيم بگوييم :\r\nتقاضاى عقل هم با تبعيت از تقاضاى وجدان به معناى عمومى كمال و رشد شخصيت است .\r\nاكنون كه مىبينيد عقل از تقاضاى تبعى خود دست برداشته و در استخدام ( خود طبيعى ) بر آمده است ، بايد بدانيد كه وجدان پيش رو شما سقوط كرده است .\r\nاز آن جهت كه فعاليت وجدان جدا از فعاليت عقلانى نيست ، بلكه در يك صحنه و در كارگاه موجوديت انسانى دست به كار مىشوند لذا با علو و ارتقاء يا سقوط و تباهى يكى از آن دو مىتوانيم علو و ارتقاء يا سقوط ديگرى را كشف كنيم .\r\nپس مزاج و طبيعتى كه عقل يك انسان نشان مىدهد در عين حال كه هويت فعلى آن را روشن مىسازد وضع وجدان را هم مشخص مىكند .\r\n","description":"","footnote":"","page_name":" 415 ","page_number":419},
  {"content":"\r\n\r\n\r\n( ( 1862 ) ) اى مسيح خوش نفس چونى ز رنج\r\nكه نبود اندر جهان بىرنج و گنج\r\n\r\nگنج خواهى در طلب رنجى ببر\r\nيك مغز متفكر و انديشهء تابناك هر اندازه هم زحمت به خود بدهد و بتواند از هر گونه معلومات رسمى خود بهره بردارى كند نمىتواند آن حالت روحانى را كه جلال الدين در موقع سرودن اين ابيات دارا بوده است مجسم بسازد .\r\nدقت بفرماييد : جلال الدين در ابيات اولى اين قطعه كه ما در اين صفحات مشغول تحليل و تفسير آنها هستيم مطالبى را در بارهء پرسش موسى عليه السلام از حكمت آفرينش انسانها كه با وضع ناهنجارى زندگى مىكنند بيان نمود ، سپس مسئلهء عليت را پيش كشيد و مفهوم آن را در روى پرده و پشت پرده طبيعت توضيح داد .\r\nآن گاه به عظمت روح و ناچيزى كالبد مادى پرداخته و مطالب بسيار عالى را در همين مسئله بيان كرد كه ما تا حدودى آنها را توضيح داديم .\r\nمجموع ابيات پيش از بيتى كه ما براى بررسى مطرح كرده‌ايم مىرساند كه جلال الدين از اعماق قلبش انسانها را به سوى تكامل روحى مىخواند و آنها را با تشبيهات مناسب و بيانات زيبا و گاهى كوبنده به سوى ايده آل نهايى روح تحريك مىكند .\r\nاين مطلب در ابيات مربوطهء اين قطعه روشن است كه جلال الدين طعم درد و رنج و مشقت بىپايان را كه بدون آنها به مقصد اصلى روح نمىتوان رسيد مىچشد گويى در گرداب همين دردها و رنجها غوطه ور شده است .\r\nاز بيت مورد بحث حال روانى جلال الدين جهش گرفته ، گويى خود را رو در روى رنج ديده گان و آزردگان سنگلاخ ماده و ماديات مىبيند كه افتان و خيزان ، با جراحات خونين و اعضاى شكسته و پژمرده كه از زيادى گرد و غبار اين راه\r\n","description":"","footnote":"","page_name":" 416 ","page_number":420},
  {"content":"\r\n\r\nمخوف قيافهء اصلىشان هم پوشيده شده است ، از سر لطف و نوازش دستى به سر و صورت آنان مىكشد ، گرد و غبار از چهره شان پاك مىكند .\r\nمىگويد : آمديد و رسيديد ؟ خوش آمديد آه ، از رنج و شكنجه هايى كه در اين راه پر سنگلاخ ديديد ، از اين محروميتها كه كشيديد باز گو كنيد ، بگوييد ، مقدارى گفتگو كنيد . چه كشيديد و چه ديديد ؟ قطرات خون دل شما در كدامين خارستانها و در كدامين سنگلاخها به زمين ريخته شد ؟ از دام غولان و چنگ درندگان بيابان نفس حيوانى چگونه نجات يافتيد ؟ خريداران انسانها و انسان فروشان انسان نما را چگونه قانع ساختيد كه سر راهتان را نگرفتند ؟ آيا حقيقتاً شما انسانيد ؟\r\nتفسير ابيات\r\nروزى حضرت موسى عليه السلام در مقام مناجات با خداوند متعال چنين عرض كرد : اى خداوند كريم و كارساز اى خدايى كه يك لحظه به ياد بودن تو لذت يك عمر طولانى است ، در اين خاكدان كهنسال كه آب و گل را در هم آميخته نقشهء شگفت انگيزى به وجود آورده اى ، خطوط و اشكال و نقطه هاى كج و پيچا پيچ مىبينيم ، مشاهدهء اين نقشه هاى شگفت انگيز دلم را شورانيده مانند فرشتگان كه از حكمت خلقت آدم سؤال كردند در صدد مسئلت بر آمده‌ام :\r\nاز اين نقش در هم و بر هم كه تخم فساد در آن كاشته شده است چه مقصود دارى ؟ چه هدفى از اين آتش خانمان سوز مىتوان تصور كرد كه زبانه هاى آن خشك و تر و مسجد و مسجديان را با هم مىسوزاند ؟ براى شيرين زبانى يا تملق خوشايند مايهء خونابه و زردابه را در هم آميخته و در اين موجود محقر نمودار ساخته اى ؟ البته يقين دارم كه اين غوغا و آشوب و اختلاطها همه و همه از روى حكمت ربانى تو است ، اما اين يقينم از روى انديشه و به طور اجمال است ، مىخواهم حكمت اين وضع ناهنجار را با شهود و رويت مورد يقينم بسازى ، همان يقين قانونى كه حاصل\r\n","description":"","footnote":"","page_name":" 417 ","page_number":421},
  {"content":"\r\nانديشه و تفكر و تعقل است به من مىگويد : كه تو به يقين مىدانى كه چه هدف بزرگى در دنبال اين حوادث و نمودهاى ناخوشايند وجود دارد ، بنا بر اين ساكت باش و خاموشى گزين .\r\nاما اى خداى من اشتياق شديدى كه به شهود و رويت دارم و درون مرا مىجوشاند و يقين ديگرى طلب مىكند كه محصول شهود و رويت باشد .\r\nتو آن خداى بزرگى ، كه راز خود را از آفرينش آدمى به فرشتگان فاش نمودى كه آنها فهميدند : نوشى كه در دنبال نيش زندگى انسانها در كرهء خاكى وجود دارد مىتواند اين نيشهاى ناخوشايند را جبران نمايد .\r\nاين راز نهانى با آشكار ساختن نور آدم فاش شده مشكلات فرشتگان حل و فصل گشت .\r\nمحشور گشتن خلايق و سر بر آوردن آنها از زير خاك و حضور در پيشگاه جلال و جمالت ، به خوبى راز مرگ تيره را آشكار مىسازد ، چنان كه تا ميوه نرسيده و بر سر درخت نمايان نشود . نمىتوان براز ريشه و تنه و ساقه و شكوفه و برگهاى درخت پى برد ، اين وجود ميوه است كه مىگويد :\r\nهمهء اين تفاعلات طبيعى كه در درخت انجام مىگيرد ، اين همه كشاكش كه اين موجود به نام درخت با عوامل طبيعت دارد ، اين خطوط و اشكال و اجسام چوبى بنام شاخه ها و اين برگها حكمت وجودى خود را با تحويل دادن ميوه در آن شاخه ها اثبات مىكنند .\r\nاين نطفه كه قطرات ناچيزى از ماده مايع به نظر مىرسد .\r\nاين لخت خون و رگهاى پيچا پيچ و قطعهء گوشت كه در رحم مادران مستقر شده است چه حكمتى دارد ؟ آرى اين قطرات منى و لخت خون با آن اشكال بىقواره كه در مراحل اول جنينى دارد ، زشت و ناهنجار است ، اما چند سال تحمل داشته باش ، بگذار دوران طبيعى اين نمودهاى ناچيز سپرى شود ، همين قطرات پست منى و همان لخت\r\n","description":"","footnote":"","page_name":" 418 ","page_number":422},
  {"content":"\r\nخون و پارهء گوشت است كه به صورت ابراهيم خليل ، موسى بن عمران ، عيسى بن مريم ، محمد بن عبد اللَّه عليه السلام در خواهد آمد و از نظر طبيعى خالص زيبايى يوسف عدالت و معرفت على عليه السلام و انديشه هاى تابناك پيش تازان محصول همان نمودها و اجزاء است كه نمىتوانستى بدون ابرو درهم كشيدن و دهان كج نمودن به آنها نظاره كنى .\r\nمگر نمىدانى كه سابقهء هر كمال كاهش و نقص ابتدايى است ؟ در آن هنگام كه بخواهند در يك لوحه سطورى را بنويسند اول آن لوحه را مىشويند ، در اين شستن خيلى كارها انجام مىگيرد كه اگر از خود لوحه بپرسيد كه آن كارها براى چيست و او بتواند به شما پاسخ بدهد خواهد گفت :\r\nاينان مرا ناقص مىكنند ، آن چه را كه دارم از من مىگيرند .\r\nاو اگر مىدانست كه مىخواهند روى او سطرهايى بنويسند كه حقايق و واقعيات جهان و انسان را باز گو خواهد كرد رضايت مىداد و خرسند مىگشت .\r\nهمچنين است دل نازنين آدمى ، اولًا از اشك سوزان و دردناك آن دل را به هيجان مىآورند ، دگرگونش مىكنند ، تا جايى كه آن دل طبيعت اولى خود را عوض نموده خونين مىگردد ، آن گاه اسرار نهانى را در آن مىنويسند .\r\nآدم آگاه موقعى كه مىبيند لوحى را مىشويند ، دلى را خونين مىسازند ، بايد بداند كه مىخواهند در آن لوحه يا دل حقايقى بنويسند و آن را كتابى بسازند .\r\nبراى اين كه خانهء تازه اى بنا گذارند . اول بنياد كهنه و فرسودهء آن را مىكنند و در هم مىريزند و از قعر زمين گلها بر مىدارند و سنگها را كنار مىزنند . آن گاه منبع آب زلال را به جريان مىاندازند . كودكان را مىنشانند و براى تصفيهء خون آنها عمل حجامت انجام مىدهند ، آنها مىترسند و مىگريند و فرياد بر مىآورند . چرا كودكان اين همه ناراحتى مىكنند ؟ براى اين كه راز اين كار ( حجامت ) را نمىدانند در صورتى كه مرد بالغ كه از راز اين كار مطلع است در مقابل حجامت پول هم مىدهد و همان نيش خون آشام را مىنوازد .\r\n","description":"","footnote":"","page_name":" 419 ","page_number":423},
  {"content":"\r\nبار بر براى برداشتن بارهاى سنگين مشتاقانه به اين سو و آن سو مىدود و حتى براى به دست آوردن بار با بار بران ديگر رقابت مىكند ، بار آنها را مىربايد ، چرا ؟ علتش پاداش و مزدى است كه خواهد گرفت .\r\nهمين گرانىها و زحمات كه امروز براى ما ناخوشايند است فردا با رسيدن به نتيجهء آنها ، خواهيم ديد كه اساس خوشى و راحتىها همان گرانىها و زحمات بوده است . چنان كه مقدمهء شيرينىهاى زندگانى تلخىهاى ناملايم مىباشد . مگر نشنيده‌ايد كه پيشوايان فرموده‌اند : ناملايمات و تحمل بارهاى سنگين و تقلاهاى جسمانى و روحانى است كه فردا به فردوس برين تبديل مىشود ، اين شهوات و هوى و هوسهاى امروزى است كه فردا آتش شعله ور دوزخ و عقاب الهى خواهد بود .\r\nآرى ، شاختر و تازه به صورت مايهء اصلى آتش درمىآيد و بالعكس سوختن در آتش رياضت و تادب و تكاپو در راه رشد ، شما را به كوثر آن چشمه سار الهى فردوس برين نايل مىسازد . آنان كه در كشاكش شهوات و تعدى و تبه كارى خويشتن را از دست دادند چه نتيجه اى جز گرفتارى در زندانهاى سيه چال به دست خواهند آورد ؟ و بالعكس آنان كه در كاخهاى سعادت و آرامش بخش خواهند نشست ، كسانى هستند كه در عرصهء زندگانى در كارزار و تحمل محنت و مشقت به سر برده‌اند . اگر در دست كسى سيم و زر يا نتايج عالى ديدى ، بدان كه رنج نابرده به آن گنج دست نيافته است .\r\nكسانى كه در جولانگاه زندگى كوشيده و از مزاياى طبيعى زندگانى چشم پوشيده و گام به ما فوق طبيعت و ( خود طبيعى ) نهادند ، آنان هستند كه به مقام شامخ شكافتن سببها و علل روى پردهء طبيعت نايل گشته‌اند . آنان هستند كه ديده گان نافذ پيدا كرده ، زير بناى هستى را كه تسليم اين سببيتها و عليتها نيست مشاهده مىكنند اما تو اى بىنواى كوته بين اى اسير شهوات زود گذر حيوانى اى فروشنده ى گوهر گران بهاى عمر به متاع ناچيز خود پرستى كه در همين كارگاه حس و صورت اسير و گرفتار گشته اى در گرداب مهلكهء همين سببيتها و عليتها دست و پا بزن و مشغول جان كندن باش . آرى ، آنان با ديدهء بينا همين نمودهاى طبيعى را كه قيافهء شفاف به آنها\r\n","description":"","footnote":"","page_name":" 420 ","page_number":424},
  {"content":"\r\nنشان مىدهند در پيش روى خود مىبينند و به اعماق آنها فرو مىروند و سببيت و عليت مفهوم طبيعى خود را براى آنها از دست مىدهند ، مىتوانند معجزات پيامبران را چشمه چشمه ( فراوان و متنوع ) ببينند و بپذيرند .\r\nمىخواهيد اين اسباب و علل و قوانين روى پردهء هستى را با يك مثال روشن به شما بيان كنم ؟ اين اسباب و علل شبيه به طبيب و دوا است كه بيمار به آنها نيازمند است نه آدم تندرست و سالم . اين اسباب و علل شبيه به چراغ و فتيله است كه تنها براى روشن كردن تاريكى شبانگاهى مناسب است نه براى روز روشن كه آفتاب بساط هر گونه تاريكى را در آن مىپيچد .\r\n[ من هم مانند تو به همين طبيب و دوا و چراغ و فتيله ايمان دارم ، زيرا ، مىدانم كه نوع انسانها بيمار دارند و تندرست ، زمان شب دارد و روز ، اما مىگويم : طبيب و دوا براى بيمار است ، چراغ و فتيله براى شب تيره و تار .\r\nاگر در خود احساس نيرو مىكنى ، اگر در درون خويشتن عشقى به وصول به كمال درمىيابى ، خود را به بيمارى مزن ، در بيمارى ميخكوب مباش ، شب كه گذشت و روز فرا رسيد چراغ و فتيله را كنار بگذار ، يا به كسانى بسپار كه شبهاى تاريك عمر را مىگذرانند .\r\nكاه گل ساختن و خشت زدن و آجر پرداختن براى سقف خانهء مسكونى تست كه كالبد مادى تو در آن بيارامد ، اما اين كاه و گل و خشت و آجر را به سقف خانهء ملكوتى تو راهى نيست .\r\nمىخواهم بار ديگر به خود بياييد ، ما دل دار عزيزى داريم ، ما آدميان غم خوار جان پرورى داريم كه با يك توجه از ما و اشارت از او ، شبهاى تاريك ما را به روزهاى روشن مبدل مىسازد .\r\nجلوه اى كه ماه دارد ، تنها در شبها است نه در روزها [ اگر ماه روشنى از ادراكات\r\n","description":"","footnote":"","page_name":" 421 ","page_number":425},
  {"content":"\r\nو مشاعر خود به دست آورده‌ايم بايد بدانيم كه مانند همان چراغ و فتيله كه پيش از اين گفتيم براى شب تاريك خوب است نه براى روز روشن . 
  ] هنگامى كه مىخواهى دل دار را بجويى با درون دل و اعماق جانت جستجو كن .\r\nمىدانى تو در اين زندگى چه مىكنى ؟ تو خود عيسى عليه السلام را كه سوار خر بود رها كرده اى و خر را مىبينى و به آن خر عشق مىورزى ، به همين جهت است كه مانند خر در روى پرده خود را به نمودهاى ناچيز دريافته اى .\r\nاى خر صفت دون همت علم و معرفت و بينش در طالع مبارك خود عيسى است نه در طالع خر محقر و ناچيز كه مركب موقتى عيسى است .\r\nاگر اين حقيقت را درك كنى كه ناله و فرياد خر به مقتضاى خر بودن است ، در نتيجهء مىفهمى كه ترحم و دل سوزى به آن خر بايستى در اندازه خرى بوده باشد ، چون از حقيقت امر غفلت دارى ، نمىدانى كه ناله هاى خرانه از تو چه مىخواهد و تو در مقابل چه وظيفه اى دارى ؟ تو اگر بخواهى واقعاً دل سوزى كنى ، حقيقتاً ترحم شايسته داشته باشى ، بايستى به خود عيسى ( روح و عقل تو ) كه در درونت فرياد پيش برو مىزند و شب و روز به تو هشدار مىدهد توجه كنى و به او دل سوزى نمايى نه به كالبد مادى كه مانند خر عيسى چند صباحى مركب تو خواهد بود . آيا تصور مىكنيد كه خر عيسى به خود عيسى حكمفرما باشد ؟ بياييد طبيعت و ( خود طبيعى ) را به عقل خود سرور و حكمفرما نسازيد .\r\nجان انسانى شما در اين زندگانى وامى گرفته است بايد آن را بپردازد ، يعنى او مديون كمال و رشد است و بايستى اين خواستهء عظيم جان را بجاى آوريد ، از ( خود طبيعى ) بگيريد و در راه اين خواسته انسانى عظيم مصرف كنيد ، نه بالعكس كه از جان انسانى بگيريد و در راه ( خود طبيعى ) كه خواهى نخواهى روزى در همين قلمرو طبيعت متلاشى گشته و شما را سر گردان خواهد گذاشت . ساليان طولانى از عمرت را چونان بندهء دست به سينه در مقابل نفس خر صفت تسليم گشته اى ، با تمام تلخى اعتراف كن كه بدتر از خود خر بوده اى ، زيرا ، بنده و مطيع خر پستتر از او است .\r\n","description":"","footnote":"","page_name":" 422 ","page_number":426},
  {"content":"\r\nاين كه شنيده اى پيشواى ما فرموده است :\r\n« اخروهن حيث أخرهن الله » .\r\n( به عقب بيندازيد آنها را ، آن طور كه خدا آنها را به تأخير انداخته است ) .\r\nمقصود نفس حيوانى تست ، مقام عقل اول و عالى است و مقام نفس آخر و سست است .\r\nآن قدر از ( خود طبيعىات ) پيروى كرده اى كه عقل آن نيروى سترگ الهى نيز تابع ( خود طبيعىات ) شده ، تمام فكر و ميلش در راه پيدا كردن علف مصرف مىشود آن قدر اين عقل با عظمت را ضعيف و زبون ساخته اى كه آن نفس حيوانى تو كه مانند خر پژمرده اى بود ، اكنون به صورت اژدها در آمده است و بالعكس راد مردان الهى كالبد مادى را پيرو و تسليم عقل كرده و موقعيتى در مقام عاقلان به خود گرفتند . از آن جهت كه عقل آنان قوى و نيرومند گشته است ، آن مركب مادى كه بار آنان را مىكشد لاغر و نحيف مىگردد .\r\nاگر در لحظاتى يا روزهايى از عمر نتوانستى خواستهء عيسى ( عقل و روحت ) را درك كنى و از اين جهت براى تو دل تنگى حاصل آمد ، باز مأيوس مباش و از عيساى خود اعراض مكن ، زيرا ، بهبودى از همين دل تنگى كه پيش آمده است باز از ناحيهء آن عيسى به دست خواهد آمد .\r\nاى مسيح خوش نفس اى عيساى وجود انسانى چه مشقت و رنجها كه در راه پر پيچ و خم و سنگلاخ تكامل نكشيدى ، چه حالى دارى ؟ آرى چون رنج ديده اى گنج برده اى اى عيساى وجود انسانى از ديدار و شماتت و مزاحمت يهود تمايلات و هواى و هوس چه كشيدى ؟ اى يوسف زيبا رو و زيبا خود از دست برادران حسودت كه تو را هم در همان لجن مىخواستند كه خود غوطه ور شده بودند چه ديدى ؟ تو در دنبال اين قوم فرو رفته در سيه چال حيوانيت چونان شب و روز روشنى كه زندگى بخش آدميان است . آه ، آه چه بگويم در بارهء اين شهوت زدگان و مبتلايان به صفراى درد آور هوى و هوس ؟ كه جز درد سر براى خود و ديگران نتيجهء\r\n","description":"","footnote":"","page_name":" 423 ","page_number":427},
  {"content":"\r\nديگرى ندارند .\r\n\r\n[ زين همرهان سست عناصر دلم گرفت\r\nشير خدا و رستم دستانم آرزوست\r\n\r\nاز بيت ذيل كه مىگويد :\r\n\r\n( ( 1871 ) ) ز آتش اين ظالمانت دل كباب\r\nاز تو جمله اهد قومى بد خطاب\r\n\r\nاحتمال قوى مىرود مقصود از « تو » در بيت ذيل :\r\n\r\n( ( 1866 ) ) تو همان كن كه كند خورشيد شرق\r\nبا نفاق و حيله و دزدى و زرق\r\n\r\nپيغمبر عظيم الشأن اسلام بوده باشد ، زيرا ، جمله « اهد قومى » مضمون جملهء آن بزرگوار است كه ما در موقع ذكر روايات نقل نموديم .\r\nو اين گونه خطاب از نظامى گنجوى هم ديده شده است ، او مىگويد :\r\n\r\nاى مدنى برقع و مكى نقاب\r\nسايه نشين چند بود آفتاب\r\nگر مهى از مهر تو مويى بيار\r\nور گلى از باغ تو بويى بيار\r\n\r\nو احتمال هم مىرود كه مقصود روح تكامل يافتهء انسانى است كه به روح كلى پيوسته و آن روح كلى كه نمودار كنندهء عظمت الهى است و مىتواند تأثيرى در ارواح و عقول جزيى بنمايد قابل راز و نياز مىباشد 
  ] .\r\nتو با ما انسانهايى كه در راه مانده و در تاريكى سر گشته‌ايم همان عنايت را فرما كه خورشيد با حقايق . چنان كه خورشيد سر بر مىآورد و بدىها را از نيكىها جدا مىسازد ، همچنان چراغ فروزان هدايتت را فرا راه ما بگير .\r\nتو در جهان هستى همانند عسل گوارايى و ما مانند آن سركهء ترش . اگر بخواهيم صفراى تبه كارى را از خود دور كنيم بايستى عسلى از وجود تو با سركهء ( من ) ما مخلوط شود و صفراى كشندهء تمايلات را محو و نابود بسازد .\r\nهر چه كه ساليان روزگار بر عمر ما افزوده گشت ، چيزى جز سركه نيندوختيم تو از راه لطف و كرم در وجود ما عسل را بيفزاى ، باشد كه بر سركه وجود ما پيروز شود يا با آن هماهنگ گردد و موجبات سقوط ما را بر طرف كند و راه به تكامل ما هموار گردد .\r\n","description":"","footnote":"","page_name":" 424 ","page_number":428},
  {"content":"\r\nچه كنيم ؟ بيش از اين ما نتوانستيم گام برداريم ، هر چيزى را كه خوشايند و رنگين ديديم به گمان چشم روح ما طالب آن است به آن چشم ريختيم . مگر نتيجهء ريختن رنگ در چشم جز كورى چيز ديگرى است اى سرمه كش الهى ما اى آن مقام والايى كه هر ناچيزى به بركت وجودى تو به چيز بودن مىرسد . اى آن وجود نازنين كه آتش ستمكاران دورانت دل عزيزت را كباب مىكرد و تو جز اين جملهء ( رب اهد قومى ) چيز ديگرى در بارهء آنان به زبان نمىآوردى .\r\nآرى درست است كه آنان آتشها شعله ور كردند ، اما نمىدانستند كه سوختن عود عطرزا چه عطرهاى جان فزا در فضاى هستى مىپراكند .\r\nعودهاى طبيعى آن گاه كه در آتش سوخته مىشوند كاهش مىيابند ، اما تو آن عود هستى كه با سوختن مىفزايد .\r\n[ شاعرى در بارهء متلاشى شدن اعضاى حسين عليه السلام در روى خاكهاى نينوا چنين مىگويد :\r\n\r\nو مجروح ما غيرت منه القنا\r\nحسنا و لا اخلن منه جديداً\r\nقد كان بدرا فاقتدى شمس الضحى\r\nمذ ألبسته يد الدماء لبوداً (\r\n\r\nمجروح و زخم دارى كه نيزهء [ بران 
  ] نتوانست زيبايى او را دگرگون كند و نه تازه او را كهنه بسازد . او بدرى بود [ و با آن خونها كه چهره و سطوح بدنش را رنگين كرده است 
  ] از آن هنگام كه دست خونهاى رنگينش پرده اى بر او كشيد مانند آفتاب فروزان ميان روز گشت . ) 
  ] تو آن روح ناتوان نيستى كه اندوه ها و آلام بتوانند در چنگال خود تو را بفشارند . درست است كه قطعه اى از عود مىسوزد ، اما معدن عود از آتش به دور است آن چنان كه باد مىتواند شمع را خاموش كند ، ولى نمىتواند منبع نور مثلًا خود خورشيد را خاموش بسازد .\r\n","description":"","footnote":"","page_name":" 425 ","page_number":429},
  {"content":"\r\nاى وجود نازنينى كه صفاى آسمانها وابستهء وجود تو است ، اگر هم جفا كنى و از ما رو بگردانى آن جفا و اعراض تو نكوتر از وفاى ديگران است ، زيرا ، تو عاقلى و جفاى عاقل به از وفاى جاهل است .\r\nحركات و گفتار عاقل به منبع معرفت پيوسته است ، معرفتى مىآورد و معرفتى مىآموزد ، اما جاهل بىنوا اگر با معرفتى هم روبه رو شود آن را وسيلهء خسارت مىنمايد پيغمبر گفته است :\r\n« عداوت از روى خرد بهتر از محبت از روى جهل است » ( 1 ) \r\n","description":"","footnote":" ( 1 ) اين روايت به اين شكل ديده نشده است ، شايد مقصود جلال الدين مطلبى است كه از روايات در بارهء ناملايمات وارده از خردمند و محبت ناشى از روى جهل باشد كه اولى بر دومى ترجيح دارد . . ","page_name":" 426 ","page_number":430},
  {"content":"\r\n\r\nرنجانيدن اميرى خفته اى را كه مار در دهانش رفته بود\r\n\r\n( ( 1878 ) ) عاقلى بر اسب مىآمد سوار\r\nدر دهانِ خفته اى مىرفت مار\r\n( ( 1879 ) ) آن سوار آن را بديد و مىشتافت\r\nتا رماند مار را فرصت نيافت\r\n( ( 1880 ) ) چون كه از عقلش فراوان بُد مدد\r\nچند دبوسى قوى بر خفته زد\r\nخفته از خواب گران چون بر جهيد\r\nيك سوار ترك با دبوس ديد\r\nخفته ز ان ضرب گران بر جست زود\r\nگشت حيران گفت آيا اين چه بود ؟\r\nبىمحابا ترك دبوسى گران\r\nچون كه افزون كوفت او شد زو دوان\r\n( ( 1881 ) ) برد او را زخم آن دبوس سخت\r\nزو گريزان تا به زير يك درخت\r\n( ( 1882 ) ) سيب پوسيده بسى بد ريخته\r\nگفت از اين خور اى به درد آويخته\r\n( ( 1883 ) ) سيب چندان مرد را در خورد داد\r\nكز دهانش باز بيرون مىفتاد\r\n( ( 1884 ) ) بانگ مىزد كاى امير آخر چرا\r\nقصد من كردى چه كردم من تو را ؟\r\n( ( 1885 ) ) گر تو را ز اصل است با جانم ستيز\r\nتيغ زن يك بارگى خونم بريز\r\n( ( 1886 ) ) شوم ساعت كه شدم بر تو پديد\r\nاى خنك آن را كه روى تو نديد\r\n( ( 1887 ) ) بىجنايت بىگنه بىبيش و كم\r\nملحدان جايز ندارند اين ستم\r\n( ( 1888 ) ) مىجهد خون از دهانم با سخن\r\nاى خدا آخر مكافاتش تو كن\r\n( ( 1889 ) ) هر زمان مىگفت او نفرين نو\r\nاوش مىزد كاندرين صحرا به دو\r\n( ( 1890 ) ) زخم دبوس و سوار همچو باد\r\nمىدويد و باز بر رو مىفتاد\r\n( ( 1891 ) ) ممتلى و خوابناك و سست بد\r\nپا و رويش صد هزاران زخم شد\r\n( ( 1892 ) ) تا شبانگه مىكشيد و مىگشاد\r\nتا ز صفرا قى شدن بر وى فتاد\r\n( ( 1893 ) ) زو بر آمد خوردها زشت و نكو\r\nمار با آن خورده بيرون جست ازو\r\n( ( 1894 ) ) چون بديد از خود برون آن مار را\r\nسجده آورد آن نكو كردار را\r\n( ( 1895 ) ) سهم آن مار سياه زشت زفت\r\nچون بديد آن دردها از وى برفت\r\n\r\n","description":"","footnote":"","page_name":" 427 ","page_number":431},
  {"content":"\r\n\r\n( ( 1896 ) ) گفت تو خود جبرئيل رحمتى\r\nيا خدايى كه ولى نعمتى ؟\r\n( ( 1897 ) ) اى مبارك ساعتى كه ديديم\r\nمرده بودم جان نو بخشيديم\r\nاى خنك آن را كه بيند روى تو\r\nيا در افتد ناگهان در كوى تو\r\n( ( 1898 ) ) تو مرا جويان مثال مادران\r\nمن گريزان از تو مانند خران\r\n( ( 1899 ) ) خر گريزد از خداوند از خرى\r\nصاحبش در پى ز نيكو گوهرى\r\n( ( 1900 ) ) نز پى سود و زيان مىجويدش\r\nليك تا گرگش ندرّد يا ددش\r\n( ( 1902 ) ) اى روان پاك بستوده تو را\r\nچند گفتم ژاژ و بىهوده تو را\r\n( ( 1903 ) ) اى خداوند و شهنشاه و امير\r\nمن نگفتم جهل من گفت آن مگير\r\n( ( 1904 ) ) شمه اى زين حال اگر دانستمى\r\nگفتن بىهوده كى تانستمى\r\n( ( 1905 ) ) بس ثنايت گفتمى اى خوش خصال\r\nگر مرا يك رمز مىگفتى ز حال\r\n( ( 1906 ) ) ليك خامش كرده مىآشوفتى\r\nخامشانه بر سرم مىكوفتى\r\n( ( 1907 ) ) شد سرم كاليوه عقل از سر بجست\r\nخاصه اين سر را كه مغزش كمتر است\r\n( ( 1908 ) ) عفو كن اى خوب روى و خوب كار\r\nآن چه گفتم از جنون اندر گذار\r\n( ( 1909 ) ) گفت اگر من گفتمى رمزى از آن\r\nزهرهء تو آب گشتى آن زمان\r\n( ( 1910 ) ) گر تو را من گفتمى اوصاف مار\r\nترس از جانت بر آوردى دمار\r\n( ( 1911 ) ) مصطفى فرمود گر گويم براست\r\nشرح آن دشمن كه در جان شماست\r\n( ( 1912 ) ) زهره هاى پر دلان در هم درد\r\nنى رود ره نى غم كارى خورد\r\n( ( 1913 ) ) نى دلش را تاب ماند در نياز\r\nنى تنش را قوت صوم و نماز\r\n( ( 1914 ) ) همچو موشى پيش گربه لا شود\r\nهمچو ميشى پيش گرگ از جا رود\r\n( ( 1915 ) ) اندرو نى حيله ماند نى روش\r\nپس كنم ناگفته تان من پرورش\r\n( ( 1916 ) ) همچو بو بكر ربابى تن زنم\r\nدست چون داود در آهن زنم\r\n( ( 1917 ) ) تا محال از دست من حالى شود\r\nمرغ پر بر كنده را بالى شود\r\n( ( 1918 ) ) چون يد اللَّه فوق ايديهم بود\r\nدست ما را دست خود فرمود احد\r\n( ( 1919 ) ) پس مرا دست دراز آمد يقين\r\nبر گذشته ز آسمان هفتمين\r\n\r\n","description":"","footnote":"","page_name":" 428 ","page_number":432},
  {"content":"\r\n\r\n\r\n( ( 1920 ) ) دست من بنمود بر گردون هنر\r\nمقريا بر خوان كه انشق القمر\r\n( ( 1921 ) ) اين صفت هم بهر ضعف عقلهاست\r\nبا ضعيفان شرح قدرت كى رواست ؟\r\n( ( 1922 ) ) خود بدانى چون بر آرى سر ز خواب\r\nختم شد و الله اعلم بالصواب\r\nگر تو را من گفتمى اين ماجرا\r\nآن دم از تو جان تو گشتى جدا\r\n( ( 1923 ) ) مر تو را نى قوت خوردن بدى\r\nنى ره و پرواى قى كردن بدى\r\n( ( 1924 ) ) مىشنيدم فحش و خر مىراندم\r\nربّ يسّر زير لب مىخواندم\r\n( ( 1925 ) ) از سبب گفتن مرا دستور نه\r\nترك تو كردن مرا مقدور نه\r\n( ( 1926 ) ) هر زمان مىگفتم از درد درون\r\nاهد قومى انهم لا يعلمون\r\n( ( 1927 ) ) سجده ها مىكرد آن رسته ز رنج\r\nكاى سعادت وى مرا اقبال و گنج\r\n( ( 1928 ) ) از خدا يا بى جزاهاى شريف\r\nقوّت شكرت ندارد اين ضعيف\r\n( ( 1929 ) ) شكر حق گويد تو را اى پيشوا\r\nآن لب و چانه ندارم و آن نوا\r\n( ( 1930 ) ) دشمنى عاقلان زينسان بود\r\nزهر ايشان ابتهاج جان بود\r\n( ( 1931 ) ) دوستى ابلهان رنج و ضلال\r\nاين حكايت بشنو از بهر مثال\r\n\r\nآيه\r\n« إِنَّ اَلَّذِينَ يُبايِعُونَكَ إِنَّما يُبايِعُونَ الله يَدُ الله فَوْقَ أَيْدِيهِمْ 48 : 10 . . . » ( 1 )  ( آنان كه با تو بيعت مىكنند در حقيقت با خدا بيعت مىكنند ، دست خدا بالاى دست آنها است ) .\r\nدو احتمال در جملهء اخير آيه وجود دارد .\r\nيكى اين كه در اين مبايعه و تعهد طرفين معاهده مساوى نيستند و گمان نكنند كه آنان با يك موجودى مانند خودشان تعهدى مىبندند ، چنان كه خودشان بچنين معاهده اى احتياج دارند و براى جلب سود يا دفع ضرر در زندگانى مادى و معنوى\r\n","description":"","footnote":" ( 1 ) سوره الفتح ، آيهء 10 . . ","page_name":" 429 ","page_number":433},
  {"content":"\r\n\r\nاين كار را انجام مىدهند ، خداوند هم مانند آنها احتياج مزبور را دارا مىباشد ، بلكه اين تعهدى است كه تنها و تنها به سود آنها و براى به ثمر رسيدن شخصيت آنان مىباشد ، زيرا ، استغناى خداوندى بالاتر از آن است كه نيازى به تعهد با كسى داشته باشد .\r\nاحتمال دوم اين است كه جملهء مزبوره مستقل بوده باشد ، يعنى قدرت خداوندى بالاتر از قدرت آنها است ، ولى اين احتمال كه جملهء مستقل بوده باشد ، با ارتباط به جملهء قبلى منافاتى ندارد ، زيرا ، جمله يك اصل كلى را بيان مىكند كه شامل مورد جملهء قبل هم بوده باشد ، يعنى قدرت خداوندى در همه موارد از آن جمله در مسئله بيعت بالاتر از قدرت همهء آدميان و ساير موجودات مىباشد ) .\r\n« اِقْتَرَبَتِ اَلسَّاعَةُ وَاِنْشَقَّ اَلْقَمَرُ . » 54 : 1 ( 1 )  ( ساعت موعود نزديك شده و ماه شكافته گرديد ) .\r\nدر بارهء اين آيه بحث مشروحى وجود دارد كه آيا مقصود شكافتن ماه است كه به عنوان معجزه براى پيغمبر صورت گرفته است ، يا مقصود شكافتن ماه است كه از نشانه هاى فرا رسيدن روز رستاخيز است .\r\nما در تفسير حقيقت معجزات اين مسئله را مشروحاً توضيح خواهيم داد .\r\n« قالَ رَبِّ اِشْرَحْ لِي صَدْرِي وَيَسِّرْ لِي أَمْرِي . » 20 : 25 - 26 ( 2 )  ( [ حضرت موسى 
  ] گفت : اى پروردگار من براى من شرح صدر عنايت فرما و اين كار [ مهم و دشوار را 
  ] بر من سهل و آسان بساز . )\r\nروايت\r\n« امير المؤمنين عليه السلام : لو تعلمون ما اعلم مما طوى عنكم غيبه إذاً\r\n","description":"","footnote":" ( 1 ) سوره القمر ، آيهء 1 . .  ( 2 ) سوره طه ، آيهء 26 . . ","page_name":" 430 ","page_number":434},
  {"content":"\r\nلخرجتم الى الصعدات تبكون على اعمالكم و تلتدمون و لتركتم اموالكم لا حارث لها و لا خالف عليها و لهمت كل امرئ نفسه لا يلتفت الى غيرها و لكنكم نسيتم ما ذكرتم و آمنتم ما حذرتم فتاه عنكم رايكم و تشتت عليكم امركم . . . » ( 1 )  ( اگر آن راز بزرگ را كه از شما پوشيده شده و من آن را مىدانم شما هم مىدانستيد از خانه ها و كاشانه هاى خود بيرون آمده رو به صحراها مىگذاشتيد . و به نفوس خود ضربه ها مىزديد ، اموال خود را بدون نگهبان و جانشين رها مىكرديد و هر كسى همت خود را به خويشتن مشغول مىساخت و به كسى توجه نمىكرد ، ولى شما آن چه را كه تذكر داده شده‌ايد فراموش نموده و از آن چه كه شما را ترسانيده‌اند بىخيال بوده و احساس امن و آرامش مىكنيد ، در نتيجه راى و انديشه شما گمراه و امورتان پراكنده شده است ) .\r\n« اللَّهم اهد قومى فانهم لا يعلمون . » ( 2 )  ( خداوندا قوم مرا هدايت فرما ، آنها نمىدانند . )\r\n","description":"","footnote":" ( 1 ) نهج البلاغه ، خطبهء 114 . در جامع صغير روايت فوق را بدين شكل وارد كرده است : « لو تعلمون ما أعلم لبكيتم كثيراً و لضحتكم قليلًا و لخرجتم الى الصعدات تجأرون الى الله تعالى تدرون تنجون أو لا تنجون » . ( اگر بدانيد آن چه را كه من مىدانم زياد مىگريستيد و كم مىخنديد ، به خدا روى مىآورديد و تضرّع مىكرديد نمىدانستيد كه نجات پيدا مىكنيد يا نه ) البته جملاتى كه از نهج البلاغه نقل كرديم به مقصود جلال الدين نزديكتر و گوياتر است . .  ( 2 ) پاورقى مثنوى رمضانى ص 107 . . ","page_name":" 431 ","page_number":435},
  {"content":"\r\n\r\n\r\n( ( 1905 ) ) پس ثنايت گفتمى اى خوش خصال\r\nگر مرا يك رمز مىگفتى ز حال\r\n( ( 1906 ) ) ليك خامش كرده مىآشوفتى\r\nخامشانه بر سرم مىكوفتى\r\n( ( 1909 ) ) گفت اگر من گفتمى رمزى از آن\r\nزهرهء تو آب گشتى آن زمان\r\n\r\nاگر انسان مىدانست كه در مبارزه با نفس حيوانى با چه موجود نيرومند و خطرناكى روبرو است توانايى حركت و مبارزه را از دست مىداد مگر با عنايت خداوندى\r\nهيچ تابلويى در بارهء اهميت مبارزه با نفس و تمايلات حيوانى آن ، به اين زيبايى و منطقى كه جلال الدين ترسيم كرده است نمىتواند رسا و گويا بوده باشد .\r\nدر اين نقطه كمى توقف كنيم و ببينيم جلال الدين در اين تابلو چه كشيده و مقصودش چيست ؟ مسلم است كه هيچ فرد عاقلى در صدد بر نمىآيد كه بيل كوچكى به دست گرفته و برود كه كوه هيماليا را با آن بيل كوچك بر دارد و آن را روى كوه آلپ بريزد .\r\nهيچ انسانى به فكرش خطور نخواهد كرد كه سطل كوچكى به دست گرفته خود را به ساحل اقيانوس آرام برساند كه مىخواهم آبهاى اين دريا را سطل سطل برداشته و بريزم به روى خاكها و ريگهاى دشت سوزان حجاز امكان ناپذير بودن اين دو كار موقعى خوب معلوم مىشود كه محدوديت زمان را در نظر بگيريم .\r\nشما نمىتوانيد كم عقل انسانى را پيدا كنيد كه به تنهايى و بدون سلاح از راهى عبور كند و بداند كه تدريجاً به جنگلى پر از وحوش و درندگان خطرناك وارد مىشود و بگويد : چه جايگاه آرام براى زندگى بىاضطراب پيدا كرده‌ام .\r\n","description":"","footnote":"","page_name":" 432 ","page_number":436},
  {"content":"\r\n\r\nاگر به يك كودك نورس هنگامى كه دستش را گرفته به كودكستان مىبريد بگوييد : كه مىخواهيم شما را وادار كنيم كه ابن سينا شويد ، شيخ موسى خوارزمى باشيد ، معلومات دكارت و لايب نيتز و بيكن و بركلى و ريكاردو و مونتسكيو و روسو و ابن خلدون و ماكس پلانك و اينشتين را فرا بگيريد ، اگر عظمت اين پيش بينى را كه براى او در نظر گرفته‌ايد بتوانيد به مغز آن كودك وارد بسازيد ، پيش از آن كه به كودكستان برسيد راه گورستان را پيش خواهيد گرفت .\r\nبا اين مثالها و تابلويى كه جلال الدين ترسيم كرده است ، مىتوان اهميت مبارزه با نفس حيوانى را كاملًا درك كرد كه چگونه يوسف آن پيامبر عظيم الشان اظهار ناتوانى كرده مىگويد :\r\n« وَما أُبَرِّئُ نَفْسِي إِنَّ اَلنَّفْسَ لأَمَّارَةٌ بِالسُّوءِ إِلَّا ما رَحِمَ رَبِّي . » 12 : 53 ( 1 )  ( من نفس خود را تبرئه نمىكنم ، به طور قطع نفس انسانى فرمانده نيرومندى به بدىها است ، مگر خدايم رحم كند ) .\r\n\r\nهمچو بو بكر ربابى تن زنم\r\nدست چون داود در آهن زنم\r\n\r\nداستان ابو بكر ربابى كه از مشاهير عرفا است در مباحث قبلى نقل شده است .\r\n\r\n( ( 1924 ) ) مىشنيدم فحش و خر مىراندم\r\nرب يسر زير لب مىخواندم\r\n\r\nتوضيح\r\nشما اى مربيان بشرى از دشوارى راه نهراسيد ، فحش و ناسزا و آشفتگىهاى افراد ، آرامش را از شما نگيرد . فقط اين را فراموش نكنيد كه ساختن انسان بدون عنايت آفرينندهء كل امكان پذير نيست .\r\n","description":"","footnote":" ( 1 ) سوره يوسف ، آيهء 53 . . ","page_name":" 433 ","page_number":437},
  {"content":"\r\nبحثى در تعليم و تربيت ( 1 ) \r\nمسئلهء تعليم و تربيت امروزه مانند ساير شئون انسانى از توجه فراوان بهره مند است ، اما اين توجه فراوان نتايج درخشانى را مطابق صرف انرژىهاى مالى و مغزى كلان به دست نداده است .\r\nالبته چنان كه بارها در امتداد « تفسير و نقد و تحليل مثنوى » ديده‌ايم ، سبب عمدهء خنثى گشتن اين همه زحمات و استهلاك انرژى گوناگون اين است كه مسائل تعليم و تربيت هم از روش حرفه اى پيروى مىكند ، يعنى چنان كه نجارى ميز را از روى حرفهء مخصوص به خود مىسازد و آن را در معرض فروش قرار مىدهد ، بدون اين كه كوچكترين توجهى داشته باشد به اين كه حقيقت چوب و تخته و رنگ و ميخ چيست و چه كسى مىخواهد روى آن بنشيند - ما انسانهاى امروزى هم كارى جز اين نداريم كه موجوداتى به نام انسانها توليد مىكنيم و بدون محاسبه در پديده هاى روانى آشكار و پوشيده و انعكاسى و فعال آنها بنماييم به دست جامعه مىسپاريم ، در حقيقت قطره اى را مطابق خواص طبيعى يك اقيانوس بىكران رنگ آميزى مىكنيم ، سپس آن قطره را در اقيانوس مىاندازيم و مىگوييم : چرا فرد فرد انسانى در اقيانوس اجتماع شخصيت خود را از دست داده و در اجتماع هضم مىشوند و از بين مىروند ؟ اصولا چرا نتايج تعليم و تربيت جنبه هاى فعال و سازندگى انسانها را افزايش نمىدهد ؟ بياييد در اين مسئله كه عميقترين و ضرورىترين مسائل انسانى است تجديد نظر كرده و به انديشه هاى بيشترى بپردازيم .\r\nكارى كه ما امروز انجام مىدهيم اين است كه نمودهاى جاريه و پديده هاى به وجود آمدهء افراد مورد تعليم و تربيت را تنظيم مىكنيم ، گويى سر و كار ما با يك عده نمودها\r\n","description":"","footnote":" ( 1 ) اين مباحث را با كمى تفاوت در دانشسراى عالى تهران در سال 1348 سخنرانى كرده‌ام . . ","page_name":" 434 ","page_number":438},
  {"content":"\r\nو ظواهر فيزيكى جهان طبيعت است كه بدون اختيار در دسترس ما قرار مىگيرد و هيچ گونه موجوديت و ( خود ) نخواهد داشت ، موجوديت آب كه جسمى مايع است خود را در اختيار ما مىگذارد و به آزمايشهاى تجربى ما تسليم مىشود و ما مىتوانيم تمام قيافه هاى تحليلى ( آناليتيك ) و تركيبى ( سنتتيك ) آن را ببينيم ، بدون اين كه در مقابل ما لجاجت نموده خود را از ديدگاه ما كنار بكشد يا بدون لجاجت به جهت داشتن صدها نيرو و امكانات غير قابل محاسبه از آزمايشگاه ما فرار كند .\r\nمربيان امروزى ما در بارهء تشنگان تعليم و تربيت خواص نوع محدودى از تشنگى را كه شرايط محيطى و مقررات رسوب شدهء اجتماعى ايجاد مىكند توضيح مىدهند ( 1 )  و سپس آن را هم تشريح مىكنند و پس از آن خواص سيراب شدن را هم بيان مىنمايند و اين واحدها را براى تشنگان تعليم و تربيت آن چنان مطرح مىكنند كه گويى براى انسان :\r\nيك نوع تشنگى وجود دارد .\r\nآن تشنگى هم تعريفش از آن قرار است كه آنها مىگويند .\r\nوسايل و واحدهاى استخدام شده براى تحقيق بخشيدن به آرمان تربيت هم يك نوع است و دوم ندارد و تعريفش هم همين است .\r\nسيراب شدن هم يك معنى بيش ندارد ، آن هم بدين ترتيب است كه شرح مىدهيم :\r\nاين تجريدها و مطلق گويىها درست شبيه به آن گفتگوها است كه در بارهء نمودهاى فيزيكى انجام داده و در كتابهاى فيزيكى به دانشجويان و دانش پژوهان اين رشته عرضه مىشوند .\r\n","description":"","footnote":" ( 1 ) خنده آور اين است كه با تمام حرارت و حماسه و بيانات گوناگون اثبات مىكند كه هيچ دو لحظه اى انسان در يك حال نبوده و به طور دقيق نمىتوان لحظهء بعد از او را پيش بينى رياضى نمود . . ","page_name":" 435 ","page_number":439},
  {"content":"\r\nولى نمىخواهيم به اين مسئله واقعى متوجه شويم كه : افراد انسانى در عين حال كه مانند نمودهاى فيزيكى مشتركات و كلياتى دارند ، داراى نيروها و فعاليتهاى شخصى هستند كه قابل وحدت گيرى نمىباشند .\r\nتبه كاران و جنايت كاران انسان با انواع گوناگونشان ، راد مردان و مصلحين با عظمت با اقسامشان ، نوابغ فوق معمولى با گروه هايشان ، قهرمانان فراوان با اصنافشان . . . همه و همه مشابه همين افراد معمولى و از محيطهاى مشابه و شرايط عمومى سربلند كرده‌اند . افرادى تاريخ را مىسازند ، افراد ديگر ساخته شدهء تاريخاند . افرادى باعث افتخار تاريخند ، افراد ديگر حتى باعث زحمت سرازير شدگان در زباله دان تاريخ مىباشند .\r\nاگر بخواهيم با يك مثال ساده اين گونه بررسىهاى تعليم و تربيتى را در بارهء انسانها تصور كنيم خوبست كه نگاهى به روان شناسى يك روان شناس حرفه اى نموده سپس نگاه ديگرى به ويكتور هوگو و داستايوسكى و جلال الدين رومى و تولستوى بيندازيم . قلمرو حركت اين قهرمانان در بارهء انسان با قلمرو يك روان شناس معمولى كه مىخواهد مقدارى از موجودىهاى روانى انسانى را توضيح بدهد آن اندازه تفاوت دارد كه شناسايى محدود آب و ايجاد كردن خود آب .\r\n","description":"","footnote":"","page_name":" 436 ","page_number":440},
  {"content":"\r\n\r\nتعليم و تربيت جمع كردن چند عدد شاخه و چوب و آنها را با ميخ و سيم به يكديگر وصل كردن و يك سر آن را به خاك بردن و آن را درخت پنداشتن نيست ، تعليم و تربيت دقت كامل در هسته و شناختن و كاشتن آن در مزرعهء پر از درخت و گلهاى بىنهايت متنوع اجتماعى است كه نه تنها بتواند در ميان آن كشتگاه درخت بارورى گردد ، بلكه امكان سر سبز نگاه داشتن آن كشتگاه هم در او بوجود بيايد\r\nآيا شما گمان مىكنيد براى عملى ساختن چنين تعليم و تربيت ، بدون اين كه خود درخت بارورى شويد كه هسته ها را نمودار ساخته است ، مىتوانيد موفقيت واقعى به دست بياوريد ؟ شما چه گمان مىكنيد ؟ آيا مىتوانيد با جمع كردن برگهاى متلاشى شدهء يك يا چند گل و چسبانيدن آنها با سريش به يك ديگر بوته و شاخه و ساقهء گل در حال گيرندگى حيات را از مواد و قوانين طبيعت ايجاد كنيد ؟ شما بهتر از همه مىدانيد كه ميليونها شاخهء گل مصنوعى كه از پلاستيكهاى رنگارنگ مىسازيد و سرخ و سبزش نموده و بر آدميان عرضه مىكنيد ، مىتواند مانند يك شاخهء گل ناچيز ( كه در دامنه كوه سر بفلك كشيده اى روييده و شايد لحظات پژمردنش را سپرى كند و يك نظاره كننده اى از آن جا عبور نكند كه به او تماشا كند ) يكى باشد ؟ آن شاخهء محقر كه در صحراى خالى از هر جاندار سر بر آورده است با ميلياردها گل مصنوعى پلاستيك شما يك تفاوت دارد و آن اين است كه آن شاخهء محقر به حيات كلى هستى پيوسته و نمونه اى از حيات را به شما نشان مىدهد ، اما اين ميلياردها گل مصنوعى شما حياتى ندارد كه با روح زندهء شما انسى بگيرد و براز و نياز بپردازد . بدون تعارف بايستى ما بتوانيم در تعليم و تربيت آن اندازه پيش رفت كنيم كه فرد تربيت شده براى بارور كردن شخصيت خود احتياجى به وصله زدن و چسبانيدن مواد بىجان و نمودهاى تقليدى به درخت شخصيت خويش احساس نكند ، بعيد نيست كه در آن روز\r\n","description":"","footnote":"","page_name":" 437 ","page_number":441},
  {"content":"\r\n\r\nرؤياى تعبير نشدهء متفكرين مصلح جامعهء عمل خواهد ، پوشيد ، زيرا ، فرمانده و فرمانبر ، مربى و تربيت شده ، كارگر دستى و كارگر فكرى همه و همه را داراى حيات احساس خواهند كرد كه همهء آنها پيوستگى واقعى بيك ديگر پيدا كرده‌اند ، نه چسبيدن و وصله گرىهاى مصنوعى .\r\nجلال الدين مىگويد :\r\n\r\nمىشنيدم فحش و خر مىراندم\r\nرب يسر زير لب مىخواندم\r\n\r\nچون تعليم و تربيت كار خدا است ، اى انسانى كه نمايندگى او را پذيرفته اى از او استمداد كن و توفيق ثمر بخش را از او مسئلت بدار\r\nبسيار خوب ، مىخواهيم انسانى را به رشد شخصيت برسانيم .\r\nمىدانيد معناى اين جمله چيست ؟ معناى اين جمله اين است كه مىخواهيم از يك مشت گوشت و رگ و استخوان و خون سقراطى به وجود بياوريم ، افلاطون بسازيم ، مارك اورل را به صحنهء انسانى وارد كنيم ، از يك كودك بلخى جلال الدين رومى مولوى استخراج كنيم ، اينها چه موجوداتى هستند كه ما مىخواهيم آن چنان بسازيم ؟ چيزى نيستند نگران مباشيد همان جاندارانى بودند كه اگر واحدهاى تربيتى آنها معكوس مىشد ، يا يك واحد منحرف در كار تربيت آنها دخالت مىكرد ، به صورت جلادان خون آشام تاريخ بر مىآمدند ، زيرا ، به قول ويكتور هوگو هيچ حيوانى براى كبوتر شدن آفريده نمىشود كه بعداً به صورت كركس در آيد ، مگر انسان كه كبوتر آفريده مىشود ، سپس تعليم و تربيت مىتواند آن را در دو صورت سقراطى يا نرونى و چنگيزى در آورد .\r\nاين نقطهء عطف سحر آميز كه به اضافهء بىنهايت را در يك لحظه به منهاى بىنهايت تنزل مىدهد ، يا بالعكس منهاى بىنهايت را در يك لحظه تا به اضافهء بىنهايت اعتلا مىبخشد ، چيست و كجا است ؟\r\n","description":"","footnote":"","page_name":" 438 ","page_number":442},
  {"content":"\r\nصخره هايى كه روى منبع بىنهايت عظمتهاى انسانى قرار گرفته است بسيار گوناگون است . آنها را چگونه بشناسيم و با كدامين كلنگ و ديناميت آنها را بر اندازيم و منفجر بسازيم ؟ آبهاى متراكمى كه از منبع بىنهايت عظمتهاى انسانى فوران مىكند در آغاز فوران گاهى گل آلود است . چه قدر بايد سر اين منبع نگهبانى كنيم و چه كسى لياقت اين نگهبانى را دارد ؟ اگر از اين منبع بىنهايت انسانى كه به تازگى شروع به فوران كرده است ، آب يا گل به روى خود منفجر كننده پاشيده شود تكليف چيست ؟ تشخيص اين كه آيا انفجار عميق بوده و حقيقتا به منبع اصلى رسيده‌ايم يا نه با چه وسيله اى صورت مىگيرد ؟ اگر چه تمام آبهايى كه از آن انفجارها به جريان مىافتد در حياتى بودن مشتركند ، اما رنگها و خواص و طعم و نتايج گوناگونى دارند ، چگونه و با چه وسيله اى آنها را رده بندى كنيم ؟ با نظر به قانون تحول براى بارور ساختن اين انفجارها براى آيندهء بشريت چه بايد كرد ؟ اين منابع شخصى شگفت انگيز را با كدامين اصول و قوانين براى تشكل اجتماعى هماهنگ بسازيم ؟ اگر يكى از اين سؤالات را با تفكرات معمولى پاسخ بگوييم كارى كه مىتوانيم انجام بدهيم كار قابلگى است كه سؤال آبستن را زايانيده‌ايم كه بدون فاصله چند عدد سؤال در پيش چشم ما سبز خواهد شد . با اين تفاوت كه همهء جانداران آبستن كه مىزايند از نظر موجوديت كودكانى مىزايند كه كوچكتر از مادران مىباشند .\r\nاما اين سؤالات ممكن است فرزندانى بزايند كه نه تنها بزرگتر از سؤال اصلى ( مادر ) بوده باشند ، بلكه همين كه متولد شدند ممكن است مادر بىنوا را متلاشى بسازند .\r\n","description":"","footnote":"","page_name":" 439 ","page_number":443},
  {"content":"\r\nاگر اهميت اين مسئله را متوجه شويم براى اين كه خود را فريب ندهيم سؤالات فوق را بايستى جدى تلقى كنيم . پس از آن كه آن سؤالات جدى تلقى شد اين مصرع را دوباره بخوانيم :\r\n\r\nرب يسر زير لب مىخواندم .\r\n\r\nپس از آن كه از تمام محاسبه ها فارغ شديم تازه اصل و اساس مطلب را درك خواهيم كرد ، اين مطلب اين است كه : چون تعليم و تربيت كار خدا است شايستگى حيازت مقام نمايندگى خدا را از او بخواهيم .\r\nخواهيد گفت : پس پيش از آن كه مربى وارد كلاس تربيت شود در پشت در دستها را به دعا بلند كند و با خدا براز و نياز بپردازد . آيا اين دعا مىتواند مشكلات و معماهاى فوق را حل و فصل نمايد و جوانان سر گشته و پيران خود رويى را كه خزانشان نزديك شده و در هيچ باغ و بوستان سر سبز راهشان نمىدهند به حد نصاب تربيت روحى و اميد و نشاط حيات بخش نايل بسازد ؟ البته نه ، شما اختيار داريد كه دعا و « رب يسر » گفتن را طورى تفسير كنيد كه با مقايسه به مسائل و اصول روان شناسى و تعليم و تربيت و تكنيك بسيار گستردهء آموزش موجب خنده بوده باشد .\r\nولى مقصود ما و مضمون ابياتى كه جلال الدين در اين مورد آورده است مطلب ديگرى است . توجه فرماييد :\r\nبياييد اولًا كارى را كه نتيجهء آن به اضافهء است نه منها ، با دگرگون كردن اصول و قواعد يك فعاليت اشتباه نكنيم ، گمان نكنيم كه وقتى مىگوييم : براى ساختن شخصيت انسانها اصول و قوانين مربوطه كافى نيست ، معنايش اين است كه اصول و قوانين مربوطه غلط است ، يا ما نيازى به آنها نداريم . ما مىگوييم : براى بارور شدن همان قضايا و اصول بايستى از توجه به خدا كه موجب نفوذ در دل افراد مورد تربيت مىگردد غفلت نورزيم .\r\n","description":"","footnote":"","page_name":" 440 ","page_number":444},
  {"content":"\r\nديده گان آن مربى كه در اثر توجه به خدا در مقابل انسان وابسته به خدا كه مورد تربيت است فروزندگى ديگرى دارد كه روشنايى و تأثير آن در اعماق قلب مورد تربيت اصول و قوانين مربوطه را آبيارى مىكند ، و ضمناً فرد مورد تربيت را با منبع فنا ناپذيرى از انسانيت روبه رو مىسازد كه امروز پشت چشمان درخشندهء مربى مىبيند و فردا در درون خود كاملًا با آن روبه رو خواهد گشت .\r\nاين توجه به خدا و « رب يسر » گفتن مربى كار ديگرى را هم انجام مىدهد كه فوق العاده اهميت دارد و آن اين است .\r\nاى مالك مطلق هستى و اى آفرينندهء جان آدمى مىدانم كه با « كسى » روبرو هستم نه با « چيزى . » مىدانم كه سر نوشت جان آدمى را به دست گرفته‌ام ، نه چند قطعه كاغذ و مقوا و چوب براى ساختن عروسك ، مىدانم كه اين مورد تربيت با اين لحظات است كه گام از خود طبيعى فرا مىنهد و به عرصهء ( من ايده آل ) وارد مىشود .\r\nاين جان آدمى است كه براى هدف عالى آفريده شده است نه براى اشباع شهوات من ، نه براى آن كه خود را مانند تابلوى بىاختيار به من كه مربى اين جان غير محسوس را نقاشى مىكنم تسليم نمايد تا هر چه كه خواسته ها و تمايلات حيوانى من اقتضا مىكند در آن ترسيم نمايم .\r\nاين روح انسانى است كه چند روز ديگر توانايى پرواز بىنهايت در او ايجاد مىگردد ، براى تقويت بال و پر خود و تعيين فضايى كه بايستى در آن بپرواز در آيد در اختيار من قرار گرفته است .\r\nاين جوان نورس تا ديروز آزادانه و با تمام شور و نشاط بازى مىكرد ، دنبال پروانه ها مىدويد ، عكسهاى رنگارنگ او را در عالمى از لذت فرو مىبرد ، من امروز مىخواهم آن آزادى را كه ديروز اجازهء ورود كوچكترين اندوه را در دل اين كودك نمىداد و در آينده هم هيچ مزيت انسانى با عظمتتر از آن آزادى براى او مطرح نخواهد گشت ، راهنمايى كنم و اشكال مخصوصى را براى آزادى و ( مىخواهم )\r\n","description":"","footnote":"","page_name":" 441 ","page_number":445},
  {"content":"\r\nاو ترسيم كنم .\r\nاين موجود كه با تمام شخصيتش در اختيار من مربى قرار گرفته است به من مىنگرد ، به سخنان من گوش مىدهد ، حركات و سكنات مرا تماشا مىكند ، نه براى خريدارى آنها تا كار من در تربيت كار سخن فروشى و خود فروشى باشد ، زيرا دير يا زود همهء اين سخنان و حركات و سكنات و حتى خود من هم مفهوم امروزيم را براى او از دست خواهد داد ، يا تكامل پيدا نموده اين فروشندگى امروز را محكوم مىسازد و يا رو به سقوط مىرود به همهء و كالاهايى كه به او فروخته‌ام خواهد خنديد . اين است دعا و نيايش يك مربى واقعى مراعات اختلاف نفوس در تعليم و تربيت در اين مبحث مىخواهيم اختلاف نفوس انسانى را در تأثر از تعليم و تربيت تا حدودى بررسى كنيم :\r\nبراى بارور شدن تعليم و تربيت افراد انسانى ملاحظه و مراعات كيفيت شخصيتهاى آنان در درجهء اول از اهميت قرار دارد .\r\nآنان كه مىخواهند يا گمان مىكنند كه مىتوانند با يك عده قوانين كلى صدها يا هزاران فرد را تحت تعليم و تربيت قرار داده شخصيت آنها را شكوفان بسازند ، نتيجهء كار اينان شبيه به نتيجهء كار آن باغبان است كه او را به يك باغى وارد كنند كه شامل درختان تنومندى مانند چنار و سرو و كاج و تبريزى و هزاران درختهاى گوناگون مانند بيد و بادام و سنجد و سيب و انار و هزاران گلهاى مختلف مانند لادن و رز و شبو و نرگس و كاغذى و پريوش بوده باشد ، اين باغبان بدون ملاحظهء عكس العملهاى اين موجودات گوناگون در مقابل هواهاى مختلف و آب و موادى كه از خاك تغذيه مىكنند و همچنين در مقابل آفات و موانع رشد و از نظر اختلاف طبيعت آنها در پيوندىها و غيره . باغبان مفروض با اين گمان كه همهء آنها بدون آب نمىرويند ، پس بايد به آنها آب داد ، به اشعهء آفتاب احتياج دارند ، پس بايد موانع نفوذ اشعهء آفتاب را از آن موجودات بر كنار ساخت . . .\r\n","description":"","footnote":"","page_name":" 442 ","page_number":446},
  {"content":"\r\n\r\nاگر با اين دو اصل عمومى دست به كار شود ، هيچ جاى ترديد نيست كه با عمل به اين دو اصل عمومى باغى كه به دست او سپرده شده است در مدت كمى مختل شده و حالت ديمى و افسردگى به خود خواهد گرفت ، زيرا ، ظرافت گل لادن با مقاومت نخل بلكه احتياج آن به حرارت پنجاه درجه بالاى صفر ، به ريش دو اصل عمومى كه باغبان ما آنها را براى تنظيم باغ و بارور ساختن تمام موجوديت باغ به دست گرفته است خواهد خنديد . گل شبو ، با درخت چنار تنها در يك مفهوم شركت دارند و آن اين است كه هر دو موجود هستند ، ولى به وجود آمدن و بقاى آن دو موجود در قلمرو هستى شان با يكديگر تفاوت فراوانى دارند .\r\nبايستى تعليم و تربيت دو درجه اى باشد\r\nيك عده قوانين كلى در تعليم و تربيت پيرو يك عده خواص كلى كه در انسانها وجود دارد ضرورت داشته و بايستى آن قوانين كلى در منتج ساختن تعليم و تربيت اجرا شود ، نظير شعاع آفتاب و آبيارى و آماده ساختن زمين براى اغلب نهالها و گلها .\r\nاين مرحله همان درجهء اول از تعليم و تربيت است كه مرسوم جوامع بوده و كوششها و فعاليتهاى لازم را در آن باره انجام مىدهند ، ولى چنان كه در مبحث گذشته گفتيم هنگامى كه ما با انسانها سر و كار داريم در مقابل هزار اصله درخت چنار يا هزار گل لادن كه از همه جهات و با نظر به اقتضاء و شرايط و موانع وجودى قرار نگرفته‌ايم كه سه يا چهار قانون بتواند آرمان ما را در تربيت آنها حاصل بدارد ، زيرا ، درست است كه همهء انسانها در اعضاء و صور و نمودهاى مادى تقريباً مشترك هستند ، اما ( خود طبيعى ) و ( من ايده آل ) آنها كه دايما آنها را تحريك نموده موجوديتشان را مىسازد به طورى متفاوتاند كه حقيقتاً نمىتوانيم دو فرد انسان را پيدا كنيم كه در زير بناى موجوديتشان ( خود طبيعى و من ايده آل ) شان متحد بوده باشند .\r\n","description":"","footnote":"","page_name":" 443 ","page_number":447},
  {"content":"\r\nبنا بر اين ما به تحقيق و كاوش به وسايل و طرق تعليم و تربيت درجهء دوم هم نيازمند مىباشيم . اين درجهء دوم از تعليم و تربيت است كه درجهء اول را هم بارور خواهد ساخت .\r\nتعليم و تربيتهاى دستجمعى مانند اجتماع زنبور عسل جامعهء انسانى را به صورت سرباز خانه در مىآورد ، كه همهء افراد آنها بايستى از اصول و قوانين معين و محدود تبعيت نمايند .\r\nما اعتراف مىكنيم كه : انسانها از يك نظر براى هم زيستى جنبهء زنبور عسلى و سربازى دارند ، زيرا ، اگر مشتركات و دستورات كلى نداشته باشند ، زندگانى اجتماعى از هم پاشيده خواهد شد ، ولى در عين حال نبايستى شخصيت و موجوديتهاى گوناگون افراد را كه مىتوانند در اجتماعات انسانى عالىترين آرمانها و انقلابهاى علمى و انسانى و تحولات ضرورى براى پيش رفت تاريخ به وجود آوردند فراموش كنيم ، بارور ساختن اين جنبهء انسانها ( شخصيتها و موجوديتهاى خصوصى ) دليل قطعى به لزوم درجهء دوم از تعليم و تربيت مىباشد . ( 1 )  ممكن است گروهى چنين فكر كنند كه با جدا شدن رشته ها در دانشگاه ها و اتحاد برنامه هاى درسى در دبستان و دبيرستان هر دو درجه از تعليم و تربيت عملى شود ، ولى اين مطلب صحيح به نظر نمىرسد ، زيرا ، هر كادر اختصاصى هم كه در دورانهاى آموزش و پرورش وجود دارد باز از تشكل و تعليم و تربيت جمعى برخوردار مىباشد ، چهل دانشجو در رشته فيزيك از يك استاد عالى قدر و متخصص در رشتهء\r\n","description":"","footnote":" ( 1 ) البته مقصود از تعليم و تربيت در درجهء دوم اين نيست كه تعليم و تربيت به وسيلهء اصول و قوانين عمومى از حيث اهميت در درجهء اول و تعليم و تربيت خصوصى در درجهء دوم قرار گرفته است ، بلكه اين ترتيب ناشى از عموميت نوع اول از تعليم و تربيت مىباشد ، مانند اين كه مىگوييم : آب براى سيراب شدن و هوا براى استنشاق و تنفس در درجهء اول و فرا گرفتن صنعت و دانش در درجهء دوم قرار گرفته است ، روشن است كه اين درجه بندى از همه جهات صورت نگرفته است ، بلكه از نظر عموميت و اختصاصى بودن مطرح مىشود . . ","page_name":" 444 ","page_number":448},
  {"content":"\r\n\r\nفيزيك معلومات و آگاهىهاى مختلفى را نتيجه مىگيرند ، هنگامى كه استاد مزبور يك مسئلهء فيزيكى را براى آن چهل نفر تشريح و تحليل مىكند مانند سنگى كه در حوض بيفتد در درون دانشجويان مزبور مطابق شرايط ذهنى آنان كه به حوضهاى گوناگونى شبيه هستند امواج و آثار مختلف ايجاد مىكند .\r\nمثلًا در ذهن فردى از آن دانشجويان كه زمينهء ذهنىاش پر از مسائل رياضى است همان مسئله فيزيكى موجب ايجاد نوسانات مسائل رياضى مىشود ، ارتباطاتى كهنه و نو ميان مسئلهء فيزيكى و مسائل رياضى براى او مطرح مىشود ، در صورتى كه در ذهن دانشجوى ديگرى كه مسائل انسانى ذهن او را به خود مشغول مىدارد همان مسئلهء فيزيكى مىتواند آن مسائل انسانى را در ذهن او بتلاطم در بياورد .\r\nدر نتيجه ما بايستى هر دو درجه از تعليم و تربيت را در همهء دورانهاى يك فرد انسانى عملى بسازيم .\r\nغوغاى نسل گذشته و نسل حاضر در تعليم و تربيت\r\nشايد با اطمينان بتوان گفت كه : مشكلترين و در عين حال با اهميتترين مسئله اى كه در تعليم و تربيت وجود دارد اين مسئله است كه ارزش قوانين و ايده هايى كه براى يك جامعه مطرح بوده و معلم و مربيان جامعه آنها را ثابت شده فرض كرده‌اند چگونه مىتوان آنها را به افراد نسل در حال رشد منتقل ساخت ؟ اجازه بدهيد پيش از آن كه وارد بررسى اين مسئله شويم جملاتى را از كتاب پيامبر جبران خليل جبران در بارهء دو نسل تثبيت شده كه رو به گذشته است و نسل حاضر كه رو برشد و نمو است مطالعه كنيم . او مىگويد :\r\n« فرزندان - سپس مادرى كه كودك خود را روى دست گرفته بود ، در بارهء فرزندان پرسيد .\r\nپيامبر چنين گفت : فرزندان شما ، فرزندان شما نيستند .\r\nآنان پسران و دختران آن زندگانى ( حيات ) هستند كه اشتياق به خويشتن\r\n","description":"","footnote":"","page_name":" 445 ","page_number":449},
  {"content":"\r\nدارد . به وسيلهء شما به اين دنيا قدم مىگذارند ، ولى از شما نيستند ، با اين كه آنان با شما زندگى مىكنند ولى ملك شما نيستند .\r\nشما مىتوانيد محبتهاى خود را به آنها ارزانى بداريد ، ولى نمىتوانيد دانه هاى افكار خود را در مغز آنان بكاريد ، زيرا ، آنان افكار مخصوص به خود دارند .\r\nشما مىتوانيد به بدنهاى آنان مسكن بسازيد ، ولى نفوس آنان در خانه هاى شما نشيمن نخواهد كرد . نفوس فرزندان شما در خانه هاى فردا مسكن خواهد گزيد . شما نمىتوانيد از خانه هايى كه فردا ساخته خواهد شد حتى در عالم رويا هم ديدن نماييد .\r\nشما مىتوانيد بكوشيد و مانند باشيد ، ولى كوشش براى اين كه آنها مانند شما باشند بىهوده خواهد بود ، زيرا ، زندگانى هرگز به عقب بر نمىگردد .\r\nزندگانى از توقف در منزلگاه ديروز لذت نمىبرد .\r\nشما به منزلهء كمانها هستيد . فرزندان شما تيرهاى جاندارى هستند كه از شما مىجهند ، اين تيرها را تير انداز نيرومند ازلى از شما پدران رها مىكند .\r\nتير انداز ازلى به آن نشانه گاه ها كه در راه بىنهايت نصب كرده است مىنگرد و شما كمانها را مىكشيد تا تيرها به سرعت و در افق پهناورى رو به نشانه گاه ها روانه مىشوند .\r\nشما اى كمانها با شادى و خرمى در دست تير انداز حكيم كشيده شويد .\r\nزيرا ، همچنان كه آن تير انداز تير پرنده را دوست مىدارد - همچنان به آن كمانها كه در دست گرفته است عشق و محبت مىورزد » .\r\nبراى اطلاع به نظريات مخالفين در اين مسئله جملات ذيل را هم مطالعه فرماييد تا بررسى ما با دقت در مطالب و استدلالهاى طرفين صورت بگيرد .\r\nفرزندان - حيات انسانى از يك عده عوامل معين توليد مىشود و به راه خود مىرود ، اين حيات كه از عوامل متحد توليد شود نه ديروز دارد و نه امروز .\r\n","description":"","footnote":"","page_name":" 446 ","page_number":450},
  {"content":"\r\nهر چه كه تتبع كنيد و دقت نماييد ميان طپش دل مادرى كه براى فرزند خردسال خود از روى عاطفه احساس مىكند در قرنها پيش با امروز هيچ تفاوتى نخواهيد ديد .\r\nنگوييد : فرزندان ما از ما نيستند . فرزندان ما استمرار وجود ما هستند ، پدران و مادران قهرمان مىكوشند فرزندانى قهرمان بوجود بياورند ، فرزندان دامنهء شخصيت پدران و مادران خويش مىباشند .\r\nفرزندان ما ملك ما نيستند ، اما در ملكى كه دست به دست از گذشتگان به ما رسيده است نشو و نما كرده‌اند . آرى آنان ملك ما نيستند ، ولى همهء ما خواه فرزندان و خواه پدران و مادران مملوك آن محيط و شرايط درونى و برونى هستيم كه با داشتن يك عده قوانين عمومى به هر دو گروه حكمفرمايى مىكنند .\r\nدرست است كه آنان مىتوانند انديشه ها و ايده هايى را از ما بگيرند ، ولى اين گيرندگى به يك نوع نيست ، زيرا ، گروهى از فرزندان تا آخر زندگانى مقلد و پيرو مىمانند ، گروه ديگر انديشه ها و ايده هايى را مىگيرند و سپس روى آنها تدريجاً به تفكر مىپردازند . اگر آنها را طرد كنند مىتوانند از روى استدلال طرد كنند و اگر بخواهند بپذيرند ، از روى استدلال پذيرند و اگر اين مطلب وجود نداشت ، براى بروز و ظهور تحولات و تمدنهاى بيست و يكگانه تفسير معقولى ديده نمىشد .\r\nبه طور مطلق نگوييد : « نفوس فرزندان در خانه هايى كه شما ساخته‌ايد مسكن نخواهند كرد . » هيچ نسلى در هيچ دوره از تاريخ نمىتواند از يك عده اصول طبيعى و قوانين منطقى كه به عنوان مصالح ساختمانى زندگى به كار رفته است و دست گذشتگان آنها را ايجاد يا تنظيم نموده است منحرف شود . در ساختمان زندگانى انسانهاى دورانهاى گذشته مصالح ذيل وجود داشته است 1 - لذايذ و آلام در زير بناى زندگانى طبيعى انسانها حكومت مىكند .\r\n2 - براى وصول به ( من ايده آل ) آن لذايذ و آلام بايستى به طور تعديل يافته\r\n","description":"","footnote":"","page_name":" 447 ","page_number":451},
  {"content":"\r\nو عاقلانه رهبرى شود .\r\n3 - هر فرد و جامعه اى كه از شخصيت عقلانى و وجدانى بهره ندارد محكوم به زوال است .\r\n4 - كار مستحق مزد و مزد احتياج به كار دارد .\r\n5 - پديده ها و شئونى كه انسانها در زندگانى جستجو مىكنند به سه نوع مهم تقسيم مىگردد : ضرورتها و تجملات و نمودهاى متوسط ميان آنها .\r\n6 - براى ساخته شدن انسانها به طور مطلوب به دنيا آمدن آنها كافى نيست ، بلكه تعليم و تربيت اساس سازندگى است .\r\n7 - قانون و حقوق شايسته با مجريان شايسته مىتوانند عدالت اجتماعى را برقرار بسازند .\r\nاين مصالح خواه در شكل انديشه و ايده و خواه در شكل عمل و انطباق به زندگانى واقعى انسانها در دورانهاى گذشته وجود داشته است . آيا مىتوانيم يكى از امور فوق را تنها به اين دليل كه مال گذشتگان است كه از زندگانى و ايده هاى انسانى حذف كنيم ؟ نگوييد : ما بايد بكوشيم و مانند فرزندان خود باشيم و نكوشيم آنان مانند ما پدران و مادران باشند . چرا ؟ براى اين كه به همان دليل تفكيك و جدايى كه ميان اين دو صنف مطرح كرده‌ايد ، چنان كه فرزندان مانند پدران و مادران نخواهند شد همچنان پدران و مادران نيز مانند فرزندان نخواهند گشت ، مگر در ضرورتهاى جاويد كه هيچ يك از دو صنف نمىتوانند بدون آنها زندگى كنند .\r\nآرى ، ما هم اعتراف مىكنيم كه زندگانى از توقف در منزلگاه ديروز لذت نمىبرد ، ولى براى زير بناى زندگى كه علاقه بذات يكى از اصول آن است . ديروز و امروز و فردايى وجود ندارد .\r\nمواد اقتصادى را بايستى از سنگلاخ عوامل طبيعت در آورده و با انجام كار و كوشش\r\n","description":"","footnote":"","page_name":" 448 ","page_number":452},
  {"content":"\r\nآنها را وسيلهء بقاى حيات قرار مىدهيم ، اين اصل ديروز و امروز و فردا ندارد .\r\nافراد انسانى اعتلا و ترقى در دانش و بينش را از شكم مادر نمىآورند ، بلكه تدريجاً و با اصول معينى آنها را به دست مىآورند ، اين اصل را هم ديروز و امروز و فردايى نيست .\r\nقوانينى كه انسانها براى تنظيم زندگى مادى و معنوى خود مىپذيرند ، بايستى همگان به طور تساوى از آنها برخوردار شوند ، اين اصل ديروز و امروز و فردا ندارد .\r\nدرست است كه زندگانى به عقب بر نمىگردد ، اما چنان كه تذكر داديم واقعياتى در ماهيت زندگانى وجود دارد كه عقب و جلو و پيش و پس ندارد ، توالد و تناسل كه با هم خوابگى نر و ماده صورت مىگيرد و امروز هم يك سنت طبيعى است زمان را هرگز به عقب بر نمىگرداند ، بلكه اين سنت طبيعى از مجرا و تحولات روبناى زمان بر كنار است .\r\nبه اضافهء اين كه مقياس علمى و منطقى شما به تفكيك گذشته و حال ( نسل قديم و نسل جديد ) پدران و مادران و فرزندان از يكديگر چيست ؟ اداره كنندگان سياسى جوامع اغلب سالخورده گاند ، نبوغ نوابغ علمى و اكتشافاتشان غالباً پس از دوران ميانسالى شروع مىشود ، حتى بهترين ايده ها را به نسل جوان پيران كهنسال مىتوانند عرضه كنند و اگر مقصودتان مردگان هستند كه بدون گفتن شما روشن است كه آنها زير خاك رفته‌اند و اثرى در زندگى زندگان از نظر موجوديت فعلى ندارند .\r\nقوانين حقوقى و سياسى و اجتماعى روى انسان تكيه مىكند بدون اين كه مسئلهء جوانى و ميانسالى و سالخورده گى را مطرح كند ، مگر در آن موضوعات كه از نظر طبيعى زمان و خواص آن دخالت داشته باشد ، آنها اگر ايده ها و انديشه هايى را در افراد مطرح كنند ، باز به عنوان مطلوب بودن آن ايده ها و انديشه ها است نه از نظر اين كه دارندگان آنها جوانند يا ميانسال يا كهنسال .\r\nدرست است كه فرزندان مانند تيرهاى جاندار از كمان پدران و مادران پر مىكشند ، اما آن نقطه كه اين كمانها ايستاده‌اند و نقطه اى كه تيرها ( فرزندان )\r\n","description":"","footnote":"","page_name":" 449 ","page_number":453},
  {"content":"\r\nقرار خواهند گرفت نه بعد مكانى وجود دارد و نه فاصله چشمگير زمانى ، بلكه به طور فراوان ديده شده است كه بعضى از فرزندان مانند آن تيرها هستند كه به عقب پرتاب شده‌اند ، مگر نمىبينيم كه ميليونها راد مردان و قهرمانان بشريت فرزندان پست و حيوان صفت و احمق داشته‌اند آنان نه تنها كاملتر از پدران نبوده‌اند و نه تنها مساوى آنها نبوده‌اند ، بلكه گويى آنان تيرى بودند كه از كمان سعادت و فضيلت و عظمت پرتاب شده و در وسط جنگل پر از درنده افتاده‌اند .\r\nاين بود شمه اى از مطالب طرفين كه هيچ يك از آن دو خالى از افراط و تفريط نيست ، جنبهء شعرى مطالب جبران خليل بسيار جالب و جنبهء واقع بينى و منطقى عبارات مخالفين بيشتر مىباشد .\r\nويكتور هوگو در اين باره به عنوان شخص ثالث جملاتى دارد كه فوق العاده ارزنده و شايستهء دقت است ، او مىگويد : « بىمرارت اعتراف كنيم كه فرد نيز شخصيتى براى خود دارد و مىتواند بىارتكاب خطا قرارى براى اين نفع خود بگذارد و از آن دفاع كند حال مقدار قابل بخشايش از خود خواهى براى خود دارد . حيات آنى نيز حق دارد و مجبور نيست كه خود را پيوسته فداى آينده كند .\r\nنسلى كه فعلًا نوبت عبورش از رهگذر زمين است ناگزير از آن نيست كه براى نسلهاى ديگر كه نوبتشان بعدها خواهد رسيد و گذشته از همه چيز با او مساويند دامنش را بر چيند و راهش را كوتاه كند ، از اينجا است كه در بعضى ساعات برودت شديدى بلند همتى پيش قدمان نوع بشر را فرا مىگيرد . » ( 1 )  به نظر مىرسد كه هر يك از دو طرف جنبهء مثبت مسئلهء مورد بررسى ما را خوب بررسى كرده‌اند ، به اين معنى كه جبران خليل امروز و فردا را درست معنى كرده است ، در عين حال مخالفين هم ديروز و حال را خوب تفسير مىكنند . براى به دست آوردن واقعيت بيشتر در اين مسئلهء با اهميت بايستى مبحث بعدى را بررسى كنيم :\r\n","description":"","footnote":" ( 1 ) بىنوايان ، ويكتور هوگو ، ج 2 ، ص 572 . . ","page_name":" 450 ","page_number":454},
  {"content":"\r\n\r\nنقش اصول و قوانين تثبيت شدهء گذشته در تعليم و تربيت نسل حاضر\r\nمبحث گذشتهء ما تا حدودى غوغاى نسل گذشته يا رو به گذشته و نسل حاضر را در بارهء تعليم و تربيت بيان مىكند .\r\nبراى اين كه تكليف ما در بارهء اين مسئله فوق العاده با اهميت به قدر امكان روشن شود ، چند جمله را متذكر مىشويم :\r\n1 - گذشته و حال و آينده با نظر به ذات آنها نبايستى در بررسى واقعيت اين مسئله دخالتى داشته باشد ، زيرا ، هيچ يك از هوا خواهان نسل گذشته و نسل حاضر نمىتوانند از روى منطق صحيح به سه قطعهء زمان ( گذشته و حال و آينده ) مانند سه نمود فيزيكى بنگرند كه تحت عوامل طبيعى مخصوص به خود معلول يا علت چيزى بوده باشند .\r\nسه مفهوم انتزاعى زمان نيست كه درخت را بارور مىكند يا جنين را كامل كرده و به دنياى زندگى وارد مىسازد و خواص كودكى و جوانى و ميانسالى و پيرى را به او مىبخشد ، بلكه اين مواد طبيعى و فعاليتهاى ( خود طبيعى ) انسانها است كه آنها را در قلمرو هستى دگرگون مىسازد و موجوديتهاى گوناگون بروز مىدهد . نمودهاى امروزى معلول ديروز و علل فردا هستند ، ما با كدامين قيچى منطقى اين علل و معلولات را از يكديگر تفكيك كنيم ؟ ولى از طرف ديگر ناديده گرفتن محصولات جديد انسانى را كه در هر دوره خواه از مغزهاى فرد فرد انسانى يا از تفاعلات و ارتباطات افراد و جوامع با يكديگر به وجود مىآيند ، مبارزه با واقعيتى است كه جز يك انسان سوفسطايى جرأت آن را ندارد ، بنا بر اين بياييد براى اين كه ميوه اى براى ما منظور است ريشه و تنه و ساقهء درخت را منكر نشويم و براى اين كه ريشه و تنه و ساقهء درختى براى ما مطرح است ميوهء آن درخت را ناديده نگيريم .\r\nتاريخ نسلهاى متعاقب انسانها كه دنبال هم قدم به يك جامعه مىگذارند ، بىشباهت بتاريخ زندگانى يك فرد از انسان كه در جامعه اى موجوديت پيدا كرده است\r\n","description":"","footnote":"","page_name":" 451 ","page_number":455},
  {"content":"\r\nنيست ، هر يك از جوامع نيز مانند شاخه هاى مستقيم و منحنى و پر گره و صاف و شكوفان و پژمردهء يك درخت مىباشند كه ريشه و تنهء آن درخت عبارت است از همان اصول و قوانين تثبيت شده .\r\nبراى توضيح اين مطلب مىگوييم : يك فرد از انسان را در نظر بگيريم ، اين فرد از نظر دوران مختلف زندگانى ( جنينى ، كودكى ، جوانى ميانسالى پيرى و كهنسالى ) نقاطى را عبور مىكند ، در هر يك از دورانها از نظر فيزيولوژى و پسيكولوژى ) ( عضوى و روانى ) حالات و اوضاع بسيار متنوعى را در پشت سر مىگذارد : صدها هزار تصورات و تخيلات و انديشه هاى منطقى و خواهشهاى طبيعى و روانى از او بروز مىكند ، اما يك حقيقت به نام « شخصيت » با دو رويه مغاير در تمام دورانها با او وجود دارد :\r\n1 - رويهء متغير .\r\n2 - رويهء ثابت .\r\nرويهء متغير شخصيت او مجاور طبيعت و دگرگونىهاى آن است .\r\nرويهء ثابت همان است كه از هنگام دريافت ( خود ) با او هم سفر بوده است نسل جديد در هر دوره اى كه بوده باشد بمنزلهء رويهء متغير شخصيت انسانى است كه در عين حال به جهت پيوستگى و وابستگى به نسل گذشته داراى رويهء ثابتى است . بقاى رويهء ثابت آدميان در همهء نسلها تكيه بگروهى از اصول و قوانين دارد كه به واقعيت طبيعى عضوى و روانى انسانها مستند است ، مانند حب ذات و داشتن مىخواهم نامحدود و . . . امثال آنها . پذيرش آكسيومها ( اصولى كه بىنياز از اثبات يا غير قابل اثباتاند ) داراى زندگانى نسبتاً طولانى مىباشند ، درك ذهنى ما در بارهء قضايايى از قبيل :\r\nاين همان است .\r\nاين نه آن است .\r\nكه خود منشأ اكسيومهاى ديگرى هستند ، عمرى باندازهء عمر معارف بشرى\r\n","description":"","footnote":"","page_name":" 452 ","page_number":456},
  {"content":"\r\nدارند . ما بخواهيم يا نخواهيم اين اصول كهنسال در تعليم و تربيت نسلهاى جديد هر دوره و جامعه نفوذ داشته است .\r\nضرورت روش عقلانى و تحرك وجدانى حد اقل تاريخى مساوى با تاريخ تشكل اجتماع بشرى دارد .\r\nفردريك انگلس همكار صميمى كارل ماركس اين جمله را صراحتاً پذيرفته است كه :\r\n« تقريباً نطفهء تمام سيستمهاى جهان بينى بشرى را مىتوان در اشكال متنوع فلسفهء يونان قديم پيدا نمود . » ( 1 )  حركت و تحول دايمى جهان هستى را هراكليد مطرح مىكند و مىگويد :\r\n« من دو بار به يك رودخانه وارد نشده‌ام » .\r\nمنطق را با گروهى از اصول و قوانين ارسطو آن استاد كهنسال تاريخ تنظيم نموده و قرنها بشريت را با آن منطق اداره مىكند ، اگر چه ناگفته هاى فراوانى دارد كه در قرنهاى اخير به ثبوت رسيده است ، ولى هنوز مقدار فراوانى از قوانين منطقى كه او به بشريت عرضه كرده است به قوت خود باقى است . علم الاخلاق كه ارسطو مطرح كرده است مسائل فراوانى از تحقيقات او در اين باره كاملًا زنده و به وجود خود ادامه مىدهد .\r\nگره هاى عمدهء مسائل سياسى بدان گونه كه افلاطون يونان باستان متوجه شده است به اعتراف صريح الفرد نورث وايتهد امروز هم به عنوان گره و معما وجود دارد و هنوز حل و فصل نشده است . وايتهد آن رياضى دان و فيلسوف عالى قدر مىگويد :\r\n« در خصوص اختلاف نظرهاى سياسى دنياى باستانى هنوز تا كنون چيزى حل و تصفيه نشده است . تمامى مسائل مورد بحث افلاطون امروز هم مطرح است . » ( 2 ) \r\n","description":"","footnote":" ( 1 ) ماترياليسم ديالكتيك و مكتبهاى يونان قديم ، ص 7 . .  ( 2 ) ماجراى ايده ها ( سر گذشت انديشه ها ) ، آلفرد نورث وايتهد ، از متن انگليسى ، ص 22 . . ","page_name":" 453 ","page_number":457},
  {"content":"\r\n\r\nاز مجموع اين ملاحظات به اين نكته متوجه مىشويم كه چنان كه اين مطلب :\r\n\r\nسخن هر چه گويم همه گفته اند\r\nبر باغ دانش همه رفته اند\r\n\r\nامروزه خنده آور است ، اين نو زدگى و تعصب به تازه و تازه پرستى هم به همان مقدار خنده آور و تفريط گويى است .\r\nطرق منطقى بهره بردارى از اصول تثبيت شده در تعليم و تربيت\r\nاز مباحث گذشته به اين نتيجه رسيديم كه معارف بشرى در هيچ يك از قلمرو شناسايى و در هيچ يك از دورانها حالت گسيختگى از پيش و پس ندارد . يعنى بشر هرگز با چنين وضعى روبه رو نشده است كه يك روز بامداد چشم باز كند و ببيند كه در دنيايى قرار گرفته است كه از حيث شناسايىها به كلى از گذشته بريده شده تمام معلومات گذشته شبانه مانند يخ در مقابل آفتاب تابستانى آب شده و در ريگ زارها ناپديد شده است .\r\nبدينسان احتمال يك در بىنهايت هم نمىرود كه در آينده با فرض داشتن ساختمان مغزى و سازمان روانى امروز و با بقاى جهان هستى به همين وضع مشهود چنين بامدادى پيش آيد .\r\nاز طرف ديگر اگر بشريت با آن تاريخ پهناور و شگرفش دقيقاً دقت و بررسى قرار بگيرد ، خواهيم ديد كه وضعى پيش نيامده است كه بشر روزى بامداد چشم باز كند و انسان از نظر معلوماتش و جهان از نظر معلوماتش و جهان از نظر نظم و ترتيبش عين بامداد روز گذشته و آينده بوده باشد .\r\nپس مثل انسانها در گذرگاه تاريخ مثل بىنظيرى است كه در عين ثبات در تغير و در عين تغير در ثبات است . در چنين گذرگاهى كه هم راه ها پى در پى عوض مىشود ، و هم مشعلهايى كه گذشتگان روشن كرده و به دست آيندگان مىسپارند در تحول دايمى است ، پيدا كردن بهترين طرق منطقى براى تعليم و تربيت انسانها كه خود را\r\n","description":"","footnote":"","page_name":" 454 ","page_number":458},
  {"content":"\r\nنمىتوانند از اصول و قوانين تثبيت شده بر كنار كنند كار بس دشوار در عين حال با اهميت و ضرورى است .\r\nامروزه كتابهاى با ارزشى در بارهء طرق تعليم و تربيت براى مطالعه كنندگان آماده است كه از نظر فن اختصاصى تعليم و تربيت راهنمايىهاى پر ارزشى را ارائه مىكنند ، ولى مسئلهء ( طرق منطقى بهره بردارى از اصول تثبيت شده در تعليم و تربيت ) آن چنان كه شايستهء بحث و توضيح است بررسى نمىشود .\r\nما اميدواريم كه به جهت اهميت حياتى ، اين مسئله مورد توجه دانشمندان تعليم و تربيت قرار بگيرد .\r\nملاك دوام و ثبات اصول پايدارى آنها در مقابل تماس با پديده ها و عوامل گوناگون است ، مثلًا وقتى كه مىبينيم : در باستانى اجتماع انسانى از قبيل توتمىها و اجتماع مصر باستانى ما قبل فراعنه و ما بعد آن قانون و عدالت مطرح است - در صدها جوامع كه در شرايط مختلف به وجود آمده از بين رفته‌اند دو مفهوم قانون و عدالت را اگر چه به جبار بوده پذيرفته‌اند . تمدنهاى بيست و يكگانه دم از قانون و عدالت مىزنند ، حتى چنگيز هم ياسا و يوسون را تنظيم مىكند و مىخواهد خود را حامى عدالت قلمداد كند .\r\nحمورابى هم در مقدمهء قانون معروفش شبيه به همين مضمون فوق را ادا مىكند . اين اصل تثبيت مىشود كه » بشر خواهان عدالت است . » كشف اين ملاك كه عبارت است از پايدارى يك اصل در مقابل تماس با پديده ها و عوامل گوناگون به هر شكل است بايستى مربى و تعليم دهنده در نظر داشته باشد .\r\n","description":"","footnote":"","page_name":" 455 ","page_number":459},
  {"content":"\r\n\r\n\r\n( ( 1925 ) ) از سبب گفتن مرا دستور نه\r\nترك تو گفتن مرا مقدور نه\r\n\r\nدست از تعليم و تربيت بر نداريد با اين كه نمىتوانيد فلسفه و نتايج آن را باز گو كنيد و توضيح بدهيد\r\nمضمون اين بيت مطلب فوق العاده اى را در بر دارد كه به توضيح مختصرى نيازمند است .\r\nبه جهت عوارض و انگيزه هاى فراوانى كه وجود دارد همهء افراد انسانى نمىتوانند از فلسفه و نتايج واقعى كارهايى كه انجام مىدهند مطلع شوند . بعضى از اين عوارض و انگيزه ها به قرار ذيل است :\r\n1 - عظمت فلسفهء كار بقدرى است كه انجام دهنده اگر متوجه آن عظمت باشد ، با نظر به موجوديت محقر خود وصول به آن هدف را محال دانسته بجاى آن كه كار براى او محبوب شود مبغوض يا غير قابل اقدام جلوه خواهد كرد .\r\nبه همين جهت وظيفهء مربى پيش رو اين است كه يا اصلا فلسفه و نتايج آن كار را باز گو نكند و يا با ملاحظهء شرايط موجوده و با بيانات و سخنان مناسب آن فلسفه و نتايج را از محال دور دست به ممكن دم دست مبدل بسازد و شايد بجا آوردن اين وظيفه كه از طرف مربى انجام خواهد گرفت فوق العاده دشوار باشد ، ولى چيزى كه به اين دشوارى پيروز مىشود مهارت و بردبارى مربى و توجه او به سرمايهء كلانى است كه در درون فرد مورد تربيت وجود دارد .\r\n2 - وحشتناك جلوه كردن نتيجه اى است كه با نظر به موقعيت پايين راهرو صورت مىگيرد . چنان كه اگر به يك دانش آموز ابتدايى مقامات عالى علم را با نظر به ناچيزى هوش و استعداد و حافظه اى كه در آن نقطه از عمر وجود دارد مطرح\r\n","description":"","footnote":"","page_name":" 456 ","page_number":460},
  {"content":"\r\nكنيم . در اين مورد هم مانند مورد بالا وظيفه مربيان است كه با در نظر گرفتن تمام شرايط درونى دانش آموز و دانشجو به معناى عمومى آن ، هدف را به طور نسبى و تدريجاً و با ايجاد ظرفيتهاى وسيعتر قابل دريافت او بسازد .\r\n3 - گاهى مىشود كه توجه به فلسفه و نتايجى كه براى كار منظور شده است در مراتب پايين مورد مناقشه و مشاجره قرار مىگيرد ، اگر براى انجام دهندگان كار آن انگيزه روشن شود چون توانايى درك علل و نتايج آن انگيزه را ندارند و دريافتهاى آنان در مراتب پايين متمركز مىشود ، لذا مىتوان علل و نتايج نهايى انگيزه كار را در اختيار آنها گذاشت . مثلًا فرض كنيم علت نهايى اين قانون ( به خود به پسند آن چه را كه بر ديگران مىپسندى و بر ديگران مپسند آن چه را كه به خود نمىپسندى ) اين حقيقت است كه افراد انسانى اشتراك واقعى خود را در روح كلى انسانى كه جلوه گاه شعاع خداوندى است دريابند و به مقتضاى آن در اجتماع حركت كنند .\r\nچنين هدف با عظمت را شايد يك فرد در ميليونها انسان وجود داشته باشد كه در يابد و هضم كند و در راه آن گام بر دارد ، ولى اكثريت قريب به اتفاق اين مفاهيم ( اشتراك واقعى انسانها ، روح كلى انسانى ، جلوه گاه شعاع خداوندى ) را آن چنان كه واقعيت آنها اقتضا مىكند درك نكرده ، آن مفاهيم را در چار چوبهء معلومات و شرايط ذهنى خود وارد ساخته ، در گردابى از توهمات و تخيلات تيره و تار نموده به مناقشه و تشكيك دچار مىشوند ، در صورتى كه اصل مطلب در ما فوق شرايط ذهنى آنها قرار دارد .\r\nاز اين مبحث يك نتيجهء بسيار با اهميتى كه گرفته مىشود اين است : كه عظمت رهبر و قانون گذار و مورد اطمينان بودن او از نظر تعليم و تربيت بسيار حساستر از خود قانون و فلسفهء آن است ، زيرا ، عظمت رهبر و قانون گذار و جلب اطمينان پيروان رسمىتر و امكان پذيرتر است از درك خود قانون و فلسفه هاى آن . به همين جهت بوده است كه آن دسته از قوانين و حقوقهايى كه در اجراى خارجى از عظمت قانون گذار و رهبر و مجرى آنها بيشتر برخوردار بوده است نتايج مثبتتر و رضايت بخشترى را\r\n","description":"","footnote":"","page_name":" 457 ","page_number":461},
  {"content":"\r\n\r\nدارا بوده است . شايد مقصود كانت آلمانى كه مىگويد : اگر بشر مىدانست و مىپذيرفت كه موجود مافوقى ناظر به كارهاى او است آن موقع مىفهميدم كه بشر به چه سطحى از تكامل مىتواند برسد ، همين اصل بوده باشد كه متذكر شديم .\r\n\r\n( ( 1930 ) ) دشمنى عاقلان زينسان بود\r\nز هر ايشان ابتهاج جان بود\r\n\r\nو شما اى تشنگان كمال ايده آل ، از دورى و سنگلاخ بودن راه نهراسيد\r\nعقلاى دل سوز و مصلحين واقعى از شكنجه هايى كه به شما وارد مىسازند ، از طى منازل خطرناك بدون اين كه مقصد پديدار شود ، خستگى به خود راه ندهيد ، اگر اين مقدار بدانيد كه :\r\n\r\nگر چه منزل بس خطرناك است و مقصد ناپديد\r\nهيچ راهى نيست كه آن را نيست پايان غم مخور\r\n\r\nحافظ زيرا :\r\n\r\nكه سالك خبر نبود ز راه و رسم منزلها\r\n\r\nحافظ و شما اى رنج ديده گان ميدان مبارزه با هوى و هوس ، از برق و درخشندگى وجدان فروزان رهبران كه به صورت برق شمشير بر شما جلوه مىكند نهراسيد ، آنان حيوانيت شما را مىكشند ، تا من ايده آل شما را زنده كنند . آرى :\r\n\r\nگر بزنندم به تيغ در نظرش بىدريغ\r\nديدن او يك نظر صد چو منش خونبهاست\r\n\r\nسعدى آنان كه مىخواهند محبوب واقعى شما را در زندگى ايدآل به شما نشان بدهند ،\r\n","description":"","footnote":"","page_name":" 458 ","page_number":462},
  {"content":"\r\n\r\nبه راه هاى پر پيچ و خم اين باديهء پر سنگلاخ آشناتراند ، شما در اين راه هر لحظه جانى را از دست خواهيد داد ، اما جان تازه ترى با عظمت عالىتر در درون شما شكوفان خواهد گشت .\r\n\r\nگر برود جان ما در طلب وصل دوست\r\nحيف نباشد كه دوست دوستتر از جان ما است\r\n\r\nسعدى آن گاه كه احساس مىكنى نور رهبر پيش رو تو به منبع الهى پيوسته است ، آن گاه كه مىبينى عظمت پيش تاز كاروان انسانى گام به ما فوق جنگل سحر آميز چون و چراهاى بىسر و ته گذاشته است ، خود احساس خواهى كرد كه احتياج به چون و چرا را از دست داده اى .\r\n\r\nدل شدهء پاى بند گردن جان در كمند\r\nزهرهء گفتار نه كاين چه سبب و آن چراست ؟\r\n\r\nسعدى با درك اين حقايق است كه بيمارى وسواس روانى ما در بارهء مقرارت تعبدى بهبود خواهد يافت .\r\nتفسير ابيات\r\nيك مرد عاقل سوار بر يك مركب مىگذشت ، شخصى را ديد كه با دهان باز به خواب عميق رفته است ، مارى به سوى دهان او خزيده و از راه گلو بدرونش رفت ، سوار اين وضع را مىبيند و با عجله براى بر كنار كردن مار به طرف آن مرد خوابيده مىدود ولى فرصت از دست رفته و مار بدرون آن مرد خفته داخل شده بود . آن مرد كه از نيروى خرد بهرهء كافى داشت گرزى را كه به همراهش بود ، چند بار به آن مرد خفته زد در نتيجهء ضربت آن گرز مرد از آن خواب گران برجسته در بالاى سر خود مرد سوارى را با آن گرز ديده در حيرت فرو رفته گفت : كيست ؟ چيست ؟ چه شده ؟ آن مرد سوار فورا گرز ديگرى بر او نواخت ، مرد مضروب پا به فرار گذاشته با زخمهايى كه از گرز برداشته بود خود را\r\n","description":"","footnote":"","page_name":" 459 ","page_number":463},
  {"content":"\r\nبر زير درخت سيبى مىرساند . سيبهاى زيادى زير آن درخت ريخته و با گذشت زمان گنديده و پوسيده شده بود ، مرد سوار خشونت مىگويد : اى مرد كه درد سر تا پاى با تمام : اى امير ، من با تو چه كرده‌ام وجودت را گرفته است اين سيبها را بخور ، آن مرد دردمند و هراسان آن قدر از آن سيبها خورد كه نزديك بود بر گرداند . فرياد مىزد كه اين ستمها را بر من روا مىدارى اگر حقيقتاً دشمنى اصيل با من دارى يك باره با تيغ برانت مرا بكش . چه ساعت شومى بود كه بر من پديدار گشتى ، خوشا به حال كسى كه تو را نديده باشد .\r\nآخر من كه به تو جنايتى نكرده‌ام ، گناهى مرتكب نشده‌ام ، كم و بيشى در وظايفم نداشته‌ام ، آيا ملحدين در حق بىگناهان چنين ستمى را روا مىدارند ؟ من مىخواهم از درد دل و شكنجه با تو سخن بگويم خون از دهانم مىچكد . من كه توانايى مقابله با تو را ندارم ، خدا تو را به كيفرت برساند . بدينسان هر لحظه مرد مضروب نفرين تازه اى سر مىداد و آن مرد سوار همچنان به كار خود مشغول بود ، او را مىزد و به دويدن در صحرا مجبورش مىساخت . زخم گرز و دويدن پياده در دنبال آن مرد سوار ، مىدويد و بر رو مىافتاد ، شكم پر ، خواب آلوده با اعضاى سست و از حال رفته ، جراحتهاى فراوانى پاها و روى و ساير اعضايش را فرا گرفت .\r\nتا شامگاه مرد مار خورده را مىكشيد و قدرت او را مىكاست ، تا در نتيجهء آن ضربه ها و خوردن سيبهاى گنديده و پوسيده حالت قى كردن به او دست داد . همين كه خورده ها را بر گرداند مارى در ضمن همان خورده ها بيرون جست . مرد مار خورده وقتى كه ديد مارى از درون او بيرون آمد ، از خوشحالى در مقابل آن سوار نكو كار رو به سجده افتاد ، از هيبت آن مار سياه خطرناك و فربه تمام دردها را كه تا آن ساعت چشيده بود فراموش كرد . پس از آن زبان به اعتذار و سپاس گشوده چنين گفت : آيا تو فرشتهء رحمت ، يا نمايندهء خدا و ولى نعمتم بودى ؟ چه خوش ساعتى نابود باد آن جهل و 
  ] بود كه به ديدارت نايل شدم ، من مرده بودم ، تو مرا مانند يك [ غفلت كه انسان را تا درجهء جمادى ساقط مىكند ، چه سقوطى پستتر از آن كه : حيات تازه‌ام بخشيدى ، خوشا به حال كسى كه روى تو بيند و وصال كوى تو نصيبش گردد .\r\n","description":"","footnote":"","page_name":" 460 ","page_number":464},
  {"content":"\r\n[ نابود باد آن جهل و غفلت كه انسان را تا چه درجه اى جمادى ساقط مىكند ، چه سقوطى پستتر از آن كه : 
  ] تو مرا مانند يك مادر عطوف و مهربان كه كودك خود را مىجويد جستجو مىكردى ، ولى من مانند خر نادان از تو گريزان بودم . آرى خر از روى نادانى از صاحبش فرار مىكند ، ولى صاحب خر از نيكو گوهرى كه دارد در دنبال آن چار پاى نادان مىشتابد ، اين شتاب و جستجو نه براى جلب سود و دفع ضررى از خويشتن است ، بلكه براى آنست كه مبادا آن حيوان ناتوان در چنگال درندگان متلاشى شود .\r\nآه ، اى دارندهء پسنديده اى مرد با عظمت چه ياوه ها و بيهوده ها كه در بارهء تو [ روح پاك و كه علت نگفتم ، اما اى راد مرد سترگ تو مىدانى كه اين من نبودم كه آن ناسزاها و ياوه گويىها را سر داده بودم ، بلكه جهل و نادانى من بود اگر من مىدانستم كه تكاپو و تكاپوى 
  ] كوشش تو و رنجش و شكنجه هايى را كه بر من وارد مىساختى چه علت و تو را كه در راه زنده كردنم انجام مىدادى پوشيده بود ، آرى روى جهل و نادانى براى ابد سياه باد .\r\nانگيزه اى دارد ، من هرگز به خلاف ادب مرتكب گشتم . نه تنها خلاف ادبى از من سر نمىزد ، بلكه ثنا و سپاس تو را مىگفتم ، اما تو بدون اين كه از راز نهانى قضيه مطلعم بسازى ، بدون اين كه سخنى به زبان بياورى آشفتگى داشتى و به سرم مىكوبيدى و مىدوانيدى . در نتيجه اى حيات بخش نازنين و اى سرور من مضطرب گشته بودم و عقلم از سرم پريده بود ، مخصوصاً سر من كه مغزش كم است . اكنون پشيمان شده‌ام عذرم را بپذير و عفوم فرما ، از آن چه كه در حال بىعقلى گفته‌ام در گذر . آن مرد سوار مىگويد : اگر من به انگيزه و نتيجهء آن تقلا و ايذا و مشقتى كه بر تو وارد مىساختم اشاره اى مىكردم و تو مطلع مىگشتى زهره ات ، آب مىشد و هيبت آن مار خطرناك دمار از روزگارت درمىآورد .\r\nپيغمبر ما مصطفى صلى الله عليه و آله فرمود : اگر در بارهء آن دشمن خطرناك كه در درون شما است شمه اى بگويم ، زهرهء دلاوران نيرومند شما آب مىشود ، از كار مىافتد .\r\n","description":"","footnote":"","page_name":" 461 ","page_number":465},
  {"content":"\r\nراهى نمىروند ، حتى دلهاى آنان توانايى راز و نياز را از دست مىدهد ، بلكه عبادات مقرره را هم مانند نماز و روزه به جاى نمىآورند ، آن دلاوران مانند موشى مىشوند كه در مقابل گربه از ترس و هراس نيست مىگردد . يا چونان ميش ناتوان مىشوند كه در مقابل گرگ موجوديت خود را مىبازد و چاره جويى و حركت را از دست مىدهد .\r\nپس شايسته همين بود كه سخنى نگويم و حرفى به زبان نياورم و مشغول كارم باشم ، مانند ابو بكر ربابى كه در روش تكامل خود دم در نياورد ، يا مانند حضرت داود عليه السلام كه بدون فاش كردن اسرار نهانى سر پايين انداخته مشغول نرم كردن آهن بود .\r\nآرى ، سخنى نمىگفتم و تو را و خود را مستغرق مفاهيم و سخنانى نمىساختم كه از كلمهء محال آغاز مىشود و به كلمهء امكان ناپذير ختم مىگردد ، با اين خاموشى كه براى تو تفسير ناپذير بود ، محالها را امكان . آدمى در دنيا يك اشتباه بسيار بزرگ دارد و آن اين است كه با غفلت و نادانى در بارهء موجوديت خود ، روح با عظمتش را كه سازندهء پذير ساختم و به پرندهء بىبال و پر ، بال و پرى ايجاد كردم .\r\n[ آدمى در دنيا يك اشتباه بسيار بزرگ دارد و آن اين است كه با غفلت و نادانى در بارهء موجوديت خود ، روح با عظمتش را كه سازندهء هر گونه مزايا به وجود آورندهء هر گونه هدفها است ، به صورت كارگاهى در مىآورد كه محصولات آن فقط كالاى محال براى مىباشد . هر لحظه اى با اشكال گوناگون امكانات را مسخ مىكند و مىگويد :\r\nامكان ناپذير است ، محال است نمىشود ، ممتنع است ، قدرت ندارم . . 
  ] .\r\nاين بىنوا نمىداند كه قدرت او نمونه اى از آن قدرت خداوندى است كه ما فوق همهء قدرتها است . من كه براى نجات بخشيدن است به زندگانى تو دست به كار شدم به زندگانى تو دست شدم ، با اين كه دست من جزيى از همين كالبد جسمانىام بود ، اما نيروى اين دست از آسمان هفتمين سرچشمه مىگرفت . تو برو اقتربت الساعة و انشق القمر را بخوان كه چگونه ماه در مقابل نيروى روحانى پيامبر ما از هم شكافت ، باشد كه اين حقيقت را دريابى كه\r\n","description":"","footnote":"","page_name":" 462 ","page_number":466},
  {"content":"\r\nمن با نيرويى از نمونهء آن قدرت روحانى موجوديت نابود شده تو را به هستى مبدل كردم .\r\nمن اين گونه توصيفات و توضيحات را كه با تو در ميان گذاشته‌ام به اندازهء گنجايش عقل تو است و الا قدرت واقعى انسانى را كه نمونه اى از قدرت مطلقه است نمىتوان تشريح و توصيف نمود . اگر قصد كنى و به راه بيفتى و بخواهى و از خواب در گهوارهء طبيعت برخيزى ، آن موقع خودت درك خواهى كرد .\r\nاگر من از ماجراى وحشتناكى كه زندگى تو را تا مرزهاى مخوف مرگ كشانيده بود شمه اى با تو باز گو مىكردم ، تو پيش از آن كه با نيش مار از پاى در آيى به آغوش مرگ مىافتادى . آرى اگر از واقعيت ماجرا اطلاعى پيدا مىكردى نه مىتوانستى راه به روى و نه حالت قى كردن به تو دست مىداد ، [ در حقيقت اين علم نابجا تو را به پرتگاه مرگ رهنمون مىگشت 
  ] .\r\nمن در آن ساعات فحش و ناسزاهاى تو را كاملًا مىشنيدم ، [ الفاظ زشت تو هنوز در گوشم طنين انداز است ، ولى مىدانى من در مقابل فحش و دشنام و پرخاش تو چه مىكردم ، بدون اين كه كمتر كينه اى از تو به دلم راه دهم پى در پى زير لبهاى خود به آهستگى مىگفتم : 
  ] اى خداى مهربان اى كردگار عزيز مىخواهم زندگى يك فرد را نجات بدهم ، نجات دادن زندگى يك فرد بدون لطف و عنايت تو امكان ندارد ، اين امر عظيم را بر من و اين فرد كه در مرز زندگى و مرگ مضطرب است سهل و آسان فرماى .\r\nكار بسيار دشوارى داشتم ، زيرا ، نمىتوانستم علت و انگيزهء آن تكاپو و تقلا و وارد كردن شكنجه را به جان تو فاش بسازم و نه مىتوانستم تو را رها كنم كه چند لحظهء ديگر قربانى راه نادانى خود شوى و با نگاه هاى خيره آفتاب جهان افروز را وداع كنى . خودم در دريايى از درد و ناراحتى غوطه ور بودم ، ولى سخنى جز اين نداشتم كه : پيغمبر ما مىفرمود :\r\nخدايا قوم مرا ارشاد فرماى ، آنها نمىدانند .\r\nآن مرد كه به زندگى تازه دست يافته بود در مقابل آن مرد سوار سجده ها\r\n","description":"","footnote":"","page_name":" 463 ","page_number":467},
  {"content":"\r\nمىكرد و مىگفت :\r\nاى سعادت من اى اقبال و گنج فنا ناپذير من خدا پاداش شريف به تو دهاد ، من قدرت به جا آوردن سپاس و تقديم پاداش تو را ندارم ، خدا شكر و سپاس گزارت باد .\r\nآرى محبت و عاطفه و حيات بخشيدن خردمندان بدين گونه است كه در اين داستان ديدى ، آنان با حركات زهر نما با شما روبه رو مىشوند ، ولى آن حركات زهر نما عين ابتهاج و حيات و سرور جان شما است ، بر عكس دوستى ابلهان خوش نما و موجب ابتهاج و سرور به نظر آن مىرسد ، اما نتيجه اى جز نابود ساختن موجوديت شما را ندارد .\r\n","description":"","footnote":"","page_name":" 464 ","page_number":468},
  {"content":"\r\n\r\nحكايت آن مرد ابله كه مغرور بود بر تملق خرس\r\n\r\n( ( 1932 ) ) اژدهايى خرس را در مىكشيد\r\nشير مردى رفت و فريادش رسيد\r\n( ( 1933 ) ) شير مردانند در عالم مدد\r\nآن زمان كافغان مظلومان رسد\r\n( ( 1934 ) ) بانگ مظلومان ز هر جا بشنوند\r\nآن طرف چون رحمت حق مىدوند\r\n( ( 1935 ) ) آن ستونهاى خللهاى جهان\r\nآن طبيبان مرضهاى جهان\r\n( ( 1936 ) ) محض مهر داورى و رحمتند\r\nهمچو حق بىعلت و بىرشوتند\r\n( ( 1937 ) ) اين چه يارى مىكنى يك بارگيش ؟\r\nگويد از بهر غم و بىچارگيش\r\n( ( 1938 ) ) مهربانى شد شكار شير مرد\r\nدر جهان داور نجويد غير درد\r\n( ( 1939 ) ) هر كجا دردى دوا آن جا رود\r\nهر كجا پستى است آب آن جا رود\r\nهر كجا مشكل جواب آن جا رود\r\nهر كجا فقرى نوا آن جا رود\r\nآب كم جو تشنگى آور به دست\r\nتا بجوشد آبت از بالا و پست\r\nتا سقاهم ربهم آيد خطاب\r\nتشنه باش الله اعلم بالصواب\r\n( ( 1940 ) ) آب رحمت بايدت رو پست شو\r\nوانگهان خور خمر رحمت مست شو\r\n( ( 1941 ) ) رحمت اندر آمد تا بسر\r\nبر يكى رحمت فرو ما اى پسر\r\n( ( 1942 ) ) چرخ را در زير پاى آر اى شجاع\r\nبشنو از فوق فلك بانگ سماع\r\n( ( 1943 ) ) پنبهء وسواس بيرون كن ز گوش\r\nتا به گوشت آيد از گردون خروش\r\n( ( 1944 ) ) پاك كن دو چشم را از موى عيب\r\nتا ببينى باغ و سروستان غيب\r\n( ( 1945 ) ) دفع كن از مغز و از بينى ز كام\r\nتا كه ريح الله در آيد در مشام\r\n( ( 1946 ) ) هيچ مگذار از تب و صفرا اثر\r\nتا بيابى از جهان طعم شكر\r\n( ( 1947 ) ) داروى مردى كن و عنين مپوى\r\nتا برون آيند صد گون خوب روى\r\n( ( 1948 ) ) كندهء تن را ز پاى جان بكن\r\nتا كند جولان بگرد آن چمن\r\n( ( 1949 ) ) غل بخل از دست و گردن دور كن\r\nبخت نو درياب از چرخ كهن\r\n( ( 1950 ) ) ور نمىتانى به كعبهء لطف پر\r\nعرضه كن بىچارگى بر چاره گر\r\n\r\n","description":"","footnote":"","page_name":" 465 ","page_number":469},
  {"content":"\r\n\r\n( ( 1951 ) ) زارى و گريه قوى سرمايه اى است\r\nرحمت كلى قوىتر دايه اى است\r\n( ( 1952 ) ) دايه و مادر بهانه جو بود\r\nتا كه كى آن طفل گريان مىشود\r\n( ( 1953 ) ) طفل حاجات شما را آفريد\r\nتا بنالد او شود شيرش پديد\r\n( ( 1954 ) ) گفت ادعوا الله بىزارى مباش\r\nتا بجوشد شيرهاى مهرهاش\r\n( ( 1955 ) ) هاى و هوى باد و شير افشان ابر\r\nدر غم مايند يك ساعت تو صبر\r\n( ( 1956 ) ) فى السماء رزقكم نشنيده اى ؟\r\nاندرين پستى چه بر چفسيده اى ؟\r\n( ( 1957 ) ) ترس و نوميديت دان آواز غول\r\nمىكشد گوش تو تا قعر سفول\r\n( ( 1958 ) ) هر ندايى كه تو را بالا كشيد\r\nآن ندايى دان كه از بالا رسيد\r\n( ( 1959 ) ) هر ندايى كه تو را حرص آورد\r\nبانگ گرگى دان كه او مردم دَرَد\r\n( ( 1960 ) ) اين بلندى نيست از روى مكان\r\nاين بلندىهاست سوى عقل و جان\r\n( ( 1961 ) ) هر سبب بالاتر آمد از اثر\r\nسنگ و آهن فايق آمد بر شرر\r\n( ( 1962 ) ) آن فلانى فوق آن سركش نشست\r\nگر چه در صورت به پهلويش نشست\r\n( ( 1963 ) ) فوقيى آن جاست از روى شرف\r\nجاى دور از صدر باشد مستخف\r\n( ( 1964 ) ) سنگ و آهن زين جهت كه سابقند\r\nدر عمل هنگام فوقى لايقند\r\n( ( 1965 ) ) و آن شرر از روى مقصودى خويش\r\nز آهن و سنگ است زين رو پيش پيش\r\n( ( 1966 ) ) سنگ و آهن اول و پايان شرر\r\nليك اين هر دو تنند و جان شرر\r\n( ( 1967 ) ) آن شرر گرد زمان واپستر است\r\nدر صفت از سنگ و آهن برتر است\r\n( ( 1968 ) ) در زمان شاخ از ثمر سابقتر است\r\nدر هنر از شاخ او فايقتر است\r\n( ( 1969 ) ) چون كه مقصود از شجر آمد ثمر\r\nپس ثمر اول بود آخر شجر\r\nسوى خرس و اژدها گرديم باز\r\nز انكه طولى دارد اضمار و مجاز\r\n( ( 1970 ) ) خرس چون فرياد كرد از اژدها\r\nشير مردى كرد از چنگش رها\r\n( ( 1971 ) ) حيلت و مردى به هم دادند پشت\r\nاژدها را او بدين قوت بكشت\r\nاژدها را او بدين حيلت ببست\r\nتا كه آن خرس از هلاك تن برست\r\n( ( 1972 ) ) اژدها را هست قوّت حيله نيست\r\nليك فوق حيلهء تو حيله اى است\r\n\r\n","description":"","footnote":"","page_name":" 466 ","page_number":470},
  {"content":"\r\n\r\nماكران بسيار و ليكن باز بين\r\nدر نبى الله خير الماكرين\r\n( ( 1973 ) ) حيلهء خود را چو ديدى باز رو\r\nكز كجا آمد سوى آغاز رو\r\n( ( 1974 ) ) هر چه در پستيست آمد از علا\r\nچشم را سوى بلندى نه هلا\r\n( ( 1975 ) ) روشنى بخشد نظر اندر علا\r\nگر چه اول خيرگى آرد بلا\r\n( ( 1976 ) ) چشم را در روشنايى خوى كن\r\nگر نه خفاشى نظر آن سوى كن\r\n( ( 1977 ) ) عاقبت بينى نشان نور توست\r\nشهوت حالى حقيقت گور توست\r\n( ( 1978 ) ) عاقبت بينى كه صد بازى بديد\r\nمثل آن نبود كه يك بازى شنيد\r\n( ( 1979 ) ) ز ان يكى بازى چنان مغرور شد\r\nكز تكبر ز اوستادان دور شد\r\n( ( 1980 ) ) سامرىوار آن هنر در خود چو ديد\r\nاو ز موسى از تكبر سر كشيد\r\n( ( 1981 ) ) او ز موسى آن هنر آموخته\r\nوز معلم چشم را بر دوخته\r\n( ( 1982 ) ) لاجرم موسى دگر بازى نمود\r\nتا كه آن بازى او جانش ربود\r\n( ( 1983 ) ) اى بسا دانش كه اندر سر دود\r\nتا شود سرور بدان خود سر رود\r\n( ( 1984 ) ) سر نخواهى كه رود تو پاى باش\r\nدر پناه قطب صاحب راى باش\r\n( ( 1985 ) ) گر چه شاهى خويش فوق او مبين\r\nگر چه شهدى جز نبات او مچين\r\n( ( 1986 ) ) فكر تو نقش است و فكر اوست جان\r\nنقد تو قلب است و نقد اوست كان\r\n( ( 1987 ) ) او تويى خود را بجو در اوى او\r\nكو و كو گو فاخته سان سوى او\r\nور ترش مىآيدت قند رضا\r\nهمچو خرسى در دهان اژدها\r\n( ( 1988 ) ) ور نخواهى خدمت ابناى جنس\r\nدر دهان اژدهايى همچو خرس\r\n( ( 1989 ) ) بو كه استادى رهاند مر تو را\r\nوز خطر بيرون كشاند مر تو را\r\n( ( 1990 ) ) زارئى مىكن چو زورت نيست هين\r\nچون كه كورى سر مكش از راه بين\r\n( ( 1991 ) ) تو كم از خرسى نمىنالى ز درد\r\nخرس رست از درد چون فرياد كرد\r\n( ( 1992 ) ) اى خدا اين سنگ دل را موم كن\r\nناله اش را تو خوش و مرحوم كن\r\n\r\n","description":"","footnote":"","page_name":" 467 ","page_number":471},
  {"content":"\r\n\r\nآيه\r\n« وَسَقاهُمْ رَبُّهُمْ شَراباً طَهُوراً . » 76 : 21 ( 1 )  ( [ آن نيكو كاران را 
  ] خدايشان از شراب طهور سيراب فرمود ) .\r\n« وَلا تَجْعَلْ يَدَكَ مَغْلُولَةً إِلى عُنُقِكَ وَلا تَبْسُطْها كُلَّ اَلْبَسْطِ فَتَقْعُدَ مَلُوماً مَحْسُوراً . » 17 : 29 ( 2 )  ( دست بر گردن خود مثل زنجير نبند [ بخل مورز 
  ] آن اندازه هم دست خود را باز مكن [ اسراف مكن 
  ] كه با ملالت و تنگدلى و حسرت بنشينى ) .\r\n« اُدْعُوا رَبَّكُمْ تَضَرُّعاً وَخُفْيَةً إِنَّه لا يُحِبُّ اَلْمُعْتَدِينَ . » 7 : 55 ( 3 )  ( پروردگارتان را در حال ناله و تضرع و نهانى بخوانيد ، خدا تجاوز كنندگان را دوست نمىدارد ) .\r\n« وَفِي اَلسَّماءِ رِزْقُكُمْ وَما تُوعَدُونَ . » 51 : 22 ( 4 )  ( روزى شما و آن چه كه به شما وعده داده مىشود در عالم بالا است ) .\r\n« وَمَكَرُوا وَمَكَرَ الله وَالله خَيْرُ اَلْماكِرِينَ . » 3 : 54 ( آنان حيله ورزيدند و خدا هم [ كه چاره جويىها در دست او است 
  ] چاره كرد ، خدا بهترين چاره سازان است . )\r\n","description":"","footnote":" ( 1 ) سوره الانسان ، آيهء 21 . .  ( 2 ) سوره الإسراء ، آيهء 29 . .  ( 3 ) سوره الاعراف ، آيهء 55 ، آياتى كه به بندگان دستور خواندن خدا را مىدهد متعدد است مانند : « قُلِ اُدْعُوا الله » انسانى 1 - 3 17 : 110\r\nو « اُدْعُوا اَلرَّحْمنَ انسانى 5 - 6 17 : 110 . . . » و « فَادْعُوا الله مُخْلِصِينَ . » انسانى 1 - 3 40 : 14 ولى با قرينه اى كه در اين مصرع ( گفت ادعوا الله و بىزارى مباش ) وجود دارد ، آيه اى را كه در متن آورديم مناسبتر است . .  ( 4 ) سوره الذاريات ، آيهء 22 . . ","page_name":" 468 ","page_number":472},
  {"content":"\r\n\r\n\r\nآب كم جو تشنگى آور بدست\r\nتا بجوشد آبت از بالا و پست\r\n\r\nفريب سرابهاى آب نما را مخوريد كه با خيال سيراب شدن تشنگى را فراموش كنيد . تشنگى واقعى خود را درك كنيد تا از همهء چشمه سارهاى تجليات حق و حقيقت حيات براى شما فوران كند\r\nمضمون بيت فوق را كه با جملات مزبور تفسير كرديم ، دو احتمال دارد :\r\nيكى همانست كه متذكر شديم و حاصل آن اين است كه :\r\n1 - نوع انسانى در ما وراى مظاهر زندگى مادى و مزايايى كه تنها به پيش برد جنبهء جسمانى او كمك مىكند كه موجب تشنگى و حرص و طمع او براى به دست آوردن آن مظاهر و مزايا مىگردد . تشنگى ديگرى دارد ، هيچ كس نمىتواند اين تشنگى را ناديده بگيرد ، مگر اين كه سراب درخشان ( خود طبيعى ) آن چنان او را سر گردان و به خود مشغول بدارد كه فرياد تشنگى واقعى ( من ايده آل ) را نشنود .\r\n2 - اگر اين تشنگى واقعاً دريافت شود ، جويندگى جدى را در دنبال خود خواهد داشت . تشنگى روح به سيراب شدن از حق و حقيقت بيشتر نيازمند است تا تشنگى جسمانى ، زيرا ، هر يك از احتياجات جسمانى موضوع يا پديده اى را مختل مىكند كه با بر طرف شدن احتياج ، وضع مطلوب همان موضوع و پديده باز مىگردد اگر پاى يك انسان مجروح شود و نتواند راه برود ، اين جراحت تنها راه رفتن آن شخص را مختل مىسازد ، ولى چشم مىبيند ، گوش مىشنود ، بينى استشمام مىكند ، قلب كار مىكند و دستگاه گوارش و هاضمه مىتوانند به كار خود ادامه بدهند ، ولى هنگامى كه روح انسانى تشنه مىشود .\r\n","description":"","footnote":"","page_name":" 469 ","page_number":473},
  {"content":"\r\nيعنى شخصيت انسانى چيزى را گم مىكند كه آن را براى خود ضرورى تشخيص داده است يا بدون تشخيص ضرورت آن گمشده اختلالى در ( من ) ايجاد مىكند ، در نتيجه تعادل مطلوب را از دست داده و تمام نيروها و فعاليتهاى شخصيت ناهماهنگ مىگردد .\r\nدر اين حالت اراده تابع انگيزه منطقى نيست ، حافظه در وظيفهء خود كه فرا گرفتن است واحدهايى را فرا مىگيرد كه ممكن است نه تنها براى او سودى نداشته باشد ، بلكه زيان بخش هم بوده باشد . انديشه هاى منطقى با خيالات پا در هوا جاى خود را عوض مىكنند ، انديشه ها منطقى كه بايستى در متن شخصيت انجام وظيفه كنند به حاشيهء قلمرو ذهن منتقل و خيالات به متن شخصيت هجوم مىآورند .\r\nبايستى به طور اطمينان بگوييم : كه اگر در اين گونه اشخاص شخصيت كاملًا خود را نباخته باشد اصول و مقتضيات جسمانى آنها نيز دگرگون و مختل خواهد گشت . نتيجه اى كه گرفته مىشود اين است كه براى فرو نشاندن تشنگى شخصيت انسانى به دست آوردن لذايذ و خوشىهاى مادى نه تنها كافى نيست ، بلكه مقتضاى واقعى شخصيت را كه جستجوى كمال مطلوب است مختل خواهد ساخت ، بنا بر اين بايستى اين سرابهاى آب نما را مورد عشق و علاقه قرار ندهيم تا تشنگى واقعى روح بروز كند و آن گاه خود اين تشنگى كه انگيزهء قاطعانه براى حركت به سوى واحدهاى ايده آل براى ( حيات ايده آل ) است آن واحدها را بنماياند و در اختيار ما بگذارد .\r\nمقصود از آب در مصرع :\r\n\r\n« آب كم جو تشنگى آور بدست »\r\n\r\nهمان پيش رفتها و تكامل موقت روحى است ، ولى اين پيش رفتها و تكامل روحى كه زود گذر و موقت است ، نبايد شما را از تكاپو در راه به دست آوردن پيش رفت و تكامل پايدار باز بدارد . جاى ترديد نيست كه هر فرد آگاه در امتداد زندگانىاش بارها با اين گونه تكاملهاى موقت كه مولود بارقه هاى زود گذر روح است روبه رو مىشود ، اگر كسى به اين بارقه ها و لذايذ روحى محدود قناعت بورزد ، در حقيقت تشنگىهاى موقتى خود را با پياله هاى محقرى از آب كه از منبع واقعى گسيخته است ، اشباع و بر طرف ساخته\r\n","description":"","footnote":"","page_name":" 470 ","page_number":474},
  {"content":"\r\n\r\nاست . تو كه مىدانى زمينهء تشنگى روح گسترش و عمق بىنهايت دارد ، چگونه خود را به جرعه هاى ناچيزى از حالات روانى لذت بخش قانع مىسازى ؟\r\n\r\n( ( 1942 ) ) چرخ را در زير پاى آر اى شجاع\r\nبشنو از فوق فلك بانگ سماع\r\n\r\nبراى شنيدن آهنگ هستى بايستى از يك يك اجزاء هستى كنار شويم تا مجموع آهنگ را از ارتعاش مجموع اجزاء بشنويم\r\nبراى درك اين حقيقت زيبا كه جلال الدين مطرح كرده است بار ديگر عبارتى را كه از برتراند راسل نقل مىكنيم درست مورد توجه قرار دهيم :\r\n« ما فى المثل به كر مادر زادى شباهت داريم كه در ميان يك عده موزيسين بزرگ شده و از روى روابطى كه بين قطعات نت موسيقى و نواختن آنها وجود دارد بقواعد مربوطه واقف شده و مىتواند نتهاى موسيقى را بخواند و اركسترى را هدايت كند . حال اگر اين كر مادرزاد از طريق ايما و اشاره بتواند توضيحات ديگران را درك كند كم كم متوجه مىشود كه نت موسيقى و حركات نوك انگشتان و ساير حركات نوازندگان در كيفيت ذاتى خود نمايندهء چيزهاى كاملًا متفاوت از ظواهرى هستند كه براى او مشهود مىباشند ، ولى ادراك ارزش موسيقى و چگونگى آهنگهاى صوتى آن براى او غير ممكن است . حال دانش ما از طبيعت هم چيزى شبيه به اين است ، ما مىتوانيم نتهاى طبيعت را بخوانيم و به مشخصات رياضى آنها پى ببريم ، اما استنباط ما از اين كه اين نتها نمايندهء چه چيزهايى هستند ، بيشتر از حدود استنباط آن شخص كر در بارهء اين كه نتهاى موسيقى معرف چيزى به غير از ظواهر خود مىباشند نيست ، حتى آن كر مادر زاد از يك لحاظ هم بر ما رجحان دارد و آن اين كه ما از زندگى در ميان يك عده كه صداى موسيقى طبيعت را بشنوند ، نيز محروميم و در حقيقت همهء ما در بارهء درك نتهاى طبيعت كر هستيم ، استادى در كنار ما نيست كه آهنگ واقعى نتهاى\r\n","description":"","footnote":"","page_name":" 471 ","page_number":475},
  {"content":"\r\nطبيعت را شنيده و اقلا با ايما و اشاره ما را براى ادراك كيفيات ذاتى آنها راهنمايى كند . ما نمىدانيم كه آيا موزيكى كه اين نتهاى ( طبيعت ) از هستى آنها نمايندگى دارند زيبا مىباشند يا زشت ، حتى نمىدانيم كه در آخرين تحليل آيا اين نتها نمايندهء ( چيزى ) به غير از خودشان هستند يا خير ؟ ( 1 )  اين عبارات كه به جملات يأسآور منتهى مىشود ، اين مطلب را باز گو مىكند كه نوع انسانى هرگز نخواهد توانست آهنگ هستى را بشنود .\r\nاين يك ديدگاه بسيار محدودى است كه براى راسل و امثال ايشان مطرح شده است و او مىخواهد كرم ناچيزى كه در سوراخ محقرى از يك شاخهء درخت زندگى مىكند و درك مىكند و احساس دارد ، در همان سوراخ محقر با آن درك و احساس ناچيز درخت را بشناسد و ارتباط آن را با زمين و فضا و ساير درختان و گياهان و گلها و چشمه سارهايى كه در آن باغ در جريانند و اسرار ابرهايى را كه از فضاى آن باغ عبور مىكنند و اقسام و خواص بادهاى خنثى و تلقيح كننده و بالاتر از همهء اينها موجوديت باغبان آن باغ را با پانزده ميليارد رابطهء الكتريكى كه در مغزش وجود دارد درك كند من نمىدانم اسم اين گونه جهان بينى كه كرم ناچيز در سر مىپروراند چيست ؟ اما اين مقدار مسلم است كه جهان بينى اين كرم ، يا به عبارت ديگر سوراخ بينى آن كرم مىتواند براى كسى كه در درجهء بالاتر از آن قرار گرفته و درختان و گياهان و گلها و خود باغبان را با آن موجوديت با اهميتش مىبيند جهان بينى خوبى بياموزد و آن كرم بگويد : چنان كه گرفتار شدن من در اين لانهء محقر و محدوديت درك و احساس من دليل آن نيست كه انيشتنى و راسلى وجود ندارد كه در جهانى زندگى\r\n","description":"","footnote":" ( 1 ) مفهوم نسبيت اينشتين و نتايج فلسفى آن ، برتراند راسل ص 231 ، جملاتى چند از عبارات فوق را در مباحث گذشته نقل كرده‌ايم ، در اين مبحث تقريباً تمامى عبارات مربوط را به جهت اهميت مورد بحث وارد كرده‌ايم . . . ","page_name":" 472 ","page_number":476},
  {"content":"\r\nمىكنند و درك مىكنند كه ميلياردها بار از نظر كميت و كيفيت بزرگتر و با عظمتتر از اين لانه محقر من است . اين متفكرين هم بايد بدانند كه براى شناسايى باغ وجود و باغبانش شناسايى لانهء محقر اين كرهء خاكى كه مانند شاخه اى در درخت منظومه شمسى كه در قطعه اى از كهكشان كه در فضايى بىكران پر از كهكشانها و كازارها قرار گرفته است كافى نيست وانگهى فرض مىكنيم كه همان كرم ناچيز را از آن لانهء محقر در آورديم و در همان باغ به زمين گذاشتيم ، آيا بنياد زندگى و درك اين حيوان محقر داراى آن ابعاد هست كه مانند يك انسان بوده باشد كه در باغ ايستاده و از واحدهاى آن باغ مىتواند اطلاع به دست بياورد ، يا در هر نقطه اى از نقاط باغ كه او را قرار بدهيم با درك يك بعدى يا با درك مخصوص به خود همهء آن نقاط را كه به شكل لانه هاى محقرى كه خراب شده و ديوارهايش ريخته است مجسم خواهد كرد ؟ اگر يك حيوان ظريف و كوچك را آن چنان فرض كنيم كه بتواند در يكى از تارها يا ساير اجزاء وسيلهء موسيقى زندگى كند حتى چنين فرض كنيم كه اين حيوان مىتواند از همهء نقاط اجزاء وسيلهء موسيقى بگذرد و همهء آنها را ببيند و ارتعاش هر يك از آن اجزاء را هم لمس كند و صداهاى هر يك از آنها را بشنود با اين حال اين حيوان ظريف هرگز از آهنگ كلى آن وسيله چيزى درك نخواهد كرد زيرا - هر يكى از نقاط اجزاء آن وسيله آن حيوان را از نظر موجوديت و دركى كه دارد محدود مىسازد . اين است معناى آن بيت كه نظامى گنجوى مىگويد :\r\n\r\nزين پرده ترانه ساخت نتوان\r\nوين پرده به خود شناخت نتوان\r\n\r\nاز طرف ديگر در هر نژاد و جامعه و در هر عصرى از اعصار اشخاص فراوانى پيدا شده‌اند كه مدهوش آهنگ مجموع اجزاى هستى بوده‌اند ، به اضافهء قافلهء پيشوايان توحيد هزاران فيلسوف و متفكرين جهان بينى و ميليونها راد مرد الهى كه بدون مطالعهء همهء اجزاء اين جهان و بدون لمس كردن ارتعاش هر يك از اجزاء و صداهاى مخصوص آنها از استماع آهنگ كلى برخوردار بوده‌اند . اين شنوندگان تيز هوش و راد مرد در شرق و غرب كرهء خاكى فراوان بوده‌اند و به فراوانى پيدا مىشوند .\r\n","description":"","footnote":"","page_name":" 473 ","page_number":477},
  {"content":"\r\nاگر كسى در وجود اين شنوندگان ترديد داشته باشد ، مىتواند در دريافت قوانين كلى جهان هستى كه در هر دوره اى از انديشمندان مشاهده مىشود ، ترديد داشته بلكه مىتواند ادعاى قوانين كلى را جزء خرافات و موهومات معرفى كند ، تا كنون هيچ انديشمند بشرى بهمهء جهان ماده و حركت دست نيافته است ، تا كنون هيچ يك از قوانين كليه كه در جهان شناسى ادعا مىشود ، از روى مشاهدهء حسى نبوده است .\r\nبراى شنيدن اين آهنگ :\r\n\r\n( ( 1942 ) ) چرخ را در زير پاى آر اى شجاع\r\nبشنو از فوق فلك بانگ سماع\r\n\r\nچگونه مىتوان گام را فوق جهان ماده گذاشت ؟ آن چنان كه روح شما به ما فوق كالبد مادى گام مىگذارد و به تمام كالبد شما مسلط مىگردد و تمام اجزاء جزئى و كلى آن را مىشناسد ، ارتعاش آنها را درك مىكند ، صدايشان را مىشنود . شما مىتوانيد بگوييد : ممكن است روح من كالبد جسمانىام را درك كند و هر گونه فعاليت و صداهاى آن را دريابد ، اما به هيچ وجه نمىتوانم به همهء جهان هستى مسلط شوم و آهنگ مجموعى آن را بشنوم . شما صحيح مىگوييد اما يك مسئله هم وجود دارد كه نبايد فراموش كنيم و آن اين است كه يك فرد معمولى كه آهنگ زيبا و جالب را تشخيص مىدهد در مقابل يك يا چند وسيلهء با عظمت موسيقى مىنشيند و موزيسينها آنها را مىنوازند ، ، آن فرد معمولى آن آهنگ را مىشنود و لذت مىبرد - بدون اين كه از اجزاء آن وسيله موسيقى و مهارتى كه در ساختن و تركيب آنها به كار رفته است اطلاعى داشته باشد .\r\n","description":"","footnote":"","page_name":" 474 ","page_number":478},
  {"content":"\r\n\r\n\r\n( ( 1953 ) ) طفل حاجات شما را آفريد\r\nتا بنالد او شود شيرش پديد\r\n\r\nاحساس احتياج مقدمهء نيل به كمال است\r\nچنان كه احساس استغناء و بىنيازى ، مقدمهء سقوط و طغيانگرى است ، احساس احتياج نيز موجب نيل به كمال است .\r\nاين دو اصل متعاكس در يك مفهوم وسيع قابل قبول عمومى است ، ولى براى تحقيق لازم در بارهء آنها بتوضيح بيشترى نيازمنديم .\r\nاولًا دو مفهوم احتياج و استغناء را به طور اجمال بررسى مىكنيم :\r\n1 - احتياج - بدون تصور دو موضوع احتياج مفهومى ندارد :\r\nموضوع يكم - در يك موقعيت لازم براى موجوديت خويش ، معناى اين موضوع روشن است ، زيرا ، اگر يك انسان براى وجود خود موقعيت لازمى را تشخيص ندهد نمىتواند واحدهايى كه او را به آن موقعيت نايل خواهد ساخت براى خود مطرح بسازد ، يك كشاورز تا اين موقعيت را براى خود لازم نبيند كه محصول بايد داشته باشد تا بتواند وسيلهء زندگانى خود را تامين نمايد ، احتياج خود را به شخم زمين و به دست آوردن دانه و آبيارى كردن آنها در زمين محتاج نخواهد ديد ، تا يك دانش پژوه موقعيتى براى خود در فرا گرفتن دانشى كه مطلوب او است لازم نداند هرگز احتياج خود را به تهيهء كتاب و استاد و روانه شدن به آموزشگاه و تفكر و تتبع درك نخواهد كرد .\r\nاز همين جا روشن مىشود كه اكثر افراد انسانى كه نيازمندى خود را براى فرا گرفتن اصول عالى اخلاق و انسانيت احساس نمىكنند - نه براى آنست كه با دليل و برهان ناشايست بودن آن اصول را اثبات كرده‌اند و نه براى آن است كه از تحصيل آن اصول عاليه عاجز و ناتوانند ، بلكه اينان شرط اول را كه موقعيت لازم\r\n","description":"","footnote":"","page_name":" 475 ","page_number":479},
  {"content":"\r\n\r\nبر موجوديت خودشان است درك نمىكنند ، اوضاع محيط و شرايط ذهنى آنان نمىگذارد كه نيل به كمال را واقعا لازم بدانند و در نتيجه احتياج به فرا گرفتن و عمل به اصول عالى اخلاق و انسانيت را احساس نمايند .\r\nنطفه هاى اوليهء درك موقعيت لازم كه نيل به كمال است در سازمان روانى انسانى وجود دارد ، بارور شدن آنها به عهدهء مربيان جوامع است كه نگذارند آن نطفه ها در جنين غرايز حيوانى انسان بميرد و از حركت باز بايستد ، محيط را بهر شكل بايستى براى تربيت و حركت اين نطفه هاى اولى آماده سازند .\r\nموضوع دوم - درك رابطه حقيقت مورد احتياج با موقعيت لازم است .\r\nسيراب شدن آدم تشنه رابطهء ضرورى و مستقيم با مادهء آب دارد ، يعنى براى آوردن سيراب شدن خوردن آب مورد احتياج است . بدون اين دو موضوع يا احساس احتياج مفهومى ندارد و يا احتياج نمىتواند موجب حركت بسوى مادهء بر طرف كننده نياز بوده باشد ، براى تكميل اين مسئله بحث ذيل را دقت فرماييد :\r\nرابطهء مستقيم موقعيت لازم با واحدهاى مورد احتياج\r\nمسلم است كه به جهت عوامل و شرايط گوناگون موقعيتهاى لازم براى افراد انسانى بسيار مختلف و متنوع است و به همين علت واحدهاى مورد احتياج نيز گوناگون و متنوع خواهند بود .\r\nاگر فرض كنيم موقعيت لازم عبارت است از به دست آوردن محبت يك انسان . در اين صورت واحدهايى كه براى به دست آوردن اين موقعيت لازم ضرورى است عبارت است از تشخيص خواسته انسان مفروض و اقدام براى به دست آوردن آنها ، شما كه مىخواهيد محبت انسانى را جلب كنيد ، موقعيت لازمى را براى خود احراز كرده‌ايد ، به دست آوردن اين موقعيت بدون ايجاد مقتضيات و بر طرف كردن موانعى كه سد راه ميان شما و موقعيت مفروض است امكان پذير نخواهد بود ، براى آوردن موقعيت مطلوب كافى نيست كه شما يك رياضى دان شماره يك بوده باشيد ، يا بزرگترين فيلسوف نامور تاريخ باشيد ، يا ثروت تمام دنيا در اختيار شما بوده باشد ، يا رهبر و زمامدار همه جوامع\r\n","description":"","footnote":"","page_name":" 476 ","page_number":480},
  {"content":"\r\nباشيد ، بلكه چون موقعيت لازم شما عبارت است مثلًا جلب محبت يك دوشيزهء روستايى دور از همه گونه مزايايى كه در شهر و شهر نشينى قابل تصور است ، لذا موقعيتى كه براى شما لازم جلوه كرده است جذب شدن يك انسان محدود است كه عوامل محدود او را به شكل يك دختر روستايى متبلور ساخته كه وصالش امروز براى شما آرمانى جلوه كرده است ، همهء مزايا و شئون انسانى و هدف هستى و موجوديت شما در كوخ محقرى قدم مىزند و بيرون مىآيد و در كشتگاه ناچيزى علف مىچيند و وسيلهء آرمان و موقعيت لازم گوسفندان پدرش را به دست مىآورد ، اين آرمان و موقعيتى كه براى شما لازم جلوه كرده است ، جمع كردن تمام كتابخانه هاى دنيا و در مقابل آن دختر قرار دادن پوچ است ، جمع كردن تمام مغزهاى انديشمند تاريخ بشرى و وادار كردن آنها به خضوع و سلام به آن دختر روستايى با كفشهاى پاره اش نتيجه اى ندارد ، بلكه بايد ببينى كه موقعيت لازمى كه آن دختر براى خود مطرح كرده است چيست ؟ اگر ديديد آرمان او داشتن يك راس الاغ چاق و سفيد است ، به دنبال خريدارى صد فروند هواپيماى جمبوجت راه نيفتيد ، الاغى فربه و سفيد مورد احتياج شما است . اگر يك داس تازه اى براى او آرمان جلوه كرده است از زراد خانه هاى اسلحهء دنيا و بمبهاى هيدروژنى دم نزنيد كه ابدا مورد احتياج شما نيست ، بايد يك داس به مبلغ 35 ريال بخريد و آرمان او را به دست بياوريد تا آرمان شما را قابل وصول بسازد . مگر اين كه بكوشيد وسايل مدرن را در ذهن او جاى گير داس فرسوده بسازيد با توجه به اين قانون كلى به يك درد بىدرمان بشرى متوجه مىشويم كه باعث عميقترين شرمسارى توأم با حال تأسف و اندوه مىباشد . اين درد بىدرمان سنخيت نداشتن و فقدان رابطه ميان موقعيت لازم كه براى بشريت مطرح است با وسايل مورد احتياج براى وصول به چنان موقعيت .\r\nشما هر كتاب انسانى را كه باز مىكنيد ، حد اقل چند سطر و لو به عنوان عمل به رسوم جاريه در بارهء تكامل بشرى مىخوانيد ، سخنرانىها كتابها ، اقدامات گوناگون از يك طرف ، با ارزش داشتن تكامل شخصيت انسانى در همهء جوامع با سيستمهاى مكتبى گوناگونشان از طرف ديگر دريافت مستقيم درونى از طرف سوم ، همه و همهء اين\r\n","description":"","footnote":"","page_name":" 477 ","page_number":481},
  {"content":"\r\n\r\nامور فرياد مىزنند كه : اى انسانها به پيش ، اى انسانها قدم به جلو برداريد ، شخصيت خود را دريابيد ، شخصيتهايى را كه از خود بيگانه‌اند به خودشان بر گردانيد و با خودشان آشنا بسازيد .\r\nاين است موقعيت لازمى كه رهبران فكرى و سياسى و روحانى به بشريت عرضه مىدارند و اين احتياجى است كه براى همگان قابل درك مىباشد . اما كجا است آن وسايل و واحدهايى كه بايستى اين محبوبترين آرمانها را براى بشريت امكان پذير و قابل وصول بسازد ؟ چرا در اين باره نمىكوشيم ؟ چرا خواهيم يك صدم آن چه را كه براى موقعيتهايى كه تنها از ديدگاه زندگى صورى انجام مىدهيم به موقعيت لازم مزبور عمل كنيم ؟\r\nموقعيت لازم ابهام آميز احتياجات را ابهام آميز مىسازد\r\nاگر دست يك يك افراد انسانى را بگيريد و به گوشه اى كشيده از او بپرسيد : شما به چه چيز احتياج داريد ؟ در اولين لحظات فوراً و بدون معطلى احتياجات فعلى خود را به شما خواهد شمرد ، همين كه شما به احتياجات فعلى او روشن شديد موقعيت لازمى را كه آن شخص براى خود منظور نموده است درك خواهيد كرد .\r\nآن وقت خواهيد ديد كه اكثريت افراد انسانى در هر سيستم از مكاتب اجتماعى هم كه بوده باشند در بارهء اتخاذ موقعيت لازم فوق العاده كوتاه نظر و نزديك بين مىباشند . در عين حال با افرادى از انسانها هم روبه رو خواهيد گشت كه موقعيتهاى فوق العاده - در نظر گرفته و متوجه احتياجات مناسب با آن موقعيتها مىباشند .\r\nاين هر دو گروه در موقعيت ايده آل خود شكى ندارند ، لذا در بارهء احتياجات مربوط نيز تشخيص و تمييز مناسب به خود داشته و حالت ابهامى براى آنها باقى نمانده است ، اگر چه گروه دوم تكامل يافته تر از گروه اول مىباشند . گروه سوم از انسانها نيز وجود دارند كه موقعيت مطلوب و احتياجات مربوطهء آنها را شخصيت و ( من\r\n","description":"","footnote":"","page_name":" 478 ","page_number":482},
  {"content":"\r\nعالى ) آنها نمىسازد ، بلكه حوادث طبيعى و انسانى كه او را در ميان خود غوطه ور ساخته‌اند تكليفش را معين مىكنند .\r\nممكن است از اين تقسيم بندى اين طور نتيجه گرفته شود كه گروه سوم پستترين و بىچاره ترين مردمان هستند ، ولى اين يك نتيجه گيرى بسيار سطحى است ، زيرا - اگر در وضع روانى گروه زيادى از افراد برجسته و چشمگير اجتماعات دقت كنيم ، خواهيم ديد كه اين بىنوايان كه براى جوامع بشرى نوا بخش جلوه مىكنند هرگز موقعيت لازم و مطلوب و احتياجات مربوطه را احراز نكرده‌اند .\r\nغذاى شخصيت اينان دواهايى است كه در گلويشان ريخته مىشود ، عناصر موقعيتهاى آنان را بادها و طوفانها و سيلهاى محاسبه نشدهء جوامع بشرى مىآورند و مىبرند ، زيرا ، نه شخصيت سالمى دارند كه فعاليتها و حركات انسانى شان واقعاً مانند غذاى گوارا و طبيعى بوده باشد و نه مىتوانند موقعيت لازم را مشخص كرده دنبال احتياجات خويش روانه شوند . براى اينان ضرورت و امكان و محال در زندگانى مطرح نمىشود ، همه چيز براى آنها ضرورت دارد و همه چيز براى آنها امكان پذير است و همه چيز محال است ، فقط اين نكته براى آنها اهميت دارد كه فعلًا در كدامين نقطه قرار گرفته‌اند ؟ حتى طوفانى را كه ممكن است پس از چند ساعت آنها را از جاى خود كنده و در موقعيت نامعلومى خواهد انداخت ، مورد اعتنا قرار ندهند . سر گذشت ننگ بار جوامع بشرى ، اى گردانندگان محصولات ديروز در زمان حاضر و كشت كنندگان ريشه هاى آينده در زمان حال ، اى امضا كنندگان بردگى انسانها براى ابد ، از طعم آن امكان پذيرها و محالها و ضرورتها كمى هم به اين بىنوايان بچشانيد .\r\nاين بىنوايان صدمه اى كه به بشريت مىزنند به جهت آن قيافهء نوا بخشى است كه به خود گرفته‌اند يا آنها را با آن قيافهء آراسته‌اند .\r\nگروه چهارم از انسانها را در نظر بگيريم كه پس از آگاهى لازم به چگونگى و ارزش زندگى و اندك مطالعه اى در وضع روحى خويش در مىيابند ، كه در عين حال كه\r\n","description":"","footnote":"","page_name":" 479 ","page_number":483},
  {"content":"\r\n\r\nبايستى در راه تشخيص موقعيتهاى نسبى و احتياجات مربوط تلاش و فعاليت نمايند ، و موقعيت وجودى خود را از نظر فردى و اجتماعى در جهان هستى با كمال دقت تعقيب نمايند ، ضمناً احساس مىكنند كه هيچ يك از آن موقعيتها نمىتواند پاسخ گوى تشنگى به موقعيت ايده آل مطلق آنها باشد كه از اعماق درونشان دريافت مىكنند . اينان يك موقعيت كلى و مطلق تشخيص داده‌اند كه ساير نقطه هاى ايده آل زندگى مانند وسايلى است كه مىتواند آنها را به موقعيت كلى و مطلق رهنمون شود .\r\nآيا احتياج منشا اختراع و ابتكار است ؟\r\nاين مسئله را با چهار صورت مىتوان مطرح كرد :\r\nيكم - آيا منشأ همه اختراعات و اكتشافات احتياج بوده است ؟ دوم - آيا هر احتياجى مىتواند منشأ اختراعات و اكتشافات بوده باشد ؟ سوم - آيا احتياجات در بروز اختراعات و اكتشافات اثرى دارد ؟ چهارم - آيا اختراعات و اكتشافات با قطع نظر از احتياج معلول نظم و قانونى بوده است كه تخلف از آن امكان پذير نمىباشد ؟ در بيان صورت اول بايد بگوييم : بشر در طول تاريخ زندگانى فردى و اجتماعىاش آن قدرها هم آگاه نبوده است كه همهء احتياجاتش را با انواع گوناگونى كه دارد درك كرده باشد و نيز مسئله اختراعات و اكتشافات از آن فعاليتها نيست كه قابل محاسبه و پيش گويى دقيق بوده باشد .\r\nبه همين جهت است كه نمىتوان نقطه اى را از تاريخ سراغ گرفت كه افراد بشرى بنشينند و تمام احتياجات واقعى خود را روى كاغذ آورده و با محاسبات دقيق و تفكيك انواع با اهميت آنها را از بىاهميتها و موقتها را از دايمىها آورده سپس به اختراع و اكتشاف موضوعاتى پرداخته باشند كه آن احتياجات را بر طرف كند ، زيرا - چنان كه گفتيم : بشر نه در همهء احوال و شرايط توانايى تشخيص احتياجاتش را داشته است و نه پديدهء اختراع و اكتشاف آن چنان در اختيار بشر\r\n","description":"","footnote":"","page_name":" 480 ","page_number":484},
  {"content":"\r\nبوده است كه هر وقت خواسته آن را به وجود آورده است .\r\nبراى توضيح اين مطلب جملات ذيل را از پىير روسو مطالعه فرماييد :\r\n« لئوناردو داوينچى ( 15119 - 1452 ) يكى از نمونه هاى بزرگ دانشمندان دوران تجدد و روش فكرى او مشخص اين عهد است . اين شخص كه نه دانشمند ، نه اهل صنعت و نه فيلسوف بود و حتى مىتوان گفت : كه تقريباً به طور مطلق بىسواد محسوب مىشد ، بيش از همه با روش اشراق و مكاشفه سر و كار داشت به طورى كه برقهاى درخشانى كه از نبوغ او ساطع مىگرديد ، قسمتهاى متفاوت از فكر بشرى را روشن مىساخت ، وى از جملهء دانشمندان قرون وسطى نبود ، زيرا - هر دانشمند قرون وسطايى از فلسفهء اسكولاستيك آكنده بود و مىبايست كتب ارسطو و سن توماس داگن را مطالعه كرده باشد و حال آن كه لئوناردو داوينچى كه خود آموخته اى بود ، در رشته هاى علمى همان قدر جاهل بود كه در فنون ادبى .\r\nاز آن جا كه نقاش بزرگى بود نمىتوانست دانشمند بزرگى باشد ، اما قدرت مكاشفه اش وى را واداشت كه اساس بيش از سيصد اختراع صنعتى را روى كاغذ بياورد و از آن جا كه بنيان علمى اطلاعات او ناچيز بود هرگز نتوانست افكار خود را كه غالباً خيالى بيش نبود كاملًا به مرحلهء اجرا در آورد و آنها را به بهره بردارى قطعى برساند . » ( 1 )  ملاحظه مىشود كه فعاليت نبوغ آميز لئوناردو داوينچى كه اساس بيش از سيصد اختراع را پى ريزى كرده است تنها ، مربوط به قدرت مكاشفهء او بوده است ، نه احساس احتياج .\r\nجملات ذيل را هم مىتوان به عنوان نمونهء اين كه همواره اختراعات و اكتشافات معلول احتياج نبوده است استشهاد كرد :\r\n« يك مصحح حقير چاپخانه در فرانسه به نام ادوارد لئون اسكوت يك فونوگراف واقعى براى ضبط صوت ابداع كرده بود ، اين دستگاه تشكيل مىيافت از\r\n","description":"","footnote":" ( 1 ) تاريخ صنايع و اختراعات ، پىير روسو ، ترجمهء آقاى صفارى ، ص 184 . . ","page_name":" 481 ","page_number":485},
  {"content":"\r\n\r\nغشايى كه سوزنى به آن متصل بود و استوانه اى در زير آن دوران مىكرد : كافى بود در مقابل غشاء مزبور حرف بزنند يا آواز بخوانند تا صوت به صورت شيارهاى مواجى بر روى استوانه ثبت شود .\r\nاما اين موضوع كه اين اثر را ممكن است منعكس كرد و مىتوان با حركت دادن سوزن در داخل شيارها اصوات ثبت شده را مجدداً به وجود آورد مسلماً چيز ديگرى بود . . . و حتى مىتوان گفت : چنين فكرى فقط مىتوانست در مغزى ايجاد شود كه تابع افكار زمان نبوده است .\r\nاين فكر در سال 1877 به خاطر فرانسوى ديگرى به نام شارل كروس ( 1888 - 1842 ) رسيد كه كروس در عين حال هم شاعر ، هم فكاهى نويس و هم دانشمند بود . وى در عين حال كه قصيده اى به نام هارانگ سور مىنوشت و مجموعهء اشعار خود را به نام صندوقچهء سانتال در مكتب پارناس انتشار مىداد - بر روى كاغذ ، عكاسى رنگين و مسافرت به سيارات ديگر و اختراع فونوگراف را به تصور در مىآورد . » ( 1 )  از اين جملات كاملًا روشن مىشود كه ترسيم و انتقال ذهنى اين مصحح چاپخانه در بارهء مسافرت به سيارات ديگر و اختراع فونوگراف روى احتياج مربوط نبوده است .\r\nبه اضافهء اين كه انسانها در هر دوره اى از دورانهاى تاريخ و در هر جامعه اى از جوامع داراى احتياجاتى بوده‌اند كه شايد به اندازهء يك صدم آنها را نمىتوانستند از روى اختراعات و اكتشافات بر طرف كنند . اين مسئله را در بيانات ذيل دقت فرماييد :\r\nآيا هر احتياجى مىتواند منشأ اختراعات و اكتشافات بوده باشد ؟\r\nاين سؤال مىتواند به دو شكل مطرح شود :\r\nالف - بگوييم كه : بشر به طور كلى حد اقل در عالم خيال و آرزو احتياجاتى را براى خود احساس مىكند و اين احساس ذهنى كه شايد خود او در حال تفكرات\r\n","description":"","footnote":" ( 1 ) همان مأخذ ، ص 483 . . ","page_name":" 482 ","page_number":486},
  {"content":"\r\n\r\nمنطقى امكان جامهء عمل پوشيدن آن را مردود بسازد ، مىتواند به عنوان يك انگيزهء كلى براى اختراعات و اكتشافات بوده باشد .\r\nاگر مسئله در اين شكل مطرح شود ، بايد گفت : تصفيهء حساب آن را در مسائل عالى فلسفى از قبيل : « عامل محرك تاريخ و علل تحولات » بررسى كرد ، زيرا اين مسئله درست شبيه به اين است كه بگوييم : عدم قناعت به وضع موجود باعث پيش رفت علمى و صنعتى و اجتماعى انسانها مىباشد .\r\nب - اگر مسئله به اين ترتيب مطرح شود كه رابطه ميان احتياج و اختراعات رابطهء علت و معلول است ، مطلب گزافى بيش نيست ، زيرا - چنان كه گفتيم : حتى امروزه كه نيمهء دوم از قرن بيستم و دورهء شكوفان شدن هزاران اختراع و اكتشاف در دو قلمرو انسان و جهان است ، اكتشافات معادل يك صدم احتياجات واقعى انسان مخصوصاً در مسائل انسانى نمىباشد .\r\nآيا احتياجات در بروز اختراعات و اكتشافات اثرى دارد ؟\r\nجواب اين سؤال به طور قطع مثبت است ، يعنى اگر از مبالغه گويى دست برداريم و كليت را از هر دو طرف منفى بدانيم ، يعنى بگوييم : نه اين قانون كلى صحيح است كه مىگويد :\r\nهر احتياجى مىتواند منشا اختراعات و اكتشافات بوده باشد .\r\nو نه اين قانون كلى صحيح است كه مىگويد :\r\nهر اختراع و اكتشافى روى احتياج به وجود آمده است .\r\nبا اصل واقعيت روبه رو مىشويم و آن مسئله اى است كه مطرح كرده‌ايم :\r\n« احتياجات در بروز اختراعات و اكتشافات اثرى دارد » .\r\nارتباط ميان احتياج و اختراع با پيش رفت روابط انسانها و جوامع و بروز تشكيلات و سازمانهاى اقتصادى و جنگى و علمى در حال افزايش است ، افراد و جوامع هر اندازه كه رو در روى يكديگر پيشتر و عميقتر صف آرايى كنند مسائل جديدترى از حيث تقدم و رقابت مطرح مىشود كه احتياجاتى را نمودار مىسازد ، در نتيجه\r\n","description":"","footnote":"","page_name":" 483 ","page_number":487},
  {"content":"\r\n\r\nكوشش براى بر طرف كردن آن احتياجات كه با پيدا كردن راه ها و وسايل تازه ترى خواهد بود انجام مىگيرد .\r\nآيا اختراعات و اكتشافات با قطع نظر از احتياج معلول نظم و قانون معينى است ؟\r\nاگر مقصود از اين مسئله توجه به آن كلى است كه مىگويد : تصادف و معلول بىعلت امكان پذير نيست ، البته مطلب صحيحى است ، زيرا - در هيچ يك از دو قلمرو انسان و جهان هيچ پديده اى خواه كوچك و غير قابل اعتنا و خواه بزرگ و چشمگير بدون نظم و تبعيت از قانون نمىباشد .\r\nاما اين ملاحظهء كلى نمىتواند مسئلهء مورد بررسى ما را مانند خيلى از مسائل ديگر حل و فصل نمايد ، زيرا - تنها اين مسئله كافى نيست كه بدانيم در جهان هستى تصادف و معلول بىعلت امكان پذير نيست ، بلكه بايد بدانيم علت و قانونى كه آن پديده را به وجود مىآورد چيست ؟ تا بتوانيم در شئون زندگى مادى و معنوى خود را تحت محاسبه در آورده و قابل بهره بردارى بسازيم .\r\nآيا وضع جغرافيايى مخصوصى لازم است تا اختراعى به ظهور بپيوندد ؟ البته نه ، زيرا - اوضاع جغرافيايى مختلف در جوامع حكمفرما است ، در صورتى كه اختراع و اكتشاف و نبوغ از يك وضع جغرافيايى مشخص پيروى نمىكند .\r\nآيا نيروى اختراع و پديدهء نبوغ با وراثت به فرزندان منتقل مىشود ؟ اولًا چنين وراثتى وجود ندارد و الا هر يك از جوامع مىتوانستند نوابغ كشور خود يا ديگرى را نطفه گيرى كنند و به مقدار احتياج نابغه و مخترع داشته باشند . ثانياً اگر هم فرض كنيم چنين وراثتى به طور اجمال وجود دارد بثمر رسانيدن آن نبوغ يا قدرت اختراع در اختيار هيچ يك از مقامات فوق نيست ، مثلًا نبوغ يك پدر رياضى دان در شكل حيله گرى يا جنگ جويى به فرزندش منتقل مىشود .\r\nآيا جريان يك عده قوانين اجتماعى و سياسى معينى است كه افراد نابغه و\r\n","description":"","footnote":"","page_name":" 484 ","page_number":488},
  {"content":"\r\n\r\nمخترع مىپروراند ؟ البته نه ، زيرا - در هر گونه سيستم اجتماعى و سياسى اگر مختصر آزادى و تشويق در كار باشد اختراع و نبوغ با آماده شدن وسايل بروز خواهد كرد . خلاصه ما يك قانون كلى صد در صد صحيح براى به وجود آوردن اختراع و نابغه در دست نداريم .\r\nنتيجهء اختراعات و اكتشافات رهبرى شده\r\nمهمترين مسئلهء حساس كه در مبحث احتياج و اختراع وجود دارد اين است كه آيا اين مطلب واقع بينانه است كه ما دست نوابغ را گرفته و بگوييم : احتياج ما اين است ، تو هم بايستى موضوعى را اختراع كنى كه اين احتياج ما بر طرف شود ؟ ما در اين مسئله با يك موضوع فوق العاده با اهميتى روبه رو هستيم ، ولى متأسفانه رفته رفته اين موضوع را عمداً يا ناخود آگاه به دست فراموشى مىسپاريم .\r\nمطابق تواريخ اكتشافات و اختراعات ، ما به طور فراوان مىبينيم كه براى نوابغ مسائل مطرح شده است كه به هيچ وجه احتياج زمان آن را به وجود نياورده است و يا اگر احتياج زمان چنان اختراعى را ايجاب مىكرده است مرد مخترع تنها به جهت اشباع حس كنجكاوى و واقع دوستى دست به چنان اختراعى زده است . روى اين ملاحظات آيا صحيح است كه ما نبوغ نوابغ را در جهتى و رو به مقصدى توجيه كنيم كه مورد تمايل ما است ؟ مثلًا براى احراز تفوق و برترى بر ديگران سرمايهء سرشار يك يا چند نابغه را در راه ايجاد وسايل كشتار مستهلك بسازيم ؟ يا به جهت سود كلانى كه در نظر داريم نبوغ نوابغ را به سوى اكتشاف مخدراتى مانند هروئين مصرف كنيم . متأسفانه امروز نوابغ بشرى يا به جهت سود جويى خودشان و يا به جهت رهبرى مقامات مربوطه كاملًا توجيه مىشوند و با بهره بردارى از يك آزادى ثانوى نبوغ خود را در خواسته هاى ديگران مصرف مىكنند .\r\nديگر بشر امروزى نمىتواند در بارهء مسئله اى فكر كند كه احتياجات فعلى\r\n","description":"","footnote":"","page_name":" 485 ","page_number":489},
  {"content":"\r\n\r\nآن را اقتضا نمىكند ، در صورتى كه همان موضوع كه امروز براى شئون و روابط رهبرى شده مورد احتياج جلوه نمىكند شايد پس از ظهور و نتايجى كه در بر خواهد داشت صدها احتياجات ما را بر طرف كند يا بتواند مصنوعى بودن احتياجاتى را كه امروز افراد نابغه را رهبرى كند اثبات نمايد . كيست كه امروز بنشيند و در اين باره محاسبهء دقيق داشته باشد كه احتياجات واقعى بشر چيست ؟ و احتياجات و تقاضاهاى مصنوعى كدام است ؟\r\n\r\n( ( 1958 ) ) هر ندايى كه تو را بالا كشد\r\nآن ندايى دان كه از بالا رسيد\r\n\r\nاگر صدايى شنيديد كه از ما فوق ( خود طبيعى ) طنين انداز شده است بدانيد كه آن صدا از افق بالاتر يعنى از قله هاى مرتفع جان شما است\r\nدر مباحث گذشته با ابيات ذيل آشنا شده‌ايم كه مىگويد :\r\n\r\nاين صدا در كوه دلها بانگ كيست\r\nگه پر است از بانگ اين كُه گه تهى است\r\nهر كجا هست آن حكيم اوستاد\r\nبانگ او از كوه دل خالى مباد\r\n\r\nو در آن مباحث ملاحظه كرديم كه اين صداى اسرار آميز نمىتواند جنبهء طبيعى داشته باشد ، زيرا - صداهايى كه از عوامل طبيعت بر مىخيزد ، نه تنها باعث خيرگى و دهشت ما نمىگردد ، بلكه به جهت تناسب و سنخيتى كه با ما دارد يا داراى انگيزه اى براى دست يافتن به سود بيشتر و تقليل آلام و ضررها است ، صداى مانوس و طبيعى براى ما مىباشد ، ولى چنان كه در گذشته گفتيم براى افراد انسانى مخصوصاً براى كسانى كه تا حدودى در راه رشد شخصيت گام برداشته‌اند ، بانگهايى در بعضى از اوقات در درونشان طنين انداز مىشود كه اگر بخواهيم آن را با يكى از پديده هاى درونى مقايسه كنيم و آن پديده محصول تفاعلهاى طبيعى در موجود انسانى باشد ، كار بىهوده اى\r\n","description":"","footnote":"","page_name":" 486 ","page_number":490},
  {"content":"\r\nخواهد بود . بنا بر اين نمىتوانيم بگوييم : آن بانگ لذت بخش است درد آور است ، ايجاد تشكيك مىكند ، وحشت انگيز است ، اميد بخش است . . . و غير ذلك . آن چه كه در بارهء اين بانگ اسرار آميز مىدانيم چند واحد ناقص است :\r\n1 - در ميان تمام غوغاهاى درونى و برونى و در عين حركت و كشاكش ناگهان دستور « ايست » مىشنويم .\r\n2 - فضاى موجودى درونى ما در هر شرايط و اوضاعى كه بوده باشد اول حالت مه آلود به خود گرفته به فاصلهء كمى با سرعتهاى فوق تصور ابرهاى متراكم و ظلمانى كه از خود طبيعى برخاسته‌اند در فضاى روح بدون اين كه سمت معينى را در پيش گيرند به حركت درمىآيند 3 - يك روشنايى مطلق در اين فضا فروزان مىگردد كه نمىدانيم از كجا بروز كرده است .\r\n4 - لذت و درد و وحشت و انس و اميد و يأس و اختيار و جبر و خنده و گريه و به طور خلاصه همهء پديده هاى درونى ما بىطرفانه يا بدون اثر در گوشه اى ايستاده و تنها به تماشا قناعت مىكنند و اين اندازه درك مىكنيم كه اين بانگ و طنين مزبور تمام موجوديت آنها را تحت الشعاع خود قرار داده است . اين همان نداى بالا است كه جلال الدين در باره آن مىگويد :\r\n\r\n( ( 1960 ) ) اين بلندى نيست از روى مكان\r\nاين بلندىهاست سوى عقل و جان\r\n\r\nدرست است كه جلال الدين و بالزاك و حافظ اين پديدهء اسرار آميز روانى را به بانگ و مقولهء صوت تشبيه كرده‌اند . اما گويا اين پديده قيافه هاى ديگرى را هم مىتواند نشان بدهد . آلفونس دولا مارتين در يكى از كتابهايش با مطلق حس تعبير كرده است . از زبان سنگتراش سن پوان چنين نقل مىكند :\r\n« اين حقيقت را تنها به وسيله عقل نمىتوان كشف كرد و بلكه بايد حس مخصوصى براى آن پيدا كرد ، يعنى بايد داراى حس الهى بود . . . . من نمىگويم :\r\n","description":"","footnote":"","page_name":" 487 ","page_number":491},
  {"content":"\r\nشبح ، بلكه هزاران اشباح كه گاهى به اندازهء يك لحظه روح و عقل مرا آرام و قانع مىكند . اغلب در نظرم مجسم مىشود ، ولى اين اشباح مانند تخته پاره اى است كه در درياى بىكران غريقى را دستگير شود و پيدا است كه غريق بىچاره جز چند لحظه بر روى آن نمىتواند بنشيند و عاقبت آن تخته پاره مىشكند و او را به قعر دريا فرو مىبرد .\r\nعقل من هم كه در بحر جلالت او مستغرق است گاهى به اين گونه اشباح بر مىخورد ولى بالاخره نجات نمىيابد و براى ابد در قعر دريا غرق مىگردد . اشباحى كه اغلب به نظر شما مىرسد چيست ؟ آن قدر متنوع است كه شايد از عدهء ذراتى كه در يك روز تابستان در زير چكش من از سنگ جدا مىشود و از آن ذرات گرد و غبارى كه باد در هوا مىپراكند بيشتر باشد .\r\nاين اشباح را گاهى به صورت آسمانى بىكران مىبينم كه عالم را احاطه مىكند و هر كه اجرام بيشترى در آن مىريزند وسعت بيشترى مىيابد و در عين حال كه مملو از اجرام است خالى به نظر مىرسد .\r\nگاهى به صورت دريايى مىبينم كه ساحلش ناپيدا است و لا ينقطع از ميان آن جزائر و قطعات خاك سر بيرون مىآورند ، گاهى به صورت غولى مىبينم كه بارى از كوه ها و درياها و خورشيد و مردمان را بر روى يكديگر نهاده دايم به دوش مىكشد و هيچ گاه احساس خستگى نمىكند . گاهى به صورت صفحهء ساعتى مىبينم كه نقشهاى آن از شعلهء آفتاب است و عقربك آن هر چه در روى آسمان ممتد مىگردد به كنار صفحه نمىرسد ، گاهى به صورت چشم بىنهايتى مىبينيم كه از آسمان بازتر و گشاده تر است و تمام آفريندگان را تماشا مىكند و هر قدر تعداد آفريدگان زياد شود آن چشم هم بزرگتر مىگردد تا آنها را بيشتر نگاه كند ، گاهى به صورت دست عظيمى مىبينيم كه مرا مراقبت مىكند و به نظر خدا نزديكتر مىسازد تا روح ما بيشتر مصفا گردد و جسم ما بيشتر قوه و قدرت يابد .\r\n","description":"","footnote":"","page_name":" 488 ","page_number":492},
  {"content":"\r\nگاهى به صورت قلبى مىبينم كه در تمام موجودات از كوچكترين تا بزرگترين آنها در ضربان است . » ( 1 )  درست است كه محتويات جملات فوق به طور مستقيم خواص بانگ و نداى مزبور را ندارد ، زيرا - حس مورد نظر لامارتين از مقولهء باصره و ديدگاه درونى است نه از سنخ بانگ و صدا ، ولى ملاك هر دو پديده يكى است و آن عروض آن حالت روانى است كه اگر به شكل بانگ جلوه كند همان خواص را خواهد داشت كه در گذشته گفتيم و اگر در شكل بينايى بروز كند صحنه اى را كه لامارتين تصوير كرده است به وجود مىآورد .\r\nسپس جلال الدين مىگويد : اين كه گفتم : آن ندا از بالا است ، مقصودم بالايى و بلندى مكانى نيست ، بلكه بالايى از نظر عظمت معنوى و شرف است چنان كه :\r\n\r\n( ( 1961 ) ) هر سبب بالاتر آمد از اثر\r\nسنگ و آهن فايق آمد بر شرر\r\n\r\nاين مثالى است كه جلال الدين براى توضيح مقصود خود از بالايى آورده است و با نظر به معلومات رسمى چنين گفته مىشود : هر سبب و علت بر مسبب و معلول رجحان دارد ، زيرا - سبب و علت آن چه را كه مسبب و معلول دارد ، دارا مىباشند به اضافهء موجوديتهاى ديگر .\r\nالبته اين مطلب در دو قلمرو مطرح مىشود :\r\nيك - خدا و موجودات كه اولى خالق يا به اصطلاح بعضى از فلاسفه علت است و دوم يعنى موجودات مخلوق و به اصطلاح فلسفه معلول مىباشند .\r\nدو - قلمرو خود موجودات است كه مركب از سبب و مسببها و علت و معلول مىباشد .\r\nدر قلمرو اول درست است كه عظمت و برترى شرف خداوند به تمام موجودات مخلوق خود ثابت است ، ولى چون موجودات داراى جهات امكانى مادى هستند لذا نمىتوان گفت : خداوند بدان جهت كه داراى همان جهان به اضافهء كمالات بىنهايت\r\n","description":"","footnote":" ( 1 ) سنگتراش سن پوان ، آلفونس دولا مارتين ، ترجمهء آقاى قائم مقامى ، ص 60 و 61 . . ","page_name":" 489 ","page_number":493},
  {"content":"\r\nمىباشد ، به ساير موجودات برترى دارد ، زيرا - ذات پاك خداوندى برى از جهات امكانى و ماده و بعد و حركت و سكون مىباشد .\r\nاما در قلمرو دوم اگر چه از نظر شعور طبيعى و ديد معمولى مطلب جلال الدين مورد پذيرش افكار است ، ولى اگر بخواهيم در طرفين رابطهء عليت دقت منطقى رياضى داشته باشيم ، خواهيم ديد كه قانون مزبور يعنى برترى سبب به مسبب يا علت به معلول ناشى از يك شعور ابتدايى است ، زيرا - بر فرض پذيرش قانون عليت به معناى كلاسيكى آن در موجودات ، ما به هيچ وجه نخواهيم توانست پس از تحليل اجزاء معلول اجزاء علت به يك مزيتى جداگانه در علت برسيم .\r\nچون پس از روبه رو ساختن هر جزئى از معلول با جزئى از علت كه آن را به وجود آورده است ، اگر هم به يك موجوديت يا مزيتى برسيم - خواهيم ديد مربوط به جنبهء عليت آن نيست ، بلكه موجودى است كه از حوادث و اجزاء معينى تبلور يافته و از بعضى جهات علت يك معلول معين و از جهات ديگر علت معلول ديگرى مىباشد و در عين حال خود در نوسانات معلوليت غوطه ور است ، زيرا - هيچ موجودى طبيعى در هر حال فاعليت هم كه تصور شود نمىتواند جنبهء پذيرش و تأثر خود را در عرصهء تكاپوى طبيعت از دست بدهد .\r\n","description":"","footnote":"","page_name":" 490 ","page_number":494},
  {"content":"\r\n\r\n\r\n( ( 1964 ) ) سنگ و آهن زين جهت كه سابقند\r\nدر عمل هنگام فوقى لايقند\r\n( ( 1965 ) ) و ان شرر از روى مقصودى خويش\r\nز آهن و سنگ است زين رو پيش پيش\r\n\r\nنسبيت عظمت و شايستگى\r\nدر علل و معلولات جهان هستى مطالب فراوانى مورد بررسى و كاوش قرار مىگيرد كه ما در مباحث مثنوى تا حدودى متذكر مىشويم ، در اين ابيات جلال الدين مىخواهد در بارهء موقعيت و ارزش حقايقى صحبت كند كه در امتداد جريان قانون علت به وجود مىآيد . براى توضيح اين مسئله يك مقدمهء مختصر را بيان مىكنيم :\r\nدر مباحث گذشته گفتيم : در جريان قانون عليت در كارهاى غايى ( هدف دار ) واحدهاى ذيل را داريم :\r\n1 - انجام دهندهء كار ( فاعل ) 2 - اشتياق به غايت و هدف كه بايستى در انجام دهندهء كار وجود داشته باشد .\r\n3 - خودكار كه وسيلهء وصول به غايت و هدف است . البته اين واحد شامل تمام وسايل كار ( ماده و صورت ) نيز مىباشد .\r\n4 - تحقق وجود هدف و غايت .\r\nاين چهار واحد اركان اساسى كارهاى هدف دار است . اكنون مىخواهيم بدانيم كه كدام يك از اين واحدها به عظمت و شايستگى بيشتر موصوف مىباشد .\r\nجلال الدين با قطع نظر از علت فاعلى ( همان واحد اول كه انجام دهندهء كار است ) دو واحد ديگر را منظور نموده و عظمت و شايستگى آنها را بررسى مىكند ، مىگويد :\r\nاز آن جهت كه واحد سوم ( خود كار كه شامل ماده و صورت و ساير وسايل مربوط\r\n","description":"","footnote":"","page_name":" 491 ","page_number":495},
  {"content":"\r\nبه كار است ) نظر تقدم و سبقت زمانى دارند داراى شايستگى مىباشند ، ولى از آن جهت كه منظور از آن كار و ماده ايكه كار به وسيلهء آن صورت گرفته است همان واحد چهارم است كه وجود هدف و غايت مىباشد ، لذا عظمت و شايستگى اين واحد بالاتر از واحد سوم مىباشد كه عبارت از كار و مادهء ايجاد كنندهء آن است .\r\nالبته اين مطلب را جلال الدين در كتاب مثنوى بارها متذكر شده است كه عظمت و شايستگى مخصوص بان ثمره و ميوه است كه درخت در راه به وجود آوردن آن فعاليت كرده است .\r\nولى مىتوان اين مسئله را طور ديگرى نيز مطرح كرد و آن اين است كه بگوييم :\r\nاگر اين مطلب صحيح بوده باشد كه عظمت و شايستگى به آن مفهوم كه در ذهن انسانها وجود دارد ( و در موارد ارزشها به كار برده مىشود ) تواند در قلمرو جهان هستى در بارهء مواد بىجان نيز به كار برده شود ، بايستى موقعيتهاى خود پديده ها و حقايق را در نظر بگيريم ، گاهى چنان كه جلال الدين مىگويد : مجموعه اى در دنبال مجموعه اى از حوادث به وجود مىآيد كه مطلوبتر و مفيد از مجموعهء اولى است مانند شرارهء آتش يا الكتريسته كه از اصطكاك مواد مناسب به وجود مىآيد ، البته با نظر به مفيديت و مطلوبيت شرارهء آتش يا الكتريسته مىتوان گفت : اين حادثه از مجموعهء حادثه به هم خوردن دو سنگ يا مالش پشم و غير ذلك با عظمتتر است و همچنين گياهان يا گلهاى ناچيزى با تفاعل در درون زنبوران عسل به مادهء بسيار مطلوب عسل تبديل مىگردد مسلماً عسل توليد شده از مواد اوليهء آن مفيدتر و مطلوبتر است ، ولى گاهى ديگر عالىترين مواد غذايى در جريان تحول به مدفوع حيوان يا انسان و يا زهرها و سموم خطرناك تبديل مىگردند .\r\nپس به مجرد اين كه مجموعه اى از حوادث به مجموعهء ديگرى از حوادث تبديل شود نمىتوان با ملاكى كه جلال الدين مطرح مىكند موجب شايستگى و عظمت بوده باشد .\r\n","description":"","footnote":"","page_name":" 492 ","page_number":496},
  {"content":"\r\nاصولا ما در جريانات و تحولات پديده ها و حوادث جهان طبيعت نبايستى از ديدگاه ارزشها نگريسته و با مفاهيمى از قبيل عظمت و شايستگى آنها را تحليل و تفسير كنيم .\r\nزيبايى و زشتى و نقص و كمال و عظمت و حقارت و سقوط و اعتلا و شرافت و پستى همه و همهء اين مفاهيم مربوط به ديدگاه و غايتهايى است كه انسانها دارا مىباشند . مدار آن همه مفاهيم متقابل جان آدمى است . اگر آن مفاهيم را در باره موجودات بىجان هستى به كار ببريم معانى ديگرى را در بر خواهند داشت .\r\nعظمت كارگاه آفرينش حقيقتى است و آزادى درونى شخصيت آدمى حقيقت ديگر . ما در سخنان و كتابها و آموزش خود عظمت را در هر دو مورد ( عظمت هستى و آزادى درونى شخصيت آدمى ) به كار مىبريم ، اما اگر درست دقت كنيم خواهيم ديد : آن واحدها كه موجب عظمت كهكشانها است ضد واحدهايى است كه موجب عظمت جان آدمى است ، ( 1 )  زيرا - ما عظمت كهكشانها را در بزرگى كمى و حركت و درخشندگى طبيعى و قوانين آنها مىبينيم ، در صورتى كه تا جان آدمى گام به ما فوق كميت و حركت و سكون و درخشندگى طبيعى و ساير قوانينى كه به طور اجبار گريبان گير او شده است نگذارد ، شايستگى عظمت را نخواهد داشت .\r\nجلال الدين هم در اصل مطلب همان را مىگويد كه متذكر شديم اگر چه مثالش در پديده هاى طبيعى از انديشه هاى كلاسيك آن دوران ناشى شده است .\r\n","description":"","footnote":" ( 1 ) مقصود از ضد در اين مورد به معناى اصطلاحى آن نيست ، بلكه هدف ما اين است كه واحدهاى موجب عظمت كهكشانها مثلًا مغاير و متفاوت با واحدهاى موجب عظمت انسانى است ، در عين حال كه سنخ دو گروه از واحدها با يكديگر متغاير است ، واحدهاى عالم بىجان مىتواند كمك و نيرو بخش جان آدمى شود و نيز بايستى جان آدمى گام به ما فوق آنها بگذارد تا شايستگى و عظمت خود را دريابد . . ","page_name":" 493 ","page_number":497},
  {"content":"\r\n\r\n\r\n\r\n( ( 1978 ) ) عاقبت بينى كه صد بازى بديد\r\nمثل آن نبود كه يك بازى شنيد\r\n\r\nتفاوت انسانها با يكديگر گاهى تا حد يك پيچ يا مهره كه در كارگاه با عظمتى مشغول بازى است با مدير تمام آن كارگاه مىباشد\r\nيك پيچ يا مهرهء ناچيزى را در يك كارگاه با عظمتى تصور كنيد كه در گوشهء مختصرى از يك دستگاه بسيار ناچيزى از صدها هزار دستگاه هاى كوچك و بزرگ يك كارگاه متشكل و با عظمت قرار گرفته و مانند قطره اى در يك اقيانوس بىكران جست و خيز دارد ، اگر اين پيچ و مهرهء ناچيز از آگاهى مناسب با موجوديتش برخوردار باشد چه چيزى را خواهد ديد ؟ و چه ارزيابى در بارهء خود انجام خواهد داد ؟ از طرف ديگر مدير كل كارگاه كه به صدها هزار اجزاء كوچك و بزرگ آن كارگاه با بازىهاى گوناگون و شركت همهء آنها در محصول اطلاع دقيقى دارد ، اين دو آگاهى ( آگاهى مهرهء جزء و آگاهى مدير كل كارگاه ) چه تفاوتى با يكديگر دارند ، همان تفاوت ميان دو فرد از انسانها در كارگاه هستى نيز وجود دارد ، فقط مطلبى كه هست اين است كه همهء افراد آدمى از نظر اعضاى كالبد مادى و ساير كميت و كيفيتهاى طبيعى كه در مقابل ديده گان آدميان و متأسفانه حتى در فرامين حقوقى و اجتماعى يكسان تلقى مىشوند چه بايد كرد ؟ به كدامين چشمهاى ظاهر بين مىتوان اثبات كرد كه اين انسان مدير كارگاه هستى است و آن ديگرى يك پيچ و مهرهء محقر ، گاهى هم مزاحم بازيگران صحنهء هستى ؟\r\nتفسير ابيات\r\nاژدهايى در حال كشيدن خرس به كام زهرآگينش بود كه مرد دلاورى مىبيند\r\n","description":"","footnote":"","page_name":" 494 ","page_number":498},
  {"content":"\r\nو به فريادش مىرسد . آرى در دنيا شير مردان فراوانى وجود دارند كه در موقع بلند شدن افغان و فرياد استمداد ستمديده گان از خود مىگذرند و جانبازىها مىكنند ، [ اگر آن شير مردان وجود نداشتند اژدهايان مخوف ميدانى براى زندگى ناتوانان نمىگذاشتند 
  ] .\r\nآنان مانند رحمت خداوندى هستند كه در تمام آفاق و انفس جهان هستى گسترده شده‌اند .\r\nآنان ستونهاى نگه دارندهء جهان در مقابل عوامل اخلالگرى طبيعى و انسانى مىباشند .\r\nآنان طبيبان مخلص بيمارىهاى نهانى آدمياناند .\r\n[ چرا آنان داراى چنين مهر و محبت و رحمتند ؟ 
  ] مهر و داد و رحمت آنان انگيزه و علتى ندارد ، آنان گام به ما فوق آن انگيزه ها و علل گذاشته‌اند كه آدميان را به فعاليتهاى بىسر و ته وادار مىسازند [ اگر از آن شير مردان بپرسيد كه چرا در حق ستمديده گان و بىنوايان رحمت مىورزيد ؟ نخواهند گفت : براى آن كه احتياج به مزد و پاداش يا تشكر و قدردانى آنها داريم . 
  ] بلكه پاسخشان به شما اين است كه آنان مغموم و بىچاره هستند ، ما بايد غم و بىچارگى آنان را بر طرف سازيم . ( 1 ) \r\nانگيزهء اساسى شير مردان راه حق همان مهربانى و محبت است كه درون آنان را مانند دريا مىخروشاند و در شكل جويبارها به كام تشنگان محبت فرو مىريزد ،\r\n","description":"","footnote":" ( 1 ) در اشعار يكى از شعراى برجسته در بارهء گريه و تأسف به حسين بن على عليه السلام چنين آمده است :\r\nتبكيك عينى لا لاجل مثوبة * لكنما عينى لاجلك باكية\r\n( اى حسين ديده گانم در بارهء ستمديده گى تو اشك مىريزد ، نه براى ثواب و پاداش ، بلكه ديده گانم به خود تو و به ستمديده گى تو اشك مىبارد ) . . ","page_name":" 495 ","page_number":499},
  {"content":"\r\nچنان كه مواد دارو از طبيعت سر مىكشد و در دست انسانها ساخته مىشود ، هدفى جز پيدا كردن دردها و زخمهاى آدميان ندارند . چنان كه نوا و نعمت بايستى به آن سوى حركت كند كه فقر و نيازى وجود دارد ، مشكلات و معماها هستند كه پاسخها و توضيحها را به سوى خود جلب مىكنند ، همواره آب به طرفى سرازير مىشود كه در پستى قرار گرفته است .\r\nبرويد به آن مواد سيراب كنندهء فريبا اعتنا نكنيد ، آن وسايل سيراب كننده در خور تشنگىهاى موقت و سطحى است . براى دريافت كمال اولا و به طور حقيقى تشنگى خود را درك كنيد ، سپس طعم تشنگى را بچشيد آن گاه خواهيد ديد كه چگونه چشمه سارهاى زلال معرفت و كمال در پيرامون شما مىجوشد و مىخروشد ، شما حقيقتاً تشنگى خود را دريابيد تا خداى شما از شراب طهور شما را سيراب كند .\r\nبراى آن كه آب رحمت به سوى وجود شما سرازير شود فروتن باشيد و مانند آن مكان پست آب را به سوى خويشتن جلب كن ، آن گاه است كه از شراب رحمت مست خواهى گشت .\r\nدر آن هنگام كه رحمت به سوى آدمى روى مىآورد ، چنان نيست كه مقدار محدودى در كوزهء ناچيزى باشد ، بلكه يك رحمت الهى متصل به رحمت بىپايان او است .\r\n[ سر به زانو نهاده حيران و مضطرب از خويشتن مىپرسى : كو و چگونه است آهنگ جهان هستى ؟ آرى خودت هم مىدانى كه در آزمايشگاه هاى گوناگون درون و برون دو گوش خود را خسته و فرسوده مىكنى و مىگويى : كو و چگونه است آهنگ جهان هستى ؟ 
  ] براى شنيدن آهنگ كلى جهان هستى بايستى اين چرخ گردنده را زير پا گذارى ، اى مورچهء ناتوان بايستى از لابه لاى بىصداى وسيلهء آهنگ در آمده و در كنار وسيلهء آن آهنگ بايستى و گوش فرا دهى . بدون اين كه پاى به ما فوق فلك\r\n","description":"","footnote":"","page_name":" 496 ","page_number":500},
  {"content":"\r\nو جهان ماده بگذارى نمىتوانى اين آهنگ كلى را بشنوى .\r\nدرست است كه يكى از اعضاى كالبد تو گوش ناميده مىشود كه به وسيلهء آن مىتوانى آهنگهاى موزون و ناموزون را بشنوى ، اما براى شنيدن آهنگ نهايى كه مىتواند زمينه و انگيزه و نتايج اين صداها را معرفى كند بايستى پنبهء وسواس از گوش درونىات بيرون بياورى ، آن گاه خروش چرخ مينا رنگ را بشنوى .\r\nمىخواهى ببينى ، ببين ، اما واقعيتها را ببين ، چنين بينايى واقعى با اين همه موهاى پيچا پيچ كه جلو چشمان تو تنيده است امكان پذير نخواهد بود .\r\nمىخواهى استشمام كنى ، بويى را دريابى ، اولا بيمارىهاى مربوط به شامه را علاج كن تا بوى عظمت الهى مشام جانت را بنوازد .\r\nمىخواهى طعمى بچشى ، بچش ، اما اولًا عوارض آن بيمارىها را كه ذائقهء تو را مختل ساخته است از خود دور كن ، آن گاه خواهى توانست طعمهاى لذت بخش هستى را دريابى .\r\nمىخواهى مردى باشى كه بتوانى انسانى از تو توليد شود ، اولًا بايستى بيمارى تكون نطفه و هر گونه مانع آن را از ميان بردارى .\r\nمىخواهى جان عزيزت پيرامون چمنزار معناى هستى بىكران را سير كند . اولًا كنده و زنجير خود پرستى را از پاهاى ظريف جان عزيزت دور كن .\r\nمىبينم كه شب و روز دنبال بخت نو و شانس تازه و اقبال جديد مىگردى ، خودت را سر گردان مكن ، يك راه ساده و سهل وجود دارد كه با تو در ميان مىگذارم : بخل و لئامت را كه مانند زنجير گرانبار به دست و گردنت پيچيده است باز كن .\r\nاگر ديدى ناتوانتر از آنى كه خودت برخيزى و اين زنجيرهاى سنگين و پوسيده را از خود دور كنى ، خود را به رهبران شايسته عرضه كن .\r\n[ در سر تا سر زندگى لبها را از يكديگر باز كرده دندانها را به مردم نشان داده نام آن را خنده گذاشته اى 
  ] لحظاتى هم در صدد به دست آوردن سرمايهء پر سود گريه و زارى باش ، باشد كه آن رحمت الهى كه قوىترين پرورش دهندهء جان آدمى است\r\n","description":"","footnote":"","page_name":" 497 ","page_number":501},
  {"content":"\r\nبر تو روى نمايد .\r\n[ پيش از اين گفتيم كه :\r\n\r\nباده در جوشش گداى جوش ماست\r\nچرخ در گردش اسير هوش ماست\r\n\r\nو نيز در ابيات گذشته خاطر نشان ساختيم كه :\r\nهر كجا مشكل جواب آن جا رود هر كجا پستى است آب آن جا رود دايه و مادر علاقه اى به گريهء عاطفه انگيز كودك دارند .\r\nآن خداى بزرگ كه عطاها و الطافش قانونى دارد ، براى اعطاى كمال احتياجاتى را در شما آفريده است . خود او مىگويد : « مرا بخوانيد » تا شايستهء مهر و محبتهاى ربوبىام شويد .\r\n[ اى انسان بىنوا مىبينم شب و روز در نگرانى و اضطراب غوطه ور شده اى ، مىخواهى ، ولى نمىدانى كه چه مىخواهى . مىگويى ، ولى نمىدانى كه محتواى سخنت چيست ؟ مىكوشى ، نمىدانى انگيزه و نتيجهء كوششت چيست ؟ با جهان هستى به گفتگو مىپردازى ، جواب نمىشنوى 
  ] .\r\nاين جمله را هم بشنو : اين همه هاى هو و تموجات و كون و فساد و حركت و سكون در بارهء من و تو محاسبه اى دارند . فقط شكيبايى داشته باش ، از انديشه پست بر كنار شو ، روزى و خواسته هاى تو از عالم بالا سرازير مىشود .\r\nترس و نوميدى دمار از روزگار وجودت بر آورده ، ترس و نوميدى تو را از خويشتن بيگانه ساخته است ، مگر نمىدانى ترس و يأس بانگ غولان طبيعى و انسانى است كه با ايجاد هراس و بيم در تو مىخواهند خواسته ها و مقتضيات خود را تحقق ببخشند ؟ در امتداد زندگانىات دايما بانگها و صداها مىشنوى ، حس شنوائيت را تقويت كن ، از سمت يا بى امواج صدا ارزشهاى آنها را درياب ، اگر احساس كردى كه تموجات يك صدا از اعماق عقل و جانت سر مىكشد ، بدان كه از مقام والاترى آن صدا بسوى تو روى مىآورد . بر عكس آن بانگها و فريادها كه تو را به تشديد\r\n","description":"","footnote":"","page_name":" 498 ","page_number":502},
  {"content":"\r\nحرص و تقويت طمع و آز تحريك مىكند ، بدان كه آن بانگها از خوى درندهء گرگ منش تو بر مىخيزد .\r\nاشتباه مكن ، اين كه گفتم : صداى بالا را بشنو ، مقصود بالايى مكانى نيست ، بلكه بالايى عظمت و شرافت است كه در جان و عقل آدمى است .\r\nبراى توضيح اين بالايى مثالى براى تو مىآورم : در ظاهر از آن جهت كه آهن و سنگ علت ايجاد كنندهء شرر مىباشند - لذا بالاتر از شرر هستند ، اما اين بالايى و بلندى مكانى نيست و نيز هنگامى كه فلان شخص در ظاهر پهلوى يك آدم بزرگ مىنشيند مىگوييم : آن شخص در بالا نشسته است . بالايى آن جايگاه به جهت شرافت است نه استعلاى جسمانى ، جايگاهى كه از صدر دور تر باشد پست و سبك است [ بدون اين كه بالايى و پستى مكانى مطرح باشد 
  ] باز همان سنگ و آهن كه از نظر عليت بالاتر و شريفتر مىنمايد ، از نظر هدف گيرى ، شررى كه از آنها به وجود خواهد آمد بالاتر و شريفتر از آن سنگ و آهن مىباشد .\r\nدر اشغال ظاهر عرصهء هستى سنگ و آهن جلوتراند و شرر پس از آنها ، اما از نظر هدف و غايت رابطه ميان آن دو و شرر رابطهء جان با كالبد جسمانى است ، اگر چه از نظر زمانى شرر مؤخر از سنگ و آهن است ولى از نظر مفيديت برتر از آن دو مىباشد .\r\nشاخهء درخت از نظر زمان پيش از ميوه است ، ولى عظمت از آن ميوه است كه مقصود اصلى از وجود درخت مىباشد . پس در حقيقت بايد گفت : ثمر از نظر موقعيت در جهان هستى پيش از شاخه مىباشد .\r\nاكنون بر گرديم به داستان خرس و اژدها ، در اين مسائل كه گفتيم زياد توقف نكنيم ، به جهت اين كه براى قابل فهم ساختن حقايق مجبور به مجاز گويى و اضمار گويى خواهيم شد .\r\nهنگامى كه فرياد خرس در مهلكهء اژدها بلند شد ، شير مردى او را نجات\r\n","description":"","footnote":"","page_name":" 499 ","page_number":503},
  {"content":"\r\nداد ، و نيروى مردانگى توأم با تدبير و انديشه اژدها را متلاشى ساخت . چه شد كه آن شير مرد به اژدها پيروز گشت ؟ جوابش روشن است : اژدها قدرت كورانه اى دارد ، و از تدبير و حيله برخوردار نيست .\r\nاما اين را هم بدان كه تو هر اندازه هم كه در حيله گرى و چاره جويى سر آمد باشى باز انسانهايى ما فوق تو پيدا خواهند شد كه بر تو پيروز شوند ، اگر هيچ فرد انسانى نتواند به اندازهء تو حيله گر باشد ، آفرينندهء وجود تو كه تمام نيروهاى انديشه و چاره جويىهاى تو را آفريده است ما فوق توست .\r\nاين حقيقت را در قرآن ببين : « و مكروا و مكر الله و الله خير الماكرين . » در آن هنگام كه حيله و چاره جويىهاى خود را دريافتى ، گامى فراتر گذار و ببين : مبادى و عوامل اين همه فعاليتهاى روانى تو را چه كسى آفريده است ؟ هر چه كه در اين جهان پست مىبينى بدان كه ريشه هاى آن از جهان بالا است . اگر چه توجه به عالم پشت پرده در مرحلهء اول خيرگى مىآورد ، اما اين خيرگى به زودى جاى خود را به روشنى درخشان خواهد داد . اگر خفاش نيستى ديده گان خود را به روشنايى معتاد بساز ، نتيجهء اين روشنايى عاقبت بينى است كه در تو به وجود خواهد آمد ، شهوات و تمايلات حيوانى به منزلهء گور سياه است كه براى خود مىكنى .\r\nاگر به عالم پشت پرده بنگرى سپس با آن روشنايى كه از عالم پشت پرده اندوخته اى به اين جهان هستى نظاره نمايى ، تفاوت تو با ساير مردم كه در جهان طبيعت و ديدگاه هاى محدود آن غوطه وراند - تفاوت ميان آن دو شخص خواهد بود كه يكى صدها بازى را ديده است و ديگرى تنها يك بازى را شنيده است .\r\nاين بىنوا كه فقط يك بازى را شنيده است آن چنان مغرور مىگردد كه خود را از استاد و رهبر بىنياز مىبيند و از آنها دورى مىگزيند .\r\nاينان مانند همان سامرى تبه كاراند كه با احساس كوچكترين مزيت در خويشتن از موسى آن نمايندهء الهى جدا مىشوند و به او تكبر مىورزند .\r\nپست فطرتى و تبه كارى را ببينيد آن سامرى با اين كه با آن هنر ناچيز كه\r\n","description":"","footnote":"","page_name":" 500 ","page_number":504},
  {"content":"\r\nاز حضرت موسى آموخته است ، از موسى اعراض مىكند و تعليم دهندهء خود را ناديده مىگيرد .\r\nاما موسى ، آن معلم و مربى الهى كه خدايش اسرار فراوانى از جهان هستى را در اختيارش نهاده بود نقشهء ديگرى پيش كشيده و با يكى از آن رازها جان سامرى را نابود ساخت .\r\nآرى ، چه بسا علم و دانش كه در مغز انسانى به قصد علو و عظمت راه پيدا مىكند با داشتن اين هدف كه در زندگانى سرورى كند ، ولى به جهت غفلت از انسانيت كه هدف نهايى هر دانش است سر خود را به باد فنا مىدهد .\r\nاگر مىخواهى در اين زندگانى بىسر نباشى مانند پاى فروتنى كن ، در تحت تربيت رهبران عالى قدر انسانى جان خود را تسليم نما ، باشد كه تربيت آنان براى تو سر با افتخار و پاينده ايجاد كند .\r\nفرض كنيم كه خود داراى مقام والايى از معرفت را حيازت كرده اى ، باز در مقابل پيشوايان الهى خود را بزرگ مشمار ، اگر در ذائقه خود طعم عسل در مىيابى ، از نبات او غفلت مورز ، آن پديدهء ظريف و فعال انديشهء كه براى تو خيلى با اهميت و مانند جان جلوه مىكند . در مقابل فكر و انديشه پيشواى الهى مانند يك نقشهء جامد است كه جان ندارد . آن چه را كه براى خود سكهء نقد فرض كرده اى ، قلب و مغشوش است ، نقد آن پيشواى الهى عين كان طلا است .\r\n[ تو گمان مىكنى او از تو بيگانه است ؟ 
  ] درست دقت كن و با تصميم الهى جوينده باش ، خواهى ديد : آن پيشواى الهى مانند خود تو است ، تو بايستى واقعيت شخصيت درونى خود را از او بجويى . مانند آن پرندهء فاخته كوكو كنان در جستجوى او باش .\r\nاگر ديدى قند شيرين تسليم و رضا براى تو ترش جلوه مىكند ، بدان كه مانند همان خرس در كام اژدها فرو مىروى .\r\nاگر مىبينى كه از خدمت به فرزندان نوع خود ( انسانها ) احساس لذت نمىكنى\r\n","description":"","footnote":"","page_name":" 501 ","page_number":505},
  {"content":"\r\nبدان كه در دهان اژدهاى حيوانيت خود در حال سقوط هستى . اكنون كه خود نيروى پيش رفت ندارى زارى كن و دست به دامان مربيان واقعى بزن باشد كه تو را از خطر سقوط و هلاكت رهايى بخشند ، حال كه از نعمت بينايى برخوردار نيستى اقلًا به مربيان و آنان كه راه را مىبينند تمرد مكن .\r\n[ موجب بسى شرمسارى است كه اين حقيقت را بگويم : 
  ] كه تو از خرس پستترى ، زيرا - آن خرس هنگامى كه خطر هلاكت را احساس كرد - از شدت درد ناله ها بر آورد و صداى خود را به گوش نيرومندتر و انديشمندتر از خود رسانيد و خود را نجات داد . خداوندا اگر كسى در اين صدد بر آيد كه خود را از خطر سقوط در منجلاب حيوانيت نجات دهد عنايتى فرماى .\r\n\r\nاى خدا اين سنگ دل را موم كن\r\nناله اش را تو خوش و مرحوم كن\r\n\r\n","description":"","footnote":"","page_name":" 502 ","page_number":506},
  {"content":"\r\n\r\nگفتن نابيناى سائل كه من دو كورى دارم مرا رحم كنيد\r\n\r\n( ( 1993 ) ) بود كورى كه همىگفت الامان\r\nمن دو كورى دارم اى اهل زمان\r\n( ( 1994 ) ) پس دوباره رحمتم آريد هان\r\nچون دو كورى دارم و من در ميان\r\nاز تعجب مردمان گفتند ليك\r\nاين دو كورى را بيان كن نيك نيك\r\n( ( 1995 ) ) ز انكه يك كوريت مىبينيم ما\r\nآن دگر كورى چه باشد وانما ؟\r\n( ( 1996 ) ) گفت زشت آوازم و ناخوش صدا\r\nزشت آوازى و كورى شد دو تا\r\n( ( 1997 ) ) بانگ زشتم مايهء غم مىشود\r\nمهر خلق از بانگ من كم مىشود\r\n( ( 1998 ) ) زشت آوازم به هر جا كه رود\r\nمايهء خشم و غم و كين مىشود\r\n( ( 1999 ) ) بر دو كورى رحم را دو تا كنيد\r\nاين چنين ناگنج را گنجا كنيد\r\n( ( 2001 ) ) كرد نيكو چون بگفت اين راز را\r\nلطف آواز دلش آواز را\r\n( ( 2000 ) ) زشتى آواز كم شد زين گله\r\nخلق شد با وى به رحمت يكدله\r\n( ( 2002 ) ) و آن كه آواز دلش هم بد بود\r\nآن سه كورى دلش سرمد بود\r\n( ( 2003 ) ) ليك وهابان كه بىعلت دهند\r\nبو كه دستى بر سر زشتش نهند\r\n( ( 2004 ) ) چون كه آوازش خوش و مظلوم شد\r\nزو دل سنگين دلان چون موم شد\r\n( ( 2005 ) ) نالهء كافر چو زشت است و شهيق\r\nز آن نمىگردد اجابت را رفيق\r\n( ( 2006 ) ) اخسئوا بر زشت آواز آمدست\r\nكاو ز خون خلق چون سگ بود مست\r\n( ( 2007 ) ) چون كه نالهء خرس رحمت كش بود\r\nنالهء تو نبود اين ناخوش بود\r\n( ( 2008 ) ) دان كه با يوسف تو گرگى كرده اى\r\nباز خون بىگناهى خورده اى\r\n( ( 2009 ) ) توبه كن وز خورده استفراغ كن\r\nور جراحت كهنه شد رو داغ كن\r\nباز گرد از گرگى اى روباه پير\r\nنصرت از حق مىطلب نعم النصير\r\n\r\n","description":"","footnote":"","page_name":" 503 ","page_number":507},
  {"content":"\r\n\r\n\r\nآيه\r\n« فَأَمَّا اَلَّذِينَ شَقُوا فَفِي اَلنَّارِ لَهُمْ فِيها زَفِيرٌ وَشَهِيقٌ . » 11 : 106 ( 1 )  ( اما آنان كه به شقاوت دچار شدند در آتش دوزخ قرار مىگيرند ، آنان تنفسها يا ناله هاى اندوهبارى دارند ) .\r\n« رَبَّنا أَخْرِجْنا مِنْها فَإِنْ عُدْنا فَإِنَّا ظالِمُونَ . قالَ اِخْسَؤُا فِيها وَلا تُكَلِّمُونِ . » 23 : 107 - 108 ( 2 )  ( [ آنان كه در تكذيب آيات الهى در دوزخ معذب مىشوند خواهند گفت : 
  ] اى پروردگار ما ما را از دوزخ بيرون كن ، اگر دوباره به تكذيب و تبه كارى مبتلا شديم ما ستمكارانيم . [ خداوند در پاسخ آنان مىفرمايد : 
  ] دور باشيد و با من گفتگو نكنيد ) .\r\n« وَاِعْتَصِمُوا بِالله هُوَ مَوْلاكُمْ فَنِعْمَ اَلْمَوْلى وَنِعْمَ اَلنَّصِيرُ . » 22 : 78 ( 3 )  ( اعتصام به خدا داشته باشيد [ او را پشتيبان تحفظ خود از سقوط و انحرافات قرار بدهيد . 
  ] او است به ترين مولى و به ترين ياور . )\r\n\r\n( ( 2001 ) ) كرد نيكو چون بگفت اين راز را\r\nلطف آواز دلش آواز را\r\n\r\nاعتراف به واقعيتهاى زشت خود موجب زيبايى است\r\nاين دو قضيه را مىتوان به عنوان دو اصل انسانى تلقى كرد .\r\n","description":"","footnote":" ( 1 ) سوره هود ، آيه 106 . .  ( 2 ) سوره المؤمنون ، آيه 108 و 109 . .  ( 3 ) سوره الحج ، آيه 78 . . ","page_name":" 504 ","page_number":508},
  {"content":"\r\n1 - اعتراف به زشتيها موجب زيبايى است .\r\n2 - بالدين به زيبايىها موجب زشتى است .\r\nعلت اين دو اصل ممكن است تفسير مختلفى داشته باشد . ما در اين مبحث نكته اى را به طور اختصار ذكر مىكنيم : اعتراف به نقص و زشتى كشف از اين مىكند كه اعتراف كننده واقعيت را به نماياندن خود و باز كردن موقعيت مطلوب براى خويشتن ترجيح مىدهد .\r\nاين انسان از نظر واقع بينى و قرار دادن خود در جريان واقعيتها ارزش موجوديت حقيقتى را دارا شده است . براى بينايان جوامع انسانى اين گونه واقع بينى و فرار نكردن از واقعيات زيبايى خيره كننده اى دارد ، زيرا - جاى ترديد نيست كه روح انسانى چشم و ابرو و لب و بينى و دندان و گونه ندارد كه زيبايى روح را با تناسب و گيرندگى آنها تعيين كرد . حتى ممكن است به كار بردن زيبايى كه معمولًا در محسوسات جالب استعمال مىشود در مورد خوبى روح كاملًا صحيح نباشد و به هر حال هر حقيقتى كه مقتضاى خود را به طور صحيح و منطقى نشان بدهد نوعى از زيبايى دارد ، مخصوصاً هر اندازه كه نشان دادن مقتضى در ميان عوامل مزاحم و موانع صورت بگيرد بر عظمت آن زيبايى افزوده مىشود ، يا به عبارت مناسبتر شايستگى موقعيت خود را در قلمرو هستى بهتر اثبات مىكند .\r\n","description":"","footnote":"","page_name":" 505 ","page_number":509},
  {"content":"\r\n\r\n\r\n( ( 2006 ) ) اخسئوا بر زشت آواز آمدست\r\nكاو ز خون خلق چون سگ بود مست . . .\r\n( ( 2008 ) ) دان كه با يوسف تو گرگى كرده اى\r\nباز خون بىگناهى خورده اى\r\n\r\nصداى خونخواران جوامع بشرى هر چند كه زيبا باشد پاسخى جز « دور شو » ندارد\r\nخطاب « دور شو » يا « گم شو » هرگز متوجه انسان نمىشود . انسان تا انسان است نه از خدا و نه از انسانهاى ديگر اين گونه جملات توهين و تحقير آميز را نمىشنود . اين ميكروب يا درندهء سر مست خطرناك است كه بايستى از بارگاه پر شكوه و جلال حيات دور شود .\r\nآن كس كه دست به خون پاك آدميان مىآلايد ؟ آن فرد كه جوشش خونهاى ستمديده گان را مانند جوشش بادهء خوشگوار تلقى مىكند ، آن انسان نماها كه به جاى نصب كردن گلهاى رنگارنگ زندگى بر سينه هاى انسانها ، آنها را در خونهاى رنگينشان غوطه ور مىسازند ، هر صدا و نغمه و سرود زيبايى هم كه طنين انداز كنند پاسخى از جانب خدا و زبان تاريخ كه گوياترين زبانها است جز دور شو نخواهند شنيد ، بلكه نه تنها نغمه هاى او جز چنان پاسخى ندارد ، بلكه هوا داران آن خونخواران هر نغمه اى هم كه ساز كنند و آنها را به نام قهرمان و شجاع و دلاور و با شخصيت بخوانند و براى گفته هاى خود دلايل و شواهد بياورند ، پاسخى جز دور شو نشنيده و نخواهند شنيد .\r\nمبارزه با باغبان ازل و ابد را كلماتى از قبيل قهرمان و شجاع و دلاور و مدبر تصحيح نخواهد كرد .\r\n","description":"","footnote":"","page_name":" 506 ","page_number":510},
  {"content":"\r\n\r\n\r\nخلق همه يك سره نهال خدايند\r\nهيچ نه بشكن از اين نهال و نه بر كن\r\nدست خداوند باغ خلق دراز است\r\nبر خسك و خار همچو بر گل و سوسن\r\nخون بناحق نهال كندن اويست\r\nدل ز نهال خداى كندن بر كن\r\n\r\nناصر خسرو قباديانى\r\nتفسير ابيات\r\nيك نابيناى بىنوايى داد و فرياد مىزد كه اى مردم به دادم برسيد ، من دو كورى دارم و براى من كه دو نابينايى دارم دو گونه رحمت و شفقت نماييد . مردم از اين ادعاى شگفت آور در حيرت بودند ، از آن نابينا پرسيدند : ما در تو يك نابينايى مىبينيم ، كورى دوم تو كدام است ؟ گفت : بلى ، به اضافهء كورى چشم كه شما مىبينيد ، آواز زشتى هم دارم . آن كورى و اين بد آوازى را جمع كنيد مىشود دو كورى [ ممكن است كورى من به كسى ضررى نداشته باشد 
  ] اما بانگ زشتم مايهء اندوه ديگران و موجب سلب محبت آنان از من مىشود .\r\nاين نابيناى واقع بين همين كه اين راز را گفت و به واقعيت خويشتن اعتراف كرد آواز زيبايى از دل روشن او برخاست و صداى زشتش را لطيف و موزون ساخت . از اين گله كه از موجوديت خود با مردم در ميان گذاشت ، درياى رحمت مردم را در بارهء خود متلاطم كرد .\r\nمىدانيد جاى حيرت كجا است ؟ جاى حيرت اين جا است كه انسان در عين حال كه نابينا و بد صدا است ، نغمهء دلش هم زشت باشد ، اين شخص سه كورى دارد كه پليدى او را ما فوق زمان و دهر بالا برده است . او وقيح ابدى و سرمدى است .\r\nاما كريمانى كه براى بخشش و لطف به خلق در پى علت و سببى براى اين بخششها نيستند و همه را مورد عنايت قرار مىدهند باشد كه مرحمتى هم به اين نابينا بكنند .\r\nبا اعتراف به ناچيزى و ستمديده گى حتى سنگ دلان بشرى نيز ترحم مىكنند . مىدانيد چرا نالهء آنان كه كفر مىورزند بىپاسخ مىماند و خدا آن را اجابت نمىكند ؟ براى اين كه بانك و نالهء آنان زشت و شبيه به صداى الاغ است . خطاب دور شويد\r\n","description":"","footnote":"","page_name":" 507 ","page_number":511},
  {"content":"\r\nبر آن كفار زشت آواز متوجه است كه از خوردن خون مردم مانند سگ مست گشته‌اند حال كه مىبينى ناله خرس مىتواند رحمت ديگران را جلب كند اگر ناله تو نتواند رحمت خداوندى را به سوى تو جلب كند ( يعنى حتى از آن حيوان درنده هم پستتر باشى ) اين حالت براى تو بسيار زشت و ناپسند است بنا بر اين در آن هنگام كه مىبينى ناله و فرياد تو به جايى نمىرسد و اجابتى نمىشود حتما بدان كه گرگ صفت بجان يوسف منشان انسانى در افتاده خون بىگناهان آدميان را خورده اى .\r\nبراى اين كه از اين سقوط رهايى يا بى برو خورده هاى خود را استفراغ كن ، توبه نما ، اگر ديدى قساوت و شقاوت مانند يك جراحت كهنه با دوا و مرهم علاج پذير نيست ، بايستى به آن جراحت داغ آتشين گذاشته شود .\r\nاى روباه پير حيله گر انسان نما از حالت گرگى بر گرد ، از خدا براى اعادهء حيثيت انسانى خود استمداد كن فنعم المولى و نعم النصير .\r\n","description":"","footnote":"","page_name":" 508 ","page_number":512},
  {"content":"\r\n\r\nتتمهء حكايت خرس و آن ابله كه به وفاى او اعتماد كرده بود\r\n\r\n( ( 2010 ) ) خرس هم از اژدها چون وارهيد\r\nو ان كرم ز ان مرد مردانه بديد\r\n( ( 2011 ) ) چون سگ اصحاب كهف آن خرس زار\r\nشد ملازم در پى آن بردبار\r\n( ( 2012 ) ) آن مسلمان سر نهاد از خستگى\r\nخرس حارس گشت از دل بستگى\r\n( ( 2013 ) ) آن يكى بگذشت و گفتش حال چيست\r\nاى برادر مر تو را اين خرس كيست\r\n( ( 2014 ) ) قصه واگفت و حديث اژدها\r\nگفت بر خرسى منه دل ابلها\r\n( ( 2015 ) ) دوستى ز ابله بتر از دشمنى است\r\nاو به هر حيله كه دانى راندنى است\r\n( ( 2016 ) ) گفت و اللَّه از حسودى گفتى اين\r\nور نه خرسى چه نگرى اين مهر بين\r\n( ( 2017 ) ) گفت مهر ابلهان عشوه ده است\r\nاين حسودى من از مهرش به است\r\n( ( 2018 ) ) هى بيا با من بران اين خرس را\r\nخرس را مگزين مهل تو جنس را\r\n( ( 2019 ) ) گفت رو رو كار خود كن اى حسود\r\nگفت كارم اين بد و بختت نبود\r\n( ( 2020 ) ) من كم از خرسى نباشم اى شريف\r\nترك او كن تا منت باشم حريف\r\n( ( 2021 ) ) بر تو دل مىلرزدم ز انديشه اى\r\nبا چنين خرسى مرو در بيشه اى\r\n( ( 2022 ) ) اين دلم هرگز نلرزيد از گزاف\r\nنور حق است اين نه دعوى و نه لاف\r\n( ( 2023 ) ) مؤمنم ينظر بنور الله شده\r\nهان و هان بگريز ازين آتشكده\r\n( ( 2024 ) ) اين همه گفت و به گوشش در نرفت\r\nبد گمانى مرد را سدى است زفت\r\n( ( 2025 ) ) دست او بگرفت و دست از وى كشيد\r\nگفت رفتم چون نه اى يار رشيد\r\n( ( 2026 ) ) گفت رو بر من تو غم خواره مباش\r\nبو الفضولا معرفت كمتر تراش\r\n( ( 2027 ) ) باز گفتش من عدوى تو نيم\r\nلطف بينى گر بيابى در پيم\r\n( ( 2028 ) ) گفت خواب آمد مرا بگذار و رو\r\nگفت آخر يار را منقاد شو\r\n( ( 2029 ) ) تا بخسبى در پناه عاقلى\r\nدر جوار دوستى صاحب دلى\r\n( ( 2030 ) ) در خيال افتاد مرد از جد او\r\nخشمگين شد رو بگردانيد زو\r\n\r\n","description":"","footnote":"","page_name":" 509 ","page_number":513},
  {"content":"\r\n\r\n\r\n\r\n( ( 2031 ) ) كاين مگر قصد من آمد خونى است\r\nيا طمع دارد گدا و تونى است\r\n( ( 2032 ) ) يا گرو بسته است با ياران بدين\r\nكه بترساند مرا زين همنشين\r\nيا حسد دارد ز مهر يار من\r\nكاين چنين جد مىكند در كار من\r\n( ( 2033 ) ) خود نيامد هيچ از خبث سرش\r\nيك گمان نيك اندر خاطرش\r\n( ( 2034 ) ) ظن نيكش جملگى بر خرس بود\r\nاو مگر مر خرس را هم جنس بود\r\nبد گمان و ابله و نااهل بود\r\nوز شقاوت او مطيع جهل بود\r\nبد رگ و خود راى و بد بخت ابد\r\nگمره و مغرور و كور و خوار و رد\r\nخرس را بگزيد بر صاحب كمال\r\nرو سيه حاصل تبه فاسد خيال\r\n( ( 2035 ) ) عاقلى را از خرى تهمت نهاد\r\nخرس را دانست اهل مهر و داد\r\n\r\nروايت\r\n« اتقوا فراسه المؤمن فانه ينظر بنور الله . » ( 1 )  ( بترسيد از حدس و بينايى شهودى مومن ، زيرا - او با نور خدايى مىنگرد . )\r\n\r\n( ( 2026 ) ) گفت رو بر من تو غم خواره مباش\r\nبو الفضولا معرفت كمتر تراش\r\n\r\nبراى شخص نادان دلباختهء علم و معرفت مزاحم جلوه مىكند\r\nاگر انسان مىتوانست در يك گوشه از جهان هستى زندگى كند به طورى كه حقايق براى او بدون آلودگى به نمودهاى ابهام انگيز مطرح بگردد ، اگر علم و معرفت يكى از آن حقايق بود كه قيافهء واقعى خود را به او نشان مىداد ، بدون ترديد مقدس و عالىتر از علم و معرفت چيزى را نمىديد ، عظمت و شايستگى علم است كه با\r\n","description":"","footnote":" ( 1 ) مدرك اين روايت در گذشته ذكر شده است . . ","page_name":" 510 ","page_number":514},
  {"content":"\r\n\r\nوجود هر گونه سوء استفاده ها كه بشريت در هر دوره از تاريخش در بارهء علم مرتكب شده است ، با اين حال مقام والاى علم براى جوامع محفوظ مانده و آن را جزء مقدسات محسوب مىدارند . با اين وصف همين علم و معرفت براى آن انسانها كه زندگى شأن خواه با اختيار و خواه بىاختيار در جهل مركب و هدفهاى حيوانى و لذت جويى خلاصه مىشود مزاحم جلوه مىكند .\r\nشايد براى يك انسان كه همواره سر و كارش با دانش و دانش پژوه بوده است اين مطلب قابل هضم نبوده باشد ، ولى متأسفانه اين يك واقعيت است كه فقط يك مراجعهء مختصر به وضع انسان معاصر ما مىتواند آن را اثبات نمايد . بلكه جاى تعجب نيست كه اين نادان دلباخته كه در مقابل تعليم و تربيتهاى مردان الهى مىگويد :\r\n« بو الفضولا معرفت كمتر تراش » كوچكترين دليلى براى توجيه كار خود ارائه نمىكند ، جاى تعجب و تأسف اين است كه شهرت پرستان رهبر نما نه تنها روش اين نادانهاى دلباخته را امضا مىكنند ، بلكه با يك مشت الفاظ جالب كه براى تزيين كالاى ( خود ) اندوخته‌اند آنها را به همين بىخبرى و بىخيالى تشويق و تحريك مىكنند .\r\nاينان به جاى اين كه ريشه هاى اقتصادى و سياسى و روانى اين درد خانمان سوز را پيدا كرده و در صدد چاره جويىهاى بىغرضانه بر آيند و به جاى اين كه در بارهء احياء اين لاشه هاى متحرك در خيابانها و كوچه ها بر آيند ، نفوس حيوانى اين بىنوايان خود باخته را به صورت بازارى براى فلسفه بافىها و به اصطلاح تازه گويىها درمىآورند اگر كسى به اين آقايان بگويد : آقايان عزيز بشريت رو به سقوط مىرود ، بشريت امروز نيازمند ايده ها و انديشه هاى عالى و پاك مىباشد ، اين تشنگان را سيراب كنيد ، پاسخى كه به شما خواهند داد همين است كه برو بابا : بو الفضولا معرفت كمتر تراش .\r\nتفسير ابيات\r\nهنگامى كه خرس به وسيلهء آن مرد از كام اژدها نجات پيدا مىكند و آن كرامت و مردانگى را مىبيند مانند سگ اصحاب كهف ملازم و هم دم آن مرد شكيبا مىگردد .\r\n","description":"","footnote":"","page_name":" 511 ","page_number":515},
  {"content":"\r\nدر دوران اين محبت و دوستى كه ميان خرس و آن مرد برقرار شده بود ، روزى آن مرد مسلمان از خستگى سر به زمين نهاده و به خواب مىرود ، خرس مانند يك پاسبان از روى دل بستگى همان جا مىنشيند و مواظب آن مرد مىشود . شخصى از عبور مىكرد آن مرد را بيدار كرده گفت : اين چه وضعى است ؟ اين خرس كيست و با او چه كار دارى ؟ مرد داستان اژدها را براى او مىگويد .\r\nآن شخص پس از شنيدن داستان نجات يافتن خرس از كام اژدها ، به آن مرد مىگويد : اى مرد ابله مگر به خرس هم مىتوان اطمينان كرد ؟ او را از خود دور كن دوستى با ابلهان بدتر از دشمنى است با هر چاره اى كه مىتوانى او را از خود دور ساز .\r\nآن مرد مىگويد : سوگند به خدا ، تو از روى حسادت اين سخن را مىگويى تو به خرس بودن اين حيوان منگر ، تو محبت او را در بارهء من ببين . آن شخص مىگويد : محبت ابلهان ناز و عشوهء ظاهرى و بىپايه است ، اگر دقت كنى خواهى ديد اين حسودى [ عاقلانهء من 
  ] بهتر از مهر و محبت جاهلانهء اين حيوان است .\r\nبيا با هم برويم ، هم دم يكديگر باشيم ، اين خرس را براى دوستى انتخاب مكن هم جنس تو آدمى زاد است نه خرس ، هم جنس خود را براى رفاقت بگزين .\r\nمرد نادان دلباخته به آن شخص ناصح مىگويد : برو ، برو به دنبال كار خود اى حسود بىنوا آن شخص مىگويد : من از نظر هم نوعى امروز كارى جز اين نداشتم كه تو را از بد بختى نجات بدهم ، اما چه كنم ؟ بخت تو همراهى نكرد كه من در اين كار شايسته‌ام موفق شوم .\r\nآخر اى بىنوا من كه از يك خرس كمتر نيستم ، من هم نوع تو مىباشم او را رها كن با هم دوست شويم ، من با نظر به عواقب خطرناك كار تو مىلرزم ، اين خرس است آگاه باش و با چنين حيوانى به جنگل مرو .\r\nمن اين لرزش دل را كه پيدا كرده‌ام تو گمان مكن يك پديدهء عادى است ، اين لرزش دل از روشنايى حق و حقيقت است كه بر درونم تابيده و با نشان دادن عاقبت كارهاى تو دلم را مىلرزاند .\r\n","description":"","footnote":"","page_name":" 512 ","page_number":516},
  {"content":"\r\nنعمت عظماى ايمان يك نور خدايى به من عطا فرموده است و من با آن نور مىنگرم از اين دوستى كه مادهء آتش زا است بگريز .\r\nهر چه كه آن مرد خير خواه در بارهء عواقب اين رفاقت پوچ و خطرناك با او گفتگو كرد به هيچ وجه تأثير در او نبخشيد ، [ چرا آن همه نصايح به حال آن مرد سودى نداشت ؟ 
  ] براى آن كه شخص ناصح براى آن مرد مورد بد گمانى واقع شده بود ، بد گمانى براى انسان سد غير قابل نفوذى است . اين مرد خير انديش دست او را براى دوستى و نجات دادن گرفته بود ، ولى وقتى كه ديد او شايستهء دوستى نيست دستش را كشيد [ به جاى آن كه آن مرد لحظه اى به خود آمده از كردهء خود پشيمان شود 
  ] گفت برو ، من نيازى به غم خوارى تو ندارم ، من به اين معرفت تراشىهاى تو ارزشى نمىبينم دوباره آن شخص ناصح گفت : متوجه باش من دشمن تو نيستم ، اگر از من تبعيت كنى لطف و مرحمت خواهى ديد . آن مرد مىگويد : [ تمام حرفهايت را شنيدم 
  ] مىخواهم بخوابم ، مرا به حال خود بگذار و برو آن شخص مىگويد : بيا از دوست واقعىات تبعيت كن ، تا اگر بخوابى در پناه انسان عاقلى بوده باشى ، همسايه و همنشين دوست صاحب دل باش .\r\nاز آن همه جديت و اهتمامى كه مرد از آن شخص ناصح مشاهده كرد خيالات بدى به ذهن او راه يافته خشمگين شد و روى از او بر گردانيده و با خود چنين مىگفت : اين شخص چه قصدى در بارهء من دارد ؟ مگر از من مطالبهء خون دارد يا قصد جنايتى در بارهء من كرده است ؟ شايد گدايى است كه از سر طمع پيش من آمده است ، كه مىداند ؟ شايد هم با دوستانش شرط بندى كرده است كه بيايد و مرا از اين همنشين ( خرس ) باز دارد ، احتمال هم مىرود كه محبت دوستم را به من مىبيند و حسادت مىورزد .\r\n[ از اين قبيل بد گمانىها را به ذهن خود حمله ور ساخت 
  ] و حتى يك گمان نيكو هم به خاطرش راه نداد ، زيرا - گمان نيكوى او را خرس در اختيار خود گرفته بود . آن چنان گمان نيكو را در اختيار خرس قرار داده بود كه گويى هم جنس خرس است .\r\nآرى اين مرد بد گمان و احمق و نااهل و ناشايست از شقاوت تسليم نادانيش شده بود .\r\n","description":"","footnote":"","page_name":" 513 ","page_number":517},
  {"content":"\r\nآرى اين مرد بد رگ و مستبد براى و بد بخت ابدى و گمراه و مغرور و نابينا و خوار و مردود بود ، اگر چنين نبود چرا خرس را به يك مرد صاحب كمال ترجيح داده به جاى او به دوستى خود بر مىگزيد ؟ اين چنين گمراهى و غرور نتيجه اى جز سياهى رو و حاصل تباه و خيال فاسد در بر ندارد . [ اف بر اين نادانى 
  ] از حماقتش عاقل را متهم مىسازد و خرس را شايستهء مهر و داد مىداند .\r\n","description":"","footnote":"","page_name":" 514 ","page_number":518},
  {"content":"\r\n\r\nگفتن موسى عليه السلام گوساله پرست را كه اين خيالانديشى تو از كجا است ؟\r\n\r\n( ( 2036 ) ) گفت موسى با يكى مست خيال\r\nكاى بد انديش از شقاوت وز ضلال\r\n( ( 2037 ) ) صد گمانت بود در پيغمبريم\r\nبا چنين برهان و اين خلق كريم\r\n( ( 2038 ) ) صد هزاران معجزه ديدى ز من\r\nصد خيالت مىفزود و شك و ظن\r\n( ( 2039 ) ) از خيال و وسوسه تنگ آمدى\r\nطعن بر پيغمبرىام مىزدى\r\n( ( 2040 ) ) گرد از دريا بر آوردم عيان\r\nتا رهيديد از شر فرعونيان\r\n( ( 2041 ) ) ز آسمان چل ساله كاسه و خوان رسيد\r\nوز دعايم جوى از سنگى دويد\r\nچوب شد در دست من نر اژدها\r\nآب خون شد بر عدوى ناسزا\r\nشد عصا مار و كفم شد آفتات\r\nآفتاب از عكس نورم شد شهاب\r\n( ( 2042 ) ) اين و صد چندين و چندين گرم و سرد\r\nاز تو اى سرد آن توهّم كم نكرد\r\n( ( 2043 ) ) بانگ زد گوساله اى از جادويى\r\nسجده كردى كه خداى من تويى\r\n( ( 2044 ) ) آن توهّمهات را سيلاب بر\r\nزيركى باردت را خواب برد\r\n( ( 2045 ) ) چون نبودى بد گمان در حق او\r\nچون نهادى سر چنان اى زشت خو\r\n( ( 2046 ) ) چون خيالت نامد از تزوير او\r\nوز فساد سحر احمق گير او\r\n( ( 2047 ) ) سامرئى خود كه باشد اى سگان\r\nكه خدايى بر تو را شد در جهان\r\n( ( 2048 ) ) چون در اين تزوير او يكدل شدى\r\nوز همه اشكالها عاطل شدى\r\n( ( 2049 ) ) گاو مىشايد خدايى را به لاف\r\nدر رسولىام تو چون كردى خلاف\r\n( ( 2050 ) ) پيش گاوى سجده كردى از خرى\r\nگشت عقلت صيد سحر سامرى\r\n( ( 2051 ) ) چشم دزديدى ز نور ذو الجلال\r\nاينت جهل وافر و عين ضلال\r\n( ( 2052 ) ) شه بر آن عقل و گزينش كه تو راست\r\nچون تو كان جهل را كشتن سزاست\r\n( ( 2053 ) ) گاو زرين بانگ كرد آخر چه گفت\r\nكاحمقان را اين همه رغبت شكفت\r\n( ( 2054 ) ) ز ان عجبتر ديده اى از من بسى\r\nليك حق را كى پذيرد هر خسى\r\n\r\n","description":"","footnote":"","page_name":" 515 ","page_number":519},
  {"content":"\r\n\r\n\r\n( ( 2055 ) ) باطلان را چه ربايد باطلى\r\nعاطلان را چه خوش آيد عاطلى\r\n( ( 2056 ) ) ز انكه هر جنسى ربايد جنس خود\r\nگاو سوى شير نر كى رو نهد\r\n( ( 2057 ) ) گرگ بر يوسف كجا عشق آورد\r\nجز مگر از مكر تا او را خورد\r\n( ( 2058 ) ) چون ز گرگى وارهد محرم شود\r\nچون سگ كهف از بنى آدم شود\r\nچون محمد را ابو بكر نكو\r\nديد صدقش گفت هذا صادق\r\n( ( 2059 ) ) چون ابو بكر از محمد برد بو\r\nگفت هذا ليس وجه كاذب\r\n( ( 2060 ) ) چون نبد بو جهل از اصحاب درد\r\nديد صد شق قمر باور نكرد\r\n( ( 2061 ) ) دردمندى كش ز بام افتاد طشت\r\nزو نهان كرديم حق پنهان نگشت\r\n( ( 2062 ) ) وان كه او جاهل بد از دردش بعيد\r\nچند بنموديم و او آن را نديد\r\n( ( 2063 ) ) آينهء دل صاف بايد تا در او\r\nواشناسى صورت زشت از نكو\r\n\r\nآيه\r\n« فَأَوْحَيْنا إِلى مُوسى أَنِ اِضْرِبْ بِعَصاكَ اَلْبَحْرَ فَانْفَلَقَ فَكانَ كُلُّ فِرْقٍ كَالطَّوْدِ اَلْعَظِيمِ » 26 : 63 ( 1 )  ( ما به موسى وحى كرديم كه عصاى خود را بزن به دريا ، دريا شكافته شد ، پس هر قسمتى مانند كوه [ بلندى 
  ] عظيم گشت ) .\r\n« وَإِذِ اِسْتَسْقى مُوسى لِقَوْمِه فَقُلْنَا اِضْرِبْ بِعَصاكَ اَلْحَجَرَ فَانْفَجَرَتْ مِنْه اِثْنَتا عَشْرَةَ عَيْناً قَدْ عَلِمَ كُلُّ أُناسٍ مَشْرَبَهُمْ 2 : 60 . . . » ( 2 )  ( هنگامى كه موسى براى گروه خود طلب آب كرد ، به او گفتيم : با عصاى خود به سنگ بزن . [ موسى عصا به سنگ زد 
  ] دوازده چشمه از آن سنگ منفجر شد ، هر گروهى قسمت خود را از آب شناختند . )\r\n","description":"","footnote":" ( 1 ) سوره الشعرا ، آيهء 63 . .  ( 2 ) سوره البقرة ، آيهء 60 . . ","page_name":" 516 ","page_number":520},
  {"content":"\r\n« وَظَلَّلْنا عَلَيْكُمُ اَلْغَمامَ وَأَنْزَلْنا عَلَيْكُمُ اَلْمَنَّ وَاَلسَّلْوى كُلُوا مِنْ طَيِّباتِ ما رَزَقْناكُمْ وَما ظَلَمُونا وَلكِنْ كانُوا أَنْفُسَهُمْ يَظْلِمُونَ . » 2 : 57 ( 1 )  ( ما به شما [ بنى اسرائيل 
  ] با ابر سايه انداختيم « من و سلوى » فرستاديم از روزىهاى پاكيزه كه نصيب شما كرديم بخوريد . آنان به ما ظلم نكردند ، بلكه به خود ظلم روا داشتند ) .\r\n« فَأَلْقى عَصاه فَإِذا هِيَ ثُعْبانٌ مُبِينٌ . » 7 : 107 ( 2 )  ( [ موسى 
  ] عصاى خود را به زمين انداخت ، ناگهان اژدهاى آشكارى شد ) .\r\n« وَنَزَعَ يَدَه فَإِذا هِيَ بَيْضاءُ لِلنَّاظِرِينَ » 7 : 108 ( 3 )  ( دستش را [ موسى 
  ] از گريبان بيرون كشيد ناگهان براى تماشا كنندگان سفيد بود ) .\r\n« وَاِتَّخَذَ قَوْمُ مُوسى مِنْ بَعْدِه مِنْ حُلِيِّهِمْ عِجْلًا جَسَداً لَه خُوارٌ أَ لَمْ يَرَوْا أَنَّه لا يُكَلِّمُهُمْ وَلا يَهْدِيهِمْ سَبِيلًا اِتَّخَذُوه وَكانُوا ظالِمِينَ . » 7 : 148 ( 4 )  ( قوم موسى پس از رفتن او از وسايل زينت [ طلا 
  ] جسد گوساله اى را اتخاذ كردند . مگر آنان نمىديدند كه آن گوساله با آنها گفتگو نمىكند و آنان را به هيچ راهى هدايت نمىكند ؟ آن گوساله را گرفتند ، آنان ستمكار بودند ) .\r\n« فَأَخْرَجَ لَهُمْ عِجْلًا جَسَداً لَه خُوارٌ فَقالُوا هذا إِلهُكُمْ وَإِله مُوسى فَنَسِيَ . » 20 : 88 ( 5 )  ( [ سامرى 
  ] مجسمهء گوساله اى را براى آنان [ قوم موسى 
  ] بيرون آورد كه صدايى داشت ، آنان گفتند : اين است خداى شما و خداى موسى و عهد خدايى را فراموش كرد . )\r\n","description":"","footnote":" ( 1 ) سوره البقرة ، آيهء 57 . .  ( 2 ) سوره الاعراف ، آيهء 107 . .  ( 3 ) سوره الاعراف ، آيهء 108 . .  ( 4 ) سوره الاعراف ، آيهء 148 . .  ( 5 ) سوره طه ، آيهء 88 . . ","page_name":" 517 ","page_number":521},
  {"content":"\r\n\r\n\r\n( ( 2039 ) ) از خيال و وسوسه تنگ آمدى\r\nطعنه بر پيغمبرىام مىزدى\r\n\r\nخيالات و وسوسه ها از بزرگترين موانع وصول به واقعيات هستند\r\nوضع بشرى در مقابل واقعيات به شكلى نيست كه بتواند به طور مستقيم با آنها رو در رو قرار گرفته و بهره بردارى نمايد .\r\nاگر درست دقت كنيم خواهيم ديد : با نظر به دوام حركت و تغييرات و فعاليتهاى گوناگونى كه در ذهن انسانى حكمفرما است و با نظر به دوام حركت و تغيير و تحولى كه در جهان هستى حكومت مىكند ، استخراج واقعيات از متغيرات به وسيلهء متغيرات شبيه به عكس بردارى از يك صورت متغير و متحرك با يك ماشين عكاسى متغير و متحرك مىباشد .\r\nفرض كنيم : مىخواهيم يك نهال ظريفى را كه در مقابل ما قرار گرفته است بشناسيم ، در اين شناسايى واحدها و قضاياى ذيل را خواهيم ديد :\r\n1 - موجودى كه مقدارى از آن به طور عمودى بر روى خاك مشاهده مىشود . اين موجود داراى شاخه ها و شكوفه هاى ظريف و برگهاى كوچك و بزرگ مىباشد ، كه مجموعاً نهال ناميده مىشود .\r\n2 - مىدانيم يا مىبينيم كه موجود مايعى به نام آب با آن نهال تماس مىگيرد . تماس آب با آن نهال اثرى در وى ايجاد مىكند . باز مىدانيم يا مىبينيم كه شعاع آفتاب و هوا و مواد خاكى با آن نهال در تماس هستند و هر يك از آنها اثرى در آن ايجاد مىكند .\r\nهر چه كه در بارهء موضوع مزبور بيشتر بررسى كنيم ، وجود اين موضوع با گسترش و عمق بيشترى در طبيعت براى ما جلوه مىكند . از طرف ديگر به وضع حواس و درون ادراك كننده مىنگريم كه ما هستيم . البته مسلم است و مىبينيم كه ما حواس\r\n","description":"","footnote":"","page_name":" 518 ","page_number":522},
  {"content":"\r\nدرك كننده اى داريم و مغزى داريم كه فعاليتهاى گوناگونى در بارهء اشياء خارجيه انجام مىدهد .\r\nمقدارى از موجوديت موضوعات خارجى مانند آن نهال كه در اول بحث مطرح كرديم در حوزهء درك و مىخواهم ما قرار مىگيرد ، مثلًا چگونگى روييدن و اشكال و تحولات آن نهال را مىتوانيم درك نموده و تنومند و بارور گشتنش را مورد مىخواهم قرار بدهيم ، ولى چنان كه موجوديت در جريان نهال مفروض در همان نقطهء مشخصى از زمان كه من آن را درك مىكنم و يا يكى از خواص آن را مىخواهم ، منحصر و محدود نمىگردد . همچنين درك من در بارهء آن نهال تمام پديده ها و فعاليتهاى مغزى و روانى مرا تشكيل نمىدهد ، يعنى من به اضافهء اين كه مىتوانم نهال را به وسيلهء حواس يا وسايل دقيق تر درك كنم مىتوانم در بارهء آن تجسيمات و تخيلات و بازيگرىهاى ذهنى فراوانى داشته باشم . فعاليتها يا در بعضى موارد بازيگرىهاى مغزى را مىتوان با انواع متعدد تقسيم كرد از آن جمله :\r\nنوع اول - گسترش بسيار وسيع زنجير وجود يك حالت ابهام آميز به روى حلقه هايش ايجاد كرده است كه هر كسى مىداند كه چنان كه همهء هستى در وجود آن نهال خلاصه نمىشود ، همچنان همهء آن واحدها كه به صورت نهال در آمده و امروز مورد تماشا و درك من است در همين نقطهء ناچيز كه نهالش مىناميم منحصر و محدود نيست . در مقابل اين حالت ابهام آميز افراد انسانى عكس العملهاى مختلفى را نشان مىدهند ، مثلًا دسته اى از آنها مىگويند : ما نهال را مىبينيم كه در پهنهء بسيار وسيع هستى بوجود آمده است ، اما ارتباط واقعى آن با هستى چيست ؟ واحدهايى كه به شكل نهال در آمده‌اند در كدامين رهگذراند و موقعيت آنها در جويبار حركت چيست ؟ به من مربوط نيست من ميوه اش را خواهم خورد و از چوبش تخته خواهم ساخت يا آن را مىسوزانم .\r\nاينان پاسخى براى سؤال از آن حالت ابهام آميز تهيه نمىكنند ، بلكه چشم مىپوشند كه آن را ناديده بگيرند .\r\n","description":"","footnote":"","page_name":" 519 ","page_number":523},
  {"content":"\r\nگروه ديگر در مقابل حالت مزبور تحريك مىشوند و خواهند موضوع مفروض را درك كنند اعم از اين كه تنها درك كردن براى آنها مطرح باشد ، يا درك را براى اشباع مىخواهم جستجو نمايند .\r\nاين گروه دوم مىبينند كه براى درك همه جانبهء نهال مفروض به طورى كه در پهنهء گستردهء هستى كوچكترين سؤال در بارهء نهال بىجواب نگذارند ، منطق كافى ندارند . آنان كه بدين وضع آگاهى پيدا مىكنند يكى از دو راه را انتخاب مىكنند :\r\nالف - قدرت دارند كه در جهان بينى براى خود اصول و مبادى كليه اى را تصفيه نموده و بپذيرند و با آرامش روحى بزندگانى علمى و عملى خود ادامه بدهند .\r\nب - اشخاص ديگرى هستند كه توانايى تصفيه و پذيرش اصول و مبادى كليه را ندارند در اين صورت به تخيلات و وسوسه هاى بازيگرانهء مغزى دچار مىشوند ، نه براى يقين آنها ملاكى وجود دارد و نه براى شك و ترديدشان ، اين گروه دوم بقدرى در دوران ما فراوانند كه فضاى علم و معرفت را مه آلود ساخته‌اند .\r\nنوع دوم - تشنگى خود مغز انسانى به فعاليت و جريان دايمى است ، اگر اين تشنگى با ادراكات و فعاليت منطقى سيراب شد ، ميدان براى تخيلات و وسوسه ها تنگ مىگردد ، اگر چه خيلى نادر است كه مغز يك انسان خيالات و وسوسه ها را تا حد صفر تقليل بدهد ، اما هر اندازه كه ميدان فعاليت مغز را جريانات منطقى بيشتر اشغال كند ، بازيگرىهاى بىهوده از ميدان مغز دور تر مىگردد و همان نيرو كه براى بازيگرى مصرف مىگشت در استخدام تفكرات و انديشه هاى واقع بينانه قرار مىگيرد .\r\nنوع سوم - گروهى از اشخاص اگر چه در سطح عالىترى از تفكرات و انديشه ها هم بوده باشند در بارهء موضوع مخصوصى گرايش عاشقانه پيدا مىكنند . اين گرايش عاشقانه حقايق و واقعيات جهان هستى را در خود هضم يا ادغام مىكند و به پيروى اين هضم و ادغام فعاليتهاى واقع جوى مغز هم مختل و يا در درك و متحد ساختن عاشق با معشوق هضم و يا ادغام مىگردد . اما او موجود است و مغزى با فعاليتهاى گوناگون\r\n","description":"","footnote":"","page_name":" 520 ","page_number":524},
  {"content":"\r\n\r\nدارد كه در مقابل حقايق و واقعيات هستى قرار گرفته است ؟ با اين حال چگونه مىتواند از خود دست بر دارد يا هستى را منفى فرض كند . اينجا است كه ميدان مغز انسانى جولانگاه خيالات و وسوسه ها و سفسطه ها گشته . براى تشخيص واقعيات نه ملاك درونى براى او باقى مىماند و نه ملاك برونى .\r\nخطرناكترين وضعى كه ممكن است براى مغز يك بشر تصور شود اين نوع اختلالات و هضم و ادغامها است . اين گونه اشخاصاند كه واقعترين واقعيات را به بازى مىگيرند و بىهوده ترين بازىهاى ذهنى را واقعترين واقعيات مىپندارند .\r\nگوسالهء بىجان كه با جادوگرى و شعبده بازى به صدا در آمده است خدا جلوه مىكند ، ولى معجزات با عظمت حضرت موسى نمىتواند پيامبرى او را اثبات كند\r\nتفسير ابيات\r\nحضرت موسى عليه السلام به يك مرد كه مست خيال و پندار گشته بود ، گفت : اى مردى كه از شقاوت و گمراهى مغزت را انديشهء ناشايست فرا گرفته است ، من كه براهين حقيقى و معجزه ها به تو نشان دادم چه شد كه در پيامبرى من به پندار و خيال و وسوسه دچار شده طعنه بر پيامبريم زدى ؟ مگر من نبودم كه رود نيل را شكافتم تا در نتيجه از شر فرعونيان نجات پيدا كرديد ؟ مگر من نبودم كه از خدا خواستم براى شما نعمتها از آسمان فرو فرستاد ؟ مگر من نبودم كه دعا كردم و سنگ شكافت و چشمه سارها از آن سنگ به جريان افتاد ؟ مگر نديديد كه چوب خشك در شكل عصا اژدها شد ، آب زلال بر دشمن تبديل به خون گشت ؟ عصا را اژدها كردم و دست از گريبان بيرون آوردم مانند برق مىدرخشيد . مگر اينها را نديدى ؟ مگر تو عظمت و نورانيت مرا كه آفتاب فروزان در مقابل او ياراى مقاومت نداشت نديدى ؟ هيچ يك از اين معجزات و نشانه ها كوچكترين تأثيرى در اوهام و خرافاتى كه دامن گيرت گشته بود ، نكرد ، چطور شد\r\n","description":"","footnote":"","page_name":" 521 ","page_number":525},
  {"content":"\r\nكه گوساله اى از روى جادوگرى بصدا در آمد و تو در مقابلش به سجده افتادى و آن را به خداوندى پذيرفتى ؟ آن ترديد و شك و توهمهايى كه در بارهء واقعيت گوساله داشتى صداى جادوگرى گوساله از بين برد و آن زيركى خنك و بىمعنايت در خواب خود باختگى فرو رفت .\r\nچطور شد كه در بارهء حيله هاى او شك و ترديدى به دل راه ندادى ؟ چگونه به اطاعت او سر نهادى ؟ چگونه حيله و مكر او و تباهى جادوى او را كه تنها احمقها را مىتواند فريب دهد درك نكردى ؟ اى مردم بدتر از سگ سامرى كيست كه بتواند در دنيا خدايى بتراشد ؟ آرى بدان جهت كه تزوير و سحر بازى و جادوگرى گوساله اى را به عنوان واقع تلقى كردى بينايىات را طورى از دست دادى كه اشكالات و دلايل در بارهء مطرود بودن گوساله را ناديده گرفتى . تو با لاف و گزاف و دروغ گاو را شايستهء خدايى ديدى ، اما در نبوت من مخالفت ورزيدى . عقل پوچت شكار سحر سامرى گشت و تبديل به خر نفهم شده و در مقابل گاو سجده نمودى . تو كه از نور خداوند ذو الجلال چشم پوشيدى به طور حتم در جهل متراكم و گمراهى غوطه ور خواهى گشت . اف بر آن عقل و فعاليتش كه در وجود تو است ، وجود مانند تو معدن جهالت مضر است ، نابودى وجودت بهتر از بود آن است . آخر مجسمهء طلايى يك گاو چه گفت كه رغبت و ميل احمقان را شكوفان كرد ؟ تو كه خيلى معجزات شگفت انگيزتر از صداى يك مجسمهء طلايى بىجان از من مشاهده كرده بودى چرا نپذيرفتى ؟ بلى ، تو آن خس انسان نما هستى كه [ هستىات بر تو مىگريد 
  ] و نمىتواند حق و حقيقت را بپذيرد ، نيت باطل تو سر تا پاى وجودت را باطل كرده بود ، لذا گرايش تو سوى باطل شده است كه هم جنس تست .\r\nاين قاعدهء كلى است كه همواره جنس به سوى مماثل خود مىگرايد ، هيچ\r\n","description":"","footnote":"","page_name":" 522 ","page_number":526},
  {"content":"\r\nتا كنون ديده‌ايد كه گاو به شير نر ميل كند ؟ اگر ديديد در دنيا گرگى با آن كه گرگ است ، مىخواهد هم دم يوسف گشته و به او عشق بورزد ، بدانيد كه او مكرى در مغز خويش مىپروراند ، زيرا ، گرگ كارى غير از دريدن و خوردن ندارد ، گرگ را با يوسف چه سنخيتى است ؟ بلى آن گاه كه گرگ خوى درندگى خود را كنار بگذارد ، در حقيقت دست از گرگ بودن بر دارد مانند سگ اصحاب كهف جزء بنى آدم مىگردد . ابو بكر صدق پيامبر ما را ديد و گفت : اين مرد راستگو است ، زيرا ، ابو بكر از پيامبر بويى استشمام كرد و گفت : اين شخص كه مىبينم دروغگو نيست .\r\nاما ابو جهل تبه كار چون درد نقص خود را درنيافته بود معجزات فراوانى مانند شق القمر را از پيغمبر ديد و باور نكرد .\r\nاگر از يك دردمند كه حقيقتاً به دردمندى خود آگاه است و در صدد پيدا كردن درمان است اگر هم درمان را از او پوشيده بداريم او پيدا خواهد كرد و بالعكس كسى كه به دردمندى خود آگاه نيست هر چقدر هم كه درمان براى او نشان بدهيد او نخواهد ديد يا نخواهد پذيرفت ، آه از تلفات بىشمار جهل مركب بياييد آينهء دل را صاف و صيقلى كنيد تا صورت زشت را از نيكو تشخيص بدهيد .\r\n","description":"","footnote":"","page_name":" 523 ","page_number":527},
  {"content":"\r\n\r\nترك كردن آن مرد ناصح بعد از مبالغهء پند آن مغرور خرس را\r\n\r\n( ( 2064 ) ) آن مسلمان ترك آن ابله گرفت\r\nزير لب لا حول گويان ره گرفت\r\n( ( 2065 ) ) گفت چون از جد و پند و از جدال\r\nدر دل او بيش مىزايد خيال\r\n( ( 2066 ) ) پس ره پند و نصيحت بسته شد\r\nامر اعرض عنهم پيوسته شد\r\n( ( 2067 ) ) چون دوايت مىفزايد درد ، پس\r\nقصه با طالب بگو بر خوان عبس\r\n( ( 2068 ) ) چون كه اعمى طالب حق آمدست\r\nبهر فقر او را نشايد سينه خست\r\n( ( 2069 ) ) تو حريصى بر رشاد مهتران\r\nتا بياموزند عام از سروران\r\n( ( 2070 ) ) احمد ديدى كه قومى از ملوك\r\nمستمع گشتند و گشتى خوش كه بوك\r\n( ( 2071 ) ) اين رئيسان يار دين گردند خوش\r\nبر عرب اينها سرند و بر حبش\r\n( ( 2072 ) ) بگذرد اين صيت از بصره و تبوك\r\nز انكه الناس على دين الملوك\r\n( ( 2073 ) ) زين سبب تو از ضرير مهتدى\r\nرو بگردانيدى و تنگ آمدى\r\n( ( 2074 ) ) كاندرين فرصت كم افتد اين مناخ\r\nتو ز يارانى و وقت تو فراخ\r\n( ( 2075 ) ) مزدحم مىگرديم در وقت تنگ\r\nاين نصيحت مىكنم نز خشم و جنگ\r\n( ( 2076 ) ) احمد نزد خدا اين يك ضرير\r\nبهتر از صد قيصر است و صد وزير\r\n( ( 2077 ) ) ياد الناس معادن هين بيار\r\nمعدنى باشد فزون از صد هزار\r\n( ( 2078 ) ) معدن لعل و عقيق مكتنس\r\nبهتر است از صد هزاران كان مس\r\n( ( 2079 ) ) احمد اين جا ندارد مال سود\r\nسينه بايد پر ز عشق و درد و دود\r\n( ( 2080 ) ) اعمى روشن دل آمد در مبند\r\nپند او را ده كه حق اوست پند\r\n( ( 2081 ) ) گر دو سه ابله تو را منكر شوند\r\nتلخ كى گردى چو هستى كان قند\r\n( ( 2082 ) ) گر دو سه احمق تو را تهمت نهد\r\nحق براى تو گواهى مىدهد\r\n( ( 2083 ) ) گفت از اقرار عالم فارغم\r\nآن كه حق باشد گواه او را چه غم\r\n( ( 2084 ) ) گر خفاشى راز خورشيدى خوريست\r\nآن دليل آمد كه آن خورشيد نيست\r\n\r\n","description":"","footnote":"","page_name":" 524 ","page_number":528},
  {"content":"\r\n\r\n\r\n( ( 2085 ) ) نفرت خفاشكان باشد دليل\r\nكه منم خورشيد تابان جليل\r\n( ( 2086 ) ) گر گلابى را جعل راغب شود\r\nآن دليل ناگلابى مىبود\r\n( ( 2087 ) ) گر شود قلبى خريدار محك\r\nدر محكىاش در آيد نقص و شك\r\n( ( 2088 ) ) دزد شب خواهد نه روز اين را بدان\r\nشب نيم روزم كه تابم در جهان\r\n( ( 2089 ) ) فارقم فاروقم و غربال وار\r\nتا كه كاه از من نمىيابد گذار\r\n( ( 2090 ) ) آرد را پيدا كنم من از سپوس\r\nتا نمايم كاين نقوش است آن نفوس\r\n( ( 2091 ) ) من چو ميزان خدايم در جهان\r\nوانمايم هر سبك را از گران\r\n( ( 2092 ) ) گاو را داند خدا گوساله اى\r\nخر خريدارى و در خور كالهء\r\n( ( 2093 ) ) من نه گاوم تا كه گوساله‌ام خرد\r\nمن نه خارم كاشترى از من چرد\r\n( ( 2094 ) ) او گمان دارد كه با من جور كرد\r\nبلكه از آيينهء من روفت گرد\r\n\r\nآيه\r\n« خُذِ اَلْعَفْوَ وَأْمُرْ بِالْعُرْفِ وَأَعْرِضْ عَنِ اَلْجاهِلِينَ . » 7 : 199 ( 1 )  ( در بارهء آنان شيوهء عفو و اغماض را اتخاذ كن ، دستور به معروف و نيكو كارى بده و از نادانان اعراض كن ) .\r\n« عَبَسَ وَتَوَلَّى ، أَنْ جاءَه ، اَلأَعْمى ، وَما يُدْرِيكَ لَعَلَّه يَزَّكَّى ، أَوْ يَذَّكَّرُ فَتَنْفَعَه اَلذِّكْرى ، أَمَّا مَنِ اِسْتَغْنى ، فَأَنْتَ لَه تَصَدَّى ، وَما عَلَيْكَ أَلَّا يَزَّكَّى ، وَأَمَّا مَنْ جاءَكَ يَسْعى ، وَهُوَ يَخْشى ، فَأَنْتَ عَنْه تَلَهَّى ، كَلَّا إِنَّها تَذْكِرَةٌ . » 80 : 1 - 11 ( 2 ) \r\n","description":"","footnote":" ( 1 ) سوره الاعراف ، آيهء 199 . در قرآن مجيد در چند مورد به پيامبر اكرم دستور به اعراض داده شده است و بعضى از آنها با مقصود جلال الدين سازگار است ، از آن جمله كه النساء آيه 63 - السجدة آيهء 30 - النجم آيهء 29 . .  ( 2 ) سوره عبس ، آيهء 1 تا 11 . . ","page_name":" 525 ","page_number":529},
  {"content":"\r\n\r\n( قيافهء او عبوس شد و رو گرداند هنگامى كه نابينا بنزد او آمد ، تو چه مىدانى شايد او با اعمال نيكو پاك خواهد گشت . يا اين كه [ از آيات قرآنى و مواعظ تو 
  ] متذكر خواهد گشت و اين تذكر به حال او سودمند خواهد بود . اما كسى كه مستغنى است تو به او توجه مىكنى . چه تفاوتى به حال تو دارد اگر آن شخص مستغنى است تو به او توجه مىكنى . چه تفاوتى به حال تو دارد اگر آن شخص مستغنى پاكيزه نشود [ تو بابلاغ دين خدا مأمورى اگر بپذيرد به سود او است و اگر نپذيرد به ضرر او است 
  ] و اما كسى كه به سوى تو با جديت روى مىآورد و خشيتى دارد تو از او غفلت مىورزى البته اين قرآن وسيلهء تذكر است ) .\r\nشخص مورد ملامت اين داستان كه در سورهء عبس آمده است از نظر مفسرين مورد اختلاف است .\r\nبعضى از مفسرين گفته‌اند : خود پيغمبر اكرم بوده است ، بعضى ديگر مىگويند : مردى از بنى اميه بوده كه در آن جلسه حضور داشته است .\r\nداستان عبد اللَّه بن ام مكتوم\r\nصورت مختصر داستان چنين است كه روزى پيغمبر اكرم صلى الله عليه و آله با عده اى نشسته بودند . بعضى از اين عده شخصيتهاى برجستهء قوم خود بودند .\r\nعبد اللَّه بن ام مكتوم ( عبد اللَّه بن شريح بن مالك بن ربيعه الفهرى از بنى عامر بن لؤى ) وارد شد ، در اين حال پيغمبر اكرم با عتبه بن ابى ربيعه و ابو جهل ابن هشام و عباس بن عبد المطلب و ابى و اميه فرزندان خلف مشغول صحبت بود و آنها را به اسلام دعوت مىكرد .\r\nعبد اللَّه بن ام مكتوم در ميان صحبت پيامبر با آن شخصيتها مىگويد : يا رسول الله از آن چه كه خدا بر تو تعليم كرده است به من هم بخوان و تعليم فرماى .\r\nاين سؤال را با صداى بلند تكرار كرد و چون نابينا بود نمىديد كه آن حضرت در چه وضع حساسى قرار گرفته است .\r\nتكرار عبد اللَّه با صداى بلند حضرت را ناراحت كرد و با خود چنين گفت :\r\n","description":"","footnote":"","page_name":" 526 ","page_number":530},
  {"content":"\r\nاين شخصيتها خواهند گفت : پيروان محمد صلى الله عليه و آله نابينايان و بردگان هستند لذا پيامبر اكرم از عبد اللَّه اعراض كرد . به همان اشخاص روى آورد كه با او مذاكره مىكردند . آيات فوق در اين مورد نازل شده است ، پس از نزول اين آيات پيغمبر اكرم همواره عبد اللَّه را اكرام و احترام مىكرد و مىگفت : مرحبا به كسى كه خدا در بارهء او مرا ملامت كرده است و احتياجاتش را مىپرسيد و دوباره او را در دو جنگ در مدينه به جاى خود گذاشت . اگر چه خشمگين شدن پيامبر اكرم صلى الله عليه و إله از عبد اللَّه بن ام مكتوم به جهت هدف بزرگترى كه در نظر داشت كوچكترين ناشايستى ندارد . اما با لحاظ ساير آيات كه در توصيف پيغمبر اكرم صلى الله عليه و آله آمده است :\r\n« وَإِنَّكَ لَعَلى خُلُقٍ عَظِيمٍ . » 68 : 4 ( 1 )  ( تو داراى اخلاق بزرگ هستى ) .\r\n« لَقَدْ جاءَكُمْ رَسُولٌ مِنْ أَنْفُسِكُمْ عَزِيزٌ عَلَيْه ما عَنِتُّمْ حَرِيصٌ عَلَيْكُمْ بِالْمُؤْمِنِينَ رَؤُفٌ رَحِيمٌ . » 9 : 128 ( 2 )  ( پيامبرى از خودتان به سوى شما آمده است ، دشوارىها و ضررهايى كه به شما روى مىآورد براى او سخت است ، حرص و اشتياقش به شما و براى شما است به مؤمنين رؤوف و رحيم است ) .\r\nو نيز با بيانات مختلفى به او دستور داده شده بود كه از خشم و عصبانيت و خشونت بر كنار باشد مانند آن آيه كه مىگويد :\r\n« فَبِما رَحْمَةٍ مِنَ الله لِنْتَ لَهُمْ وَلَوْ كُنْتَ فَظًّا غَلِيظَ اَلْقَلْبِ لَانْفَضُّوا مِنْ حَوْلِكَ 3 : 159 . . . » ( 3 )  ( به رحمت خداوندى است كه به آنها نرم شده اى اگر تند خو و سخت دل باشى از پيرامون تو پراكنده مىشوند . )\r\n","description":"","footnote":" ( 1 ) سوره القلم ، آيهء 4 . .  ( 2 ) سوره التوبة ، آيهء 128 . .  ( 3 ) سوره آل عمران ، آيهء 159 . . ","page_name":" 527 ","page_number":531},
  {"content":"\r\nو نيز آيات فراوانى در انتقاد از اعتنا به اشخاص چشمگير جوامع كه به حق و حقيقت نمىگرايند وارد شده است مانند :\r\n« وَقالَ اَلْمَلأُ مِنْ قَوْمِ فِرْعَوْنَ أَ تَذَرُ مُوسى وَقَوْمَه لِيُفْسِدُوا فِي اَلأَرْضِ وَيَذَرَكَ وَآلِهَتَكَ ؟ قالَ سَنُقَتِّلُ أَبْناءَهُمْ وَنَسْتَحْيِي نِساءَهُمْ وَإِنَّا فَوْقَهُمْ قاهِرُونَ . » 7 : 127 ( 1 )  ( اشخاص بزرگ و چشمگير قوم فرعون به او گفتند : آيا موسى و قوم او را رها مىكنى كه در روى زمين افساد كنند و تو و خدايان تو را كنار بگذارند ؟ [ فرعون 
  ] گفت : به زودى فرزندان آنان را مىكشيم و ناموس زنهايشان را هتك مىكنيم و ما بالاتر از آنها به آنها پيروزيم ) .\r\nدر حدود 20 آيه از قرآن مجيد در بارهء فساد و اعتراض چشمگيران جوامع و دعوت آنها به سوى حق و حقيقت وارد شده است ، گويى يك سنت جاريه بوده است كه همواره مانع اساسى پيش رفت پيامبران در كارشان همان اشراف و چشم پر كنهاى جوامع بوده‌اند كه دفاع از وضع موجود را كه كه امورى آنها را تثبيت مىكند اصل ضرورى خود مىدانستند ، با اين حال چگونه مىتوان خوشرويى و استقبال اشراف و چشمگيران را از آن جهت كه چشمگير به پيامبر عزيز نسبت داد ؟ با ملاحظهء مجموع مسائل مزبوره نسبت حادثهء « عَبَسَ وَتَوَلَّى » 80 : 1 به پيامبر اكرم بسيار بعيد به نظر مىرسد ، ولى مطلب ديگرى در اين مورد وجود دارد كه تذكر بان بىفايده نيست و آن اين است كه مطابق تمام منابع معتبر حرص و اشتياق پيامبر اكرم به ارشاد مردم فوق العاده زياد بوده است و با نظر به اين كه با ايمان آوردن اشخاص متنفذ و مشهور كار ارشاد و هدايت با سرعت و آسانى انجام مىگرفت ، لذا پيامبر اكرم بدون كوچكترين طمع در شخصيت يا ثروت و نفوذ آنان هدفى جز اين نداشت كه موفقيتش در توسعه و تعميم اسلام با سرعت بيشتر و سهولت انجام بگيرد و خشمگين شدنش به عبد اللَّه بن امّ\r\n","description":"","footnote":" ( 1 ) سوره الاعراف ، آيهء 127 . . ","page_name":" 528 ","page_number":532},
  {"content":"\r\nمكتوم به جهت تكرار و به اصطلاح داد زدن و به هم زدن كوشش پيغمبر بوده است . بنا بر اين عتاب عبس و تولى از مقام پيامبر عزيز نمىكاهد .\r\nنظير اين داستان در سورهء انعام بدين ترتيب وارد شده است « وَلا تَطْرُدِ اَلَّذِينَ يَدْعُونَ رَبَّهُمْ بِالْغَداةِ وَاَلْعَشِيِّ يُرِيدُونَ وَجْهَه ما عَلَيْكَ مِنْ حِسابِهِمْ مِنْ شَيْءٍ وَما مِنْ حِسابِكَ عَلَيْهِمْ مِنْ شَيْءٍ فَتَطْرُدَهُمْ فَتَكُونَ مِنَ اَلظَّالِمِينَ . » 6 : 52 ( 1 )  ( كسانى را كه صبحگاه و شامگاهان خداى خود را از روى اخلاص به مقام ربوبى مىخوانند طرد مكن ، از حساب موقعيت آنان چيزى بر تو نيست ، [ و بالعكس 
  ] از حساب و موقعيت تو بر آنها چيزى وجود ندارد ، اگر آنان را طرد كنى از ستمكاران خواهى بود ) .\r\nدر مورد نزول اين آيه چنين گفته شده است كه :\r\nثعلبى از عبد اللَّه بن مسعود روايت كرده است كه عده اى از متنفذين قريش به پيامبر اسلام رسيدند ، جمعى از ناتوانان مسلمين ( صهيب ، خباب ، بلال ، عمار ) با پيامبر نشسته بودند . آن اشراف و متنفذين گفتند : اى محمد صلى الله عليه و آله به عوض قوم خود [ كه رجال و اشرافاند 
  ] به اين ناتوانان و فقرا قناعت ورزيدى ؟ آيا ما مىتوانيم از اين بىنوايان پيروى كنيم ؟ آيا اينان هستند كه خداوند بر آنها احسان كرده و منت گذاشته است ( با بعثت تو ) ؟ ضعفا و بىنوايان را از پيرامون خود دور كن ، اگر آنان را طرد كردى شايد ما دور و بر تو را بگيريم و از تو تبعيت كنيم . آيهء فوق در بارهء اين حادثه نازل شده و پيامبر را از طرد بىنوايان منع كرده است . اين اشراف عبارت بودند از اقرع بن حابس تميمى و عيينة بن حصين فزارى و جمعى ديگر از امثال اينان .\r\nاز سلمان و خباب نقل شده است كه آيه در بارهء ما نازل شده است .\r\nمىگويند : پيغمبر با ما و بلال و صهيب و عمار و جمعى ديگر از ضعفاى مسلمين نشسته بود ، اشخاص نامبردهء فوق كه از اشراف بودند ، وارد شدند و گفتند : يا\r\n","description":"","footnote":" ( 1 ) سوره الانعام ، آيهء 52 . . ","page_name":" 529 ","page_number":533},
  {"content":"\r\nرسول الله اين ضعفا را طرد كن ، زيرا ، نمايندگان و بزرگان عرب مىآيند و ما را كه با اين ضعفاء مىبينند خجالت مىكشيم ، تو مىتوانى در موقع اجتماع ما با تو اين بىنوايان را دور كنى ، هنگامى كه ما رفتيم دوباره بحضور تو بر گردند ، پيامبر پيش نهاد آنها را اجابت كرد ، آنان گفتند : اين معاهده كتبا انجام بگيرد . پيغمبر على عليه السلام را خواست كه معاهده را بنويسد [ و ما همگى نشسته بوديم و تماشا مىكرديم 
  ] ناگهان جبرئيل نازل شده اين آيه را به پيغمبر خواند ، در نتيجه پيغمبر اكرم صحيفه اى را كه بنا بود معاهده در آن نوشته شود دور انداخته روى به ما آورد و ما به او نزديك شديم و پيغمبر به ما مىگفت :\r\n« كَتَبَ رَبُّكُمْ عَلى نَفْسِه اَلرَّحْمَةَ . » 6 : 54 ( خداى شما براى خويشتن رحمت را مقرر فرموده است ) .\r\nپس از اين حادثه با او مىنشستيم وقتى كه مىخواست برخيزد بر مىخاست و ما را به حال خود مىگذاشت .\r\nخدا اين آيه را نازل كرد كه :\r\n« وَاِصْبِرْ نَفْسَكَ مَعَ اَلَّذِينَ يَدْعُونَ رَبَّهُمْ 18 : 28 . . » .\r\n( شكيبايى داشته باش [ نفس خود را شكيبا ساز 
  ] با آن كسانى كه خداى خود را مىخوانند . . . ) .\r\nو مىگفت زندگى و مرگ من با شما است . ( 1 )  و مفسرين در اين داستان كسى جز خود پيغمبر اكرم را ذكر نكرده‌اند .\r\nبه اضافهء اين كه اين گونه عتابها كه در قرآن مجيد آمده است قوىترين دليل بر اين است كه قرآن گفتهء پيغمبر اكرم نيست و بطور يقين از خدا نازل شده است ، زيرا ، هيچ كس مخصوصاً شخصى كه رهبرى جامعه بلكه تمام جوامع انسانى را به عهده گرفته است ، خود را مورد عتاب و ملامت قرار نمىدهد و در قرآن در موارد متعددى اين گونه\r\n","description":"","footnote":" ( 1 ) مجمع البيان طبرسى ، ج 4 ص 305 و 306 . . ","page_name":" 530 ","page_number":534},
  {"content":"\r\n\r\nعتاب به پيغمبر وجود دارد .\r\nبه طور حتم اين عتاب به هيچ وجه با معصوم بودن پيغمبر اسلام منافاتى ندارد . زيرا ، اگر ما امكان ذاتى اشتباه و لغزش را منكر شويم موضوع اختيار منفى مىگردد و اثبات فضيلت بر آنان با دشوارى مواجه مىشود . بلى ، خصوصيت داستان عبس و تولى در اين است كه بعضى از آيات اين سوره با آن چه كه از ساير آيات و منابع معتبر در بارهء پيغمبر ثابت شده است منافات دارد . شدت سرزنش را در اين آيات توجه فرماييد : « عبس و تولى » ( عبوس شد و رو گرداند ) و « اما من استغنى . فانت له تصدى » ( اما كسى كه مستغنى است به او مىپردازى ) « و ما عليك ألا يزكى » ( به تو چه يا چه چيزى دامن گير تو خواهد شد اگر آن مستغنى تزكيهء نفس نكند ) « و اما من جاء ك يسعى و هو يخشى . فانت عنه تلهى » ( اما كسى كه [ عبد اللَّه نابينا 
  ] كه با جديت به سوى تو روى آورده و از خدا مىترسد ، تو از او اعراض مىكنى ) اين گونه سرزنشها با آن توصيفات فوق العاده در بارهء خاتم الانبياء و دستوراتى كه پيغمبر از خدا دريافته بود سازگار نيست .\r\nطبرسى روايتى از امام صادق عليه السلام نقل كرده است كه آيات فوق در بارهء مردى از بنى اميه است كه در موقع ورود عبد اللَّه بن ام مكتوم در پيش پيغمبر نشسته بود .\r\nروايت\r\n« الناس معادن كمعادن الذهب و الفضه . » ( 1 )  ( مردم معدنهايى هستند مانند معادن طلا و نقره . )\r\n","description":"","footnote":" ( 1 ) سفينة البحار ، ج 2 ص 168 . . ","page_name":" 531 ","page_number":535},
  {"content":"\r\n\r\n\r\nگفت از اقرار عالم فارغم\r\nآن كه حق باشد گواه او را چه غم\r\n\r\nرهبران بايستى از اصول تثبيت شده تبعيت كنند نه اين كه خود را به دست خواسته هاى بشرى بسپارند\r\nتقريباً يك قرن و نيم مىگذرد كه داستان پيش روان جوامع بشرى از همان افسانهء ملا نصر الدين پيروى مىكند . مىگويند : روزى ملا نصر الدين از كوچه اى عبور مىكرد ، بچه ها دور او را گرفتند و با سؤالات و متلك گويىها و شوخى و دشنام ملا نصر الدين را ناراحت كردند . ملا ديد كه به هيچ وجه نمىتواند از دست بچه ها نجات پيدا كند ، فكرى مىكند و مىگويد : بچه ها چرا معطليد ؟ در آن كوچهء چهارم طرف دست راست دارند حلوا پخش مىكنند ، زود خودتان برسانيد كه حلوا را تمام مىكنند و به شما نمىرسد . بچه ها ملا را رها كرده به سوى آن كوچه كه ملا نشانى داده بود مىدوند ملا دنبال آنان نگريسته با خود مىگويد : چطور ممكن است اين همه بچه كار عبث و بىهوده انجام بدهند حتماً اين مطلب واقعيت دارد كه در كوچه حلوا پخش مىكنند اين نظريه را خودش هم تأييد مىكند و دنبال آنها راه مىافتد در اين دوران عدهء زيادى از رهبران فكرى به جاى آن كه بنشينند و حقيقتاً مشكلات بشرى را رسيدگى كرده و به دردهاى خانمان سوز جوامع انسانى چاره جويى كنند . ( به جهت راحت طلبى و يا نارسايى مغزى ) مطالبى را روى كاغذ مىآورند ، اين مطالب به جهت داشتن مارك تازگى و يا به جهت داشتن مارك تازگى و يا به جهت داشتن خاصيت قانون و اصل شكنى كه افراد را در فعاليتهاى طبيعى خود آزاد مىگذارد ، مردم را جلب مىكند وقتى كه مردم جلب شدند آقاى متفكر و رهبر كه قبلًا دليل منطقى بر گفتهء خود نشان نداده بود پس از جلب شدن مردم با تمام حماسه و شور و شعف فرياد مىزند كه واقعيت نظريات من به خود انسانها مستند است كسى نيست كه برخيزد و بگويد :\r\n","description":"","footnote":"","page_name":" 532 ","page_number":536},
  {"content":"\r\nآقاى عزيز اين تو بودى كه از شخصيت خود استفاده كرده مردم را كه تشنه و طالب تازه و گسستن زنجير اصل و قانون مىباشند تحريك و به عمل به نظريهء خود وادار كرده اى . تو با اين منطق مىدانى چه مىگويى ؟ تو مىگويى : مردم من درست مىگويم ، زيرا ، من درست مىگويم اين ضد منطق هنگامى كه در گذرگاهش از حالت ضعف و سرعت انسانها در پذيرش اشباع مىشود نام منطق اجتماع به خود مىگيرد .\r\nحقيقتاً جاى تأسف و شرمسارى است كه يك متفكر و رهبر سازنده با اين گونه جملات خود و ديگران را بفريبد كه : ( بلى ، مردم امروز اين را يا آن را مىخواهند . ) و ( مردم ديگر معنويت و كمال و شخصيت را براى خويش مطرح نمىكنند . ) آن گاه نتيجه مىگيرد كه پس ما هم در نشان دادن راه هاى ساده تر و برداشتن موانع به مردم كمك كنيم آقاى متفكر و رهبر ( به اصطلاح خودت ) مردم را آزاد بگذاريد ، آنها را به فرا گرفتن مسائل عالى علوم رياضى و فيزيكى و روانى و جامعه شناسى وادار نكنيد ، بگذاريد ، خوش باشند ، مغزشان را شكنجه ندهيد ، آنان يك مرجع بيش ندارند و آن هم اپيكور است . كه نويسندگان سوداگر تفسير آن را به عهده مىگيرند .\r\nاين يكى از آن تناقضات است كه از يك طرف مىگوييم : اكتشاف و اختراع و دست يافتن به اسرار و رموز طبيعت احتياج به جهش فكرى نوابغ دارد و اگر بخواهيم زنجير منطق و شناسائىهاى معمولى را به دست و پاى نوابغ ببنديم آنان نخواهند توانست حتى يك گام در راه كشف مجهولات بردارند . نتيجهء اين مطلب به صورت قضيهء ذيل در مىآيد :\r\nاى انسان نابغه مردم زده مباش منطق كلاسيك زده مباش تو به فعاليت شخصى و روانى خود توجه كن و راهت را بگير و برو .\r\nاز طرف ديگر مىگوييم : بگذاريد هر چه كه مردم مىخواهند انجام بدهند و در اشباع خواسته هاى خود به طور مطلق آزادى داشته باشند ، اين مطلب به اين اصل تكيه مىكند كه : حقيقت چيزى است كه مردم آن را مىخواهند . بنا بر اين اگر هزار رهبر فكرى با تمام اخلاص بخواهند چيزى بر خلاف خواستهء مردم بگويند مطابق\r\n","description":"","footnote":"","page_name":" 533 ","page_number":537},
  {"content":"\r\nمنطق فوق بىهوده و باطل بوده و نتيجهء آن به صورت قضيهء ذيل در خواهد آمد :\r\nاى رهبران روحى بشرى نبوغ تان را در تصديق روش طبيعى حيوانى مردم به كار بيندازيد و حتى به آنان كه با حالت نگرانى در سقوط به سراشيب حيوانيت راه مىپيمايند تسليت بدهيد ، منطق و فلسفه براى آنان بتراشيد .\r\nاين است آن روش خطرناك كه بشر را در دو قسمت متضاد تقسيم سر گردان مىكند :\r\nقسمت اول - اطلاع به جهان هستى - در اين قسمت دست و پاى انسانها را مىبندند و رهبران علمى را آزاد مىگذارند ، مردم را پيرو و رهبران را پيش رو مىخوانند .\r\nقسمت دوم - ( شدن ) - به اين معنى كه بشر با بد بختىها و جهالت و بىنوايىهاى گوناگونش كه فرياد مىزند : آقايان رهبران من چه بايد بشوم ؟ مىخواهيد من به شكل كدامين موجود در آيم .\r\nسقراط يا چنگيز ، على بن ابى طالب يا ابن ملجم مرادى ، ويكتور هوگو يا گاوررش لات پاريس ؟ ( كه در كتاب بىنوايان مطرح شده است ) .\r\nدر اين قسمت مىگويند : به ما چه ؟ ما چكاره‌ايم ؟ اين خواسته مردم است ، خواسته هاى مردم از طبيعت آنان بر مىخيزد ، ما نمىتوانيم با طبيعت انسانها مبارزه كنيم بنا بر اين يا بايستى بشر به دو قسمت متضاد تقسيم شود : در يكى پيرو و در ديگرى پيش رو باشد ، چنان كه توضيح داديم و يا اين كه بشر يك حقيقت بوده باشد ، ولى ما با تفكرات تناقض آميز خود براى او آن زندگى را بسازيم كه به هيچ وجه قابل تفسير و تحليل نباشد .\r\nبيت مورد تفسير ما اين است :\r\n\r\n( ( 2083 ) ) گفت از اقرار عالم فارغم\r\nآن كه حق باشد گواه او را چه غم\r\n\r\n","description":"","footnote":"","page_name":" 534 ","page_number":538},
  {"content":"\r\n\r\nمنطق پيامبران كه شالودهء خود را روى وحدت شخصيت انسانها بنا نهاده است مىگويد :\r\nما تابع خواسته هاى حيوانى انسانها نيستيم ، آنها مطابق قوانينى كه موجوديتشان اقتضا مىكند زندگى طبيعى خود را تنظيم خواهند كرد ، وظيفهء ما پيش برد شخصيت روحى آنان است ، شخصيتى كه نقطهء تابش شعاع خورشيد الهى است ، ما بايستى اين هستهء اصيل را كه در نهاد آنها كاشته شده است برويانيم و بارور بسازيم و حتى در اين راه از روييدن خارهايى كه از خارستان طبيعت حيوانى آنها سر بر مىكشد جلوگيرى خواهيم كرد ، خواه اين مردم سود جو و طبيعت پرست درك و تصديق بكنند يا نه . ماييم كه مىخواهيم آنها را بسازيم نه اين كه آنها بتوانند ما را بسازند .\r\n\r\n( ( 2085 ) ) نفرت خفاشكان باشد دليل\r\nكه منم خورشيد تابان جليل\r\n\r\nاگر فرد يا گروه يا جامعه اى كه در فساد غوطه ور است شخصى را طرد كند به اين عنوان كه هم سنخ با ما نيست بدون ترديد آن شخص يكى از راد مردان است\r\nابو الطيب المتنبى مىگويد :\r\n\r\nو إذا اتتك مذمتى من ناقص\r\nفهي الشهادة لى بانى كامل ( 1 )  (\r\n\r\nاگر مذمت من از يك انسان ناقص به تو برسد [ يعنى بشنوى كه انسان ناقصى مرا مذمت مىكند 
  ] خود اين گواهست كه من فردى كاملم ) .\r\nنظر ناقصها به كاملها و كاملها به ناقصها متفاوت است .\r\nاگر شخصى كه كامل فرض شده است واقعاً كامل بوده باشد در مقابل ناقص ممكن\r\n","description":"","footnote":" ( 1 ) ديوان متنبّى ، برقوقى ، ص 468 . . ","page_name":" 535 ","page_number":539},
  {"content":"\r\nاست يكى از دو موقعيت را داشته باشد :\r\nيك - فردى است كه با داشتن وضع مخصوص به خود زندگانى مىكند و نقاطى در زندگانى ندارد كه مورد تزاحم و تصادم با افراد ناقص بوده باشد ، اين موقعيت بىطرفانه اى را كه به خود گرفته است ، ممكن است به جهت يأس و نوميدى باشد كه در بارهء اصلاح افراد ناقص به او دست داده و ممكن است در مقدار توانايى خود ترديد داشته و نمىداند كه در پيش برد شئون انسانهاى ناقص چه توانايى دارد و چه كارى مىتواند انجام بدهد ، در صورت ياس و نوميدى همواره در رنج و شكنجهء روحى غوطه ور خواهد شد ، زيرا ، نمىتواند وظيفه اى را كه به عهده دارد انجام بدهد و از طرف ديگر سقوط انسانها را مىبيند و گويى اجزاء روحش در حال متلاشى شدن است و نيز مردم را به دو قسمت تقسيم مىكند : قسمتى كه توانايى به خود آمدن و تكامل را دارند ، ولى هوى و هوس و اشباع آن را مقدم مىدارند قسمت ديگر مانند موجودات ناخود آگاه هميشه دنباله رو پيش روان هستند ، بدون ترديد ريشهء شكنجهء روحى فرد كامل ناشى از قسمت اول از مردم بوده و از آنها متنفر مىباشند . اما در مقابل قسمت دوم حالت روانى او به حسرت و تأسف و اندوه نزديكتر است تا به تنفر و انزجار .\r\nاگر موقعيت بىطرفى ناشى از ترديد در مقدار توانايى بوده باشد كه خود باعث عدم تشخيص وظيفه مىگردد ، تا آن جا كه يقين به گمراهى و سقوط مردم دارد وضع روانى او مطابق دو قسمت كه در بالا گفتيم مختلف مىباشد ، و در موارد ترديد اضطراب روانى او منحصر به عدم تشخيص وظيفه مىباشد كه براى انسانهاى كامل واقعاً رنج آور است .\r\nدو - فردى است كه توانايى خود را احراز نموده و ترديدى هم در وظيفهء خود ندارد .\r\nاين گونه اشخاص در زندگانى با دو قسم افراد ناقص روبه رو مىشوند قسمتى از آنها بدون تعمد و تقصير معينى و بدون اختيار در مراحل پست دست و پا مىزند ، اينان در نظر مردان كامل مورد ترحم و به تكميل و پيش برد نيازمند مىباشند ، قسم ديگر\r\n","description":"","footnote":"","page_name":" 536 ","page_number":540},
  {"content":"\r\nاز آنها كسانى هستند كه از روى تعمد و با داشتن اختيار در مراحل پست حيوانى خود را به زنجير كشيده‌اند ، اينان افرادى هستند كه مانند جانوران موذى در مقابل افراد تكامل يافته مطرح مىشوند .\r\nاما نظر افراد ناقص به رشد يافتگان قافلهء بشرى بر سه قسم عمده تقسيم گردد :\r\nقسم اول - آنان كه به نقص و عقب ماندگى و لزوم بر طرف كردن آن متوجه شده‌اند نظر اينان به رشد يافتگان همان نظر بيمار به پزشك است كه خواه به زبان بياورد يا نه وضع وجودى او در طلب درمان درد خويش است كه بتواند بيمارى خود را بر طرف نمايد .\r\nقسم دوم - كسانى هستند كه هيچ گونه اطلاعى از پستى و نقص خود ندارند و در عين حال موقعيت خود را در رهگذر زندگانى شايسته ترين موقعيت مىدانند ، اينان همان قربانىهاى جهل مركب هستند كه تاريخ در هر دوره افراد خيلى فراوان از آنها سراغ مىدهد ، هيچ صنفى از انسانها مانند اين گروه در زندگانى در خسارت غوطه ور نيستند .\r\n« قُلْ هَلْ نُنَبِّئُكُمْ بِالأَخْسَرِينَ أَعْمالًا . اَلَّذِينَ ضَلَّ سَعْيُهُمْ فِي اَلْحَياةِ اَلدُّنْيا وَهُمْ يَحْسَبُونَ أَنَّهُمْ يُحْسِنُونَ صُنْعاً . » 18 : 103 - 104 ( 1 )  ( به آنان بگو : آيا به شما خبر بدهم كه زيانكارترين مردم از نظر عمل كيست ؟ كسانى هستند كه كوشش آنها در زندگانى دنيا گمراه و پوچ است و آنان گمان مىكنند كه كار نيكو مىكنند ) .\r\nاين قسم از اشخاص ضد بشريتند ، اينان ضد علم و تكاملاند ، اگر ديديد اين گونه اشخاص كسى را مورد ملامت و مذمت قرار داده‌اند بايد بدانيد كه آن شخص در راه تكامل است كه مانند خورشيد درخشان ديده گان اين خفاش پست فطرت را ناراحت كرده است .\r\nقسم سوم - كسانى هستند كه اصلا نقص و كمال براى آنان مطرح نيست ،\r\n","description":"","footnote":" ( 1 ) سوره الكهف ، آيهء 103 و 104 . . ","page_name":" 537 ","page_number":541},
  {"content":"\r\n\r\nمانند چار پايان در مقابل عوامل درونى و برونى حركت مىكنند .\r\nاينان همانند زمينهاى خام هستند كه هر چه در آنها كاشته شود مىرويد و بارور مىشود ، اين افراد هستند كه طلبكار جدى پيش روان بشريت هستند ، اگر چه حتى به خود دين و بدهكار و طلبكار هم توجهى نداشته باشند .\r\nاينان اگر مدح و ستايشى در بارهء رشد يافتگان بگويند ، همان اندازه اعتبار دارد كه ملامت و مذمت در باره عقب ماندگان ابراز كنند ، هيچ يك از دو نظريهء آنان از چيز قابل توجهى كشف نمىكند .\r\nتفسير ابيات\r\nآن مرد مسلمان خير انديش وقتى كه ديد پند و اندرز او در آن شخص ابله و احمق اثر كند لا حول گويان او را ترك كرده راه خود را پيش گرفت . با خويشتن چنين مىگفت : اكنون كه كوشش و پند و احتجاج من نتيجه اى جز افزودن خيال و بد گمانى در درون او ندارد ، خوبست كه راه خود در پيش گيرم [ و او را به همان جهل مركبش بسپارم تا او را در موقع سقوط به سيه چال مرگ و نابودى بيدارش كند 
  ] .\r\nاكنون راه پند و نصيحت بسته شده مشمول دستور الهى اعرض عنهم گشته‌ام در آن موقع كه مىبينيد سكنجبينهاى شما صفرا مىفزايد و هر دوايى كه آماده مىكنيد باعث درد بيشترى مىگردد ، دست از آن بيمارى [ كه با خود به مبارزه برخاسته است 
  ] برداريد ، برويد با كسى در ميان بگذاريد كه طالب دوا است . داستان عبس و تولى را بخوانيد ، در اين داستان خواهيد ديد كه خداى ما به پيامبر اكرم مىفرمايد : آن نابينا ( عبد اللَّه بن ام مكتوم ) چون در جستجوى حق و حقيقت به سراغ تو آمده است از آن جهت كه يكى از بىنوايان است نبايد دل او را به درد بياورى ، ما مىدانيم كه علت اشتياق تو به ارشاد شخصيتهاى متنفذ و چشمگير چيست ؟ علت اين اشتياق اين است كه غالباً مردم عامى تابع شخصيتهاى متنفذ و مشهور مىباشند .\r\n","description":"","footnote":"","page_name":" 538 ","page_number":542},
  {"content":"\r\nتو از ايمان سلاطين و بزرگان جوامع كه بر عرب و حبشه و سايرين سيطرهء دارند خوشحال گشتى . براى اين كه مردم معمولى غالباً از آيين بزرگان و ملوك خود پيروى مىكنند و در نتيجه شهرت و صداى دين توبه شهرها و كشورها طنين انداز مىگردد . بدين جهت از آن نابينا كه به قصد هدايت پيش تو آمده بود روى گردان شدى و استدلالت اين بود كه اكنون رؤسا و متنفذين عرب براى هدايت شدن پيش من آمده‌اند و بهترين فرصت به دست آمده است ، من بايستى باينان بپردازم ، اما عبد اللَّه بن ام مكتوم از دوستان و ياران خودمان است و فرصت براى او فراوان است ، در اين موقع حساس نبايستى جلسهء ما متشنج گردد و من از روى خشم و ستيز به عبد اللَّه توبيخ نمىكنم ، بلكه پند و اندرزش داده‌ام .\r\nخدا مىفرمايد : اى پيامبر ما همين نابينايان بىسواد در نزد خدا از صد قيصر و وزير شايسته است .\r\nمردم مانند معادن طلا و نقره هستند ، به ظاهرشان ننگريد ، گاهى يك معدن از صدها هزار معدن ديگر گران بهاتر است ، يك معدن لعل و عقيق از صدها هزار معدن مس پر ارزشتر است . در آئين مقدس اسلام و در راه تكامل مسئله مال مطرح نيست ، بلكه سينه اى مىخواهيم پر از عشق و درد هجران و اشتياق وصال . حال كه نابيناى روشن دل به حضور تو شتافته است در به رويش مبند و پندش ده ، زيرا - اوست كه شايستهء پند تو است .\r\nبگذار چند نفر احمق رسالت تو را انكار كنند ، تو كه انبار قند و شكرى از اين انكار و ترديدها چه تلخى به تو خواهد رسيد ؟ بگذار دو سه احمق تو را متهم بسازند ، جايى كه خدا به حقانيت تو گواهى مىدهد اتهام احمقانهء بىخبران چه ضررى به صدق و واقعيت تو خواهد رسانيد ؟ پيامبر ما مىگويد : بدان جهت كه حق تعالى مرا تصديق كرده و به صدق و حقيقت من شهادت داده است ، از اقرار و انكار جهانيان بيمى ندارم .\r\nاگر ديديد كه خفاشى از يك خورشيد خوشحال است و از آن لذت مىبرد ، بدانيد كه آن خورشيد واقعى نيست و بالعكس تنفر و انزجار خفاش خود دليل آن است كه\r\n","description":"","footnote":"","page_name":" 539 ","page_number":543},
  {"content":"\r\nمورد نفرتش همان خورشيد تابان است . اگر ديديد كه مايع گلاب نمايى مورد رغبت و ميل جعل است ، يقين بدانيد كه آن گلاب نيست [ زيرا جعل كه ساختمان شامه اش خواهان بوى كثيف و ناراحت كننده است از عطر خوشبوى گلاب متنفر است 
  ] و بدينسان اگر ديديد كه يك سكهء قلب موجودى را به عنوان محك مىپذيرد ، بايستى در خود آن محك ترديد كرد ، زيرا ، اگر محك واقعيت داشته باشد قلب را رسوا خواهد كرد .\r\nهمه مىدانيم كه دزد هميشه شب تاريك را مىخواهد نه روز را ، من ( پيامبر اكرم ) شب نيستم كه مورد تمايل دزدان تبه كار باشم ، من همان روز روشنم كه جهانى را منور خواهم ساخت . جدا كنندهء حق از باطل ، من مانند آن پرويزن هستم كه دانه هاى خالص از آن عبور مىكند نه كاه هاى بىمقدار . منم كه مىتوانم آرد را از سپوس جدا كنم و نشان بدهم كه در ميان اين همه انسانها نقش انسان كدامست و خود انسانى چيست ؟ [ انسان را از انسان نما تفكيك مىكنم 
  ] .\r\nمن مانند ميزان خداوندى هستم كه سبك و سنگين را از يكديگر تميز مىدهم ، اين است اصل عمومى كه همواره گوساله صفتان هستند كه گاو را به خدايى مىپذيرند ، آرى خريدارى كه خر است كالاى مناسب خود ( خرى ) را طالب است . من كه گاو نيستم كه گوساله خريدارم باشد و من آن خار نيستم كه شترى براى چريدن به سراغم بيايد .\r\nآن احمقان تبه كار كه با من به مبارزه بر مىخيزند گمان مىكنند كه مىتوانند ضررى به من برسانند ، اين را نمىدانند كه با آن مبارزه شان آيينهء روح مرا صاف و صيقلى مىكنند .\r\n","description":"","footnote":"","page_name":" 540 ","page_number":544},
  {"content":"\r\n\r\n\r\nتملق كردن ديوانه جالينوس را و ترسيدن جالينوس\r\n\r\n( ( 2095 ) ) گفت جالينوس با اصحاب خود\r\nمر مرا تا آن فلان دارو دهد\r\n( ( 2096 ) ) پس به دو گفت آن يكى كاى ذو فنون\r\nاين دوا خواهند از بهر جنون\r\n( ( 2097 ) ) دور از عقل تو اين ديگر مگو\r\nگفت در من كرد يك ديوانه رو\r\n( ( 2098 ) ) ساعتى در روى من خوش بنگريد\r\nچشمكم زد آستين من دريد\r\n( ( 2099 ) ) گر نه جنسيت بدى در من ازو\r\nكى رخ آوردى به من آن زشت خو\r\n( ( 2100 ) ) گرنه ديدى جنس خود كى آمدى\r\nكى به غير جنس خود را بر زدى ؟\r\n( ( 2101 ) ) چون دو كس بر هم زند بىهيچ شك\r\nدر ميانشان هست قدر مشترك\r\n( ( 2102 ) ) كى پرد مرغى به جز با جنس خود\r\nصحبت ناجنس گور است و لحد\r\n( ( 2101 ) ) چون دو كس بر هم زند بىهيچ شك\r\nدر ميانشان هست قدر مشترك\r\n\r\nگرايش انسانى به انسان ديگر قدر مشتركى را ميان آن دو اثبات مىكند\r\nاگر چه در مباحث گذشته در بارهء تمايل دو موجود هم جنس ، هم نوع ، هم صفت به يكديگر مطالبى گفته شده است . در تحليل اين بيت مسئلهء ديگرى را متذكر مىشويم :\r\nآن چه كه در حركات و پديده هاى جهان طبيعى بىجان ديده مىشود اين است كه گروهى از عناصر در حال پيچ و تاب و تجزيه و تركيب به سر مىبرند . اين حركات گوناگون در اجزايى صورت مىگيرد كه نسبتها و روابط مختلفى با يكديگر دارند و از اين اصل كه موجودى به جهت هم جنسى با موجود ديگر به سوى يكديگر كشيده شود ديده نمىشود ، بلكه آن چه كه قابل مشاهده است اين است كه موجودات متضاد\r\n","description":"","footnote":"","page_name":" 541 ","page_number":545},
  {"content":"\r\nو متخالف با يكديگراند كه مىتوانند با تكاپو و جذب و دفع حوادثى را به وجود بياورند .\r\nبنا بر اين بحث فوق در قلمرو جانداران منحصر مىشود و اين اصل تجانس در آنها وجود دارد ، يعنى افراد هر نوع از حيوانات الفت و انس مخصوصى با يكديگر دارند ، آيا براى هر نوع از حيوانات يك حقيقت كلى وجود دارد كه افراد محسوس مانند سايه هاى او هستند ( مثل افلاطونى ) ؟ يا تشابهى كه در اعضاء و صورت و حركات طبيعى و پديدهء توالد و تناسل در يكديگر مىبينند به هم مىپيوندند ؟ احتمال اولى معقولتر و احتمال دوم علمىتر و محسوستر است .\r\nاما گرايش انسانها به يكديگر مىتواند معلول علل فراوانى بوده باشد ، دو علت كه در بارهء گرايش افراد يك نوع از حيوانات متذكر شديم در بارهء انسانها هم قابل تصور مىباشد ، به اضافهء آن دو علت عوامل فراوان وجود دارد كه مىتواند انسانها را به يكديگر وصل كند . از آن جمله :\r\n1 - اتحاد محيط زندگانى .\r\n2 - نشو و نما تحت قوانين و مقررات معين .\r\n3 - هم نژاد بودن .\r\n4 - هم رنگ و هم شكل بودن .\r\n5 - اتحاد در عقيده .\r\n6 - وجود رابطهء فرماندهى و فرمانبرى .\r\n7 - رابطهء تعليم و تربيت .\r\n8 - رابطهء احتياج يا ترس و هراس .\r\nبدان جهت كه نيرومندترين عامل حركات انسانى شخصيت او است و اساسىترين عنصر ايجاد كنندهء شخصيت هدف و ايده آلى است كه انسان براى خود انتخاب مىكند لذا مىتوان گفت : نيرومندترين وسيله و عامل گرايش يك انسان به انسان ديگر همان\r\n","description":"","footnote":"","page_name":" 542 ","page_number":546},
  {"content":"\r\n\r\n\r\n\r\n\r\nوحدت و تجانس ايده آل و عقيده است كه شخصيت انسانها را مىسازد . به همين جهت است كه گرايش به دو قسمت طبيعى و ايده آل منقسم مىشود و بجز پيوستگى عقيدتى و ايده آل بقيهء گرايشها طبيعى است .\r\nگرايشهاى موقت و گرايش پايدار\r\nبا نظر به عوامل ايجاد كنندهء گرايش ، پيوستگىهاى انسانها خواه فردى و خواه اجتماعى به دو قسم عمدهء موقت و پايدار تقسيم مىگردد :\r\nگرايشهاى موقت - دو نوع اساسى دارد :\r\nالف - گرايش قرار دادى\r\nكه اگر با كلمهء ائتلاف تعبير كنيم شايسته تر خواهد بود ، اين ائتلاف قرار دادى كه ممكن است به علت مصالح موقت و يا به اجبار طبقات نيرومند ميان انسانها ايجاد شود ، نمىتواند به عنوان گرايش واقعى تلقى گردد ، زيرا - فرض اين است كه مشخصات و اختصاصات افراد گرايش حقيقى را ايجاب نمىكند . تعجب در اين است كه بعضى از نويسندگان دوران معاصر ما با اين كه مىبينند عواملى براى گسيخته نگاه داشتن جوامع از يكديگر وجود دارد و زير بناى آنها تضاد در منافع است كه گاهى آنها را تا تضاد در موجوديت بالا مىبرد ، با اين حال به نصيحت مىپردازند و جوامع را به پيوستگى و گرايش به يكديگر توصيه مىفرمايند .\r\nاين نويسندگان غفلت مىورزند كه اگر جوامع به اين نصايح گوش كنند ، تازه يك ائتلاف قرار دادى و تحميلى خواهد بود .\r\nاين گونه نويسندگان به جاى آن كه بنياد زندگى جوامع را اصلاح كنند و آنها را به اتحاد در ايده آل كه وحدت شخصيت را در دنبال دارد دعوت كنند مىگويند : شما انسانيد ، خواهش مىكنم يكديگر را به توپ و خمپاره نبنديد\r\nب - گرايشهاى طبيعى عارضى\r\n- مانند اين كه دو انسان متخاصم در مقابل درنده اى قرار بگيرند يا بخواهند براى گذشتن از سيل خروشان دست يكديگر را بفشارند ، يا براى شكار يك ماهى بزرگ دو متخاصم گرسنه پيمان عدم تجاوز و مودت\r\n","description":"","footnote":"","page_name":" 543 ","page_number":547},
  {"content":"\r\n\r\n\r\nبا يكديگر ببندند .\r\nگرايشهاى پايدار\r\nبدان جهت كه عوامل انسانى و طبيعى فراوان و گوناگونى وجود دارد كه مىتواند پيوسته ترين انسانها را از يكديگر بگسلد ، لذا گرايش پايدار به معناى حقيقى كلمه يا اصلا وجود ندارد و يا آن چنان نادر است كه قابل محاسبه نيست . سه نوع عامل گرايش ميان انسانها وجود دارد :\r\n1 - عامل طبيعى .\r\n2 - عامل ما فوق طبيعى نما .\r\n3 - عامل ايده آل .\r\n1 - عامل طبيعى\r\nمىتوان گفت : پيوستگى و گرايشى كه به سبب عامل طبيعى ميان انسانها به وجود مىآيد از نظر پايدارى و اساسى بودن تابع همان عامل است كه پيوستگى و گرايش را ايجاد كرده است .\r\nمثلًا اگر بگوييم : تشابه در موجوديت است كه انسانها را به يكديگر مىپيوندد بايد بگوئيم : اين پيوستگى پايدار است ، ولى در حدود همان پيوستگى طبيعى كه همواره در نوسانات عوامل مختلف از نظر ضعف و شدت در جزر و مد مىباشد ، بنا بر اين اگر هم به كار بردن مفهوم پايدارى در اين مورد صحيح بوده باشد ، بايستى در نظر بگيريم كه اين يك پايدارى سطحى و صورى است ، زيرا ، به جهت اختلاف عواملى كه ياد آور شديم پايدارى مزبور اساس محكمى ندارد .\r\nاين جنگ و خونريزىها ، اين حق كشىها ، اين همه نزاع و جدال ميان انسانها چه در قلمرو فردى و چه در قلمرو اجتماعى و چه در زمينهء جامعه با جامعهء ديگر كه صحنهء تاريخ را ننگ آلود كرده است ، بدون در نظر گرفتن سستى و بىپايه بودن پيوستگى طبيعى قابل تفسير و توجيه نخواهد بود .\r\nمگر گروهى مانند توماس هابس نمىگويند :\r\n« انسان گرگ انسان است ؟ » چه گرايش و پيوستگى اساسى مىتواند ميان دو درنده وجود داشته باشد .\r\n","description":"","footnote":"","page_name":" 544 ","page_number":548},
  {"content":"\r\n\r\n\r\n2 - عامل ما فوق طبيعى\r\n- مقصود ما از اين عامل يك موجود ما وراى طبيعى نيست ، بلكه عاملى است كه به جهت خاصيت روانى انسان نمودار مىگردد ، مانند عشق و گرايشهاى روحى .\r\nعشق مىتواند دو انسان را به طور عمومى ( يك فرد را به فرد ديگر ، يك فرد را به جامعه يك جامعه را به فرد ) بپيوندد و عالىترين گرايش را ميان آنها ايجاد كند و اين گرايش و پيوستگى اگر چه از حدود طبيعى معمولى كه ناشى از تشابه و هم نوع بودن و يكديگر را درك كردن است تجاوز نموده و ناشى از عامل عالىترى است ، اما اگر در اين مورد هم دقت كافى و لازم داشته باشيم خواهيم ديد باز مسئلهء سود شخصى است كه موجب چنين اتصال و بلكه اتحاد گشته است .\r\nعشق و علاقه اى كه از ( من طبيعى ) بر مىخيزد و در همان صحنه شكوفان و بارور مىگردد همان گرايش طبيعى شديد است كه به جهت شدتش ظرافت و لطافت پيدا كرده و اين توهم را پيش مىآورد كه ما فوق طبيعى است .\r\nگروهى از نويسندگان و متفكرين دورانهاى اخير غربى در باره تنظيم روابط اجتماعى و جوامع با يكديگر ، اين عامل را پيش مىكشند و گمان مىكنند كه مىتوان با ايجاد عشق و علاقهء روانى ميان انسانها و جوامع آنها را با يكديگر هماهنگ ساخته و جلو هر گونه ستم و تعدى را گرفت ، ولى با نظر به مطلبى كه گفتيم : ايجاد عشق و علاقه ميان انسانها و جوامع از نظر روانى ريشهء سود جويى دارد و مادامى كه مسئلهء سود جويى مطرح است امكان ندارد كه دو انسان حقيقتاً به يكديگر گرايش داشته باشند .\r\n3 - عامل ايده آل\r\n- صفت اساسى اين گرايش اين است كه به پايهء محكمى متكى است ، زيرا ، چنان كه گفتيم : اين گرايش از اعماق شخصيت رشد يافته سرچشمه مىگيرد .\r\nاتصال و پيوندى كه بدين وسيله نصيب بشريت مىگردد از توصيف و تعريف بيرون است .\r\n","description":"","footnote":"","page_name":" 545 ","page_number":549},
  {"content":"\r\n\r\nاما اتصاف اين گرايش به پايدارى كه مفهوم كشش زمان در آن دخالت مىورزد ناشى از استحكام ريشهء آن است ، ولى در عين حال اين نكتهء حساس و با اهميت را فراموش نخواهيم كرد كه اين گرايش با اين استحكام كه بيان كرديم مانند يك سنگ جامد نيست ، بلكه در زير بناى خود دقيقترين حركت را دارا مىباشد ، يعنى هر لحظه اين گرايش از شخصيت انسانهاى متحد در ايده آل مىجوشد و مىخروشد و الا ، يعنى اگر چنين جامدى متكى بوده باشد نتيجه اش فرسودگى و كهنگى گرايش است كه به زودى به تنفر و انزجار تبديل خواهد گشت .\r\nتفسير ابيات\r\nروزى جالينوس بيكى از دوستان خود گفت كه : از فلان شخص دارويى براى من بخواهيد [ تا خودم را معالجه كنم 
  ] آن دوست به جالينوس مىگويد : اى طبيب ذو فنون ، آن دارو را كه خواهيد مخصوص ديوانگان است و با اين عقل شايسته كه شما داريد آن دارو را چه مىكنيد ؟ جالينوس جواب مىدهد كه : ديوانه اى با من روبه رو شد و ساعتى در من با خوشحالى نگريست و به من چشمك زد و شوخى كرد . اگر ميان من و او تجانس نبود او با من احساس اين پيوستگى را نمىكرد ، به روى من نمىخنديد و چشمك نمىزد . هر وقت كه ديديد دو فرد از انسان با يكديگر اظهار ارتباط كردند بدانيد كه ميان آن دو قدر مشتركى وجود دارد كه آنها را به يكديگر مىپيوندد ، هيچ ديده‌ايد كه مرغى با غير از هم جنس خود بپرواز در آيد ؟ آرى صحبت ناجنس گور و لحدى است كه انسان را از زندگى واقعى بيگانه مىسازد .\r\n","description":"","footnote":"","page_name":" 546 ","page_number":550},
  {"content":"\r\n\r\nسبب پريدن و چريدن مرغى با مرغ ديگر كه جنس او نبود\r\n\r\n( ( 2103 ) ) آن حكيمى گفت ديدم هم تكى\r\nدر بيابان زاغ را با لكلكى\r\n( ( 2104 ) ) در عجب ماندم بجستم حالشان\r\nتا چقدر مشترك يابم نشان\r\n( ( 2104 ) ) چون شدم نزديك من حيران و دنگ\r\nخود بديدم هر دوان بودند لنگ\r\n( ( 2106 ) ) خاصه شهبازى كه او عرشى بود\r\nبا يكى جغدى كه او فرشى بود\r\n( ( 2108 ) ) آن يكى نورى ز هر عيبى برى\r\nوين يكى كورى گداى هر درى\r\n( ( 1109 ) ) آن يكى ماهى كه بر پروين زند\r\nوين يكى كرمى كه بر سرگين تند\r\n( ( 2110 ) ) آن يكى يوسف رخى عيسى نفس\r\nوين دگر گرگى و يا خر با جرس\r\n( ( 2111 ) ) آن يكى پران شده در لا مكان\r\nوين يكى در كاهدان همچون سگان\r\nآن يكى سلطان عالى مرتبت\r\nوين يكى در گلخنى در تعزيت\r\nآن يكى خلقى ز اكرامش خجل\r\nوين دگر از بىنوايى منفعل\r\nآن يكى سرور شده ز اهل زمان\r\nوين دگر در خاك خوارى بس نهان\r\n( ( 2116 ) ) بلبلان را جاى مىزيبد چمن\r\nمر جعل را در چمين خوشتر وطن\r\n( ( 2112 ) ) با زبان معنوى گل با جعل\r\nاين همىگويد كه اى گنده بغل\r\n( ( 2113 ) ) گر گريزانى ز گلشن به گمان\r\nهست آن نفرت كمال گلستان\r\n( ( 2114 ) ) غيرت من بر سر تو دور باش\r\nمىزند كاى خس از اين در دور باش\r\n( ( 2115 ) ) ور بياميزى تو با من اى دنى\r\nاين گمان آيد كه از كان منى\r\nگر در آميزد به من آن زهرناك\r\nموش و دريا باشد و ماهى و خاك\r\n( ( 2117 ) ) حق مرا چون از پليدى پاك داشت\r\nچون سزد بر من پليدى را گماشت\r\n( ( 2118 ) ) يك رگم ز يشان بد و آن را بريد\r\nدر من آن بد رگ كجا خواهد رسيد\r\n\r\n","description":"","footnote":"","page_name":" 547 ","page_number":551},
  {"content":"\r\n\r\n\r\n( ( 2119 ) ) يك نشان آدم آن بود از ازل\r\nكه ملايك سر نهندش از محل\r\n( ( 2120 ) ) يك نشان ديگر آن كه آن بليس\r\nننهدش سر كه منم شاه و رئيس\r\n( ( 2121 ) ) پس اگر ابليس هم ساجد شدى\r\nاو نبودى آدم او غيرى بدى\r\n( ( 2122 ) ) هم سجود هر ملك ميزان اوست\r\nهم جحود آن عدو برهان اوست\r\n( ( 2123 ) ) هم گواه اوست اقرار ملك\r\nهم گواه اوست كفران سگك\r\nاين سخن پايان ندارد باز گرد\r\nتا چه كرد آن خرس با آن شير مرد\r\n( ( 2105 ) ) چون شدم نزديك من حيران و دنگ\r\nخود بديدم هر دوان بودند لنگ\r\n\r\nبراى رسيدن دو موجود مخالف به قدر مشترك لازم است كه خصوصيت هر يك از آن دو حذف شود\r\nاين مطلب به قدرى اساسى و عمومى است كه به طور اطمينان مىتوان آن را مانند يك اصل ثابت فرض كرد . براى توضيح اين اصل و تطبيق آن بعضى از موارد ، دو مسئله را متذكر مىشويم :\r\nمسئلهء يكم - براى بوجود آمدن يك سيستم كه به شكل اجزاء گوناگون نيازمند است حذف و الغاء خصوصيات هر يك از اجزاء داخل در سيستم كه از تشكل با اجزاء ديگر جلوگيرى مىكند لازم و ضرورى است ، زيرا - خواه در سيستمهاى طبيعى و خواه در سيستمهاى قرار دادى تا وحدت و اتصالى ميان اجزاء قابل تحقق نباشد سيستم مفروض امكان پذير نخواهد بود .\r\nدر نتيجهء همين مسئله است كه جهان هستى با اين همه اختلاف در اجزاء و روابط و استعدادها و نتايج ، منظم و سيستماتيك بوده و كوچكترين خلاف نظم در آن ديده نمىشود .\r\n","description":"","footnote":"","page_name":" 548 ","page_number":552},
  {"content":"\r\nپس فرض يك وحدت زير بنايى براى همه اجزاء جهان هستى ضرورى به نظر مىرسد و اگر نتوانستيم اين وحدت را از خود جهان هستى به دست بياوريم بايستى آن را از ايجاد كننده اى در نظر بگيريم كه خدا است ، به اين معنى كه بايستى معتقد شويم به اين كه با تخالف و تباين بىنهايت كه ميان اجزاء جهان مشاهده مىشود ، به شكل منظم و سيستماتيك در آمدن آن مربوط به ايجاد كنندهء آن است كه در هر لحظه اى وسيلهء نظم و هماهنگى آنها را با يكديگر سرازير مىكند .\r\nمسئلهء دوم - حذف و الغاء خصوصيات اجزاء براى تشكل يك سيستم به دو گونه صورت پذير است ، يعنى نتيجهء تشكل اجزاء مخالف و متضاد با يكديگر گاهى موجب تنزل و سقوط مىگردد ، گاهى موجب تكامل و رشد .\r\nصورت يكم - كه تشكل اجزاء با يكديگر باعث سقوط و تنزل بوده باشد - اين در موقعى است كه بعضى از اجزاء با نظر به تمام موجوديتش ناقص و بعضى ديگر كامل مىباشند .\r\nدر اين صورت اگر جزء ناقص نتواند نقص خود را بر طرف نموده و كمال مفروض را كه با موجود كامل هماهنگ خواهد گشت به دست بياورد ، چاره اى جزء تنزل و سقوط كامل وجود نخواهد داشت ، يعنى بايستى كامل خود را آن قدر تنزل بدهد كه بتواند با جزء ناقص هماهنگ شود .\r\nبا فرض ناهماهنگى فوق است كه گاهى آرمانها و فعاليتهاى بشرى براى ايجاد هماهنگى نه تنها ثمر بخش نمىباشد ، بلكه گاهى به صورت درد تازه اى درمىآيد .\r\nاجازه بدهيد يك رباعى را در اين مورد براى تسهيل مطلب متذكر شويم :\r\n\r\nعاشق به جهان در طلب جانان است\r\nمعشوق برون ز حيّز امكان است\r\nنايد به مكان آن نرود اين ز مكان\r\nاين است كه درد عشق بىدرمان است\r\n\r\nصورت دوم - تشكل اجزاء كامل و ناقص به طورى است كه اجزاء كامل مىتوانند خصوصيت نقص اجزاء ناقص را بر طرف كرده و كمالى به آنها ببخشند و يا نقصها را از متن رابطهء انسانى بر كنار نموده با چشم پوشى از آن نقصها را از متن رابطهء انسانى بر كنار نموده با چشم پوشى از آن نقصها در سيستم مفروض هماهنگى\r\n","description":"","footnote":"","page_name":" 549 ","page_number":553},
  {"content":"\r\nبه وجود بياورند ، تعليم و تربيتهاى دينى در درجهء اول و تعليم و تربيتهاى اخلاقى انسانى در درجهء دوم .\r\nدر توضيح اين دو صورت مىگوييم :\r\nاگر سيستم مفروض سيستمى ناخود آگاه و متشكل از اجزاء ناخود آگاه بوده باشد ، چون مسئلهء نقص و كمال به معناى اصطلاحى مطرح نيست ضرر و آسيب آگاهانه به موجود بىجان يا جاندارى كه با آن سيستم سر و كار دارد وارد نخواهد گشت ، مثلًا سيستم ناخود آگاه آب از دو جزء ناخود آگاه اكسيژن و هيدروژن تشكيل يافته است و اگر فرض كنيم كه از نظر موجوديت هيدروژن كه يك الكترون دارد كامل ، يا بالعكس ، يعنى اكسيژن را كامل و هيدروژن را ناقص فرض كنيم اين نقص و كمال طبيعى هيچ ضرر آگاهانه اى متوجه انسان كه با آب سر و كار دارد نمىسازد ، بلكه اين انسان است كه بايستى موقعيت و خواسته هاى خود را محاسبه كرده و رابطهء خود را با آب تنظيم نمايد .\r\nاما اگر سيستم مفروض به جهت آگاهى اجزاء ، حالت خود آگاهى داشته باشد و به جهت همان خود آگاه بودنش موقعيت و خواسته هاى انسانى را تعيين و تنظيم نمايد مسئله نه تنها دشوار مىشود ، بلكه به صورت معما درمىآيد .\r\nاز قرنها پيش ما با اين معما روبه رو هستيم كه از يك طرف داد و فرياد مىزنيم كه همهء افراد يك اجتماع با هم مساوى و برادر و برابرند و اجتماع يك سيستم متشكل است كه هر يك از افراد در آن سيستم موقعيت و اثر وجودى خود را دارا مىباشد .\r\nاز طرف ديگر اصل حذف و انتخاب براى هماهنگى مىگويد : محال است كه موجود ناقص با موجود كامل با در نظر گرفتن دو خصوصيت نقص و كمال با يكديگر براى متشكل ساختن مجموعهء مفروض هماهنگ بوده باشند .\r\nآن چه كه ما در اجتماعات انسانى مىبينيم با قطع نظر از تشابه در چشم و بينى و ابرو و دست و پا . . اختلاف مغزى و روانى به حدى است كه بعضى از افراد را از\r\n","description":"","footnote":"","page_name":" 550 ","page_number":554},
  {"content":"\r\nبه اضافهء 1 تا به اضافهء بىنهايت از يكديگر جدا مىكند ، بلكه در آن افراد كه يك حالت ضد وجدانى و عشق به حيوانيت غلبه دارد با افرادى كه حالت وجدان عالى و عشق به ( من ايده آل ) دارند نسبت منهاى بىنهايت با به اضافه بىنهايت مىباشد .\r\nبا اين وضع اين چه تشكل و اتحاد واقعى است كه آقايان نويسندگان و رهبران به طور مطلق ادعا مىكنند .\r\nنيز آن چه كه امروزه در ميان جوامع مرسوم است اين ادعا است كه هر اندازه كه قوانين و مقررات اجتماعى به خود مردم مستند باشد آن قوانين و مقررات از ايده آل عالى بهره مند مىباشد .\r\nبسيار خوب ، چيزى كه مسلم است اين است كه حتى در عالم رويا همچنين تصورى نمىرود كه همهء افراد يك اجتماع در يك سطح فرهنگى و اخلاقى و مذهبى قرار گرفته و مصالح و مفاسدشان را به اتفاق نظر كامل تشخيص داده و آن را به صورت قانونى در آورند كه مطابق اين اصل باشد :\r\n( از مردم به مردم ) .\r\nبه همين جهت است كه مقررات ديگر براى اين معما وضع كرده‌اند ، ادعا مىكنند اين مقررات مىتواند معما را حل كند ، اين مقررات امروزه در جوامع بشرى گوناگون صورت مىگيرد كه قدر مشترك همهء آنها اين است كه مردم با اكثريت آراء مىتوانند براى خود قانون وضع كنند ، حتى مجريان درجهء اول را نيز بر گزينند .\r\nفرض كنيم كه بشريت با همين حواس و معلومات و خواسته ها و لغزشهاى خطا كارانه و تبه كارانه بتواند مصالح و مفاسد خود را تشخيص بدهد .\r\nچنين فرض كنيم كه اكثريت آراء هم ( كه خود درجات مختلف دارد ) بتواند از عهدهء بيان مصالح و مفاسد مردم در آيد ، آيا اين مسئله مطرح نيست كه : اين اكثريت آراء چگونه به دست مىآيد ؟ براى به دست آوردن اكثريت آراء مطالب ذيل بايستى مورد توجه قرار بگيرد 1 - اكثريت آراء تحت سيطره شخصيت متنفذ و چشمگير حاصل نشود ، زيرا\r\n","description":"","footnote":"","page_name":" 551 ","page_number":555},
  {"content":"\r\nچه بسا كه راى دهندگان به يك موضوع از جوانب گوناگونى در حوزهء مغناطيسى شخصيت قرار مىگيرند ، خود آگاه يا ناخود آگاه زبان گوياى آن شخصيت مىگردند يا به قول جلال الدين نىهايى مىشوند كه ناى زن زبردستى آنها را مىنوازد .\r\nاگر چه اين تأثير و تأثر به طور مستقيم نبوده باشد ، يعنى عوامل و انگيزه هايى پيرامون انسان را احاطه مىكند ، ناگهان احساس مىكند كه اظهار نظر كرده است .\r\n2 - فرض كنيد يك سيب را دو قسمت كرده‌ايد و هر قسمت آن را بدون توجه به گوشه اى از جنگل بسيار بزرگ و پر از دره و تپه و رودخانه و درختان انبوه و كهنسال و علفهاى گوناگون انداخته‌ايد ، پيدا كردن اين دو قسمت سيب يكديگر را و پيوستن به همديگر بىشباهت به توافق صد در صد دو نظريه از انسان آگاه نمىباشد .\r\nبراى توضيح اين مطلب شايسته است كه مثالى را در نظر بگيريم :\r\nفرض مىكنيم تصميم گرفته‌ايم در بارهء اين مسئله از پنج نفر راى بگيريم : « آيا فلان قطعه زمين براى كشاورزى خوب است يا براى خانهء مسكونى ساختن ؟ » فرض مىكنيم كه همه پنج نفر كه در بارهء مسئلهء فوق تصميم خواهند گرفت اتفاق نظر دارند در اين كه بايستى قطعهء زمين مفروض براى خانهء مسكونى ساختن مقرر شود ، اما وقتى كه مىخواهيم دليل آن پنج نفر را رسيدگى كنيم با اختلاف زيادى روبه رو مىشويم ، تا جايى كه ممكن است دو علت متناقض از دو نفر براى نظريهء مفروض ابراز شود :\r\nنفر اول - بلى ، بايستى آن قطعهء زمين را به خانه هاى مسكونى مبدل كنيم .\r\nچرا ؟ براى اين كه مردم از حيث مسكن در فشارند و اين اقدام باعث مىشود كه عرضهء خانه بيشتر شود و طبيعى است كه قيمت ارزانتر مىگردد و مردم مىتوانند براى خود خانه تهيه كنند .\r\nنفر دوم - بلى ، بايستى آن قطعهء زمين را به خانه مسكونى مبدل كنيم .\r\n","description":"","footnote":"","page_name":" 552 ","page_number":556},
  {"content":"\r\nچرا ؟ براى اين كه قيمت خانه امروزها گران است و ما مىتوانيم سود بيشترى ببريم .\r\nنفر سوم - بلى ، بايستى آن قطعه زمين را به خانه هاى مسكونى مبدل كنيم . چرا ؟ براى اين كه مصالح ساختمانى امروزها خيلى ارزان است و ما مىتوانيم با خرج كمى خانه هاى مفروض را بسازيم .\r\nنفر چهارم - بلى بايستى آن قطعهء زمين را به خانه هاى مسكونى مبدل كنيم زيرا ، همهء ما بايستى در زيبا ساختن نقشهء شهر سهمى داشته باشيم و من حساب كرده‌ام اگر آن قطعهء زمين خانه سازى شود شهر زيبا خواهد شد .\r\nنفر پنجم - بلى ، همينطور است كه آقايان مىگويند ، براى اين كه من از گروهى مهندس و بنا و مصالح فروشى طلب دارم ، اگر بخواهيم خانه سازى كنيم طلبهاى من وصول خواهد شد .\r\nدرست دقت بفرماييد ، اگر چه ادعا و نظر اين پنج نفر يكى بود ، يعنى همهء آنها موافق بودند كه بايد خانه ساخته شود ، اما وقتى كه دلايل آنها را رسيدگى كرديم ، ديديم آن دلايل بقدرى با هم مختلف است كه گويى مبدل شدن آن قطعه زمين به خانه هاى مسكونى شبيه به كلمهء هستى است كه به موجودات متضاد و ناهماهنگ صدق مىكند .\r\nدر نتيجه اغلب اين اتفاق آراء و وحدت ديدگاه ها كه افراد بشرى در بارهء حقايق به دست مىآورند شبيه به اين است كه :\r\nسقراط ( 1 )  و نرون ( 2 )  و اپيكتت ( 3 )  و آتيلا ( 4 )  و آهو و ببر و موش و گربه\r\n","description":"","footnote":" ( 1 ) فيلسوف و راد مرد الهى يونان . .  ( 2 ) آخرين پادشاه ژوليو كلدين رم خون آشام ، و تبه كارترين رجال رم ثبت شده است . .  ( 3 ) فيلسوف رواقى عادل و بردبار . .  ( 4 ) سردار هونها كه معادل چنگيز به شمار مىآيد . . ","page_name":" 553 ","page_number":557},
  {"content":"\r\nو كلئوپاترا ( 1 )  و جاحظ ( 2 )  و رابعهء عدويه ( 3 )  و يك روسپى و انيشتين ( 4 )  و هبنقه ( 5 )  و تولستوى ( 6 )  و راسپوتين ( 7 )  . . . به يك رودخانه اى رسيده‌اند كه سيل خروشانى در آن راه افتاده است و اينان بايستى از آن سيل عبور كنند و اگر اينان دست همديگر را بفشارند با تراكم نيروها مىتوانند از آن سيل عبور كنند .\r\nدر مسئلهء عبور از سيل كه يك پديدهء مشخص و لحظات محدودى از زمان را اشغال خواهد كرد همه موجودات ضد و نقيض كه در فوق نام برديم مشترك و اتحاد نظر دارند ، اما موجوديت و خواسته ها و هدف گيرىهاى هر يك از آنها پيش از رسيدن به كنار رودخانه و پس از عبور از آن چيست ؟ و چه خواهد شد ؟ اكنون بر گرديم به مسئله اى كه مطرح كرده بوديم ، گفتيم : تا قدر مشتركى ميان دو انسان مختلف وجود نداشته باشد اتحاد آن دو امكان ناپذير خواهد بود .\r\nجاى تأسف است كه بشر اين حقيقت را درك مىكند كه اگر يك شخص سالم با يك نفر لنگ همراه باشد مجبور است مطابق قدرت آن لنگ راه برود ، ولى اين واقعيت را نمىخواهد درك كند كه ارواح سالم كه مجبوراند با روحهاى لنگ هم زيستى كنند ، مراعات اين لنگها به ضرر قافلهء بشريت است و بايستى نيروى تعليم و تربيت به حدى افزايش يابد كه اين دو دسته بتوانند با يكديگر هم زيستى كنند .\r\n","description":"","footnote":" ( 1 ) كلئوپاتر زيباترين زن دنياى باستان . .  ( 2 ) مرد اديب و دانشمند كه در زشتى ضرب المثل بود . .  ( 3 ) زن متقى و پرهيزكار و عارف . .  ( 4 ) فيزيك دان مشهور قرن بيستم . .  ( 5 ) مردى از عرب كه به جهل و حماقت معروف بوده است . .  ( 6 ) فيلسوف و راد مرد انسان دوست روسيه . .  ( 7 ) كشيش تبه كار كه در زمان تزار به اعمال كثيف و ركيك مرتكب شده . . ","page_name":" 554 ","page_number":558},
  {"content":"\r\n\r\nتفسير ابيات\r\nحكيمى گفت : روزى در بيابان زاغى را ديدم كه با لكلكى دوشا دوش راه مىروند تعجب كردم كه همراهى اين دو پرندهء مختلف از چه سبب ناشى شده است ؟ چقدر مشتركى ميان اين دو پرنده وجود دارد كه باعث شده است با همديگر راه بروند ؟ در حال حيرت و بهت زدگى نزديكشان رفتم ، مشكل من همان لحظه حل شد ، زيرا ، ديدم هر دو حيوان لنگ مىباشند .\r\nچگونه مىتوان دو موجود را كه با يكديگر نهايت اختلاف را دارند يكى منظور نمود ؟ آيا شهباز عرش پيما با جغد ويرانه نشين مىتواند دمساز باشد ؟ چه قدر مشتركى ميان خورشيد عالم عليين و خفاشى كه طبيعتش از مادهء سجين است وجود دارد ؟ آن موجودى كه منبع نور و از هر عيب مبرا است چه هماهنگى با آن كور و گداى هر جايى مىتواند داشته باشد ؟ آن ماه درخشان كه بر ستارهء پروين برترى دارد با كرم محقرى كه در سرگينى غوطه خورده است چه رابطه اى مىتواند داشته باشد ؟ آن انسان يوسف رخ و عيسى نفس را با گرگ درنده و خر جرس دار مقايسه مكن .\r\nانسانى وجود دارد كه گام بر فوق مكان نهاده در ما فوق مكان بپرواز در آمده است .\r\nانسان ديگرى هم ديده مىشود كه مانند سگها در كاهدان مىلولد .\r\nسلطان عالى مقامى با گلخن نشينى كه نشسته و براى خود و به موجوديت خود تسليت مىدهد قابل مقايسه نيستند .\r\nانسانهايى هستند كه تمام مخلوقات عالم از كرم و بخشش شرمنده و خجل هستند و در مقابل انسانهايى هستند كه از بىنوايى و فقر خود خجلت زده‌اند .\r\nفردى به مرتفعترين قلهء زمان پاى مىنهد و سرور اهل زمانش مىگردد ، فرد\r\n","description":"","footnote":"","page_name":" 555 ","page_number":559},
  {"content":"\r\nديگرى هم در مقابلش وجود دارد كه خاك مذلت و خوارى او را پوشيده است .\r\nبلبلان نغز گو و زيبا را چمن جاى شايسته اى است . اما وطن خوشايند جعلهاى محقر بول و مدفوع جانداران است . گلهاى معطر و زيبا با زبان معنوى كه براى مردم نامحسوس است به جعلها مىگويند : اى گنديده بغلها فرار كردن شما و تنفرتان از گلشن زيبا و معطر خود دليل كمال و عظمت همان گلشن است . غيرت و عظمت من است كه بر سر تو مىكوبد كه اى خس محقر از من دور باش . اگر تو با من در آميزى و دمساز گردى مردم گمان مىكنند كه من و تو از يك معدن و يك اصل به وجود آمده‌ايم .\r\nاز آن جهت كه آميزش تو با من اين توهم را به وجود مىآورد كه تو از من و من از تو هستم .\r\nاين انتساب از نقصان من كشف خواهد كرد . آميزش تو موجود زهر آگين با من شبيه غوطه خوردن موش در دريا و تنفس و زندگى ماهى در خشكى است . من كه خدا از پليدىها پاكم كرده است ، در آميختن با پليدى سزاوارم نيست ، درست است كه من يك رگ از شئون طبيعى داشتم ، ولى خدا آن رگ را از من بريده است . ( 1 )  يك نشان از عظمت آدم عليه السلام كه از ازل براى او ثبت شده بود اين بود كه فرشتگان در مقابلش سر به خاك نهند و تعظيمش كنند ، نشان ديگر كه دلالت به عظمت او داشت [ جنبهء نفى موجودات پليد از خود بود 
  ] كه : شيطان به جهت غرور و نخوت تعظيمش نكرد .\r\n[ حال كه نشانهء عظمت آدم عليه السلام سجده نكردن و دورى شيطان از او بود ، اگر شيطان به آدم سجده مىكرد ، ديگر آدم آن موجود با عظمت نبود كه نشانهء دومش سجده نكردن شيطان بوده است .\r\n","description":"","footnote":" ( 1 ) مقصود جلال الدين اين است كه پيامبران و اولياء الله هم از نمودهاى طبيعى و مادى سهمى داشته‌اند ، ولى در اثر رياضت و تخلق به اخلاق الله آن نمودها را از خود دور كرده‌اند . . ","page_name":" 556 ","page_number":560},
  {"content":"\r\nبنا بر اين هم سجود فرشتگان بيانگر مقدار عظمت آدم است و هم انكار شيطان بيانگر حقانيت و راستى وى .\r\nدر حقيقت براى عظمت آدم عليه السلام دو گواه وجود دارد :\r\n1 - اقرار و تعظيم فرشتگان .\r\n2 - كفران و طغيان آن شيطان سگ صفت . اين سخن را پايانى نيست ، بر گرديم ببينيم داستان خرس با آن شير مرد به كجا رسيد .\r\n","description":"","footnote":"","page_name":" 557 ","page_number":561},
  {"content":"\r\n\r\nتتمهء قصهء آن مرد مغرور بر وفاى خرس و هلاكت او\r\n\r\n( ( 2124 ) ) شخص خفت و خرس مىراندش مگس\r\nوز ستيز آمد مگس زو باز پس\r\n( ( 2125 ) ) چند بارش راند از روى جوان\r\nآن مگس پس بار مىآمد دوان\r\n( ( 2126 ) ) خشمگين شد با مگس خرس و برفت\r\nبر گرفت از كوه سنگى سخت و زفت\r\n( ( 2127 ) ) سنگ آورد و مگس را ديد باز\r\nبر رخ خفته گرفته جاى ساز\r\n( ( 2128 ) ) بر گرفت آن آسيا سنگ و بزد\r\nبر مگس تا آن مگس واپس خزد\r\n( ( 2129 ) ) سنگ روى خفته را خشخاش كرد\r\nاين مثل بر جمله عالم فاش كرد\r\n( ( 2130 ) ) مهر ابله مهر خرس آمد يقين\r\nكين او مهر است و مهر اوست كين\r\n( ( 2131 ) ) عهد او سست است و ويران و ضعيف\r\nگفت او زفت و وفاى او نحيف\r\n( ( 2132 ) ) گر خورد سوگند هم باور مكن\r\nبشكند سوگند مرد كج سخن\r\n( ( 2133 ) ) چون كه بىسوگند پيمان بشكند\r\nگر خورد سوگند ز ان بدتر كند\r\n( ( 2136 ) ) ز انكه نفس آشفته تر گردد از آن\r\nكه كنى بندش به سوگند گران\r\n( ( 2137 ) ) چون اسيرى بند بر حاكم نهد\r\nحاكم آن را بر درد بيرون جهد\r\n( ( 2138 ) ) بر سرش كوبد ز خشم آن بند را\r\nهم زند بر روى او سوگند را\r\n( ( 2139 ) ) تو ز اوفوا بالعقودش دست شو\r\nاحفظوا ايمانكم با وى مگو\r\nهر كه او گويد به نزد ما دروغ\r\nدر نگيرد گفت سوگندش فروغ\r\n( ( 2140 ) ) وان كه داند عهد با كه مىكند\r\nتن كند چون تار و گرد او تند\r\n\r\n","description":"","footnote":"","page_name":" 558 ","page_number":562},
  {"content":"\r\n\r\n\r\nآيه\r\n« يا أَيُّهَا اَلَّذِينَ آمَنُوا أَوْفُوا بِالْعُقُودِ . » 5 : 1 ( 1 )  ( اى مردمى كه ايمان آورده‌ايد به پيمانها وفا كنيد ) .\r\n« وَاِحْفَظُوا أَيْمانَكُمْ 5 : 89 . . . » ( 2 )  ( سوگندهايتان را حفظ كنيد . ) يعنى آنها را نشكنيد .\r\n\r\n( ( 2130 ) ) مهر ابله مهر خرس آمد يقين\r\nكين او مهر است و مهر اوست كين\r\n\r\nكسى كه عقل ندارد مهر و كين او قابل محاسبه نيست\r\nعواطف و هيجانات درونى انسانها مانند ساير قواى درك و انديشه مراحل ابتدايى و خام و ورزيده و نظم گرفته مىباشد .\r\nچنان كه تعقل در مراحل اوليه كاملًا سطحى و ناخود آگاه و تقريباً شبيه به نوعى از عاطفه بوده تدريجاً حالت تجريد و استقلال به خود مىگيرد ، همچنين عواطف و احساسات از هنگامى كه از مرز ماده ناخود آگاه عبور كرد و يا مقدارى از عناصر با هم تركيب يافته جاندارى را به وجود مىآورند كه داراى احساس مىگردد ، به اصطلاح معمولى در مراحل اول خاصيت همان مادهء جامد و متحرك را دارد كه تسليم قوانين است ، رفته ، رفته عواطف و احساسات جاندار رشد و نمو كرده تحت سلطهء ( خود ) قرار مىگيرند .\r\nاحساس لذت و الم و ساير هيجانات عاطفه اى و احساسى به مركز اداره كننده كه همان ( خود ) ناميده مىشود دور مىزنند .\r\n","description":"","footnote":" ( 1 ) سوره المائدة ، آيهء 1 . .  ( 2 ) سوره المائدة ، آيهء 89 . . ","page_name":" 559 ","page_number":563},
  {"content":"\r\nاز طرف ديگر موجود انسانى كه داراى يك عنصر اساسى به نام تعقل مىباشد ، در نمو و ارتقاء ( خود ) تأثير به سزايى داشته و ( خود ) انسانى با همين عنصر به اصطلاح بعضى از روان كاوان و روان شناسان ( من اجتماعى ) و ( من برتر ) يا ( ابر من ) شالوده ريزى مىشود ، به همين جهت اين ( خود ) مىتواند دهنه اى به جريانات و فعاليتهاى بىقيد و شرط غرايز و احساسات ببندد و مطابق قوانين ضرورى طبيعى يا قرار دادى انسان يا مطلوب ايده آلى ، آن غرايز و احساسات را رهبرى نمايد .\r\nاگر در يك انسان پديدهء تعقل نتواند فعاليت كند . ( خود ) به معناى ( من اجتماعى ) و ( من برتر ) يا ( ابر من ) و ( من عالى ) به وجود نخواهد آمد ، در اين صورت است كه مهر و كين و خوشايندى و بد آيندى و وسيله و هدف گيرى و حذف و انتخاب واحدهاى حق و باطل مانند اجسام بىاختيار و ناخود آگاه كه روى سيل خروشان در حركتند در روى جويبار حيات فرد به حركت درمىآيد و بدين جهت قابل هيچ گونه محاسبه و ريشه گيرى و نتيجه گيرى نخواهد بود .\r\nبلكه چنان كه جلال الدين مىگويد : در اين گونه افراد پديده ها با ضد و مخالف خود مخلوط مىگردد و در مقابل انگيزهء محبت كينه و بالعكس در مقابل انگيزهء كينه محبت نشان مىدهند .\r\nاين مطلب را كه بيان كرديم ممكن است معلول كيفيت نظم اجتماعى باشد كه بىاختيار افراد معمولى را در دنبال خود مىكشاند ، يعنى اجتماع مىتواند در ايجاد كيفيت تعقل و بلكه در رويانيدن ( خود ) كه مجموعه اى از غرايز و ( من اجتماعى ) و ( من برتر ) و ( من عالى ) است نقش اساسى را به عهده بگيرد .\r\nتأثير اجتماع در اين گونه پديده ها منحصر در افراد معمولى مىباشد ، ولى آن افراد كه با جنبهء استقلال روانى توانسته‌اند براى خويشتن يك ( خود ) استقلالى ايجاد كند نه تنها مىتوانند از اجتماع تبعيت نكنند ، بلكه مىتوانند اجتماع را مطابق خواستهء خود تغيير بدهند .\r\nبالعكس روش افراد و كيفيتهاى مخصوصى از غرايز و ( من اجتماعى )\r\n","description":"","footnote":"","page_name":" 560 ","page_number":564},
  {"content":"\r\n\r\nو ( من برتر ) و ( من عالى ) و آنان مىتوانند اجتماع را مجموعهء تشكل يافته از افراد مفروض بسازد .\r\nاما اين كه كدام يك از اين دو قلمرو اصيل است افراد و تأثير آن در اجتماع يا اجتماع و تأثير آن در فرد ؟ مسئله اى است كه در مباحث آينده مشروحاً بررسى خواهد گشت .\r\n\r\n( ( 2135 ) ) چون كه بىسوگند پيمان بشكند\r\nگر خورد سوگند ز ان بدتر كند\r\n( ( 2136 ) ) ز ان كه نفس آشفته تر گردد از آن\r\nكه كنى بندش به سوگند گران\r\n\r\nآن گاه كه مىخواهيد با خودتان پيمانى ببنديد پيش از همه چيز قدرت و لجاجت نفس حيوانى و نيروى اجرايى من ايده آل تان را دقيقاً بررسى كنيد\r\nمسئله اى را كه جلال الدين در دو بيت فوق مطرح كرده فوق العاده جالب و با اهميت است ، مضمون اين جملهء عربى را شايد اغلب افراد به خاطر داشته باشند كه :\r\n« الانسان حريص على ما منع » .\r\n( انسان به آن چه كه ممنوع شده است حرص و اشتياق دارد ) .\r\nاين مسئله يك صورت شايسته اى دارد كه ممكن است موجب ترقى و تعالى يك فرد را فراهم سازد . صورت شايستهء اين مسئله بدين ترتيب است كه بدان جهت كه انسان در طول زندگانى خود با مقدارى از ممنوعيتها روبه رو مىشود كه براى او تحميل شده است ، مخصوصاً اگر تحميل كنندگان در نظر انسان متهم به ناپاكى نيت و سوء استفاده باشند ، در اين موارد حرص و اشتياق به كشف و ارتكاب ممنوع نه تنها شايسته و بلا مانع است ، بلكه مواردى پيش مىآيد كه ضرورى جلوه مىكند ، در اين\r\n","description":"","footnote":"","page_name":" 561 ","page_number":565},
  {"content":"\r\nمواقع ممنوعيت تحميل شده خواه موجب بستن پيمان بوده باشد يا نه ، خود به خود انسان را وادار به ناديده گرفتن و پاره كردن زنجير ممنوعيتها مىسازد ، اختلافات فراوانى كه ميان طبقات بالا و طبقات پايين در امتداد تاريخ مشاهده شده است ، مقدار زيادى از آن اختلافات ناشى از همين اتهام است كه طرفين در يكديگر ايجاد كرده و در نتيجه ممنوعيتها اگر چه موافق مصلحت و قانون هم بوده است خود باعث لجاجت و اشتياق به بر طرف كردن آنها گشته است .\r\nدر غير اين صورت ، يعنى در مواردى كه فرض شود اشتياق به گسيختن زنجير ممنوعيت براى كشف واقع يا اتهام ممنوع كننده نبوده باشد ، مسائلى مطرح مىشود كه به طور اختصار بررسى خواهيم كرد و به همين جهت است كه عنايت خداوندى بر آن قرار گرفته است كه پيامبران و اولياء الله و مصلحين واقعى انسانها را از معرض اتهام به كلى دور ساخته است . بىطمعى و پاكى نيت آنان اولين گام در راه وصول به هدفشان مىباشد .\r\nقرار گرفتن نفس در مقابل ممنوعيتها اشكال گوناگونى دارد كه ما دو صورت اساسى آنها را ذيلًا ياد آور مىشويم صورت اول - نفس يا ( خود طبيعى ) در حالت جريان عادى خويش است و ( من عالى ) نيز توانايى هدايت هر دو طرف را دارا است ، و ساير قواى درونى از قبيل تعقل و وجدان هم در حدود امكاناتى كه دارند مشغول فعاليت مىباشند .\r\nدر اين صورت روبه رو قرار گرفتن نفس با ممنوعيتها اگر توام با هماهنگى نفس با تعقل و وجدان بوده باشد بدون ترديد پس از غور و بررسى در موضوع ممنوع و احساس شايستگى آن از طرف عقل و وجدان نفس از ارتكاب به ممنوع خوددارى خواهد كرد .\r\nاگر پيمانى با خويشتن ببندد با شديدترين نيرو پاى بند پيمان خواهد بود .\r\nصورت دوم - نفس يا ( خود طبيعى ) فعاليت تعقل و وجدان را تحت الشعاع\r\n","description":"","footnote":"","page_name":" 562 ","page_number":566},
  {"content":"\r\nقرار داده و نمىگذارد آنها به مقتضاى موجوديت خود ، رويدادها و حوادث را به طور شايسته بررسى كنند .\r\nمسلم است كه با اختلال در كار عقل و وجدان يا ( من ايده آل ) وجود ندارد ، يا اگر هم وجود داشته باشد توانايى حكومت بر موجوديت انسانى را ندارد .\r\nدر اين صورت نه تنها ممنوعيتها براى اين شخص مفهومى ندارد ، بلكه مطلوبيتها هم نمىتوانند انگيزگى داشته باشند .\r\nاگر اتفاقاً چنين فردى با خود پيمانى ببندد ( كه هيچ اعتبارى ندارد ) شكستن آن پيمان هيچ گونه ناراحتى براى او ايجاد نخواهد كرد ، لذا محبوبيت و ممنوعيت براى او ملاكى جز خواسته ها و اكراه هاى ( خود طبيعى ) نخواهد داشت .\r\nاز ملاحظهء دقيق در دو صورت فوق اين مسئله براى ما روشن مىشود كه كيفيت قرار گرفتن انسانها در مقابل مطلوبيتها و ممنوعيتها از يك ملاك اساسى سرچشمه مىگيرد و اين ملاك عبارت است از داشتن ( من عالى ) يا ( من ايده آل ) ، با وجود اين ( من ) انسان كاملًا درك مىكند كه رشد اين ( من ) بدون عمل و پاى بند شدن به تصميم اتخاذ شده امكان ندارد .\r\nبه همين جهت است كه در مقابل كوچكترين پيمانى كه با خويشتن يا با ديگران ( خواه در امور بجا آوردنى و خواه در امور ممنوعه ) مىبندد ، مقاومت نموده و ايفاء به تعهد و پيمان خواهد كرد .\r\nاز همين بيان روشن مىشود كه چرا نفس يعنى ( خود طبيعى ) انسانى اصرار شديدى به شكستن پيمان با خويشتن دارد ، زيرا - اگر ممنوعيتى به طور طبيعى و بدون پيمان و تشديد تصميم براى انسان پيش آيد ، ( خود طبيعى ) تنها يك مخالفت معمولى با آن ممنوعيت ابراز مىكند ، يعنى خواستهء خود را مقدم داشته و در صدد تحصيل آن بر مىآيد ، مثلًا اگر براى انسان ضايع كردن حق ديگران كه ممنوع است مطرح شود كه براى خود سودى در اين كار تشخيص داده است ، به طور طبيعى مشغول فعاليت شده انسان را به ضايع كردن حق ديگرى وادار مىسازد و اما اگر\r\n","description":"","footnote":"","page_name":" 563 ","page_number":567},
  {"content":"\r\n\r\nمسئلهء پيمان و سوگند در كار بوده باشد ، بدان جهت كه توجه به اين پيمان و اهميت پاىبندى به آن باعث اعتلاى ( من ايده آل ) و سقوط و مهار شدن ( خود طبيعى ) خواهد گشت ، حرص و ولع شديدتر و جدىترى را در شكستن آن پيمان و سوگند ابراز خواهد كرد .\r\nتفاوت زيادى است ميان چيزى كه مخالف فعلى و شخصى ( خود طبيعى ) ما است و آن چيزى كه اساس نيروى ميل را بر هم مىزند يا آن را تعديل مىكند .\r\nتفسير ابيات\r\nآن شخص كه رفيق خرس بود . خوابيد و خرس در بالينش نشسته مشغول دور كردن مگسها از صورت آن شخص بود ، يكى از مگسها كه خيلى پر رو و لجوج بود دست از كار خود بر نمىداشت ، هر چه كه خرس آن را مىپرانيد ، باز بر مىگشت ، خرس خشمگين شده رفت از كوه يك سنگ بزرگى برداشت و براى اين كه مگس را از روى شخص در خواب رفته بر طرف كند و به عقيده خرس آن مگس كمى به آن طرفتر بخزد به صورت آن شخص انداخت صورت [ و مغز و تمام موجوديت حياتى 
  ] او را متلاشى ساخت .\r\nاين حادثه مثلى براى مردم شد كه ( رفاقت خرس ) يا ( محبت خرس ) .\r\nآرى محبت مردم احمق همانند محبت خرس است كه نبايستى آن را محبت تلقى كرد ، زيرا - محبت احمق كينه و كينهء او محبت است .\r\nعهد و پيمان مردم احمق سست و ويران و ضعيف است ، آنان گفتار بسيار چشمگير و گوش پر كن دارند ، اما وفاى آنان پوچ و هيچ است .\r\nاگر اينان سوگند بخورند ، مبادا فريبشان را بخورى ، مردى كه كج فهم و كج سخن است سوگند را خواهد شكست ، وقتى كه گفتار بدون سوگندش بىاساس و دروغ است ، اگر بخواهد سوگند بخورد گول او را مخور و به دام او اسير مشو چرا ؟ زيرا ، اينان ( خود طبيعى ) يعنى نفس را حكمفرماى موجوديت خود نموده و عقل آن نيروى الهى را زبون و اسير\r\n","description":"","footnote":"","page_name":" 564 ","page_number":568},
  {"content":"\r\nنفس ساخته‌اند .\r\nاينان كه هزاران قرآن و اسامى مقدس را وسيلهء تقويت نفس حيوانى قرار داده‌اند چه اعتبارى به سوگند خويش خواهند گذاشت ؟ آن انسانى كه بدون سوگند پيمانها مىشكند ، يقين بدانيد كه اگر سوگند بخورد وضعش بدتر خواهد گشت ، زيرا ، هنگامى كه بخواهى به نفس وحشى درنده مهار بزنى نفس آشفته تر و وحشىتر مىگردد ، چونان اسيرى كه بخواهد به حاكم ما فوق خود زنجيرى بزند مسلم است كه حاكم نيرومند به زودى آن زنجير را پاره كرده و آن را بر سر خود اسير خواهد كوفت .\r\nتو در بارهء اين اسيران هوى و هوس نفسانى از دلايل قرآنى كه مىگويد : « به پيمانها وفا كنيد و سوگندهاى خويش را مراعات نماييد » چشم بپوش . كسى كه دروغگويى او بر ما ثابت شود نبايد سوگند و پيمان او در نزد ما فروغ و ارزشى داشته باشد .\r\nاگر مردم مىدانستند كه در موقع پيمان بستين چه كسى طرف پيمان آنها است يعنى اگر مىدانستند كه خدا است كه طرف يا شاهد و پيمان و سوگند آنها است موجوديت خود را در گرو همان پيمان و سوگند مىبستند .\r\n","description":"","footnote":"","page_name":" 565 ","page_number":569},
  {"content":"\r\n\r\nرفتن رسول خدا به عيادت صحابى رنجور و بيان فايدهء عيادت\r\n\r\n( ( 2141 ) ) از صحابه خواجه اى بيمار شد\r\nو اندر آن بيمارى او چون تار شد\r\n( ( 2142 ) ) مصطفى آمد عيادت سوى او\r\nچون همه لطف و كرم بُد خوى او\r\n( ( 2143 ) ) در عيادت رفتن تو فايده است\r\nفايدهء آن باز بر تو عايده است\r\n( ( 2144 ) ) فايدهء اول كه آن شخص عليل\r\nبو كه قطبى باشد و شاه جليل\r\n( ( 2152 ) ) چون تو چشم دل ندارى اى عنود\r\nكه نمىدانى تو هيزم را ز عود\r\n( ( 2153 ) ) چون كه گنجى هست در عالم مرنج\r\nهيچ ويران را مدان خالى ز گنج\r\n( ( 2154 ) ) قصد هر درويش مىكن بىگزاف\r\nچون نشان يا بى به جهد مىكن طواف\r\n( ( 2155 ) ) چون تو را آن چشم باطن بين نبود\r\nگنج مىپندار اندر هر وجود\r\n( ( 2145 ) ) ور نباشد قطب يار ره بود\r\nشه نباشد فارِس اسپه بود\r\n( ( 2146 ) ) پس صلهء ياران ره لازم شمار\r\nهر كه باشد گر پياده ور سوار\r\n( ( 2147 ) ) ور عدو باشد هم اين احسان نكوست\r\nكه به احسان بس عدو گشته است دوست\r\n( ( 2148 ) ) ور نگردد دوست كينش كم شود\r\nز انكه احسان كينه را مرهم شود\r\n( ( 2149 ) ) بس فوايد هست غير اين و ليك\r\nاز درازى خائفم اى يار نيك\r\n( ( 2150 ) ) حاصل اين آمد كه يار جمع باش\r\nهمچو بت گر از حجر يارى تراش\r\n( ( 2151 ) ) ز انكه انبوهى و جمع كاروان\r\nره زنان را بشكند پشت و سنان\r\n\r\n","description":"","footnote":"","page_name":" 566 ","page_number":570},
  {"content":"\r\n\r\n\r\n( ( 2144 ) ) فايدهء اول كه آن شخص عليل\r\nبو كه قطبى باشد و شاه جليل\r\n\r\nدر گذرگاه حيات به بالين آنان كه از راه رفتن ناتوان شده‌اند بشتابيم\r\nآرى ما كاروانيان گذرگاه حيات زنده و جاندار هستيم ، مركبى كه جان ما را به خود حمل كرده و در اين سفر اسرار آميز مىكشد لنگ مىگردد ، ناتوان مىشود ، به استراحت و مداوا و معالجه نيازمند مىگردد ، اين ناتوانان و دردمندان را تنها نگذاريم اينان نگاه هاى خود را در بستر بيمارى سه قسمت كرده‌اند :\r\nقسمتى را به چشمان و دهان طبيب معالج دوخته‌اند كه چه مىگويد ؟ و مژدهء بهبودى او را كه بار ديگر به كاروانيان گذرگاه حيات ملحقش خواهد ساخت كى خواهد داد ؟ قسمت دوم نگاهش به در و مدخل آن جايگاه است كه نشسته يا خوابيده است اين نگاه انسانها را مىجويد ، مىخواهد اطمينان پيدا كند كه او را به اين زودى به اطاق انتظار مرگ نسپرده‌اند . گاهى در ديده گان بيمارانى كه به عيادتش رفته‌ايد خيره شويد و با دقت بنگريد ، خواهيد ديد كه بدون اين كه كلمه اى به زبان بياورد ، شب بيدارىهاى طولانيش را با شما در ميان نهاده است . مىكوشد قيافهء گرفتهء خود را به شما باز و شكوفان بنماياند . با اين قيافهء شكوفان به شما مىگويد : به زودى طبيب من اجازهء مرخصىام را خواهد داد . بار ديگر در كاروانيان حيات با لذايذ و آلام و تكاپوهاى آنان شركت خواهم كرد يك شاخهء گل كه شما براى او به عنوان تحفه برده‌ايد باغ سر سبزى در روح آن افتاده در بستر بيمارى ايجاد مىكند .\r\nقسمت سوم از نگاهش به آسمان دوخته شده است ، اين نگاه كه پر معناتر از دو نگاه گذشته است ، گاهى همين آسمان لاجوردين را مىشكافد و به بالاتر از آن نفوذ مىكند ، اين نگاه تا ملكوت اعلا شعاع مىاندازد ، اگر در موقع ورود به بالين بيمار\r\n","description":"","footnote":"","page_name":" 567 ","page_number":571},
  {"content":"\r\nببينيد كه او مشغول چنين نگاهى است او را به سوى خودتان منصرف نكنيد ، اكنون كه بيمارى و يا جراحتى مركب او را به جايگاه بيماران كشيده است بگذاريد روح خود را هم به طبيب مطلق نشان بدهد ، او در اين حال بيمارى مركب را فراموش كرده است روحش را اختيار در مقابل طبيبش قرار داده است . با منصرف ساختن او از پيشگاه الهى ( آفرينندهء دردها و دواها ) نتيجه اى جز اين به او نخواهد رسيد كه دوباره به روى شما بنگرد و شعلهء حيات كه در چشمان شما مىدرخشد براى او ابهام انگيز جلوه كند .\r\nاگر به عيادت بيمارى رفتيد كه ساعتهاى نهايى حيات را در پشت سر مىگذارد و ميان او و آخرين گرداب زندگى فاصله اى ديده نمىشود ، جنب و جوش زندگى خود را برخ او نكشيد ، او كه در آن لحظات گام به ما فوق حيات مىگذارد شادى و اندوه و گريه و خندهء حيات را به او نشان ندهيد ، بتماشاى حشمت و جلال شگفت انگيزى كه قيافهء او را در خود فرو برده است بپردازيد ، طنين آه و نالهء آن لحظات را گوش كنيد كه صداى فرو ريختن سد مستحكم حيات مادى است . كه دير يا زود شما هم با ديده گان خود ناظر آن خواهيد بود .\r\nعيادت بيماران با نظر به شخصيت بيمار و وضع روانى كه شما در اين دنيا در بارهء زندگانى و نوسانات آن اندوخته‌ايد متفاوت مىباشد ، اما به هر حال به عيادت بيماران برويم ، زيرا ، ممكن است آن بيمار شخصى از اولياء الله بوده است كه ما در زندگانى او را نمىشناختيم ، او در آن حال بيمارى مىتواند آموزگار خوبى براى ما بوده باشد . طبيعت و موقعيت روانى انسانها در حال بيمارى تا حدود زيادى روشنتر از حال عادى و بهبودى مىباشد .\r\nاگر بيمار آدم عادى بوده باشد ، حد اقل همراه و هم قافلهء گذرگاه حيات ما است .\r\nاكنون كه جزء پيادگان قافلهء بشريت شده است رفتن ما به سراغش او را جزء سواره هاى قافله نموده احساس شكست و عقب ماندن از قافله را نخواهد كرد .\r\nعالىترين و با عظمتترين گامهايى كه ممكن است در ميدان زندگى برداريم موقعى است كه دشمن ما كه با ما كينه اى در دل دارد از پاى در آيد و ما با تمام رضايت\r\n","description":"","footnote":"","page_name":" 568 ","page_number":572},
  {"content":"\r\n\r\nو خوش دلى به سراغ او برويم ، عيادتش كنيم ، تسليتش دهيم . شعله هاى حيات را به ديده گان بىفروغش بر گردانيم ، تصور كنيد كه در آن حال كه دشمن شما در بستر بيمارى با دردهاى جانكاه گلاويز است ، گاهى پوشاك را به روى پاهايش دور مىكند ، گاهى به طرف راست مىگردد ، گاهى رو به بستر مىافتد و گاهى چشمان خود را مىگرداند كه كسى پيدا شود و او را حركتى دهد كه او بنشيند شايد كه از دردش كاسته شود . در اين حال شما كه در موقع هم قافله گى حيات به روى هم نگاه نمىكرديد ، بلكه مرگ يكديگر را مىخواستيد از در وارد شويد ، با ديده گان هم دردى و محبت و تسليت در او بنگريد .\r\nآيا مىتوانيد عظمت اين ديدار را حتى در عالم رويا مجسم كنيد ؟ نه هرگز ، سوگند به آن خدايى كه زندگى و مرگ در دست او است ، عالم معنى و روح منظره اى زيباتر از اين ديدار در فرزندان آدم سراغ ندارد كه دشمنى به بالين دشمن بيمار وارد شود و بگويد : در اين لحظات درد آگين به بالينت آمده‌ام .\r\nآرزويم اين است كه از اين گرداب مخوف رها شوى ، از آن موقع كه حيات تو در خطر افتاده است حيات خودم را هم در خطر ديده‌ام ، كينه و عداوت ما همانند كينه و عداوت كودكان بوده است كه لحظه اى يكديگر را آزار مىدهند ، اگر يكى به گريه و ناله در افتاد ديگرى گريه و ناله تلخترى خواهد داشت ، زيرا ، آن كه صدمه ديده است به شكنجه و درد آن صدمه مىگريد ، اما آن ديگرى به گريه و جان آن كودك آزرده مىگريد ، گريهء دوم تلختر است .\r\nتفسير ابيات\r\nيكى از صحابه پيغمبر اكرم به بيمارى مبتلا شد ، پيغمبر ما به عيادت او رفت . شما هم عيادت بيماران را ترك نكنيد ، زيرا ، عيادت رفتن شما فوايدى در بر دارد كه به خود شما عايد مىشود :\r\nفايدهء اول - شايد آن شخص بيمار از اولياء الله بوده باشد كه در زندگانى عادى او را نشناخته بودى ، زيرا ، ما مردم غالباً به اشخاص و حوادث با چشم دل نمىنگريم ،\r\n","description":"","footnote":"","page_name":" 569 ","page_number":573},
  {"content":"\r\nهيزم را از عود عطر افشان تشخيص نمىدهيم . بايد بدانيم كه گنجهاى گران قيمت در اين ويرانه نماهاى اشخاص و حوادث وجود دارد . هر كسى را كه احتمال مىدهى از اولياء الله باشد جستجويش كن ، نشانه اى كه احساس كرده اى تعقيبش كن و به دنبالش روانه شو در اين كار جديت كن .\r\nاز آن جهت كه از چشم نافذ و باطن بين محرومى ، عقل حكم مىكند كه براى پيدا كردن واقع مرد در ميان محتملات همهء آنها را تعقيب كنيم ، باشد كه در يكى از آنها با واقع روبه رو شويم .\r\nفايدهء دوم - اگر آن بيمار از اولياء الله نباشد حد اقل همراه گذرگاه زندگى تست ، اگر هم روح بزرگ الهى نباشد ، حد اقل سوارى از سواران قافلهء حيات خواهد بود ، پيوستگى و هم دردى ياران اين راه اسرار آميز را غنيميت بشماريم ، خواه جزء پيادگان باشند و خواه از دسته سواران .\r\nفايدهء سوم - فرض مىكنيم كه بيمار دشمن است ، آيا بهتر از اين احسان سراغ دارى كه در موقع ابتلاى دشمن به گرداب خطرناك زندگى به سراغش روى و دست او را بگيرى ؟ چه بسا دشمنان كينه توز كه با احسان و نيكو كارى به دوستان با وفا و خلوص تبديل شده‌اند ، اگر هم به دوستى مبدل نشوند حد اقل كينهء آنان تقليل مىيابد ، زيرا ، اگر كينه جراحت دردناكى است ، احسان و اظهار هم دردى هم مرهم شايسته است .\r\nفوايد فراوانى در عيادت بيمار وجود دارد كه نمىخواهم به تفضيل آنها را باز گو كنم ، اما خلاصهء همهء آن فوايد را در يك جملهء مختصر مىتوانم بيان كنم ، آن جمله اين است كه تا بتوانى جزئى از انسانها باش ، حتى اگر بتوانى از سنگ جامد براى خود يار و ياورى بتراش ، زيرا ، هر چه كه كاروان پر جمعيتتر و انبوه تر باشد مقاومت آن در مقابل راه زنان بيشتر و خوف و هراسش از راه زنان كمتر خواهد گشت .\r\n","description":"","footnote":"","page_name":" 570 ","page_number":574},
  {"content":"\r\n\r\n\r\nوحى آمدن از حق تعالى به موسى عليه السلام كه چرا به عيادت من نيامدى ؟\r\n\r\n( ( 2156 ) ) آمد از حق سوى موسى اين عتيب\r\nكاى طلوع ماه تو ديده ز جيب\r\n( ( 2157 ) ) مشرقت كردم ز نور ايزدى\r\nمن حقم رنجور گشتم نامدى\r\n( ( 2158 ) ) گفت سبحانا تو پاكى از زيان\r\nاين چه رمز است اين بكن يا رب بيان\r\n( ( 2159 ) ) باز فرمودش كه در رنجوريم\r\nچون نپرسيدى تو از روى كرم\r\n( ( 2160 ) ) گفت يا رب نيست نقصانى تو را\r\nعقل گم شد اين گره را بر گشا\r\n( ( 2161 ) ) گفت آرى بندهء خاص گزين\r\nگشت رنجور او منم نيكو ببين\r\n( ( 2162 ) ) هست معذوريش معذورى من\r\nهست رنجوريش رنجورى من\r\n( ( 2163 ) ) هر كه خواهد همنشينى با خدا\r\nاو نشيند در حضور اوليا\r\n( ( 2164 ) ) از حضور اوليا گر بگسلى\r\nتو هلاكى ز انكه جزو بىكلى\r\n( ( 2165 ) ) هر كه را ديو از كريمان وابرد\r\nبىكسش يابد سرش را او خورد\r\n( ( 2166 ) ) يك به دست از جمع رفتن يك زمان\r\nمكر شيطان باشد اين نيكو بدان\r\n\r\nروايت\r\n« الحسين بن اسحاق . . . عن موسى بن جعفر عن آبائه عن على عليه السلام قال يعير الله عز و جل عبدا من عباده يوم القيامة فيقول عبدى ما منعك إذا مرضت ان تعوذنى ؟ فيقول سبحانك سبحانك أنت رب العباد لا تالم و لا تمرض فيقول مرض اخوك المؤمن فلم تعده و عزتى و جلالى لو عدته لوجدتنى عنده ثم لتكفلت بحوائجك فقضيتها لك و ذلك من كرامة عبدى المؤمن و انا الرحمن الرحيم . » ( 1 ) \r\n","description":"","footnote":" ( 1 ) سفينة البحار ، ص 534 و 535 - مسند احمد بن حنبل ، ج 2 ، ص 404 - صحيح مسلم ، ج 8 ، ص 13 نقل از ابو هريره از پيغمبر . . ","page_name":" 571 ","page_number":575},
  {"content":"\r\n( حسين بن اسحاق . . . از حضرت موسى بن جعفر نقل مىكند كه آن بزرگوار از پدرانش و آنان از امير المؤمنين على عليه السلام و ايشان از پيغمبر اكرم روايت كرده است كه خداوند در روز رستاخيز بنده اى از بندگانش را توبيخ نموده خواهد فرمود كه : وقتى كه من مريض شدم چه باعث شد كه به عيادت من نيامدى ؟ آن بنده مىگويد : پاكيزه پروردگارا تو خداى بندگان هستى ، درد نمىكشى و بيمار نمىشوى ، خدا مىفرمايد برادر مؤمن تو بيمار شد و به عيادتش نرفتى ، سوگند به عزت و جلالم اگر او را عيادت مىكردى مرا نزد او مىديدى ، [ در نتيجهء اين عيادت 
  ] احتياجات تو را بر مىآوردم و اين پاداش بزرگ به جهت كرامت بندهء مومن من است و من خداى رحمن و رحيم هستم ) .\r\nجلال الدين مضمون فوق را به حضرت موسى عليه السلام نسبت داده است . شايد روايتى در اين مسئله وجود داشته باشد ، ولى روايت فوق از پيغمبر اكرم صلى الله عليه و آله هم به طريق رجال اهل سنت نقل شده است .\r\n« الجماعة رحمة » .\r\n( جماعت رحمت است ) .\r\n« يد اللَّه مع الجماعة » .\r\n( دست خدا ( قدرت خدا ) با جماعت است . )\r\n","description":"","footnote":"","page_name":" 572 ","page_number":576},
  {"content":"\r\n\r\n\r\n\r\n( ( 2157 ) ) مشرقت كردم ز نور ايزدى\r\nمن حقم رنجور گشتم نامدى\r\n\r\nارتباط با انسانهاى با ايمان ارتباط با خدا است\r\nاين مضمون در مدارك نقلى شواهد فراوانى دارد . از آن جمله در روايات معتبر آمده است كه هر كس انسان با ايمانى را خوار و پست بشمارد اهانت به خدا كرده است .\r\nدر آيه شريفه قرض به مردم با ايمان را چنين توصيف مىكند :\r\n« مَنْ ذَا اَلَّذِي يُقْرِضُ الله قَرْضاً حَسَناً . » 2 : 245 ( كيست كه به خداوند قرض حسنه بدهد ) همچنين آن مضمون كه مىگويد : ارواح مردم با ايمان به شعاع خداوندى وابسته است اين مسئله با نظر عقلانى و وجدانى نيز تأييد مىشود ، زيرا - عظمت و رشدى كه در روح انسان با ايمان ديده مىشود ، داراى آن اعتلا است كه با هيچ منطق طبيعى قابل تفسير و توجيه نيست . ايمان در حقيقت آن گرايش قلبى است كه با افزايش تدريجى شايستگى تابش شعاع الهى را پيدا مىكند .\r\nتفسير ابيات\r\nروزى از طرف حق تعالى به حضرت موسى اين عتاب رسيد كه اى موسى [ و اى بندهء عزيزم 
  ] كه دست از گريبان در آوردى و نور ماه را در آن ديدى ، من تو را از نور ربانى درخشان كردم ، چرا من بيمار شدم به عيادتم نيامدى ؟ حضرت موسى عرض كرد : پاكيزه پروردگارا تو پاكتر از آن هستى كه بيمار شوى ، با اين كلام كه عتابم مىفرمايى اسرارى احساس مىكنم ، عنايتى فرما و از اين توبيخ را بر من بگشاى .\r\nباز خداوند متعال فرمود : چرا در موقع بيمارى من حال مرا نپرسيدى ؟\r\n","description":"","footnote":"","page_name":" 573 ","page_number":577},
  {"content":"\r\nباز حضرت موسى عرض كرد : پروردگارا بيمارى نقصى در وجود آدمى است تو كه از هر گونه نقص مبرا هستى ، عقل من در اين موضوع گمراه شده و مبهوت است ، خودت با عنايت الهىات راز اين مشكل را بيان فرماى .\r\nخداوند فرمود : آرى ، يكى از بندگان خاص و بر گزيدهء من مريض شد ، مگر نمىدانى كه او منم ؟ معذورى و بيمارى او معذورى و بيمارى من است .\r\nهر كس كه بخواهد با خدا همنشين شود بايستى همنشينى اولياى مرا انتخاب نمايد . گسيختن از حضور اولياء الله موجب هلاكت است ، زيرا ، روح انسانهاى پيرو و راهرو بمنزلهء جزئى از روح اولياء الله است كه به منزلهء روح كل هستند .\r\nاز مردان الهى منقطع نشويد ، در اين راه ديو و غول و راه زن فراوان است بالاخره شما را تا سيه چال سقوط مىكشانند .\r\nدر اين زندگانى تنها راه رفتن و لو يك لحظه هم بوده باشد خود يكى از مكر و حيله گرىهاى شيطانى است .\r\n","description":"","footnote":"","page_name":" 574 ","page_number":578},
  {"content":"\r\n\r\nجدا كردن باغبان صوفى و فقيه و علوى را از همديگر\r\n\r\n( ( 2167 ) ) باغبانى چون نظر در باغ كرد\r\nديد چون دزدان به باغ خود سه مرد\r\n( ( 2168 ) ) يك فقيه و يك شريف و صوفئى\r\nهر يكى شوخى فضولى يوفئى\r\n( ( 2169 ) ) گفت با اينها مرا صد حجت است\r\nليك جمعند و جماعت رحمت است\r\n( ( 2170 ) ) بر نيايم يك تنه با سه نفر\r\nپس ببرمشان نخست از يكدگر\r\n( ( 2171 ) ) هر يكى را من به سويى افكنم\r\nچون كه تنها شد سبالش بر كنم\r\n( ( 2172 ) ) حيله كرد و كرد صوفى را به راه\r\nتا كند يارانش را با او تباه\r\n( ( 2173 ) ) گفت صوفى را برو سوى وثاق\r\nيك گليم آور براى اين رفاق\r\n( ( 2174 ) ) رفت صوفى گفت خلوت با دو يار\r\nتو فقيهى وين شريف نامدار\r\n( ( 2175 ) ) ما به فتواى تو نانى مىخوريم\r\nما به پرّ دانش تو مىپريم\r\n( ( 2176 ) ) وين دگر شه زاده و سلطان ماست\r\nسيد است از خاندان مصطفى است\r\n( ( 2177 ) ) كيست آن صوفى شكم خوار خسيس\r\nتا بود با چون شما شاهان جليس ؟\r\n( ( 2178 ) ) چون بيايد مر و را پينه كنيد\r\nهفته اى بر باغ و راغ من تنيد\r\n( ( 2179 ) ) باغ چبود جان من آنِ شما است\r\nاى شما بوده مرا چون چشم راست\r\n( ( 2180 ) ) وسوسه كرد و مر ايشان را فريفت\r\nآه كز ياران نمىبايد شكيفت\r\n( ( 2181 ) ) چون به ره كردند صوفى را و رفت\r\nخصم شد اندر پيش با چوب زفت\r\n( ( 2182 ) ) گفت اى سگ صوفئى كو از ستيز\r\nاندر آيد باغ مردم تيز تيز\r\n( ( 2183 ) ) اين جنيدت ره نمود و بايزيد\r\nاز كدامين شيخ و پيرت اين رسيد ؟\r\n( ( 2184 ) ) كوفت صوفى را چو تنها يافتش\r\nنيم كشتش كرد و سر بشكافتش\r\n( ( 2185 ) ) گفت صوفى آن من بگذشت ليك\r\nاى رفيقان پاس خود داريد نيك\r\n( ( 2186 ) ) مر مرا اغيار دانستيد هان\r\nنيستم اغيارتر زين قلتبان\r\n( ( 2187 ) ) آن چه من خوردم شما را خورد نيست\r\nاين چنين ضربت جزاى هر دنيست\r\n\r\n","description":"","footnote":"","page_name":" 575 ","page_number":579},
  {"content":"\r\n\r\nرفت بر من بر شما هم رفتنى است\r\nچوب قهرش مر شما را خوردنى است\r\n( ( 2188 ) ) اين جهان كوه است و گفت و گوى تو\r\nچون صدا هم باز آيد سوى تو\r\n( ( 2189 ) ) چون ز صوفى گشت فارغ باغبان\r\nيك بهانه كرد ز ان پس جنس آن\r\n( ( 2190 ) ) كاى شريف من برو سوى وثاق\r\nكه ز بهر چاشت پختم من رقاق\r\n( ( 2191 ) ) بر در خانه بگو قيماز را\r\nتا بيارد آن رقاق و قاز را\r\n( ( 2192 ) ) چون به ره كردش بگفت اى مرد دين\r\nتو فقيهى ظاهر است اين و يقين\r\n( ( 2193 ) ) او شريفى مىكند دعوى سرد\r\nمادر او را كه داند تا چه كرد ؟\r\n( ( 2194 ) ) بر زن و بر فعل زن دل مىنهيد\r\nعقل ناقص وانگهانى اعتميد ؟\r\n( ( 2195 ) ) خويشتن را بر على و بر نبى\r\nبسته است اندر زمانه بس غبى\r\n( ( 2196 ) ) هر كه باشد از زنا وز زانيان\r\nاين برد ظن در حق ربانيان\r\n( ( 2197 ) ) هر كه بر گردد سرش از چرخها\r\nهمچو خود گردنده بيند خانه را\r\n( ( 2198 ) ) آن چه گفت آن باغبان بو الفضل\r\nحال او بد دور ز اولاد رسول\r\n( ( 2199 ) ) گر نبودى او نتيجهء مرتدان\r\nكى چنين گفتى براى خاندان ؟\r\n( ( 2200 ) ) خواند افسونها شنيد آن را فقيه\r\nدر پيش رفت آن ستمكار سفيه\r\n( ( 2201 ) ) گفت خر اندرين باغت كه خواند\r\nدزدى از پيغمبرت ميراث ماند ؟\r\n( ( 2202 ) ) شير را بچه همىماند به دو\r\nتو به پيغمبر چه مىمانى بگو ؟\r\n( ( 2203 ) ) با شريف آن كرد آن دون از كجى\r\nكه كند با آل ياسين خارجى\r\n( ( 2204 ) ) تا چه كين دارند دايم ديو و غول\r\nچون يزيد و شمر با آل رسول\r\n( ( 2205 ) ) شد شريف از ظلم آن ظالم خراب\r\nبا فقيه او گفت با چشم پر آب\r\n( ( 2206 ) ) پاى دار اكنون كه ماندى فرد و كم\r\nچون دهل شو زخم مىخور بر شكم\r\n( ( 2207 ) ) گر شريف و لايق و هم دم نيم\r\nاز چنين ظالم تو را من كم نيم\r\nمر مرا دادى بدين صاحب غرض\r\nاحمقى كردى تو را بئس العوض\r\n( ( 2208 ) ) شد ازو فارغ بيامد كاى فقيه\r\nچه فقيهى اى تو ننگ هر سفيه\r\n( ( 2209 ) ) فتويت اين است اى ببريده دست\r\nكاندر آيى و نگويى امر هست\r\n\r\n","description":"","footnote":"","page_name":" 576 ","page_number":580},
  {"content":"\r\n\r\n\r\nبو حنيفه داد اين فتوى تو را\r\nشافعى گفته است اين اى ناسزا ؟\r\n( ( 2210 ) ) اين چنين رخصت بخواندى در وسيط\r\nيا به دست اين مسئله اندر محيط ؟\r\nاين بگفت و دست بر وى بر گشاد\r\nدست او كين دلش را داد داد\r\n( ( 2211 ) ) گفت حقستت بزن دستت رسيد\r\nاين سزاى آن كه از ياران بريد\r\nمن سزاوارم به اين و صد چنين\r\nتا چرا ببريدم از ياران به كين\r\nگوش كردم خدعه و افسوس تو\r\nمىزنم بر سر كه شد ناموس تو\r\nزد و را القصه بسيار و بخست\r\nكرد بيرونش ز باغ و در ببست\r\nهر كه تنها ماند از ياران خود\r\nاين چنين آيد مر او را جمله بد\r\n( ( 2112 ) ) پس عيادت از براى اين صله است\r\nوين صله از صد محبت حامله است\r\n\r\nتوضيح\r\nاين داستان در كتاب جوامع الحكايات عوفى چنين آمده است :\r\nيك مرد كه صاحب باغى بود روزى به باغ خود وارد شد و چهار نفر را در باغ ديد ، اين چهار نفر از اصناف مختلف بودند :\r\n1 - فقيه .\r\n2 - شريف ( از سادات ) .\r\n3 - لشكرى .\r\n4 - بازرگان .\r\nاين چهار نفر مشغول چيدن و خوردن ميوه ها بودند ، صاحب باغ رسيد و ديد ميوه هاى زيادى را تلف كرده‌اند ، اين باغبان مرد هشيارى بود ، با خود انديشيد و گفت : اينان چهار نفراند و در حال اجتماع ، من نمىتوانم با آنها مبارزه كنم ، لذا رو گردانيد به فقيه و گفت : تو مردى عالم و پيشواى ما هستى و مصالح دنيا و آخرت ما به قدم و قلم علماء بستگى دارد .\r\nآن مرد دوم هم سيد و از خاندان پيغمبر ما است و ما همگى دوستداران اين خاندان هستيم ، زيرا محبت آنان بر همهء ما به دستور خداوندى :\r\n","description":"","footnote":"","page_name":" 577 ","page_number":581},
  {"content":"\r\n( قُلْ لا أَسْئَلُكُمْ عَلَيْه أَجْراً إِلَّا اَلْمَوَدَّةَ فِي اَلْقُرْبى ) 42 : 23 واجب است .\r\n( بگو به آنان : من به اين رسالتم از شما پاداشى جز محبت و و داد خاندانم چيزى نمىخواهم ) .\r\nاما آن مرد سوم هم سرباز لشكرى است و لشكريان با سلاح و شمشيرى كه در دست دارند آبادى شهرها و آرامش روانى ما را از آشوب به عهده گرفته‌اند . اگر شما وارد باغ من شويد و تمام ميوه هاى باغم را بخوريد هيچ مضايقه اى ندارم . اما اين بازرگان بازارى چه كسى است ؟ به چه علت به باغ من داخل شده است ؟ چه فضيلتى دارد كه خوردن ميوه هاى باغم را براى او تجويز نمايد ؟ دست دراز كرده گريبان مرد بازارى را گرفت و به زمينش زده با زنجيرى دست و پايش را بست ، سپس رو به سرباز كرده گفت : ما پيروان علماء و سادات هستيم ، تو كيستى ؟ مگر نمىدانى من ماليات اين باغ را به دولت پرداخته‌ام و دولت چيزى از من طلبكار نيست ؟ اگر پيشوايان و سادات جانم را بخواهند آن را بذل مىكنم و باز هم خودم را مقصر مىدانم .\r\nاما تو چرا نمىگويى كيستى و چه كاره هستى و به چه حقى به مال من تجاوز كردى ؟ سپس آن سرباز را هم مانند آن بازارى به زمين زده دست و پايش را بست . سپس به عالم فقيه رو گردانيده گفت : همهء مردم بندگان خاندان پيغمبراند ، تو كه ادعاى علم مىكنى اين اندازه نمىدانى كه ورود به باغ مردم و چيدن و خوردن ميوه هايش بدون اجازهء صاحب باغ جايز نيست ؟ من و مالم فداى خاندان پيغمبر است ، هر نادانى كه مثل تو ادعاى علم مىكند و مال مردم را براى خود حلال مىشمارد بايستى تأديب شود . سپس صاحب باغ عالم فقيه را هم مانند آن دو نفر به زمين زد و زنجيرش كرد ، آن گاه كه سيد تنها ماند رو به او كرده گفت : اى نادان نمىگويى كه به چه مجوزى به باغ من تجاوز كردى ؟ آيا جدت پيغمبر اكرم صلى الله عليه و آله چنين فرموده است كه مال من به سادات حلال است ؟\r\n","description":"","footnote":"","page_name":" 578 ","page_number":582},
  {"content":"\r\nسپس آن را هم به زنجير بست و سپس قيمت انگورها را كه خورده بودند از همهء آنها دريافت كرد . ( 1 )  نظير اين داستان را در كتاب كليله و دمنه در بارهء سه گاو سفيد و سرخ و سياه نقل شده است . به اين مضمون كه سه گاو مزبور در چمنزارى دور از دسترس انسانها و درندگان زندگى مىكردند ، شير درنده اى آنها را از دور مىبيند و مىخواهد آنها را شكار كند ، ولى مىبيند آن سه گاو را در حال اجتماع نمىتواند مغلوب كند ، لذا از در دوستى وارد شده مىگويد : من چمنزار بسيار خوش و خرمى سراغ دارم و اين جا براى شما جايگاه امن نيست ، من خواهم شما را به آن جا ببرم و با همديگر مشغول زندگانى لذت بخشى باشيم . هر سه گاو در رفتن بان چمنزار موهوم سبقت مىگيرند ، شير مىگويد : ما نمىتوانيم دسته جمعى راه بيفتيم ، بلكه بايستى يك يك حركت كنيم ، چون رنگ گاو سياه از دور كاملًا آشكار است و مىتواند شكارچى و درنده را جلب كند ، لذا او را مىبرم . گاو سياه را با خود برداشته و به خلوتگاهى مىبرد و گاو را در آن محل پاره پاره كرده و مىخورد ، پس از چند روز ديگر بر مىگردد و گاو سرخ را مىبرد ، هنگامى كه بر مىگردد گاو سياه را ببرد ، گاو سياه متوجه قضيه گشته فرياد مىزند :\r\n« اكلت متى ما اكل الثور الاسود » .\r\n( من موقعى خورده شده‌ام كه گاو سياه خورده شد ) .\r\nقسمت مهمى از داستان پادشاه يهود و وزير مكارش همين مضمون بهره بردارى از اختلاف و جدايى انداختن ميان امراى مسيحىها بوده است .\r\n","description":"","footnote":" ( 1 ) جوامع الحكايات ، عوفى به نقل كفافى ، ج 2 ص 511 و 512 كه از شرح مثنوى . . ","page_name":" 579 ","page_number":583},
  {"content":"\r\n\r\n\r\n( ( 2185 ) ) گفت صوفى آن من بگذشت ليك\r\nاى رفيقان پاس خود داريد نيك\r\n\r\nمجموعه اى از انسانها كه در جستجوى يك هدف متشكلند با از بين رفتن فردى يا طبقه اى از آنها مجموعهء متشكل مختل گشته راه نابودى پيش خواهد گرفت\r\nافراد و طبقات انسانى از يك جهت مانند عناصر شيميايى هستند كه براى ايجاد يك سنتز و محصول جديد با يكديگر به نسبتهاى مختلفى تفاعل مىورزند ، كوچكترين خلل در نسبت لازم ، فعاليت عناصر مفروضه را خنثى نموده و از ايجاد سنتز جلوگيرى مىكند ، چه رسد به اين كه يكى از عناصر مطلوبه كه در ايجاد محصول مفروض دخالت دارد وجود نداشته باشد .\r\nغالباً و از نظر سطحى چنين مىانديشيم كه اگر عنصرى با عناصر ديگر در ايجاد محصول مطلوب شركت نكرد ، فقط محصول به وجود نخواهد آمد ، در صورتى كه اگر عناصر ديگر از ساير فعاليتها بر كنار شوند و به منظور ايجاد محصول مفروض مهيا گردند ، با فقدان يا اختلال نسبت يك عنصر ، عناصر ديگر موقعيت معمولى خود را هم از دست خواهند داد .\r\nاين مسئله با وضع اجتماعى انسانها كاملًا قابل تطبيق است .\r\nموقعى كه افرادى يا طبقاتى از انسانها در مجموعه اى براى وصول به يك هدف شركت مىورزند با بر كنار شدن يا تغيير وضع مخصوص يك يا چند فرد و طبقه ، بقيهء انسانها نه تنها نمىتوانند به هدف مطلوب برسند ، بلكه وضع عادى و طبيعى خود را هم كه در جريان رسمى خود داشتند از دست مىدهند .\r\nفرض كنيم كه تشكل چند گروه با يكديگر براى به دست آوردن عدالت اجتماعى در محيط زندگى خود لازم و ضرورى بوده باشد ، در اين پديده با تحليل لازم قضاياى\r\n","description":"","footnote":"","page_name":" 580 ","page_number":584},
  {"content":"\r\nذيل را خواهيم ديد :\r\n1 - وجود گروهايى از انسان .\r\n2 - اين گروه ها داراى حقايق مشتركى هستند كه اشتراك در منافع و مضار آنها را توضيح مىدهد .\r\n3 - هر يك از اين گروه ها داراى مختصاتى است كه از نظر طبيعى يا قرار دادى بان گروه بستگى دارد .\r\n4 - حقايق مشترك مىتواند هدف مشتركى را براى آنها كشف يا ايجاد نمايد .\r\n5 - اين هدف مشترك قابل تحليل به هر يك يك از مختصات گروه هاى مفروض مىباشد .\r\nقضيهء پنجم اين نتيجهء منطقى را در بر دارد كه هر يك از مختصات به عنوان يك واحد در سيستم مجموعى هدف دخالت ضرورى دارد .\r\n6 - براى اين كه شخص يا گروهى از انسانها به جهت داشتن حدود مشترك و مختصات مطلوب ، در يك مجموعه سيستماتيك براى وصول به يك هدف شركت داشته باشد بدون ترديد بايستى موقعيت طبيعى خود را كه مقتضى روشها و هدفهاى شخصى و مخصوص به خود مىباشد ، به سوى مجموعه سيستماتيك كه براى وصول به هدف معين متشكل شده است توجيه نموده و بتواند با قدر مشترك و مزيت اختصاصى در هدف مفروض تأثيرى داشته باشد . روى اين اصل قضيهء ديگرى داريم كه به قرار ذيل است :\r\n7 - هر انسان يا گروهى از انسانها هنگامى كه براى وصول به يك هدف خود را در يك مجموعه متشكل بسازد . اين انسان يا اين گروه حذفى كرده است و انتخابى . حذف موقعيت فردى خويش و انتخاب موقعيت تشكل با مجموعه .\r\n8 - ورود به حوزهء تشكل يك مجموعهء رو به هدف چنين نيست كه اعضاى آن مجموعه را از دستبرد تغييرات و عوامل اخلال كننده بر كنار ساخته به طور خشك و جامد آنها را به سوى هدفشان رهسپار بسازد . اين قضيهء هشتم نتيجه يا قضيهء ديگرى را در بر دارد كه به قرار ذيل است :\r\n","description":"","footnote":"","page_name":" 581 ","page_number":585},
  {"content":"\r\n\r\n9 - با نظر به قضاياى گذشته ترديدى نمىماند در اين كه تشكل مجموعه اى از انسانها يكى از حساسترين موقعيتهاى مربوط به قلمرو انسانى است . اين حساسيت و اهميت معلول دو مسئلهء بسيار مهم است :\r\nالف - ائتلاف و اتحاد واقعى افراد و گروه ها كه موظفند مشتركات و مختصاتشان را به اندازه اى دقيق و منظم نمايند كه بتوانند از عهدهء تحصيل هدف بر آيند .\r\nب - ارتباط دايمى يك مجموعهء متشكل از انسانها با عوامل طبيعى و انسانهاى ديگر كه مىتوانند با ايجاد تغييرات در واحدها يا در خود سيستم مجموعى ، آن را از تشكل بيندازند . اين است نتيجهء قضيهء هشتم كه احتياج به توضيح بيشترى دارد .\r\nسيستم متشكل انسانى هر اندازه هم كه ثبات و استقرار داشته باشد باز نمىتواند سيستم بسته باشد ، بلكه با نظر به دو قلمرو طبيعى و انسانى همواره باز و قابل انعطاف و تغيير خواهد بود .\r\nبديهى است كه مجموعهء تشكل يافته انسانى مانند ساير مجموعه هاى طبيعى است كه نمىتواند از ارتباط با عوامل تغيير دهنده بر كنار و از عوامل انسانى و طبيعى در امان بوده باشد .\r\nيك فرد از انسان را در نظر مىگيريم ، مىبينيم : از دو طرف درونى و برونى با عوامل و انگيزه هايى ارتباط دارد كه حتى دو لحظه هم نمىتواند در يك حال جمود و ركود داشته باشد .\r\nمىخواهم درونى انسان ، آرزوهايى كه براى او نو نو مىرسد ، تخيلات ، افزايش تجربه و معرفتش به دنياى درونى و برونى ، استحكام و رشد تدريجى شخصيت همه و همهء اين امور از درون و تغييرات و تحولات عوامل طبيعى و تغيير دادن اختيارى محيط و تأثير انسانها چه در حال فردى و چه در حال اجتماعى از بيرون ، فرد را همواره در كشاكش تحولات و دگرگونىها قرار مىدهد و به همين جهت است كه مىگوييم : سيستم يك فرد انسانى كه از واحدهاى گوناگونى متشكل شده است ، سيستم باز است نه بسته و محدود .\r\n","description":"","footnote":"","page_name":" 582 ","page_number":586},
  {"content":"\r\nبدين ترتيب اتحاد و تشكل انسانها در حالات دسته جمعى بدون كوچكترين ترديد اتحاد نسبى بوده و سيستمى را كه براى خود تعيين نموده‌اند به جهت پيوستگى با عوامل طبيعى درونى و برونى و با عوامل قرار دادى يا طبيعى و همچنين به جهت ارتباط با ساير مجموعه ها در معرض تحول و تغير بوده ، لذا به هيچ وجه مجموعه اى از انسانها نمىتوانند عوامل تغيير دهندهء طبيعى و انسانى را به روى خود بسته و سيستم مقررى خود را محفوظ و قفل شده نگاه بدارند . اين مسئله جاى شك نيست .\r\nآن چه كه در اين مورد مشكل و با اهميت است ، اين است كه چه بايد كرد تا مجموعه اى از انسانها كه به عنوان اتحاد نظر و اشتراك در خواستن يك ايده آل متشكل شده‌اند از تغيير دهندهء محفوظ بمانند ؟ حفظ يك مجموعهء متشكل از انسانها از هر گونه تغييرات به كلى امكان ناپذير است . عناصر تشكيل دهندهء مشتركات و مختصات را كه موجب ورود در يك مجموعهء متشكل مىگردد ، در نوسانات زندگى به يك نواخت و ثابت نمىتوانند حفظ كنند .\r\nنه موجودات طبيعى افراد چنين استعدادى دارد و نه موجوديت روانى شان از دستبرد تغييرات در امان است بنا بر اين انسانها كارى كه مىتوانند انجام بدهند فقط اين است كه هدف و ايده آل را مدار و ملاك واقعيت عناصر مجموعه قرار بدهند ، خود اشخاص و گروه ها را كه يك عده موجودات قابل دگرگون شدن هستند ملاك وجود هدف تثبيت نكنند ، هر چه كه ملاك وحدت و ثبات به محور ايده آل نزديكتر قرار داده شود اميد به بقاى آن بيشتر خواهد بود .\r\nدر مثالى كه جلال الدين زده است ، عناصر مجموعهء متشكل صوفى و فقيه و علوى ( سيد ) است . اين سه شخص چند موجود طبيعى هستند كه در كشاكش تغييرات و در مقابل عوامل قوىتر تغيير پذير مىباشند . حتى ملاحظه مىشود كه يك باغبان با برقرارى رابطهء اعتبارى مالكيت ميان او و آن باغ و با يك اغفال ماهرانه توانسته است موجوديت تمام آن واحدهاى متشكله را از بين ببرد .\r\n","description":"","footnote":"","page_name":" 583 ","page_number":587},
  {"content":"\r\n\r\nاما اگر فرض كنيم اتحاد آن سه نفر در يك ايده آل منطقى و قانونى تثبيت شده باشد و موجوديت آنها به عنوان ركن ابدى سيستم مفروض تلقى نگردد ، اگر صدها بار هم آن عناصر تغيير پيدا كنند و عوض شوند ، حتى از بين هم بروند . چون اتحاد به پيرو يك ايده آل منطقى و قانونى مىباشد ، لذا ملاك اتحاد يعنى همان ايده آل بوجود خود ادامه خواهد داد . اما تاريخ و سر گذشت انسانها درست بر ضد اين خوش باورىها همواره با تبعيت از اصل تنازع در بقاء نه تنها عناصر تشكيل دهندهء مجموعه ها را از هم مىپاشد فقيه را از صوفى و علوى جدا مىكند ، بلكه ايده آلها را هم به باد فنا مىدهد ، پس چه بايد كرد ؟\r\nآيا تشكل تمام جوامع روى زمين و زيستن آنان تحت سلطهء يك دولت جهانى مىتواند مشكل انسانها را حل و فصل كند ؟\r\nامروزه كه نيمهء دوم قرن بيستم است چه در شرق و چه در غرب با اين جملهء پر طمطراق روبه رو هستيم كه اين همه حق كشى و جنگ و اشكالات اجتماعى و فردى بدون به وجود آمدن دولت جهانى ريشه كن نخواهند گشت . اين آرمان سطحى كه حتى گروهى را به خود مشغول داشته است . به نظر ما يك تسليت بىپايه اى است كه پذيرش آن براى هشياران بشرى مشكلتر از آن است كه معمولًا تصور مىشود . مىتوانيم در اين موضوع دو مسئلهء ذيل را مطرح كنيم :\r\nمسئلهء اول - جاى ترديد نيست كه تشكل و اتحاد چند فرد يا چند گروه با يكديگر تنها و تنها مىتواند تزاحم سطحى آنها را از بين ببرد ، آن هم در صورتى كه تمام عناصر تشكل يافته مانند پيچ و مهره هاى يك ماشين تمام خود را در اختيار سيستم مفروض قرار بدهد و اما اگر عناصر مزبور از درون خود قابل كنترل و مهار كردن نباشد يعنى همان ( مىخواهم ) با مشتقاتش و دانستن با مشتقاتش بدون محدوديت در جريان بوده باشد ، سيستم مفروض يك صورت بدون حقيقت خواهد بود و به همين جهت است كه هر يك از كشورها امروز با اين كه اقتصاد و حقوق و سياست و حتى محيط جغرافيايى\r\n","description":"","footnote":"","page_name":" 584 ","page_number":588},
  {"content":"\r\nافراد و گروه هاى اجتماع خود را به طور سيستماتيك اداره مىكند ، اما هيچ كشورى به استثناى عدهء قليلى از افراد و گروه ها نمىتواند انسانهاى خود را از انسانهايى معرفى كند كه همگى به ايده آل مطلوب خود رسيده باشند .\r\nظاهراً چنين است كه يك باغبان اجنبى وجود ندارد كه فقيه و صوفى و علوى اجتماعات را يكى پس از ديگرى از پاى در آورد ، اما مسئله اين است كه آن ( مىخواهم ) بىنهايت جو كه در درون هر يك از عناصر متشكله اجتماعات است نمىگذارد آن عنصر در يك حال ثابت شروع بزندگى نمايد و هفتاد سال بدون كوچكترين آرزو و تخيل و ( مىخواهم ) با عناصر ديگر هم زيستى مطلوب داشته باشد .\r\nدر حقيقت باغبان متلاشى كنندهء اين اجتماعات موجوديت مخصوص آنها است كه از شكم مادر با خود مىآورند و متصديان ادارهء اجتماعات با اشكال گوناگون تا قدرت دارند و تا قابليت دارد آن را محدود مىسازند تا در سيستم مفروض جاى خود را اشغال نمايند ، اگر شما فنر را فشار بدهيد مىتوانيد به جهت آن فشار فنر را تا آن جا كه دل خواه شما است و خود فنر هم استعداد دارد كوتاه كنيد ، اما نمىتوانيد نيروى باز گشتى آن را سلب نماييد .\r\nبراى نگهدارى فنر در همان حال مطلوب همواره نيروى معينى بايد استهلاك شود .\r\nاين نيرو را مجموع افراد به يكديگر وارد خواهند ساخت ، در حقيقت هر يك از افراد و گروه ها مقدارى از موجوديت خود را براى محدود كردن موجوديت ديگرى از دست خواهند داد .\r\nمسئلهء دوم - با در نظر داشتن موجوديت فردى كه در مسئلهء اول متذكر شديم ، فرض كنيم كه هر يك از جوامع به صورت فرد واحدى در آمدند و بناى تشكل در تحت سلطهء يك دولت جهانى را پى ريزى كردند و توانستيم مسئلهء موش و گربه و شير و خرگوش و آهو و ببر را كاملًا حل و تصفيه كنيم آيا ايده آلهايى را كه هر يك از جوامع براى خود تثبيت كرده است مىتوانيم\r\n","description":"","footnote":"","page_name":" 585 ","page_number":589},
  {"content":"\r\nحذف و الغاء نماييم ، اين حذف و الغاء به قيمت از دست رفتن نصف موجوديت جوامع نخواهد بود ؟ اگر بگوييم : در اين صورت معجزه اى را هم ضمناً ايجاد خواهيم كرد و آن اين است كه ايده آلها را هم با يكديگر متحد و سيستماتيك خواهيم كرد ، افراط و تفريطها را از بين برده قدر مشترك ايده آلها را حكمفرما خواهيم ساخت .\r\nآن گاه اين سؤال پيش مىآيد كه براى متحد ساختن ايده آلها چه خواهيد كرد آيا ايده آلهاى عالى انسانى را پايينتر خواهيد آورد تا با ايده آل ناچيز متحد شود يا بالعكس ايده آلهاى پايين را بالاتر خواهيد برد ؟ چنان كه پايين آمدن در مقولهء ايده آل شكست آنست ، همچنان بالاتر رفتن آن در نظر عقيده مندانش ، زيرا ، حقيقتى كه براى كسى ايده آل تلقى شده است در نهايت اعتلاى مطلوبيت است ، اگر براى شما بالا بردن تلقى شود براى او سقوط جلوه خواهد كرد .\r\nخلاصه تحصيل قدر مشترك ايده آلها مشكلتر از تحصيل قدر مشترك زندگى انسانها است .\r\nبنا بر اين تا يك ايده آل كلى جهانى را نتوانيم براى بشريت قابل هضم بسازيم مسئلهء دولت جهانى و تشكل واقعى اجتماعات رؤيايى بيش نيست .\r\nبهترين شاهد اين پيش بينى مسئله اعلاميهء جهانى حقوق بشر و منشور ملل است كه حتى نتوانسته است در همان قلمرو و مواد و محتويات خود ايفاى وظيفه نمايد .\r\nچرا ؟ اين سؤال بيش از يك جواب ندارد و آن اين است كه امضا كنندگان وحدت واقعى در يك ايده آل كلى جهانى ندارند ، البته سوء تفاهم نشود كه ما مىخواهيم در اين موضوع مهم از طرفداران بد بينان بوده باشيم ، بلكه بالعكس يكى از آرزوهاى جدى ما همين مسئلهء جهانى بودن تشكل انسانى است و كوششها و مساعى را كه در اين باره مبذول مىشود با ديدهء تمجيد مىنگريم ، اما اين مطلب منافاتى ندارد با اين كه به يك حقيقت معترف باشيم كه مىگويد : اتحاد و تشكل جوامع انسانى بدون\r\n","description":"","footnote":"","page_name":" 586 ","page_number":590},
  {"content":"\r\n\r\nاشتراك در ايده آل اعلى يا امكان پذير نيست و يا داراى نتايج محدودى است كه در مسئلهء ما به صورت هم زيستى ابهام انگيز درمىآيد .\r\n\r\n( ( 2203 ) ) با شريف آن كرد دون از كجى\r\nكه كند با آل ياسين خارجى\r\n( ( 2204 ) ) تا چه كين دارند دايم ديو و غول\r\nچون يزيد و شمر با آل رسول\r\n\r\nحسين كيست ؟ و يزيد كيست ؟\r\nاين گونه سؤالاتى كه رو در روى هم قرار گرفته‌اند فراوان پيدا مىشوند از قبيل : موسى كيست ؟ و فرعون كيست ؟ محمد صلى الله عليه و آله كيست و ابو جهل كيست ؟ على بن ابى طالب كيست ؟ و معاويه كيست ؟ اينان افرادى از انسانها بودند كه چند صباحى روى اين خاكدان زندگى كردند و سپس در زير خاك آرميدند ، موجوداتى بودند مانند انسانهاى ديگر گفتارى داشتند و كردارى بدنى داشتند و روحى ، كتاب وجود آنان را انگشتان زمانه ورق زد و به پايان رسانيد ، لذا انتظار نداشته باشيد كه سؤالات فوق را بدون اين كه به سؤالات ذيل توجه كنيد پاسخ كافى بدهيد :\r\nنور چيست ؟ و ظلمت چيست ؟ هشيارى چيست ؟ و مستى چيست ؟ وجدان چيست ؟ و هوى و هوسهاى نابود كننده چيست ؟ دادگرى چيست و بىدادگرى چيست ؟ آب حيات ابدى چيست ؟ و فاضلاب « اگوهاى » فاحشه خانه هاى شهر نشينان چيست ؟\r\n","description":"","footnote":"","page_name":" 587 ","page_number":591},
  {"content":"\r\nاگر بخواهيد شكوه و جلال انسانى را در آخرين درجهء ملكوتىاش ببينيد داستان مختصر دشت نينوا را كه در چند ورق نوشته شده است بخوانيد ، باز اگر بخواهيد سقوط و رذالت انسانى را در پستترين قيافه اش بنگريد همين قصهء مختصر را از نظر بگذرانيد .\r\nدر اين داستان شگفت انگيز عقربك مرموز زمان چونان افراد ناخود آگاه كه بر صفحهء زمين خاكى مىگذرند و هزاران نظم و نشان ابديت را ناديده مىگيرند بر صفحهء روزگار خزيده و از روى ثانيه ها و دقايق بالاخره از روى ساعاتى چند عبور كرده و به راه خود رفته است .\r\nآرى ، در حدود هزار و سيصد و سى سال است كه از وقوع اين حادثهء با شكوه و غم مىگذرد ، گرد و غبار گذشت زمان از يك طرف ، كوششهاى گرد پاشان و سوداگران جانهاى آدميان از طرف ديگر نتوانسته است درخشندگى اين حادثه را تيره و تار بسازد .\r\nعقربك زمان گذران دو خاصيت متضاد دارد ، كه حوادث و رويدادهاى تاريخ را دو قسمت مىكند قسمتى از آنها را درو كرده و سوزانده و خاكسترش را به باد فنا مىدهد و قسمت ديگرش را از ابديت اشباع كرده با عبور از روى ساعتها و ساليان و قرون و اعصار ريشه هاى آنها را آبيارى مىكند .\r\nهر انسانى كه با اين داستان روبه رو شده چه شرقى و چه غربى ، چه ديروز و چه امروز ، از ديدگاهى كه براى عظمت و جلال رويدادها در نظر گرفته است حد اقل لحظاتى چند در دريايى از حيرت و بهت فرو رفته است .\r\nقطرات اشكهاى مقدس كه قرنها است در سوز و گداز حادثهء نينوا از ديده گان انسانها سرازير مىگردد ، هنوز نتوانسته است شعله آن بىدادگرى را خاموش بسازد . ما به نوبت خود آن چند ساعت دشت نينوا را از نظر عظمت و جلال انسانى چنين تفسير مىكنيم :\r\n","description":"","footnote":"","page_name":" 588 ","page_number":592},
  {"content":"\r\nدر تاريخ بشرى با ملاحظهء مجموع شرايط و عوامل هيچ گونه صف آرايى را سراغ نداريم كه پستى و رذالت يكى از طرفين خصومت ، اين اندازه موجب بروز عظمت طرف ديگر و عظمت و شهامت انسانى يكى از طرفين خصومت ، اين همه موجب بروز پستى و رذالت طرف ديگر بوده باشد .\r\nپيكار و تضادى كه محصولى مانند حربن يزيد رياحى بار آورد كه پرده از روى قيافهء ابديت حريت و آزادى يك انسان خاكى برداشت .\r\nوقتى كه با اين سؤال روبه رو مىشويم كه ( حسين عليه السلام كيست ؟ ) ممكن است با پاسخهاى ذيل روبه رو شويم :\r\n( حسين ) يعنى قهرمان كه بر كنار شدن دادگرترين انسانها يعنى على بن ابى طالب عليه السلام را از تصدى رهبرى اجتماعات ( كه شديدترين احتياج را به مثل على داشت ) و تبعيد شدن ابو ذر غفارى را به بيابان ربذه و صدها روش انحرافى دوران چنگيز نژاد سام ( معاويه ) و فرزندش را كه كثيفترين موجود زباله دان تاريخ است توضيح و تفسير كرد .\r\nحسين يعنى كسى كه صورت سازىها تمام حق كشىها و بىدادگرىها و حيله گرىهاى ( ماكياولى ) را كه بنام آيين مقدس اسلام به دست جلادان مىگسارى مانند يزيد بن معاويه رايج شده بود در روى ريگهاى سوزان دشت نينوا انبوه كرده با يك ضربهء الهى متلاشى ساخت .\r\nحسين يعنى پرچمدار مبارزه كنندگان در عليه پيكار جويان تنازع در بقا كه با اشكال و رنگهاى گوناگون و فريبنده اش حتى متفكرين را هم به اشتباه مىاندازد .\r\nآن روز خونين كه از ساليان دراز اجتماع اسلامى به طور ناخود آگاه در انتظارش بود ، از راه آينده رسيد و شديدترين تكاپو و خنده و گريه و اميد و يأس را در لابلاى ساعاتى چند در هم پيچيد و جاى خود را به سكوت موحش شبانگاهى داد و به راه خود رفت . جلادان خون آشام قطرات و لختهاى خونى را كه از شكافتن\r\n","description":"","footnote":"","page_name":" 589 ","page_number":593},
  {"content":"\r\nپيكرهاى عدالت و تقوى و فضيلت و حمايت از انسانيت به سر و صورت و لباسشان داشتند شستند كه مىداند ؟ شايد هم بعضى از آنها احتياط كار بودند يك بار هم بيش از حد مقرر آب به كار بردند حسين آن سالار شهيدان كوى حق در آن روز با لب تشنگان باديه آزمايش نهايى در بسترى از خاك و خون غنودند ، اما دروس ده گانه اى كه به آدميان آموختند هرگز فراموش نخواهد گشت ، اين دروس شامل موضوعاتى بوده است كه مىتوان بعضى از آنها را بقرار ذيل مطالعه نمود :\r\n1 - حيات انسانها نبايستى بازيچهء هوسهاى كاموران قرار بگيرد .\r\n2 - مسئلهء اكثريت و اقليت در بنياد اساسى قوانين انسانى مطرح نيست ، اگر هفتاد و دو تن در مقابل صدها هزار فريب خوردگان ، راه ديگرى را انتخاب كرده و اكثريت آن دوران را محكوم كردند ، به همين جهت بود كه واقعيتهاى زير بنايى حيات انسانها چنان كه با تراكم شمارش حمايت كنندگان ارزش اضافى پيدا نمىكند ، همچنين با اندك بودن تعداد ياورانش ارزش خود را از دست نمىدهد .\r\n3 - براى وصول به عالىترين جلوه گاه انسانى كافى است كه انسان به طور جدى از خود بپرسيد : كه من در اين وضع چه موقعيتى دارم ؟ چنان كه حربن يزيد رياحى از خود پرسيد .\r\n4 - انسانها مىتوانند خود را قربانى قوانينى كنند كه آن قوانين ابديت انسانيت را تضمين مىكند .\r\n5 - ارتكاب به قصاص پيش از جنايت كار صحيح نيست ، چنان كه ديديم حسين عليه السلام پيش از شروع پيكار نافع بجلى را از تير اندازى به سوى شقىترين مخلوقات خدا ( شمر بن ذى الجوشن ) جلوگيرى كرد .\r\n6 - وحدت در ايده آل متحدين را به اعضاى يك پيكر تبديل مىكند ، در دشت نينوا يك انسان وجود داشت بنام حسين بن على عليه السلام با هفتاد و يك تن ديگر .\r\n","description":"","footnote":"","page_name":" 590 ","page_number":594},
  {"content":"\r\n\r\n7 - تن به زندگانى ذلت بار دادن و سقوط از انسانيت در قاموس مردان الهى محكوم است ، مرد الهى بايد در راه نجات زندگى و ارزش آن از هر وسيلهء مناسب بهره بردارى كند .\r\n8 - اتكاء به خداوند است كه مىتواند قيافهء جدى زندگانى را آشكار بسازد .\r\n9 - چنان كه عظمت و اعتلاى شخصيت انسانى هيچ حد و مرزى نمىشناسد ، بالعكس سقوط و پستى انسانى هم نهايتى ندارد .\r\n10 - تاريخ انسانى در پشت پردهء هياهو و غوغاهاى ظاهرىاش يك وجدان مخفى دارد كه كارش منحصر در حفظ خاطرات با اهميتى است كه نيروى ايجاد كننده يا ادامه دهندهء ( خليفه الله ) در روى زمين است .\r\nدريغا كه شرقىها و مسلمانان و حتى برادران مغرب زمينى ما اين داستان نينوا را به طور جدى و دقيق مطالعه نمىكنند ، من گمان مىكنم : موضوع حادثهء نينوا اگر به طور دقيق و قابل تفاهم نوشته شود ، يعنى امثال ( جلال الدين ) و ( ويكتور هوگو ) دست به هم بدهند ، البته [ اگر پس از اين پيدا شوند 
  ] مىتوانند پايدارترين آثار انسانى را از اين منظرهء تاريخى شگفت به وجود بياورند .\r\nتفسير ابيات\r\nباغبانى وارد باغش مىشود ، سه نفر را مىبيند كه مانند دزدان به باغ او وارد شده‌اند ، اين سه مرد يكى فقيه بود ، دوم شريف ( سيد ) سوم صوفى ، اينان شوخ بودند و فضول و لافزن .\r\nباغبان با خود انديشيد و گفت : من براى اثبات تجاوز اين سه نفر صدها دليل و حجت دارم ، اما اينان اكنون در حال اجتماع و پيوستگى هستند ، خاصيت اجتماع رحمت است و من به تنهايى نمىتوانم از عهدهء اين جمع بر آيم [ پس چه بايد كرد ؟ چاره اى كه بفكرش رسيد اين بود كه : 
  ] اول اين سه نفر را از يكديگر جدا كنم و پس از جدا كردن آنها از همديگر سبيل هر يك را بر كنم .\r\n","description":"","footnote":"","page_name":" 591 ","page_number":595},
  {"content":"\r\nاولًا صوفى را با يك حيلهء ماهرانه از آن جمع كنار نموده و براى گليم آوردن كه دوستان در آن باغ رويش بنشينند و لذتى ببرند فرستاد .\r\nهنگامى كه صوفى رفت و باغبان با فقيه و علوى خلوت كردند ، روى بفقيه كرده گفت : تو فقيه ما هستى اين آقا هم علوى و شريف النسب است ، ما به فتواى شما شئون زندگىمان را تنظيم مىكنيم و با پر و بال دانش شما بپرواز در مىآييم .\r\nاين مرد علوى هم شاه زاده و از خاندان مصطفى صلى الله عليه و آله و بزرگ ما است . آن صوفى شكم پرست خسيس كيست كه بتواند با شما بزرگان همنشين باشد ؟ اگر صوفى بر گردد از خود طردش كنيد ، يا مانند پنبه آن قدر بزنيد كه از هم متلاشى شود ، سپس يك هفته در اين باغ و چمنزار از منظره و ميوه هاى رنگارنگش بهره بردارى كنيد . اصلا باغ چيست ؟ جان من در اختيار شما است ، شما در محبوبيت مانند چشم راست من هستيد .\r\nباغبان با اين گونه سخنان در دل آنها وسوسه انداخت و دانهء جدايى از صوفى را در قلب آن دو نفر پاشيد .\r\nآه كه اين دانه هاى شوم چه اتحادها را به نفاق و اختلاف تبديل مىكند .\r\nوقتى كه صوفى براى آوردن گليم بيرون رفت باغبان وسوسه در دل آن دو انداخت و برخاست و چوبى برداشته به دنبال صوفى رفت ، او را پيدا كرده گفت : اى سگ صوفى كه از راه ستيز و تجاوز به باغ مردم وارد مىشوى ، بگو ببينم : اين تعدى و تجاوز را از جنيد بغدادى ياد گرفته اى يا از بايزيد بسطامى ؟ مرد صوفى را كه به تنهايى گرفتارش كرده بود آن قدر زد كه نيم جانش كرد و اعضاى بدنش را از هم شكافت . صوفى وقتى كه قضيه را از ريشه هاى آن درك كرد كه چگونه او را از متحدينش جدا كرد و چگونه دو يار عزيزش فريب باغبان را خوردند ، چنين گفت :\r\nاى دوستان آن چه كه من ديدم و از آن من بود گذشت ، حساب خودتان را داشته باشيد ، شما در پشت سر من دوستى را فراموش كرديد و مرا از اغيار شمرديد\r\n","description":"","footnote":"","page_name":" 592 ","page_number":596},
  {"content":"\r\nمن كه از اين باغبان ناكس دشمنتر نبودم . آن چه را كه من امروز خوردم شما هم خواهيد خورد ، اين ضربت گرانبار روزى به سراغ شما خواهد آمد . مگر اى فريب خوردگان نمىدانيد كه :\r\n\r\nاين جهان كوه است و گفت و گوى تو\r\nچون صدا هم باز آيد سوى تو ؟\r\nاين جهان كوه است و فعل ما ندا\r\nسوى ما آيد نداها را صدا\r\n\r\nهنگامى كه باغبان از كار صوفى فراغت پيدا كرد ، بهانه اى همانند بهانهء صوفى در بارهء علوى شريف به كار برد ، به او گفت : آقاى علوى من در اطاقم در طاقچه نانهاى خوبى پخته‌ام كه براى چاشت ما بسيار خوب است .\r\nبه در خانه برو و به كنيز بگو كه آن نانها و قاز پخته را بياورد ، وقتى كه علوى شريف رفت روى به فقيه نموده گفت : از وضع ظاهرى تو بر مىآيد كه يقينا مقام والاى فقاهت دارى ، اين شريف ديگر كيست ؟ بىخود ادعا مىكند كه من از ذريهء پيغمبر اكرم صلى الله عليه و آله هستم . چه كسى يقيناً مىداند كه ادعاى مادرش در بارهء فرزندى او صحيح است يا نه ؟ ( فرزند مشروع سادات است يا نه ؟ ) دعاوى زن قابل اعتماد نيست عقل ناقص شايستگى اعتماد را ندارد . افراد فراوانى از مردم كودن و پست خودشان را به پيامبر و على عليه السلام منتسب مىسازند .\r\nاگر اين باغبان پست خود از زناكاران و زنازادگان نبود در حق فرزندان مردان ربانى ( پيامبر و على ) اين گونه بد گمان نبود . هر كس كه به دور سر خود مىگردد چنين گمان مىكند كه خانه هم به دور او مىگردد .\r\n[ هر كه در آيينه بيند خويش را 
  ] هر چه آن باغبان در بارهء اولاد رسول صلى الله عليه و آله گفت : دور از مقام والاى آنها بود و اگر خود او صوفى نتيجهء پدران مرتد نبود در بارهء خاندان رسالت اين گونه ياوه گويى نمىكرد .\r\nباغبان افسونها و جملات فريبنده ى زيادى به فقيه گفت و رفت به دنبال علوى\r\n","description":"","footnote":"","page_name":" 593 ","page_number":597},
  {"content":"\r\nشريف ، او را پيدا كرده گفت : كه تو را به باغ من دعوت كرده بود ؟ آيا پيغمبر اين دزدى را به تو ميراث گذاشته بود ؟ تو اگر واقعاً بچهء شير هستى ، بايستى به خود شير شبيه باشى ، بگو ببينم ، شباهت تو به پيغمبر چيست ؟ كارى كه آن دون صفت از روى انحراف با علوى كرد همان كار بود كه خارجى با آل ياسين روا مىدارد .\r\nهمواره ديوان و غولان فراوانى مانند يزيد و شمر وجود دارند كه با آل رسول عليهم السلام كينه مىورزند .\r\nچون آن شريف هم با ظلم باغبان از پاى در آمد ، برگشت و رو به فقيه كرد و گفت : اكنون به خود بيا ، تنها و بىكس مانده اى ، حال مانند طبل ميان تهى ضربه ها و زخمها كه به شكمت وارد خواهد آمد نوش جان كن ، اگر من شريف و لايق هم دمى نبودم حد اقل از اين ظالم ( باغبان ) كه كمتر نبودم . تو مرا به زير ضربه هاى اين غرض ورز سپردى و از روى حماقت باعث از پاى در آمدنم گشتى ، اكنون در انتظار عوض بدى باش .\r\nوقتى كه باغبان از شريف هم فارغ گشت ، برگشت به طرف فقيه ، گفت : اى ننگ ابلهان كه مىگويد : تو فقيهى ؟ اى دست بريده فتواى تو همين است كه بباغ مردم داخل شوى و تجاوز كنى و متوجه نباشى كه دستور خدايى بر خلاف اين كار است ؟ بگو ببينم : اين فتوى را از ابو حنيفه ياد گرفتى يا از شافعى ؟ اين آزادى در ورود به باغ مردم و تجاوز به حق ديگران را در كتاب وسيط خوانده اى ، يا اين مسئله در كتاب محيط تجويز شده است ؟ اين سخنان را گفت و دست بلند كرد و بر فقيه كوفت ، دست باغبان داد كينه اش را از فقيه گرفت .\r\n[ فقيه موقعى كه اين وضع را ديد و بريشهء قضيه كه جدا شدن شريف و صوفى از او بود متوجه شد ، گفت : 
  ] حق دارى بزن كه اكنون دست تو به اين كار مىرسد ، اين است جزاى يارى كه از ياران خود جدا شود ، من شايستهء اين اهانت و شكنجه ، بلكه\r\n","description":"","footnote":"","page_name":" 594 ","page_number":598},
  {"content":"\r\nشايستهء صد چندين اهانت مىباشم ، زيرا ، از ياران بريده‌ايم ، من حيله ها و افسونگرىهاى تو را شنيدم ، اكنون به سرم مىزنم و خودم را توبيخ مىكنم كه ناموسم به باد رفته است . خلاصه باغبان او را هم زد و خسته اش كرد و از باغ بيرونش انداخت و در باغ را بست .\r\nآرى :\r\nهر كه تنها ماند از ياران خود اين چنين آيد مرا او را جمله بد من مسائلى را كه در بارهء عيادت در ابيات پيشين صحبت كردم براى همين بود كه مردم با يكديگر بپيوندند كه اين پيوند صدها محبت را نتيجه خواهد داد .\r\n","description":"","footnote":"","page_name":" 595 ","page_number":599},
  {"content":"\r\n\r\n\r\nرجعت به قصهء مريض و عيادت پيغمبر صلى الله عليه و آله\r\n\r\n( ( 2213 ) ) در عيادت شد رسول بىنديد\r\nآن صحابى را به حال نزع ديد\r\n( ( 2214 ) ) چون شوى دور از حضور اوليا\r\nدر حقيقت گشته اى دور از خدا\r\n( ( 2215 ) ) چون نتيجهء هجر همراهان غم است\r\nكى فزاغ روى شاهان ز ان كم است\r\n( ( 2216 ) ) سايهء شاهان طلب هر دم شتاب\r\nتا شوى ز ان سايه بهتر ز آفتاب\r\nرو بخسب اندر پناه مقبلى\r\nبو كه آزادت كند صاحب دلى\r\n( ( 2217 ) ) گر سفر دارى بدين نيت برو\r\nور حضر باشد از اين غافل مشو\r\nفاخته سان روز و شب كوكو تو گو\r\nگنج پنهانى ز درويشى بجو\r\nدر به در مىگرد و مىرو كو به كو\r\nجستجو كن جستجو كن جستجو\r\nتا توانى ز اوليا رو بر متاب\r\nجهد كن و الله اعلم بالصواب\r\n\r\nتفسير ابيات\r\nپيغمبر بىنظير ما به عيادت يك صحابى روانه شد ، آن صحابه در حال احتضار و شمردن نفسهاى آخرينش بود . اكنون كه نتيجهء هجران دوستان غم و اندوه است ، اندوه هجران اولياء الله چه قدر شديدتر خواهد بود ؟ هر لحظه در جستجوى سايهء اولياء الله بشتابيد تا به بركت آن سايه بهتر از خورشيد فروزان شويد .\r\nآرامش روحى را در پناه مقبلان و نيك روانان بجوييد ، باشد كه شما را به آزادى واقعى برسانند ، اگر در حال سفرى ، وصول به خدمت اولياء الله را نيت كن و اگر در حضرى ( در جايگاه سكونت خويش هستى ) از جستجوى مردان خدا غافل مباش .\r\nتو مانند پرندهء فاخته روزان و شبان [ پيش از آن كه ستارگان اين آسمان لاجوردين و اين خورشيد جهان تاب و ماه سيمين به خاك تيره ات بنگرند و زمزمهء\r\n","description":"","footnote":"","page_name":" 596 ","page_number":600},
  {"content":"\r\nكو كو ؟ را سر دهند 
  ] مقصود هستىات را كوكو گويان تعقيب كن ، گنج پنهانى را از وجود اولياء الله درياب .\r\nآرى :\r\n\r\nدر به در مىگرد و مىرو كو به كو\r\nجستجو كن جستجو كن جستجو\r\nجستجو كن جستجو كن جستجو\r\nگفتگو كن گفتگو كن گفتگو\r\n\r\nتا توانايى به تن دارى ، تا اين جهان بزرگ رخصت تنفس از هواى هستى را به تو ارزانى داشته است از اولياء الله رو گردان مباش .\r\n","description":"","footnote":"","page_name":" 597 ","page_number":601},
  {"content":"\r\n\r\n\r\nرفتن بايزيد بسطامى به كعبه و در راه به خدمت بزرگى رسيدن و گفتن آن بزرگ كه كعبه منم طواف كن\r\n\r\n( ( 2218 ) ) سوى مكه شيخ امت بايزيد\r\nاز براى حج و عمره مىدويد\r\n( ( 2219 ) ) او به هر شهرى كه رفتى از نخست\r\nمر عزيزان را بكردى باز جست\r\n( ( 2220 ) ) گرد مىگشتى كه اندر شهر كيست\r\nكاو بر اركان بصيرت متكى است\r\n( ( 2221 ) ) گفت حق كاندر سفر هر جا روى\r\nبايد اول طالب مردى شوى\r\n( ( 2222 ) ) قصد گنجى كن كه اين سود و زيان\r\nدر تبع آيد تو آن را فرع دان\r\n( ( 2223 ) ) هر كه كارَد قصد گندم باشدش\r\nكاه خود اندر تبع مىآيدش\r\n( ( 2224 ) ) كه بكارى بر نيايد گندمى\r\nمردمى جو مردمى جو مردمى\r\n( ( 2225 ) ) قصد كعبه كن چو وقت حج بود\r\nچون كه رفتى مكه هم ديده شود\r\n( ( 2226 ) ) قصد در معراج ديد دوست بود\r\nدر تبع عرش و ملايك هم نمود\r\nسيد ، الاعمال بالنيات گفت\r\nنيت خيرت بسى گلها شكفت\r\nنيت مؤمن بود به از عمل\r\nاين چنين فرمود سلطان دول\r\n\r\nآيه\r\nبيتى كه مىگويد :\r\n\r\n( ( 2221 ) ) گفت حق كاندر سفر هر جا روى\r\nبايد اول طالب مردى شوى\r\n\r\nظاهرش اين است كه امر به پيدا كردن مردان الهى در هنگام سفر در قرآن وجود دارد ، ولى در آيات قرآنى چنين مضمونى نه به صراحت و نه به ظهور ديده نمىشود ، لذا ممكن است بعضى از آيات را با تاويلات مناسبى به مقصود جلال الدين قابل تطبيق ساخت .\r\nمثلًا آيه اى كه مىگويد :\r\n","description":"","footnote":"","page_name":" 598 ","page_number":602},
  {"content":"\r\n\r\n\r\n« أَفَلَمْ يَسِيرُوا فِي اَلأَرْضِ فَتَكُونَ لَهُمْ قُلُوبٌ يَعْقِلُونَ بِها 22 : 46 . . . » ( 1 )  ( آيا آنان در روى زمين به گردش نمىپردازند كه در نتيجهء دلهايى داشته باشند كه به وسيلهء آنها تعقل نمايند ) .\r\nاين آيه چنين تأويل مىشود كه : مردان الهى بهتر از ساير آثار طبيعى و انسانى كرهء زمين انسان را به رشد قلبى و عقلى نايل مىسازند .\r\nممكن است مقصود جلال الدين از كلمه ( حق ) خدا نبوده باشد ، بلكه حق در مقابل باطل منظور شود ، يعنى اين يك مطلب حق است كه مىگويد : در سير و سياحت در آفاق بكوشيد تا مردان الهى را در نقاط مختلف زمين پيدا كنيد و از وجود و راهنمايىهاى آنها بهره مند شويد .\r\nروايت\r\n« انما الاعمال بالنيات و لكل امرئ ما نوى ، فمن كانت هجرته الى الله و رسوله فهجرته الى الله و رسوله ، و من كانت هجرته الى دنيا يصيبها او امرأة يتزوجها فهجرته الى ما هاجر إليه . » ( 2 ) \r\n\r\n( ( 2223 ) ) هر كه كارَد قصد گندم باشدش\r\nكاه خود اندر تبع مىآيدش\r\n\r\nمقاصد اصلى را با سايه هايى كه به دنبال مىآيند اشتباه نكنيم\r\nدر هر كارى كه از ما صادر مىشود ممكن است سه موضوع مهم مطرح بوده باشد كه بدون توجه دقيق و ارزيابى آن سه موضوع ، كار مفروض بىنتيجه بماند ، اين سه موضوع مهم عبارت است از :\r\n","description":"","footnote":" ( 1 ) سوره الحج ، آيهء 46 . .  ( 2 ) روايت فوق از پيغمبر اكرم صلى الله عليه و آله از دو طريق اهل بيت و اهل سنت نقل شده است . سفينة البحار كه ج 2 ، ص 628 - صحيح بخارى كه ج 1 ، ص 22 . . ","page_name":" 599 ","page_number":603},
  {"content":"\r\n1 - كار .\r\n2 - هدف .\r\n3 - سايه .\r\nبراى به دست آوردن يك نتيجه مسلم است كه احتياج به مقدمات و وسايلى داريم كه بايستى از ميان جنگل حوادث و رويدادهاى طبيعى استخراج شوند .\r\nاين مقدمات و وسايل به دو قسم اساسى تقسيم مىگردند :\r\nالف - موضوعات طبيعى و انسانى كه از حدود اختيارات ما بيرون هستند .\r\nب - كار و كوشش كه خود ما انجام دهندهء آن مىباشيم . ما در مقابل آن موضوعات كه اختيارى نداريم و بايستى آن موضوعات وجود داشته باشند تا بتوانيم كار و كوشش خود را در روى آنها و به وسيلهء آنها پياده كرده به نتايج مطلوب برسيم ، هيچ گونه مسئوليتى نداريم ، زيرا ، چنان كه گفتيم : از اختيار ما بيرون هستند ، مثلًا روشنايى كرهء خاكى ما مربوط به تابش خورشيد است و ما كارهايى داريم كه بايستى در روشنايى آفتاب انجام بگيرد ، اما كرهء خورشيد در اختيار ما نيست كه بدل خواه خودمان روبه رو شدن آن را با كرهء زمين زيادتر يا كمتر و يا روشنايىاش را ضعيفتر يا شديدتر كنيم . به همين جهت است كه محدوديت و مشخص بودن كارهاى مربوط بروشنايى روز به هيچ وجه تقصيرى براى كسى اثبات نمىكند .\r\nاما در مسئلهء كار مىتوان گفت : مطابق دلايل عقلى و نقلى تا آن حدود كه بتوانيم براى حفظ موقعيت خود و وصول به هدفهايى كه در زندگانى مادى و معنوى مورد نياز ما مىباشد گامى برداريم ، كاملًا و صد درصد مسئول مىباشيم و با عبارت مختصرتر كارى كه براى هدف ما ضرورت دارد و در حدود توانايى ما است ضرورىترين بايستگىهاى ما است كه با هيچ منطقى نمىتوانيم شانه از زير بارش خالى كنيم .\r\nهدف - جاى ترديد نيست كه انگيزهء اصلى كارهاى آگاهانه و ارادى ما همان هدف است كه براى به دست آوردن موقعيت يا كيفيت مطلوبى از زندگانى مادى و معنوى انتخاب مىكنيم و در حقيقت همين هدف گيرى است كه كارهاى ارادى ما را از كارهاى\r\n","description":"","footnote":"","page_name":" 600 ","page_number":604},
  {"content":"\r\nبازتابى ( انعكاسى ) و اضطرارى و اجبارى و اكراهى تفكيك مىكند .\r\nاين هدف گيرى است كه ما را به دنبال پيدا كردن مقدمات و وسايل روانه مىسازد و چنان كه در كتاب جبر و اختيار گفته‌ايم : هدف است كه روشن كننده و ارزش دهندهء كارى است كه در تحصيل آن انجام مىدهيم . ( 1 )  سايه - مسلم است كه هدفهاى انتخاب شدهء ما همانند كارهايى كه انجام مىدهيم همواره خالص و تجريد شده از ساير حوادث و رويدادها به دست ما نمىآيد .\r\nچنان كه جلال الدين مثال زده است اگر گندمى را هدف گيرى كنيم و زراعت و زحمات آن را متحمل شويم ، خرمن گندم خالص و تجريد شده از ضمايم و اضافات براى ما از زمين نمىرويد ، بلكه اين گندم در ميان سنبل است كه براى به دست آوردن آن بايستى سنبلها را بكوبيم و كاه را از گندم جدا كنيم . مواظب خود باشيم كه گندم را كه هدف اصلى ما بوده است با كاه كه مانند سايه به دنبال گندم از زمين روييده است اشتباه نكنيم .\r\nدر موقعى كه در يك سالن براى شنيدن درس يا سخنرانى نشسته‌ايد هدفى داريد كه عبارت است از به دست آوردن مجهولات مربوطه ، ضمناً سايهء شما هم روى زمين افتاده است .\r\nآيا تا كنون حتى در عالم خواب هم اين سايه را كه از صندلىها يا از وجود شما در آن سالن به زمين افتاده است با هدف كه عبارت است از فرا گرفتن علم ، اشتباه كرده‌ايد ؟ نه هرگز .\r\nاين عوارض و ضميمه ها كه ما در اين مبحث به عنوان سايه معرفى كرده‌ايم ، در تمام شئون آدمى از وجودش گرفته تا كار و هدفش را فرا گرفته است . مبادا فريب آنها را بخوريم و از دريافت حقيقت آنها منحرف شويم ، اكنون كه سايهء موجوديت\r\n","description":"","footnote":" ( 1 ) در بارهء دو حقيقت وسيله و هدف در مجلد پنجم بحث مشروحى خواهيم داشت . . ","page_name":" 601 ","page_number":605},
  {"content":"\r\nخود را تشخيص داده‌ايم ، پس ديگر سايه اى وجود ندارد و هر چه كه هست خودكار و هدف است كه به طور خالص در دسترس ما قرار گرفته است .\r\nهيچ مىدانيد كه در بيان يك مسئلهء رياضى و راه حل آن توجه اصيل به زيبايى هنرى كلمات و جملات ، همان سايه پرستى است كه ممكن است به مختل شدن مسئله و طرق حل آن منتهى شود ؟ آيا قبول داريد كه گاهى تقيد به لذت بردن از واقعيات كه به منزلهء سايه هاى واقعياتند ، ما را از وصول و چشيدن طعم اصلى واقعيت محروم مىسازد ؟ اين حقيقت را حتماً مىدانيد كه اگر جوامع بشرى در مقابل هدفهاى اصيل خود فريب سايه ها را نمىخورد ، شمارهء جنگ و خونريزىها و حق كشى و تسلط نيرومندان در تاريخ بشرى به حد اقل ممكن تقليل مىيافت .\r\nدر هر دوره و عصرى با اختلاف شرايط و مقتضيات اشباح و سايه هايى با دست نيرومندان و سود جويان ساخته و پرداخته مىشود و با مهارت فوق العادهء به جاى هدفهاى اصيل پيشا پيش قافلهء بىسر و ته جوامع گرفته مىشود ، مردم در مقابل اين اشباح و سايه ها به سه گروه تقسيم مىشوند :\r\nگروه اول - آنان كه قدرت تمييز و تشخيص كلى سايه از اصل را دارند ، آن اندازه در اقليتاند كه شماره هاى انگشتان تمام نشده شمارهء آنان تمام مىشود و اگر ديديم كه گاهى عدد انگشتان شما تمام شده ، ولى شمارهء آنها هنوز به آخر نرسيده است ، بايد بدانيم كه در آن موقع به قول ويكتور هوگو به ضعف بينايى مبتلا شده‌ايم كه مردم معمولى ، ولى حيله گر را هم به قهرمانان هشيار اضافه نموده شماره شان را افزايش داده‌ايم .\r\nچون اينان در اقليت كامل هستند ، تشخيص و تمييز آنها اگر محيط اجازه بدهد از ذهن شان بيرون آمده در كتابها نوشته مىشود و در كتابخانه ها وظيفهء گرد و خاك خوردن را انجام مىدهد .\r\nگروه دوم - كه اكثريت قريب به اتفاق را تشكيل مىدهند كسانى هستند كه\r\n","description":"","footnote":"","page_name":" 602 ","page_number":606},
  {"content":"\r\n\r\nموجوديتشان را موضوعات و حوادث ناشى از طبيعت و ساير انسانها مىسازد ، اگر هم به زبان نياورند اجزاء درونى و برونى آنها يك جمله بيش ندارد و آن اين است : اى طبيعت و قوانين آن و اى انسانها و خواسته هايشان در بارهء من چه دستورى داريد ؟ براى اينان انقسام خواسته شده ها به هدف و سايه چيزى جز انقسام 4 به دو عدد 2 و چهار واحد 1 نمىباشد .\r\nگروه سوم - اشخاص متوسط هستند كه از گروه اول زيادتر و از گروه دوم كمترند . اينان مانند آن ماهى كه تا حدودى قوىترند تا مدت معينى مىتوانند در آب آلوده تنفس كنند ، ولى بالاخره و تدريجاً يقينى كه در بارهء سايهء هدف نما داشتند به شك مبدل مىگردد ، اگر تا حدودى داراى توانايى فكرى باشند در اضطراب همان شك و ترديد شبحى از زندگى را دارا مىباشند و اگر آن توانايى را هم نداشته باشند تدريجاً و با رسوب كردن سايه در شئون زندگانى اكثر ترديد شان به يقين مبدل مىشود به طورى كه سايه براى آنان به عنوان هدف قطعى تلقى مىگردد .\r\n\r\nسيد ، الاعمال بالنيات گفت\r\nنيت خيرت بسى گلها شكفت\r\n\r\nاگر كارى كه مىكنيم كالبد باشد نيت روح آن است\r\nدلايل عقلى و نقلى فراوانى اين قضيه را اثبات مىكند كه ارزش هر كارى از نظر روحى رابطهء مستقيم با نيتى دارد كه با انگيزگى آن ، كار را صادر مىكنيم .\r\nاگر چه در مباحث مجلدات پيشين اين قضيه مورد بحث قرار گرفته است ، ولى براى توضيح بيشتر مجبوريم اين قضيه را تا حدودى مشروحتر مطرح كنيم .\r\nپيش از ورود به مباحث روانى و اخلاقى و فلسفى اين مسئله بعضى از دلايل معتبر نقلى را كه در بارهء نيت وارد شده است متذكر مىشويم .\r\n","description":"","footnote":"","page_name":" 603 ","page_number":607},
  {"content":"\r\n1 - على بن الحسين السجاد عليه السلام :\r\n« عمل بدون نيت قابل تحقق نيست » .\r\n« كمال و نتيجهء مطلوب از عمل به نيت فاعل وابستگى دارد . » ( 1 )  2 - ابو عبد اللَّه جعفر بن محمد الصادق عليه السلام از پيغمبر اكرم صلى الله عليه و آله :\r\n« نيت شخص با ايمان بهتر از خود عمل او است . و نيت شخص بىايمان بدتر از عمل او است و هر عمل كننده مطابق نيتش عمل مىكند . » ( 2 )  3 - ابو عبد اللَّه عليه السلام : « بندهء با ايمان و فقير به خدا عرض مىكند : به من مال و توانايى عطا فرما تا در راه خيرات و نيكو كارىها صرف كنم اگر اين گفتارش از نيت پاك و درست ناشى شود ، خداوند همان پاداش را به او عنايت خواهد فرمود كه اگر همان مال و تمكن را داشته و حقيقتاً در راه خيرات و نيكو كارىها مصرف مىكرد ، خداوند داراى رحمت گسترده و كريم است . » ( 3 )  در تفسير آيه : « قُلْ كُلٌّ يَعْمَلُ عَلى شاكِلَتِه » 17 : 84 ( 4 )  روايتى وارد شده است كه مىگويد مقصود از شاكله نيت است . ( 5 )  4 - ابو عبد اللَّه عليه السلام : « صاحب نيت درست همان صاحب قلب سليم است كه در همهء امور با توجه به خدا با خالص كردن نيت قلب خود را از ورود نوسانات ممنوعه پاك و محفوظ مىدارد . » ( 6 )  5 - ابو عبد اللَّه عليه السلام : در تفسير آيه : « إِنَّما نُطْعِمُكُمْ لِوَجْه الله لا نُرِيدُ مِنْكُمْ جَزاءً وَلا شُكُوراً . » 76 : 9 ( 7 ) \r\n","description":"","footnote":" ( 1 ) سفينة البحار ، ج 2 ص 6272 . .  ( 2 ) سفينة البحار ، ج 2 ص 627 - كافى ج 2 ص 84 . طبرانى از سهل بن سعد . .  ( 3 ) مدرك مزبور ، ج 2 ص 627 . .  ( 4 ) سوره الإسراء ، آيهء 84 . .  ( 5 ) سفينة البحار ، ج 2 ص 628 . .  ( 6 ) سفينة البحار ، ج 2 ص 628 . .  ( 7 ) سوره الانسان ، آيهء 9 . . ","page_name":" 604 ","page_number":608},
  {"content":"\r\n\r\n( ما اطعامى كه به شما مىكنيم فقط براى خدا است . انتظار پاداش و سپاس از شما نداريم ) .\r\nمىفرمايد : « سوگند به خدا كه آنان اين جمله را به زبان نياورده بودند ، بلكه نيتشان اين بوده است و خداوند نيت قلبى آنان را ابراز مىكند . » ( 1 )  6 - عيسى بن عبد اللَّه : مىگويد : به حضرت صادق عليه السلام عرض كردم : فدايت شوم ، عبادت چيست ؟ فرمود : « نيت نيك در بارهء آن اطاعت كه از ميان اشكال متنوع كارها انتخاب كرده و مىخواهى براى خدا انجام بدهى . » ( 2 )  7 - از پيغمبر اكرم صلى الله عليه و آله : « و چه بسا كشته شدگانى در ميدان جهاد هستند كه خدا به نيت آنها داناتر است . » ( 3 )  8 - خدا به صورتها و اموال شما نمىنگرد ، بلكه به دلها و اعمال شما مىنگرد ، زيرا - دلها هستند كه جايگاه نيت مىباشند . » ( 4 )  9 - انس بن مالك از پيغمبر اكرم صلى الله عليه و آله : « بنده اى از بندگان ، اعمال نيكو به جاى مىآورد ، فرشتگان آنها را در صحيفه هاى مختومه به سوى خدا مىبرند ، خدا مىفرمايد : اين صحيفه ها را دور بيندازيد ، زيرا ، آن بنده با اين اعمال مرا در نظر نگرفته بود . » ( 5 ) \r\nعمل بدون نيت قابل تحقق نيست\r\nمقصود از اين كه عمل بدون نيت قابل تحقق نيست ، نفى تكوينى آن عمل نمىباشد ، زيرا - بديهى است كه عملى كه بوقوع پيوسته است . وجود و تحقق پيدا\r\n","description":"","footnote":" ( 1 ) سفينة البحار ، ج 2 ص 628 . .  ( 2 ) مدرك مزبور . .  ( 3 ) المحجة البيضاء ، ج 8 ، ص 103 . .  ( 4 ) مدرك مزبور . .  ( 5 ) مدرك مزبور . . ","page_name":" 605 ","page_number":609},
  {"content":"\r\nكرده است ، لذا آن را از نظر تكوينى منفى تلقى كردن به تناقض گويى و يا تناقض كارى مىانجامد ، بلكه مقصود يكى از دو معنا است :\r\nمعناى اول - نفى حقيقت و واقعيت مطلوب از عمل است ، چنان كه مىگوييم : چون فلان شخص دروغگو است گفتار او گفتار نيست ، يعنى نه از واقعيتى حكايت مىكند و نه از حقيقتى كشف مىكند و آيهء شريفهء : « وَقَدِمْنا إِلى ما عَمِلُوا مِنْ عَمَلٍ فَجَعَلْناه هَباءً مَنْثُوراً . » 25 : 23 ( 1 )  ( روبان عملى كه كرده بودند آورديم [ در روز رستاخيز 
  ] و آن را مانند گرد پراكنده نابود ساختيم ) .\r\nمعناى دوم - هنگامى كه به بايستگىهاى انسانى دقت كنيم ، با اين حقيقت روبه رو خواهيم گشت كه : تمام وظايف و تكاليفى كه در اين زندگانى براى او از طرف خدا خواه به وسيلهء پيامبران و خواه به وسيلهء عقل و وجدان متوجه شده است ، هيچ نتيجه اى جز رشد و كمال روحى او منظور نمىباشد ، پس در حقيقت همهء كارهاى صادره به عنوان وظيفه و تكليف موقعى مىتواند به حساب بايستگى و شايستگى روح در آيد كه با نيت پاك انجام بگيرد ، لذا مىتوان گفت : نيت پاك است كه يك كار بىطرف از خوبى و بدى را معنا و مفهوم ببخشد .\r\nبه توضيح اين كه كارى را كه ما انسانها صادر مىكنيم ، ممكن است آن كار به طور ناخود آگاه از حيوان يا يك ماشين و وسيله ناخود آگاه نيز بروز كند وانگهى همين كار با نظر به عوارض و انگيزه هاى ديگر مىتواند انواعى از شايستگىها و ناشايستگىها را داشته باشد . در نتيجه اين قضيه روشن مىشود كه كار يك نمود طبيعى است كه در صفحهء طبيعت متبلور مىشود و با قطع نظر از نتيجه و هدف در مقابل موقعيت وجودى ما بىطرف و به اصطلاح فلسفى يك رويداد لابشرط مىگردد . پس از اين توضيح اين نتيجه را در نظر بگيريم كه هستى و نيستى بىطرف در مقابل موقعيت وجودى مطلوب ما مساوى خواهد بود .\r\n","description":"","footnote":" ( 1 ) سوره الفرقان ، آيهء 23 . . ","page_name":" 606 ","page_number":610},
  {"content":"\r\n\r\nاز طرف ديگر چنان كه تفاعلاتى را كه طبيعت در موجوديت طبيعى ما نمودار مىسازد نمىتوان جزء كارهاى منسوب به ارادهء ما محسوب كرد ، همچنين كارهايى كه به طور ناخود آگاه و بىنيت از ما صادر مىشوند در حقيقت به شخصيت ما بستگى ندارند ، لذا مىتوان گفت كه : كار مفروض مربوط به ما نيست .\r\nبنا بر اين نيت و چگونگى هدف گيرى ما است كه كار را براى شخصيت ما مطرح نموده و شايسته اتصاف به تحقق خواهد نمود .\r\nنيت بهتر از خود عمل است چه معنا دارد ؟\r\nدر تفسير آن روايت كه مىگويد : « نيت شخص با ايمان از عملش بهتر است » مطالب مختلفى گفته شده است ، ما بعضى از محتملات را در اين جا متذكر مىشويم : مسلم است كه عملى را كه به عنوان وظيفهء مقررى يا يك عمل اخلاقى انجام مىدهيم ، اين عمل چنان كه در بحث اول گفتيم : يك پديدهء طبيعى است كه از ما صادر مىگردد و سپس در ميان ميليونها حوادث طبيعى ديگر هضم مىشود و در ظاهر از بين مىرود ، شاخه هاى درختى را بادى به حركت در مىآورد ، باد ساكن مىشود و شاخه درخت به جاى خود بر مىگردد و مىايستد . انگيزه هايى هم براى ما به وجود مىآيد و باعث مىشود كه ما كارهايى را انجام مىدهيم ، پس از تحصيل هدف يا سقوط عامل از انگيزگى ما به همان موقعيت قبلى خود بر مىگرديم ، يعنى همان موجود مىشويم كه قبلًا بوديم .\r\nاگر در صدور اين كارها از ما و اتصاف ما به يك عده اوصاف كه از انجام دادن كارى براى ما انتزاع مىگردد ، نيت و قصدى در كار نبود .\r\nدرست همان شاخهء درختى بوديم كه بادى آن را به حركت در آورده و آن شاخه هم در نتيجهء آن حركت لحظاتى را سايه اى در طرف حركت خود ايجاد نموده سپس به حالت اولىاش بر گشته است . بنا بر اين آن چه كه از اين كارها مىتواند در خود و يا در شخصيت ما نقشى داشته باشد ، آن كارها است كه به خود ما وابستگى داشته باشد ، اين وابستگى جز خواستن و تعيين مسير و مشخص ساختن آن كار از طرف شخصيت ما امكان پذير\r\n","description":"","footnote":"","page_name":" 607 ","page_number":611},
  {"content":"\r\nنخواهد گشت .\r\nيك مثال ساده براى توضيح اين مسئله متذكر مىشويم :\r\nكتابى در پيش روى من قرار گرفته است ، شخصى هم در نزد من نشسته است ، من بدون اين كه سخنى بگويم : كتاب را مىاندازم به نزد همان شخص كه پيش من نشسته است . محتملات اين كار را در نظر بگيريم :\r\nاحتمال اول - كتاب مال همان شخص بوده و من براى مطالعه گرفته بوده‌ام و حالا بر مىگردانم .\r\nاحتمال دوم - مطلبى را از من سراغ گرفته بود و من مىدانستم كه آن مطلب در آن كتاب است كتاب را در اختيار او گذاشتم .\r\nاحتمال سوم - انداختن كتاب بمقابل او معلول هيجان و نشاطى بود كه از ديدنش براى من حاصل شده بود .\r\nاحتمال چهارم - با قصد توهين و تحقير چنين كارى را كردم .\r\nاحتمال پنجم - كتاب را با اجبار و اكراه از من خواسته بود ، من هم به جهت ناراحتى كه داشتم كتاب را به سوى او انداختم .\r\nاحتمال ششم - قصد شوخى داشتم .\r\nاحتمال هفتم - براى آزمايش اين كه آيا جلد كتاب محكم است يا نه ، كتاب را انداختم ، ملاحظه مىشود كه كار صادر شده يك صورت معينى دارد و آن انداختن كتاب به سوى آن شخص است ، اين يك حادثه است كه يك حيوان و يك ماشين هم مىتوانست صورت بدهد ، ارزش و كيفيت انسانى اين كار از نظر فيزيكى به هيچ وجه قابل مشاهدهء عينى نيست ، پس كار صادر شده يك حادثهء بىطرف و ناخود آگاه است كه هيچ مفهوم و معنايى در ظاهرش نقش نبسته است . پس عمل جز كالبد بىجان چيزى نيست ، روح عمل همان قصد و نيتى است كه انگيزه ى صدورش گشته است .\r\nروى اين محاسبه عظمت نيت و هدف گيرى روشن و قابل هيچ مناقشه اى\r\n","description":"","footnote":"","page_name":" 608 ","page_number":612},
  {"content":"\r\nنخواهد بود . ( 1 )  به همين جهت است كه هر چه وضع اجتماعى انسانها به ماشين و آلت بودن نزديكتر شود كارهاى صادره بىروحتر و بىمعناتر خواهد بود .\r\nخداوندا وضع زندگانى نوع بشرى كى و چگونه سر و سامانى به خود خواهد گرفت ؟ زمانى بر اين بشريت گذشته كه عمل را آن چنان محكوم كرده است كه حتى طبقهء كارگر را جزء انسانها نشمرده است ، موقعى فرا رسيده است كه كار را تا حد پرستش كه خدايان افسانه اى گذشتگان دارا بودند ، رسانيده‌اند . گروهى گمان مىكنند ، اگر در دامنهء كوه ها زندگى كنند و دست به هيچ كارى نزنند به آرمان روحى خود رسيده‌اند . دسته اى مىگويند : اجتماع همان ماشين است كه افرادش بايستى مانند پيچ و مهره هاى جامد ناخود آگاه فقط بجنبند و كار از آنها صادر شود ، نه اين كه آنها شخصيتى داشته باشند كه كارى انجام بدهند با اين حال مىگويند : مالكيت و بردگى رخت از جهان بر بسته است سود جويان قرن معاصر به همان اندازه در مقابل مالكين قرون گذشته در برده گيرى و برده دارى ماهراند كه نويسندگان اعلاميهء جهانى حقوق بشر در مقابل نويسندهء قانون حمورابى ششمين پادشاه بابل .\r\nآيا اين زنجير بردگى كه با حلقه هاى صيقلىاش مانند مواد مخدره و باز گذاشتن طرق اشباع غرايز حيوانى ، به دست و پاى وسايل كار ( انسانها ) بسته شده است\r\n","description":"","footnote":" ( 1 ) اين مطلب هم ناگفته نماند كه مقصود از برترى نيت به عمل اين نيست كه عمل نمىتواند خوب باشد ، بلكه چنان كه مركب مادى بدن ميدان فعاليت روح بوده و تمام آثار و نتايجى را كه روح مىخواهد در جهان عينى تثبيت كند به وسيلهء همين كالبد مادى خواهد بود ، همچنين آثار و نتايجى را كه روح با نيت پاك منظور كرده است به وسيلهء كار صادر خواهد بود كه جنبهء عينى دارد و به عبارت مختصر مقايسه و ترجيح نيت بر عمل ، درست همان مقايسه و ترجيح روح بر كالبد مادى بدن است . . . ","page_name":" 609 ","page_number":613},
  {"content":"\r\n\r\nمىتواند تلخى بردگى دورانهاى سابق را به شيرينى مبدل بسازد ؟ سود جويان در موجودات انسانى روحى نگذاشته‌اند كه تا كارى را كه انجام مىدهد با تمام شخصيتش انجام داده و با نيت عالى كه مهمتر است كار خود را با ارزش نمايد .\r\nاينان نه توانايى محدود كردن جان انسانى و فعاليت ( مىخواهم ) نامحدود او را دارند كه از موقع تولد مانند زنبوران عسل تكليف موجوديتش تثبيت شود و نه قدرت آن را دارند كه غير از خودشان هدفى براى دستگاه خلقت تصور نمايند .\r\nداستان رفتن بايزيد به كعبه\r\nجلال الدين تحت عنوان فوق و سپس در حكايت پيرو مريد داستانى را نقل و توضيح مىدهد كه شيخ عطار نقل كرده است :\r\n« نقلست كه گفت : مردى در راه پيشم آمد ، گفت : كجا مىروى ؟ گفتم : به حج گفت : چه دارى ؟ گفتم : دويست درم . گفت : بيا به من ده كه صاحب عيالم و هفت بار دگر من در گرد كه حج تو اين است ، گفت : چنان كردم و باز گشتم » .\r\nتوضيح - ممكن است در بارهء اين داستان و نتيجه گيرى كه جلال الدين از آن كرده است اشتباهى رخ بدهد كه به جاى طواف خانهء كعبه مىتوان به دور رهبران و اقطاب گرديد ، ولى چنان كه در خود داستان ملاحظه شد ، آن مرد الهى كه با بايزيد روبه رو گشت داراى عائله اى بود كه نيازمند بودند و اين نياز به حدى بوده است كه استطاعت بايزيد را سلب كرده است .\r\nالبته اين مسئله از نظر فقهى جاى ترديد نيست كه حفظ نفس محترمه بر تمام اعمال مقدم و برترى دارد ، لذا كار بايزيد بسطامى از اين نظر كاملًا صحيح بوده است .\r\nاما در داستان ممكن است اين مطلب صحيح جلوه نكند كه آن شخص الهى چگونه به بايزيد دستور داده است كه دور من بگرد و مرا طواف كن ؟ شايد مقصود\r\n","description":"","footnote":"","page_name":" 610 ","page_number":614},
  {"content":"\r\n\r\nنه طواف حقيقى بوده است ، بلكه جلب كردن توجه بايزيد به خويشتن بوده است كه مقامات سلوك الى الله را از او بياموزد . ممكن است قصد آن شخص اين بوده است كه در حقيقت زنده كردن عائله من كه به وسيلهء من انجام گرفته است خدا به من توجهى فرموده و مانند مكه شايستهء احترام گشته‌ام . خلاصه مىتوان به خواستهء آن شخص معانى ممكنه اى را توضيح داد .\r\nاما اگر مقصود اين باشد كه مىتوان به جاى طواف بدور كعبه به دور قطب و پير طواف كرد ، چنان كه ممكن است بعضى از افراد چنين گمان كنند و بگويند : هدف از داستان مزبور و ابيات جلال الدين هم اين است كه مىتوان به جاى كعبه مردان الهى را مورد توجه قرار داده و دور آنها طواف كرد مطلبى است خطا و غلط كه به هيچ وجه قابل تأويل نيست .\r\nاگر چنين چيزى ممكن و جايز بود يگانه مرد الهى تاريخ بشريت محمد بن عبد اللَّه صلى الله عليه و آله دستور مىداد كه به جاى كعبه به دور او طواف بزنند . حد اقل مىتوانست به بعضى از افراد مانند على بن ابى طالب كه از همه جهت مورد اطمينانش بود دستور بدهد كه به دور او طواف كنند ، حتى از ساير عرفا همچنين چيزى نقل نشده است كه به جاى طواف خانهء كعبه دور مرادشان بگردند .\r\nاين گونه شطحيات را نبايستى به طور ابهام انگيز و بدون تفسير صحيح و معقول قابل پذيرش قرار داد ، براى توضيح اين مطالب مسئلهء ذيل را مورد مطالعه قرار مىدهيم :\r\nطواف به دور كعبه يعنى چه ؟\r\nآن چه كه خداوند در قرآن دستور داده است ، اين است كه مردم در صورت تمكن و استطاعت بايستى به مكه رفته و اعمالى را به جاى بياورند . اين اعمال صورتهاى متنوعى دارد كه از آن جمله : گشتن به دور بيت الله الحرام است كه طواف ناميده مىشود ، امير المؤمنين على عليه السلام در يكى از خطبه هاى نهج البلاغه ( كه ما در گذشته نقل كرديم ) در توضيح طواف فرموده است كه آن خانه كه بنام بيت الله الحرام ناميده مىشود ، جز چند عدد سنگ\r\n","description":"","footnote":"","page_name":" 611 ","page_number":615},
  {"content":"\r\nكه روى هم چيده شده است چيزى نيست ، اين سنگها نه نفعى مىرسانند و نه ضررى دارند - بلكه خداوند مىخواهد مردم را با دستور خود به طواف دور كعبه بيازمايد ، يعنى در آنها حالت آمادگى روحى ، به اعتلايى را كه ناشى از گرايش به خدا به وسيلهء انجام دستور خدا است به وجود بياورد . مانند ساير عبادات مقرره .\r\nچنان كه خداوند در قرآن مجيد مىفرمايد : هيچ يك از اجزاء آن قربانى كه شما مىكشيد به خدا نخواهد رسيد ، بلكه او تقواى شما را مىخواهد .\r\nبه همين جهت است كه مىگوييم : در طواف خانهء كعبه احترام به خود سنگ نيست ، ناگفته شود : احترام و گرايش به انسان كه جاندار و عاقل و داراى روح ملكوتى است ، شايسته تر از احترام و گرايش به سنگ است .\r\nجاى تعجب است كه بعضى از اشخاص بىاطلاع به چنين خطاى بزرگى دچار شده و گفته‌اند : بيت الله بيش از چند سنگ روى هم چيده چيزى نيست ، مردان الهى از نظر عظمت قابل مقايسه با آن سنگها نيستند . پس بنا بر اين برويم مردان الهى را بجوييم چنان كه آن شاعر گفته است :\r\nاو خانه همىجويد و من صاحب خانه . ( 1 )  پاسخ اين تو هم بىجا همان است كه به طور مختصر متذكر شديم كه خداوند دستور به پرستش و گرايش به چند عدد سنگ نداده است كه ما بنشينيم و مقايسه اى ميان سنگ و يك انسان تكامل يافته به جاى آورده و پرستش و گرايش انسان را ترجيح بدهيم و بگوييم :\r\n\r\nاى قوم به حج رفته كجاييد كجاييد\r\nمعشوق همين جاست بياييد\r\nمعشوق تو همسايهء ديوار به ديوار\r\nدر باديه سر گشته شما در چه هواييد\r\nگر صورت بىصورت معشوق ببينيد\r\nهم خواجه و هم خانه و هم كعبه شماييد\r\nده بار از آن راه بدان خانه برفتى\r\nيك بار از اين خانه بر اين بام بر آييد\r\n\r\n","description":"","footnote":" ( 1 ) البته مقصود از صاحب خانه در مصرع فوق قطب نيست ، بلكه خود خدا است . . ","page_name":" 612 ","page_number":616},
  {"content":"\r\n\r\nآن خانه لطيف است نشانهاش بگفتيد\r\nاز خواجهء آن خانه نشانى بنماييد\r\nيك دستهء گل كو اگر آن باغ بديديد\r\nيك گوهر جان كو اگر از بحر خداييد ( 1 ) \r\n\r\nاگر بخواهيم اين مسئله را كه بعضى از اشخاص ده ها بار هم به مكه بروند و طواف كنند و اعمال مقرره را به جاى بياورند باز تغييرى در وضع روانى آنها ايجاد نمىشود ، دليل ترجيح طواف به دور قطب بدانيم ، بايستى عين همين مسئله را كه مىبينيم صدها هزار افراد براى تكميل نفس به دور مردان الهى گشته و سر تسليم فرود آورده‌اند ، ولى نتيجهء صحيحى نبرده گاهى بر ضد طواف به دور قطب و پير سر طغيانگرى برداشته‌اند ، باعث پوچ بودن تبعيت از رهبران قرار بدهيم .\r\nآن معشوقى كه رهروان گذرگاه بىنهايت دستور مىدهد كه بياييد و بدور من طواف كنيد همان معشوق است كه جلال الدين در مثنوى بارها خود آن معشوق را تحريك به راه رفتن نموده و گفته است :\r\n\r\nمن غلام آن كه او در هر رباط\r\nخويش را و اصل نداند بر سماط\r\n\r\nاگر بگوييد : روح انسانى ظريفتر و لطيفتر است و مردم را به وسيلهء روح به كوى ربوبى رهسپار بسازيم بهتر از اين است كه به وسيلهء چند عدد سنگ روى هم چيده شده اين كار را انجام بدهيم .\r\nمىگوييم : ميان چند عدد سنگ جامد و روح انسانى به هيچ وجه ارتباط طبيعى كه موجب جذب آنها به يك ديگر بوده باشد وجود ندارد ، لذا نمىتواند شخصيت انسانى را از دستش بگيرد ، در صورتى كه ميان دو فرد از انسان تجانس و تشابه موجب انجذاب و كشش مىگردد كه ممكن است محصول فعاليت عواطف و احساسات طبيعى بوده باشد و در آن صورت هم كه ناشى از تجاذب روحى و معنوى بوده باشد ، باز باختن شخصيت به يك نفر ، يك گرايش الهى همه جانبه نخواهد بود ، زيرا ، اگر آن يك فرد واقعاً ( فانى فى الله ) شده است در حقيقت تبديل به روح كل يا به اصطلاح ديگر جان كل و عقل كل گشته است كه بقيهء افراد انسانى نيز اجزايى از آن مىباشند ، بنا بر اين گرايش به آن فرد\r\n","description":"","footnote":" ( 1 ) ديوان شمس ، ص 274 غزل شماره 648 . . ","page_name":" 613 ","page_number":617},
  {"content":"\r\n\r\nبالخصوص چه دليل و توجهى مىتواند داشته باشد ؟ ( 1 )  اگر فرديت خود را از دست نداده است يك موجود محدود انسانى است كه تكامل يافته و برشد مطلوب خود دست يافته است ، گرايش انسانهاى ديگر به او چه نتيجه اى خواهد داشت جز اين كه به عنوان يك نمونهء بارز از انسان الهى تلقى شود كه گفتار و كردارش همه و همه باعث گرايش انسانها به خدا باشد و نيروى حركت به سوى او را در آنها به وجود بياورد ؟ اعمالى كه در حج به جاى آورده مىشود با داشتن مزاياى اجتماعى فراوان داراى عالىترين وسيله براى الغاء مشخصات و خود پرستىها است كه محال است يك انسان با ايمان با داشتن عقل و وجدان سالم از آن اعمال برخوردار نشود .\r\nتفسير ابيات\r\nبايزيد بسطامى براى به جا آوردن اعمال حج و عمره به سوى مكه رهسپار شده بود ، عادت او چنين بود كه بهر شهرى كه وارد مىشود پيش از همه چيز ياران الهى را جستجو مىكرد ، از كسانى در آن شهر تفحص مىكرد كه به اركان بينايى تكيه كرده‌اند . اين گفته صحيح است كه در سفر به هر جا كه مىرويد ، اولًا مردان الهى را جستجو كنيد ، بكوشيد آن گنج گران بها را به دست بياوريد كه سود و زيانهاى معمولى مانند فرع و سايه در دنبال آنان خواهد آمد .\r\nنمىبينيد كه كسانى كه گندم مىكارند هدفشان به دست آوردن گندم است ، ولى كاه به تبع همان گندم به دست آنان خواهد رسيد .\r\n","description":"","footnote":" ( 1 ) به طور خلاصه ، اين معما در مسئلهء قطب و پير براى ابد لا ينحل خواهد ماند كه با فرض ممكن نبودن تغيير در خداوند چه از نقص رو به كمال و چه از كمال رو به نقص ، رسيدن يك انسان به مقام قطبى قابل تصور صحيح نيست ، زيرا - اگر روح انسانى جزئى از خدا بوده است تصور رسيدن به كمال در بارهء جزء خداوند نامفهوم است و اگر جزئى از خدا نبوده و با رسيدن به كمال خود جزئى از خدا مىشود ، بايستى بگوييم : خداوند موجوديت خود را تدريجاً به دست مىآورد . ","page_name":" 614 ","page_number":618},
  {"content":"\r\nاما اگر بخواهيد براى به دست آوردن گندم كاه بكاريد ، بدون ترديد نه كاه به دست شما خواهد رسيد نه گندم . پس در جستجوى هدفهاى واقعى باشيد كه همان مردان ربانى هستند .\r\nتو بايستى در موقع رفتن به حج كعبه را قصد كنى ، هنگامى كه راه ها را سپرى كردى و به كعبه رسيدى به سبب آن شهر مكه را نيز خواهى ديد .\r\nمقصد اصلى پيغمبر اسلام از معراج ديدار دوست بوده و ديدار عرش و فرشتگان هم مانند فرع و سايهء آن بوده است .\r\nپيغمبر عظيم الشان ما فرموده است : « الاعمال بالنيات » ارزش هر عملى با نيتى است كه در آن عمل وجود دارد .\r\nنيت پاك و خير است كه گلهاى وجود تو را شكوفان خواهد ساخت ، بلكه سلطان دول پيغمبر ما فرموده است كه » نيت از خود عمل بهتر است « [ به نقد و تحليل چند بيت مراجعه شود .\r\n","description":"","footnote":"","page_name":" 615 ","page_number":619},
  {"content":"\r\n\r\nحكايت پير و مريد\r\n\r\n( ( 2227 ) ) خانهء نو ساخت روزى تو مريد\r\nپير آمد خانهء او را بديد\r\n( ( 2228 ) ) گفت شيخ آن نو مريد خويش را\r\nامتحان كرد آن نكو انديش را\r\n( ( 2229 ) ) روزن از بهر چه كردى اى رفيق ؟\r\nگفت تا نور اندر آيد زين طريق\r\n( ( 2230 ) ) گفت آن فرع است اين بايد نياز\r\nتا ازين ره بشنوى بانگ نماز\r\nنور خود اندر تبع مىآيدت\r\nنيت آن را كن كه آن مىبايدت\r\n( ( 2231 ) ) بايزيد اندر سفر جستى بسى\r\nتا بيايد خضر وقت خود كسى\r\n( ( 2232 ) ) ديد پيرى با قدى همچون هلال\r\nديد در وى فر و گفتار كسى\r\n( ( 2233 ) ) ديده نابينا و دل چون آفتاب\r\nهمچو پيلى ديده هندستان به خواب\r\n( ( 2234 ) ) چشم بسته خفته بيند صد طرب\r\nچون گشايد آن نبيند اى عجب\r\n( ( 2235 ) ) بس عجب در خواب روشن مىشود\r\nدل درون خواب روزن مىشود\r\n( ( 2236 ) ) وان كه بيدار است و بيند خواب خوش\r\nعارف است او خاك او در ديده كش\r\nبايزيد او را چو از اقطاب يافت\r\nمسكنت بنمود و در خدمت شتافت\r\n( ( 2237 ) ) پيش او بنشست و مىپرسيد حال\r\nيافتش درويش و هم صاحب عيال\r\n( ( 2238 ) ) گفت عزم تو كجا اى بايزيد\r\nرخت غربت را كجا خواهى كشيد\r\n( ( 2239 ) ) گفت قصد كعبه دارم از وله\r\nگفت هين با خود چه دارى زاد ره ؟\r\n( ( 2240 ) ) گفت دارم از دِرم نقره دويست\r\nنك ببسته سخت بر گوشه رديست\r\n( ( 2241 ) ) گفت طوفى كن بگردم هفت بار\r\nوين نكوتر از طواف حج شمار\r\n( ( 2242 ) ) و ان درمها پيش من نِه اى جواد\r\nدان كه حج كردى و حاصل شد مراد\r\n( ( 2243 ) ) عمره كردى عمر باقى يافتى\r\nصاف گشتى بر صفا بشتافتى\r\n( ( 2244 ) ) حق آن حقى كه جانت ديده است\r\nكه مرا بر بيت خود بگزيده است\r\n( ( 2245 ) ) كعبه هر چندى كه خانهء بر اوست\r\nخلقت من نيز خانهء سر اوست\r\n\r\n","description":"","footnote":"","page_name":" 616 ","page_number":620},
  {"content":"\r\n\r\n\r\n\r\n( ( 2246 ) ) تا بكرد آن خانه را در وى نرفت\r\nو اندرين خانه به جز آن حى نرفت\r\n( ( 2247 ) ) چون مرا ديدى خدا را ديده اى\r\nگرد كعبهء صدق بر گرديده اى\r\n( ( 2248 ) ) خدمت من طاعت و حمد خداست\r\nتا نپندارى كه حق از من جداست\r\n( ( 2249 ) ) چشم نيكو باز كن در من نگر\r\nتا ببينى نور حق اندر بشر\r\nكعبه را يك بار بيتى گفت يار\r\nگفت يا عبدى مرا هفتاد بار\r\nبايزيدا كعبه را دريافتى\r\nصد بها و عز و صد فر يافتى\r\n( ( 2250 ) ) بايزيد آن نكته ها را هوش داشت\r\nهمچو زرين حلقه اش در گوش داشت\r\n( ( 2251 ) ) آمد از وى بايزيد اندر مزيد\r\nمنتهى در منتها آخر رسيد\r\n\r\nآيه\r\n« وَإِذْ جَعَلْنَا اَلْبَيْتَ مَثابَةً لِلنَّاسِ وَأَمْناً وَاِتَّخِذُوا مِنْ مَقامِ إِبْراهِيمَ مُصَلًّى وَعَهِدْنا إِلى إِبْراهِيمَ وَإِسْماعِيلَ أَنْ طَهِّرا بَيْتِيَ لِلطَّائِفِينَ وَاَلْعاكِفِينَ وَاَلرُّكَّعِ اَلسُّجُودِ . » 2 : 125 ( 1 )  ( موقعى كه بيت خود را جايگاه [ يا وسيله 
  ] ثواب و امن براى مردم قرار داديم [ دستور داديم كه 
  ] مردم از مقام ابراهيم نماز گاهى براى خود اتخاذ كنند و به ابراهيم و اسماعيل عهد بستيم كه بيت مرا به طواف كنندگان و معتكفين و ركوع و سجود كنندگان پاك نمايند . )\r\nروايت\r\n« لا يسعنى ارضى و لا سمايى و لكن وسعنى قلب عبدى المؤمن . » ( 2 ) \r\n","description":"","footnote":" ( 1 ) سوره البقرة ، آيهء 125 . .  ( 2 ) اين روايت در مجلَّدات قبلى بررسى شده است . . ","page_name":" 617 ","page_number":621},
  {"content":"\r\n\r\n\r\nنور خود اندر تبع مىآيدت\r\nنيت آن را كن كه آن مىبايدت\r\n\r\nحوادث و موضوعاتى كه با ضرورت طبيعى هست و نيست مىشوند احتياجى به نيت ندارند ، بلكه نيت براى بايستگىها و شايستگىها است كه ما ايجاد مىكنيم .\r\nمطلبى را كه بيت فوق در بر دارد بسيار جالب است ، مىگويد : آن موضوعات و حوادث كه با ضرورت طبيعى در جريان است با حصول شرايط و برداشته شدن موانع بوقوع خواهد پيوست ، لذا امر و نهى در بارهء آنها نامفهوم ، بلكه غير منطقى است و قصد و نيت شما هيچ تأثير در هست و نيست آن موضوعات و حوادث نخواهد داشت .\r\nاين مطلب به منزلهء نتيجه و فرع يك اصل بسيار اساسى است كه مىگويد : انعقاد شخصيت ايده آل انسانى به وسيلهء واحدهايى صورت مىگيرد كه با كوشش آزادانه و با بهره بردارى از اختيار تحصيل مىگردد . نفس كشيدن و سير شدن پس از خوردن و سيراب شدن پس از آشاميدن آب و يافتن بهبودى با خوردن دواى مناسب و ديدن چشم در روشنايى آفتاب و همچنين ساير تحولات طبيعى موجوديت انسانى در پهنهء هستى جرياناتى است كه در ( خود طبيعى ) انسان كاملًا مؤثر است ، ولى اين واحدها نمىتوانند سازندهء ( شخصيت ايده آل ) بوده باشند .\r\nبه وجود آمدن ( شخصيت ايده آل ) احتياج به انجام دادن بايستگىها و مقاومت در مقابل نبايستگىها است . اين التزام به بايستگى و شايستگى از نظر تحقق با ساير حوادث و موضوعات طبيعى تفاوتى ندارد ، بلكه فقط به قصد و نيت انسانى وابسته مىباشد . سيلى به صورت يك نفر مىنوازيد ، اين ضربه يك نمود طبيعى است كه در پهنهء طبيعت آثار و نتايج مناسب خود را چه در دست زنندهء شما و چه در صورت آن كسى كه ضربهء سيلى به او وارد شده است نمودار خواهد ساخت ، اما چنان كه در مباحث\r\n","description":"","footnote":"","page_name":" 618 ","page_number":622},
  {"content":"\r\n\r\nگذشته گفتيم : همين ضربهء سيلى مىتواند با انگيزه هاى ذيل صورت بگيرد :\r\n1 - آزمايش هيجان طرف .\r\n2 - آزمايش نيروى خود .\r\n3 - به درد آوردن صورت طرف .\r\n4 - اهانت و تحقير طرف .\r\n5 - تربيت طرف .\r\n6 - به عنوان وسيلهء خالص براى اجرا كردن دستور ما فوق .\r\n7 - به هوش آوردن طرف .\r\nارزش و رذالت در ميان انواع فوق شايد كششى تا بىنهايت داشته باشد ، در صورتى كه نمود مفروض از نظر طبيعى و قوانين آن يكسان مىباشد ، در نتيجه با ارزش و بىارزش بودن كارهايى كه از ما صادر مىشود به قصد و نيتى مربوط است كه مىتواند به شخصيتها ارتباط داشته باشد .\r\n\r\n( ( 2235 ) ) بس عجب در خواب روشن مىشود\r\nدل درون خواب روزن مىشود\r\n\r\nرؤيا و خواب چيست ؟\r\nما نمىتوانيم به طور قطع نظريات پيش از ارسطو را در بارهء خواب و رؤيا به دست بياوريم ، به اين معنى كه از نظر تاريخى اطمينان بخش كتاب يا اثر ديگرى وجود ندارد كه نظريات ما قبل ارسطو را براى ما توضيح بدهد ، اما به نظر مىرسد كه در هر جا كه انسانى وجود داشته و خواب و رؤيايى هم براى او مطرح شده است و بدون ترديد در بارهء آن انديشيده است .\r\n","description":"","footnote":"","page_name":" 619 ","page_number":623},
  {"content":"\r\nاگر بگوييم : در قرون و اعصار باستانى تعبير هر گونه خواب و رويا جنبهء متافيزيكى داشته است ، اين نظريه با توجه به آشنايى انسان به طبيعت و موجوديت خويش كه در امواج متلاطمى از طبيعت و قوانين آن غوطه ور است بسيار بعيد به نظر مىرسد و به همين جهت است كه ما تا كنون نتوانسته‌ايم مراحل سه گانه اى را كه اوگوست كنت براى درك سر گذشت بشرى پيش نهاد مىكند به طور صد درصد بپذيريم نتيجتاً مىتوان گفت : چنين نبوده است كه در دورانهاى قديم انسان رؤياهاى خويش را به ما وراى خويش نسبت داده‌اند .\r\nفرويد در كتاب رؤياها در بارهء اين موضوع همان تحول تدريجى را مطرح مىكند كه تقريباً شبيه به تحول تدريجى اوگوست كنت مىباشد . او مىگويد :\r\n« اما پيش از ارسطو ، مىدانيم كه گذشتگان رؤياها را به عنوان نتايج و آثار روانى نمىدانستند ، بلكه آنها را به عنوان وحيى از جانب الهى معتقد بودند . سپس در ميان گذشتگان دو موج متقابل در بارهء رويا نمودار مىشود كه هر يك مىخواهند ارزش رؤياها را به طور اختصاص تفسير كنند ، آنان ميان رؤياهاى صادقه كه [ شخص را بالنسبه به آينده بينا مىكند يا جنبه تهديدى بالنسبه به آينده دارد 
  ] و داراى ارزش است و رؤياهاى بىارزش كه هدفش گمراه كردن يا به هلاكت انداختن شخص است تفاوت مىگذارند . » ( 1 )  در فرهنگ اسلامى گروهى در بارهء خواب و رؤيا كار كرده و مولفاتى هم داشته‌اند از آن جمله : محمد بن سيرين ، ابراهيم بن عبد اللَّه ، معروف به ابن كرمانى ، حسن بن حسين الخلال ، ابو احمد خلف بن احمد ، محمد الخباز ، ابو زيد بلخى ، عبد الغنى نابلسى ، خليل بن شاهين ، دانيال حكيم ، جابر مغربى ، اسماعيل بن اشعث ، مأمونى ، عبدوس ، طاموسى ، خالد اصفهانى ، محمد بن شامويه ابو سعيد واعظ ، حبيش بن ابراهيم ، احمد بن عامر السالمى ، محمد نصيبى ، عبد اللطيف دمياطى ، شيخ عبد القادر اشمونى ، شيخ يوسف كربونى ،\r\n","description":"","footnote":" ( 1 ) رؤياها ( الاحلام ) فرويد ، ص 44 . . ","page_name":" 620 ","page_number":624},
  {"content":"\r\nشيخ محمد فرعونى ، شيخ حسن رملى ، نور الدين كوخى ، شيخ تقى الدين مقدسى ، شرف الدين كركى ، حمرون صفدى . . . اما مؤلفات معروف كه از بعضى از نامبردگان فوق نقل شده است به قرار ذيل است :\r\nالاشارات ( 1 )  الاصول ( 2 )  الجوامع و منتخب الكلام فى تفسير الاحلام ( 3 )  الدستور ( 4 )  الارشاد ( 5 )  التعبير ( 6 )  جمل الدلائل و مبادئ التعبير و كافى الرويا و العبير ( 7 )  مقر الرؤيا و تحفه الملوك و منهاج التعبير ( 8 )  مقدمه التعبير و حقايق الرويا و الوجيز ( 9 )  التعبير . كامل التعبير ( 10 )  الدر المنظم ( )  در اغلب آثار اين معبرين جنبهء رمزى بودن خواب كاملًا مشاهده مىگردد ، چنان كه تقسيم رؤيا به انعكاسات روانى خالص كه با مجاورت با طبيعت نشان مىدهد و رؤياهاى صادقه در آثار آنان ديده مىشود .\r\nبراى آشنايى اجمالى با پديدهء خواب شايسته است كه اولًا به طور اختصار بعضى از جملات را كه به عنوان تعريف خواب گفته شده است نقل كنيم .\r\nپيش از شروع به تعريفات خواب اين نكته را متذكر مىشويم كه هيچ يك از جملاتى كه در شناساندن خواب گفته شده است جنبهء تعريف منطقى ندارد ، زيرا ، با همهء تحقيقاتى كه در دورانهاى اخير در بارهء خواب صورت گرفته است ماهيت آن را مانند ماهيت يك نمود فيزيكى كه با تعريف منطقى و علمى محسوس نمود فيزيكى كه\r\n","description":"","footnote":" ( 1 ) خليل بن شاهين . .  ( 2 ) دانيال حكيم . .  ( 3 ) محمد بن سيرين . .  ( 4 ) ابراهيم كرمانى . .  ( 5 ) جابر مغربى . .  ( 6 ) اسماعيل بن اشعث . .  ( 7 ) طاموسى . .  ( 8 ) خالد اصفهانى . .  ( 9 ) محمد بن شامويه . .  ( 10 ) ابو سعيد . .  ( 11 ) حبيش بن ابراهيم . . ","page_name":" 621 ","page_number":625},
  {"content":"\r\nمىتوان آن را توضيح داد ، آشكار نساخته‌اند . اما بعضى از جملاتى كه در بارهء خواب قابل توجه است ، بدين قرار است :\r\n« زندگانى روزانه با تمام اعمال و لذايذ ، ملايمات و شدايد ، به طور مطلق و كاملًا در خواب منعكس و مكرر نمىگردد ، بلكه صحيحتر آن است كه هدف رؤياها ساختن و خلاص كردن ما از همهء امور مزبوره مىباشد . گاهى بعضى از موضوعات ( خود ) ما را كاملًا مالك مىشويم ( خود را مقابل آنها نمىبازيم ) .\r\nگاهى يك درد عميق ( خود ) ما را متلاشى مىسازد ، يا بعضى از مشكلات تمام انرژىهاى عقلانى ما را مستغرق مىسازد ، سپس رؤيايى كه در دنبال آنها نمودار مىگردد كاملًا از نظر نوع [ و حقيقت 
  ] مختلف با امور مزبوره مىباشد ، يا از امورى كه واقع شده است مقدارى از عناصر پراكنده را در تركيبات خود آشكار مىسازد ، گاهى هم فقط با كيفيت و رنگ مزاج طبيعى ما رنگ آميزى مىگردد و از واقع يك توضيح رمزى نشان مىدهد . » ( 1 )  بورداخ » رؤياهاى تكميل شونده يكى از مزاياى نهانى طبيعت روح است كه دوايش را در نهاد خود دارد . » ( 2 )  فيخته » هر كس در رويا فرو مىرود از خود آگاهى بيدارى كوچ كرده است . » ( 3 )  شترومپل » رؤيا تابع زندگى بيدارى است ، همواره رؤياها به افكارى مربوط مىشود كه پيش از وقوعش آگاهى ما را اشغال كرده بود ، يك ملاحظه دقيق مىتواند به طور كلى رابطه اى را مانند نخ ميان رؤياى امروز و اتفاقات شعورى گذشته كشف كند . » ( 4 )  هافنر\r\n","description":"","footnote":" ( 1 ) رؤياها ، فرويد ، ص 47 و 48 . .  ( 2 ) همان مأخذ .  ( 3 ) همان مأخذ .  ( 4 ) همان مأخذ . ","page_name":" 622 ","page_number":626},
  {"content":"\r\n« ما آن چه را كه ديده يا گفته‌ايم يا مورد تمايل ما بوده يا به عنوان كارى انجام داده‌ايم در رويا مىبينيم . » ( 1 )  » همواره محتوى و مدلول رويا از طرف شخصيت فردى و سن و نوع و طبقه و سطح تعليم و تربيت و روش معمولى زندگانى استمرارى و گذشته ( از تجربه شده ها و رويدادها ) معين و مشخص مىشود . » ( 2 )  فرويد مىگويد : قاطعترين نظريه در اين مسئله نظريهء ( ى . ج . ا . ماس ) فيلسوف است كه مىگويد : « آزمايش حسى مطلبى را كه انتخاب كرده‌ايم تأييد مىكند و آن اين است كه ما در اغلب اوقات آن امور را در حال رويا مىبينيم كه شديدترين انفعالات ما را به سوى خود مىكشد و بدين جهت است كه مىبينيم همهء انفعالات ما تأثيرى در ايجاد رؤيا دارند . . . عاشق در رؤياى خود به شيرينترين آرزوهايش مىرسد و همهء تمايلات حسى و حركات نفرت انگيز كه در دلها راه يافته‌اند اگر محركى آنها را تحريك كند مىتوانند به رؤياهايى كه از انديشه هاى مربوط نمودار مىشوند مبدل گردند ، يا آن تمايلات و نفرتها افكار و انديشه ها را در رؤياى فعلى دخالت بدهند . » ( 3 )  ماس » در اين موقع است كه بقاياى آن اشياء كه در بارهء آن انديشيده‌ايم يا در حال بيدارى آنها را انجام داده‌ايم ، در نفس ما با يك نوع مخصوصى خلجان پيدا مىكند ( در حال رؤيا ظاهر مىشود . » ( 4 )  ( شيشرون ) ( چيچرو ) ( سيسرو ) جملاتى را هم از هيلد برانت نقل مىكنيم و سپس به مباحث مربوطه مىپردازيم : « او معتقد است كه هيچ راهى براى توصيف و تعريف رؤيا به جز بيان مقدارى از قضايايى كه رو در روى هم به طور مخالف قرار گرفته‌اند ديده نمىشود ، به طورى كه\r\n","description":"","footnote":" ( 1 ) همان مأخذ ، ص 48 و 49 . .  ( 2 ) همان مأخذ .  ( 3 ) همان مأخذ .  ( 4 ) همان مأخذ . ","page_name":" 623 ","page_number":627},
  {"content":"\r\nاين رو در رو قرار گرفتن گاهى آن اندازه تند و مباين يكديگر هستند كه با همديگر تناقض دارند .\r\nاولين مخالفت و رو در روى هم قرار گرفتن قضايا : انقطاع و گسيختن رؤيا از زندگانى واقعى از يك طرف [ و نقيض آن 
  ] ارتباط مستمر آن دو ( رويا و واقعيتهاى زندگى ) از طرف ديگر مىباشد .\r\nرؤيا چيزى است كه از واقعيت آن زندگى كه در بيدارى داريم كاملًا قطع مىشود ، به طورى كه شايسته است بگوييم : رؤيا شىاى است موجود براى خود كه موجوديت خود را به طورى مستحكم كرده است كه ميان خود و زندگانى واقعى فاصله غير قابل عبورى ايجاد نموده است ، رويا ما را از واقع آزاد نموده و در جهان و زندگانى ديگرى وارد مىكند كه با داستان واقع اختلاف كلى دارد » .\r\nهيلد برانت به گفتار خود ادامه داده مىگويد :\r\n« وقتى كه خواب بر ما مستولى مىشود شخصيت ( يا موجوديت ما ) مخفى مىشود ، مانند پنهان شدن در دامى كه منفذى ندارد » .\r\nدر اين موقع شخص در حال رويا سوار كشتى شده و به طرف سنت هلن مىرود كه به ناپلئون اسير مقدارى از شراب خوب تقديم كند ، آن امپراطور هم با آغوش باز او را استقبال مىكند .\r\n( اين خواب بقدرى شيرين و جالب است كه ) وقتى از خواب بيدار مىشود تأسف مىخورد كه چرا بيدار شده است ، همين كه بيدار گشت تمام آن اوهام متلاشى مىشود ، اكنون بياييد در اين رويا ميان حقيقت و رؤيا مقايسه و تطبيقى صورت بدهيم :\r\nشخصى كه رؤياى فوق را ديده است بازرگان شراب نبوده است .\r\n- اصلا و هرگز شراب را يا شراب فروشى را دوست نمىداشت .\r\n- هرگز در عمرش مسافرت دريايى نكرده است . اگر مسافرت دريايى مىداشت سنت هلن او جاى ديگرى بود كه انتخاب مىكرد .\r\n","description":"","footnote":"","page_name":" 624 ","page_number":628},
  {"content":"\r\nاصلا او دوستدار ناپلئون نبوده ، بلكه يك وطن پرست و دشمن ناپلئون بوده است . . . . بدينسان رابطهء شخصى صاحب رؤيا با رؤياى مزبور نوعى از محال است . به همين جهت به نظر مىرسد كه رويا يك جسد بيگانه اى است كه ميان دو قسمت زندگانى به طور غير قانونى وارد شده است .\r\nهيلد برانت باز ادامه داده مىگويد : « با اين حال نقيض جريان فوق نيز صحيح است ، زيرا ، رابطهء محكمى ( هر چه باشد ) دوشا دوش رويا و واقعيات وجود دارد ، بلكه مىتوانيم بگوييم : رويا هر چه باشد مادهء اصلى خود را از واقع و از زندگانى ذهنى كه پيرامون ما واقع مىگردد دريافت مىكند . » ( 1 )  اين بود مقدارى از جملات قابل توجه كه در بارهء خواب و رويا قابل مطالعه مىباشد ، به طور كلى مىتوان گفت : در جملات منقوله دو نوع مطلب ديده مىشود ، ( مطالب مثبت و مطالب منفى . ) آن چه كه آزمايشات و جستجو در رؤياها نشان مىدهد همان مطالب مثبت است كه متفكرين نامبرده آنها را به صورت قضاياى علمى و كلى در آورده‌اند ، اما مطالب منفى كه مىگويد : رويا اين است و جز اين نيست ، در حقيقت يك پديدهء مرموز را در مقدارى از قضاياى قابل اثبات محدود و محصور مىكند .\r\nآن چه كه در بارهء ارتباط رؤيا با واقعيتهاى طبيعى زندگانى گفته شده است ، كاملًا صحيح است و چنان كه فرويد در كتاب « رؤياها » بيان نموده است ، مىتوان آنها را به ريشه هاى واقعى تحليل و تجزيه نموده و از اين راه مقدار زيادى از رؤياها را با واقعيت زندگانى تطبيق نمود .\r\nاما نظريه اى كه مىگويد : رؤيا فقط و فقط منحصر در همان امور است كه ما در گذشته از نظر روانى در مقابل آنها فعاليت يا انفعالاتى داشته‌ايم ، شبيه به نظريه اى است كه تمام فعاليتهاى روانى ما را در حال بيدارى در چار چوبهء انعكاسات و انفعالات\r\n","description":"","footnote":" ( 1 ) همان مأخذ ، ص 49 و 50 . . ","page_name":" 625 ","page_number":629},
  {"content":"\r\nو فعاليتهاى حسى منحصر مىكند ، هر دو نظريه در بارهء بيدارى و خواب و رؤيا كاملًا تفريطى است ، زيرا ، هوش و نبوغ و حد اقل احساس اختيار و تجريد كلى و همهء نيروهاى درونى ما كه باعث كشف مجهولات و ورود در قلمرو تازه اى از حقايق مىباشند امورى هستند كه گاهى به هيچ وجه موضوعات و رويدادهاى انفعالى و فعلى محسوس را اساس كار خود قرار نمىدهند و گاهى در تجزيه ها و تركيبات جديدترى كه از موضوعات و رويدادهاى فعلى پوشيده مانده است داخل مىشوند .\r\nپس از آن كه فرويد در كتاب « رؤياها » انگيزه هاى چهارگانهء رويا را به ترتيب ذيل بيان و بررسى مىكند :\r\n1 - انگيزه هاى حسى خارجى .\r\n2 - انگيزه هاى حسى داخلى ( ذاتى ) .\r\n3 - انگيزه هاى جسمى باطنى عضوى .\r\n4 - انگيزه هاى روانى خالص .\r\nدر توضيح انگيزهء چهارم ( روانى خالص ) چنين مىگويد :\r\n« ما در موقع توجه به ارتباط رؤيا به بيدارى و منشأ ماده آن دانستيم كه مردم آن چه را كه روز انجام مىدهند و مورد اهميت آنها است در رؤيا مىبينند ، اين اهميت دادن كه از زندگى روز به خواب منتقل شده است نه تنها يك قيد و شرطى نيست كه زندگى را به رؤيا مربوط بسازد ، بلكه خود اهميت دادن گاهى خود موضوع رؤيايى مىشود كه مورد رؤيا ارزش آن را سلب نمىكند ، به طورى كه ممكن است همان اهميت دادن به اضافهء موضوعاتى كه صاحب رؤيا به آنها اهميت داده است در تفسير و توضيح همهء رؤيا كافى بوده باشد . الا اين كه ما نقيض اين نظريه را هم مىشنويم كه رويا انسان را از آن حالت اهميت دادن به امور كه در روز داشته است دور مىكند .\r\nقاعده اين است كه ما به ديدن رؤيايى اشيايى كه تمام اهتمام ما را به خود جلب كرده بودند آغاز كنيم ، مگر بعد از آن كه امتياز نيروى تهييج را از دست بدهند و بدينسان در هر قدمى كه در راه تحليل زندگى رؤيايى بر مىداريم احساس مىكنيم\r\n","description":"","footnote":"","page_name":" 626 ","page_number":630},
  {"content":"\r\nكه ما را از بيان قاعدهء عمومى در بارهء رؤيا محروم مىسازد ، مگر اين كه با قيودى از قبيل : به طور فراوان يا عادتاً و خيلى از اوقات احتياط نموده قضيه را مطرح بسازيم و نيز نمىتوانيم قضيه كلى را در اين موضوع ابراز كنيم ، مگر اين كه به موارد غير عادى و اقليت تسليم شويم .\r\nاگر اهميت دادن در حال بيدارى به اضافهء انگيزه هايى كه در حال خواب ( چه داخلى و چه خارجى ) مىتوانست تمام عوامل رويا را توضيح بدهد لازم بود كه در موقعيتى قرار بگيريم كه بتوانيم بيان تمام عناصر رؤيا را به حد كافى تفسير و توضيح بدهيم ، به طورى كه در مقابل ما چيزى جز بيان سهم هر يك از انگيزه هاى روانى و جسمانى در اين رؤيا و در آن رؤيا باقى نمىماند ، ولى واقعيت اين است كه هيچ رؤيايى تا امروز از اين تحليل و تعليل كامل برخوردار نبوده است .\r\nهيچ كس به تحليل و بيان علل رؤيا اقدام نكرده ، مگر اين كه نقطه هايى از رؤيا كه عادتاً زياد است مجهول مانده است كه حتى كلمه اى هم در بارهء آنها نمىتواند بگويد . روشن است كه اهتمام دادن روزانه به امور بدان جهت كه منبع و منشأ روانى رؤيا بوده باشد ، داراى آن ارزش نهايى نيست كه انسانى بتواند توقع داشته باشد : كه رؤياها به طور قطع از مشغوليت جدى انسانى در روز به آن مورد رويا ناشى مىگردد . » ( 1 )  با همهء اين ملاحظات جاى تعجب است كه فرويد در بعضى از جملاتش قاطعانه مىگويد : كه » ما منشأ روانى ديگرى نمىشناسيم . » ( 2 )  اگر مقصود فرويد از » نمىشناسيم » نفى واقعى بوده باشد با جملاتى كه در فوق از ايشان نقل كرديم تناقض تصريح خواهد داشت ، لذا شايسته تر اين بود كه ايشان مطابق كارى كه در اين باره انجام داده‌اند ، يعنى رسيدگى به بعضى از علل خوابها مخصوصاً در حالات بيمارىهاى روانى چنين نتيجه مىگرفتند كه ما مىتوانيم علل و\r\n","description":"","footnote":" ( 1 ) همان مأخذ ، ص 77 . .  ( 2 ) همان مأخذ . ","page_name":" 627 ","page_number":631},
  {"content":"\r\nانگيزه هايى را چه از نظر روانى و چه از نظر طبيعى مورد بررسى و بهره بردارى قرار بدهيم ، بدون اين كه علل و انگيزه ها را در استنباط شده هاى فعلى منحصر كنيم . به هر حال مسائل ديگرى در پديدهء رؤيا غير از جنبهء روانى و فيزيولوژى و ساير تفصيلاتى كه مورد كاوش روان شناسان و روان پزشكان و روان كاوان قرار مىگيرد وجود دارد كه حتى به قول فرويد قضايا و قوانين روشن شده در بارهء رؤيا نمىتواند از عهدهء حل و فصل آنها بر آيد .\r\nاز آن جمله ، خوابهايى كه در بارهء حوادث آينده به وقوع پيوسته است ، اين خوابها به قدرى فراوان است كه شايد هر كسى در دورهء عمرش كم و زياد ديده يا از اشخاص مؤثق و راستگو شنيده است .\r\nيكى از دوستان عزيزم كه گفتارش مورد اطمينان است ر . ياى ذيل را براى اين جانب نقل كرد :\r\nچند سال پيش با يك نفر از دوستان تبريزى قرار گذاشتيم كه دو روز ديگر كه پنج شنبهء آن هفته بود براى گردش به مرند برويم .\r\nشب پنج شنبه در خواب ديدم كه ماشين ما در نزديكىهاى مرند در يك گودى برگشت و يك نفر مرد دهاتى و يك زن كه چادرى با رنگ مخصوص داشت مردند ، و دوست تبريزى من دست راستش شكسته و به پشتش بر گشته ناله مىكرد ، من سلامت از اتوبوس بيرون آمده فرياد مىزدم آمبولانس ، آمبولانس و تا آن موقع لفظ آمبولانس به گوش من نخورده بود و نمىدانستم معنايش چيست .\r\nصبح از خواب بيدار شدم و به سوى گاراژ رفتم ، ولى خواب شب را به كلى فراموش كرده بودم ، دوستم رسيد و سوار ماشين شديم و به راه افتاديم نزديكى مرند ماشين برگشت و من با زحمت زياد از ماشين بيرون آمدم فرياد مىزدم آمبولانس ، آمبولانس ، در هنگام همين فرياد زدن بود كه خواب شب را متذكر شدم و ديدم همان گودى است كه ديشب در خواب ديده بودم و يك مرد و يك زن با آن مشخصات لباسشان كه ديده بودم افتاده و مرده بودند .\r\nممكن است بگوييم : كلمهء آمبولانس را سابقاً شنيده و فراموش كرده بود ،\r\n","description":"","footnote":"","page_name":" 628 ","page_number":632},
  {"content":"\r\nاما اصل حادثه با آن مشخصات هيچ گونه سابقه اى نداشته است .\r\nدر بارهء اين گونه خوابها تأليفاتى هم وجود دارد .\r\n2 - گاهى بعضى از نوابغ و متفكرين مسائل علمى را كه در تعقيبش بوده‌اند در خواب حل كرده‌اند ، اين جانب در بارهء چند مسئله مهم فلسفى در حالت رويا روشنايى فوق العاده درخشانى پيدا كرده‌ام كه حد اقل براى خودم اطمينان بخش بوده است .\r\nاين دو مطلب فوق العاده با اهميتتر از آن است كه با مطالب معمولى بتوان حل و فصلش كرد .\r\nكسى كه مىگويد : موضوع رؤيا كاملًا براى من روشن است ، او ادعا مىكند كه حقيقت روح يا ( من ) يا تمام ارگانيسم درونى و روانى انسانى را شناخته است مسلماً اين دو قضيه كه در عنوان مبحث مطرح كرديم با يكديگر ارتباط مستقيم دارند ، زيرا ، حذف و انتخاب و روشهاى تناقض آميز و مسائل مربوط به ضمير ناخود آگاه كه با اشكال گوناگونى در انسانهاى سالم و معتدل در حال رؤيا ديده مىشود ارتباط كامل با فعاليتهاى روشن و مجهول روانى مانند اختيار و خود آگاهى و تجسمات دارد كه تا كنون آخرين جملات علمى قاطعانه در بارهء آنها گفته نشده است ، بلكه پديده هاى زياد و قابل توجهى از نظر روانى خواه در حال بيدارى و خواه در عالم خواب وجود دارد كه از اسرار نهانى و پشت پردهء طبيعت بما خبر مىدهند . منحصر ساختن رؤياها در آن چه كه واقع شده به اضافهء فعاليتهاى روانى طبيعى ، اصل موضوع روان و فعاليت آن را در چار چوبهء همين امور محدود مىسازد و اين محدوديت نبوغ و قدرت اكتشاف مجهولات و حدس و الهامات را كاملًا غير قابل تفسير مىسازد ، بايستى بگوييم : كسانى كه چنين روشى را اتخاذ مىكنند در حقيقت وضع روانى خودشان را به ما باز گو مىكنند ، جملاتى كه اين مطلب را صريحاً تاييد مىكند از خود اين گروه از متفكرين فراوان ديده مىشود . جملات ذيل را دقيقاً در نظر بگيريم :\r\n","description":"","footnote":"","page_name":" 629 ","page_number":633},
  {"content":"\r\n« منابع مذهب - ناكامى بشر ، دل تنگى از مرگ پدر و ندامتهاى حاصل از قتل ابتدايى به نظر فرويد علل روحى قاطع و تعيين كنندهء مذهب به شمار مىروند . بدين ترتيب او به نظريه اى كه طبق آن مذهب بر اثر يك احساس مذهبى ابتدايى بوده و مستقل از عوامل ناشى از كمپلكس اوديپ است توجه نمىكند ، مع هذا نمىتوان انكار كرد كه بعضى از اشخاص مىگويند : در خود احساسى مىنمايند كه به خوبى توصيف شدنى نيست .\r\nاين اشخاص از احساسى سخن مىرانند كه به ابديت متصل است ، از جدايى شكايت مىكند و مىخواهد روزگار وصل خويش را بجويد .\r\nاين تصور ذهنى از يك احساس ابدى كه در عرفاى بزرگ و همچنين در تفكر مذهبى هندى منعكس مىشود ، ممكن است ريشه و جوهر احساس مذهبى را كه مذاهب گوناگون جلوه هايى از آن هستند تشكيل دهد .\r\nفرويد در اين موضوع ترديد دارد و اقرار مىكند كه با تحليل روانى خود هرگز نتوانسته است اثرى از چنين احساس در خويشتن بيابد ولى فورا و با صداقت كامل اضافه مىكند كه اين امر به او اجازه نمىدهد وجود احساس مورد بحث را در ديگران انكار نمايد . » ( 1 )  ملاحظه مىشود كه فرويد مطلب به اين عظمت و حساسيت را مىخواهد با اين مسئله تصفيه كند كه من با تحليل روانى در خويشتن چنين احساسى را نيافتم .\r\nدر اين مطلب كه فرويد اظهار مىكند مسائل ذيل را توجه كنيم :\r\nمسئلهء اول - چنان كه در بالا گفتيم : فرويد با نظر به وضع روانى خويش است كه قضاوت كلى به همهء افراد بشرى كرده است و اين گونه قضاوت نمىتواند براى ديگران كه مىخواهند روش علمى مبتنى بر آزمايشات همه جانبه داشته باشند ملاك عمل قرار بگيرد .\r\n","description":"","footnote":" ( 1 ) انديشه هاى فرويد ، ادگارپش ، ترجمهء توسلى ، ص 89 و 90 . . ","page_name":" 630 ","page_number":634},
  {"content":"\r\n\r\nمسئلهء دوم - كسى كه در اثبات همه كاره و همه چيز بودن غريزهء جنسى و علل و نتايج مستقيم و غير مستقيم آن اين همه پا فشارى مىكند كه همهء شئون بشرى فردى و اجتماعى و تاريخى انسانيت را به يك غريزهء معين مستند بداند ، نبايستى در احساس ابديت هم كه ريشهء تمام مذاهب است ترديد به خود راه بدهد و بگويد : وجود اين احساس را در ديگران انكار نمىكنم ؟ مسئلهء سوم - با آن صراحت قاطعانه كه فرويد در تحليل در روان خويشتن سخن مىراند ، و مىگويد : من چنين احساسى را نيافتم ، مىبايست اين نكته را در نظر بگيرد كه هيچ فردى نمىتواند به طور كامل و صد در صد روان خود را تحليل كند ، زيرا ، يك درون بينى سطحى يا عميق كارى كه مىكند اين است كه خود را از خويشتن تفكيك نموده ، يك قيافهء ( من ) درك كننده و بررسى كننده بوجود بياورد و يك قيافه درك شده و بررسى شده ، ( من ) از آن جهت كه بررسى مىكند غير از آن جهت است كه بررسى مىشود و تبديل به ( او ) مىگردد ، در آثار خود فرويد اين جمله را مىتوان ديد كه مىگويد : « خود هشيارى » ( علم حضورى ) و ( كونسيانس ) مشكلترين يا يكى از مشكلترين پديده هاى روانى ما است ، زيرا ، ما در اين حالت بيش از اندازه به خود نزديك شده‌ايم . پس با ملاحظهء فوق ( با دو قسمت شدن من ) هيچ فردى نمىتواند تمام ( من ) را مورد آناليز و تجزيه قرار بدهد .\r\nخواب و رؤيا از نظر منابع اسلامى\r\nآياتى چند به طور صريح رؤياهاى صادقه را بيان كرده است ، بلكه در داستان ابراهيم عليه السلام دستور اقدام به ذبح فرزندش اسماعيل عليه السلام در رؤيا بوده است . اين آيات به قرار ذيل است :\r\n« فَلَمَّا بَلَغَ مَعَه اَلسَّعْيَ قالَ يا بُنَيَّ إِنِّي أَرى فِي اَلْمَنامِ أَنِّي أَذْبَحُكَ فَانْظُرْ ما ذا تَرى ؟ قالَ يا أَبَتِ اِفْعَلْ ما تُؤْمَرُ سَتَجِدُنِي إِنْ شاءَ الله مِنَ اَلصَّابِرِينَ . فَلَمَّا أَسْلَما وَتَلَّه لِلْجَبِينِ . وَنادَيْناه أَنْ يا إِبْراهِيمُ . قَدْ صَدَّقْتَ اَلرُّؤْيا إِنَّا كَذلِكَ نَجْزِي\r\n","description":"","footnote":"","page_name":" 631 ","page_number":635},
  {"content":"\r\nاَلْمُحْسِنِينَ . » 37 : 102 - 105 ( 1 )  ( هنگامى كه با فرزندش [ اسماعيل 
  ] به جايگاه سعى رسيد ، گفت : اى فرزندم من در عالم خواب مىبينم تو را ذبح مىكنم ، ببين نظر تو چيست ؟ گفت : اى پدرم آن چه كه به تو دستور داده شده است عمل كن . انشاء الله مرا از گروه برد باران خواهى يافت . هنگامى كه پدر و پسر خود را به خدا تسليم نمودند ، ابراهيم اسماعيل را به رو خوابانيد [ آمادهء كشتن فرزند شد 
  ] به ابراهيم ندا كرده گفتيم : دستورى را كه در رؤيا به تو داديم عمل كردى ، ما بدينسان نيكو كاران را پاداش خواهيم داد ) .\r\n« إِذْ قالَ يُوسُفُ لأَبِيه يا أَبَتِ إِنِّي رَأَيْتُ أَحَدَ عَشَرَ كَوْكَباً وَاَلشَّمْسَ وَاَلْقَمَرَ رَأَيْتُهُمْ لِي ساجِدِينَ . قالَ يا بُنَيَّ لا تَقْصُصْ رُؤْياكَ عَلى إِخْوَتِكَ فَيَكِيدُوا لَكَ كَيْداً إِنَّ اَلشَّيْطانَ لِلإِنْسانِ عَدُوٌّ مُبِينٌ . » 12 : 4 - 5 ( 2 )  ( وقتى كه يوسف به پدرش گفت : اى پدر من در عالم رؤيا ديدم كه يازده ستاره و آفتاب و ماه بر من سجده كردند ، گفت : [ پدر يوسف حضرت يعقوب 
  ] فرزندم رؤياى خود را به برادرانت مگو ، زيرا ، حيله اى به كار مىبرند ، شيطان دشمن آشكار انسان است ) .\r\n« وَرَفَعَ أَبَوَيْه عَلَى اَلْعَرْشِ وَخَرُّوا لَه سُجَّداً وَقالَ يا أَبَتِ هذا تَأْوِيلُ رُءْيايَ مِنْ قَبْلُ قَدْ جَعَلَها رَبِّي حَقًّا 12 : 100 . . . » ( 3 )  هنگامى كه حضرت يعقوب عليه السلام با خاندانش نزد يوسف عليه السلام آمدند 
  ] يوسف عليه السلام پدرانش را به تخت نشانيد و همگى براى يوسف به سجده افتادند ، يوسف گفت : اى پدر اين است تأويل آن رؤيا كه پيش از اين ديده بودم ، خداى من آن\r\n","description":"","footnote":" ( 1 ) سوره الصافات ، آيهء 102 تا 106 . .  ( 2 ) سوره يوسف ، آيهء 4 و 5 . .  ( 3 ) سوره يوسف ، آيهء 100 . . ","page_name":" 632 ","page_number":636},
  {"content":"\r\nرؤيا را براى من به ثبوت رسانيد ) .\r\n« إِذْ يُرِيكَهُمُ الله فِي مَنامِكَ قَلِيلًا وَلَوْ أَراكَهُمْ كَثِيراً لَفَشِلْتُمْ 8 : 43 . . » ( 1 )  موقعى كه خداوند آنها را [ دشمنان را 
  ] در عالم رؤيا به شما كم نشان مىدهد ، اگر آنها را زياد نشان بدهد ، البته احساس ضعف و شكست خواهيد كرد ) .\r\nاين قسمتى از رؤيا است كه ضد واقع نمودار مىشود و خداوند با نشان دادن آن مىخواهد دلهاى آنان را تقويت كند كه كثرت آنها را به هول و وحشت نيندازد .\r\n« وَدَخَلَ مَعَه اَلسِّجْنَ فَتَيانِ قالَ : أَحَدُهُما إِنِّي أَرانِي أَعْصِرُ خَمْراً وَقالَ اَلآخَرُ : إِنِّي أَرانِي أَحْمِلُ فَوْقَ رَأْسِي خُبْزاً تَأْكُلُ اَلطَّيْرُ مِنْه نَبِّئْنا بِتَأْوِيلِه إِنَّا نَراكَ مِنَ اَلْمُحْسِنِينَ . » 12 : 36 ( 2 )  ( دو جوان با يوسف عليه السلام به زندان وارد شدند ، يكى از آن دو گفت : من در رؤيا ديدم شراب مىفشارم ( شراب درست مىكنم ) ديگرى گفت : در رؤياى مىبينم روى سر نانى برداشته‌ام و پرنده از آن مىخورد ، تاويل اين رؤيا را به ما خبر بده ، ما تو را از نيكو كاران مىبينيم ) .\r\n« يا صاحِبَيِ اَلسِّجْنِ أَمَّا أَحَدُكُما فَيَسْقِي رَبَّه خَمْراً وَأَمَّا اَلآخَرُ فَيُصْلَبُ فَتَأْكُلُ اَلطَّيْرُ مِنْ رَأْسِه قُضِيَ اَلأَمْرُ اَلَّذِي فِيه تَسْتَفْتِيانِ . » 12 : 41 ( 3 )  ( اى دو رفيق زندانى اما يكى از شما به مالك خود شراب خواهد داد ، ديگرى به دار آويخته مىشود و پرنده از سر او مىخورد ، امر در بارهء آن كه پرسيده تمام و حتمى شده است ) .\r\n« وَقالَ اَلْمَلِكُ إِنِّي أَرى سَبْعَ بَقَراتٍ سِمانٍ يَأْكُلُهُنَّ سَبْعٌ عِجافٌ وَسَبْعَ سُنْبُلاتٍ خُضْرٍ وَأُخَرَ يابِساتٍ يا أَيُّهَا اَلْمَلأُ أَفْتُونِي فِي رُءْيايَ إِنْ كُنْتُمْ لِلرُّءْيا تَعْبُرُونَ . قالُوا أَضْغاثُ أَحْلامٍ وَما نَحْنُ بِتَأْوِيلِ اَلأَحْلامِ بِعالِمِينَ . وَقالَ اَلَّذِي\r\n","description":"","footnote":" ( 1 ) سوره الانفال ، آيهء 43 . .  ( 2 ) سوره يوسف ، آيهء 36 . .  ( 3 ) سوره يوسف ، آيهء 41 . . ","page_name":" 633 ","page_number":637},
  {"content":"\r\nنَجا مِنْهُما وَاِدَّكَرَ بَعْدَ أُمَّةٍ أَنَا أُنَبِّئُكُمْ بِتَأْوِيلِه فَأَرْسِلُونِ . يُوسُفُ أَيُّهَا اَلصِّدِّيقُ أَفْتِنا فِي سَبْعِ بَقَراتٍ سِمانٍ يَأْكُلُهُنَّ سَبْعٌ عِجافٌ وَسَبْعِ سُنْبُلاتٍ خُضْرٍ وَأُخَرَ يابِساتٍ لَعَلِّي أَرْجِعُ إِلَى اَلنَّاسِ لَعَلَّهُمْ يَعْلَمُونَ . قالَ تَزْرَعُونَ سَبْعَ سِنِينَ دَأَباً فَما حَصَدْتُمْ فَذَرُوه فِي سُنْبُلِه إِلَّا قَلِيلًا مِمَّا تَأْكُلُونَ ، ثُمَّ يَأْتِي مِنْ بَعْدِ ذلِكَ سَبْعٌ شِدادٌ يَأْكُلْنَ ما قَدَّمْتُمْ لَهُنَّ إِلَّا قَلِيلًا مِمَّا تُحْصِنُونَ . ثُمَّ يَأْتِي مِنْ بَعْدِ ذلِكَ عامٌ فِيه يُغاثُ اَلنَّاسُ وَفِيه يَعْصِرُونَ . » 12 : 43 - 49 ( 1 )  ( پادشاه [ مصر 
  ] گفت : من در رؤيا هفت عدد گاو فربه را ديدم كه هفت گاو لاغر را مىخورد و هفت سنبل سبز و هفت سنبل ديگر خشك .\r\nاى برجستگان [ اشراف و متنفذين 
  ] اگر رؤيا را تعبير مىكنيد اين رؤياى مرا تعبير نماييد .\r\nآنان گفتند : اين رؤيا خواب و رؤياى بىاساس است و ما آنها را نمىدانيم .\r\nيكى از آن دو زندانى كه نجات پيدا كرده بود و به ياد آورد پس از گذشت زمان ، [ آن چه را كه از يوسف ديده بود به ياد آورد 
  ] گفت : من تأويل اين رؤيا را به شما خبر خواهم داد ، مرا بفرستيد [ به سوى يوسف وقتى كه به نزد يوسف آمد گفت : 
  ] يوسف اى راستگو در بارهء اين رؤيا كه هفت گاو فربه هفت گاو لاغر را خورده است و در بارهء هفت سنبل سبز و هفت سنبل خشك ، نظر خود را بما بگو ، شايد به سوى مردم بر گردم آنها تعبير اين رؤيا را بدانند .\r\nيوسف گفت : هفت سال به طور معمولى و پى در پى [ يا با جديت 
  ] زراعت خواهيد كرد آن گاه هر چه درو كرديد [ بدون اين كه براى در آوردن محصول آنها را بكوبيد 
  ] در سنبل خود بگذاريد - مگر اندكى براى خوردن - سپس هفت سال قحطى پيش مىآيد كه هر چه را كه اندوخته بوديد مستهلك مىسازد مگر اندكى از آن كه حفظ كرده‌ايد سپس يك سال فرا مىرسد كه مردم باران خواهند ديد [ يا به خدا پناه مىبرند و نجات پيدا مىكنند 
  ] و ميوه ها را [ كه رسيده است 
  ] خواهيد فشرد . )\r\n","description":"","footnote":" ( 1 ) سوره يوسف ، آيهء 43 تا 49 . . ","page_name":" 634 ","page_number":638},
  {"content":"\r\n\r\n« لَقَدْ صَدَقَ الله رَسُولَه اَلرُّؤْيا بِالْحَقِّ لَتَدْخُلُنَّ اَلْمَسْجِدَ اَلْحَرامَ إِنْ شاءَ الله آمِنِينَ مُحَلِّقِينَ رُؤُسَكُمْ وَمُقَصِّرِينَ لا تَخافُونَ 48 : 27 . . . » ( 1 )  ( خداوند رؤياى پيامبرش را كه حق بود مطابق واقع فرمود ، شما انشاء الله به مسجد الحرام در حال امن از دشمن و با سرهاى تراشيده و موى سر كوتاه كرده [ در موقع ورود به مسجد گروهى سر تراشيده و گروهى موهاى سر را كوتاه كرده 
  ] بدون ترس وارد خواهيد شد ) .\r\nآيات گذشته با صراحت كامل رؤياهاى مربوط به پشت پرده را كه رؤياى صادقه مىنامند تثبيت مىكند و حقيقتاً جاى تأسف است كه بعضى از روان كاوان در اين گونه مسائل روانى حساس به افسانه هاى قرون باستانى كه نه سندش معلوم است و نه صدق محتوايش ، استناد مىكنند ، ولى اقلا براى تكميل نظريهء خود به كتب آسمانى نمىنگرند ، آيا اين اعراض خود ناشى از آلرژى روانى نيست ؟ اما روايات در بارهء رؤيا و اين كه داراى انواع گوناگون است بعضى از آنها مربوط به تفكرات انسانى و بعضى ديگر وسوسه هاى شيطانى و گروهى هم مربوط به تماس روح با واقعيات است به طور فراوان نقل شده است . رواياتى كه رؤياهاى صادقه و تعبيرهاى آنها را از پيشوايان اسلامى نقل مىكند زياد است ، شمارهء تا حدود 75 رؤيا مىرسيد ( 2 )  بنا به مطالب گذشته و مشاهدات بسيار فراوان نمىتوان وجود رؤياهاى صادق را منكر شد . مخصوصاً با نظر به صفا و عظمت روحى كه حتى انسان را در حالت بيدارى هم با واقعيات در تماس مىگذارد .\r\nتفسير ابيات\r\nروزى يكى از رهروان عرفان خانه تازه اى بنا كرد ، راهبر عرفانى آمد و خانهء او را ديد ، آن راهرو از روى امتحان به راهرو گفت : اين روزن را كه مىبينم\r\n","description":"","footnote":" ( 1 ) سوره الفتح ، آيهء 27 . .  ( 2 ) بحار الانوار ، مجلسى ، ج 61 از ص 158 تا 149 . . ","page_name":" 635 ","page_number":639},
  {"content":"\r\nبراى چه ساخته اى ؟ پاسخ داد : براى آن كه از راه روزن نور به خانه داخل شود ، راهرو گفت : داخل شدن نور به خانه يك مسئلهء فرعى است ، تو چنين نيت كن كه روزنه را براى شنيدن اذان نماز ساخته اى ، نور مانند ساير پديده هاى طبيعى به پيرو عوامل خود بروز مىكند ، تو بايستى چيزى را نيت كنى و هدف گيرى نمايى كه براى تو بايستگى دارد و تويى كه بايستى آن را ايجاد كنى .\r\nبايزيد بسطامى در مسافرتهاى خود همواره در جستجوى مردانى خضر منش بود ، پير مردى را ديد با قامت خميده مانند هلال ، كه داراى فر و شكوه و گفتار مردان حق مشاهده مىشد ، اگر چه ديده گان ظاهرى او نابينا بود اما دل روشنى مانند خورشيد فروزان داشت ، او مانند فيلى بود كه به ياد هندوستان بيفتد . او از ديدن ظاهرى محروم بود گويى هميشه در عالم رؤيا به سر مىبرد ، آرى :\r\nبا ديده گان بسته صدها طرف و لذت و خوشىها را مىبينيم ، وقتى كه بيدار مىشويم و چشم باز مىكنيم چيزى از آنها را نمىبينيم .\r\nامر بسيار شگفت انگيز است كه حقايق و واقعيات در عالم خواب روشن مىشود گويى دل آدمى در حال خواب دريچه اى براى تماشاى واقعيات باز مىكند .\r\nآن راد مردان الهى كه بدون احتياج به خواب در حالت مكاشفهء رؤيايى به سر مىبرند اهل معرفت هستند كه بايستى خاك پاى آنان را توتياى ديده قرار داد .\r\nهنگامى كه بايزيد بسطامى آن پير مرد را از مردان حق ديد تواضع نموده به خدمتش آماده گشت ، پيش او نشست و از حالاتش پرسيد ، ديد : مردى است بىنوا و داراى عائله .\r\nآن مرد الهى به بايزيد بسطامى گفت : كجا مىروى ؟ گفت قصد بيت الله الحرام را دارم . آن مرد الهى گفت : زاد و توشهء راه با خود چه دارى ؟ بايزيد گفت : دويست درم نقره كه به گوشهء عبايم محكم بسته‌ام .\r\nآن مرد الهى گفت : هفت بار بدور من بگرد و اين هفت بار گردش را نيكوتر\r\n","description":"","footnote":"","page_name":" 636 ","page_number":640},
  {"content":"\r\nاز طواف حج تلقى كن و آن درمها را پيش من بگذار و اعتقاد كن كه حج خود را به جا آوردى و مقصودت حاصل شده است . [ با اين اداى تكليف كه نفوسى را از اضطرار گرسنگى رها ساختى 
  ] عمره ات را كه موجب عمر باقى است به جا آورده اى ، صفا و خلوص روحى به سراغت آمده است .\r\nسوگند به آن حق كه بر جان تو جلوه نموده است ، مرا [ كه در وضع اضطرار مىبينى 
  ] به رفتن به حج ترجيح داده است .\r\nبيت الله الحرام اگر چه جايگاه عبادت او است ، اما خلقت من نيز جايگاه راز نهانى او است .\r\n[ اين مضمون در نقد و تحليل بررسى شده است 
  ] خداوند عز و جل از موقعى كه آن خانه را ساخته است ، در آن خانه داخل نگشته است ، [ زيرا او منزه تر از آن است كه حركتى كند و در داخل جسم محاط واقع شود 
  ] ولى به دل آدمى كه متصل به ملكوت الهى است چيزى جز خدا راهيابى ندارد .\r\nتو كه مرا ديدى خدا را ديده و دور كعبهء صدق طواف كرده اى ، خدمت گزارى به من اطاعت و سپاس گزارى خداوند است و هرگز گمان مبر كه حق از من جدا است ، ديده گان خود را درست باز كن و در من بنگر تا نور الهى را در بشر مشاهده كنى . كعبه را خداوند يك بار به خود اختصاص داده و فرموده است : « خانهء من » در صورتى كه هفتاد بار من « اى بندهء من » گفته است .\r\nاى بايزيد تو كعبه را در يافته و صدها روشنايى و ارزش و عزت پيدا كرده اى بايزيد با تمام هوش آن سخنان را شنيده آنها را مانند حلقه هاى زرين از گوشش بياويخت .\r\nبايزيد از آن مرد الهى و سخنانش رو به افزايش روحى گذاشت و به نهايت اعلاى معرفت قدم نهاد .\r\n","description":"","footnote":"","page_name":" 637 ","page_number":641},
  {"content":"\r\n\r\nدانستن پيغمبر كه سبب رنجورى آن شخص از گستاخى بوده است در دعا\r\n\r\n( ( 2252 ) ) چون پيمبر ديد آن بيمار را\r\nخوش نوازش كرد يار غار را\r\n( ( 2253 ) ) زنده شد او چون پيمبر را بديد\r\nگويى آن دم حق مر او را آفريد\r\n( ( 2254 ) ) گفت بيمارى مرا اين بخت داد\r\nكآمد اين سلطان برِ من بامداد\r\n( ( 2255 ) ) تا مرا صحت رسيد و عافيت\r\nاز قدوم اين شه پر خاصيت\r\n( ( 2256 ) ) اى خجسته رنج و بيمارى و تب\r\nاى مبارك درد و بىخوابىِ شب\r\n( ( 2257 ) ) نك مرا در پيرى از لطف و كرم\r\nحق چنين رنجوريى داد و سقم\r\n( ( 2258 ) ) درد پشتم داد تا من هم ز خواب\r\nبر جهم هر نيم شب لا بد شتاب\r\n( ( 2259 ) ) تا نخسبم جمله شب چون گاوميش\r\nدردها بخشيد حق از لطف خويش\r\n( ( 2260 ) ) زين شكستن رحم شاهان جوش كرد\r\nدوزخ از تهديد من خاموش كرد\r\n( ( 2261 ) ) رنج گنج آمد كه رحمتها در اوست\r\nمغز تازه شد چو بخراشيد پوست\r\n( ( 2262 ) ) اى برادر موضع تاريك و سرد\r\nصبر كردن بر غم و سستى و درد\r\n( ( 2263 ) ) چشمهء حيوان و جام مستى است\r\nكآن بلندىها همه در پستى است\r\n( ( 2264 ) ) آن بهاران مضمر است اندر خزان\r\nدر بهار است آن خزان مگريز از آن\r\n( ( 2265 ) ) همره غم باش و با وحشت بساز\r\nمىطلب در مرگ خود عمر دراز\r\n( ( 2266 ) ) آن چه گويد نفس تو كاينجا به دست\r\nمشنوَش چون كار او ضد آمدست\r\n( ( 2267 ) ) تو خلافش كن كه از پيغمبران\r\nاين چنين آمد وصيت در جهان\r\n( ( 2268 ) ) مشورت در كارها واجب شود\r\nتا پشيمانى در آخر كم بود\r\nسعىها كردند بسيار انبياء\r\nتا كه گردان شد برين سنگ آسيا\r\nنفس مىخواهد كه تا ويران كند\r\nخلق را گمراه و سر گردان كند\r\n( ( 2269 ) ) گفت امت مشورت با كه كنيم ؟\r\nانبياء گفتند با عقل اميم\r\n( ( 2270 ) ) گفت اگر كودك در آيد يا زنى ؟\r\nكاو ندارد عقل و راى روشنى\r\n\r\n","description":"","footnote":"","page_name":" 638 ","page_number":642},
  {"content":"\r\n\r\n( ( 2271 ) ) گفت با او مشورت كن آن چه گفت\r\nتو خلاف آن كن و در راه افت\r\n( ( 2272 ) ) نفس خود را زن شناس و ز ان بتر\r\nز انكه زن جز اوست و نفست كل شر\r\n( ( 2273 ) ) مشورت با نفس خود گر مىكنى\r\nهر چه گويد كن خلاف آن دنى\r\n( ( 2276 ) ) بر نيايى با وى و استيز او\r\nرو برِ يارى بگير آميز او\r\n( ( 2277 ) ) عقل قوت گيرد از عقل دگر\r\nپيشه گر كامل شود از پيشه گر\r\n( ( 2279 ) ) وعده ها بدهد تو را تازه به دست\r\nكاو هزاران بار آنها را شكست\r\n( ( 2280 ) ) عمر اگر صد ساله خود مهلت دهد\r\nاوت هر روزى بهانهء نو نهد\r\n( ( 2281 ) ) گرم گويد وعده هاى سرد را\r\nجادوى مردى ببندد مرد را\r\n( ( 2282 ) ) اى ضياء الحق حسام الدين بيا\r\nكه نرويد بىتو از شوره گيا\r\n( ( 2284 ) ) اين قضا را هم قضا داند علاج\r\nعقل خلقان در قضا گيج است و كاج\r\n( ( 2285 ) ) اژدها گشتست آن مار سياه\r\nآن كه كرمى بود افتاده به راه\r\n( ( 2287 ) ) حكم خذها لا تخف دادت خدا\r\nتا به دستت اژدها گردد عصا\r\n( ( 2288 ) ) هين يد بيضا نما اى پادشاه\r\nصبح نو بنما ز شبهاى سياه\r\n( ( 2289 ) ) دوزخى افروخت بر وى دم فسون\r\nاى دم تو از دم دريا فزون\r\n( ( 2290 ) ) بحر مكار است و بنموده كفى\r\nدوزخ است از مكر بنموده تفى\r\n( ( 2291 ) ) ز ان نمايد مختصر در چشم تو\r\nتا زبون بينيش و جنبد خشم تو\r\n( ( 2292 ) ) همچنان كه لشكر انبوه بود\r\nمر پيمبر را به چشم اندك نمود\r\n( ( 2293 ) ) تا بر ايشان زد پيمبر بىخطر\r\nور فزون ديدى از آن كردى حذر\r\n( ( 2294 ) ) آن عنايت بود و فضل ايزدى\r\nاحمدا ور نه تو بد دل مىشدى\r\n( ( 2295 ) ) كم نمود او را و اصحاب و را\r\nآن جهاد ظاهر و باطن خدا\r\n( ( 2296 ) ) تا ميسر كرد يسرى را برو\r\nتا ز عسرى او نگردانيد رو\r\n\r\n","description":"","footnote":"","page_name":" 639 ","page_number":643},
  {"content":"\r\n\r\n( ( 2297 ) ) كم نمودن مر و را پيروز بود\r\nز ان نمودن روز او نوروز بود\r\n( ( 2298 ) ) آن كه حق پيشش نباشد در ظفر\r\nدان كه خرگوشش نمايد شير نر\r\nكم نمودن بس خجسته روز بود\r\nكه حقش يار و طريق آموز بود\r\n( ( 2299 ) ) واى اگر صد را يكى بيند ز دور\r\nتا به چالش اندر آيد از غرور\r\n( ( 2300 ) ) ز ان نمايد ذو الفقارى حربه اى\r\nز ان نمايد شير نر چون گربه اى\r\n( ( 2301 ) ) تا دلير اندر فتند احمق بجنگ\r\nو اندر آرَدشان بدين حيلت به چنگ\r\n( ( 2302 ) ) تا به پاى خويش باشند آمده\r\nآن فليوان جانب آتشكده\r\n( ( 2303 ) ) كاه برگى مىنمايد تا تو زود\r\nپف كنى او را برانى از وجود\r\n( ( 2304 ) ) هان كه آن كه كوه ها بر كنده است\r\nزو جهان گريان و او در خنده است\r\n( ( 2305 ) ) مىنمايد تا به كعب اين آب جو\r\nصد چو عوج بن عنق شد غرق او\r\n( ( 2306 ) ) مىنمايد موج خونش تل مشك\r\nمىنمايد قعر دريا خاك خشك\r\n( ( 2307 ) ) خشك ديد آن بحر را فرعون كور\r\nتا درو راند از سر مستى و زور\r\n( ( 2308 ) ) چون در آمد در تگ دريا بود\r\nديدهء فرعون كى بينا بود\r\n( ( 2310 ) ) قند بيند خود شود زهر قتول\r\nراه بيند خود بود آن بانگ غول\r\n( ( 2311 ) ) اى فلك در فتنهء آخر زمان\r\nتيز مىگردى بده آخر زمان\r\n( ( 2312 ) ) خنجر تيزى تو اندر قصد ما\r\nنيش زهر آلوده اى در فصد ما\r\n( ( 2313 ) ) اى فلك از رحم حق آموز رحم\r\nبر دل موران مزن چون مار زخم\r\n( ( 2315 ) ) كه دگرگون گردى و رحمت كنى\r\nپيش ازين كز بيخ ما را بر كنى\r\n( ( 2316 ) ) حق آن كه دايگى كردى نخست\r\nتا نهال ما ز آب و خاك رست\r\n( ( 2317 ) ) حق آن شه كه تو را صاف آفريد\r\nكرد چندان مشعله در تو پديد\r\n( ( 2318 ) ) آن چنان معمور و باقى داشتت\r\nتا كه دهرى از ازل پنداشتت\r\n( ( 2319 ) ) شكر دانستيم آغاز تو را\r\nانبياء گفتند آن راز تو را\r\n\r\n","description":"","footnote":"","page_name":" 640 ","page_number":644},
  {"content":"\r\n\r\n\r\n( ( 2320 ) ) آدمى داند كه خانهء حادث است\r\nعنكبوتى نه كم در وى عابث است\r\n( ( 2321 ) ) پشه كى داند كه اين باغ از كى است\r\nكاو بهاران زاد و مرگش در دى است\r\n( ( 2322 ) ) كرم كاندر چوب زايد سست حال\r\nكى بداند چوب را وقت نهال ؟\r\n( ( 2323 ) ) ور بداند كرم از ماهيتش\r\nعقل باشد كرم باشد صورتش\r\n( ( 2324 ) ) عقل خود را مىنمايد رنگها\r\nچون پرى دور است از آن فرسنگها\r\n( ( 2325 ) ) از ملك بالاست چه جاى پرى\r\nتو مگس پرى به پستى مىپرى\r\n( ( 2326 ) ) گر چه عقلت سوى بالا مىپرد\r\nمرغ تقليدت به پستى مىچرد\r\n( ( 2327 ) ) علم تقليدى و بال جان ماست\r\nعاريه است و ما نشسته كآن ماست\r\n( ( 2328 ) ) زين خرد جاهل همى بايد شدن\r\nدست در ديوانگى بايد زدن\r\n( ( 2329 ) ) هر چه بينى سود خود ز ان مىگريز\r\nزهر نوش و آب حيوان را بريز\r\n( ( 2330 ) ) هر كه بستاند تو را دشنام ده\r\nسود و سرمايه به مفلس وام ده\r\n( ( 2331 ) ) ايمنى بگذار و جاى خوف باش\r\nبگذار ناموس و رسوا باش فاش\r\n( ( 2332 ) ) آزمودم عقل دور انديش را\r\nبعد از اين ديوانه سازم خويش را\r\n\r\nآيه\r\n« قالَ أَلْقِها يا مُوسى . فَأَلْقاها فَإِذا هِيَ حَيَّةٌ تَسْعى . قالَ خُذْها وَلا تَخَفْ سَنُعِيدُها سِيرَتَهَا اَلأُولى . وَاُضْمُمْ يَدَكَ إِلى جَناحِكَ تَخْرُجْ بَيْضاءَ مِنْ غَيْرِ سُوءٍ آيَةً أُخْرى . » 20 : 19 - 22 ( 1 )  خداوند فرمود : آن [ عصا 
  ] را بينداز ، موسى عصا را انداخت به صورت مارى در آمد كه حركت مىكرد . گفت : بگير آن را و بيم نداشته باش ، ما آن را به حالت اولى بر مىگردانيم . دست به گريبانت ببر ، بدون ناراحتى سفيد و درخشان بيرون خواهد آمد ، اين هم آيه ديگرى . )\r\n","description":"","footnote":" ( 1 ) سوره طه ، آيهء 9 تا 12 . . ","page_name":" 641 ","page_number":645},
  {"content":"\r\n\r\n« وَإِذْ يُرِيكُمُوهُمْ إِذِ اِلْتَقَيْتُمْ فِي أَعْيُنِكُمْ قَلِيلًا وَيُقَلِّلُكُمْ فِي أَعْيُنِهِمْ لِيَقْضِيَ الله أَمْراً كانَ مَفْعُولًا وَإِلَى الله تُرْجَعُ اَلأُمُورُ . » 8 : 44 ( 1 )  ( در هنگام تلاقى [ صفوف شما با صفوف آنها 
  ] خدا آنها را در ديده گان شما كم مىنماياند و شما را هم در ديده گان آنها اندك نمودار مىسازد ، تا خداوند امرى را كه بايستى انجام بگيرد صورت بدهد و باز گشت تمام امور به سوى خدا است . )\r\n\r\n( ( 2274 ) ) گر نماز و روزه مىفرمايدت\r\nنفس مكار است مكرى زايدت\r\n\r\nاگر نفس دستور دهد كه عبادت خدا را به جاى بياور حتماً مكر تبه كارانه اى در بارهء تو به راه انداخته است\r\nدر امتداد مباحث مثنوى موضوع نفس و خواسته هاى آن به طور فراوان و با اشكال مختلف مورد بررسى قرار گرفته است . در تحليل بيت فوق نكته اى وجود دارد كه در اينجا متذكر مىشويم :\r\nنفس انسانى را مىتوان اولًا به عنوان غرايز طبيعى و حيوانى معرفى كرد ، مانند غرايز حب ذات ، جلب لذت و دفع ضرر و پيروزى بر غير و غريزه جنسى و غير ذلك . نفس به همين معنى نه تنها مورد عتاب و ملامت نيست ، بلكه با نظر به جريان طبيعى موجوديت انسان زندگانى بدون داشتن نفس در اين دنيا امكان پذير نيست و هر كس با اين نفس مبارزه كند ، در حقيقت با غرايز و اساس موجوديت خويش مبارزه مىكند و ما را با چنين شخصى سخنى نيست .\r\nاما بديهى است كه انسان در اين زندگانى موجودى نيست كه تعقل و وجدانى داشته باشد جداگانه و غرايزى داشته باشد منفرد و بىارتباط به تعقل و وجدان .\r\n","description":"","footnote":" ( 1 ) سوره الانفال ، آيهء 44 . . ","page_name":" 642 ","page_number":646},
  {"content":"\r\nانسان در زندگانى از به دو تولد رو به كمال مىرود و در اين رو به سير كمال همان غرايز و عقل و وجدان به سبب علل و عوامل درونى و برونى خواه به تنهايى و خواه به جهت پيوستگى با ساير نيروها و فعاليت درونى اشكال گوناگون و متنوعى به خود مىگيرد ، مثلًا قهرمان سخنورى مىشود ، مقام سياست مدارى را حيازت مىكند ، نويسندهء برجسته اى مىشود ، فرمانده شايسته اى مىگردد ، چيزى جز شهوت براى او مطرح نمىشود ، از جان كندن مورچه اى در زير پايش ناراحت مىشود ، دنيايى را به آتش و خون مىكشد خوشحال هم هست ، داراى تقواى واقعى دينى مىباشد ، در وجدان خود انسان و جهان را جاى مىدهد . . . اگر كمى دقت كنيم خواهيم ديد : انسان در هر يكى از موجوديتهاى فوق كه براى خود كسب مىكند داراى يكى از دو نوع نفس مىگردد :\r\n1 - نفس طبيعى حيوانى .\r\n2 - نفس ما فوق طبيعى حيوانى .\r\nاين تقسيم از كجا ناشى شده است ؟ پيدا كردن منشا اين تقسيم احتياجى به فرا گرفتن مسائل تخصصى روان شناسى و مطالب حرفه فلسفه ندارد . كافى است اين اندازه توجه كنيم كه : از هنگام آغاز دوران رشد انسانى كه علاقه به جهان شناسى و قوانين اجتماعى و اخلاقى و الهى براى او مطرح مىگردد ، موجب نمو و رشد تعقل و وجدان ( در فعاليت مناسبشان ) مىباشد و مسلم است كه غرايز طبيعى حيوانى نمىتواند با لزوم نمو و رشد تعقل و وجدان به فعاليت بدون قيد و شرط خود ادامه بدهد ، بلكه ناچار است كه آنها را محدود و مهار كند .\r\nاگر كسى به محدود كردن و مهار نمودن غرايز موفق نشود يا اين كه به اجبار و اضطرار به اين محدوديت تسليم شود ، نفسى كه در امتداد زندگانى تكامل خواهد داشت همان نفس حيوانى طبيعى است كه به هيچ هدف و ايده اى جز رها ساختن و اشباع غرايزى كه در حال تحول از عناصر خاكى به دست آورده است توجه و گرايشى ندارد . چون\r\n","description":"","footnote":"","page_name":" 643 ","page_number":647},
  {"content":"\r\nفعاليتهاى ديگرى كه در درون انسانى از قبيل تعقل با فعاليت گوناگونش و وجدان با قيافه هاى متنوعش و تخيل و تجسيم و الهامات و . . . وجود دارد هر يك به مقتضاى خود فعاليت خواهند كرد ، اين فعاليتها در راه تقويت همان غرايز حيوانى استخدام خواهند شد ، اى كاش اين اشخاص سر از خاك طبيعت بر نمىداشتند ، زيرا در آن وضع طبيعى در مجراى قوانين طبيعت بىطرف و بىضرر قرار گرفته و آن جنبهء مثبت را نداشتند كه با مثبتهاى واقعى در ستيزه و پيكار وارد شوند .\r\nبالعكس ، اگر انسان در امتداد تكامل به طور طبيعى همهء قواى درونى غير حيوانى را مطابق مقتضاى خود به حساب بياورد و براى فعاليت آنها راه باز كند ، بدون ترديد غرايز حيوانى طبيعى محدود و مهار خواهند گشت . اين محدوديت و مهار شدن اگر چه در مراحل اوليه جنبهء فشار و اجبار دارد ، ولى تدريجاً سلطه اى كه از تكامل تعقل و وجدان بر موجوديت انسانى ايجاد مىشود ، از آن جهت كه اين سلطه معنوى و روحى مطابق سنت كمال و خواستهء واقعى روح است ، لذا با رضايتى عميقتر ، بلكه به طور طبيعى به وجود آمدن نفس ما فوق طبيعى حيوانى را در خود مشاهده مىكند .\r\nپس از اين مقدمه مختصر با اين حقيقت روبه رو مىشويم كه وقتى موجوديت انسانى را نفس حيوانى طبيعى تشكيل داد ، تمام خواسته ها و حركات و سكنات اين نفس در آوردن همه شئون انسانى در حوزهء جاذبه خويش خواهد بود ، لذا اگر بگويد :\r\nبه بىنوايان ترحم كنيم ، او دروغ مىگويد ، زيرا ، او نه بىنوايى مىشناسد و نه ترحمى ، بلكه ناتوانانى را مىبيند كه در زير چكمهء يكه تازان ميدان تنازع در بقا متلاشى شده‌اند و مطابق منطق نفس مىبايست متلاشى شوند .\r\nقدمى در راه اصلاح خانواده و اجتماع برداريد ، او دروغ مىگويد ، زيرا ، خانواده و اجتماع جز وسايل اشباع لذايذ طبيعى يا تثبيت موقعيت رياست و شهرت او چيزى نيستند .\r\nبه خدا روى بياوريم ، دروغ مىگويد ، زيرا ، هيچ موجودى براى او برتر از\r\n","description":"","footnote":"","page_name":" 644 ","page_number":648},
  {"content":"\r\n\r\nهوا و هوسش وجود ندارد .\r\nبراى خدا نمازى بخوانيم و روزه بگيريم ، دروغ مىگويد ، زيرا ، حد اكثر براى او در اين باره هراسى به وجود آمده است كه در صدد جستجوى تأمين بر آمده است .\r\nعلم فرا بگيريم ، آن هم دروغ است ، زيرا ، تشنگى شهرت و مقام و به دست آوردن وسيلهء تسلط بر ديگران گاهى وسيله جز علم ندارد .\r\nبنا بر اين همانطور كه جلال الدين مىگويد :\r\n\r\nگر نماز و روزه مىفرمايدت\r\nنفس مكار است و مكرى زايدت\r\n( ( 2278 ) ) من ز مكر نفس ديدم چيزها\r\nكاو برد از سحر خود تمييزها\r\n\r\nفعاليتهاى سحر آميز و شعبده بازىهاى نفس را ناچيز نشماريم\r\nبا نظر به مبحث گذشته مضمون بيت فوق مانند يك نتيجهء منطقى ضرورى است كه در دنبال حكومت مطلقهء نفس بر موجوديت انسانى ايجاد مىگردد .\r\nنفس ، اين موجود حيرت انگيز با تسخير هر يك از نيروهاى انسانى ما ، ميدان فعاليت خود را گسترش مىدهد ، نفوذ خود را در حوادث و رويدادهاى مربوط به ما عميقتر و همه جانبه تر مىنمايد .\r\nحيله پردازىهاى نفس نام و نشان معينى ندارد ، حد و مرزى نمىشناسد ، خود آگاهى و ناخود آگاهى تفاوت زيادى براى او ندارد ، هر يك از آن دو حالت را مىتواند در موقع مناسب به استخدام خود در آورد .\r\nاگر بخواهيم حركت كنيم جلوتر از ما حركت مىكند و به ما مىفهماند كه\r\n","description":"","footnote":"","page_name":" 645 ","page_number":649},
  {"content":"\r\nبراى به دست آوردن آرمانهاى زندگى شما ، من از همهء ( خود ) هاى شما دل سوزتر و آگاه ترم .\r\nاگر نقطه اى را براى توقف انتخاب كنيم نفس مىتواند در نقطهء پيش از جايگاه توقف شما بايستد .\r\nاگر هدف شما اين عمل رياضى باشد كه : 4 = 2 × 2 است مىگويد : بلى ، هيچ جاى ترديد نيست ، ولى اين نتيجه را شما از = 2 × 2 است اما اين كه شما 2 فرض كرده‌ايد 2 نيست ، بلكه 17 است از فعاليت عقلانى صريح با دريافت وجدانى كاملًا روشن و مطابق دستور دينى نتيجه اى را در نظر مىگيريم و براى به دست آوردن آن نتيجه به راه مىافتيم ، نفس مىبيند كه اين روش عقلانى و وجدانى و دينى ما قاطعانه است و هيچ چيزى نمىتواند مانع روش ما بوده باشد ، بدون اين كه سر و صدايى راه بيندازد ، بدون اين كه خود را مانند يك موجود دريافت شده در روان ما نمودار بسازد ، آهسته آهسته بدون اين كه در مقابل فعاليت عقلانى و وجدانى دينى به اخلالگرى بپردازد ، اظهار هماهنگى مىكند ، ولى در عين اين هماهنگى واحدهاى خواستهء خود را به طور دقيق و سحر آميز در فعاليتهاى فوق در مىآميزد .\r\nبه طور مثال : مىخواهيم : قدمى در راه خدمت بر اجتماعى برداريم . خدمت بر اجتماع نتيجه اى است معلول هر سه فعاليت عقلانى و وجدانى و دينى :\r\nفعاليت عقلانى - وقتى كه عقل انسانى اين سه حقيقت دريافت شده را كه زندگانى اجتماعى به هماهنگى افرادش نيازمند است و هماهنگى افراد بدون برقرار ساختن عدالت اجتماعى امكان پذير نخواهد گشت . اين نتيجه را درك خواهد كرد كه خدمت بر اجتماع در راه ايجاد عدالت اجتماعى ضرورت دارد .\r\n","description":"","footnote":"","page_name":" 646 ","page_number":650},
  {"content":"\r\nفعاليت وجدانى - در آن هنگام كه وجدان انسانى به خود متوجه مىشود ، يك رابطه ناگسستنى ميان خود و ساير افراد اجتماع احساس مىكند و اين رابطه ناگسستنى او را وادار به فعاليت مىكند .\r\nفعاليت دينى - در تمام اديان حقه مطابق دستور كتابهاى آسمانى خدمت به نوع انسانى يكى از مقدسترين حقايق و از عالىترين عبادتها محسوب شده است . در دين مقدس اسلام روى اين مسئله به طورى تأكيد شده است كه جاى ترديد نمىماند در اين كه : اگر كسى كوچكترين توانايى براى قدم برداشتن در خدمات اجتماعى داشته باشد و مسامحه كرده و اين وظيفه را به جاى نياورد ، بهره اى از اسلام ندارد . اگر احتياج اجتماعى بر خدمات يك شخص اثبات شده باشد و آن شخص اعتنايى به اين وظيفه نكند و در اين بىاعتنايى قيافهء مقاومت و انكار به خود بگيرد ، از نظر حقوقى و فقاهى خارج از اسلام تلقى خواهد شد . در اين مثال بسيار روشن ملاحظه مىشود كه روان انسانى با سه عامل بزرگ كه قوىترين عوامل تحريك انسانها است به يك هدف روشن رهسپار شده است ( خدمت بر اجتماع ) .\r\nنفس در اين فعاليت مقدس شما بىكار ننشسته ، بلكه دست به كار خواهد گشت . نفس در مقابل اين سه عامل نيرومند چگونه دست به كار مىشود ؟ اكنون دقت كنيم تا كارهاى سحر آميز نفس را در اين فعاليت پيدا كنيم :\r\nفعاليتهاى دقيق نفس در مقابل فعاليتهاى عقلانى و وجدانى مراحل گوناگون دارد ، تنوع اين مراحل به كميت و كيفيت سلطهء نفس و عقل و وجدان و دين در موجوديت انسانى وابستگى دارد براى تطبيق و توضيح بعضى از اين مراحل به مثال فوق ( خدمت اجتماعى ) مسائل ذيل را مطرح مىكنيم :\r\n","description":"","footnote":"","page_name":" 647 ","page_number":651},
  {"content":"\r\n\r\nاگر تعقل و وجدان و گرايش مذهبى تحت سيطرهء نفس فعاليت كنند ، حكومت و فعاليت نفس علنى و قابل درك خواهد بود\r\nوقتى كه نفس انسانى موجوديت او را جولانگاه خواسته هاى خود بسازد ، به طورى كه تمام موجوديت آدمى تحت سيطرهء نفس قرار بگيرد ، تعقل و وجدان و گرايش مذهبى همه و همه اين فعاليتها در استخدام نفس قرار گرفته ، احتياجى نخواهد داشت كه دست به مكر بازى و حيله پردازى و افسونگرى دراز كند ، در نتيجه فعاليتهاى سه گانه به شكل مأموران مطيع و سر سپردهء نفس در مىآيد ، بدين ترتيب :\r\nفعاليت عقلانى خالص - مانند = 2 × 2 هايى را كه تعقل بىطرفانه در اختيار انسان خواهد گذاشت نتايج خود را درهاى پيروزى بر ديگران و لذايذ حيوانى و تن پرورى و بىاعتنايى به هر گونه وظايف فردى و اجتماعى پياده خواهد كرد ، زيرا = 2 × 2 دو عدد است با علامت نه خوب دارد نه بد ، نه زشت و نه زيبا ، بايستگى را نشان مىدهد و نه نبايستگى را .\r\nاين انسان است كه در هدفها و وسايل انتخاب شدهء خويش قضيهء رياضى مزبوره را توجيه خواهد كرد .\r\nدر مثال ما كه عبارت است از وظيفهء خدمت به اجتماع ، فعاليت عقلانى بىطرف به اين شكل در مىآيد :\r\n( هر كارى كه در بارهء اجتماع صورت بدهيد نتيجه خواهد داد . ) حال اگر انسانى كه داراى آن تعقل است كه قضيهء فوق را درك كرده است ، اگر موجوديت او تحت سيطرهء نفس بوده باشد ، اين قضيه را در فعاليت خود چنين پياده خواهد كرد : من خود در اجتماع زندگى مىكنم و بايستى ميدان زندگى من سالم و منظم باشد ، پس لازم است كه من در خدمات اجتماعى شركت كنم .\r\nالبته اين نكته هم روشن است كه در اين گونه تطبيق ، فعاليت عقلانى تا حدودى\r\n","description":"","footnote":"","page_name":" 648 ","page_number":652},
  {"content":"\r\n\r\nتوانسته است بىطرفى خود را حفظ كند . اما اگر قضيهء عقلانى فوق بدين ترتيب پياده شود كه :\r\nخدمات اجتماعى در نزد همه مطلوبيت دارد و هر كس كه مطلوب مردم را ايجاد كند شهرت اجتماعى پيدا خواهد كرد ، پس من با اين خدمات شهرت اجتماعى پيدا خواهم كرد يا به مقام و ثروت و حيثيت چشمگير دست خواهم يافت ، در اين صورت فعاليت عقلانى به كلى تحت سيطرهء نفس واقع شده ، اگر هم خدمات اجتماعى او ثمر بخش بوده باشد ، شخصيت او از يك حيوان كه با علل حيوانى تحريك شده و كارى به سود انسانها انجام داده است تجاوز نمىكند .\r\nفعاليت وجدانى - وجدان آدمى به طور بىطرفانه مىتواند اين قضيه را دريافت كند كه خدمت بر اجتماع خوب است ، زيرا ، به حكم عقل عدالت اجتماعى مطلوب است .\r\nضمانت اجرايى اين دريافت وجدانى ( من ) است . اگر نفس توانسته باشد اين ( من ) را رنگ آميزى نمايد و در نتيجه ( خوب است ) را يعنى شايستگى خدمت بر اجتماع را به سوى هدفهاى خود دوستى توجيه كند ، از دست وجدان چه كارى ساخته خواهد شد ؟ اگر بخواهد اين شايستگى را در نژاد پرستى ، در تعصب به گروه ، در باز كردن موقعيت براى خود پياده كند چه نتيجه اى را در بر خواهد داشت ؟ فعاليتهاى گرايش دينى - اين فعاليت هم مانند دو فعاليت گذشته با تحريك نفس مىتواند از حالت بىطرفى و رضاى الهى منحرف شده و در خواسته هاى نفس پياده شود ، مانند ساختن مسجد ضرار ، نماز گزاردن و به حج رفتن ريايى . . .\r\nحكومت و فعاليتهاى مخفيانهء نفس\r\nاگر وضع روانى آدمى چنين بود كه وقتى كه يكى از دو نيروى تعقل و وجدان مشغول فعاليت گشت ، نفس انسانى در گوشه اى مىنشست و تماشا مىكرد ، مسئله بسيار\r\n","description":"","footnote":"","page_name":" 649 ","page_number":653},
  {"content":"\r\nساده و سطحى بود ، ولى واقعيت چنين نيست ، زيرا ، ما در آن هنگام كه به يك فعاليت عقلانى مشغول شده‌ايم . درست است كه سطح روانى ما در آن حالت جز فعاليت عقلانى چيزى نشان نمىدهد ، ولى چنان كه اشاره كرديم آن چه كه سطح روان ما را اشغال مىكند فعاليت هدف گيرى و انتخاب وسيله اى است كه عقل در روى قضاياى تجريد شده انجام مىدهد ، اين قضاياى تجريد شده چنان كه نه طعمى دارد و نه بويى ، نه رنگى دارد و نه صدايى ، همچنين نه خوبى دارد و نه بدى ، نه زشتى دارد و نه زيبايى - دقت بفرماييد :\r\n1 - مفهوم تجريدى خدمت چيست ؟ مفهوم تجريدى خدمت : شخصى خود را در اختيار ديگرى قرار مىدهد ، يا شخصى فرد ديگرى را به اجبار در اختيار خود مىگيرد ، به طمع پاداش در امور محدود ، در امور نامحدود ، تنها با افراد ديگر ، با نيت پاك ، يا با نيت آلوده ، نتيجه بخش ، يا بىنتيجه . . . 2 - مفهوم تجريدى اجتماع - هم آهنگ يا ناهمآهنگ ، داراى ايده آل يا بدون ايده آل و غوطه ور در تنازع در بقاء ، قابل اصلاح يا غير قابل اصلاح . . . 3 - مفهوم تجريدى « لازم است » - لزومى كه نفس آن را اثبات كرده است يا عقل يا وجدان ، لزوم موقت و مربوط به شرايط مخصوص يا لزوم دايمى و بدون اشتراط به شرايط مخصوص ، لزوم در حد نهايى ، يا لزوم به طور اجمال ، با نيت الهى يا بدون نيت الهى . . . فرض كنيم همهء اين مفاهيم در عالىترين وضع تجريدى به وسيلهء تعقل سطح روان ما را به خود مشغول بدارد .\r\nآيا اين بازى با اين مفاهيم مىتواند حقى را احقاق و باطلى را از بين ببرد ؟ آيا اين مفاهيم تجريدى ستمى را از بين مىبرد ؟ براى مردم بهداشت و نان و مسكن مىسازد ؟ چون مفاهيم و قضاياى فوق در حدود تعقل تجريدى در صفحه روانى ما بروز\r\n","description":"","footnote":"","page_name":" 650 ","page_number":654},
  {"content":"\r\nكرده‌اند تا تحقق عمل خارجى فاصله اى دارند كه اگر بر فرض بسيار بعيد نفس در دوره فعاليت خالص در بارهء آن مفاهيم و قضايا هم ساكت بنشيند و فقط به تماشاگرى قناعت بورزد ، از موقعى كه آن فعاليت شروع به حركت به سوى عمل خواهد كرد ، فاصله ميان تعقل و عمل خارجى ميدان فوق العاده وسيعى براى دخالت و كارشكنىهاى نفس مىباشد .\r\nبراى اثبات اين حقيقت كه اگر هم محصول عقل و وجدان بتواند از مرحلهء اول بىطرفانه و بدون دخالت و كارشكنى نفس عبور كند ، در مراحل بعدى با دشوارىهاى دخالت نفس روبه رو خواهد گشت ، مىتوانيم دو مطلب مهم را در نظر بگيريم :\r\nمطلب اول - سطح روانى ما پس از فراغت از فعاليتهاى عقلانى و وجدانى در بارهء يك موضوع يا يك قضيه هرگز خالى نخواهد ماند ، باز حركات جزيى و كلى خيالات و تصميمها و تجسيمها و لذايذ و آلام سطح روانى ما را اشغال خواهد كرد .\r\nاين حركات جزيى و كلى در رنگ آميزى كردن همان فعاليتها اگر چه فعلًا از سطح روانى عبور كرده ، ولى در درون ناخود آگاه آمادهء عمل يا رهسپار شدن به سوى عمل مىباشند ، نقش مؤثرى خواهند داشت . اگر حركات مزبوره كه پس از عبور فعاليتهاى عقلانى و وجدانى سطح روان ما را اشغال كرده‌اند با نفس پرستى رنگ آميزى شده باشند ، همين حركات دنبال آن فعاليتها را گرفته و آنها را رنگ آميزى خواهند كرد .\r\nمطلب دوم - درست است كه عقل و وجدان قضايايى را تصفيه كرده و آنها را احراز شده تلقى كرده‌اند ، اما اين قضايا در سپرى كردن فاصلهء موجود تا عمل خارجى را طفره نخواهد زد ، بلكه گويى : تمام ( من ) انسانى در سپرى كردن هر يك از نقاط فاصلهء مزبور مانند آب كه در تمام اجزاء تنه و شاخه و شكوفه و برگ درخت نفوذ كرده است ، در همهء فعاليتها و محصولات عقل و وجدان و اراده و تجسيم نفوذ نموده است .\r\nمىتوانيم بگوييم : با هر لحظه از تجدد كه در ( من انسانى ) به وجود مىآيد فعاليتهاى كارگردانان آن ( من ) نيز نو نو مىگردد ، اگر اين ( من ) نتوانسته باشد نفس را\r\n","description":"","footnote":"","page_name":" 651 ","page_number":655},
  {"content":"\r\n\r\nبا دقت كامل از صحنهء بازى كنار بكشد ، اين نفس با تجدد ( من ) با قيافه گوناگون در صحنهء بازىهاى تازه نمودار گشته و كار خواهد كرد .\r\nبه همين جهت است كه من عقيده مندم : يك قضيهء عقلانى يا وجدانى كه در هر لحظه اى با شرايط معين در سطح روانى ما نمودار مىگردد ، غير از آن قضيهء عقلانى يا وجدانى است كه در لحظهء ديگر با شرايط ديگر براى ما نمودار مىشود ، اگر چه از نظر تجريدى شبيه و سنخ يكديگر مىباشند . ما مىتوانيم اين مطلب را در بعضى از مثالهاى روشن تصوير كنيم :\r\nاگر در آن حالت كه در بارهء انسانها خوش بين هستيد ، اين قضيه براى شما از نظر عقلانى تصفيه شود كه ( انسان داراى پذيرش است ) چون حالت خوش بينى روان شما را فرا گرفته است ، قضيه مزبور مواد خود را در مزاياى نيكو پياده خواهد كرد و اگر بالعكس در حالت ناراحتى و بد بينى به انسانها قضيهء فوق را صحيح تلقى كنيد ، مواد واحدهاى آن قضيه در خصايص و اوصاف زشت و بد پياده مىگردد . . .\r\n\r\n( ( 2283 ) ) از فلك آويخته شد پرده اى\r\nاز پى نفرين دل آزرده اى\r\n\r\nاگر مىخواهيد در تاريكى وحشتناك سقوط نكنيد هيچ دلى را نيازاريد\r\n\r\nبه جان زنده دلان سعديا كه ملك وجود\r\nنيرزد آن كه دلى را ز خود بيازارى\r\n\r\nدل آزردگان قافلهء بشريت آهى دارند : سوزاننده تر از شعله آتش تباه كننده ، انفجار درونى دارند : مخربتر از انفجار آتمهاى تمامى كهكشانها .\r\nشايد در قاموس بشرى هيچ پديده اى به شدت ظلم و آزار محكوم نشده باشد ، سراغ هر مكتب اجتماعى و سياسى و دينى و اخلاقى را كه بگيريد و بخواهيد هدف\r\n","description":"","footnote":"","page_name":" 652 ","page_number":656},
  {"content":"\r\nخود را به شما نشان بدهد ، خواهد گفت : هدف من عبارت است از طرد و نفى ستم از جامعه و تقليل دل آزردگان .\r\nدر مكتب اسلام ادله چهارگانهء ( كتاب و سنت و عقل و اجماع ) آن چنان ستمكارى و ايذاى بر ديگران را محكوم كرده است كه با تمام اطمينان مىتوان گفت : يكى از دو ركن اساسى برنامهء اجتماعى اسلام همان برقرار ساختن عدالت و رفع بىنوايى بىنوايان و آزردگى آزردگان مىباشد .\r\nبا اين حال كه تمام اديان و مصلحين و مكتبهاى بشرى در بارهء مرتفع ساختن اين پديدهء زشت اتفاق نظر دارند ، باز متاسفانه در هر دوره و در هر جامعه اى فرياد دل خراش آزردگان ساير صداها را تحت الشعاع قرار داده است .\r\nچه قدر سطحى فكر مىكنند كسانى كه گمان مىكنند مظلوم شدن و آزرده شدن و فرياد مظلوميت و آزردگى منحصر در آن اشخاص است كه از پله هاى دادگسترىها با چشم گريان بالا مىروند و پايين مىآيند و صداى خود را به گوش دادستانها و داديارهاى كشورى يا بين المللى مىرسانند آيا اين اشخاص ستمديده نيستند ؟ كه :\r\n1 - عمرى در تقلا و كوشش به سر برده ، نتيجهء كارش را قرار دادهاى ظالمانه كه با دست همين افراد بشرى مقرر شده است ، مطابق زحمات و فعاليتهاى او به دستش نداده است ؟ 2 - عدم توانايى او به اثبات استعداد و نبوغش باعث شده است كه نتواند به موجوديت حقيقى خود آگاه گشته و خود و ديگران را بهره مند بسازد .\r\n3 - خواسته هاى ديگران در صورت قوانين و تعليم و تربيت مانند حصار پولادين پيرامون او را گرفته ، وقتى كه به خود آمده ، ديده است كه او بيش از يك موجود ساختهء ديگران چيزى نبوده است . ( خود ) او ( خود ) ديگران بوده است .\r\nاز اين قسم آزردگان صدايى بلند نمىشود ، اگر هم صدايى از آنان برخيزد همان اندازه مىتواند ديگران را به خود جلب كند كه صداى يكى از حلقه هاى زنجير\r\n","description":"","footnote":"","page_name":" 653 ","page_number":657},
  {"content":"\r\nدرخشنده كه دست و پاى او و امثالش را بسته است .\r\nاينان مانند سايرين مىخندند ، احساس نشاط مىكنند ، قيافهء سطحى آنان را رضايت كودكانه اى احاطه كرده است .\r\nاين همه خنده و نشاط و رضايت به يك شرط كافى و مفيد خواهد بود و آن اين است كه اين اشخاص هرگز خود را بررسى نكنند و مصلحين واقعى قافلهء انسانيت جامعهء انسانى را مركب از افراد انسانهاى ساخته شده ندانند .\r\nآيا فكر نمىكنيد كه عدم موفقيت پيش تازان كاروان انسانيت در به وجود آوردن ايده آلهاى اجتماعى اين مطلب نيست كه آنها نمىدانند ايده آل چيست ؟ و چگونه مىتوان آن را در اجتماعات پياده كرد ، بلكه عدم موفقيت مزبور در اين است كه اين مسئله هنوز به طور لازم و كافى حل نشده است كه ما چه مقدار مىتوانيم در ساختن افراد در قلمرو اجتماع براى زندگانى اجتماعى دخالت بورزيم ؟ يعنى چه اندازه بايد از موجوديت فرد در راه اجتماع منها كنيم كه اگر از اين منها شدن دل آزرده هم بوده باشد ، منطق واقعى آن دل آزردگى را محكوم بسازد و اثبات كند كه آن فرد كه به اين منها شدن تن در نمىدهد خود را بيشتر از واقعيت لزوم هماهنگى با زندگى اجتماعى مطرح كرده است كه از اين منها كردن آزرده مىگردد .\r\nاميدواريم آن چنان كه حقيقت اين مسئله اقتضا مىكند مورد اهميت متفكرين انسانى تلقى شود .\r\nمىتوان با اطمينان ادعا كرد كه تا مسئلهء مزبور حل و فصل نشود مبارزهء مردم مخصوصاً جوانان با اصول و قوانين انسانى كه در بيتل بازىها و هيپىگرىها نمايان شده است ، از بين نخواهد رفت و اگر هم روزى نيروهاى اجتماعى بتواند به اين بىقيدىها و گسستگىها از اصول در ظاهر خاتمه بدهد ، مبارزهء فوق بدرون انسانها منتقل شده به جاى دراز كردن موها و پوشيدن لباسهاى خنده آور و حركات طبيعى محض ، دلهاى آنان همين كارها را از نظر اعتقاد و خيالات و خواسته ها ادامه خواهد داد .\r\nتا موقعى كه قوانين و مقررات و حركات و شئون شخصيتهاى پيش تاز كه تكيه\r\n","description":"","footnote":"","page_name":" 654 ","page_number":658},
  {"content":"\r\nگاه انسانها است با تناقضها پر شده است ، عقول و دلهاى افراد معمولى گيج و مشوش خواهد بود - هر چند كه داراى ظواهر آراسته و مقيد به اصول و قوانين جلوه كند .\r\nبه همين جهت است كه مىتوان گفت : در هر دوره و هر جامعه اى كه انسانهايى از نارسايى قوانين اجتماعى و نداشتن ايده آل صدمه خورده و نتوانسته‌اند اين نارسايىها و نداشتن ايده آل را توجيه و تفسير كنند ، در اعماق قلبشان هيپىهايى بوده‌اند كه اجبار محيط نمىگذاشته است وضع سر و صورت و لباس و حركات ظاهرى شان را مانند امروزه بىقيد و بىشرط نمودار بسازند .\r\nآزردگى روحى كه نامحسوس است مصيبت بارتر از آزردگى جسمانيست كه قابل مشاهده است ، چه بسا آزردگان جسمانى با روح معتدل و پر نشاط در دريايى از سعادت غوطه وراند ، در حالى كه آزردگان روحى با داشتن عالىترين مزاياى زندگانى در بدترين تيره بختى به عوض زندگى واقعى فقط نفس مىكشند و رفت و آمد نفس را مانند اره اى بر درخت برومند روح خود مىدانند .\r\nخوددارى از ستمگرى و آزردن ديگرى ممكن است مستند به يكى از شش عامل بوده باشد :\r\nعامل اول - ترس از نيروى ما فوق كه در انتظار كيفر آزار دهنده و ستمكار نشسته است ، اين نيروى ما فوق ممكن است در صورت قانون اجتماعى بوده باشد و ممكن است به شكل اشخاص نيرومندتر .\r\nعامل دوم - ترس از انتقام فوق محسوس ، اين هراس در اشخاص رشد يافته از ستمگرى و بيدادگرى جلوگيرى مىكند ، اگر شخصيت رشد يافته معتقد به ما وراى طبيعت بوده باشد از انتقام الهى مىترسد و اگر انسان تجربه ديده و ورزيده اى باشد كه بخواهد صورت قضيه را بيان كند ، مىگويد : طبيعت انتقام جو است و طلب خود را هرگز عفو نمىكند .\r\n« كاسه زن كوزه بخور اينك سزا »\r\n","description":"","footnote":"","page_name":" 655 ","page_number":659},
  {"content":"\r\nعامل سوم - رقت و حساسيت قلبى ، اين عامل هم در افراد فراوانى وجود دارد كه نمىگذارد آنها دست به بىدادگرى و آزار كسى دراز كنند .\r\nاين رقت و حساسيت شايد به عدد افرادى كه قلبى پر از هيجان و عاطفه دارند مختلف باشد ، در بعضى از آنها سطحى و در بعضى ديگر عميق ، در گروهى ساده و بسيط است به طورى كه فقط اين مقدار مىدانند كه نبايستى آزارى به يك انسان وارد ساخت و در گروه ديگر متنوع مىباشد .\r\nعامل چهارم - احساس اتحاد خويش با ساير انسانها در يك وحدت عالىتر از قبيل ( روح كلى ) است به اصطلاح بعضى از مكاتب .\r\nعامل پنجم - احساس اشتراك انسانها در حركت به سوى يك ايده آل كلى ، اين احساس افراد انسانى را با يكديگر چنان متحد مىسازد كه شبيه به اعضاى يك پيكر مىشوند كه در نتيجه ستم به يك فرد به تمام اعضاى يك پيكر سرايت خواهد كرد .\r\nعامل ششم - احساس و اعتقاد به اين كه افراد انسانى همگى نهال باغ خداوندى هستند و همهء آنان مطابق مشيت الهى از اقيانوس حيات آب مىآشامند ، بالاتر از اين جنبهء ملكوتى روح همه افراد انسانى بشعاع ابديت متصل است كه آن شعاع خود از اشعهء الهى است .\r\nاين عوامل ششگانه از نظر ارزش فوق العاده با يكديگر متفاوت مىباشند ، دو عامل اول و دوم فاقد هر گونه ارزش انسانى است ، اين گونه اشخاص بىدادگرى را در درون خود نكشته‌اند ، بلكه خود پرستى آنان نمىگذارد كه از راه ستم بر ديگران محكوم تازيانه كيفر شوند .\r\nاما عامل سوم اگر چه تا حدودى انسانى بوده و داراى ارزش است ، اما اين خاصيت روانى انفعالى نه تنها از آزادى آنان سرچشمه نمىگيرد ، بلكه ممكن است از كيفر و نتايج اعمال زشت و تبه كارانهء مجرمين هم ناراحت شوند . يعنى مثلًا از تماشاى يك انسان در بالاى چوبه دار ناراحت شوند ، در صورتى كه بالا رفتن او به چوبهء دار معلول جنايت يا جنايتهايى بوده است كه مجرم مرتكب شده و انسان يا انسانهايى\r\n","description":"","footnote":"","page_name":" 656 ","page_number":660},
  {"content":"\r\nرا از زندگى محروم ساخته است .\r\nبه عبارت كلىتر اينان با فعاليت آزادانهء روح ، بىدادگرى را محكوم نمىكنند ، بلكه وضع آنان شبيه به گريهء كودكى است كه به زمين افتاده و پايش مجروح گشته و گريه سر داده است .\r\nعامل چهارم با ارزشتر از سه عامل گذشته است ، زيرا ، هم مستند به فعاليت آزادانهء روح است و هم دارندهء اين عامل ، اگر چه به طور شخصى هم بوده باشد عامل مزبور را با تعقل و منطق به دست آورده است .\r\nعامل پنجم از سه عامل اولى با ارزشتر و از عامل چهارم محسوستر و به منطق همگانى نزديكتر است .\r\nبا ارزشترين و اساسىترين تمام عوامل عامل ششم است كه داراى اساسىترين تكيه گاه مىباشد . اين عامل اگر مورد اعتقاد كسى قرار بگيرد ، به اتفاق تمام فلاسفه و متفكرين نيرومندترين عامل است كه بشر در اجتناب از بىدادگرى و اتصاف به دادگرى مىتواند داشته باشد ، زيرا ، همهء عوامل پنجگانه گذشته را به نحوى از انحاء مىتوان مورد نقص و محكوم به تحول به جهت اختلاف شرايط منظور كرد ، ولى عامل ششم به هيچ وجه و در هيچ يك از شرايط با شكست مواجه نمىگردد . در پايان اين مبحث بسيار مناسب است كه مضمون بيت جلال الدين را كه مورد تحليل ما است در نظر بگيريم ، او مىگويد :\r\n\r\n( ( 2283 ) ) از فلك آويخته شد پرده اى\r\nاز پى نفرين دل آزرده اى\r\n\r\nمقصود از اين پرده اى كه در مقابل ديده گان بىدادگر آويخته مىشود ، اشاره به تاريكى و ظلمتى است كه براى بىدادگر ايجاد خواهد شد ، زيرا ، آزردن يك فرد از انسان ، مبارزه با هدف اقصاى هستى است كه شامل خود بىداد گر هم مىگردد .\r\nآن فردى كه از روى عمد و اختيار با هدف نهايى هستى مبارزه مىكند او در حقيقت با خويشتن پيكار مىكند و چه تاريكى و ظلمتى شديدتر از آن وجود دارد كه انسان خود را هم ناديده بگيرد ، زيرا ، اگر خود را مىديد با انسان ديگرى كه مانند جزء\r\n","description":"","footnote":"","page_name":" 657 ","page_number":661},
  {"content":"\r\n\r\nاو است ظلم روا نمىداشت .\r\nخداوندا خودت طعم زهر آگين بىدادگرى را به انسانهاى بىدادگر بچشان .\r\n\r\n( ( 2292 ) ) هم چنان كه لشكر انبوه بود\r\nمر پيمبر را به چشم اندك نمود\r\n( ( 2293 ) ) تا بر ايشان زد پيمبر بىخطر\r\nور فزون ديدى از آن كردى حذر\r\n\r\nجريان طبيعى و دگرگونى كميت و كيفيت و آثار آنها مانند ساير حقايق مربوط به مشيت الهى است\r\nمضمون دو بيت فوق در بارهء جنگ مسلمين با ابو سفيان و لشكريانش است ، در آياتى كه اين داستان وارد شده است ( و ما آيات مربوط را در بحث مخصوص به آيات متذكر شده‌ايم ) چنين است كه خداوند مىفرمايد : « در عالم رويا عدد آنها را ( دشمنان را ) براى تو اندك جلوه داد ، اگر همان مقدار موجود را به تو نشان مىداد احساس شكست مىكرديد و در اقدام به جنگ اختلاف نظر و نزاع بر پا مىنموديد ، ولى خداوند شما را از آن اختلافات و احساس شكست سالم نگه داشت ، او شنوا و دانا است » .\r\n« در موقعى كه با مشركين رو در رو قرار گرفتيد در نظر شما اندك و شما را هم در نظر آنان كم جلوه داد تا آن چه را كه واقع شدنى است خداوند انجام بدهد و باز گشت تمام امور به سوى او است » .\r\nممكن است در بارهء اين داستان اين اعتراض كرده شود كه : چگونه امكان دارد خداوند يك كميت واقعى را دگرگون جلوه بدهد ، مثلًا با اين كه معدود در واقع هزار است آن را صد نشان بدهد ؟ آيا اين نوعى فريب دادن نيست كه مستلزم خلاف واقع است ؟\r\n","description":"","footnote":"","page_name":" 658 ","page_number":662},
  {"content":"\r\nپاسخ اين اعتراض به اين قرار است كه ما در مباحث گذشته بارها اين حقيقت را بررسى و تثبيت كرده‌ايم كه تمام اجزاء جهان ماده و حركت و پديده هاى كميت و كيفيت و روابط و غير ذلك ، بلكه كل مجموعى هستى مانند يك گوى رها شده در فضا نيست كه پس از رها شدن احتياج وجودى و وضع طبيعى او در حركت و سكون و ساير پديده ها از كسى كه آن گوى را زده و رها كرده است بر طرف شود ، يا مانند آن ساختمان نيست كه پس از بنا شدن احتياجش از مهندس و بنا منتفى گردد ، بلكه چنان كه متذكر شديم تحقق هستى كه به شكل يك مجموعهء منظم در آمده است ، مانند فوتونهاى نور است كه از كارگاه توليد برق به وجود آمده و به وسيلهء لامپها هر لحظه در حال ريزش و تجدد است . يا مانند فعاليتهاى مغزى ما است كه هر لحظه از ( من ) صادر مىگردد . چنان كه هر جايگاه روشن در هر لحظه احتياج به ريزش مستمر اجزاى نور دارد و هر جزئىترين فعاليت مغزى به ( من ) نيازمند است همچنين تمام موجودات جهان هستى با همه پديده هايش فيض مستمرى است كه از خدا سرازير مىشود .\r\nروى همين مسئله است كه موضوع معجزات و استجابت نيايشها توجيه و تفسير منطقى پيدا مىكند و اگر جهان هستى عبارت بود از يك سيستم بسته كه از طرف خدا تنظيم شده و به جريان افتاده است ، مسائل فوق به اضافهء مشكلات فراوان ديگر به صورت معماى غير قابل حل و فصل مىگشت .\r\nبنا بر اين موضوع كم جلوه دادن كميت يا مخالف نشان دادن كيفيت نه خلاف واقع است و نه فريب دادن ، زيرا ، حقيقت كميت و كيفيت و آثار آنها با وضع معينى كه در سطح طبيعت براى ما نمودار مىگردد ، با نظر به سلطهء خداوندى حقايق ثابت و غير قابل دگرگونى نيستند . كميت زياد براى جمعيت انبوه از خاصيت سوزانيدن كه آتش دارد در مقابل سيطرهء خداوندى ثابتتر نيست .\r\nدر مسئلهء تصرف خداوند در نظم روبناى هستى سلب خاصيت از يك حقيقت دشوارتر از دگرگون كردن ذاتى آن حقيقت نيست ، اين مطلب را مىتوانيم در فعاليتهاى درونى خود نيز مشاهده كنيم .\r\n","description":"","footnote":"","page_name":" 659 ","page_number":663},
  {"content":"\r\n\r\nروح انسانى مىتواند حوادثى را كه در گذشته صورت گرفته يا در آينده به وقوع خواهد پيوست ، از نظم واقعى مخصوص خود كنار بكشد ، علل و معلولات را كه به طور تعاقب در زنجير وجود نمودار شده‌اند ، در يك صفحهء بدون پس و پيش طبيعى كه داشته‌اند منظور نمايد .\r\nدر موقع تجسيم روحى مىبينيم : هستىها را نيستى و نيستىها را هستى مطرح كرده و روى آن تجسيم محاسبهء واقعى انجام مىدهد ، بنا بر اين تبديل كميتها از مقدار طبيعى خود و تغيير كيفيتها از چگونگى واقعى رو بنايى كه دارند با نظر به عظمت روح انسانى نمىتواند مخالف با قانون زير بنايى هستى بوده باشد .\r\n\r\n( ( 2316 ) ) حق آن كه دايگى كردى نخست\r\nتا نهال ما ز خاك و آب رست\r\n\r\nگفتگويى با جهان طبيعت\r\nدايهء طبيعت پهناور فرزندان متنوع و گوناگونى دارد كه هر يك با عينك مخصوصى به او مىنگرند ، بياييد از آن فرزندان نباشيم كه در هستى او ترديدى روا بداريم ، از آن گروه هم نباشيم كه با وجود خود به مبارزه برخاسته و به حواسشان سوگند ياد كرده‌اند كه وجود او را انكار كنند و واقعيتش را نپذيرند ، ترديد و انكار اينان در بارهء طبيعت همانند سرفه هايى است كه در هنگام مكيدن شير به كودكى عارض مىشود كه كودكان ديگر كه خود شير خورده و سير شده‌اند او را قلقلك مىدهند پديدار مىگردد و نيز از آن فرزندان خوش باور نباشيم كه با ديدن نظم و قانون و استحكام عالى در وجود طبيعت از يك طرف و با فعاليت كشش سازى مغزى كه حد و مرز را از طبيعت منها مىكند از طرف ديگر سر طبيعت را به ازليت و پاهايش را به ابديت مىكشند و سپس سرمايهء كلان بىنهايت خواهى خود را در وجود اين طبيعت ساخته شده مستهلك مىكنند .\r\n","description":"","footnote":"","page_name":" 660 ","page_number":664},
  {"content":"\r\nاى طبيعت اى موجودى كه هم دايه و هم گهوارهء بسيار شگفت انگيز هستى ، تو وظيفهء خود را انجام بده ، به گستردن كهكشانهايت در پهنهء فضايى كه كرانه اى بر آن پيدا نيست مشغول باش ، حوادث و رويدادهاى بىشمارت را كه نه مقدارى آنها را مىتواند در بر بگيرد و نه عددى مىتواند آن را بشمارد روى هم متراكم بساز ، به هر حال به علاوه و منها آنها را كم و زياد خواهد كرد .\r\nجستجو كردن بىنهايت مطلق در وجود تو همانند جستجو كردن يك انسان كلى واقعى نه تجريدى ذهنى ، از چند عدد انسان مشخص است كه هرگز به نتيجه نخواهد رسيد ، مگر ما جز اجزاء و پديده هاى مشخص و متكثر چيز ديگرى را در تو سراغ داريم ؟ تو وظيفهء خود را انجام بده ، جهان سازى و جهان بينى فرزندان زود باور يا دير باورت را بازيگرى و تماشاگرى نهايى در صحنهء پهناور خويش تلقى مكن . قرون و اعصار بس طولانى مىگذرد كه فرزندانت در حال ترنم سرودهاى كودكانه مىگفتند :\r\n\r\nاگر دستم رسد بر چرخ گردون\r\nازو پرسم كه اين چون است و آن چون\r\n\r\nچون آنان پيش از آن كه در عنكبوت و تارهايى را كه مىتند بنگرند و از اين گهواره دست بلند كرده نقطه هاى زرين پردهء لاجوردين را كه روى آن كشيده است واقعاً لمس كردند ، بدون اين كه حد و مرز كشش فضاى بىكران و اسرار كرات سرسام آور و بسته يا باز بودن اين سپهر نيلگون را بدانند ، با همان تمايلات و آرزوها و انديشه ها و خود بينى و جهان بينى كه تنها از روزنه هاى معين حواس و مقدارى فعاليت ذهنى ناشى مىشود ، به همين گهواره باز گشتند ، چونان عنكبوتى كه مقدار ناچيزى تار بدور خود تنيده از اين سر تا به آن سرش حركت نموده و بر گردد . چنان كه در آخرين حدود آن تارهاى ناچيز فضاى اطاق و زمانى كه بر آن مىگذرد براى آن عنكبوت بىنهايت و ابدى نمودار مىشود ، براى ما آدميان هم ما وراى اين منظومه كه خود اطاق كوچكى در كهكشان است كه موجودات معدودى در فضا است همچنان بىنهايت و ابدى جلوه گر مىشود .\r\n","description":"","footnote":"","page_name":" 661 ","page_number":665},
  {"content":"\r\n\r\nامروز نسيم فصل شكوفان و عطر آگين بهارى برد امان تو اى دايهء مهربان وزيدن گرفته است ، كوهساران و دشت و دمنها و چمنزارها پس از ميليونها بار ديگر جامه هاى رنگارنگ به تن مىپوشند ، پرندگان ظريف و زيبا بال پر زنان فضاى عطر آگين بهارى را در هم مىنوردند . شباهنگام ماه سيمين گردى از ذرات نقره هاى خام بر روى اين فضاى معطر و دشت و دمن و كوهساران مىپاشد .\r\nاما اين همه زر و زيور و نشاط و شادى را كه بهاران تحفه مىآورد ، نصيب كيست ؟ آيا فرزندان رشد يافتهء طبيعت و آنان كه اطلاع از آيندهء مجهول بشريت دارند و آنان كه صبح و شام انديشهء حق كشى و كشتارها و نابود شدن ارواح آدميان را در شهوات حيوانى و بىخيالى و لذت جويى و لو با سقوط جوامع انسانى از شخصيت را از سر دور نمىكنند ، مىتوانند در اين فصل بهار با طراوت لذتى ببرند و هم آواز با مرغان چمن گشته سرود شادى بخوانند ؟ نه ، هرگز بيا اى طبيعت آرام و پر غوغا ، درسى كه در هنگام سقوط و تيره بختى انسانها به فرزندانت تعليم خواهى كرد از هم اكنون شروع كن ، بيا پيش از آن كه تمام كرهء خاكى را بگردى و يك انسان پيدا نكنى به فرياد انسانيت برس .\r\nتفسير ابيات\r\nپيامبر اكرم صلى الله عليه و آله آن بيمار را عيادت نموده نوازشش فرمود ، آن بيمار چون پيامبر را در بالينش ديد گويى جان تازه در او دميده شد .\r\nبيمار با خويشتن چنين گفت : اين بيمارى بود كه مرا چنين خوشبخت ساخت كه سرور سروران به ديدارم آمد و از قدوم مباركش بهبودى و عافيت نصيبم گشت .\r\nاى خجسته اين رنج و بيمارى و تب ، مبارك باد اين درد و شب بيدارى كه سرورم را به بالينم آورد .\r\nلطف و كرم خداوندى بود كه در اين دوران پيرى براى من درد و بيمارى نصيب كرد . پشتم درد گرفت تا نيمهء شب شتابان از خواب برخيزم و مانند گاوميش\r\n","description":"","footnote":"","page_name":" 662 ","page_number":666},
  {"content":"\r\nهمهء شب را نخوابم ، اين همه از لطف عميم او بود .\r\nاين شكستنها و بيمارى است كه لطف سروران را به جوشش در مىآورد و دوزخ را از تهديد من خاموش مىكند .\r\nآرى در اين دنيا گنجى دنبالهء رنجى است ، زيرا ، رحمت حق در اين رنجها نهفته است ، در آن هنگام كه پوستها خراشيده مىشود مغز تازه مىگردد .\r\nاى برادر عزيز در گوشه اى از خانهء تاريك و سرد غوطه ور شدن در درد و رنج مانند چشمهء آب حيات و جام بادهء خوشگوارى است ، آن جا پستى است اما قله هاى مرتفعى در آن نهان خانه قابل صعود است .\r\nدر دستگاه عظيم طبيعت هنگامى كه خزان روى مىآورد شكوه اى نداشته باش زيرا ، همين خزان است كه بهار را در درون خود دارد و آن را شكوفان خواهد ساخت . از اندوه فرار مكن با وحشت و اندوه بساز ، مرگ طبيعى هراسانت نكند ، زيرا ، عمر ابدى در دنبالهء آن مرگ فرا خواهد رسيد . اگر ديدى نفس حيوانى تو موقعيت درد و اندوه را تقبيح مىكند ، هرگز گوش به سخنش فرا مده ، زيرا ، نفس حيوانى همواره در مقابل واقعيات صف آرايى مىكند .\r\nنفس حيوانى انسان ضد تكامل و ضد واقعيات است ، لذا هميشه مخالف نفس باش ، اين است وصيت پيامبران الهى .\r\nهيچ مىدانيد كه فلسفهء مشورت چيست ؟ مشورت براى آن است كه در كشف حقايق و واقعيات از انديشه ها و تعقل عقلاء بهره مند شويد و باشد كه در عاقبت كار پشيمان نشويد .\r\nشما گمان مىكنيد : اين همه اصول و قوانين عالى انسانى از هيچ و بدون علت يا از عقول ناقص همين مردم كوتاه نظر به وجود آمده است ؟ اين گمان خيالى بيش نيست ، بلكه اين همه دستورات عالى و بارور شدن آنها در نتيجهء مساعى پيامبران عظام بوده است .\r\nكار نفس ويران كردن و گمراه ساختن مردم است ، مردم به پيامبران مىگفتند\r\n","description":"","footnote":"","page_name":" 663 ","page_number":667},
  {"content":"\r\nبا كدامين اشخاص مشورت كنيم ؟ آنان پاسخ مىدادند با عقل اميم [ در تفسير اين كلمه ميان شارحين مثنوى اختلاف ديده مىشود .\r\nبعضى مىگويند : مقصود از اميم امام است كه به معناى پيشوا است ، يعنى با عقل كه پيشوا است مشورت نماييد .\r\nبعضى ديگر مىگويند : مقصود از اميم كسى است كه اولين دفعه در جستجوى حقيقت با او روبه رو شوى . در نتيجه معناى بيت چنين مىشود كه با عقل كسى مشورت نماييد كه در حالت جستجو اول شخص باشد كه با شما روبه رو شود 
  ] .\r\nدوباره از پيامبر مىپرسند كه اگر كودك يا زنى را ببينيم ؟ يعنى آيا با آنها نيز مشورت كنيم يا نه ؟ پاسخ مىگويند كه : با آنها نيز مشورت كنيد ، ولى به خلاف گفتار آنها رفتار كنيد ، تو نفس خود را مانند زن بدان كه همواره جنبهء انفعال و هيجان بازتابى دارد ، بلكه اين نفس بدتر از زن است ، زيرا ، نسبت ميان نفس و زن در شر بودن نسبت كل و جزء است پس اگر با نفس خود مشورت كردى بر خلاف آن موجود پست و دنى رفتار كن .\r\nحتى اگر نفس تو را به عبادت تحريك كند ، باز از اين تحريك حق بجانبش بر حذر باش ، زيرا ، نفس مكار است و حتماً با اين تحريك مكرى براى تو پرداخته است .\r\nتو نمىتوانى در مقابل نفس و ستيزه هاى او مقاومت بورزى ، لذا بايستى رهبر و دوست خير انديشى براى خود پيدا كنى .\r\nبراى پيش برد نيروى عقلانى و ثمر بخش ساختن آن به سراغ عقل ديگر برو ، زيرا ، هر پيشه گر با مصاحبت با پيشه گر ديگر ورزيده تر و كاملتر مىگردد .\r\nمن از مكر بازىهاى نفس چيزها ديده‌ام ، اين نفس تمييز و قدرت تشخيص انسان را به طور سحر آميزى از انسان مىگيرد .\r\nاين همان دغل باز سحر انگيز است كه پى در پى به تو وعده مىدهد ، در صورتى كه همان وعده ها را بارها زير پا گذاشته است .\r\n","description":"","footnote":"","page_name":" 664 ","page_number":668},
  {"content":"\r\nاگر در اين دنيا صد سال عمر كنى اين نفس هر روز بهانه تازه اى براى تو خواهد تراشيد .\r\nوعده هاى سرد و بىپايه را با حرارت شديد به تو عرضه مىدارد ، چونان جادوگر كه دست و پاى انسانى را مىبندد .\r\nاى ضياء الحق حسام الدين بيا كه از اين شوره زارها بدون وجود تو گياهى نخواهد روييد . [ مقصود اثر وجودى اولياء الله در ميان اجتماعات است ، اجتماعات بشرى بدون وجود مردان حق و حقيقت هر چند كه ادعاهايى داشته باشد ، مانند شوره زارى است كه قدرت رويانيدن جانهاى آدميان را ندارد 
  ] .\r\nاين كه مىبينيد پرده هاى ظلمانى زيادى بر روى حقايق و واقعيات كشيده شده است ناشى از نفرين ستمديده گان است كه در دنيا دل آزرده مىشوند و آزردگى دلهاى آنان با يك رابطهء مخفى در عقول و حواس مردم تأثير مىبخشد .\r\nآن گاه موضوع قضا پيش مىآيد كه عمده از سقوط و از كار افتادن وسايل درك ناشى مىشود ، اين قضا كه عقول انسانى در آن گيج و حيران و كند شده است ، علاجى جز خود قضا ندارد .\r\n[ چهار بيت بعدى :\r\n\r\n( ( 2285 ) ) اژدها گشتست آن مار سياه\r\nآن كه كرمى بود افتاده به راه\r\n( ( 2286 ) ) اژدها و مار اندر دست تو\r\nشد عصا اى جان موسى مست تو\r\n( ( 2287 ) ) حكم خذها لا تخف دادت خدا\r\nتا به دستت اژدها گردد عصا\r\n( ( 2288 ) ) هين يد بيضا نما اى پادشاه\r\nصبح نو بنما ز شبهاى سياه\r\n\r\nاشاره به معجزات حضرت موسى عليه السلام است كه در ظاهر به حسام الدين چلبى نسبت مىدهد ، ولى مىدانيم كه اين معجزات مخصوص حضرت موسى عليه السلام بوده است لذا بايستى ابيات فوق طورى تفسير شود كه با وضع حسام الدين سازگار باشد .\r\nمىتوان گفت كه : مقصود جلال الدين شخص حسام الدين نيست ، بلكه اين\r\n","description":"","footnote":"","page_name":" 665 ","page_number":669},
  {"content":"\r\nفرد مشخص را نمونهء اولياء الله قرار داده است و اولياء الله كه به جهت رياضتها و تربيتهاى روحى نيروى بس عظيمى را در زندگانى به دست مىآورند ، مىتوانند كرامات و خارق العاده هايى را صورت بدهند و احتمال مىرود كه از تصرف اولياء الله شروع كرده سپس معجزات پيامبران الهى را متذكر مىشود كه هر دو آنها ( تصرف و معجزات ) نفوذ در اعماق هستى و پشت سر گذاشتن قوانين و روابط حاكم در صحنهء طبيعت است ، به اضافهء اختلافى كه دو مقولهء مزبوره با يكديگر دارند 
  ] .\r\nدوزخ نفس يا نتايج اعمال تبه كارانهء مردم پست شعله ها بر افروخته است ، اى كسى كه نفس ربانىاش از دم دريا افزونتر است در آن شعله هاى جان سوز بدم .\r\n[ اكنون توجه كنيد كه قضا يا اطاعت از نفس كه باعث آويزان شدن پرده هاى تاريك ميان قواى درك ما و حقايق مىگردد ، چگونه حقايق و واقعيات را دگرگون مىنمايد : 
  ] 1 - دريا با آن سطح و عمق بىكرانش مانند كفى مىنمايد .\r\n2 - واقعيت آن تف ناچيز كه اعتنايى به آن نمىكنى دوزخى است شعله ور ، چرا اين دوزخ براى تو محقر و ناچيز ديده مىشود ؟ براى اين كه تو آن را ناچيز ببينى و خشم و ساير صفات حيوانيت تحريك شود .\r\n3 - لشكر انبوه كفار را خداوند براى پيامبرش اندك نشان داد ، كه در نتيجه پيامبر ما با لشكريان معدودش به آنها پيروز گشت و اگر آنها را به همان كميت واقعى مىديد اقدام به جنگ نمىكرد . اى پيامبر آن اندك نشان دادن انبوه لشكريان از عنايت و فضل پروردگار بود كه مضطرب نشوى ، خداوند دشمنان را به حضرت محمد صلى الله عليه و آله و ياران وى اندك نشان داد .\r\nاين تقليل و ناچيز نماياندن هم در جهاد ظاهرى بود و هم در جهاد باطنى كه خداوند براى پيروزى آنان در هر دو جهاد انجام داد .\r\nخداوند بدين ترتيب مشكلات را براى پيامبر تسهيل فرمود كه از مشكلات نهراسد ، اندك نشان دادن آن لشكر انبوه بود كه پيروزى را نصيب پيامبر كرد و\r\n","description":"","footnote":"","page_name":" 666 ","page_number":670},
  {"content":"\r\nروزش را مبارك و نوروز ساخت .\r\n4 - اگر خداوند پشتيبان پيروزى كسى نشود خرگوش را در نظر او به شكل شير نر درمىآورد .\r\n5 - واى بر حال كسى كه صد را از دور يك ببيند و به اميد پيروزى مغرورانه شروع در فعاليت كند .\r\n6 - ذو الفقار حيدرى براى چنين شخصى يك سلاح عادى مىنمايد .\r\nشير نر مانند گربه اى جلوه مىكند ، در نتيجه مردم احمق جسارت پيدا كرده وارد پيكار مىشوند و خداوند بدين وسيله آنها را گرفتار مىسازد ، اينان با پاى خود بىاختيار و سر گشته وارد كشتارگاه سوزانندهء خود مىگردند .\r\n7 - نيروهاى بس عظيمى به اندازهء يك كاه نمودار مىشود كه تو گمان مىكنى با يك پف مىتوانى آن را از جاى بر كنى ، ولى متوجه باش كه آن نيروى كاه نما كوه ها را كنده ، جهانى را گريانيده و خود لبخند سخريه اى داشته است .\r\n8 - آب جويى تا كعب پا ديده مىشود ، اما صدها عوج بن عنق بلند قامت را در خود غرق ساخته است .\r\n9 - امواج متلاطمى از خون براى تو تودهء مشك جلوه گر مىشود .\r\n10 - ته دريا مانند خاك خشك مىنمايد ، چنان كه فرعون كوردل دريا را در دنبال موسى كه آن را شكافته و عبور مىكرد خشك ديد و وارد شد .\r\n« فَغَشِيَهُمْ مِنَ اَلْيَمِّ ما غَشِيَهُمْ . » 20 : 78 ( 1 )  ( احاطه كرد از دريا آنها را آن چه كه مىبايست احاطه كند ) .\r\nدر ته دريا غرق شد ، آخر او فرعون بود ، ديدهء فرعون و فرعونيان هميشه نابينا است . بينايى ديده گان آدمى ناشى از لقاء الله است ، حق جلت عظمته هم راز هر احمقى نيست .\r\n11 - ديده گان نابينا همواره زهر كشنده را قند ، غول منحرف كننده را راهبر مىبيند .\r\n","description":"","footnote":" ( 1 ) سوره طه ، آيه 78 . . ","page_name":" 667 ","page_number":671},
  {"content":"\r\nاى فلك در اين فتنه هاى آخر زمان خيلى تيز مىگردى ؟ كمى امان بده .\r\n[ جلال الدين از بيت فوق گفتگويى با طبيعت شروع مىكند كه بسيار جالب است ، ارتباط اين گفتگو با مبحث قبلى تا حدودى تاريك به نظر مىرسد . مگر اين كه بگوييم : پس از آن كه جلال الدين لغزشها و خطاهاى آدميان را كه ناشى از نفس پرستى و ستمكارى معرفى كرد ، اكنون رو به طبيعت بر گردانيده : مىگويد : تو به اين بد بختىها و تبه كارىهاى ما منگر ، وظيفه خدا دادىات را انجام بده و ما را در درك واقعيات و عمل مساعدت كن 
  ] گويا اى فلك به قصد كشتن ما خنجرى تيز كرده اى ، يا تو مانند يك خنجر تيز براى كشتن ما هستى و مانند نيش زهر آلوده اى هستى كه مىخواهد براى ريختن خون در جان ما فرو رود .\r\nاى فلك بيا از رحم و محبت خداوندى رحم و محبتى بياموز ، مانند مار بر دل موران زخم وارد مساز . به حق آن خدايى كه گردونهء چرخ تو را بر فراز اين دنياى بزرگ بگشتن وادار كرده است ، بيا پيش از آن كه دمار از روزگار ما در آورى و ما را از بيخ و بن بر كنى گردش خود را دگرگون كن و رحمتى درباره ى ما روا بدار .\r\nبه حق آن عطوفت دايگى كه از روز نخست زندگى در بارهء ما روا داشته و نهال هستى ما را از آب و خاك رويانده اى . به حق آن پروردگار بزرگ كه تو را صاف آفريده و كرات زرين را چونان شعله هاى فروزان در خيمهء لاجوردينت به حركت در آورده است .\r\nبه حق آن خدايى كه تو را آن چنان آباد و گسترده در قرون و اعصار بسيار طولانى آفريده است كه خدا ناشناسان گمان كرده‌اند كه تو ازلى هستى . [ حقايقت را بر ما بنمايان و با ما مدارا كن 
  ] .\r\nسپاس يزدان پاك را كه آغاز هستى تو را مىدانيم ، راز حدوث پيامبران براى ما آشكار ساخته‌اند .\r\nما آن عنكبوت نيستيم كه ما وراى تارهايى را كه تنيده است قديم و ازلى و ابدى\r\n","description":"","footnote":"","page_name":" 668 ","page_number":672},
  {"content":"\r\nبداند ، در صورتى كه ما مىدانيم آن جايگاهى كه عنكبوت در آن تارهاى خود را تنيده است با دست معمار و بنا و مهندس بنا شده و حادث است .\r\nآن پشهء ناچيزى كه در بهاران زاييده شده دردى مىميرد ، او چگونه مىتواند بداند كه باغ از كى و چگونه است ؟ كرمى كه در تكه چوبى كهنه و پوسيده به وجود مىآيد . آيا اين كرم مىتواند از حالت نهال بودن آن چوب دركى داشته باشد ؟ اگر ديديد موجودى با آن كه صورتش كرم است با اين حال از ماهيت چوب و نهال سر در مىآورد ، آن كرم نيست ، بلكه عقلى است كرم نما ، [ مگر عقل هم به شكل كرم در مىآيد ؟ 
  ] بلى ، عقل به اشكال و رنگهاى گوناگون در مىآيد ، در صورتى كه مانند پرى ذاتش از آن اشكال و الوان برى است .\r\n[ پرى را به عنوان مثال گفتم 
  ] عقل آدمى از فرشتگان بالاتر است ، اين تو هستى كه پرواز مگسى پذيرفته به پستىها پرواز مىكنى ، عقل تو مىخواهد به اوج عظمت به پرواز در آيد ، اما مرغ تقليد جويى تو مىخواهد در پستىها بچرد .\r\nاين دانشهاى تقليدى و بال جان ما است ، زيرا ، عاريتى هستند و ما گمان مىكنيم كه حقيقتاً به ما اختصاص دارند ، يعنى از روى تحقيق از ذات و شخصيت ما مىآيند .\r\nاز اين خردهاى مزاحم تكامل دست برداريد ، بگذاريد ، شما را جاهل بدانند .\r\nهر چيزى را كه سود ( من طبيعى ) مىبينى از آن سود دستبردار و بگريز ، اين آب حيوان نماها را بريز و آن چه را كه نفس تو زهر مىپندارد آن را بنوش . آنان كه شخصيت حيوانى تو را مىستايند ، يا از ستايش آنان و لو به طور عموم لذت مىبرى سزاوار دشنام هستند ، زيرا - ترا از تكامل و واقعيتهايى كه در انتظار تست باز مىدارند سود و سرمايه ات را به مفلسان واگذار كن .\r\n[ در اين مصرع اخير دو احتمال مىرود :\r\nاول - اين كه اين مفلسان تبه كار كه سرمايه اى از شخصيت ندارند به آن سود و سرمايهء تمايلات طبيعى تشنه هستند ، تو آن سود و سرمايه هاى طبيعىات را به آنها\r\n","description":"","footnote":"","page_name":" 669 ","page_number":673},
  {"content":"\r\nواگذار كن ، مانند اين كه مىگوييم : دنيا را به آنان واگذار كنيد كه دنيا را مىپرستند .\r\nدوم - اين كه مقصود از مفلس نفس تيره بخت است كه هميشه خواهان ستايش است و آن را سود و سرمايه براى خود مىداند ، اين گونه سود و سرمايه از آن نفس است . با اين حال در مضمون مجموع بيت بايستى دقت بيشترى شود 
  ] .\r\nايمنى و اطمينانهايى را كه در اين زندگانى براى تو خوشايند جلوه مىكند رها كن ، همواره عوامل خوف و هراس را مورد توجه قرار بده .\r\nاين ناموسها و مقررات ساختگى را بر كنار كن ، بگذار تو را رسوا بدانند .\r\nمن اين عقل جزئى خطا كار را بسى آزموده‌ام ، ديگر نمىخواهم فريب حيله پردازىهاى او را بخورم ، مىخواهم پس از اين خود را ديوانه بسازم .\r\n","description":"","footnote":"","page_name":" 670 ","page_number":674},
  {"content":"\r\n\r\n\r\nعذر گفتن دلقك با سيد كه گفت : چرا فاحشه به نكاح آوردى ؟\r\n\r\n( ( 2333 ) ) گفت با دلقك يكى سيد اجل\r\nقحبه اى را خواستى تو از عجل ؟\r\n( ( 2334 ) ) با من اين را باز مىبايست گفت\r\nتات مىكردم به يك مستوره جفت\r\n( ( 2335 ) ) گفت نه مستور صالح خواستم\r\nقحبه گشتند وز غم تن كاستم\r\n( ( 2336 ) ) خواستم اين قحبه را با معرفت\r\nتا ببينم چون شود اين عاقبت\r\n( ( 2337 ) ) عقل را هم آزمودم من بسى\r\nزين سپس جويم جنون را مغرسى\r\n( ( 2337 ) ) عقل را هم آزمودم من بسى\r\nزين سپس جويم جنون را مغرسى\r\n\r\nآيا پس از نوميدى از نتايج تعقل نوبت جنون مىرسد ؟\r\nبا در نظر گرفتن ابيات داستان بعدى مقصود جلال الدين از بيت فوق معناى ظاهرى آن نيست . معناى ظاهرى بيت در به دو نظر چنين مىنمايد كه اگر كسى نتوانست از فعاليت عقلانى نتيجهء مطلوب را بگيرد بايستى رو به جنون ببرد ، ولى با دقت در مضامين ابيات آخر داستان گذشته و ابيات داستان بعدى روشن مىشود كه مقصود جلال الدين مسئلهء عالىترى است كه شايد به اذهان معمولى قابل هضم نبوده باشد .\r\nبه توضيح اين كه وقتى كه در ماهيت تعقل نظرى و شعاع فعاليتهاى آن دقت مىكنيم ، مىبينيم : اين تعقل آن چنان كه ايده آل انسانى است آرامش بخش نمىباشد بلكه سؤالى را كه حل مىكند در دنبال همان حل و فصل سؤالات ديگرى را نمودار مىسازد ، هر چه كه پيش مىرود به عدد سؤالات افزوده مىشود تا آن جا كه مغز انسانى به كلى\r\n","description":"","footnote":"","page_name":" 671 ","page_number":675},
  {"content":"\r\n\r\nاز پيش رفت باز مىماند .\r\nمقصود جلال الدين از جنون آن حالت روانى است كه پس از ارزيابى عقل نظرى حاصل مىشود ، در اين حالت انسان با استمداد از فعاليتهاى قلبى يا به اصطلاح ديگر با فعاليتهاى وجدانى با مقدارى از اصول و مبادى روشن آشنا مىشود كه موجب آرامش كامل او مىگردد .\r\nاين آرامش باعث دگرگونى در حركات معمولى انسانى گشته و در نظر مردم مخالف عقل جلوه مىكند و به همين جهت بود كه حتى پيامبران الهى نيز در نظر مردم مجنون جلوه كرده‌اند .\r\nاين مسئله جاى ترديد نيست . مطلبى كه فوق العاده اهميت دارد اين است : كه آيا ناتوانى تعقل نظرى از ايجاد آرامش مىتواند دليل محكوميت آن بوده باشد ؟ براى پاسخ اين سؤال مطلب ذيل را مطرح مىكنيم :\r\nبر انگيختن سؤال و پاشيدن سؤالات وظيفهء عقل نظرى است\r\nگويا امانوئل كانت فيلسوف شهير آلمان از اين خاصيت عقل نظرى ناراحت شده يا بعضى از متفكرين چنين استنباط مىكنند كه كانت خاصيت سؤال پاشى عقل نظرى را موجب نقص و نارسايى آن مىداند . خواه مقصود كانت همان باشد كه اشخاص مزبور استنباط كرده‌اند يا نه ، خود ما در اين موضوع توضيح مختصرى مىدهيم :\r\nاولًا اين چند اصل ذيل را در نظر بگيريم :\r\n1 - ( من ) وجود دارد و جهانى در مقابل ( من ) .\r\n2 - ( من ) مىخواهد جهان را درك كند و دريابد و اگر مورد ( مىخواهم ) او باشد آن را در خود ببيند .\r\n3 - اين درك و دريافت هرگز بدون گرايش به آن وسايلى كه بتواند آن درك و دريافت را نصيب انسان بنمايد امكان پذير نيست .\r\n4 - با نظر به مجموع ساختمان وسايل درك انسانى اين درك و دريافت به طور تدريجى و با نسبيت صورت خواهد گرفت .\r\n","description":"","footnote":"","page_name":" 672 ","page_number":676},
  {"content":"\r\n5 - در اين راه چگونگى تماس انسانى با جهانى كه در مقابل ( من ) گسترده است ، فوق العاده مختلف است . از جهل خالص و جهل مركب گرفته تا ضعيفترين احتمال ، تا درجهء ترديد و سپس از درجهء ترديد گرفته در امتداد ظن و گمان تا درجهء علم و يقين شايد ميليونها مراتب تماس وجود داشته باشد .\r\nدقت و ظرافت اين مراتب به حديست كه درجه بندى معمولى كه حالات تماس ( من ) را با موضوعات جهان هستى نشان بدهد قابل ارائه نمىباشد . احتمال اين كه ما در همهء مراتب تماس با جهان در حالت يقين بوده باشيم بر كنار شدن از ( من ) جهانى است كه براى انسان مطرح است .\r\nخود اين ترديد به تنهايى موجب سؤال مىباشد ، به اضافهء اين كه همهء مراتب احتمال و گمان نيز مىتواند انگيزهء سؤال و چون و چرا بوده باشد ، حتى در علم و يقينهاى معمولى نيز مادامى كه موضوع يقين پشت پردهء موضوعات و روابط جهان طبيعت نبوده باشد كه از مكاشفه و شهود به دست مىآيد ، مسئلهء سؤال و چون و چرا كاملًا منطقى خواهد بود .\r\nبا اين مقدمه آن نيروى بس عظيم كه در نهاد انسانى به نام عقل نظرى شناخته شده است در هر نقطه اى از نقاط تماس با جهان برونى و درونى كه قرار مىگيريم تحريكى به درك گسترش و عمق جهان بينى مىكند ، گويى عقل نظرى مىگويد : با نيروى بىنهايت درك كه در درون دارى به سراغ دريافت جهانى مىروى كه آن هم حد و مرز و كرانه اى ندارد . اگر پرده اى بر كنار شود بايستى در صدد بر كنار كردن پرده ديگر باشى .\r\nاين خاصيت عقل نظرى يكى از بزرگترين نعمتهاى خدا دادى است كه بشر در اختيار دارد .\r\nاين نعمت را مىتوان چنين توصيف كرد : عقل نظرى گسترش دهندهء جهان بىكران و غير محدود است در مقابل ( من ) انسانى كه به هيچ وجه نهايتى براى درك و دريافتش وجود ندارد .\r\n","description":"","footnote":"","page_name":" 673 ","page_number":677},
  {"content":"\r\n\r\nبلى ، مسئلهء ديگرى داريم كه بعضى از اذهان را ممكن است مضطرب بسازد ، آن اين است كه اگر بنا شود كه ما همواره در دريايى از سؤالات غوطه ور شويم ، چگونه مىتوانيم با آرامش كامل براى خود ايده آلى پذيرفته و زندگىمان را بارور بسازيم ؟ اين سؤالى است كه به اهميت آن اعتقاد كامل داريم ، براى پاسخى كه مىتوان به اين سؤال در نظر گرفت ، لازم است كه بار ديگر به قانون تضاد شگفت انگيزى كه در درون ما حكمفرما است توجه كنيم . اولًا تضادهاى ذيل را در نظر بگيريم :\r\nبعضى از تضادهاى درونى ما\r\n1 - ( خود طبيعى ) و ( خود ايده آل ) خواه اين دو موضوع را يك حقيقت با دو قيافه بدانيم ، يا دو حقيقت مستقل ، به هر حال فعاليتهايى كه در درون ما از ( خود طبيعى ) ناشى مىشود ، با فعاليتهاى ( خود ايده آل ) تضاد دارد .\r\nاين تضاد ناشى از آن است كه ( خود طبيعى ) طالب تثبيت موقعيت طبيعى حيوانى به طور مطلق است ، در صورتى كه ( خود ايده آل ) هدف بالاتر از موجوديت طبيعى را منظور كرده ، تمام شئون انسانى را به سوى آن ايده آل مىكشاند .\r\n2 - گرايش فردى و اجتماعى - يكى از اين دو گرايش ناشى از احساس موجوديت انسان به طور يك فرد مستقل است ، اعم از اين كه اين موجوديت تنها در چار چوبهء ( خود طبيعى ) منحصر شود يا اين كه ايده آلى براى خود اتخاذ كرده و موقعيت فردى خود را با آن ايده آل تثبيت نمايد .\r\nگرايش دوم - ناشى از ارتباط وجود فرد با اجتماع است .\r\nاو با اين گرايش خود را جزئى از اجتماع مىداند و مىبيند كه موجوديت فردى او از يك طرف و موجوديت اجتماعى او از طرف ديگر كشاكش متضادى در درون او ايجاد كرده‌اند و براى تنظيم و ابقاى موجوديتش بايستى اين دو گرايش را هماهنگ بسازد .\r\n3 - قيافه هاى متضاد وجدان كه هم منصب دادستانى دارد و هم جنبهء مجرم بودن .\r\n","description":"","footnote":"","page_name":" 674 ","page_number":678},
  {"content":"\r\n\r\n4 - ثبات و وحدت شخصيت با تحول و تنوع آن .\r\nيكى از اين تضادهاى بسيار با اهميت درون ما همين مسئلهء غوطه ور شدن در ميان انبوه سؤالات از يك طرف و حفظ آرامش و يقين از طرف ديگر مىباشد . هر اندازه كه شخصيت انسانى اعتلاى زيادترى داشته باشد ، هم جلوهء اين تضاد در درون او روشنتر است و هم قدرت هماهنگ ساختن آنها ( 1 )  گمان نمىرود يك متفكر و فيلسوف عالى مقامى در تاريخ وجود داشته باشد كه خود را در ميان سؤالات فراوانى احساس نكند ، با اين حال اگر آرامش و يقين قابل توجهى هم پيدا شود ، در ميان همين اشخاص برجسته خواهد بود .\r\nتوضيح :\r\nهماهنگى تضاد مزبور بدين ترتيب است كه براى يك متفكر هر قضيهء نظرى و مشكوك كه روى نمايد با كوچكترين توجه مىداند كه اين قضيهء نظرى و مشكوك بودن وجود يك عده قضاياى بديهى قابل تصور نيست ( چنان كه بالعكس هر قضيهء بديهى كه براى يك متفكر ، روشن جلوه مىكند ، مىداند كه پيرامون اين قضيه بديهى را يك عده قضاياى نظرى فرا گرفته است ) مثال و توضيح اين دو اصل متعاكس را در مباحث گذشته بيان كرده‌ايم .\r\nمثلًا در بارهء تفسير واقعيت اگر چه صدها قضيهء نظرى و مشكوك هم وجود داشته باشد بالاخره اين قضيهء بديهى جزء وجدان خود آگاه يا ناخود آگاه ما است كه واقعيتى وجود دارد و ما مىتوانيم به شكلى از اشكال با آن در تماس بوده باشيم .\r\nدر بارهء تفسير زمان هر چند كه نظريات و مجهولات فراوانى داشته باشيم ،\r\n","description":"","footnote":" ( 1 ) اين كه گفتيم : روشنايى تضاد و قدرت هماهنگ ساختن ضدين رابطه مستقيم با كميت و كيفيت اعتلاى شخصيت انسانى دارد ، روشن مىشود كه هر اندازه كه سطح شخصيت پايينتر بوده باشد نه مىتواند به بروز تضاد مزبور در مغز خود ميدان باز كند و نه در صورت بروز تضاد قدرت هماهنگ ساختن آن را دارد . . ","page_name":" 675 ","page_number":679},
  {"content":"\r\n\r\nبه هر حال كششى در ذهن خود به نام زمان احساس مىكنيم كه با حركت ارتباط مستقيم دارد . . . بنا بر اين قضاياى بديهى كه در ميان قضاياى نظرى و مجهول وجود دارد مانند لنگرگاه كشتى تفكرات انسانى در مقابل گردابها است . يا مانند رل آن ماشين است كه رانندهء آن را در اختيار دارد .\r\nبه نظر مىرسد كه سؤال انگيزى عقل نظرى نه تنها موجب اضطراب و تشويش روحى نيست ، بلكه اگر انسان به آن حد از تكامل برسد كه احساس تاريكى و مجهول نموده و بداند كه بدون روشن ساختن آن تاريكىها نمىتواند موقعيت خود را دريابد و با اين حال عقل نظرى او سؤالاتى را براى او مطرح ننمايد ، موجب اضطراب و انحراف روانى او خواهد گشت .\r\nتفسير ابيات\r\nشبى مردى بزرگوار به دلقكى گفت ، چرا با زن بد كار ازدواج كردى ؟ اگر اين مسئله را با من در ميان مىگذاشتى ، من زن عفيف و پاك دامنى را براى تو انتخاب مىكردم .\r\nدلقك گفت : تا كنون نه بار با زن با حيا و مستور ازدواج كردم - همهء آنها بد كار شدند و اندوه زيادى از اين وضع ديده‌ام ، اين بار خواستم زن فاحشه اى انتخاب كنم ، ببينم عاقبت او چه خواهد شد . آرى :\r\n\r\nعقل را هم آزمودم من بسى\r\nزين سپس جويم جنون را مغرسى\r\n\r\n","description":"","footnote":"","page_name":" 676 ","page_number":680},
  {"content":"\r\n\r\nبه حيلت در سخن آوردن سائل شيخ بهلول را كه خود را ديوانه نمود\r\n\r\n( ( 2338 ) ) آن يكى مىگفت خواهم عاقلى\r\nمشورت آرم به دو در مشكلى\r\n( ( 2339 ) ) آن يكى گفتش كه اندر شهر ما\r\nنيست عاقل غير آن مجنون نما\r\n( ( 2340 ) ) بر نيى گشته سواره نك فلان\r\nمىدواند در ميان كودكان\r\nگوى مىبازد به روزان و شبان\r\nدر جهان گنج نهان جان جهان\r\n( ( 2341 ) ) صاحب راى است و آتش پاره اى\r\nآسمان قدر است و اختر باره اى\r\n( ( 2342 ) ) فر او كروبيان را جان شد است\r\nاو در آن ديوانگى پنهان شد است\r\n( ( 2343 ) ) ليك هر ديوانه را جان نشمرى\r\nسر منه گوساله را چون سامرى\r\n( ( 2344 ) ) چون وليى آشكارا با تو گفت\r\nصد هزاران غيب و اسرار نهفت\r\n( ( 2345 ) ) مر تو را آن فهم و آن دانش نبود\r\nوا ندانستى تو سرگين را ز عود\r\n( ( 2346 ) ) از جنون خود را ولى چون پرده ساخت\r\nمر و را اى كور كى خواهى شناخت\r\n( ( 2347 ) ) گر تو را باز است آن ديدهء يقين\r\nزير هر سنگى يكى سرهنگ بين\r\n( ( 2348 ) ) پيش آن چشمى كه باز و رهبر است\r\nهر كليمى را گليمى در بر است\r\n( ( 2350 ) ) كس نداند از خرد او را شناخت\r\nچون كه او مر خويش را ديوانه ساخت\r\n( ( 2351 ) ) چون بدزدد دزد بينا رخت كور\r\nهيچ يابد دزد را او در عبور ؟\r\n( ( 2352 ) ) كور نشناسد كه دزد او كه بود\r\nگر چه خود بر وى زند دزد عنود\r\n\r\n","description":"","footnote":"","page_name":" 677 ","page_number":681},
  {"content":"\r\n\r\n\r\n( ( 2343 ) ) ليك هر ديوانه را جان نشمرى\r\nسر منه گوساله را چون سامرى\r\n\r\nبر كنار شدن از مقررات مرسوم كه در انسان قيافهء ديوانگان ايجاد مىكند ، اقسام گوناگونى دارد\r\nقيافهء ديوانگى اقسام مختلفى دارد :\r\n1 - ديوانگى واقعى - كه از اختلال تعقل و انديشه ناشى مىشود ، اين ديوانگى خود انواع بسيار گوناگونى دارد ، زيرا - تعقل و انديشه صدها فعاليت دارد كه با اختلال در يكى از آنها شخص به نوعى از جنون مبتلا مىشود . اگر ساير نيروهاى درونى را كه در طبيعت هماهنگ شخصيت يا در تعقل و انديشه دخالت مىورزند به حساب بياوريم مسلماً انواع جنون خيلى زياد خواهد بود .\r\n2 - ديوانگى تصنعى - مانند خود را به سادگى زدن ، اين گونه تجاهل بر رسوم و مقررات و اصول كه متأسفانه در جوامع ما به طور فراوان پيدا مىشود ، يكى از عوامل بد بختى است كه مىتواند يك جامعه را دچار سقوط نمايد .\r\n3 - ديوانه هاى عاقل نما - اين قيافه در اشخاصى بروز مىكند كه از روى تبه كارى و خود پرستى انسان و انسانيت و اصول آن را در راه رسيدن به هدفهاى خود پاى مال مىكند .\r\nدر آن هنگام كه مىخواهيم عوامل بد بختى و سقوط جوامع را محاسبه كنيم با اين گونه قيافه هاى ضد انسانى به طور فراوان روبه رو مىگرديم ، به شرط اين كه متوجه باشيم كه كلماتى از قبيل : « قهرمان ملت خود » ، « دلاور و شجاع » كه پردهء تاريكى به قيافه هاى اين گونه اشخاص مىاندازد ، ما را فريب ندهد .\r\n4 - ما فوق عقلاى معمولى - راد مردان سازندهء تاريخ را هم تبه كاران ، ديوانه مىخوانند . پيش رفت بشريت به وسيلهء همين اشخاص بوده است كه متأسفانه نه خود\r\n","description":"","footnote":"","page_name":" 678 ","page_number":682},
  {"content":"\r\n\r\nانسان ، بلكه جهل يا سود پرستى مردم است كه با به كار بردن كلمهء ديوانه در بارهء آنها در عين حال كه سقوط و بىشرمى خودشان را تسليت مىدهند ، بزرگترين جنايت را هم مرتكب مىشوند ، زيرا - آن راد مردان سازنده هر مقدار هم كه مىخواستند سرمايهء كلان خود را در اختيار انسانها بگذارند باز همين بىشرمى و سود پرستى خود پرستان از آشكار كردن و بذل آن سرمايه جلوگيرى مىكرد .\r\nفقط مىتوان طبقهء پيامبران عظام را از اين قاعده مستثنى دانست ، زيرا - در نتيجهء ارتباطى كه با خدا داشتند اتهامات و زور گويى سود پرستان نمىتوانست از انجام وظيفه اى كه پيامبران بر عهده گرفته بودند جلوگيرى نمايد . ( 1 )  اين راد مردان نه بر ضد عقل قيام كرده بودند و نه براى تثبيت موقعيت خود مىكوشيدند ، زيرا - گام گذاردن به ما فوق عقول معمولى كه از روشهاى پيش پا افتادهء مردم سرچشمه مىگيرد ، مبارزه با عقل نيست ، بلكه جلوگيرى عقل از انحراف است و اين اصل كه با رشد شخصيت مخصوصاً رشد الهى كه در پيامبران وجود داشته است سطح ( من انسانى ) به ما فوق وسايل درك انسانى گام مىگذارد ، نه اين كه آنها را حذف مىكند - مطلبى است كه در مباحث گذشته تا حدودى روشن ساخته‌ايم .\r\nتفسير ابيات\r\nشخصى مىگفت : مىخواهم مرد عاقلى را پيدا كنم كه در مشكلات زندگى با او مشورت نمايم ، شخصى ديگر به او گفت : در شهر ما عاقلى جز آن ديوانه نما [ بهلول 
  ] وجود ندارد .\r\nآن ديوانه نما به يك نى سوار شده در ميان كودكان اسب سوارى مىكند .\r\nآن مرد عاقل كه گنج نهان و جان جهان است ، روز و شب توپ بازى مىكند .\r\nآن ديوانه نما صاحب نظر است و داراى روح شعله ور ، داراى عظمت آسمانى است و سمند اختر زير ران دارد . روح با شكوهش فر و شكوه كروبيان عالم هستى است . موجوديت واقعى خود را در ديوانگى مخفى كرده است .\r\n","description":"","footnote":" ( 1 ) در قرآن مجيد در حدود پانزده آيه نسبت جنون به پيامبر را نقل كرده است . . ","page_name":" 679 ","page_number":683},
  {"content":"\r\nاما متوجه باشيد : هر ديوانه را مانند ديوانه نمايى كه گفتيم چون جان عزيز تلقى نكنيد ، اى سامرى منش گوساله اى را [ به جاى خدا 
  ] سر منه و نماز مبر .\r\nچه بسا يك مرد خدا صدها هزار اسرار و حقايق پشت پرده اى را آشكارا با تو در ميان نهاد ، ولى تو به جهت نداشتن فهم و دانش نتوانستى آنها را دريابى و سرگين را از عود عطر زا تشخيص بدهى .\r\nبدان جهت كه اولياء الله پرده اى از جنون براى خود مىسازند ، تو اى نابيناى بىنوا چگونه او را تشخيص داده و خواهى شناخت ؟ اگر ديده گان واقع بين داشته باشى مىتوانى در زير هر سنگى يك موجود الهى و در ميان هر لباس گليم ژند يك موسى كليم پيدا كنى .\r\nدر سفر روحانى تنها راد مرد الهى است كه مىتواند دست يك مسافر را گرفته تا مقام ولايت و راد مردى برساند ، اما اين اولياء الله را از آن جهت كه خود را به قيافهء ديوانگان در آورده‌اند ، نمىتوان با عقل معمولى تشخيص داد [ مثال روشن براى اين مطلب اين است كه : 
  ] اگر يك دزد بينا لباس يك شخص كور را ببرد آن نابينا نمىتواند او را به بيند و دريابد .\r\n","description":"","footnote":"","page_name":" 680 ","page_number":684},
  {"content":"\r\n\r\nحمله بردن سگ بر كور گدا\r\n\r\n( ( 2353 ) ) چون گزد سگ كور صاحب ژنده را\r\nكى شناسد آن سگ درنده را ؟\r\n( ( 2354 ) ) يك سگى در كوى بر كور گدا\r\nحمله مىآورد چون شير وغا\r\n( ( 2355 ) ) سگ كند آهنگ درويشان به خشم\r\nدر كشد مه خاك درويشان به چشم\r\n( ( 2356 ) ) كور عاجز شد ز بانگ و بيم سگ\r\nاندر آمد كور در تعظيم سگ\r\n( ( 2357 ) ) كاى امير صيد وى شير شكار\r\nدست دست توست دست از من بدار\r\n( ( 2358 ) ) كز ضرورت دم خر را آن حكيم\r\nكرد تعظيم و لقب دادش كريم\r\n( ( 2359 ) ) گفت او هم از ضرورت كاى اسد\r\nاز چو من لاغر شكارت چه رسد ؟\r\n( ( 2360 ) ) گور مىگيرند يارانت به دشت\r\nكور مىگيرى تو در كوچه بگشت\r\n( ( 2361 ) ) گور مىجويند يارانت به صيد\r\nكور مىجويى تو در كوچه به كيد\r\n( ( 2362 ) ) آن سگ عالم شكار گور كرد\r\nوين سگ بىمايه قصد گور كرد\r\n( ( 2363 ) ) علم چو آموخت سگ رست از ضلال\r\nمىكند در بيشه ها صيد حلال\r\n( ( 2364 ) ) سگ چو عالم گشت چالاك است و رهف\r\nسگ چو عارف گشت شد ز اصحاب كهف\r\n( ( 2365 ) ) سگ شناسا شد كه مير صيد كيست\r\nاى خدا آن نور اشناسنده چيست ؟\r\n( ( 2366 ) ) كور نشناسد نه از بىچشمى است\r\nبلكه اين ز انست كز جهل است مست\r\n( ( 2367 ) ) نيست خود بىچشم تر كور از زمين\r\nاين زمين از فضل حق شد خصم بين\r\n( ( 2368 ) ) نور موسى ديد و موسى را نواخت\r\nخسف قارون كرد و قارون را گداخت\r\n( ( 2369 ) ) رجف كرد اندر هلاك هر دعى\r\nفهم كرد از حق كه : يا ارض ابلعى\r\n( ( 2370 ) ) آب و خاك و باد و نار با شرر\r\nبىخبر از ما و از حق با خبر\r\n( ( 2371 ) ) ما به عكس آن ز غير حق خبير\r\nبىخبر از حق و با چندين نذير\r\n( ( 2372 ) ) لاجرم اشفقن منها جمله شان\r\nكند شد ز آميز حيوان حمله شان\r\n( ( 2373 ) ) گفت بيزاريم جمله زين حيات\r\nكاو بود با خلق حى با حق موات\r\n( ( 2374 ) ) چون بماند از خلق گردد او يتيم\r\nانس حق را قلب مىبايد سليم\r\n\r\n","description":"","footnote":"","page_name":" 681 ","page_number":685},
  {"content":"\r\n\r\n\r\n( ( 2375 ) ) چون ز كورى دزد دزدد كاله اى\r\nمىكند آن كور عميا ناله اى\r\n( ( 2376 ) ) تا نگويد دزد او را كآن منم\r\nكز تو دزديدم كه دزد پر فنم\r\n( ( 2377 ) ) كى شناسد كور دزد خويش را\r\nچون ندارد نور چشم و آن ضيا\r\n( ( 2378 ) ) چون بگويد هم بگير او را تو سخت\r\nتا بگويد او علامتهاى رخت\r\n( ( 2379 ) ) پس جهاد اكبر آمد عصر دزد\r\nتا بگويد كه چه برد آن زن به مزد\r\n( ( 2380 ) ) اولًا دزديد كحل ديده ات\r\nچون ستانى بازيابى تبصرت\r\n( ( 2381 ) ) كالهء حكمت كه گم كردهء دل است\r\nپيش اهل دل يقين آن حاصل است\r\n( ( 2382 ) ) كور دل با سمع و با جان و بصر\r\nمىنداند دزد شيطان را اثر\r\n( ( 2383 ) ) ز اهل دل جو از جماد آن را مجو\r\nكه جماد آمد خلايق پيش او\r\nباز مىگرديم سوى راز جو\r\nتا شود هم مشورت با راز گو\r\n( ( 2384 ) ) مشورت جوينده آمد نزد او\r\nكاى اَب كودك شده رازى بگو\r\n( ( 2385 ) ) گفت رو زين حلقه كاين در باز نيست\r\nباز گرد امروز روز راز نيست\r\n( ( 2386 ) ) گر مكان را ره بدى در لا مكان\r\nهمچو شيخان بودمى من بر دكان\r\n\r\nآيه\r\n« وَقِيلَ يا أَرْضُ اِبْلَعِي ماءَكِ وَيا سَماءُ أَقْلِعِي وَغِيضَ اَلْماءُ وَقُضِيَ اَلأَمْرُ وَاِسْتَوَتْ عَلَى اَلْجُودِيِّ وَقِيلَ بُعْداً لِلْقَوْمِ اَلظَّالِمِينَ . » 11 : 44 ( 1 )  ( به زمين گفته شد كه آب خود را [ در طوفان حضرت نوح 
  ] فرو خور . اى آسمان تو هم آب را باز كش ، آب فرو كش كرد و امر هلاكت قوم نوح تثبيت شد ، [ كشتى نوح 
  ] روى جودى ايستاد ، گفته شد كه دور باد گروه ستمكاران ) .\r\n« إِنَّا عَرَضْنَا اَلأَمانَةَ عَلَى اَلسَّمواتِ وَاَلأَرْضِ وَاَلْجِبالِ فَأَبَيْنَ أَنْ يَحْمِلْنَها وَأَشْفَقْنَ مِنْها وَحَمَلَهَا اَلإِنْسانُ إِنَّه كانَ ظَلُوماً جَهُولًا . » 33 : 72 ( 2 ) \r\n","description":"","footnote":" ( 1 ) سوره هود ، آيه 44 . .  ( 2 ) سوره الاحزاب ، آيه 72 . . ","page_name":" 682 ","page_number":686},
  {"content":"\r\n\r\n( ما امانت را به آسمانها و زمين و كوه ها عرضه كرديم ، آنها از تحمل آن امانت امتناع ورزيده و هراس داشتند ، انسان آن امانت را بر خود حمل كرد ، او ستمكار و نادان بود ) .\r\nتوضيح اين آيه در مباحث گذشته بيان شده است .\r\n\r\n( ( 2360 ) ) گور مىگيرند يارانت به دشت\r\nكور مىگيرى تو در كوچه به گشت\r\n\r\nبه نيرومندان مظلوم كش بگوييد : دست از ناتوانان برداريد براى زورآزمايى ميدانهاى فراوانى وجود دارد كه شما را از بيمارى مظلوم كشى نجات داده و قهرمانتان خواهد ساخت\r\nافراد فراوانى پيدا مىشوند كه قدرت را يك پديدهء ذاتاً پليد منظور مىكنند اينان براى خود دلايل و شواهدى مىآورند كه همهء آنها متوجه سوء استفاده از قدرت مىباشد ، خود قدرت كه با اشكال گوناگونى در جهان فيزيكى و قلمرو انسانى بروز مىكند به يك معنى ركن هستى اشياء است .\r\nجهان يا انسان بدون حركت مساوى است با نيستى ، حركت بدون نيرو در قلمروى كه عايق و بر خورد با ساير مواد دارد امكان پذير نيست ، اگر بخواهيم سمت و مقصد معينى براى هدف معين كنيم بدون ترديد نيرويى را نيازمنديم كه حركت را به آن مقصد توجيه نمايد ، زيرا - معمولا اين گونه حركتها با عايقهاى گوناگونى روبه رو هستند و نيز اگر ارتباط و تأثير و تأثر متقابل را ميان همهء اجزاء هستى بپذيريم ، استهلاك و فساد دامن گير همهء اشياء بوده و براى حفظ موجوديت همهء آنها احتياج به نيرو خواهند داشت .\r\nاين يك ملاحظهء فلسفى در بارهء قدرت است كه شايد مورد اتفاق نظر همهء\r\n","description":"","footnote":"","page_name":" 683 ","page_number":687},
  {"content":"\r\n\r\n\r\nفلاسفه و جهان بينان بزرگ بوده باشد و اما در قلمرو انسانها از آن جهت كه مسئلهء حيات مطرح است ، جاى ترديد نيست كه براى به وجود آمدن و القاى حيات قدر به معناى عمومى مورد نياز مىباشد .\r\nقدرت براى همهء افراد انسانى به طور مساوى تقسيم نشده است .\r\nاختلاف قدرتهاى طبيعى اعم از عضلانى و روانى و قدرتهاى اكتسابى و قدرتهاى تصنعى و قدرتهاى قرار دادى ميان افراد انسانى آن چنان فاصله انداخته است كه گاهى اين فاصله به اندازه فاصلهء يك دانه شن با كره زمين با هر چه كه در آن است ، مىباشد . چنان كه اشاره كرديم\r\nاصول عمدهء قدرت چهار نوع است\r\nكه بقيهء قدرتها مىتواند از مشتقات آنها محسوب شود :\r\n1 - قدرت طبيعى .\r\n2 - قدرت اكتسابى .\r\n3 - قدرت قرار دادى .\r\n4 - قدرت تصنعى .\r\n1 - قدرت طبيعى\r\nگمان نمىرود كه اختلاف افراد انسانى از نظر مقتضيات طبيعى و روانى براى فردى از انسان كه در اين باره توجهى داشته باشد مورد ترديد قرار بگيرد .\r\nافراد بشر داراى طبايع مختلف مزاجى و اعتدال و عدم اعتدال در اعضاى جسمانى و اختلاف فوق العاده زياد از جنبه هاى هوش و استعداد و انعطاف و انديشه و تخيل و ابتكار و مقاومت و اراده و . . . مىباشند .\r\nهيچ فلسفه و مكتبى نمىتواند اين اختلافات را بدون تصرف در موجوديت انسانى از بين ببرد ، هيچ گونه اجتماع بشرى را هم نمىتوان تصور كرد كه افراد آن مانند چند عدد آجر مساوى يا مانند چند اتم هيدروژن بوده باشند ، زيرا - تا تفاعلى\r\n","description":"","footnote":"","page_name":" 684 ","page_number":688},
  {"content":"\r\nدر كار نباشد زندگى وجود ندارد و تا اختلاف و تضادى وجود نداشته باشد تفاعلى امكان نخواهد داشت .\r\nاين اختلافات در صورت ، با رهبرى صحيح نه تنها زيان بخش نيست ، بلكه زندگانى قابل ادامه و پيش رفت بدون اختلافات طبيعى امكان پذير نخواهد بود .\r\nقدرتهاى طبيعى اگر رو در روى هم قرار بگيرند و از توجيه شايسته اى برخوردار شوند ، بدون ترديد با هماهنگى منطقى اجتماعى بارور خواهند شد .\r\nائتلاف قدرتهاى طبيعى در تاريخ ، افراد و طبقات و جوامع را به طور فراوان از سقوط حتمى نجات داده است .\r\nبالعكس هنگامى كه گروهى از اشخاص مىخواستند افراد يا طبقات يا اجتماعى را ناتوان نموده و زير دست و مطيع خود قرار بدهند ، مىكوشيده‌اند كه از ائتلاف و اتحاد قدرتها جلوگيرى نموده و فعاليت و محصول نيروها را خنثى نمايند .\r\nآيات فراوانى در قرآن مجيد قدرت را به عنوان صفت الهى ياد مىكند ، در حدود 58 آيه خدا را گاهى به عنوان تواناى مطلق و گاهى توانا به موضوعات مهم متذكر مىشود .\r\nخداوند در آيات ذيل قوت و قدرت را در خود منحصر مىكند :\r\n« . . . أَنَّ اَلْقُوَّةَ لِلَّه جَمِيعاً 2 : 165 . . . » ( 1 )  ( همهء قوا از آن خدا است ) .\r\n« . . . ما شاءَ الله لا قُوَّةَ إِلَّا بِالله 18 : 39 . . . » ( 2 )  ( آن چه كه خدا مىخواهد ، قوتى وجود ندارد مگر با خواست خداوند ) .\r\n« إِنَّ الله هُوَ اَلرَّزَّاقُ ذُو اَلْقُوَّةِ اَلْمَتِينُ . » 51 : 58 ( 3 )  ( خدا است كه روزى دهنده و داراى قوت متين است . )\r\n","description":"","footnote":" ( 1 ) سوره البقرة ، آيه ، 165 . .  ( 2 ) سوره الكهف ، آيه 39 . .  ( 3 ) سوره الذاريات آيه 85 . . ","page_name":" 685 ","page_number":689},
  {"content":"\r\n« . . . إِنَّ رَبَّكَ هُوَ اَلْقَوِيُّ اَلْعَزِيزُ . » 11 : 66 ( 1 )  ( خداى تو است كه قوى و عزيز است ) .\r\nدر آيهء ذيل قدرتهاى طبيعى را كه انسانها دارا هستند به خود آنها نسبت مىدهد :\r\n« . . . خُذُوا ما آتَيْناكُمْ بِقُوَّةٍ 2 : 63 . . . » ( 2 )  ( اين تورات را كه به شما داديم با قوت بگيريد ) .\r\nدر آيهء ذيل قدرت را به عنوان نعمت خدا دادى متذكر مىشود :\r\n« . . . يُرْسِلِ اَلسَّماءَ عَلَيْكُمْ مِدْراراً وَيَزِدْكُمْ قُوَّةً إِلى قُوَّتِكُمْ 11 : 52 . . . » ( 3 )  ( آسمان را به طور فراوان و مؤثر براى شما مىباراند ، قوتى بر قوت شما مىافزايد ) .\r\nدر توصيف و مدح از زبان دختر حضرت شعيب در بارهء حضرت موسى عليه السلام چنين است :\r\n« قالَتْ إِحْداهُما يا أَبَتِ اِسْتَأْجِرْه إِنَّ خَيْرَ مَنِ اِسْتَأْجَرْتَ اَلْقَوِيُّ اَلأَمِينُ . » 28 : 26 ( 4 )  ( يكى از آنها [ دو دختران شعيب 
  ] گفت : اى پدر من اين مرد را به مزدورى بگير زيرا - اين شخص كه بهترين شخص براى استيجارات ، نيرومند و امين است ) .\r\nبا نظر به آيات فوق و ساير مضامين مشابه كه در آيات خيلى فراوان است آشكار مىشود كه قدرت و توانايى از بزرگ نعمتهاى خدا دادى است .\r\nاز طرف ديگر قوانين اجتماعى براى مهار كردن نيروى انسانها به سود ديگران يك مهار اجبارى است كه اولًا سلب يك خاصيت طبيعى مانند ساير خواص طبيعى از قبيل : غريزه كاوش و هوش و استعداد و ابتكار و غريزه جنسى است كه ممكن است\r\n","description":"","footnote":" ( 1 ) سوره هود ، آيه 66 . .  ( 2 ) سورهء البقرة آيهء 63 و 93 . اين مضمون در سوره الاعراف آيهء 145 و 171 نيز وجود دارد . . .  ( 3 ) سوره هود ، آيه 52 . .  ( 4 ) سوره القصص ، آيه 26 . . ","page_name":" 686 ","page_number":690},
  {"content":"\r\n\r\nبه نابود كردن خود آن شخص منتهى شود و ثانياً - در خارج از حدود مقررات ، همان قدرت با اشكال ديگر نمودار خواهد گشت و اما مهار كردن اخلاقى ضعيف تر از آن است كه بتواند زندگانى اجتماعى را تنظيم كند .\r\nدر آن مثال كه ارسطو نقل مىكند مطلب جالبى ديده مىشود . او مىگويد : شير نشسته بود و خرگوشى در مقابلش ، خرگوش در بارهء عدالت و ترحم با شير گفتگو مىكرد ( و به اصطلاح پند و اندرزش مىداد ) شير پس از آن كه تمام مطالب خرگوش را شنيد يك جملهء مختصر گفت و و آن جمله اين بود : پس كو چنگالهايت بنا بر اين و با ملاحظهء تمام شئون بشرى در جوامع و تمدنهاى گوناگون بايستى به اين حقيقت معتقد شد كه مادامى كه قدرت را مانند ساير پديده هاى مهم انسانى به عنوان مزيتى كه خداوند از روى حكمت به بعضى از انسانها مىدهد كه ديگران نيز از آن بهره بردارى كنند - تفسير نكنيم هيچ تئورى اجتماعى و سياسى و هيچ مكتب فلسفى نمىتواند قدرت را به طورى توجيه كند كه نيرومند خود را با ضعيف يكسان ديده و همه را در نتايج آن قدرت سهيم بداند\r\n2 - قدرت اكتسابى\r\nبا نظر به مطالبى كه در قدرت طبيعى گفتيم ، تحصيل قدرت نه تنها خلاف انسانيت نيست ، بلكه بسيار شايسته و ضرورى نيز مىباشد . يعنى اكتساب قدرت نه براى تثبيت موقعيت ( خود طبيعى ) و اسقاط ( خود طبيعى و ايده آل ) ديگران .\r\nاين تحصيل قدرت است كه مىتواند جواب گوى اصل بنيان كن تنازع در بقاء باشد كه داروينها به طور ناخود آگاه شمشيرشان را برانتر ساخته و روى سر مصلحين و راد مردان بشرى گرفتند كه حتى نتوانند از تعاون در بقاء دم بزنند .\r\nاگر پيش تازان قافلهء انسانى روزى بتوانند شخصيت انسانى را تفسير كنند ، اگر روزى بتوانند اثبات كنند كه :\r\n\r\nاين همه عربده و مستى و ناسازى چيست ؟\r\nنه همه همره و هم قافله و هم زادند ؟\r\n\r\n","description":"","footnote":"","page_name":" 687 ","page_number":691},
  {"content":"\r\n\r\nدر آن روز است كه اگر قدرت تمام افراد و جوامع انسانى را در اختيار يك فرد بگذارند آن فرد نيرومند در مقابل همهء افراد انسانى خود را ناتوان تر از همه احساس خواهد كرد .\r\nچرا ؟ براى اين كه به عدد افراد همهء انسانهاى كرهء خاكى خود را مسئول خواهد ديد . بياييد : در به دست آوردن قدرت بكوشيم و اكتساب نيرو را به مسابقه بگذاريم ، اما براى چه ؟ :\r\nبراى بهزيستى ( من ايده آل ) خودمان .\r\nبسيار خوب ، مگر بهزيستى ( من ايده آل ) جنبهء فردى ندارد ؟ نه ، هرگز ، زيرا - ( من ايده آل ) تا ( خود طبيعى ) را كه علت فرديت و فرد پرستى است از ريشه نابود نسازد ، در يك انسان بوجود نمىآيد ، وقتى كه ريشه و فرد پرستى نابود شد ( من ايده آل ) تمام انسانها را كه در اين جهان لباس هستى پوشيده‌اند مرتبط به خود مىبيند ، به همين جهت است كه قدرت خوش را محصول همهء انسانها مىداند كه بايستى همگان را در آن سهيم بسازد .\r\nاين گونه قدرت اكتسابى اگر نرون را به اپيكتت و هيتلر را به گوته و قضات بىرحم آريو باگ آتن را به سقراط مبدل نسازد ، حد اقل سوء استفاده از اكتساب قدرت جاى خود را به نيروى بىطرف مىدهد كه قابل توجيه و رهبرى مىباشد .\r\n3 - قدرت قرار دادى\r\nمقصود از قدرتهاى قرار دادى سلطه هايى است كه افراد و جوامع بشرى با نظر به يك عده مقررات قدرت ، را در اختيار بعضى از افراد يا طبقات مىگذارند ، در اين مورد اگر همان اصل معروف در امور قرار دادى مورد تبعيت قرار بگيرد فوق العاده ثمر بخش خواهد شد . اين اصل مىگويد :\r\nهر اندازه كه يك موضوع قرار دادى به واقعيت طبيعى نزديكتر باشد ، آن قرار داد به همان اندازه اصيل و پايدار و بارور خواهد بود و بالعكس ، هر چه كه\r\n","description":"","footnote":"","page_name":" 688 ","page_number":692},
  {"content":"\r\n\r\nقرار داد از واقعيت طبيعى دور تر و به جعل و وضع اعتبارى نزديك تر بوده باشد به اصطلاح خيلى معمولى به استعمال سريش بيشتر نيازمند بوده و چون چسبندگى آن قرار داد مربوط به سريش است نه روابط واقعى ، لذا هم از نظر وجود و هم از نظر بقاء بدون تلفات آرمانهاى طبيعى امكان پذير نخواهد بود .\r\nقرار دادها براى تكميل يا بارور ساختن پديده هايى است كه در زندگانى همه جانبهء انسانها به وجود آمده‌اند ، زنبوران عسل در زندگانى دسته جمعى احتياجى به قرار داد ندارند ، زيرا - غرايز ماشينى و هدف گيرى آنها هرگز با خلائى مواجه نمىشود كه آن را با قرار داد پر كنند .\r\nاين انسان است كه به جهت گسترش و عمق خواسته ها و دانسته ها و روابط گوناگونى كه با هم نوع خود دارد ، اجزاء و شئون طبيعت واقعى هم نمىتواند آنها را تنظيم كند ، زيرا - انسان بالاتر از طبيعت است ، احتياج به قرار دادهايى دارد كه بايستگى و شايستگى و نبايستگى و نشايستگى را ضامن اجرايش نموده است .\r\nقدرت قرار دادى همان مقدار ضرورت دارد كه قانون قرار دادى .\r\n4 - قدرت تصنعى\r\nدرست است كه قدرتهاى تصنعى در مقابل قدرتهاى واقعى همان مقدار عرض اندام مىكنند كه زيبايى ساختگى در مقابل زيبايى واقعى ، اما اشكال مطلب در اين است كه تشخيص ساختگى از واقعى براى همهء افراد و در همهء شرايط امكان پذير نيست وانگهى تاريخ به طور فراوان در هر جامعه و دوره اى آدمهاى برفى و ببرهاى كاغذى نشان مىدهد كه مدتهايى كم و بيش آدمها و ببرهاى واقعى را تحت سيطرهء خود در آورده پيش از آن كه چهرهء واقعى آنها نمودار شود ، تلفات سنگينى را براى انسانها وارد ساخته‌اند .\r\nاين قدرتهاى تصنعى همان بيمارى است كه به جهت ضعف قدرتهاى طبيعى و اكتسابى و قرار دادى در پيكر اجتماعات بروز مىكند ، قدرت تصنعى همانند بيمارى اضطراب انگيز\r\n","description":"","footnote":"","page_name":" 689 ","page_number":693},
  {"content":"\r\n\r\nروانى است كه در انسان جنب و جوش ايجاد مىكند ، ولى به هيچ اصلى تكيه نداشته و هيچ نتيجهء واقعى را در بر ندارد .\r\nقدرت تصنعى عين ناتوانى است كه ماسك قدرت به خود زده ، مىخواهد كمبود شخصيت خود را جبران نمايد .\r\nاما چيزى كه باعث اميدوارى است ، اين است كه بنا به اصل : « همه را براى هميشه نمىتوان فريب داد « همواره بشر براى خود قهرمانانى دارد كه مانند آفتاب دير يا زود قدرتهاى برفى را آب مىكنند و شعله هايى دارد كه ببرهاى كاغذى را مىسوزانند ، زيرا :\r\n« . . . فَأَمَّا اَلزَّبَدُ فَيَذْهَبُ جُفاءً وَأَمَّا ما يَنْفَعُ اَلنَّاسَ فَيَمْكُثُ فِي اَلأَرْضِ 13 : 17 . . . » ( 1 )  ( كفهاى ناپايدار پوچ شده و از بين مىروند ، اما آن چه كه به حال مردم سودمند است در روى زمين باقى مىماند . )\r\n\r\n( ( 2365 ) ) سگ شناسا شد كه مير صيد كيست\r\nاى خدا آن نور اشناسنده چيست ؟\r\n\r\nتعليم و تربيت صحيح مىتواند افراد را به رهبران واقعى هدايت كند\r\nاگر شخصيت انسانى دگرگون نشود و با همان طبيعت اولى و خدا دادى تحت تعليم و تربيت قرار بگيرد ، رهبران واقعى خود را خواهد شناخت . تميز مربى نماها از مربيان واقعى بشرى ، اگر شخصيت منحرف نشده باشد امرى است بسيار طبيعى .\r\nانسان با نيروى تشخيصى كه دارد مىتواند آن پيش رو را كه مقصودش فقط نشان دادن خويش است ، از رهبرى كه وجدان آزاد او را اشباع مىكند ، تفكيك نمايد .\r\n","description":"","footnote":" ( 1 ) سوره الرعد ، آيه 17 . . ","page_name":" 690 ","page_number":694},
  {"content":"\r\n\r\nسازندگان تاريخ ، حوادث و رويدادها را مىشناسند و از آن جهت كه رويدادها در صدد خود فروشى نيستند ، بلكه واقعيتها را به آنها توضيح مىدهند ، يا به عنوان وسايل امين انتقال واقعيتها به ذهن آنان مىباشند ، لذا اين حوادث اساتيد و آموزندگان بسيار شايسته اى مىباشند ، همچنين اين سازندگان در دوران فرا گيرى با اشخاصى روبه رو مىشوند كه مانند رويدادهاى آموزنده و چون جوى آبى كه مجراى امين براى خود آب است ، واقعيتها را به آن فرا گيرندگان تحويل مىدهند ، بدين ترتيب فرا گيرنده با واقعيت روبه رو مىشود ، نه با شخصى كه مىخواهد حقيقتى مركب از خود و واقعيت يا خالص خود را براى او بفروشد .\r\nآرى ، رهبران حقيقى به طور قطع از پيش تازان تصنعى در اذهان بشرى تفكيك مىشوند .\r\n\r\n2370 ) ) آب و خاك و باد و نار با شرر\r\nبىخبر از ما و از خلق با خبر\r\n( ( 2371 ) ) ما به عكس آن ز غير حق خبير\r\nبىخبر از حق با چندين نذير\r\n\r\nآيا جاى شرمسارى نيست كه موجودات جامد رو به خدا باشند و انسانها از خدا روىگردان ؟\r\nفلسفه هايى وجود دارد كه مىگويد : تمام اجزاء هستى ذرات زنده اى هستند ؟ مانند فلسفهء موناد ، كه چورد انوبرونو و لايپ نيتز بيان مىكنند . فلسفهء ديگرى وجود دارد كه هيولاى ( مادهء اصلى عالم ) را زنده معرفى مىكند .\r\nمكاتب ديگرى وجود دارند كه انسان را خود جهان فرض مىكنند كه ما فوق زنده است .\r\nعقل كل هگل هم ضمنا در تفسير هستى عرضه شده است . بعضى ديگر از\r\n","description":"","footnote":"","page_name":" 691 ","page_number":695},
  {"content":"\r\nمتفكرين مىگويند : چنين احساس مىشود كه گردى از حيات به روى ماده پاشيده شده است .\r\nگروهى مىگويند : اگر ماده خود ذاتاً داراى حيات يا نيروى حيات نباشد تحول ماده به زندگى قابل تصور نيست .\r\nيكى ديگر مىگويد : زير بناى هستى كه كوچكترين ذرات است نه تنها از حيات برخوردار است ، بلكه از نوعى آزادى و خود مختارى هم بهره مند مىباشند .\r\nآيات قرآن مجيد در حدود 10 مورد به تسبيح تمام موجودات اشاره مىكند . ( 1 )  در چهار آيه توجه موجودات را به خدا با كلمهء سجده بيان كرده است . ( 2 )  مفاهيم ديگرى نيز در قرآن مجيد مىتواند به توجه موجودات به خدا اشاره اى داشته باشد .\r\nاگر در روى سلولها و اعصاب مغزى انسان كه وسيلهء انديشه و جايگاه ميليونها واحد اندوخته شده است ، يك مورچهء ضعيفى راه برود ، هرگز نخواهد توانست درك كند كه قدمهاى ناچيز خود را روى وسايل و امواج انديشه و جايگاه ميليونها واحد اندوخته شده مىگذارد . به همين جهت است كه خداوند در بعضى از آن آيات مىفرمايد :\r\n« وَلكِنْ لا تَفْقَهُونَ تَسْبِيحَهُمْ . » 17 : 44 ( ولى شما تسبيح آنها را درك نمىكنيد ) .\r\nدر بعضى از آيات ديگر مانند :\r\n","description":"","footnote":" ( 1 ) سورهء الحديد آيهء 1 - سورهء الحشر آيهء 1 - سورهء الإسراء آيهء 44 - سورهء النور آيهء 41 - سورهء الحشر آيهء 24 - سورهء الجمعة آيهء 1 سورهء التغابن آيهء 1 - سورهء الانبياء آيهء 79 - سوره ص آيهء 18 . .  ( 2 ) سوره الرعد آيهء 15 - سورهء النحل آيهء 49 - سورهء الحج آيهء 18 - سورهء الرحمن آيهء 6 در خصوص آفتاب و ماه . . ","page_name":" 692 ","page_number":696},
  {"content":"\r\n\r\n« أَلَمْ تَرَ أَنَّ الله يُسَبِّحُ لَه مَنْ فِي اَلسَّمواتِ وَاَلأَرْضِ 24 : 41 . . . » ( 1 )  ( مگر نمىبينى هر كه در زمين و آسمانها است به خداوند تسبيح مىگويد ) .\r\nسؤال تقريرى است كه ثبوت قضيه را بيان مىكند ، يعنى مىبينى كه آن چه كه در آسمانها و زمين است به خداوند تسبيح مىگويد .\r\nشايد بدواً چنين به نظر برسد كه دو مضمون فوق با يكديگر تضاد داشته و سازگار نيست ، ولى با كمى دقت روشن مىشود كه در اين مورد تضادى وجود ندارد ، زيرا - مخاطب بايهء فوق پيامبر اكرم است كه به جهت عظمت روحى و اطلاع از هستى و شئون آن به تسبيح و سجدهء موجودات آگاه بوده است و اين آگاهى با تربيت و تأديب روح و افزايش علم نورانى با درجات مختلف براى همهء انسانها امكان پذير است و به ملاك مزبور ( تربيت و تاديب روح احساس تسبيح موجودات براى افراد فراوانى دست مىدهد و آنان كه در ادراكات طبيعى معمولى و خواسته هاى حيوانى خود غوطه وراند ، از شنيدن تسبيح موجودات محروم مىباشند . )\r\nيك استدلال روشن براى اثبات شعور و توجه موجودات به خداوند\r\nاستدلال جلال الدين به شعور و تسبيح خداوندى بايستى مورد دقت كافى قرار بگيرد ، او در مثنوى بارها به اين مطلب استدلال كرده است كه طبيعت فرمان خدا را قبول مىكند و مطابق مشيت او عمل مىكند . مثلًا خدا در قضيهء طوفان حضرت نوح عليه السلام به زمين خطاب مىكند كه اى زمين آبى كه روى تو را فرا گرفته است فرو خور ، اى آسمان تو هم از ريزش آب جلوگيرى كن . . . مسلم است كه انقلاب و تحولات واقعه در طبيعت خواه در صورت قانونى و خواه براى اعجاز مانند صدور اثر طبيعى از يك جسم طبيعى نيست ، زيرا - خداوند جسم نيست ، و همچنين به توسط وسايل مادى هم نيست ، زيرا - او احتياجى به وسيله ندارد ، بلكه او\r\n","description":"","footnote":" ( 1 ) سوره نور ، آيه 41 . . ","page_name":" 693 ","page_number":697},
  {"content":"\r\n\r\nآفرينندهء وسيله ها است ، ( و اما جريان خود هستى كه مطابق نظم و قانون انجام مىگيرد ، غير از استناد آن به خدا است ، در صحنه هستى ، ماده اى وسيلهء بروز مادهء ديگر مىشود ، نيرويى ايجاد حركت مىكند ) .\r\nاين مطلب نظير اين است كه شما به كودك فرمان مىدهيد كه فلان غذا را بخورد ، آن چه كه شما انجام داده‌ايد فهمانيدن شايستگى يا ضرورت غذاى مخصوص براى كودك بوده است ، اما اين كه غذاى مزبور جزئى از ماده و تابع قوانين است و كودك بايستى براى فرو بلعيدن آن را بجود و آن غذا از دستگاه گوارش او عبور كرده به معده برسد و ده ها فعل و انفعالات طبيعى كه در اين غذا خوردن صورت خواهد گرفت به دخالت مستقيم شما نبوده است ، زيرا - دخالت حقيقى شما در اين موضوع همان فرمان مؤثر بوده است كه باعث شده است كه كودك دست به غذا برده و آن را بخورد .\r\nچون ذات پاك خداوندى بالاتر و بىنيازتر از آن است كه دخالت مستقيم و با ارتباط سنخى با موجودات مادى تصرفى در آنها انجام بدهد ، لذا منطقاً بايستى قبول كنيم كه : تصرف او ناشى از مشيت او است و كافى است كه او بخواهد .\r\nاز طرف ديگر موجودات مادى بايستى اين مشيت و خواست را بپذيرد تا مطابق آن به جريان بيفتد ، اين پذيرش بدون درك مشيت الهى امكان ناپذير مىباشد و اين پذيرش از قبيل پذيرش ماده اثر مادى از يك موجود ديگر نيست ، زيرا - چنان كه گفتيم : خدا ما فوق ماده بوده و در اجراى اثر و تحول در دستگاه ماده نيازى به مقولهء ماده ندارد . درك مشيت الهى از يك طرف و و عدم مخالفت با آن و تحرك مطابق مشيت الهى از طرف ديگر بارزترين شكل تسبيح و سجده به پيشگاه او مىباشد . آرى :\r\n\r\nجمله اجزاء در تحرك در سكون\r\nناطقان : كانّا إليه راجعون\r\nذكر تسبيحات اجزاء نهان\r\nغلغلى انداخته در آسمان\r\n\r\nتفسير ابيات\r\nموقعى كه سگى كور كهنه پوشى را بگزد ، بىنوا آن كور چگونه مىتواند آن سگ درنده را بشناسد ؟ سگى در كوچه اى حمله شيرانه [ كه در جنگ شدت\r\n","description":"","footnote":"","page_name":" 694 ","page_number":698},
  {"content":"\r\nدارد 
  ] به يك كور گدا برد . [ چه بايد كرد ؟ 
  ] سگ منشان همواره بىنوايان را مورد خشم و هجوم قرار مىدهند ، در صورتى كه ماه درخشان با آن عظمت خاك پاى درويشان را به چشم مىكشد .\r\nبىنوا كور از فرياد عوعو و بيم از آن سگ ناتوان گشت ، از ترس جانش به سگ تعظيم نموده چنين گفت : اى امير شكار [ قبول كردم كه : 
  ] سلطه و اقتدار از آن تو است ، از من دست بردار ، آرى ، ضرورت از چنين شگفتىها زياد دارد ، ضرورت باعث مىشود كه مرد حكيم بدم خر تعظيم كرده آن را كريم بخواند .\r\nآن كور بىنوا هم از روى ضرورت به آن سگ مىگويد : اى شير دلاور از بىنوايى مثل من چه سودى به تو خواهد رسيد ؟ هم نوعان تو در بيابانها گور شكار مىكنند ، اما تو قصد يك كور بىنوايى نموده اى .\r\nياران تو در بيابانها دنبال گور و شكارهاى بسيار چرب و نرم مىدوند ، تو در كوچه دامن بىچاره اى را گرفته اى كه نصيبش از حيات تنفسى است و حركت كورانه آرى حتى سگ اگر علم بياموزد و تربيت شود ، از گمراهى نجات پيدا كرده در جنگلها به شكار حلال مىپردازد ، سگى كه از تعليم برخوردار شود ، چالاك و هشيار مىگردد و موقعى كه معرفتى نصيبش شد جزء اصحاب كهف محسوب مىشود .\r\nسگ تربيت يافته صاحب شكارش را مىشناسد و مىداند كه شكار را براى چه كسى كرده است ، اى خدا آن نورى كه باعث معرفت سگ مىشود چيست ؟ آن نابينا كه قدرت تشخيص را از دست داده است نه از جهت كورى ظاهرى است ، بلكه بدان جهت است كه جهل و نادانى او را مست نموده است .\r\nشما مىبينيد كه زمين جامد به هيچ وجه حواس بينايى و درك معمولى را ندارد ، اما عنايت حق آن بينايى واقعى را به او داده است كه دشمن را از دوست تشخيص مىدهد ، زمين نور فروزان حضرت موسى عليه السلام را ديد و آن را شناخت ، چنان كه قارون تبه كار را هم تشخيص داد و در خود فرو برده و نابودش ساخت ، هر ادعا كنندهء تبه كار را با زلزلهء\r\n","description":"","footnote":"","page_name":" 695 ","page_number":699},
  {"content":"\r\nخود هلاك كرد و خطاب « يا أَرْضُ اِبْلَعِي » 11 : 44 ( 1 )  ( اى زمين فرو خور ) را درك كرد . اين آب و خاك و باد و آتش شعله ور كه براى ما ناآگاه جلوه مىكنند ، آگاهى و توجه كامل به خدا دارند .\r\nاما ما انسانها به عكس آن موجودات لا شعور نما به موجودات ماسواى حق آگاه و از خدا با آن همه دلايل ارشاد بىخبريم . همهء آن موجودات در مقابل عرض امانت به خشيت و هراس افتادند ، اشتياقى به آميزش با حيات معمولى كه ما داريم نشان ندادند زيرا - اين چنين مىگفتند : كه از آن حيات كه در مقابل مخلوقات خاصيت حيات نشان بدهد ، يعنى به آنها آگاهى و توجه داشته باشد ، به آنها گرايش نمايد ، - اما در مقابل حق مانند اموات بىحس و بىتوجه و بىگرايش بوده باشد ، بىزار هستيم .\r\nآن انسانى كه رابطه خود را از مخلوقات ببرد مانند يتيمى است كه از پدر و مادر محروم مانده است [ زيرا ارتباط مخلوقات با انسان طبيعى و شديد است و اين يتيم ماندن كافى نيست ، يعنى نبايستى به اين اكتفا كنيم كه رابطهء خود را از مخلوقات قطع كنيم ، ولى با خداوند هم پيوندى نداشته باشيم . 
  ] بلكه بايستى در صدد تحصيل قلب سليم باشيم كه بتوانيم پس از بريدن از مخلوق با خالق مربوط شويم .\r\nهنگامى كه دزدى كالاى كورى را به سرقت ببرد ، آن كور بناله در مىآيد ، [ ولى نمىتواند دزد را پيدا كند 
  ] مگر اين كه دزد خود را معرفى كرده بگويد : من بودم كه كالاى ترا دزديدم .\r\nاين يك معناى طبيعى است كه كور به جهت نداشتن چشم و بىبهره بودن از روشنايى نمىتواند دزد را پيدا كند .\r\nاو حتى به ديگرى هم نمىتواند بگويد : آن دزد را بگيريد كه لباس مرا دزديده است ، زيرا - گرفتار كردن دزدان احتياج به تشخيص كالاى دزديده شده دارد ، كور رنگ و ساير علامات رخت را كه با چشم تشخيص داده مىشود نمىداند [ در مثنوى رمضانى بيت بعدى چنين است :\r\n\r\nپس جهاد اكبر آمد عصر دزد\r\nتا بگويد كه چه برد آن زن به مزد\r\n\r\n","description":"","footnote":" ( 1 ) سوره هود ، آيه 44 . . ","page_name":" 696 ","page_number":700},
  {"content":"\r\nظاهر مصرع دوم دشنام به دزد است يعنى آن دزد كه زنش بىعفت است . اما در شرح مثنوى انقروى مصرع فوق چنين ثبت شده است .\r\n\r\nپس جهاد اكبر آمد عصر دزد\r\nتا بگويد كه چه دزديد و چه برد\r\n\r\nهمچنين در تفسير مصرع اول بعضى از شارحين گمان كرده‌اند كه مقصود از عصر زمان و مرحله است و آن گاه مجموع بيت را بدين نحو تفسير كرده‌اند كه : « در مرحله و عصر دزد كه عالم دنيا است ، معلوم داشتن اين كه دزد چه چيز برده جهاد اكبر است . » و اين معنى كاملا اشتباه است ، دنيا را به عنوان مرحله و عصر دزدى معرفى كردن تاويلات دور و درازى را نيازمند است ، بلكه معناى عصر در بيت همان فشار و شكنجه دادن است ، بنا بر اين معناى بيت چنين است كه : « گرفتن دزد و شكنجه دادن او براى اينكه اعتراف كند كه چه دزديده و چه برده است ، جهاد اكبر مىباشد و مقصود از دزد موجود پليد خارجى ( شيطان ) و شيطان داخلى ( نفس ) است 
  ] .\r\nپس از آن كه دزد را شناختى و گرفتارش كردى خواهى ديد اولين چيزى كه از تو دزديده است سرمهء بينايى تو بوده ، هنگامى كه اين بينايى را از دزد پس بگيرى آن بصيرت از دست رفته ات بر مىگردد .\r\nآن گاه مىتوانى گم كردهء اصيل خود را كه آن حكمت الهى است از اهل دل بدست بياورى .\r\nآنان كه دل نابينا دارند ، با اين كه داراى گوش و چشم و جان هستند باز نمىتوانند اثرى از دزد شيطان پيدا كنند .\r\nتو مىخواهى آن حكمت گمشده را دريابى يا دزد كالايت را بشناسى ، برو آن را از اهل دل جستجو كن نه از آن انسانها كه با داشتن جان در مقابل آن اهل دل مانند موجودات جامد هستند .\r\nاكنون بر گرديم به داستان آن كسى كه جوياى راز بود و عاقل ديوانه نما را به او نشان داده بودند كه برود و از او اسرارى را بپرسد . آن جوياى مشورت به نزد آن\r\n","description":"","footnote":"","page_name":" 697 ","page_number":701},
  {"content":"\r\nديوانه نما آمده گفت : اى پدرى كه كودك شده است [ يعنى بزرگ كوچك نما 
  ] براى من رازى بگو . آن ديوانه نما مىگويد : از اين در بر گرد ، امروز نمىتوانم رازى را با تو در ميان بگذارم ، اگر امكان پذير بود كه عالم ماده به ما فوق ماده راهى داشت من هم مانند مشايخ حرفه اى بر دكهء معمولى مىنشستم .\r\n[ مقصود از اين بيت اين است كه اگر روش معمولى حرفه اى كه از شئون ( خود طبيعى ) انسانها است مىتوانست در عالم روح جريان داشته و با يكديگر هماهنگ باشد ، من هم مثل سايرين براى خود دكه و جايگاه معينى داشتم و گوشه گيرى را انتخاب نمىكردم 
  ] ولى اين دو مقوله با يكديگر سازگار نيستند و وضع روحى من آن حالت معمولى حرفه اى نداد كه هر لحظه اى هر كسى با من تماس بگيرد ، پاسخ خواسته هاى او را بگويم .\r\nچون امكان يعنى تقيد برسوم و مقررات نمىتواند با ما فوق قوانين و مقررات هماهنگى داشته باشد ، لذا من نمىتوانم مطابق مقررات عادى خواستهء تو را اجابت كنم .\r\n","description":"","footnote":"","page_name":" 698 ","page_number":702},
  {"content":"\r\n\r\n\r\nخواندن محتسب مستى را به زندان و جواب گفتن او\r\n\r\n( ( 2387 ) ) محتسب در نيم شب جايى رسيد\r\nدر بن ديوار مردى خفته ديد\r\n( ( 2388 ) ) گفت هى مستى ؟ چه خوردستى بگو\r\nگفت از آن خوردم كه هست اندر سبو\r\n( ( 2389 ) ) گفت آخر در سبو واگو كه چيست\r\nگفت از آن خورده‌ام گفت آن خفيست\r\n( ( 2390 ) ) گفت آن چه خورده اى خود چيست آن\r\nگفت آن كاندر سبو مخفيست آن\r\n( ( 2391 ) ) دور مىشد اين سؤال و اين جواب\r\nماند چون خر محتسب اندر خلاب\r\n( ( 2392 ) ) گفت : او را محتسب هين آه كن\r\nمست هوهو كرد هنگام سخن\r\n( ( 2393 ) ) گفت : گفتم آه كن هو مىكنى ؟\r\nگفت : من شادم تو از غم دم زنى ؟\r\n( ( 2394 ) ) آه از درد و غم و بىدادى است\r\nهوى هوى مِىخوران از شادى است\r\n( ( 2395 ) ) محتسب گفت : اين ندانم خيز خيز\r\nمعرفت متراش و بگذار اين ستيز\r\n( ( 2396 ) ) گفت رو تو از كجا من از كجا\r\nگفت : مستى خيز و تا زندان بيا\r\n( ( 2397 ) ) گفت مست : اى محتسب بگذار و رو\r\nاز برهنه كى توان بردن گرو\r\n( ( 2398 ) ) گر مرا خود قوت رفتن بدى\r\nخانهء خود رفتمى وين كى شدى ؟\r\n( ( 2399 ) ) من اگر با عقل و با امكانمى\r\nهمچو شيخان بر سر دكانمى\r\nگر مرا رائى و تدبيرى بدى\r\nهمچو شيخان جاه و توقيرى بدى\r\nهم مرا زنبيل و در يوزه بدى\r\nهم نذورات همه روزه بدى\r\nبگذر از من ز انكه گم كردى تو راه\r\nباز جو ريش بزرگ و خانقاه\r\n\r\nتفسير ابيات\r\nنيم شبى داروغهء شهر در گذرگاه خود ( 1 )  مردى را ديد كه در كنار ديوارى\r\n","description":"","footnote":" ( 1 ) محتسب در اصطلاح مأمور بررسى امور حسبى بوده است ، امور حسبى چيزهايى است كه از نظر اجتماعى مطلوب يا مبغوض مىباشد . نامورانى كه اين گونه جريانات را پى گردى كرده و به مقامات صالحه گزارش مىدادند ، محتسب محسوب و به يك اعتبار داروغه نيز ناميده مىشدند . . ","page_name":" 699 ","page_number":703},
  {"content":"\r\nخوابيده است ، داروغه متوجه مىشود كه آن مرد مست است ، به او مىگويد : بگو ببينم چه خورده اى ؟ مست مىگويد : از آن چه كه در سبو است خورده‌ام .\r\nداروغه مىگويد : در سبو چيست ؟ مست پاسخ مىدهد همان چيزى است كه خورده‌ام . داروغه مىگويد : آن چه كه خورده اى چيست ؟ مست مىگويد : همان چيزى است كه در كوزه مخفى است .\r\nاين سؤال و جواب ميان آن دو نفر به طور دور رد و بدل مىشد ، در نتيجه محتسب مانند خر در گل ماند و نتوانست شراب خوردن مست را اثبات كند . [ چاره اى كه به نظرش رسيد ، اين بود كه 
  ] گفت : آه كن [ تا از بوى دهنش تشخيص بدهد 
  ] مست به جاى آه كردن هوهو كرد . داروغه گفت : من به تو دستور دادم آه كنى تو چرا هوهو كردى ؟ مست پاسخ داد : من در حال نشاط و شادمانى هستم ، تو به من مىگويى : آه بكش آه كشيدن از لوازم درد و اندوه است . محتسب مىگويد : من از اين سخنها و معرفت تراشىها سر در نمىآورم برخيز ، مست مىگويد : كجا برويم ؟ داروغه مىگويد به زندان . مست مىگويد : آقاى محتسب مرا رها كن برو پى كار خودت . مگر از برهنه هم گرو مىتوان مطالبه كرد اگر من قدرت راه رفتن داشتم به خانهء خودم مىرفتم ، من اگر عقل و امكانات مناسبى داشتم مانند مشايخ حرفه اى سر دكانم مىنشستم و اگر رأى و تدبيرى داشتم من هم مورد تعظيم و تكريم مردم قرار مىگرفتم ، زنبيلى براى دريوزگى داشتم ، نذورات مىگرفتم .\r\nبرو اى محتسب راهت را گم كرده اى ، برو در جستجوى خانقاه ها و ريشهاى انبوه باش .\r\n","description":"","footnote":"","page_name":" 700 ","page_number":704},
  {"content":"\r\n\r\nدوم بار به سخن آوردن سايل آن بزرگ را تا حال او معلوم كند\r\n\r\n( ( 2400 ) ) گفت آن طالب كه آخر يك نفس\r\nاى سواره بر نى اين سو ران فرس\r\n( ( 2401 ) ) راند سوى او كه هين زوتر بگو\r\nكاسب من بس توسن است و تند خو\r\n( ( 2402 ) ) تا لگد بر تو نكوبد زود باش\r\nاز چه مىپرسى بيان كن خواجه فاش\r\n( ( 2403 ) ) او مجال راز دل گفتن نديد\r\nزو برون شو كرد و در لاغش كشيد\r\n( ( 2404 ) ) گفت مىخواهم در اين كوچه زنى\r\nكيست لايق از براى چون منى\r\n( ( 2405 ) ) گفت سه گونه زنند اندر جهان\r\nآن دو رنج و اين يكى گنج روان\r\n( ( 2406 ) ) آن يكى را چون بخواهى كل تو راست\r\nو اين دگر نيمى تو را نيمى جداست\r\n( ( 2407 ) ) و ان سوم هيچ او تو را نبود بدان\r\nاين شنيدى دور شو رفتم روان\r\n( ( 2408 ) ) تا تو را اسبم نپراند لگد\r\nكه بيفتى بر نخيزى تا ابد\r\n( ( 2409 ) ) شيخ راند اندر ميان كودكان\r\nبانگ زد بار دگر او را جوان\r\n( ( 2410 ) ) كه بيا آخر بگو تفسير اين\r\nاين زنان سه نوع گفتى بر گزين\r\n( ( 2411 ) ) راند سوى او و گفتش بكر خاص\r\nكل تو را باشد ز غم يا بى خلاص\r\n( ( 2412 ) ) و ان كه نيمى آنِ تو بيوه بود\r\nوان كه هيچ است آن عيال با ولد\r\n( ( 2413 ) ) چون ز شوُى اولش كودك بود\r\nمهر و كل خاطرش آن سو رود\r\n( ( 2414 ) ) دور شو تا اسب نندازد لگد\r\nسم اسب توسنم بر تو رسد\r\n( ( 2415 ) ) هاى و هويى كرد شيخ و باز راند\r\nكودكان را باز سوى خويش خواند\r\n( ( 2416 ) ) باز بانگش كرد سايل كه بيا\r\nيك سؤالم ماند اى شاه كيا\r\n( ( 2417 ) ) باز راند اين سو : بگو زوتر چه بود\r\nكه ز ميدان آن بچه گويم ربود\r\n( ( 2418 ) ) گفت اى شه با چنين عقل و ادب\r\nاين چه شيد است اين چه فعل است اى عجب ؟\r\n( ( 2419 ) ) تو وراى عقل كلى در بيان\r\nآفتابى ، در جنون چونى نهان ؟\r\n( ( 2420 ) ) گفت اين اوباش رائى مىزنند\r\nتا در اين شهر خودم قاضى كنند\r\n( ( 2421 ) ) دفع مىگفتم مرا گفتند نى\r\nنيست چون تو عالمى صاحب فنى\r\n\r\n","description":"","footnote":"","page_name":" 701 ","page_number":705},
  {"content":"\r\n\r\n( ( 2422 ) ) با وجود تو حرام است و خبيث\r\nكه كم از تو در قضا گويد حديث\r\n( ( 2423 ) ) در شريعت نيست دستورى كه ما\r\nكمتر از تو شه كنيم و پيشوا\r\n( ( 2424 ) ) زين ضرورت گيج و ديوانه شدم\r\nزين گروه از عجز بيگانه شدم\r\nظاهراً شوريده و شيدا شدم\r\nليك در باطن همانم كه بدم\r\n( ( 2425 ) ) عقل من گنج است و من ويرانه ام\r\nگنج اگر پيدا كنم ديوانه ام\r\n( ( 2426 ) ) اوست ديوانه كه ديوانه نشد\r\nاين عسس را ديد و در خانه نشد\r\n( ( 2427 ) ) دانش من جوهر آمد نى عرض\r\nآن بهايى نيست بهر هر غرض\r\n( ( 2428 ) ) كان قندم نيستان شكرم\r\nهم ز من مىرويد و من مىخورم\r\n( ( 2429 ) ) علم تقليدى و تعليميست آن\r\nكز نفور مستمع دارد فغان\r\n( ( 2430 ) ) چون پى دانه نه بهر روشنى است\r\nهمچو طالب علم دنياى دنى است\r\n( ( 2431 ) ) طالب علم است بهر عام و خاص\r\nنى كه تا يابد از اين عالم خلاص\r\n( ( 2432 ) ) همچو موشى هر طرف سوراخ كرد\r\nچون كه نورش راند از در گشت سرد\r\nهمچو موشى هر طرف سوراخها\r\nمىكند غافل ز انوار خدا\r\n( ( 2433 ) ) چون كه سوى دشت و نورش ره نبود\r\nهم در آن ظلمات جهدى مىنمود\r\n( ( 2435 ) ) ور نجويد پر بماند زير خاك\r\nنااميد از رفتن راه سماك\r\n( ( 2436 ) ) علم گفتارى كه آن بىجان بود\r\nعاشق روى خريداران بود\r\n( ( 2437 ) ) گر چه باشد وقت بحث اين علم زفت\r\nچون خريدارش نباشد مرد و رفت\r\n( ( 2438 ) ) مشترى من خداى است و مرا\r\nمىكشد بالا كه الله اشترى\r\n( ( 2439 ) ) خونبهاى من جمال ذو الجلال\r\nخونبهاى خود خورم كسب حلال\r\n( ( 2440 ) ) اين خريداران مفلس را بهل\r\nچه خريدارى كند يك مشت گل\r\n( ( 2441 ) ) گِل مخر گِل را مخور گِل را مجو\r\nز انكه گِل خوار است دايم زرد رو\r\n( ( 2442 ) ) دل بخور تا دايماً باشى جوان\r\nاز تجلى چهره ات چون ارغوان\r\nطالب دل باش تا باشى چو مل\r\nتا شوى شادان و خندان همچو گل\r\n\r\n","description":"","footnote":"","page_name":" 702 ","page_number":706},
  {"content":"\r\n\r\n\r\nدل نباشد آن كه مطلوب گل است\r\nاين سخن را روى با صاحب دل است\r\n( ( 2443 ) ) يا رب اين بخشش نه حد كار ماست\r\nلطف تو لطف خفى را خود سزاست\r\n( ( 2444 ) ) دستگير از دست ما ما را بخر\r\nپرده را بردار و پردهء ما مدر\r\n( ( 2445 ) ) باز خر ما را از اين نفس پليد\r\nكاردش تا استخوان ما را رسيد\r\n( ( 2446 ) ) از چو ما بىچارگان اين بند سخت\r\nكه گشايد جز تو اى سلطان بخت\r\n( ( 2447 ) ) اين چنين قفل گران را اى ودود\r\nكه تواند جز كه فضل تو گشود\r\n( ( 2448 ) ) ما ز خود سوى تو گردانيم سر\r\nچون تويى از ما به ما نزديكتر\r\nبا چنين نزديكيى دوريم دور\r\nدر چنين تاريكيى بفرست نور\r\n( ( 2449 ) ) اين دعا هم بخشش و تعليم توست\r\nور نه در گلخن گلستان از چه رست\r\n( ( 2450 ) ) در ميان خون و روده فهم و عقل\r\nجز ز اكرام تو نتوان كرد نقل\r\n( ( 2451 ) ) از دو پاره پيه اين نور و روان\r\nموج نورش مىرود بر آسمان\r\n( ( 2452 ) ) گوشت پارهء كه زبان آمد از او\r\nمىرود سيلاب حكمت همچو جو\r\n( ( 2453 ) ) سوى سوراخى كه نامش گوشهاست\r\nتا به باغ جان كه ميوه اش هوشهاست\r\n( ( 2454 ) ) شاه راه باغ جانها شرع اوست\r\nباغ و بستانهاى عالم فرع اوست\r\n( ( 2455 ) ) اصل و سرچشمهء خوشى آن است آن\r\nزود تجرى تحتها الانهار خوان\r\nقصهء رنجور گو با مصطفى\r\nز انكه لطف حق ندارد منتهى\r\nشكر نعمت چون كنى چون شكر تو\r\nنعمت تازه بود ز احسان او\r\nعجز تو از شكر ، شكر آمد تمام\r\nفهم كن درياب قد تم الكلام\r\n\r\nآيه\r\n« إِنَّ الله اِشْتَرى مِنَ اَلْمُؤْمِنِينَ أَنْفُسَهُمْ وَأَمْوالَهُمْ بِأَنَّ لَهُمُ اَلْجَنَّةَ 9 : 111 . . . » ( 1 )  ( خداوند از مومنين نفوس و جانها و مالهايشان را در مقابل فردوس برين خريدارى كرده است . )\r\n","description":"","footnote":" ( 1 ) سوره التوبة ، آيه 111 . . ","page_name":" 703 ","page_number":707},
  {"content":"\r\n« . . . وَنَحْنُ أَقْرَبُ إِلَيْه مِنْ حَبْلِ اَلْوَرِيدِ . » 50 : 16 ( 1 )  ( و ما به او از رگ گردنش نزديكتريم ) .\r\n« وَبَشِّرِ اَلَّذِينَ آمَنُوا وَعَمِلُوا اَلصَّالِحاتِ أَنَّ لَهُمْ جَنَّاتٍ تَجْرِي مِنْ تَحْتِهَا اَلأَنْهارُ 2 : 25 . . . » ( 2 )  ( به آنان كه ايمان آورده و اعمال صالحه به جا آورده‌اند آن باغهاى بهشتى را بشارت ده كه چشمه سارهايى در زير آن جارى است ) .\r\nآياتى كه مسئلهء چشمه سارها را در بهشت مطرح كرده است بر دو گروه است :\r\nگروه اول - بطور مطلق مىگويد : بهشت چشمه سارها دارد :\r\n« إِنَّ اَلْمُتَّقِينَ فِي جَنَّاتٍ وَنَهَرٍ . » 54 : 54 ( 3 )  ( پرهيز كاران در باغها و چشمه سارهايى . . . . هستند ) .\r\nمحمد آيهء 15 گروه دوم آياتى هستند كه جملهء « تَحْتِهَا اَلأَنْهارُ » 2 : 25 دارند : البقرة آيهء 25 ، آل عمران آيات 15 و 136 و 195 و 198 ، النساء آيات 13 و 57 و 122 ، المائدة آيات 12 و 119 ، الاعراف آيهء 43 ، التوبة آيات 72 و 89 و 100 ، يونس آيهء 9 ، الرعد آيهء 35 ، ابراهيم آيات 23 و 32 ، النحل آيهء 31 ، الكهف آيهء 31 ، طه آيهء 76 ، الحجج آيات 14 و 23 ، الفرقان آيهء 10 ، العنكبوت آيهء 58 ، الزمر آيهء 20 ، محمد آيهء 12 ، الفتح آيهء 5 و 17 ، الحديد آيهء 12 ، المجادلة آيهء 22 ، الصف آيهء 12 ، التغابن آيهء 9 ، الطلاق آيهء 11 التحريم آيهء 8 ، البروج آيهء 11 ، البينه آيهء 8 .\r\n","description":"","footnote":" ( 1 ) سوره ق ، آيه 16 . .  ( 2 ) سوره البقرة ، آيه 25 . .  ( 3 ) سوره القمر ، آيه 54 . . ","page_name":" 704 ","page_number":708},
  {"content":"\r\nمعناى « تَجْرِي مِنْ تَحْتِهَا اَلأَنْهارُ » 2 : 25 چيست ؟\r\nدر آيات فوق مىگويد : بهشتى كه خداوند براى انسانهاى با ايمان آماده كرده است داراى چشمه سارهايى است كه از زير باغهاى بهشتى در جريان است . دو مسئله در اين موضوع مطرح مىشود .\r\nاول - جريان چشمه سارها در باغهاى بهشتى براى چيست ؟ دوم - چرا اين چشمه سارها از زير باغهاى بهشتى جارى مىشوند ؟ مسئلهء اول با نظر به توصيفاتى كه در باره بهشت شده است ، جريان چشمه سارهاى گوناگون جزئى از مناظر زيباى بهشتى است كه به طور طبيعى فرح بخش مىباشد .\r\nدر مباحث گذشته كه راجع به بهشت و دوزخ مقدارى گفتگو كرديم اين مطلب را متذكر شديم كه درجات بهشت در سراى آخرت بسيار متفاوت است ، اين درجات و مزايا از ميوه هاى خوردنى و مناظر زيباى جسمانى گرفته تا ايام الله و رضوان الله و لقاء الله را در بر دارد .\r\nانسانها با اختلاف در تحصيل كمالات كه از اين دنيا مىروند ، بحسب مراتب كمالشان داراى درجات گوناگون بهشتى مىشوند و همهء آنها به آرامش مخصوص به خود نائل مىشوند .\r\nهر اندازه كه رشد الهى انسان كمتر بوده باشد به ماده نزديكتر بوده و مزايا و لذايذ او از مقولهء مادى خواهد بود ، با اين تفاوت كه مزاياى سراى آخرت ما فوق ماده ، ولى ماده نما خواهد بود كه با روح انسانهاى مزبور سنخيتى داشته باشد و هر اندازه كه رشد الهى انسان رو به اعتلا باشد به مزاياى روحانىتر و ملكوتىتر نزديكتر خواهد شد .\r\nدر عين حال كه انسان به ايام الله و رضوان الله و لقاء الله نزديكتر مىشود چنين نيست كه آن مزاياى مادى نما براى او منفى گردد ، بلكه گام به ما فوق مىگذارد\r\n","description":"","footnote":"","page_name":" 705 ","page_number":709},
  {"content":"\r\nمافوقى كه مادى نما را در اختيار دارد ، بنا بر اين آواز پرندگان زيبا و جريان چشمه سارهاى زلال و كاخهاى مجلل چنان كه در اين زندگانى دنيا براى ما جالب است ، در آن دنيا در قلمروى عالىتر براى ما مطرح مىشود كه باز لذت بخش مىباشد . اگر يك آدم معمولى به تابلوى بسيار زيبايى تماشا كند ، مسلماً لذتى مىبرد و يك نقاش هنرمند برجسته هم به همان تابلوى بسيار زيبا مىنگرد ، ولى لذت اين نقاش از حيث عظمت هرگز قابل قياس با لذت آن آدم معمولى نخواهد بود .\r\nمسئلهء دوم - اختصاص جريان چشمه سارها از زير زمين باغهاى بهشتى است ، مسلم است كه جريان اين چشمه سارها در بهشت براى بهره بردارى ضرورى يا التذاذ زيبايى آنها مىباشد ، بنا بر اين مقصود از « تحتها » آن اصطلاح زير زمينى آبها نيست كه بدون استخراج كارى صورت نمىدهد ، در نتيجه بايستى يك يا چندى از احتمالات ذيل را در اين باره بپذيريم :\r\nاحتمال اول - مقصود سطح باغهاى بهشتى است و استعمال تحت در سطح زمين با نظر به درختان و ساير اجسام مرتفع شايع بوده است ، در قرآن مجيد در داستان بيعت رضوان همين استعمال وجود دارد :\r\n« لَقَدْ رَضِيَ الله عَنِ اَلْمُؤْمِنِينَ إِذْ يُبايِعُونَكَ تَحْتَ اَلشَّجَرَةِ . » 48 : 18 ( 1 )  ( خداوند از مؤمنين خشنود شد موقعى كه در زير درخت با تو بيعت كردند ) .\r\nحتى در استعمالات فارسى هم مىگوييم : در زير فلان درخت آرميده بوديم ، مسلما زير درخت حقيقى نيست ، بلكه سطحى از زمين است كه ساقه ها و شاخه هاى درخت در بالاى سر قرار مىگيرد .\r\nاحتمال دوم - كلمهء تحت در اجسام منفصل به كار برده مىشود ، در اين صورت به معناى تسلط مىباشد . مثلًا گفته مىشود : « المال تحته » ( 2 )  در فارسى هم گفته مىشود :\r\n","description":"","footnote":" ( 1 ) سوره الفتح ، آيه 18 . .  ( 2 ) مفردات قرآن ، راغب اصفهانى ، ص 72 . . ","page_name":" 706 ","page_number":710},
  {"content":"\r\n\r\nاشخاص يا مال زيادى زير دست دارد ، بنا به اين احتمال مقصود از جريان آب در زير سطح بهشت در اختيار قرار گرفتن آب به بهشتيان است .\r\nاحتمال سوم - گفته مىشود كه مقصود بيان زيبايى منظره بهشت است ، جريان آب در زير سطح ماده شفاف بهشتى با در نظر گرفتن تنوع چشمه سارها زيبايى فوق العاده اى دارد .\r\nبهلول ديوانه نما كيست ؟\r\nچهار نفر در تاريخ اسلامى به نام بهلول معروفاند :\r\n1 - بهلول احمد بن حسين .\r\n2 - بهلول بن بشر شيبانى .\r\n3 - بهلول بن راشد .\r\n4 - بهلول بن عمرو الصيرفى .\r\nعاقل ديوانه نما شخص چهارم بوده است . وفاتش در حدود سال 190 هجرى است اين شخص در كوفه متولد شده و مىگويند : هارون الرشيد او را به بغداد احضار نموده است . ( 1 )  داستان اين بهلول را قاضى نور الله شوشترى به ترتيب ذيل نقل مىكند : « الشيخ الفاضل الواصل بن عمر و العاقل روح الله روحه ، و او وهب بن عمرو است كه از عقلاى مجانين بود و بىخبران او را ديوانه مىخوانند . مولد او كوفه است ، چنان كه در تاريخ گزيده مسطور است از بنى اعمام هارون الرشيد عباسى بوده و تلميذ خاص حضرت امام همام جعفر صادق عليه السلام بوده و در زمرهء متقيان عصر خود بوده .\r\nنقل است كه هارون بواسطهء حفظ ملك عقيم همواره در دفع امام واجب التعظيم بود و بهانه ها مىانگيخت كه آن حضرت را بدرجهء شهادت برساند و خاطر از او جمع گرداند ، تا آن كه در آن ايام امام را متهم به داعيهء خروج نمود و از متقيان زمان خود يكى از آن جمله بهلول بود استفسار اباحهء قتل امام معصوم نمود ، ديگران فتوا دادند\r\n","description":"","footnote":" ( 1 ) الاعلام ، خير الدين زركلى ، ج 2 ، ص 56 . . ","page_name":" 707 ","page_number":711},
  {"content":"\r\nو بهلول به خدمت حضرت امام رفت و از صورت واقعه خبر داد و التماس نمود كه او را در آن باب ارشادى نمايد : آن حضرت فرمودند كه خود را گسسته مهار و ديوانه و بىوقار ظاهر مىساز . بهلول بمقتضاى اشارهء واجب الاطاعه عمل نمود و خود را از تكليف هارون خلاص فرمود . » ( 1 )  سيد نعمة الله جزائرى علت به ديوانگى زدن بهلول را به شكل ديگرى نقل كرده است . او مىگويد :\r\n« نقل شده است كه هارون الرشيد مىخواست يك نفر را به قضاوت انتخاب كند ، با ياران خود مشورت نموده ، آنها گفتند كسى جز بهلول صلاحيت قضاوت را ندارد ، هارون بهلول را احضار كرده گفت : اى شيخ به ما كمك كن ( 2 )  بهلول گفت چه چيزى به تو كمك كنم ؟ هارون پاسخ داد : با كار قضاوت .\r\nبهلول گفت : من صلاحيت اين كار را ندارم هارون گفت : همهء اهل بغداد در صلاحيت تو اتفاق نظر دارند .\r\nبهلول مىگويد : سبحان الله من به نفس خود آشناترم از آنها و با اين اعتراف در بارهء خودم صلاحيت قضاوت را ندارم ، زيرا - يا راست مىگويم و يا دروغ اگر راست مىگويم بدون شايستگى چگونه متصدى اين منصب باشم و اگر دروغ مىگويم ، دروغگو صلاحيت قضاوت را ندارد .\r\nهارون و يارانش اصرار زيادى كردند كه بهلول منصب قضاوت را بپذيرد ، تا حدى كه گفتند نمىتوانى از دست ما خلاص شوى مگر اين كه شغل قضاوت را قبول كنى .\r\nبهلول مىگويد : اگر ناچار از اين كاريد ، مهلتى بدهيد تا در اين باره فكرى كنم مهلت دادند ، او رفت و در روز دوم بهلول را ديدند كه ديوانه وار سوار بر نى يا\r\n","description":"","footnote":" ( 1 ) مجالس المؤمنين - قاضى نور الله شوشترى ، چاپ سنگى ، تهران ، 1268 ، ص 250 . .  ( 2 ) اين جمله « كمك كن » را به قرينهء جواب ترجمه كرديم و عبارت به نظر صحيح نمىرسد آن چه كه وجود دارد اين است « على علمنا هذا » و به طور اطمينان در چاپ اشتباه شده است . . ","page_name":" 708 ","page_number":712},
  {"content":"\r\n\r\nچوب شده و مىگويد : مردم كنار برويد كه اسم به شما لگد نزند وقتى كه داستان بهلول را به هارون گفتند : هارون گفت : بهلول ديوانه نشده است ، بلكه دين خود را برداشته و فرار كرده است . » ( 1 )  اما اصل داستانى را كه جلال الدين در بارهء بهلول نقل مىكند در كتابهاى معروف ديده نشده است .\r\nفقط نيكلسون مىگويد : داستان مزبور را ابو ليث سمرقندى در كتاب بستان العارفين نقل كرده است .\r\n\r\n( ( 2413 ) ) چون ز شوُى اولش كودك بود\r\nمهر و كل خاطرش آن جا رود\r\n\r\nمادامى كه اثر يك موجود يا يك شخصيت در مقابل ديده گان قرار بگيرد توجه به آن موجود يا شخصيت امرى است طبيعى\r\nارتباط اشياء با آثار و خواصى كه دارند موجب حصول تداعى معانى از هر دو طرف ( شيئى و خاصيتش ) مىگردد .\r\nيعنى با بروز علت در خاطره ، معلول نيز به صفحهء خاطره كشيده مىشود و بالعكس - با بروز معلول در خاطره علت هم در دنبالش ظهور پيدا مىكند .\r\nاين مسئله در مباحث تداعى معانى مورد بررسى روان شناسان قرار مىگيرد . يك نكتهء مهم را كه توجه به آن لازم است در اين جا متذكر مىشويم :\r\nهر اندازه كه يك موضوع براى انسان با اهميت جلوه كند ، در متن خاطره انسان بيشتر تثبيت شده و خواص و لوازمش را در حاشيه ها يا به دنبالش مىكشاند و هر چه كه آن اهميت به اصل حيات نزديكتر شود نفوذش در ( من ) گسترده تر و عميقتر گشته و همان اهميت نه تنها به آثار و خواص آن موضوع ، بلكه به مقدمات\r\n","description":"","footnote":" ( 1 ) الانوار النعمانية - ص 18 ، چاپ 1319 . . ","page_name":" 709 ","page_number":713},
  {"content":"\r\nو علل آن نيز سرايت كرده در نتيجه در موقع تداعى معانى مانند حلقه هاى يك زنجير پيوسته در صحنهء خاطرات به جريان مىافتد . اين اصل به هيچ وجه قابل ترديد نيست .\r\nاما اصل نكته اين است كه اين گونه ثبات و نفوذ موضوعات در ( من ) مانند اين كه قشر غير قابل نفوذى در سطح ( من ) ايجاد مىكند به طورى كه ( من ) مفروض از توجه و گرايش و جريان بىطرف بر كنار مىگردد ، گويى ( من انسانى ) يك عينك ثابت به چشمانش زده است و تمام موضوعات و رويدادها را با آن عينك مىبيند و غالباً به طور ناخود آگاه در آنها داورى مىكند .\r\nاين كه حافظ مىگويد :\r\n\r\nغلام همت آنم به زير چرخ كبود\r\nز هر چه رنگ تعلق پذيرد آزاد است\r\n\r\nشايد مقصود همين معنى است كه متذكر شديم ، اين تعلقها بدون توجه به آزادىهاى حقوقى مىتوانند انسان را بردهء صد در صد تسليم خود نمايند .\r\nشدت اين بردگى و وخامت آن از بردگىهاى حقوقى خيلى بيشتر بوده شايد قابل مقايسه با يكديگر نباشند به زير بار تعلقها نرفتن و روح را در قلمرو و آزادى خود نگاه داشتن احتياج به عظمت روحى دارد .\r\nهر يك از تعلقهايى كه در ( من ) انسانى جاى گير مىشود ، اگر از نظر وجود منحصر به خود بود ، باز تا حدودى مسئله آسان مىگشت ، ولى مطلب به اين سادگىها نيست ، زيرا - چنان كه گفتيم : هر يك از موضوعات هر اندازه كه خود را به انسان با اهميتتر جلوه مىدهد ، اين اهميت به آثار و خواص و مقدمات و انگيزه هاى آن موضوع سرايت كرده و بدون اين كه انسان توجهى داشته باشد ، واحدهاى زنجيرى تعلقات كه ناشى از جريان افتادن يك حلقه است به دست و پاى روح انسانى مىپيچد .\r\n","description":"","footnote":"","page_name":" 710 ","page_number":714},
  {"content":"\r\n\r\n\r\n( ( 2423 ) ) در شريعت نيست دستورى كه ما\r\nكمتر از تو شه كنيم و پيشوا\r\n\r\nقضاوت و شرايط آن به طور اجمال\r\nتا يك زندگانى اجتماعى براى افرادى از انسانها تصور شود ، ضرورت قانون براى آن اجتماع آن چنان بديهى است كه قابل ترديد نيست .\r\nقانون از آن جهت كه مانند يك قانون طبيعى نيست كه در جريان خود به اميال و مقاومتهاى ( مىخواهم ) ها بر خورد نكند ، بلكه هر قانونى اگر چه منشا طبيعى هم داشته باشد براى كليت آن به قرار داد و تكميل مقتضاى طبيعى نياز خواهد افتاد ، اين قوانين اغلب روى حق و تكليف كه مانند دو قطب مثبت و منفى هستند در تنظيم روابط بنا گذارى مىشود .\r\nاشتباه و جهل و سود جويى اغلب افراد انسانى باعث مىشود كه قوانين مقرره به طور خود كار نتواند از عهدهء تنظيم روابط و جريان صحيح حق و تكليف بوده باشد ، بدين جهت است كه بشر احتياج به قاضى ( داور ) پيدا مىكند كه قوانين مقرره را در موقع اشتباه يا اخلال به حق و تكليف در موارد شخصى تطبيق نموده و وضع موجود را از روى قانون روشن ساخته به مقامات اجرايى بسپارد .\r\nمقام قضاوت فوق العاده با عظمت و حساس است و به طورى كه در جملات امير المؤمنين على بن ابى طالب عليه السلام ديده مىشود اشخاص معدودى شايستهء اشغال چنين مقامى مىباشند ، امير المؤمنين در فرمان مالك اشتر چنين مىگويد :\r\n« ثم اختر للحكم بين الناس افضل رعيتك فى نفسك ممن لا تضيق به الامور و لا تمحكه الخصوم و لا يتمادى فى الزله ، و لا يحصر من الفيء الى الحق إذا عرفه و لا تشرف نفسه على طمع و لا يكتفى بأدنى فهم دون اقصاه ، و اوقفهم فى الشبهات ، و آخذهم بالحجج و اقلهم تبرما بمراجعة -\r\n","description":"","footnote":"","page_name":" 711 ","page_number":715},
  {"content":"\r\nالخصم و اصبر هم على تكشف الامور و اصرمهم عند اتضاح الحكم ممن لا يزدريه اطراء و لا يستميله اغراء و اولئك قليل . ثم اكثر تعاهد قضائه و افسح له فى البذل ما يزيل علته و تقل معه حاجته الى الناس ، و اعطه من المنزلة لديك ما لا يطمع فيه غيره من خاصتك ليأمن بذلك اغتيال الرجال له عندك ، فانظر فى ذلك نظرا بليغا فان هذا الدين قد كان اسيرا فى ايدى الاشرار يعمل فيه با الهوى و تطلب به الدنيا . » ( 1 )  ( اى مالك ، براى قضاوت ميان مردم كسى را انتخاب كن كه برترين مردم در نظر تو باشد .\r\n[ براى قاضى شروط ذيل در نظر بگير : 
  ] 1 - امور و رويدادهايى كه براى روشن شدن به او مطرح شده است در تنگنايش نيندازد .\r\n2 - خصماء كه براى احقاق حق يا براى جلب سود و دفع ضرر در مقابل او قرار گرفته‌اند او را خشمگين نسازند ، تحمل و شكيبايى داشته باشد كه متداعىها شخصيت او را به هيجان نيندازند و به لجاجت نيفتد .\r\n3 - اگر به لغزشى دچار شد ، همان لحظه كه به لغزش خود متوجه شد و حق را شناخت فوراً بر گردد و از آن لغزش دست بر دارد .\r\n4 - هرگز نفس خود را به حرص و طمع مشرف نسازد ، حرص و آز شخصيت او را از او نربايد .\r\n5 - به درك و فهم ابتدايى و سطحى در بارهء موضوعات و مسائل مورد قضاوت قناعت نورزد ، بلكه بايستى حد اكثر توانايىاش را در شناسائى حق و باطل به كار ببرد .\r\n6 - قاضى بايستى در موقع روبه رو شدن با تاريكىها و شبهات بيشتر از همه قدرت توقف و تحمل براى كشف واقع داشته باشد .\r\n7 - در كشف واقعيات بيشتر از همه پاى بند حجت و دليل باشد .\r\n","description":"","footnote":" ( 1 ) نهج البلاغه ، فرمان مبارك امير المؤمنين عليه السلام به مالك اشتر . . ","page_name":" 712 ","page_number":716},
  {"content":"\r\n8 - به جهت مراجعهء خصماء ملالت و تنگى حوصله در خود احساس نكند .\r\n9 - براى كشف حقايق بردبارترين مردم باشد .\r\n10 - هنگامى كه واقعيت كشف شد و حكم براى او روشن گشت در صادر كردن حكم قاطعانه ترين مردم بوده باشد . [ مسامحه و سستى در حكم نداشته باشد 
  ] .\r\n11 - قاضى بايستى از كسانى باشد كه تعريف و مدح و ثنا او را سبك نكند و شخصيت او را به هيجان نياورد كه در حكم كردن منحرف شود .\r\n12 - تمايل او را فريب تمجيد و تعظيم نخرد . [ عدهء قضاتى كه داراى اين شرايط باشند خيلى كماند 
  ] .\r\nاما وظايف دولت در مقابل قاضى ، دولت سه وظيفهء فوق العاده با اهميت در مقابل قاضى دارد :\r\n1 - كارهاى قضايى آنان را همواره زير نظر بگيرد [ با اين كه اوصاف و شرايط نهايى را در بارهء قاضى بيان فرموده است و بايستى قاضى واجد شرايط مزبوره بوده باشد با اين حال وظيفه متصدى دولت است كه قاضى را رها نكند ، با تعيين فرد يا هيئتى از متخصصين عادل را براى بررسى به كارهاى قضات بگمارد .\r\n2 - مقدار معينى براى قاضى به عنوان حقوق مقررى وضع مكن ، بلكه بايستى احتياج او بر آورده شود ، تا كوچكترين تمايل و غرض ورزى در او راه نيابد .\r\n3 - رابطهء قضات با متصدى دولت بايستى به طورى تنظيم شود كه هيچ يك از نزديكان دولت نتوانند طمعى در دگرگون ساختن مقام قاضى در دستگاه دولت داشته باشند .\r\n[ يكى از مهمترين نتايج اين رابطهء شايسته اينست كه قاضى از غافلگير ساختن او در نزد دولت اطمينان خاطر خواهد داشت . 
  ] اى مالك در مسئله قاضى و شرايط قضاوت و وظايف دولت در بارهء قاضى نظر رسا و دقيق داشته باش ، زيرا - اين دين در دوران گذشته در دست اشرار اسير بوده و با هوى و هوس و طلب مال و جاه با اين دين معامله مىكردند . )\r\n","description":"","footnote":"","page_name":" 713 ","page_number":717},
  {"content":"\r\nشرايط فقهى قاضى را كه تا ده شرط مىشمارند :\r\n1 - بلوغ - شخص غير بالغ نمىتواند قاضى باشد اگر چه نزديك به بلوغ و و باهوش و استعداد ، بلكه اگر چه مجتهد هم بوده باشد .\r\n2 - عقل - كسى كه اختلال روانى داشته باشد نمىتواند متصدى قضاوت باشد اگر چه جنون و اختلال روانىاش از آن نوع بوده باشد كه به معرفت او در بارهء قانون و تطبيقش به مورد مربوط نباشد .\r\n3 - اسلام - شخص غير مسلمان نمىتواند نتيجه امور قضايى مسلمين را به عهده بگيرد . اگر چه قضاوت و حكم غير مسلمين در بارهء خودشان نافذ و اگر چه نتيجهء حكم مفروض و اثر آن مربوط به مسلمان بوده باشد مطابق حكم صادره ترتيب اثر داده خواهد شد .\r\n4 - ايمان - قاضى بايستى واجد ايمان بوده باشد ، ادلهء فراوانى وجود دارد كه اين شرايط را اثبات مىكند .\r\n5 - عدالت .\r\n6 - مشروع بودن تولد - بدين جهت ولادت نامشروع مانع از تصدى مقام قضاوت مىباشد ، اين شرط دليل بىارزش بودن خود والد الزنا نيست كه گفته شود : ولد الزنا چه گناهى كرده است ؟ زيرا دلايل عقلى و نقلى فراوانى وجود دارد كه تقصير را از خود فرزند نفى مىكند ، بلكه اين محروميتها براى جلوگيرى از روابط نامشروع و تاديب پدران و مادران است .\r\n7 - قاضى بايستى از صنف مرد باشد .\r\n8 - بايستى احكام قضاوت را كاملًا بداند .\r\n9 - آزادى حقوقى - اين شرط را بعضى از فقها براى قاضى ذكر كرده‌اند ، ولى دليلى ندارد .\r\n10 - اجتهاد - قضاوت از روى تقليد از فتواى ديگرى مجاز نيست و بايستى\r\n","description":"","footnote":"","page_name":" 714 ","page_number":718},
  {"content":"\r\n\r\nخود قاضى صاحب نظر بوده باشد . دو شرط اخير ( 9 و 10 ) مورد بحث فقها است .\r\nاما شرايط دوازده گانه اى را كه امير المؤمنين عليه السلام در نهج البلاغه فرموده‌اند ممكن است در يك معناى وسيعى از عدالت قرار داد كه در شرايط پنجم فقاهى متذكر شديم ، ولى بنا به تعريف عدالت چنان كه در روايت موثق و مورد عمل فقها آمده است بعضى از شرايط دوازده گانه ما فوق عدالت رسمى مىباشد . بدين جهت مىتوان گفت : عدالتى كه در قاضى شرط است ما فوق عدالت رسمى براى امامت و شهادت مىباشد ، چنان كه در عدالت مرجع فتوا نيز مسئله صائنا لنفسه مخالفا لهواه ( خويشتن دار و مخالف هوا به طور مطلق ) ما فوق عدالت رسمى است .\r\n\r\n( ( 2427 ) ) دانش من جوهر آمد نى عرض\r\nآن بهايى نيست بهر هر غرض\r\n\r\nبراى رسيدن به اغراض نفسانى دانش را به عنوان قيمت نپردازيد\r\nدر بازار پر آشوب نيمهء دوم قرن بيستم ، بيست و يكمين تمدن انسانها همه چيز انسان و انسانيت را در صورت كاملًا به معرض فروش در آورده است . فلسفه و علم فروشى هم از اين معركهء شگفت انگيز بر كنار نبوده ، دوشا دوش فروشندگان ساير شئون انسانى دسته جاتى را مىبينيم كه در يك مكتب بالخصوص كارتل فلسفه و علم تشكيل داده‌اند ، افرادى را مىبينيم كه طبق روى سر گذاشته و با صداى بلند فرياد مىزنند :\r\nآى فلسفه مىفروشيم آى علم مىفروشيم اينان در مقابل فروش علم و فلسفه چه دريافت مىدارند ؟ جواب اين سؤال متوقف بر اين است كه اين فروشندگان ( خود طبيعى ) شان را چگونه تفسير كرده و براى آن چه احتياجى احساس مىكنند ، ثروت و مقام و\r\n","description":"","footnote":"","page_name":" 715 ","page_number":719},
  {"content":"\r\nشهرت و حساسيت در بارهء جهل . . . هر يك از اينها مىتوانند كالايى باشند كه مورد خريدارى علم و فلسفه فروشان بوده باشد .\r\nگروه ديگرى هم پيدا مىشوند كه علم و فلسفه مىفروشند يكى يا چند عدد از امور مزبوره را به عنوان حق دلالى دريافت نموده و محصول تعليم و تربيت و علم را به طبقات ما فوق تحويل مىدهند .\r\nاين دانشها با درون صاحبانش ارتباطى ندارد ، به شخصيتهاى درونى حقيقى آنها وارد نشده است كه با جنبهء ملكوتى شخصيت انسانى شان در هم آميخته و هنگامى كه به وسيلهء زبان يا قلم يا كردار در خارج منعكس مىشود قدرت سازندگى داشته باشد . موقعى كه علم و معرفت از شخصيت واقعى انسانى اشباع نشد به شكل يك عده محتويات ذهنى در مىآيد كه با عوامل و انگيزه مناسبى دگرگون مىشود يا از بين مىرود . مگر علت ديگرى به تناقض گويىهاى اغلب نويسندگان و متفكرين امروزى چه شرقى و چه غربى غير از اين پا در هوا بودن معلومات اندوخته شده مىتوان تصور نمود . در صورتى كه نفوذ معرفت در اعماق شخصيت ، روح انسانى را مىشوراند و معلومات را صيقلى مىكند و به روشنايى آن معلومات ديده گان درونى انسان حقايق ديگر را هم مىبيند . اين است معناى بيت جلال الدين كه مىگويد :\r\n\r\nدانش من جوهر آمد نى عرض\r\nآن بهايى نيست بهر غرض\r\nكان قندم نيستان شكرم\r\nهم ز من مىرويد و من مىخورم\r\n\r\n","description":"","footnote":"","page_name":" 716 ","page_number":720},
  {"content":"\r\n\r\n\r\n( ( 2429 ) ) علم تقليدى و تعليمى است آن\r\nكز نفور مستمع دارد فغان\r\n\r\nاين دانش تقليدى و تعليمى حرفه اى از بىميلى خريداران احساس سقوط نموده و فغانش بلند مىشود\r\nآرى ، علم را بدست آورده بود براى آن كه از او بشنوند و بپذيرند و به علو مقام او عقيده مند شوند ، دود چراغ خوردن و كاغذ پاره اى به دست آوردن به توقع پيدا كردن رسميت .\r\nعمرى را سپرى كردن و ذهن را به شكل صندوق ضبط صوت در آوردن و آن را براى تثبيت موقعيت در اجتماع منعكس كردن همواره و در هر گونه شرايط رونق و رواجى نخواهد داشت ، اين كالا بالاخره با كسادى نابود كننده مواجه خواهد گشت ، روح اين فروشنده در هنگام كسادى بازارش چنان تيره و تار مىشود كه دستگاه با عظمت هستى براى او جز يك سيه چال تاريك چيزى جلوه نخواهد كرد ، در اين موقع طعم مضمون بيت ذيل را كه به فخر رازى نسبت داده‌اند خواهد چشيد :\r\n\r\nو لم نستفد من بحثنا طول عمرنا\r\nسوى ان جمعنا فيه قيل و قال (\r\n\r\nاز اين همه كاوش علمى كه در طول زندگانى انجام داديم ، بهره اى جز گرد آوردن مشتى قيل و قال نبرديم ) .\r\nاگر بيدار شود دو بيت ذيل را هم زمزمه خواهد كرد :\r\n\r\nافسوس كه مرغ عمر را دانه نماند\r\nاميد به هيچ خويش و بيگانه نماند\r\nدردا و دريغا كه در اين مدت عمر\r\nاز هر چه بگفتيم جز افسانه نماند\r\n\r\n","description":"","footnote":"","page_name":" 717 ","page_number":721},
  {"content":"\r\n\r\n\r\n( ( 2432 ) ) همچو موشى هر طرف سوراخ كرد\r\nچون كه نورش راند از در گشت سرد\r\n\r\nاگر در كاوشهاى علمى از نورانيت واقعى بينى روىگردان شويد بالاخره عمر شما در كاوشها در تاريكى سپرى خواهد گشت\r\nبراى به دست آوردن معرفت در ميان چار ديوار جهان طبيعت مشغول تحليل و تجزيه و تركيب مىشويم ، اين تجزيه و تركيبها گاهى براى به دست آوردن هدفهاى جزئى زندگانى است ، مانند تهيهء وسايل گوناگون زندگانى .\r\nجاى ترديد نيست كه اين روش با نظر به اهميت زندگانى طبيعى ما مفيد و ضرورى مىباشد .\r\nاما ارزش اين معارف از ارزش خود هدف كه عبارت است از تهيهء وسايل زندگانى بالاتر نخواهد بود .\r\nاگر بپذيريم كه آماده كردن وسايل زندگانى طبيعى هدف ايده آل هستى انسانها نيست ، مجبوريم اين حقيقت را قبول كنيم كه به دست آوردن معارف براى زندگانى مزبور نيز هدف اعلاى هستى انسانى نمىباشد .\r\nاين تجزيه و تحليل كه ضرورتى به اندازهء ضرورت تنفس براى زندگى دارد مورد بحث و انتقاد هيچ عاقلى نيست ، آن چه كه از نظر عالىتر براى شخصيتهاى رشد يافته مطرح است ، مسئلهء ما فوق زندگى طبيعى است كه به طور قطع مطلوب همهء شخصيتهاى رشد يافته است .\r\nبراى به دست آوردن اين زندگى ايده آل علمى لازم است كه بتواند اشباع كنندهء آن مطلق باشد كه در مفهوم ايده آل وجود دارد . به دست آوردن اين علم به جهان بينى كلى نيازمند است كه اديان از يك طرف و مكتبهاى فلسفى از طرف ديگر به عهده مىگيرند ، با نظر دقيق ، آن مكتبهاى فلسفى كه نفوذ در اعماق هستى را برنامهء اساسى\r\n","description":"","footnote":"","page_name":" 718 ","page_number":722},
  {"content":"\r\n\r\nخود قرار داده‌اند به قول جلال الدين شبيه به كاوش هوش در لابلاى ديوارها و زير زمينها است اين كاوشها ميدانهاى ناچيزى براى ديدگاه فلاسفه مكتب ساز باز مىكند ، حتى اقتدار فكرى آنان نيز اجازه نمىدهد كه ناچيزى ميدانهاى باز شده در مقابل ديدگاهشان را منكر شوند ، اينان بهتر از ديگران مىدانند كه جواب هر سؤالى در قلمرو جهان بينى سؤالات ديگرى را در دنبال خود مىكشد .\r\nاين مسئله كه گفتيم جاى ترديد مطلعين از وضع مكتبهاى فلسفى نيست . آن چه كه اهميت دارد مضمونى است كه جلال الدين در بيت مورد تحليل آورده است ، او مىگويد :\r\n\r\n( ( 2432 ) ) همچو موشى هر طرف سوراخ كرد\r\nچون كه نورش راند از در گشت سرد\r\n\r\nدر اين بيت جلال الدين به يك معناى فوق العاده دقيق اشاره مىكند و آن اين است كه : اين جهان بينان هنگامى كه در موقع كاوش بر وزنه هايى مىرسند كه پشت پردهء طبيعت را نشان مىدهد ، بدان جهت كه هدف گيرى آنها فقط شناخت جهان ماده و حركت و كيفيتها و كميتهاى حاكم در آنها است اگر هم از آن روزنه ها يك روشنايى شعاعى به قلمرو تحقيقشان بيفكند ، خيره گشته باز بر مىگردند و همان گل و خاك و كلوخ را مىكاوند .\r\n\r\n( ( 2440 ) ) اين خريداران مفلس را بهل\r\nچه خريدارى كند يك مشت گل\r\n\r\nعلم را كه گران بهاترين حقايق است به خريداران مفلس نفروشيد\r\nاى علم فروشان بىنوا اى خود فروشان محروم از سود بياييد دور اين خريداران مفلس را خط بكشيد ، هيچ مىدانيد كه غير از خدا هيچ كس نمىتواند ارزش واقعى علم و شخصيت شما را بدهد ؟ هيچ مىدانيد كه يك مشت گل ناچيز نه تنها\r\n","description":"","footnote":"","page_name":" 719 ","page_number":723},
  {"content":"\r\n\r\nقيمت گوهر گرانبها را نمىتواند بپردازد ، بلكه اصلا نمىتواند اطلاعى از عظمت گوهر گرانبها داشته باشد ، زيرا - خريدار علم واقعى كسى است كه مىداند كه اين گوهر بس شريف قابل خريد و فروش نيست ، چگونه مىتوان آن را در معرض خريد و فروش قرار داد ؟ بلكه او احساس مىكند كه وجود او مانند چراغى است كه مىتواند وسيلهء روشن شدن چراغهاى ديگر باشد يا نظير وسيلهء انتقال نيرو است ، كارى كه او كرده است در جريان نيرو عايقى به وجود نياورده است ، وقتى كه او مىداند نيرو از آن او نيست پس چه چيز را در معرض فروش بگذارد . اگر آن خريدار اطلاعى از حقايق فوق ندارد ، بايستى با تمام خلوص نيت بكوشى كه تقاضاى روح او را برايش اثبات كنى تا به همان مرحلهء فوق برسد . اگر تعليم و تربيت اين اثر را در وى ايجاد نكرد ، همان مشت گل است كه نمىتواند خريدار علم و شخصيت تو باشد .\r\n\r\n( ( 2444 ) ) دستگير از دست ما ما را بخر\r\nپرده را بردار و پردهء ما مدر\r\n( ( 2445 ) ) باز خر ما را از اين نفس پليد\r\nكاردش تا استخوان ما را رسيد\r\n\r\nخداوندا پيش از آن كه پردهء موجوديت ما دريده شود و با اسف انگيزترين وضع با تو و با خويشتن روبه رو شويم با عنايات ربانيت پرده هاى ظلمانى جهل و هوى پرستى را از مقابل حواس ما بردار\r\nدر همين جهان طبيعت پا بزندگى مىگذاريم ، مقدارى از عناصر مادى را در وجود خود مستهلك مىسازيم ، موجوديتى بدست مىآوريم ، لذت مىچشيم و با درد و اندوه گلاويز مىشويم ، چند صباحى از روى تكبر و نخوت در اين خاكدان قدم بر مىداريم ، سود مىدهيم و سود مىگيريم ، دردى در ديگران ايجاد مىكنيم و دردى\r\n","description":"","footnote":"","page_name":" 720 ","page_number":724},
  {"content":"\r\nرا متحمل مىشويم . هر صبحگاه كه از خواب بر مىخيزيم موجودى هستيم كه از حوادث گذشته تبلور يافته‌ايم و براى رويدادهاى آينده اعلام پذيرش كرده‌ايم .\r\nدر اين تجزيه و تركيبها كه سير و سياحت كنان رهسپار نقطه هاى مجهول هستيم ، خود نيز مورد سير و سياحتيم و در هر حال و در هر گونه شرايط سطوح بسيار ناچيزى از اندوخته هاى عمر براى خود ما و ديگران آشكار مىشود و بقيهء سطوح و خطوط و ساير واحدهاى اندوخته شدهء ما زير پرده هاى گذشت زمان هم براى خود ما و هم براى ديگران پوشيده مىماند ، مسلم است كه اگر اين پرده ها بر كنار شود و موجوديت ما آن چنان كه تبلور يافته است مورد تماشاى ما قرار بگيرد ، ضمناً امكاناتى را كه يك انسان را تا درجهء اعلاى هستى ارتقاء مىبخشد نيز به ما نمودار بسازند ، در اين موقع است كه مىفهميم ما خود را به چه چيزى يا به كدامين كسى فروخته‌ايم .\r\nمهربان پروردگارا پيش از اين كه پردهء موجوديت ما دريده شود و نابودى سرمايهء شخصيت در امتداد عمر گرانبها سقوط ابدى ما را اعلام كند ، در هر صبحگاه و شامگاه پردهء جهالت را از ديده گان ما بر كنار فرماى ، باشد كه خود را دريابيم و با دريافتن واقعيت خويش از بقيهء سرمايهء شخصيت انسانى بهره بردارى كنيم .\r\nبار الها وجدان و عقل بىسلاح ما را از چنگال خونين نفس باز گير ، اين نفس حيوانى ما است كه نه تنها موجوديت ما را دستخوش خيالات و لذايذ زود گذر كرده است ، بلكه اين هستى با عظمت را كه جلوه گاه مشيت تست تيره و تار ساخته است كارد بران اين نفس پليد تا اعماق وجدان و عقل ما نفوذ كرده است .\r\n\r\n( ( 2448 ) ) ما ز خود سوى تو گردانيم سر\r\nچون تويى از ما به ما نزديكتر\r\nبا چنين نزديكيى دوريم دور\r\nدر چنين تاريكيى بفرست نور\r\n\r\n","description":"","footnote":"","page_name":" 721 ","page_number":725},
  {"content":"\r\n\r\nچه تاريكى جانكاه تر از اين كه انسان به حقيقتى كه نزديكتر از خود او به خود اوست آگاهى نداشته باشد . خداوندا هيچ نورى توانايى روشن ساختن اين تاريكى شگفت انگيز را ندارد ، نورى از بارگاه ربوبىات در اين تاريكى فروزان بساز\r\nبراى توضيح اهميت مطلب فوق اين مقدمه را در نظر بگيريم :\r\nبراى شناسايى موضوعاتى كه براى ما مطرح مىشود شرايطى وجود دارد كه بدون آنها ما نمىتوانيم به شناسايى آن موضوعات نايل شويم . اين شرايط در مباحث علم المعرفه مورد بررسى قرار مىگيرد .\r\nدر اين مبحث ما تنها با شرط فاصله ميان ادراك كننده و ادراك شده سر و كار داريم . مىگوييم : علمى كه در بارهء موضوعات براى ما حاصل مىشود دو قسم عمده دارد :\r\nقسم اول : علم حصولى - علمى است كه از تماس ذهن انسانى با يك موضوع خارج از آن حاصل مىشود ، مانند علم به اين كه براى روييدن درخت آب لازم است آب و درخت و روييدن و لزوم مفاهيمى خارج از خود انسان هستند .\r\nانعكاس آن مفاهيم به تنهايى يا در صورت تركيبى در ذهن انسان با اشراف ذهن به آن علم حصولى ناميده مىشود .\r\nقيد اشراف را براى اين جهت متذكر شديم كه مجرد انعكاس صور اشياء در ذهن به طورى كه ذهن فقط نقش آيينه اى داشته باشد علم نيست ، اگر هم عده اى اصرار بورزند كه مطلق انعكاس موضوعات و روابط را در ذهن علم بنامند زياد مهم نيست ، زيرا - مىتوان مفهوم بسيار وسيعى را براى علم منظور نمود كه شامل كوچكترين انعكاس و عالىترين علم مركب بوده باشد .\r\nقسم دوم - علم حضورى - مىگويند : اين نوع فقط منحصر به ادراك ذات است كه خود هشيارى و خود آگاهى نيز مىتواند اين معنى را برساند .\r\nشايد با اطمينان بگوييم : كه در پديده هاى روانى ما شگفت انگيزتر از اين حالت وجود ندارد و چه پديدهء بهت آورتر از اين كه تناقض صريحى را در خود هضم\r\n","description":"","footnote":"","page_name":" 722 ","page_number":726},
  {"content":"\r\nكرده است ، زيرا - در علم حضورى تمام ( من ) براى تمام ( من ) بر نهاده مىشود ، پس ( من ) هم درك مىكند و هم درك مىشود و روشن است كه در اين حالت به دو قسمت تقسيم نمىشود كه با يك قسمتش درك كند و با قسمت دومش درك شود . درك مىكند يعنى چيزى را براى خود بر نهاده است ، درك مىشود يعنى در مقابل چيزى بر نهاده شده است ، پس ( من ) بر نهاده است و بر ننهاده است ، نهاده شده است و نهاده نشده است . با نظر به اصول علمى طبيعى اين پديده تا كنون به هيچ وجه تفسير و تعبير نشده است .\r\nدر اين حالت حتى نمىتوان گفت ما نزديكترين اشياء را براى خود مطرح كرده‌ايم ، زيرا - مفهوم نزديكى ( من بر نهاده شده ) را از ( من ادراك كننده ) تفكيك مىكند و در فاصلهء نزديك به يك ديگر منظور مىنمايد ، در صورتى كه در خود هشيارى مزبور دوئى وجود ندارد تا از يكديگر دور باشند يا نزديك يكديگر . براى رفع اين تناقض ممكن است يكى از دو مطلب زير را در نظر گرفت :\r\nيك - درك كننده سطح عميق شخصيت انسانى است ، درك شونده سطح ظاهرى و طبيعى آن . براى كسانى كه برشد شخصيت نائل نشده‌اند شخصيت يك ( من ) بسيار ناچيز است كه مىتوان گفت : فقط يك حالت رسوب شده اى از آرزوها و خيالات و انديشه هاى معمولى است ، لذا اينان نمىتوانند خود هشيار داشته باشند ، زيرا - شخصيت آنان به اصطلاح عميقى ندارد تا بتوانند با آن جنبهء شخصيت سطح معمولى ( من ) را براى درك مطرح نمايند .\r\nاين اصل كه اشخاصى كه رشد شخصيت ندارند و به مرتبهء تجريد نرسيده‌اند ، يا از خود هشيارى به كل محرومند و يا اين كه شبح و صورتى از ( من ) را براى خود مطرح مىكنند ، درست است ، اما اين اصل اثبات نمىكند كه آنان كه توانايى خود هشيارى دارند ، شخصيت معمولى يا سطح ظاهرى شخصيت را در مقابل سطح عميق شخصيت بر مىنهند ، بلكه چنان كه با مشاهدهء درونى احساس مىشود : بر نهاده شده همهء ( من ) است مگر اين كه گفته شود : لطافت اين درك و علم به حدى است كه انسان خيال مىكند كه همهء ( من ) به همهء ( من ) بر نهاده شده است .\r\n","description":"","footnote":"","page_name":" 723 ","page_number":727},
  {"content":"\r\n\r\nدو - درك كننده ( من ملكوتى ) انسانى است يا به اصطلاح ابن سينا درك كننده آن روى ( من ) است كه روى به برسو ( ما وراى طبيعت ) است و درك شونده ( من ) خود انسان است .\r\nبه همين علت است كه انسان را حلقهء اتصال طبيعت به ما وراى طبيعت معرفى كرده‌اند . اين مطلب هم چندان صحيح به نظر نمىرسد ، زيرا - ما در درون خود مرزى ميان ( من ملكوتى ) و ( من انسانى ) احساس نمىكنيم و هر موقع كه چهرهء درخشان و با عظمتى در ( من ) احساس مىكنيم كه جنبهء ملكوتى دارد ، باز اين درخشندگى و عظمت را به همان ( من انسانى ) نسبت مىدهيم وانگهى همان ( من ملكوتى ) را ممكن است براى درك شدن بر نهيم ، در اين موقع اگر درك كنندهء ( من ملكوتى ) همان ( من انسانى ) ما باشد مىتوانيم ( من ملكوتى ) را در همان حال كه ( من انسانى ) را درك مىكند ، براى خود ( من انسانى ) بر نهيم .\r\nآيا مىتوان ميان علم حصولى و علم حضورى مرز مشخص تعيين كرد ؟\r\nفلسفهء كلاسيك به سؤال فوق جواب مثبت مىدهد و اين مرز را چنان كه در تعريف علم حصولى گفتيم همان مرز درون و برون ذات معرفى مىكند .\r\nالبته جاى ترديد نيست كه اين مرز گيرى در يك نمود كه جنبهء تشخص فيزيكى ندارد امكان پذير نيست ، زيرا - ما عده اى از پديده هاى روانى داريم كه به خود ( من ) خيلى نزديك هستند ، به طورى كه توجه به آنها نوعى از توجه به ( من ) مىباشد ، مثلًا وقتى كه به عظمت ( من ) در مقابل ساير موجودات بيرونى و پديده هاى درونى توجه مىكنيم اين عظمت را مانند يكى از شئون پيوستهء ( من ) احساس مىكنيم . درست است كه مفهوم عظمت به طور انفراد مىتواند دريافت حصولى شود ، ولى در موقعى كه به عنوان يكى از شئون پيوستهء ( من ) مطرح مىشود ، يك معلوم حصولى است كه با معلوم حضورى در آميخته شده است ( حصولى - حضورى ) .\r\nپس از توجه به مقدمهء فوق مىگوييم : معناى آيهء شريفهء كه در مضمون بيت\r\n","description":"","footnote":"","page_name":" 724 ","page_number":728},
  {"content":"\r\nجلال الدين آمده ، اين است كه ( ما [ خدا 
  ] به انسان نزديكتر از رگ گردن او هستم ) .\r\nمسلم است كه در اين نزديكى مسئلهء زمان و مكان و هيچ بعد ديگرى مطرح نيست .\r\nآن چه كه در آيهء شريفه مطرح است حبل الوريد است كه به معناى رگ بزرگى است كه به تمام اعضاى بدن نفوذ دارد .\r\nبعضىها گفته‌اند : دو رگ بزرگ است كه در گردن انسانى است ، بعضى ديگر گفته‌اند : وريد رگى است در گلو . بعضى از مفسرين وريد را رگ قلب دانسته و گفته‌اند : « مقصود خود قلب است ، يعنى خدا از قلب انسان به ايشان نزديكتر است . » ( 1 )  به هر حال نزديكى رگ ( بهر معنى كه منظور شود ) به انسان نزديكى جسمانى است ، به همين جهت است كه بعضى ديگر از مفسرين گفته‌اند :\r\nمقصود از آيه مزبور اين است كه اگر رگ اعضاى انسانى درك داشت نزديكترين درك كننده اى بود كه مىتوانست خود انسان را درك كند و خداوند مىفرمايد : ما از خود رگ كه نزديكترين چيزها به انسان است ، به انسان نزديكتر هستيم .\r\nاين ظاهر آيه است ، ولى تشبيه نزديكى خداوند به انسان به نزديكى رگ در وهلهء اول مسلماً براى تفهيم به همهء اذهان انسانى است ، نه اين كه نزديكى خداوند از سنخ نزديكى رگ جسمانى است .\r\nگاهى صيغهء افعل التفضيل ( برتر ) در مواردى استعمال مىشود كه فرد تفضيلى ( فرد برترى ) در موضوع برترى قابل مقايسه با فرد پايينتر نيست ، مانند اين كه مىگوييم : ( خدا داناتر است ) مسلماً دانايى خداوند با دانايى هيچ يك از دانايان قابل مقايسه نيست .\r\n","description":"","footnote":" ( 1 ) مجمع البيان ، ج 9 ، ص 144 كه تفسير سوره ق ، آيه 16 . . ","page_name":" 725 ","page_number":729},
  {"content":"\r\n\r\nاما معناى اين نزديكى را كه خداوند به انسان دارد مىتوان با جملهء امير المؤمنين عليه السلام :\r\n« داخل فى الاشياء لا بالممازجة و خارج عن الاشياء لا بالمباينة » .\r\n( داخل است در اشياء نه به شكل امتزاج و اختلاط و خارج از اشياء است نه به شكل جدايى و تباين ) .\r\nتفسير نمود ، مانند نورى كه در تمام ذرات جسم شفاف نفوذ مىكند ، ولى عين آنها نمىباشد . البته اين نكته هم بايستى در نظر گرفته شود كه انسان با به دست آوردن كمال تدريجاً جنبهء ملكوتيش تقويت مىشود ، نزديكى خداوند به موجود ملكوتى خيلى زيادتر از نزديكى او است به ساير موجودات ، به همين جهت است كه در بعضى از احاديث كه قبلًا نقل كرديم اين جمله وجود دارد كه ارواح مردم با ايمان در يك روح متحد مىشوند و آن روح نقطهء تابش شعاع نور الهى است .\r\nبر گرديم به مطلبى كه جلال الدين مىگويد :\r\n\r\nبا چنين نزديكيى دوريم دور\r\nدر چنين تاريكيى بفرست نور\r\n\r\nآن جا كه روشنترين معلومات تاريكترين آنها جلوه مىكند\r\n\r\nدوست نزديكتر از من به من است\r\nوين عجبتر كه من از وى دورم\r\nچه كنم با كه توان گفت كه او\r\nدر كنار من و من مهجورم\r\n\r\nاگر به مقدمه اى كه در بارهء علم حصولى و علم حضورى گفتيم ، توجهى داشته باشيم و اين مطلب را هم در نظر بگيريم ، كه هر اندازه كه علم ما به حضورى نزديك تر شود از حصولى دور تر مىشود ، آن تاريكى كه از زيادى روشنايى حاصل مىشود شگفت انگيزترين روشنايى و تاريكى است . در علم حضورى ( خود هشيارى ) با چنين وضعى روبه رو هستيم و در بيتهاى ذيل ، مولوى مطلب را بيان مىكند :\r\n\r\nتن ز جان و جان ز تن مستور نيست\r\nليك كس را ديد جان دستور نيست\r\nجان ز پيدايى و نزديكى است گم\r\nچون شكم پر آب و لب خشكى چو خم\r\n\r\n","description":"","footnote":"","page_name":" 726 ","page_number":730},
  {"content":"\r\nبه همين جهت بوده است كه تا كنون هيچ مكتب فلسفى و علمى نتوانسته است از عهدهء تعريف حقيقى ( من ) بر آيد .\r\n\r\nحيران شده‌ام كه ميل جان با من چيست\r\nو اندر گل تيره اين دل روشن چيست\r\nعمرى است هزار بار من گويم و من\r\nمن گويم و ليك مىندانم من چيست\r\n\r\nاين تاريكى شگفت انگيز ممكن است ناشى از يك يا چند مسئلهء ذيل بوده باشد :\r\n1 - ( من ) مىخواهد از سايه اى كه در درون ايجاد مىكند خود را بشناسد و مسلم است كه سايهء هيچ حقيقتى نمىتواند آن حقيقت را آشكار بسازد .\r\n2 - هنگامى كه ( من ) مىخواهد خود را درك كند ، حركت و تحول آن سطح ( من ) را كه براى درك بر نهاده شده تغيير داده است .\r\n3 - ( من ) آن حقيقت مجهول است كه براى ابد قابل شناسايى نخواهد بود ، مانند : حقيقت خدا .\r\n4 - براى روشن شدن يك حقيقت وسيله اى لازم است كه آن را براى ذهن يا ( من انسانى ) روشن بسازد و چون خود ( من ) داراى روشنايى ذاتى است ، كدامين وسيله آن را مىتواند براى ما روشن بسازد ؟ اين نظير آن است كه چراغى را براى شناختن و درك آفتاب مورد استفاده قرار بدهيم .\r\nاين احتمال چهارم از يك جهت قوى تر به نظر مىرسد و با در نظر گرفتن اين مطلب مىتوان تاريكى شگفت انگيز نزديكى خدا را به انسان درك كرد ، زيرا - مسلم است كه نور خداوندى از ( من ) انسان هم بيشتر و شديدتر است ، و اين نور در اعماق خود ( من ) نفوذ دارد ، پس چگونه مىتوان با ( من ) كه داراى نور ضعيفترى است آن نور اعلا را روشن ساخت ، اين است باعث تاريكى خداوند با نزديكى او به ما انسانها .\r\n","description":"","footnote":"","page_name":" 727 ","page_number":731},
  {"content":"\r\n\r\n\r\n( ( 2449 ) ) اين دعا هم بخشش و تعليم توست\r\nور نه در گلخن گلستان از چه رست\r\n( ( 2450 ) ) در ميان خون و روده فهم و عقل\r\nجز ز اكرام تو نتوان كرد نقل\r\n\r\nتوجه و گرايش به خدا از ماده و شئون آن ساخته نيست\r\nجلال الدين در دو بيت فوق دو مسئلهء جداگانه را كه ارتباطى با يكديگر دارند مطرح مىكند :\r\nمسئلهء يكم - ساختمان مادى انسان توانايى ايجاد محصولى به نام توجه و گرايش به خدا را ندارد .\r\nمسئلهء دوم - فهم و عقل كه از فعاليتهاى غير مادى است ، نمىتواند محصول خون و روده و ساير اعضاى مادى انسان بوده باشد .\r\nما بررسى مسئلهء دوم را مقدم مىداريم و سپس به مسئلهء يكم مىپردازيم .\r\nمطلبى را كه جلال الدين در بيت فوق مىگويد ، با بعضى از ابياتش كه در گذشته توضيح داده‌ايم تقريباً منافات دارد ، جلال الدين در گذشته گفته بود :\r\n\r\nموج خاكى فكر و وهم و فهم ماست\r\nموج آبى صحو و سكر است و فناست\r\n\r\nاين بيت كه متذكر شديم مىگويد : اين افكار و اوهام و فهمهايى كه ما داريم از محصولات ماده است كه در مكتب ماترياليسم به جلوه هاى عالى ماده تعبير مىشود و بدين ترتيب جلال الدين مىپذيرد كه تفكر و وهم و فهم حقايق جدا از ماده نيستند ، بلكه امواجى از ماده مىباشند . اگر چه انسان به اضافهء اين امواج ظريف و عالى ماده موج ديگرى دارد كه هشيارى كامل و سكر و فنا است . در صورتى كه در بيت مورد تحليل مىخواهد بگويد : فهم و عقل با اجزاء مادى بدن انسانى سنخيتى ندارد . ما نمىدانيم در مغز جلال الدين در موقع سرودن دو بيت فوق چه گذشته است ، بهر تقدير ميان\r\n","description":"","footnote":"","page_name":" 728 ","page_number":732},
  {"content":"\r\nدو بيت مورد بحث بوى تناقض استشمام مىشود .\r\nاما با نظر به ساير ابيات جلال الدين در مثنوى ، مىتوانيم در مضمون مخالف فوق را چنين تفسير كنيم : مادهء خارجى در امتداد تفاعل و تكاپويى كه دارد محصولاتى مانند وهم و تعقل و خيال و انديشه و هوش ايجاد مىكند ، اين پديده ها كه محصولى از ماده هستند ، مىتوانند آن اندازه ظرافت و تجرد پيدا كنند كه ارتباط خود را به كلى از ماده قطع كنند و هر چه كه پديده هاى مزبور از ماده بيشتر فاصله مىگيرند به عالم روح نزديكتر مىشوند ، ولى با اين حال ميدان فعاليت و وسيلهء نمود آنها باز همان مادهء ناخود آگاه است ، اين است كه جاى بسيار حيرت و شگفتى است .\r\nاما مسئله يكم - ساختمان مادى انسان توانايى ايجاد محصولى به نام توجه و گرايش به خدا را ندارد .\r\nبا نظر به عظمت آن موجود برترين و ناچيزى وسايل درك انسانى توجه و گرايش انسانها به خدا جاى بسى شگفتى است . اين مطلب را زر نه دكارت چنين بيان كرده است :\r\n« 20 - اكنون فقط ايدهء خدا مىماند كه ببينيم او حقيقتى است يا داراى حقيقتى است كه تصور كننده يا ايجاد كننده اش من نيستم .\r\nمقصودم از لفظ « الله » جوهر لا يتناها و ازلى و ابدى و پاك از تغييرات و قائم به ذات و محيط به همهء اشياء و تواناى مطلق به همهء موجودات است كه مرا و همه موجودات ديگر را آفريده است [ اگر اين مطلب صحيح باشد كه موجودات ديگر واقعيت دارند 
  ] و اين اوصاف عاليه به مرتبه اى از جلال و شرف و عظمت هستند كه هر چه دقت مىكنيم تمايلم به اين اعتقاد كه اين من هستم كه سازندهء آن حقيقت عظمى با اوصاف برترين مىباشم ، از بين مىرود . پس لازم است كه اين نتيجه را بگيريم كه خدا وجود دارد ، زيرا - اگر ايدهء جوهر را از آن جهت كه خودم جوهرى هستم مىتوانم به خودم نسبت بدهم ، اما جوهر يا ذات بىنهايت با آن اوصاف نمىتواند ساخته شدهء فعاليتهاى فكرى من بوده باشد ، پس خود خدا است كه ايدهء موجود برترين\r\n","description":"","footnote":"","page_name":" 729 ","page_number":733},
  {"content":"\r\n\r\nرا با آن اوصاف با عظمت در درون من به وديعت نهاده است . » ( 1 ) \r\nتفسير ابيات\r\nآن جوينده كه براى حل مسائلش به بهلول رسيده بود مىگويد : اى سوار نى ( بهلول ) چند لحظه اى هم اسب خود را به سوى من بران . بهلول اسب به سوى او رانده مىگويد : زود باش بگو ببينم چه مىخواهى ؟ من نمىتوانم زياد توقف كنم ، زيرا - اسب من بسيار چموش و تند خو است . زود باش مسائلت را مطرح كن پيش از آن كه لگدهاى اسبم را نوش جان كنى . آن جوينده مىبيند كه فرصتى براى باز گو كردن اسرار نهانى ندارد ، آن رازها را كنار گذاشته به گفتار بىاهميتى شروع كرده گفت : مىخواهم از اين محل با زنى ازدواج كنم به نظر تو كدامين زن شايستهء ازدواج با من است ؟ بهلول مىگويد : به طور كلى در دنيا زن بر سه قسم است : دو قسم از آنها باعث رنج و ناراحتى بوده ، قسم سوم مانند گنج بىپايان است .\r\nيك قسم از زنها كاملًا در اختيار تو و براى تو است . قسم ديگر مانند اين كه به دو نصف تقسيم شده است . نصفش براى تو است و نصف ديگرش از تو جدا است .\r\nقسم سوم آن قدر از تو جدا است كه گويى به تو مربوط نيست ، اكنون كه پاسخ مسئله ات را شنيدى زود برو كنار كه من رفتم ، برو كنار كه اسبم ممكن است لگدى بر تو بزند كه بيفتى و تا ابد نتوانى برخيزى ، سپس بهلول دوان دوان اسب خود را به ميان كودكان رانده و دور شد ، بار ديگر آن جوينده بهلول را صدا كرد كه بيا و تفسير اين سه قسم زن را به من بگو ، بهلول بسوى او بر گشته و گفت : آن زن كه به طور كلى از آن تو است دختر بكر است كه تو را هميشه شادمان مىسازد ، آن زن كه نصفش با تو پيوسته و نصف ديگرش از تو جدا است زن بيوه است كه پيش از تو شوهرى داشته است و آن زن ديگر كه هيچ پيوستگى با تو ندارد بيوه اى است كه از شوهر پيشين خود كودكى آورده است ، اين كودك دايماً شوهر اول را كه پدر كودك است به خاطر زن خواهد انداخت .\r\n","description":"","footnote":" ( 1 ) التأملات فى الفلسفة الاولى ، زر نه دكارت ص 144 ، ترجمه عثمان امين به عربى . . ","page_name":" 730 ","page_number":734},
  {"content":"\r\nحالا برو كنار ، تا اسبم به تو لگد نزند ، بهلول اين سخن را گفت و هاى هويى ديوانه وار راه انداخته به سوى كودكان شتافت و آنها را براى بازى به سوى خود خواند .\r\nبار ديگر جوينده بانگ مىزند كه اى بهلول يك سؤالم مانده است ، اميدوارم كه پاسخش را بگويى ، بهلول اسب به سويش راند و گفت : سؤالت را زودتر مطرح كن كه گويم را بچه ها ربوده‌اند ، جوينده مىگويد : اى سرور من با اين همه عقل و ادب اين حالت بهت و ديوانگى و اين كارهاى تعجب آور چيست ؟ تو كه ما فوق عقل كل هستى چگونه مانند آفتابى در ديوانگى پوشيده شده اى ؟ بهلول پاسخ مىگويد كه : اين اوباش [ دستگاه حكومت بنى عباس 
  ] در بارهء من انديشيده و مىخواهند در شهر خودم به منصب قضاوت بگمارند ، هر چه كه مقاومت كردم نپذيرفتند و گفتند : مانند تو عالم و متخصص فن داد رسى وجود ندارد ، پس با وجود تو تصدى كسان ديگر به اين مقام كه داراى درجهء عالى است حرام و غير مجاز است .\r\nهنگامى كه به اين محذور گرفتار شدم خود را به گيجى و ديوانگى زدم ، ناتوانى از پذيرش خواسته هاى اوباش ، از مردم بيگانه‌ام كرده است . اگر چه در ظاهر شوريده حال و شيدا مىنمايم ، ولى در باطن همان بهلول و همان شخصيت عاقل هستم ، با اين پيش آمد ظاهر خود را ويرانه ساخته و عقلم را مانند گنج در آن مخفى كرده‌ام . با اين حال اگر دنبال گنج و ثروت بروم [ با اين حال اگر عقل خودم را آشكار كنم 
  ] ديوانه هستم .\r\nدر مقابل چنين رويدادى كه مىخواهند مرا دلال ظلم و وسيلهء تعدى و تجاوز خود به مردم قرار دهند اگر كسى خود را به ديوانگى نزند او ديوانه حقيقى است .\r\nآرى ديوانهء حقيقى است كسى كه مانند اين اوباش عسسى را ببيند و در خانهء خود پنهان نشود .\r\n[ جلال الدين از ابيات ذيل به عظمت علم حقيقى فى نفسه و حقارت علم تقليدى و حرفه اى شروع مىكند و در چند بيت عالىترين مطالب را در بارهء علوم حرفه اى و علوم حقيقى بيان مىدارد : 
  ]\r\n","description":"","footnote":"","page_name":" 731 ","page_number":735},
  {"content":"\r\nدانشى كه اندوخته‌ام جوهرى است كه با اعماق شخصيتم در آميخته است ، اين علم عرض ناپايدار نيست كه در مقابل كالاهاى پوشالى اغراض حيوانى به عنوان قيمت قرار بگيرد . علم من وسيلهء سوداگرى نيست .\r\nدانشى كه بدين گونه جنبهء جوهرى پيدا كند ، شخصيت درونى آدمى را مىجوشاند ، اگر علم را به قند تشبيه كنيم در آن موقع روح انسانى كان قند و نيستان شكر است كه از درون مىرويد و كام عقل و وجدان آدمى را شيرين مىسازد .\r\nحامل علمى كه از تنفر و انزجار مستمع و خريدار فرياد بر آورد و ناراحت شود ، اين حامل علم به دانش تحقيقى و اصيل دست نيافته است ، بلكه علمش از روى تقليد و آموزشهاى حرفه اى مىباشد .\r\nاين بىخردان علم را براى دانه و محصول مادى فرا گرفته‌اند نه براى روشنايى درونى ، چونان جويندگان دانش دنياى پستاند كه جز سود جويى مادى هدفى ندارند . اين علم فروشان كاسب براى تهيه كردن كالا براى عام و خاص اصطلاحات و جملاتى را در مغز خود ذخيره كرده‌اند كه به هر كه برسند مطابق طمعى كه در بارهء او دارند مقدارى از آنها را براى فروش عرضه مىكنند ، اين گونه دانشها براى رهايى از عالم پست ماده نبوده است كه آنان را به عظمت روحى شان نائل بسازد .\r\n[ اين دانشمند نماهاى حرفه اى را مىتوان به موشى تشبيه كرد 
  ] كه در لابلاى زمين به اين سو و آن سو مىدود و سوراخها مىكند ، در آن هنگام كه از روزنه اى به يك روشنايى برسد از آن روزنه روى بر مىگرداند و رانده مىشود و از فعاليت مىفتد .\r\nاگر خداوند بزرگ آمادگى او را به بيند و پر و بال عقل به او عنايت فرمايد ، از آن مرتبهء پست موشى نجات يافته مانند پرندگان به پرواز در مىآيد ، اگر هم بال و پرى نصيبش نشود در همان زير خاكهاى تيره مانده از پرواز به عالم بالا در مىماند .\r\nآرى ، اى كسانى كه در قلمرو دانش گام برمىداريد ، اين حقيقت را بدانيد و به آن اعتراف كنيد كه آن دانشهاى صورى كه فقط براى گفتار و باز كردن موقعيت در جامعه اندوخته مىشود روح ندارد و تمام اشتياق و عشق اين گونه هوا خواهان علم\r\n","description":"","footnote":"","page_name":" 732 ","page_number":736},
  {"content":"\r\nبه روى خريداران است .\r\nاين دانشها در موقع قيل و قال و جر و بحث بسيار عالى و گيرنده و چشمگير مىنمايد ، اما اگر مشترى نداشته باشد مىميرد و از بين مىرود .\r\nاى جويندهء عزيز من يك مشترى دارم كه جان خود را به او فروخته‌ام اين مشترى خداى من است كه خود فرموده است : « خداوند از مردم با ايمان جانها و اموالشان را در مقابل فردوس برين خريدارى كرده است » .\r\n[ ابو القاسم لاهوتى مىگويد :\r\n\r\nفروشنده حسين و جنس هستى ، مشترى يزدان\r\nبيا كالا ببين بايع نگه كن مشترى بنگر 
  ]\r\n\r\nمن كه قربانى راه خدا هستم خونبهاى من لقاى جمال الهى است و ارتزاق من از همين خونبها است كه مىگيرم [ اين لقاء الله قيمت جان من است كه دريافت مىكنم 
  ] .\r\nبرويد ، آن خريداران مفلس را كه نه قيمت جان و علم شما را مىدانند و نه خود داراى آن هستند رها كنيد ، آخر يك مشت گل ناچيز توانايى خريدارى كدامين كالاى گران بها را خواهد داشت ؟ اين حقيقت را هم بشنو : زندگانى عزيز و جان شريفت را در مقابل يك مشت گل از دست مده تا در مقابلش گل بخرى . گل هم مخور ، زيرا - غذاى جان آدمى اين پديده هاى مانند گل محقر نيست ، زندگانى خود را در راه به دست آوردن گل سپرى مكن مگر نمىبينى گل خواران همواره زرد رو هستند ؟ اگر تحصيل نورانيت انسانى احتياج به آن داشته باشد كه خون دل بخورى بلكه خود دل را مستهلك بسازى سر گردانى مكن ، بگذار چهرهء درونىات شكوفان شود و رنگ ارغوانى به خود بگيرد ، دل و صاحب دل را بجو تا مانند مل و شراب طهور شورى و چون گل شكوفان بخندى و شادمان باشى . آن دل انسانى كه دايماً مادهء گل آلود را مىپذيرد ، دل نيست [ بلكه وسيلهء تبديل عوامل حيوانى به محصولات حيوانى پست تر است 
  ] اين سخن را با عشاق ديوانه وار خور و خواب و خشم و شهوت نتوان در ميان گذاشت\r\n","description":"","footnote":"","page_name":" 733 ","page_number":737},
  {"content":"\r\nبلكه صاحب دلانند كه شايستهء استماع چنين سخنان مىباشند .\r\n[ در اين جا حالت روحانى جلال الدين به هيجان فوق العاده مىرسد و مىگويد : 
  ] خداوندا عزيز پروردگارا تبديل يك مشت گوشت و خون يا استخراج محصول روحانى دل از مشتى خاك تفاعل يافته از قدرت ما ساخته نيست ، مگر عنايت ربانىات به سراغ ما خاك نشينان محقر بر آيد و در اين قلمرو فوق العاده حساس و باريك لطف الهىات را شامل حال ما فرمايى .\r\nاى خدا اى شنوندهء ضعيفترين صداها اى گيرندهء ناتوانترين دستها دست ما را بگير ، پيش از آن كه عوامل ناخود آگاه طبيعت آن چه را كه بما داده پس بگيرد ، پيش از آن كه به صورت كالا در بازار سوداگران بىرحم جوامع انسانى در آيد و موجوديت ما را در معرض خريد بگذارند ، خريدار موجوديت ناچيز ما باش . پيش از آن كه پرده هاى طبيعى و ساختگى از مقابل ديده گان ما بر كنار شود و تمام هستى خود را در صورت يك موج كثيف در لجنزار زباله دان تاريخ ببينيم از هم اكنون پردهء جهالت و شهوت پرستى را از جلو چشمان ما بردار تا حقيقت و اندوخته هاى خويشتن را رو در روى خود قرار بدهيم ، باشد كه گامى چند در راه تكامل برداريم . خداوندا ما انسانهاى ضعيف را از چنگال نفس پليد كه تا اعماق شخصيت ما فرو رفته است رهايى بخش كيست جز تو اى خداى رؤوف و مهربان كه : اين زنجير گرانبارى را كه نفس حيوانى به دست و پاى ما زده و از كوچكترين حركت آزادانه به سوى اعتلا و تكامل جلوگيرى مىكند ، از وجود ما بر كنار كند .\r\nاى بخشايندهء بخت و اقبال الهى پيش از آن كه اين ركود و جمود اجبارى با زنجير هوا پرستى به ركود ابدى مرگ پيوندد ، پيش از آن كه با همين دست و پاى بسته خاك تيره سراغ ما را بگيرد و مانند ميلياردها افراد ديگر در اعماق ظلمانى خود غذاى مور و مار و حشرات بسازد ، دست و پاى ما را باز كن .\r\nپيش از آن كه ديده گان ضعيف ما كه مستى جاه طلبى و پيروزى بر ديگران و خود فروشى نابينايش كرده است دستخوش بازىهاى حشرات زير خاك شود ، به سوى\r\n","description":"","footnote":"","page_name":" 734 ","page_number":738},
  {"content":"\r\nملكوت الهىات خيره بسازد ، باشد كه از بينايى ابدى بهره مند شود .\r\nساليان متمادى عمر را از خود حركت كرده در سمت خود به مقصد خود رهسپار بوده و در اين خود كثيف و پليد غوطه ور شده‌ايم ، به ياد نداريم كه ساعاتى هم سر به بالا نموده نقشهء هندسهء الهىات را نظاره نموده باشيم ، از آن لطافت الهىات كه در شمولش نه عوضى مىخواهد و نه قيمتى ، به جانهاى گرفتار ما سرازير فرماى ، بلكه سرهاى در لجن فرو رفتهء ما را بلند كرده و به سوى تو بر گرداند . دردا و دريغا با كدامين شخص دردمند در ميان بگذاريم كه از حضور در پيشگاه آن خداى مهربان كه از خود ما به ما نزديكتر است محروميم . [ آرى :\r\n\r\nتشنه به كنار جوى چندان خفتم\r\nكز جوى من آب زندگانى بگذشت 
  ]\r\n\r\nاى مرهم گذار دلهاى مجروح :\r\n\r\n[ سينه مالامال درد است اى دريغا مرهمى . 
  ]\r\n\r\nاى مونس روح وحشت زده در اين خاكدان جز تو يار و ياورى نمىبينم . تنهايم ، آرى تا آخرين لحظات عمر تنها و بىمونس .\r\n\r\n[ دل ز تنهايى به جان آمد خدا را هم دمى 
  ]\r\n\r\nچه هم دمى بالاتر از آن خدا كه از خودم به من نزديكتر است كه اگر همين نزديكيش را دريابم هرگز در جهان هستى تنهايى احساس نخواهم كرد .\r\n[ خداوندا چه شكنجه دردناكتر از اين كه غرور و نخوت پوشالى كه محصول پرورانيدن ( خود طبيعى ) است ، ما را از بارگاه به اين نزديكى تو چنان دور و مهجور بسازد كه شبها و روزها بنشينيم و با اصطلاحات بىسر و ته و با براهين حرفه اى در جستجوى وجود تو باشيم ، با اين فلسفه بافىها به قهقرا بر گرديم و فاصلهء خود را از تو زيادتر و زيادتر كنيم و سپس بگوييم :\r\n\r\nآنان كه محيط فضل و آداب شدند\r\nدر جمع كمال شمع اصحاب شدند\r\nره زين شب تاريك نبردند به روز\r\nگفتند فسانه اى و در خواب شدند\r\n\r\n","description":"","footnote":"","page_name":" 735 ","page_number":739},
  {"content":"\r\nكدامين فضل و آداب ؟ كدامين شمع فروزان ؟ شما چه مىگوييد ؟ مگر شطرنج بازى با هفت و هشت عدد الفاظ كه نمايندهء نخوت است از قبيل وجود و ماهيت و هيولى و صورت . . . فضل و آداب است ؟ مگر آنان كه به قول جلال الدين اصطلاحات و جمله بندىهاى غلمبه را فرا گرفته در مجمع خريداران مشغول فضل فروشى هستند : آى علم مىفروشيم آى فلسفه مىفروشيم آى عرفانهاى خوب مىفروشيم شمع جمع اصحاباند ؟ كدام اصحاب ؟ فريب خوردگان ، اصطلاح با عرفان ، كدامين شمع جمع ؟ سخنوران حرفه اى پروردگارا دورى وحشت انگيز در چنين نزديكى تيره ترين تاريكىها است كه اگر خورشيد عالم افروز ميليونها بار هم از اين روشنايى كه دارد افزايش يابد ، اين تاريكى مخوف را روشن نخواهد ساخت ، مگر اين كه نورى از مراحم و عنايات بىعوض و بىنياز از قيمت كه دارى به درون ما فروزان بسازى .\r\nبياييد خود را فريب ندهيم ، بياييد از سطح ظاهرى امور بگذريم و اعماق حقايق را در يابيم ، آخر چگونه مىتوانيد ناچيزى ساختمان وسايل فهم و درك ما را با عظمت بىنهايت آن خدا كه ما فوق هستى است مقايسه نموده بگوييد : توجه و گرايش به خدا محصول طبيعى ساختمان همين كالبد مادى ما است ؟ مگر شما بىنهايت واقعى را ديده‌ايد ؟ اصلا چگونه بىنهايت واقعى را [ نه اجمالى رياضى را 
  ] تا كنون در ذهن خود مجسم ساخته‌ايد ؟ مگر شما تا كنون توانسته‌ايد از مقابل ديده گان خود زنجير پيوستهء علل و معلولات و تعاقب رويدادها را كنار كشيده گام به ما فوق اين زنجير محيط به همهء هستى بگذاريد ؟ مگر توانسته‌ايد در صحنهء هستى با ازليت و ابديت روبه رو شويد ؟ 
  ] اينها اوصافى هستند كه هنگامى كه خدا مورد توجه شما قرار مىگيرد ، همهء آنها را در درون خود در مىيابيد ، اين گلستان چگونه و روى كدامين قوانين انعكاس\r\n","description":"","footnote":"","page_name":" 736 ","page_number":740},
  {"content":"\r\nطبيعى در گلخن درون شما سر سبز مىشود ؟ يك مشت خون و روده و رگ و استخوان و گوشت چگونه محصولى مانند انديشه و فهم و تعقل و ابتكار نتيجه مىدهد ؟ درست همين ائتلاف ، بىنظير و ضد همهء قوانين طبيعى است كه عظمت و دخالت خداوندى را در قلمرو موجودات اثبات مىكند .\r\nباز درست دقت كنيد : دو قطعه پيه مادى ظلمانى چگونه نور مىپراكند و با نور ائتلاف مىكند و تماشاگه هستى را به ذهن شما منتقل مىسازد ، يك پاره گوشت ناچيز كه زبانش مىناميد منشا چشمه سارهاى حكمت و تمامى تفاهمها و تعليم و تربيتها را به عهده گرفته است ، يك سوراخ ناچيزى در پاره اى از گوشت و غضروف و استخوان اصوات و الفاظ گوناگون را به باغ جان شما كه هوشها و تفكرات و تداعى معانىها ميوه هاى آن است هدايت مىكند .\r\nآيا مىخواهيد شاه راه باغ جانهاى خود را بشناسيد ؟ بدانيد كه شرغ انور اسلام كه قوانين انسانى جاودانى را در بر دارد ، شاه راه باغ جان شما است ؟ آن باغ جان كه باغ و بستانهاى عالم فرع آن است . شما اصل و سرچشمهء تمام خوشىها را از آن باغ جان كه شاه راهش شريعت الهى است جستجو كنيد . برويد « جنات تجرى من تحتها الانهار » را بخوانيد .\r\nالطاف خداوندى زيادتر از آن است كه بتوانيم نهايتى براى آنها تصور كنيم ، برويم داستان آن بيمار را با پيامبر عزيز بخوانيم .\r\nچرا لطف خداوندى نهايت ندارد ؟ زيرا - شما كه مىخواهيد الطاف او را بشماريد و سپاس آنها را به جاى بياوريد خود همين الطاف و سپاس ، لطف و نعمت ديگرى خواهد بود ، اما همين كه اعتراف به ناتوانى از شمارش عنايات او و سپاس گزاريش بنماييد در دريايى از شكر گزارى غوطه ور شده‌ايد .\r\n","description":"","footnote":"","page_name":" 737 ","page_number":741},
  {"content":"\r\n\r\n\r\nتتمهء نصيحت كردن رسول مر آن بيمار را\r\n\r\n( ( 2456 ) ) گفت پيغمبر مر آن بيمار را\r\nچون عيادت كرد يار زار را\r\n( ( 2457 ) ) كه مگر نوعى دعايى كرده اى\r\nاز جهالت زهر بائى خورده اى ؟\r\n( ( 2458 ) ) ياد آور چه دعا مىگفته اى ؟\r\nچون ز مكر نفس مىآشفته اى\r\n( ( 2459 ) ) گفت يادم نيست الا همتى\r\nدار با من يادم آيد ساعتى\r\n( ( 2460 ) ) از حضور نور بخش مصطفى\r\nپيش خاطر آمد او را آن دعا\r\n( ( 2461 ) ) همت پيغمبر روشنكده\r\nپيش خاطر آمدش آن گمشده\r\n( ( 2462 ) ) تافت ز ان روزن كه از دل تا دل است\r\nروشنى كآن فرق حق و باطل است\r\n( ( 2463 ) ) گفت اينك ياد آمد اى رسول\r\nآن دعا كه گفته‌ام من بو الفضول\r\n( ( 2464 ) ) چون گرفتار گنه مىآمدم\r\nهمچو غرقه دست و پايى مىزدم\r\nپر گنه باب گشايش مىزند\r\nغرقه دست اندر حشايش مىزند\r\n( ( 2465 ) ) از تو تهديد و وعيدى مىرسيد\r\nمجرمان را از عذاب بس شديد\r\n( ( 2466 ) ) مضطرب مىگشتم و چاره نبود\r\nپند محكم بود و قفل ناگشود\r\n( ( 2467 ) ) نى مقام صبر و نه راه گريز\r\nنى اميد توبه نه جاى ستيز\r\nنى به غير حق تعالى يار من\r\nاين چنين دشوار آمد كار من\r\n( ( 2468 ) ) همچو هاروت و چو ماروت از حزن\r\nآه مىكردم كه اى خلاق من\r\n( ( 2469 ) ) از خطر هاروت و ماروت آشكار\r\nچاه بابل را بكردند اختيار\r\n\r\nتفسير ابيات\r\nپيامبر اكرم به آن بيمار كه به عيادتش رفته بود مىفرمايد : بگو به بينم : چه دعايى كرده بودى كه آن دعا صحيح و شايسته نبوده است ، مانند اينكه از روى جهالت آش زهر خورده اى ؟ درست به خاطر بياور كه در نيايش خود چه گفته اى وقتى كه مكر نفس حيوانى تو را آشفته حال ساخته است ؟\r\n","description":"","footnote":"","page_name":" 738 ","page_number":742},
  {"content":"\r\nبيمار كمى انديشيد و گفت : اى پيامبر گرامى در يادم نيست چه گفته‌ام ، مگر همت والاى خود را در بارهء من به كار ببرى تا به ياد بياورم .\r\nحضور نور بخش پيامبر مصطفى صلى الله عليه و آله خاطرات او را شورانيده و آنها را با يك روشنايى با عظمت در درونش فروزان ساخت تا آن دعايى كه كرده بود به يادش آمد .\r\nاز دلهاى آدميان به يك ديگر روزنه اى وجود دارد ، نورى كه از آن روزنه ها به يك ديگر مىتابد مىتواند حق را از باطل تفكيك نمايد .\r\nبيمار گفت : هم اكنون اى رسول خدا دعايى كه از روى فضولى كرده بودم به يادم آمد . من هنگامى كه گرفتار معاصى مىگشتم مانند غرق شدگان گردابهاى مهلك دست و پا مىزدم ، در جستجوى فرج و نجات از آنها بر مىآمدم مانند آن غريق بىنوا كه دست به هر خار و خسى براى نجات مىبرد .\r\n[ الغريق يتشبث بكل حشيش 
  ] .\r\nمن هم بهر درى روى مىآوردم ، در آن هنگام كه تهديد و وعيدهاى تو را در بارهء عذاب سخت گنهكاران مىشنيدم مضطرب مىگشتم و چاره اى هم نمىديدم ، زيرا - بند محكم بود و قفل ناگشودنى و كليدى در اختيار نداشتم ، نه مىتوانستم تحمل نمايم و نه راه گريزى داشتم ، نه توانايى پيكار با كردارهاى گذشته خود و نه اميد توبه اى در خود مىديدم ، از طرف ديگر ياورى جز حق تعالى براى من وجود نداشت ، در اين دشوارى لا ينحل گرفتار گشته بودم ، چنان كه هاروت و ماروت احساس خطر كردند و چاه بابل را براى كيفر ديدن خويش بر گزيدند .\r\n","description":"","footnote":"","page_name":" 739 ","page_number":743},
  {"content":"\r\n\r\nذكر دشوارى عذاب آخرت و سختى آن\r\n\r\n( ( 2470 ) ) تا عذاب آخرت اينجا كشند\r\nگر بزند و عاقل و ساحروشند\r\n( ( 2471 ) ) نيك كردند و به جاى خويش بود\r\nسهلتر باشد ز آتش رنج دود\r\n( ( 2472 ) ) حد ندارد وصف رنج آن جهان\r\nسهل باشد رنج دنيا پيش آن\r\n( ( 2473 ) ) اى خنك آن كاو جهادى مىكند\r\nبر بدن زجرى و دادى مىكند\r\n( ( 2474 ) ) تا ز رنج آن جهانى وارهد\r\nبر خود اين رنج عبادت مىنهد\r\n( ( 2475 ) ) من همىگفتم كه يا رب آن عذاب\r\nهم در اين عالم بران بر من شتاب\r\n( ( 2477 ) ) اين چنين رنجورئى پيدام شد\r\nجان من از رنج بىآرام شد\r\n( ( 2478 ) ) مانده‌ام از ذكر و از اوراد خود\r\nبىخبر گشتم ز خويش و نيك و بد\r\n( ( 2479 ) ) گر نمىديدم كنون من روى تو\r\nاى خجسته وى مبارك خوى تو\r\n( ( 2480 ) ) مىشدم از دست من يك بارگى\r\nكرديم شاهانه اين غم خوارگى\r\n( ( 2481 ) ) گفت هى هى اين دعا ديگر مكن\r\nبر مكن تو خويش را از بيخ و بن\r\n( ( 2483 ) ) گفت توبه كرده‌ام اى سلطان كه من\r\nاز سر جلدى نلافم هيچ فن\r\n( ( 2484 ) ) اين جهان تيه است و تو موسى و ما\r\nاز گنه در تيه مانده مبتلا\r\n( ( 2485 ) ) سالها ره مىرويم و در اخير\r\nهمچنان در منزل اول اسير\r\nقوم موسى راه مىپيموده اند\r\nآخر اندر گام اول بوده اند\r\n\r\n","description":"","footnote":"","page_name":" 740 ","page_number":744},
  {"content":"\r\n\r\n\r\n( ( 2472 ) ) حد ندارد وصف رنج آن جهان\r\nسهل باشد رنج دنيا پيش آن\r\n\r\nعذاب آخرت با عذاب دنيا قابل مقايسه نيست\r\nدر بعضى از آيات قرآن مجيد اين مطلب وجود دارد كه عذاب اخروى شديدتر از عذاب دنيوى است . از آن جمله :\r\n« إِلَّا مَنْ تَوَلَّى وَكَفَرَ . فَيُعَذِّبُه الله اَلْعَذابَ اَلأَكْبَرَ . » 88 : 23 - 24 ( 1 )  ( مگر كسى كه از حق روى گردان شود و كفر بورزد خدا او را با عذاب بزرگتر عذاب خواهد كرد ) .\r\n« وَلَعَذابُ اَلآخِرَةِ أَشَقُّ . » 13 : 34 ( 2 )  ( البته عذاب آخرت مشقت بارتر است ) .\r\n« وَلَعَذابُ اَلآخِرَةِ أَشَدُّ وَأَبْقى . » 20 : 127 ( 3 )  ( البته عذاب آخرت شديدتر و پايدارتر است ) .\r\n« وَلَعَذابُ اَلآخِرَةِ أَكْبَرُ لَوْ كانُوا يَعْلَمُونَ . » 39 : 26 ( 4 )  ( البته عذاب آخرت بزرگتر است اگر مىدانستند ) .\r\nو آن آياتى كه مضمون ابديت عذاب گروهى از تبه كاران را در بر دارد شديد تر بودن عذاب آخرت را اثبات مىكند .\r\nبراى توضيح اين مطلب مىگوييم : دو مسئله مىتواند شديدتر بودن عذاب اخروى را اثبات نمايد :\r\n","description":"","footnote":" ( 1 ) سوره الغاشيه ، آيه 23 و 24 . .  ( 2 ) سوره الرعد ، آيه 34 . .  ( 3 ) سوره طه ، آيه 127 . .  ( 4 ) سوره الزمر ، آيه 26 . . ","page_name":" 741 ","page_number":745},
  {"content":"\r\nمسئله يكم - خود عذاب با در نظر گرفتن اين كه روح انسانى در آن دنيا محدوديت ناشى از كالبد مادى و حركت را كه مىتواند وضع روحى انسانى را عوض كند از دست مىدهد و با گسترش و حساسيت طبيعى كه دارد به طور مستقيم با عذاب روبه رو مىشود ، عذابها و شكنجه دنيوى در حالى با روح تماس مىگيرد كه روح در پرده اى از ماده محدود و پوشيده شده است .\r\nاين محدوديت و پوشيدگى به اضافهء امكان فعاليتهاى ديگر روح كه مىتواند از تلخى عذاب و شكنجه بكاهد و به علاوهء اين كه هر لحظه اى احتمال بر طرف شدن عذاب در ذهن انسانى وجود دارد ، لذا با عذاب اخروى كه روح بدون محدوديت از طرف ماده و به طور مستقيم و با علم به اين كه عامل و انگيزهء عذاب چقدر است ، به هيچ وجه قابل مقايسه نيست .\r\nآيا سوختن دست و پا يا جراحت فلان عضو با شكنجهء روحى كه ناشى از احساس سقوط و نابودى شخصيت ايده آل در سراى آخرت است يكى است ؟ چنان كه مىتوان گفت : لذت خوردن يك سيب با لذت لقاء الله به هيچ وجه يكى نيست ؟ مسئلهء دوم - احساس از دست رفتن سرمايهء گران بهايى است كه مىتوانست در زندگانى دنيا عالى محصول را از آن سرمايه به دست بياورد ، به همين جهت است كه يكى از نامهاى روز رستاخيز يوم التغابن است ، يعنى روزى است كه انسان مغبون شدن خود را در مىيابد ، يوم الندامة ( روز پشيمانى ) نيز گفته مىشود .\r\nمسئلهء سوم - دورى از رحمت و عنايت خداوندى و محروميت از رضوان الله و ايام الله و لقاء الله است كه شكنجه اى دردناكتر از آن قابل تصور نيست ، چنان كه امير المؤمنين عليه السلام در نيايش خود معروف به دعاى كميل عرض مىكند كه : « خداوندا گيرم كه بتوانم به آتش دوزخ تو تحمل نمايم چگونه محروميت از كرامت و عنايت تو را تحمل نمايم » .\r\nاين عذاب روحانى شديدترين عذابها است كه در سراى ابديت دامن گير يك انسان مىتواند بوده باشد .\r\n","description":"","footnote":"","page_name":" 742 ","page_number":746},
  {"content":"\r\n\r\nاما اين مسئله كه آيا عذاب اخروى در بارهء بندگان جنبهء انتقامى دارد ، در مباحث گذشته متذكر شده‌ايم كه به جهت بىنيازى مطلق خداوند ، مسئلهء انتقام و تسلى براى او به هيچ وجه مطرح نيست ، بلكه آثار طبيعى خود معاصى است ، گاهى اين اثر آن چنان شديد است كه انسان را از شايستگى اتصال به حلقهء زنجير هستى ساقط مىكند در اين صورت عذاب ابدى از آن تعبير مىشود .\r\n\r\n( ( 2474 ) ) تا ز رنج آن جهانى وارهد\r\nبر خود اين رنج عبادت مىنهد\r\n\r\nآيا عبادتها براى دورى از عذاب آخرت است ؟\r\nاين مطلب به همين شكل كه در بيت مطرح شده است صحيح به نظر نمىرسد و احتياج به تفسير و توضيح دارد :\r\nدر مباحث پيشين به طور اختصار اشاره كرده‌ايم كه عبادتهايى كه انسانها انجام مىدهند اغلب مانند ساير كارهايشان صورت معامله و سوداگرى دارد ، طمع بهشت با درجات مختلفش ، ترس از عذاب و رنج اخروى با مراتب گوناگونش - انگيزهء اغلب اطاعتها و عبادتهاى انسانها است .\r\nانگيزهء طمع بهشت ، كالا فروشى و انگيزهء خوف از عذاب ، ترس يك آدم مقهور از موجود پيروز را نشان مىدهد .\r\nاما چنان كه در احاديث معتبره مىبينيم : امير المؤمنين عليه السلام به خدا عرض مىكند : « پروردگارا ؟ نه طمع بهشت و نه ترس از دوزخ وادارم مىكند كه به تو عبادت كنم بلكه تو را شايستهء پرستش يافته و عبادتت مىكنم . )\r\n","description":"","footnote":"","page_name":" 743 ","page_number":747},
  {"content":"\r\n\r\n\r\n\r\n( ( 2481 ) ) گفت هى هى اين دعا ديگر مكن\r\nبر مكن تو خويش را از بيخ و بن\r\n\r\nبه خداوند وظيفه تعيين نكنيد\r\nدر بعضى از مضامين احاديث چنين آمده است كه مردم با ايمان در اين زندگانى به مشقتها و شكنجه هايى دچار مىشوند كه باعث تخفيف عذاب اخروى آنان مىگردد .\r\nاما آيا اين مطلب دلالت بر اين دارد كه ما براى تخفيف عذاب اخروى در صدد خواستن بيمارىها و شكنجه ها بر آييم ؟ از نظر اصول و قواعد حكمت الهى اين درخواستها منطقى به نظر نمىرسد ، زيرا اين درخواستها شبيه به نوعى تعيين وظيفه براى خداوند مىباشد .\r\nآن چه كه منطق عقل سليم مىگويد و آيات و احاديث فراوان تأييد مىنمايد موضوع رضايت و تسليم به مشيت الهى است در هر موضوعى كه جلوه نمايد : بيمارى و تندرستى و فقر و تمكن و داشتن معلومات و نداشتن آنها . . . . و غير ذلك تا آن جا كه از حدود امكانات انسانى خارج بوده و مربوط به اختيار او نباشد بايستى مورد تسليم و رضا قرار بگيرد و هر اندازه هم كه بتواند در رفع نقص و كمبود طبيعى و روحى بكوشد .\r\nتفسير ابيات\r\nبيمار در پاسخ پيامبر اكرم صلى الله عليه و آله عرض كرد : من از خدا خواسته بودم كه كفارهء گناهانم را در همين زندگانى به من بچشاند ، چنان كه هاروت و ماروت كه داراى استعداد و عقل و ساحرنما بودند ، چاه بابل را براى كيفر خود انتخاب نمودند [ در داستان هاروت و ماروت گفتيم كه مسئلهء معصيت كردن اين دو فرشته مدرك صحيحى ندارد 
  ] .\r\nانتخاب گرفتارى در چاه بابل بسيار خوب و با جا بود ، زيرا - آنان به جاى\r\n","description":"","footnote":"","page_name":" 744 ","page_number":748},
  {"content":"\r\nاين كه در آتش بسوزند ، ناراحتى دود را كه عذاب دنيوى است انتخاب نمودند .\r\nرنج و مشقت آن دنيا حدى ندارد ، رنج و شكنجه دنيوى در مقابل آن بسى ناچيز است ، خوشا به حال آن كس كه در اين دنيا مجاهدت مىكند و بر بدن خود شكنجه وارد مىسازد و داد انحرافاتش را مىگيرد و به عبادتها تن در مىدهد تا در نتيجه از رنج و گرفتارى آخرت نجات پيدا كند . من هم بدين جهت مىگفتم : اى خداى من ، رنج كيفر معاصيم را در همين دنياى زود گذر براى من نصيب فرماى باشد كه در آن عالم ابدى از عذاب معاصىام فارغ بوده باشم ، من براى چنين در خواستى اصرار مىكردم . در نتيجهء اين دعا و اصرار حالت بيمارى به من دست داد و رنج بيمارى بىآرامم ساخت ، اكنون از ورد و ذكر باز مانده و از نيك و بد و حتى از خويشتن هم بىخبر گشته‌ام .\r\nاى پيامبر عزيز اى انسان فرخنده و خجسته حال و مبارك خوى اگر من اكنون روى ترا نمىديدم به كلى خود را مىباختم ، اما تو سرورانه غم خوارم گشتى . پيامبر فرمود : زينهار ، پس از اين ديگر از اين نوع دعاها مكن و تيشه بريشهء خود مزن . تو اى مور ناچيز چه طاقت دارى كه خدا كوه بلندى را بر روى تو بگذارد ؟ بيمار مىگويد : اى پيامبر عزيز اى سرور من هم اكنون توبه مىكنم و پس از اين لاف بردبارى و ساير انواع تحمل و هنر نخواهم زد .\r\nاى پيامبر عزيز اين جهان مانند همان صحراى پهناورى است كه قوم موسى در آن گم گشتند و تو موساى ما هستى ، گناهان ما است كه ما را در آن صحراى گمراه كننده مبتلا ساخته است .\r\nما بىنوايان سالها به راه رفتن مىپردازيم و در نهايت بر مىگرديم و مىبينيم : در همان منزل اول اسير شده‌ايم ، همچنان كه قوم موسى عليه السلام راه ها را مىپيمودند در آخر كار مىديدند هنوز گام اول را بر نداشته‌اند .\r\n","description":"","footnote":"","page_name":" 745 ","page_number":749},
  {"content":"\r\n\r\nذكر قوم موسى و پشيمانى ايشان\r\n\r\nراز مىگفتند پيدا و نهان\r\nجملگى مرد و زن و پير و جوان\r\n( ( 2486 ) ) گر دل موسى ز ما راضى بدى\r\nتيه را راه و كران پيدا شدى\r\n( ( 2487 ) ) ور به كل بيزار بودى او ز ما\r\nكى رسيدى من و سلوى از سما ؟\r\n( ( 2488 ) ) كى ز سنگى چشمه ها جوشان شدى ؟\r\nدر بيابانمان امان جان شدى\r\n( ( 2489 ) ) بل به جاى خوان خود آتش آمدى\r\nاندر اين منزل لهب بر ما زدى\r\n( ( 2490 ) ) چون دو دل شد موسى اندر كار ما\r\nگاه خصم ماست گاهى يار ما\r\n( ( 2491 ) ) خشمش آتش مىزند در رخت ما\r\nحلم او رد مىكند تير بلا\r\n( ( 2492 ) ) كى بود كه حلم گردد خشم تيز\r\nنيست اين نادر ز لطفت اى عزيز\r\n( ( 2493 ) ) مدح حاضر وحشت است از بهر اين\r\nنام موسى مىبرم قاصد چنين\r\n( ( 2494 ) ) ور نه موسى كى روا دارد كه من\r\nپيش تو ياد آورم از هيچ تن\r\n( ( 2495 ) ) عهد ما بشكست صد بار و هزار\r\nعهد تو چون كوه ثابت برقرار\r\n( ( 2496 ) ) عهد ما كاه و به هر بادى زبون\r\nعهد تو چون كوه ثابت برقرار\r\n( ( 2497 ) ) حق آن قوت كه بر تلوين ما\r\nرحمتى كن اى امير لونها\r\n( ( 2498 ) ) خويش را ديديم و رسوايىّ خويش\r\nامتحان ما مكن اى شاه بيش\r\n( ( 2499 ) ) تا فضيحتهاى ديگر را نهان\r\nكرده باشى اى كريم مستعان\r\n( ( 2500 ) ) بىحدى تو در جمال و در كمال\r\nدر كژى ما بىحديم و در ضلال\r\n( ( 2501 ) ) بىحدى خويش بگمار اى كريم\r\nبر كژى بىحد مشتى لئيم\r\n( ( 2502 ) ) هين كه از تقطيع ما يك تار ماند\r\nمصر بوديم و يكى ديوار ماند\r\n( ( 2503 ) ) البقيه البقيه اى خديو\r\nتا نگردد شاد كلى جان ديو\r\n( ( 2504 ) ) بهر ما نى بهر آن لطف نخست\r\nكه تو كردى گمرهان را باز جست\r\n( ( 2505 ) ) چون نمودى قدرتت بنماى رحم\r\nاى نهاده رحمها در شحم و لحم\r\n( ( 2506 ) ) اين دعا گر خشم افزايد تو را\r\nتو دعا تعليم فرما مهترا\r\n\r\n","description":"","footnote":"","page_name":" 746 ","page_number":750},
  {"content":"\r\n\r\n( ( 2507 ) ) آن چنان كآدم بيفتاد از بهشت\r\nرجعتش دادى كه رست از ديو زشت\r\n( ( 2508 ) ) ديو كه بود كاو ز آدم بگذرد ؟\r\nبر چنين نطعى از او بازى برد ؟\r\n( ( 2509 ) ) در حقيقت نفع آدم شد همه\r\nلعنت حاسد شده آن دمدمه\r\n( ( 2510 ) ) بازيى ديد و دو صد بازى نديد\r\nپس ستون خيمهء خود را بريد\r\n( ( 2511 ) ) آتشى زد شب به كِشت ديگران\r\nباد سوى كِشت او كردش روان\r\n( ( 2512 ) ) چشم بندى بود لعنت ديو را\r\nتا زيان خصم ديد آن ريو را\r\nهم زيان جان او شد ريو او\r\nخود تو گويى بود آدم ديو او\r\n( ( 2513 ) ) لعنت اين باشد كه كژ بينش كند\r\nحاسد و خود بين و پر كينش كند\r\n( ( 2514 ) ) تا بداند كه هر آن كاو بد كند\r\nعاقبت باز آيد و بر وى زند\r\n( ( 2515 ) ) جمله فرزين بندها بيند به عكس\r\nمات بر وى گردد و نقصان و وكس\r\n( ( 2516 ) ) ز آن كه گر او هيچ بيند خويش را\r\nمهلك و ناسور بيند ريش را\r\n( ( 2517 ) ) درد خيزد زين چنين ديدن درون\r\nدرد او را از حجاب آرد برون\r\n( ( 2518 ) ) تا نگيرد مادران را درد زه\r\nطفل در زادن نيايد هيچ ره\r\n( ( 2519 ) ) اين امانت در دل و جان حامله است\r\nاين نصيحتها مثال قابله است\r\n( ( 2520 ) ) قابله گويد كه زن را درد نيست\r\nدرد بايد درد كودك را رهيست\r\n( ( 2521 ) ) آن كه او بىدرد باشد ره زن است\r\nز انكه بىدردى انا الحق گفتن است\r\n( ( 2522 ) ) آن اَنَا بىوقت گفتن لعنت است\r\nو اين انا در وقت گفتن رحمت است\r\n( ( 2523 ) ) آن انا منصور رحمت شد يقين\r\nو آن انا فرعون لعنت شد ببين\r\n( ( 2524 ) ) لاجرم هر مرغ بىهنگام را\r\nسر بريدن واجب است اعلام را\r\n( ( 2525 ) ) سر بريدن چيست كشتن نفس را\r\nدر جهاد و ترك گفتن لمس را\r\n( ( 2526 ) ) آن چنان كه نيش كژدم بر كنى\r\nتا كه يابد او ز كشتن ايمنى\r\n( ( 2527 ) ) بر كنى دندان پر زهرى ز مار\r\nتا رهد مار از بلاى سنگسار\r\n( ( 2528 ) ) هيچ نكشد نفس را جز ظل پير\r\nدامن آن نفس كش را سخت گير\r\n( ( 2529 ) ) چون بگيرى سخت آن توفيق هوست\r\nدر تو هر قوت كه آيد جذب اوست\r\n\r\n","description":"","footnote":"","page_name":" 747 ","page_number":751},
  {"content":"\r\n\r\n( ( 2530 ) ) ما رميت إذ رميت راست دان\r\nهر چه دارد جان بود از جان جان\r\n( ( 2531 ) ) دست گيرنده وى است و بردبار\r\nدم به دم دمها از او اميد دار\r\n( ( 2532 ) ) نيست غم گر دير بىاو مانده اى\r\nدير گير و سخت گيرش خوانده اى\r\n( ( 2533 ) ) دير گيرد سخت گيرد رحمتش\r\nيك دمت غايت ندارد حضرتش\r\n( ( 2534 ) ) گر تو خواهى شرح اين وصل و ولا\r\nاز سر انديشه مىخوان و الضحى\r\n( ( 2535 ) ) ور تو گويى هم بدىها از وى است\r\nليك آن نقصان فضل او كى است ؟\r\n( ( 2536 ) ) آن بدى دادن كمال اوست هم\r\nمن مثالى گويمت اى محتشم\r\n\r\n« وَظَلَّلْنا عَلَيْكُمُ اَلْغَمامَ وَأَنْزَلْنا عَلَيْكُمُ اَلْمَنَّ وَاَلسَّلْوى كُلُوا مِنْ طَيِّباتِ ما رَزَقْناكُمْ وَما ظَلَمُونا وَلكِنْ كانُوا أَنْفُسَهُمْ يَظْلِمُونَ . » 2 : 57 ( 1 )  ( به وسيلهء ابر [ بر شما بنى اسرائيل 
  ] سايه انداختيم ، من و سلوى براى شما فرستاديم [ تفسير من و سلوى در مباحث قبلى بيان شده است 
  ] بخوريد از مواد پاكيزه اى كه به شما روزى كرديم ، آنان به ما ظلم نكردند ، بلكه به خودشان ستم نمودند ) .\r\n« . . . فَقُلْنَا اِضْرِبْ بِعَصاكَ اَلْحَجَرَ فَانْفَجَرَتْ مِنْه اِثْنَتا عَشْرَةَ عَيْناً 2 : 60 . . . » ( 2 )  ( به موسى گفتيم : عصايت را به سنگ بزن در نتيجه دوازده چشمه از سنگ فوران نمود ) .\r\n« وَاَلضُّحى . وَاَللَّيْلِ إِذا سَجى ما وَدَّعَكَ رَبُّكَ وَما قَلى . » 93 : 1 - 3 ( 3 )  ( سوگند به روز در هنگام روشنى و سوگند به شب در هنگام گسترده شدنش كه خداوند تو ترا رها نكرده و از تو روى گردان نشده است . )\r\n","description":"","footnote":" ( 1 ) سوره بقره ، آيه 53 . .  ( 2 ) سوره بقره ، آيه 57 .  ( 3 ) سوره الضحى ، آيه 1 تا 3 . . ","page_name":" 748 ","page_number":752},
  {"content":"\r\n\r\n\r\n( ( 2493 ) ) مدح حاضر وحشتت از بهر اين\r\nنام موسى مىبرم قاصد چنين\r\n\r\nگاهى عظمت حاضر باعث وحشت و دهشت مىگردد ، در اين مورد شخص غائبى را به عنوان رمز مىتوان مطرح نمود\r\nدر تفسير بيت فوق بعضى از شارحين به اجمال قناعت كرده ، همين مقدار گفته‌اند كه چون مدح شخص حاضر وحشت انگيز است ، لذا موسى را كه غايب است مورد التماس قرار مىدهد . بعضى ديگر مانند : كفافى مىگويد : مقصود از حاضر پيامبر اكرم صلى الله عليه و آله است كه بيمار در حضورش بوده است ، ولى به نظر مىرسد مقصود جلال الدين از حاضر خود خداوند است ، زيرا - ابيات بعدى تا دوازده بيت مناجات است كه خداوند را طرف التماس و نيايش قرار داده است ، ولى اين يك اعتذار سستى است كه عظمت خداى حاضر چون براى ديگران وحشت انگيز است ، لذا حضرت موسى را مورد التماس قرار داده‌ام ، زيرا - اگر تفسيرى كه ما به كلمهء حاضر بيان كرديم كه مقصود خداوند است درست باشد ، ما همواره در دعاها و نمازها با كلماتى با خدا نيايش مىكنيم كه مفهوم حضورى دارد نه غيابى ، مانند .\r\n« إِيَّاكَ نَعْبُدُ وَإِيَّاكَ نَسْتَعِينُ . » 1 : 5 ( 1 )  ( تو را مىپرستيم و از تو طلب كمك مىنماييم . )\r\n","description":"","footnote":" ( 1 ) سوره الفاتحة ، آيه 4 . . ","page_name":" 749 ","page_number":753},
  {"content":"\r\n\r\n\r\n( ( 2495 ) ) عهد ما بشكست صد بار و هزار\r\nعهد تو چون كوه ثابت برقرار\r\n\r\nعهد شكنى ما و ثبات عهد خداوندى\r\nمسلم است كه مقصود از تعهد ميان خدا و بندگانش آن تعهد معمولى نيست كه داراى تعريف و لوازم حقوقى يا اخلاقى مخصوصى مىباشد ، بلكه تعهد التزامى است ميان دو نفر در بارهء موضوعى ( به معناى عمومى آن . ) اين التزام منشا بروز حق و تكليف براى دو طرف تعهد مىباشد ، در صورتى كه تعهد خداوندى با بندگانش نه تكليفى براى او تثبيت مىكند و نه انسانى را در مقابل خداوند ذى حق مىسازد .\r\nبراى توضيح معناى تعهد ميان خدا و بندگانش مىتوان مطالب ذيل را در نظر گرفت : عهد و تعهد خداوندى در زندگانى دنيوى به وسيلهء دو پيك امين مقرر شده است :\r\n1 - عقل و وجدان آدمى .\r\n2 - پيامبران عظام .\r\nعقل و وجدان آدمى با روش فطرى سليم مردم را به يك عده اصول و كليات راهنمايى مىكند .\r\nاين راهنمايى مخصوصاً هنگامى كه عقل و وجدان به جهت رشد روحى انسان با يكديگر هماهنگى داشته باشند ، تنها مانند علائم مخصوصى كه كيفيت و كميت راه را نشان مىدهد نيست ، بلكه به اضافهء نشان دادن اصول و كليات كه به منزلهء علائم راه مىباشند ، جنبهء تحريكى هم دارند كه مانند نيروى محرك انسان را به بايسته و شايسته تحريك و از زشتىها و ناشايستىها بر حذر مىدارد . احساس اين تحرك كه در فلسفهء كانت از عقل عملى سرچشمه مىگيرد ، ناشى از عهد الهى است كه در نهاد انسانها كاملًا درك مىشود و هر اندازه كه تعقل و فعاليت وجدانى انسانها افزايش\r\n","description":"","footnote":"","page_name":" 750 ","page_number":754},
  {"content":"\r\nپيدا مىكند عمق و نفوذ عهد مزبور روشنتر مىگردد .\r\nپيامبران عظام با اثبات رابطه مستقيم با خداوند دستوراتى را براى مردم ابلاغ مىكنند ، آنان با پذيرفتن وجود رابطهء مزبور مانند اين است كه به طور مستقيم عهد الهى را در بارهء خود مىپذيرند .\r\nآياتى در قرآن مجيد عهد الهى را به معناى فوق بيان مىكند از آن جمله :\r\n« . . . وَعَهِدْنا إِلى إِبْراهِيمَ وَإِسْماعِيلَ أَنْ طَهِّرا بَيْتِيَ لِلطَّائِفِينَ 2 : 125 . . . » ( 1 )  ( ما به ابراهيم و اسماعيل عهد كرديم كه خانهء مرا براى طواف كنندگان تطهير نمايند ) .\r\n« وَلَقَدْ عَهِدْنا إِلى آدَمَ مِنْ قَبْلُ فَنَسِيَ وَلَمْ نَجِدْ لَه عَزْماً . » 20 : 115 ( 2 )  ( ما پيش از اين به آدم عهد كرديم ، او فراموش كرد و در او عزمى [ تصميم قطعى با عمل به تصميم 
  ] نيافتيم ) .\r\n« أَ لَمْ أَعْهَدْ إِلَيْكُمْ يا بَنِي آدَمَ أَنْ لا تَعْبُدُوا اَلشَّيْطانَ إِنَّه لَكُمْ عَدُوٌّ مُبِينٌ وَأَنِ اُعْبُدُونِي هذا صِراطٌ مُسْتَقِيمٌ . » 36 : 60 - 61 ( 3 )  ( اى فرزندان آدم مگر من با شما عهد نكردم كه شيطان را نپرستيد [ او را اطاعت نكنيد 
  ] او براى شما دشمن آشكارى است ؟ و به من عبادت كنيد اين است راه راست ) .\r\nجلال الدين مىگويد : ما صدها بار هزاران بار عهد او را مىشكنيم . نقض و شكستن عهد خداوندى به جهت دو نوع بودن عهد دو قسمت مىشود :\r\nقسمت اول - نقض عهد اول : اين شكستن همان عهد است كه در نهاد انسانها درك شده است و ما در بالا به طور اختصار توضيح داديم .\r\nقسمت دوم - نقض عهدهاى ثانوى است . اين قسمت در مواردى است كه سوگند\r\n","description":"","footnote":" ( 1 ) سوره البقرة ، آيه 125 . .  ( 2 ) سوره طه ، آيه 115 . .  ( 3 ) سوره يس ، آيه 60 و 61 . . ","page_name":" 751 ","page_number":755},
  {"content":"\r\n\r\nمىخوريم يا عهد مىبنديم كه پس از اين فلان معصيت و زشتى را مرتكب نشويم ، با اين حال از آن سوگند و عهد تخلف مىكنيم .\r\nاما اثبات و پايدارى عهد خداوندى ، بدان جهت است كه جهل و احتياجى براى ذات ربوبى راهيابى ندارد . اگر خداوند عهد كرده است كه مثلًا نتيجهء كوششهاى مردم را به آنان ادا كند ، هيچ گونه مانعى از عمل به آن عهد براى او قابل تصور نيست چنان كه گفتيم تمام موضوع عهد و نتايج آن تحت سلطهء مطلقهء او مىباشد و همچنين عهد اولى كه خداوند در بارهء بندگانش به وسيلهء عقل و وجدان ثبت فرموده است ، پايدار بوده و مادامى كه خود انسانها فعاليت عقل و وجدان را خنثى نكنند ، مىتوانند از عهد خدايى بهره بردارى نمايند .\r\n\r\n( ( 2497 ) ) حق آن قوت كه بر تلوين ما\r\nرحمتى كن اى امير لونها\r\n\r\nچند شخصيتى ، درد بىدرمان قرن معاصر ما\r\nدرست است كه ما آغاز انعقاد نطفهء شخصيت را در درون انسانى به طور دقيق نمىتوانيم تعيين كنيم .\r\nاما مسلم و بديهى است كه انسان آن مادهء مايع نيست كه شكلش تابع هر ظرفى باشد كه در آن قرار مىگيرد و حركات و سكناتش تابع عوامل خارج از خود بوده باشد ، آن جسم جامد هم نيست كه داراى مقاومت محدود و قابل تغيير بوده و هر گونه عامل بتواند باندازهء نيرويش تأثيرى در آن وارد بسازد .\r\nدر درون انسان از آغاز رشد بدنى حقيقتى بنام ( خود ) ايجاد مىشود كه در مراحل اوليه بسيار ضعيف و تدريجاً رو به قدرت و مقاومت و فعاليت بيشترى مىرود . تا جايى كه ممكن است خود را در مقابل جهان و همهء انسانهاى ديگر موجود\r\n","description":"","footnote":"","page_name":" 752 ","page_number":756},
  {"content":"\r\nجداگانه اى تلقى نمايد .\r\nاين شخصيت هر مفهوم و معنايى هم كه داشته باشد ، سلطه و اقتدارى در انسان ايجاد مىكند كه در مقابل رويدادهاى طبيعى و انسانى موقعيتى را براى خود تحكيم نمايد .\r\nاين موقعيت ممكن است خالص جنبهء طبيعى داشته باشد و ممكن است جنبهء ايده آل به خود بگيرد .\r\nبدون اين شخصيت ما نمىتوانيم فردى از نوع انسانى را انسان حقيقى نامگذارى كنيم ، براى اين كه فرد بدون شخصيت مجموعه اى از حوادث و معلولات است كه در يك موجود متراكم شده است ، اين حوادث چنان كه بدون دخالت آگاهى و اختيار آن موجود متشكل مىشوند ، همچنان بدون آگاهى و بىاختيار هم اثرى در انسانها و طبيعت ايجاد مىكنند .\r\nاگر وضع اجتماعات چنين ايجاب مىكرد كه ما به جاى انسانها با مجموعه اى از حوادث سر و كار داشتيم يعنى واقعيت طبيعى انسانها اقتضا مىكرد كه آنان جز مجموعه اى از حوادث چيز ديگرى نبودند ، مسئله صورت ديگرى به خود مىگرفت در آن موقع نه مسئوليتى مطرح بود و نه شخصيتى و نه ايده آل و نه عدل و آزادى و حقايق ديگرى كه حد اقل براى زنده نگاه داشتن جنبه هاى اميد و آرزويى انسانها وسايل شايسته اى هستند .\r\nاما واقعيت طبيعى انسانها چنين نيست ، آنان در شئون گوناگون خود اثبات مىكنند كه موجودى هستند كه بايستى بتوانند حوادث طبيعى و روابط اجتماعى را با موقعيت خود يا موقعيت خود را با آن امور تنظيم نمايند .\r\nاين بزرگترين دليل احتياج انسان بداشتن شخصيت است .\r\nاين شخصيت از دو عامل فوق العاده اى قوى در معرض خطر نابودى قرار مىگيرد :\r\n","description":"","footnote":"","page_name":" 753 ","page_number":757},
  {"content":"\r\n1 - عامل خود طبيعى .\r\n2 - عامل انسانى فوق .\r\nدر امتداد تفسير و نقد و تحليل مثنوى بارها با ( خود طبيعى ) و شئون آن سر و كار داشته‌ايم ، لذا در اين مبحث بررسى مشروحى در بارهء آن نخواهيم داشت . در اين مبحث اين نكته مورد احتياج ما است كه بدانيم هر اندازه كه ( خود طبيعى ) نيرومندتر و ميدان فعاليتش در درون انسانى وسيعتر باشد شخصيت مطلوب كه بايستى در اجتماعى از انسانها در قلمرو هستى مربوط به يك مبدا و هدف اعلا باشد ، مختل خواهد گشت .\r\nعامل ( خود طبيعى ) چون ايده آلى براى خود نپذيرفته است ، لذا همهء پديده هاى جالب دنيا مىتواند او را از خويشتن بگيرد و در تحت تأثير هر يك از پديده هاى جالب شخصيت مخصوصى براى او بسازد . اين است يكى از دو عامل چند شخصيتى .\r\nاما عامل دوم كه عبارت است از عامل انسان فوق ، انسانهاى فوق به وسيلهء قوائى كه در اختيار دارند مىتوانند مقتضى شخصيت اغلب انسانها را مطابق خواسته هاى خود بسازند تا آن جا كه به قول بعضى از متفكرين غربى = 2 × 2 ها را 5 نموده و نتيجه دادن = 2 × 2 عدد 4 را مربوط به اجازه خودشان نمايند . دو عامل مزبور با وسايل و اشكال گوناگون يكديگر را تكميل و در نابود ساختن حس تثبيت شخصيت در قرن ما تاثير به سزايى داشته‌اند .\r\n","description":"","footnote":"","page_name":" 754 ","page_number":758},
  {"content":"\r\n\r\n\r\n( ( 2501 ) ) بىحدى خويش بگمار اى كريم\r\nبر كژى بىحد مشتى لئيم\r\n\r\nاين انحرافات نامحدود ما را فقط عنايت بىنهايت خداوندى مىتواند از بين ببرد يا به نيكويىها مبدل بسازد\r\nممكن است اشخاص ساده لوح با نظر سطحى بگويند : اين چه حرف است ؟ مگر يك انسان عمر بىنهايت دارد تا بتواند انحرافات نامحدود و بىنهايت داشته باشد ؟ فرض مىكنيم : عمر يك انسان تا دويست و سيصد ، بلكه فرض مىكنيم زندگانى يك انسان تا پانصد سال نيز ادامه پيدا كند ، مگر مىتوان نه در پانصد سال ، بلكه در پانصد ميليون سال از زمان انحراف نامحدود و بىنهايت را تصور نمود ؟ اين يك نظر ساده و بدوى است كه گاهى مىتواند اشخاص متوسط را به خود مشغول بدارد . مىتوان به اين افكار ساده لوح چنين گفت كه : چنان كه استقامت و روش نيكو خارج از مقولهء مقدار و زمان است همچنين ضد آن ، يعنى روشهاى انحرافى .\r\nبراى نابود ساختن يك انبار پر از ميلياردها ليتر بنزين ضعيفترين شعله كافى است .\r\nبراى مختل ساختن شخصيت انسانى با ميليونها فعاليتش يك ضربه روحى كفايت مىكند .\r\nيك انديشه اشتباه هيتلرى مىتواند جامعه اى را سر نگون كند و ميليونها فرد انسانى را به خاك و خون بكشد ، يك اهانت ناچيز به گاندى وكيل دادگسترى توانسته است سر نوشت صدها ميليون انسانها را از نظر اخلاقى و اقتصادى و سياسى عوض كند .\r\nبه قول جلال الدين كج شدن يك موى ناچيز از ابرو به روى چشم در فضاى\r\n","description":"","footnote":"","page_name":" 755 ","page_number":759},
  {"content":"\r\nآسمان يك ماه ايجاد مىكند . . . اينها و صدها امثال اينها مطالبى است كه هر روز و شب آنها را مىشنويم و مىبينيم و خودمان هم جزئى از نتايج و عوامل آنها قرار مىگيريم .\r\nبايستى به اين نكته توجه كنيم كه : اگر چه در روبناى عرصهء طبيعت رويدادها همگى محكوم به قوانين كميت مىباشد ، اما نه رويدادها همگى حقيقت واحد هستند و نه كميتها عبارت از يك عده حقايق غير قابل تغيير ، يك كليد را بالا مىبريم لامپهاى برق يك شهر را روشن مىسازيم و همان دكمه را پايين مىآوريم همان لامپها را خاموش مىكنيم ، همهء اين فعاليتها و پديده ها با كميت سر و كار دارند ، ولى نكته اين است كه هدف گيرى و خواستن ما كه اين فعاليتها و پديده هاى بىكران را ايجاد يا اعدام مىكند از مقولهء كيفيت است نه كميت .\r\nبراى روشن ساختن لامپهاى برق يك شهر بزرگ احتياجى مثلًا به پانصد و دوازده هزار و سيصد و چهارده خواستن و هدف گيرى روشنايى لامپ برق كه در شهر موجود است وجود ندارد .\r\nبه اضافهء اين كه دورى فعاليتهاى آزادانهء شخصيت از مقولهء كميت خواه در سمت صحيح و خواه در سمت منحرف بيشتر از دورى خواسته هاى طبيعى از كميت مىباشد ، زيرا - مجاورت خواسته هاى طبيعى بيشتر و نزديكتر از ارتباط فعاليتهاى آزادانهء شخصيت به سطح طبيعت مىباشد .\r\nاز همين جا است كه سعادت و شقاوت اخروى در ما فوق كميت و زمان تحقق پيدا خواهد كرد ، زيرا - سعادت و شقاوت اثر فعاليت آزادانهء روح انسانى مىباشد .\r\n","description":"","footnote":"","page_name":" 756 ","page_number":760},
  {"content":"\r\n\r\n\r\n( ( 2511 ) ) آتشى زد شب به كشت ديگران\r\nباد سوى كشت او كردش روان\r\n\r\nاين اصل را فراموش نكنيم كه گاهى شعله هاى آن آتش را كه براى بر انداختن خانمان ديگران روشن ساخته‌ايم به زودى در دودمان خود ما زبانه خواهد كشيد\r\nهر كسى در طول زندگانى خويش به طور مكرر با اين مسئلهء بهت انگيز روبه رو شده است و يا حد اقل شنيده است كه فلان كس اهانتى به يك شخص كرد ، دير يا زود همان اهانت بر خود او وارد شد ، شخصى به يك فرد ديگر ظلم كرد ، عين همان تعدى به سراغش آمد و بالعكس ، نيكويىها و خدمتگزارى و حسن نيت دير يا زود در اشكال مختلف عكس العمل خود را براى انجام دهندهء آنها رسانيده است ، اگر در اين موضوع بخواهيد قضاياى يك جامعهء محدود را فقط بنويسيد قضايايى كه حتى در يك دورهء محدود اتفاق افتاده است ، مسلماً نوشتهء شما مىتواند به صورت يك كتاب هزار صفحه اى در آيد ، اشعارى كه در اين موضوع در ديوانها و كتابها ديده مىشود اگر جمع آورى گردد ، مجلداتى را مىتواند پر كند . من حتى با اشخاصى روبه رو شده‌ام كه با اين كه تابع عقيدهء ما وراى طبيعى نبود ، با اين حال اين اصل را كاملًا پذيرفته و با اين عبارت مطالب را ادا مىكرد : « من انتقام طبيعت را مىپذيرم » كارى با خطا و نارسا بودن اين جمله در بارهء اصل مزبور نداريم ، فقط مقصود ما اين است كه بار ديگر اين بيت جلال الدين را به ياد بياوريم كه مىگويد :\r\n\r\nاين جهان كوه است و فعل ما ندا\r\nسوى ما آيد نداها را صدا\r\n\r\nبه مفاد كلى اين آيه نيز توجه كنيم كه مىگويد :\r\n« فَمَنْ يَعْمَلْ مِثْقالَ ذَرَّةٍ خَيْراً يَرَه وَمَنْ يَعْمَلْ مِثْقالَ ذَرَّةٍ شَرًّا يَرَه . » 99 : 7 - 8 ( 1 ) \r\n","description":"","footnote":" ( 1 ) سوره الزلزال ، آيه 7 و 8 . . ","page_name":" 757 ","page_number":761},
  {"content":"\r\n( كسى كه به مقدار وزن يك ذره كار نيكو انجام بدهد خواهد ديد و هر كس به مقدار وزن يك ذره كار شرى ايجاد كند خواهد ديد ) .\r\nحافظ آن شاعر گران مايه آسمان و ماه را كه مىبيند به ياد همين اصل الهى مىفتد :\r\nمزرع سبز فلك ديدم و داس مه نو يادم از كشتهء خويش آمد و هنگام درو صائب تبريزى رويدادهاى قلمرو هستى را از نيستى مطلق گريزان ديده مىگويد :\r\nيا سبو يا خمِ مىيا قدح باده كنند يك كف خاك در اين ميكده ضايع نشود آنان كه توانسته‌اند گسترش موجوديت انسانى و نداشتن مرز مشخص پذيرش روح او را تصور كنند ، به آسانترين وجه مىتوانند قبول كنند كه جاذبيت روح انسانى به قدرى شديد و نيرومند است كه اگر بخواهد اثرى در همهء عالم ايجاد كند ، مىتواند همان اثر را به سوى خود جذب نموده و آن را در خويشتن دريابد .\r\nاگر چاهى براى گرفتار ساختن آدميان مىكنيد ، در اولين كلنگى كه مىزنيد محاسبهء توانايى بيرون آمدن خود را از آن چاه به عمل بياوريد .\r\nآتشى كه براى نابود ساختن دودمان يك فرد يا جامعه اى شعله ور مىكنيد حساب بادهاى رويدادها را هم در نظر بياوريد كه ممكن است شعله هاى آن آتش را به موجوديت شما بر گرداند . پيش از آن كه تيرى را از كمان رها بسازيد نقطهء نشانه گيرى خود را با دقت بررسى كنيد ، ممكن است قلب شما در همان نشانه گاه قرار گرفته و به شما چشمك مىزند .\r\n","description":"","footnote":"","page_name":" 758 ","page_number":762},
  {"content":"\r\n\r\nدرد خيزد زين چنين ديدن درون درد او را از حجاب آرد برون\r\nديدن پليدى درون دردناك است ، اما احساس همين درد است كه حجاب ظلمانى پليدى را از پيش چشم انسان بر كنار خواهد زد\r\nاگر وجدان پاك آدمى در هجوم تمايلات پست حيوانى از پا در نيايد ، اگر آن فرشتهء ملكوتى كه در درون انسانى نگهبانى جان آدمى را به عهده گرفته است نابينا نگردد ، به طور قطع در هنگام توجه به اوصاف پليدى كه درون او را تاريك ساخته است ، احساس درد و شكنجه خواهد كرد .\r\nدر بيت فوق جلال الدين مىگويد : همين احساس درد و شكنجه او را از حجاب پليد حيوانيت بيرون خواهد آورد ، ولى به نظر مىرسد : اين مطلب را كه مولوى مىگويد : همهء حقيقت نيست ، بلكه نيمى از حقيقت است كه انسان به تيرگى و پليدى درون خويش آگاه شود و رنج و درد احساس كند ، نيم ديگر از حقيقت فعاليت مثبتى است كه بايستى براى تطهير درون از پليدى و بيرون رفتن از حجاب ظلمانى حيوان صفتى انجام بدهد ، زيرا - افراد فراوانى ديده مىشوند كه از ناپاكى درون خويش سرزنشها مىشوند و هر لحظه اى كه با درون كثيف خويش رو در رو قرار مىگيرند اضطراب خاطر و تشويشها مىبينند ، اما از داشتن آن همت و الا كه باعث شود گامى بردارند و از آن لجنزار مهلك نجات پيدا كنند محرومند .\r\nاينان شايد در هر شبانه روز آه پشت سر آه مىكشند ، ناله سر مىدهند و افسوسها مىخورند ، گاهى با خويشتن به گفتگو مىپردازند . اما از جهش مختصرى كه بار سنگين پليدىها را از دوش آنها خواهد انداخت ناتوانند .\r\nبلى ، يك مسئلهء ديگر وجود دارد كه بعيد نيست مقصود جلال الدين هم بيان آن مسئله باشد : هيچ تاريكى در درون انسانى اگر چه تاريك تر از آن نتوان تصور\r\n","description":"","footnote":"","page_name":" 759 ","page_number":763},
  {"content":"\r\n\r\nنمود وجود ندارد كه با توجه كامل به آن و احساس ناراحتى به جهت آن ، بالاخره روزنهء روشنى از اعماق آن تاريكىها باعث اميدوارى انسانى نبوده باشد ، احساس درد و شكنجه كه خود از درك دورى از حق و حقيقت ناشى مىشود ، آغاز نجات از همان درد و شكنجه مىباشد ، در انقلابات درونى ، ما با اين كيفيت روانى به طور فراوان آشنايى داريم كه در شديدترين حالات اضطراب كه فشار روحى به حد اعلا مىرسد ، با آرامشى مواجه مىشويم كه به هيچ وجه نمىتوانيم دليل منطقى آن را پيدا كنيم و بالعكس در هنگام شديدترين حالات شادى و نشاط ابر تاريكى از اندوه و گرفتگى فضاى روح ما را مىگيرد كه هر چه كوشش كنيم كه علت منطقى آن را درك كنيم ناتوان مىباشيم .\r\n\r\n( ( 2519 ) ) اين امانت در دل و جان حامله است\r\nاين نصيحتها مثال قابله است\r\n\r\nآيا هر انسانى حقايقى را در درون خود دارا بوده و تعليم و تربيتها و نصايح مانند قابله است كه موجب بروز آن حقايق مىباشد ؟\r\nامير المومنين عليه السلام در بيان علت بر انگيختن پيامبران در ميان مردم مىفرمايد :\r\nفَبَعَثَ فِيهمْ رُسُلَه ، وَوَاتَرَ إِلَيْهِمْ أَنْبِياءَه ، لِيَسْتَأْدُوهُمْ مِيثَاقَ فِطْرَتِه ، وَيُذَكِّرُوهُمْ مَنْسِيَّ نِعْمَتِه ، وَيَحْتَجُّوا عَلَيْهِمْ بالتَّبْلِيغِ ، وَيُثِيرُوا لَهُمْ دَفَائِنَ العُقُولِ ( 1 )  ( خداوند در ميان آنان پيامبرانش را بر انگيخت ، آن پيامبران را با فاصله هايى يكى پس از ديگرى فرستاد تا عمل به پيمان فطرى آنها را مطالبه كنند و نعمت فراموش شدهء خداوندى را به يادشان بيندازند و به وسيلهء تبليغ به آنها احتجاج كنند و حقايق مخفى در عقول آنان را به حركت در آورده و بارور بسازند . )\r\n","description":"","footnote":" ( 1 ) نهج البلاغه ، خطبه 1 . . ","page_name":" 760 ","page_number":764},
  {"content":"\r\nاز دو جملهء فوق ( ليستادوهم ميثاق فطرته . . . و يثيروا لهم دفائن العقول ) چنين بر مىآيد كه افراد انسانى تنها با داشتن يك حيات ساده و خالى به اين دنيا قدم نمىگذارند ، بلكه آنان دو سرمايهء مهم به وسيلهء فطرت و عقول با خود به همراه مىآورند . همين مطلب از سقراط فيلسوف بزرگ يونانى چنين نقل شده است كه مىگويد : « من حقيقت را در مردم ايجاد نمىكنم ، زيرا - خود مردم آبستن حقيقتاند و كار من قابلگى آنها است » .\r\nاين مطلب را افراد زيادى از متفكرين اعتقاد كرده‌اند ، از آن جمله جبران خليل جبران چنين مىگويد :\r\n« سپس معلمى به او ( پيامبر ) گفت : اى پيامبر عزيز ، سخنى در باره تعليم فرما ، پيامبر گفت :\r\n« هيچ مردى جز آن چه را كه در جايگاه معرفت شما است و شما از آن غفلت داريد نمىتواند به شما آشكار كند . آن آموزنده اى كه در سايهء معبد ( جايگاه تعليم ) در ميان پيروان و مريدهايش راه مىرود او چيزى از حكمتش را به آنها نمىدهد بلكه مقدارى از ايمان و عاطفه و محبتش را در اختيار آنان مىگذارد ، زيرا - اگر او مرد حكيم بود نمىبايست به شما دستور بدهد كه به خانهء حكمت او داخل شويد ، بلكه او شما را به آستانهء انديشه و حكمت خودتان مىكشانيد .\r\nستاره شناس فقط مىتواند داستان معرفت خود را در بارهء نظم موجودات فضايى با شما در ميان بگذارد ، ولى به هيچ وجه قدرت آن را ندارد كه از معرفت خود چيزى به شما ببخشد . . . رياضى دان كه در ضبط اعداد نبوغى دارد فقط مىتواند شماره اى از قواعد و مقياسات و اختصاصات عدد را به شما توضيح بدهد ، ولى نمىتواند معرفت رياضى را به شما عطا كند . . . » ( 1 )  احتمال قوى مىرود كه اگر دقت نظر كافى در قضاياى پيش از تجربهء كانت\r\n","description":"","footnote":" ( 1 ) النَّبىّ ( پيامبر ) - التعليم ص 118 و 119 . . ","page_name":" 761 ","page_number":765},
  {"content":"\r\nانجام بگيرد كه او بنام قضاياى آپريورى و قبلى مىنامد ، در نهايت كاوش به همين مطلب كه بيان مىكنيم منتهى شود . به هر حال اين بحث به طور جدى وجود دارد .\r\nاگر ما وجود بعضى از فعاليتها يا عوامل قبلى معرفت را نپذيريم با مشكلاتى روبه رو خواهيم گشت كه گمان نمىرود بتوان آنها را به حل و فصل نهايى رسانيد . اين حقيقت بسيار روشن است كه افراد انسانى با داشتن حواس تقريباً مساوى و مشترك و در مقابل پديده هاى جهان هستى كه منشا آموزش انسانى است ، شناسايىهاى مختلفى از خود نشان مىدهند .\r\nتحليل كافى در اختلاف برداشت انسانها از جهان هستى با داشتن حواس مشترك مىتواند سرمايهء قبلى معرفت را در روان انسانها اثبات كند ، اگر چنين بود كه مغز انسانى همانند جعبهء عكاسى هيچ گونه سرمايه اى از خود نداشت - اين همه تحولات علمى و اجتماعى در امتداد تاريخ به وقوع نمىپيوست و احتمال اين كه ساختمان مغز بشرى در گذرگاه تاريخ تغييراتى رو به تكامل پيدا كرده است ، حد اقل از آغاز تاريخ توجه انسان به جهان خارجى احتمال قابل اعتنايى نيست .\r\nمتفكرينى كه عقل بشرى را نيز مانند ساير وضع عضلانى و قواى درونى او در معرض تحول مىدانند ، يك تاريخ طبيعى منظمى را بيان مىكنند - بدون اين كه بتوانند اين تحول را حتى از پنجاه هزار سال پيش اثبات كنند ، در صورتى كه در اين مدت بلكه ، در خيلى كمتر از مدت مزبوره تحولات شگرفى در معلومات بشرى روى داده است .\r\nهربرت اسپنسر مانند اوگوست كنت و داروين مطالب مفيد فراوانى را در مسئلهء تحول به طور كلى بيان كرده‌اند ، مخصوصاً اسپنسر در تحول غرايز به عقل و تعقل به مراحل كاملتر اصول تجريدى و حسى را پيش كشيده است ، اما هنگامى كه مىخواهد علت تحول عقل را توضيح بدهد مىگويد :\r\n« عقل در مراحلى پشت سر هم سير كرده و به جهت تحت تأثير قرار گرفتن از انگيزه هاى خارجى از حالات بسيطه به مراتب كاملتر ترقى يافته است . از\r\n","description":"","footnote":"","page_name":" 762 ","page_number":766},
  {"content":"\r\n\r\nمجرد انعكاس به غريزه و از غريزه به حافظه و خيال و هوش و عقل تحول پيدا كرده است . » ( 1 )  ولى روشن است كه اگر چنين تحولى به همين ترتيب وجود داشته است خيلى پيش از تاريخ جهان بينى و كسب معلومات با اهميت كه شايد از ده هزار سال تجاوز نكند بوده است .\r\nشايد جهان بينى بشرى پيش از تمدنهاى رسمى بيست و يكگانه به قول توين بىخيالى بيش نيست كه سازندهء آن ما هستيم .\r\n\r\n( ( 2523 ) ) آن اَنَا منصور رحمت شد يقين\r\nو آن اَنَا فرعون لعنت شد ببين\r\n\r\nانا الحق منصورى و انا الحق فرعونى\r\nاين مسئله را كه انا الحق گفتن منصور حلاج به جا بوده است بارها مورد تأييد جلال الدين قرار گرفته است .\r\nاما انا الحق گفتن فرعون چنان كه در قرآن بيان شده است نابه جا و كفر مىباشد و چون اين مسئله روشن است ، لذا مورد بحث و اهميت نيست ، زيرا - به قول متفكرين عالى مقام هر كس از خدا بىخبر باشد مسلماً براى خود بتى تراشيده آن را خواهد پرستيد ، خواه اين بت نفس خود انسانى باشد و خواه يك موضوع خارج از انسان و اگر اين خود پرستى به مانع اجتماعى و طبيعى بر خورد نكند تدريجاً به ساير افراد اجتماع هم تحميل خواهد شد و مانند فرعون خود را خداى مردم قلمداد خواهد ساخت .\r\nآن چه كه مهم است انا الحق گفتن بعضى از افراد انسانى است كه به عنوان\r\n","description":"","footnote":" ( 1 ) قصة الفلسفة الحديثة ، احمد امين و زكى نجيب محمود ، ج 3 ص 488 . . ","page_name":" 763 ","page_number":767},
  {"content":"\r\nپرستش ( خود طبيعى ) نمىباشد ، بلكه به جهت احساس عينيت با خدا بوده و خود را در مقام الوهيت مىبيند .\r\nجلال الدين در مقابل اين گونه دعاوى روشن متناقضى پيش گرفته است . مثلًا گاهى مىگويد :\r\n« بىادب حاضر ز غايب خوشتر است » قبول مىكند كه اين گونه ادعا بىادبى و گستاخى است ، اما مجوز اين بىادبى حضور در پيشگاه الهى است كه براى اين افراد دست داده است .\r\nنيز مىگويد :\r\n« رنگ آتش دارد الا آهن است » اين افراد اگر چه شعاعى از پيشگاه الهى دريافته و وجودشان با آن شعاع روشن شده است ، با اين حال موجوديت انسانى آنها از بين نرفته است .\r\nما در بارهء اين گونه دعاوى و نظريهء جلال الدين در مباحث گذشته مطالبى را گفته‌ايم در اين مورد مىخواهيم به يك مطلب مهم اشاره كنيم كه در بررسى اين دعاوى مفيد مىباشد .\r\nتعارض و مخالفت اين ادعا كنندگان با يكديگر به هيچ وجه قابل تفسير منطقى نيست ، اينان با اين فرض كه به خود حق و حقيقت رسيده‌اند ، چگونه مىتوانند يكديگر را نپذيرند و انتقاد كنند ؟ اين تعارض و انتقاد در موارد زيادى ديده شده است از آن جمله به عنوان نمونه داستان ذيل را از عبد الرحمن جامى در بارهء ابو عبد الله بليانى نقل مىكنيم :\r\n« چون ساعتى بنشستم زاهد رحمه الله ( ابو بكر همدانى ) از من سؤالى كرد كه جواب آن اين بود كه من گفتم كه من غير خدا نيستم زاهد گفت : سخن منصور آورده اى ؟ من گفتم : من به يك آه كه بر آرم صد هزار چون منصور پيدا كنم چون اين گفتم زاهد عصا بر گرفت و بر من انداخت و من از جاى بر جستم و آن عصا از خود\r\n","description":"","footnote":"","page_name":" 764 ","page_number":768},
  {"content":"\r\nرد كردم زاهد مرا دشنام غليظ داد و گفت منصور را بردار كردند و نگريخت و تو از يك عصا مىگريزى جواب دادم كه آن از ناتمامى منصور بود و گرنه بگريختى كه نزد حق سبحانه و تعالى همه يكى است .\r\nچون اين بگفتم زاهد گفت : مگر گياهى خورده اى ؟ گفتم آرى گياهى خورده‌ام اما از مرغزار حقيقت زاهد گفت كه شاد خورده اى و نيك خورده اى ، بيا بر سجاده بنشين و آن را نگاه دار .\r\nبعد از آن زاهد گفت : آن كه گفتى كه از ناتمامى منصور بود كه نگريخت و او را بر دار كردند به چه دليل گفتى ؟ گفتم دليل آن است كه هر سوارى كه دعوى سوارى كند و اسب بتازد چنان كه عنان از دست وى نرود و اگر برود تواند كه سر اسب باز گيرد ، راست گفته است كه وى سوار چالاك است و اگر سر اسب باز نتواند گرفت او در سوارى ناتمام است ، چون اين بگفتم زاهد تصديق فرمود كه راست گفتى ، من از تو ديده ورتر كسى نديده‌ام . » ( 1 )  جملات متعددى در اين داستان مىتواند اثبات كند كه دعواى انا الحق ناشى از حالات مخصوص روانى است و آشكارترين جملات در بارهء اين كه اين افراد با گمان وصول به عين حق آن گونه ادعاها كرده‌اند اين جملات است كه مىگويد :\r\n« من گفتم : من به يك آه كه بر آرم صد هزار چون منصور پيدا كنم » .\r\nصد هزار ما فوق منصور يعنى چه ؟ آيا خدا مراتبى دارد يا قرب به خدا داراى درجات گوناگون است ؟ احتمال اول كه به مغز هيچ مرد موحدى خطور نمىكند و اگر قرب به خدا داراى درجات است ، اگر بعضى از اين مقربين بگويند : ما به شعاعى از فروغ الهى رسيده‌ايم و بعضى ديگر بگويند : من صد هزار مرتبه بالاتر از آن مقام را پيموده‌ام ، هيچ گونه مانع عقلى و وجدانى ندارد ، ولى اين سلوك و تقرب به حق است نه عينيت با حق .\r\n","description":"","footnote":" ( 1 ) نفحات الأنس ، عبد الرحمن جامى ، ص 260 . . ","page_name":" 765 ","page_number":769},
  {"content":"\r\n\r\nتفسير ابيات\r\nقوم بنى اسرائيل مرد و زن و پير و جوان در آشكار و نهانى با يكديگر رازها مىگفتند و مىگفتند : اگر حضرت موسى به طور كامل از ما راضى بود ما راه خود را به سوى سرزمين موعود و به راحتى پيدا كرده نجات مىيافتيم و اگر دل موسى عليه السلام به كلى از ما ناراضى و بيزار بود مىبايست اين نعمتها كه از آسمان مىرسد بر ما نازل نمىگشت .\r\nاگر دل او از ما راضى نبود امكان نداشت اين چشمه سارها از سنگ فوران نمايد و باعث امان جان ما از هلاكت در اين صحراى بىكران گردد ، بلكه مىبايست بجاى خوان آسمانى آتشى به بارد و در اين منزل ما را در شعله هاى خود غوطه ور بسازد .\r\nموسى عليه السلام در بارهء ما دو دل شده است گاهى خصم ما ديده مىشود و گاهى يار و ياور ما .\r\nخشم و نارضايتى موسى آتشى در رخت و لباس ما مىزند اما شكيبائيش تير بلا را از ما بر مىگرداند .\r\nكى خواهد شد كه حتى همان خشم و نارضايتىاش به حلم و بردبارى مبدل شود ؟ اين چنين تبديلها از لطف آن يار عزيز نادر نيست .\r\nاگر مدح و سپاس خداوندى به طور مخاطب و حاضر وحشتناك نبود من با خود آن محبوب به گفتگو و التماس مىپرداختم ، ولى اين گفتگوى حضورى با آن موجود برترين براى همه كس قابل هضم نيست ، لذا عمدا نام موسى را بر زبان مىآورم . خود او هم قبول ندارد كه در مقابل او از كسى سخنى به ميان بياورم .\r\nاى خداى بزرگ صدها بار و هزارها بار عهدها با تو بستيم و در مقابل اين پيمانها از پاى در آمديم و آنها را شكستيم ، اما عهد الهى تو در بارهء ما همچنان پايدار و ثابت است .\r\nاين پيمانهاى بىاساس ما چونان كاه ناچيز است كه ثبات و دوامى ندارد ، اما عهد تو اى خداى لا يزال ثباتى محكمتر از ثبات صدها كوه دارد .\r\n[ اين پيمان شكنى و نقض عهدى كه ما به آن گرفتار هستيم معلول چيست ؟ 
  ]\r\n","description":"","footnote":"","page_name":" 766 ","page_number":770},
  {"content":"\r\nوجود ضعيف و بوقلمون صفت ما است كه هر دم رنگى به خود مىگيرد .\r\nاى آفريننده و فرمانده رنگها و اشكال به ناتوانى اين موجودات ضعيف ترحمى فرماى ، اى خداى كريم و مستعان ما به هويت پست و ناچيز خودمان آگاه شده‌ايم ، از رسوايى خود اطلاع كامل به دست آورده‌ايم ، بيش از اين ما فرومايگان بوقلمون صفت را به آزمايشهاى رسوا كننده مبتلا مساز ، باشد كه فضيحتها و موجبات رسوايى ما بيش از اين آشكار نشود .\r\nمهربان خداوندا همچنان كه جمال و جلال و كمال تو را نهايتى نيست ، كژىها و ضلالتهاى ما هم حدى ندارد .\r\nبا آن جمال و كمال و جلال بىنهايتت انحرافات و پستىهاى نامحدود ما را محو و نابود بساز .\r\nاينك از قطعات هستى ما كه در گذرگاه زمان يكى پس از ديگرى از دست رفته تارى بيش نمانده و از سرمايهء كلان وجود ما كه چون شهر بزرگى بود همه بر باد فنا و زوال رفته و جز ديوارى به جاى نمانده است .\r\nاين باقيماندهء ناچيز هستى ما را به سوى خود متوجه ساز ، با عنايت الهىات همين پس ماندهء سرمايهء وجود ما را بپذير تا شيطان پليد از انحراف كلى ما شاد و خندان نگردد .\r\nپروردگارا با لطف و عنايت ربانىات كه گمراهان را در مىيابد وجود از دست رفتهء ما را جبران فرماى ، نه به جهت استحقاق و شايستگى ما كه از آن به كلى محروميم .\r\n[ منگر اندر ما مكن در ما نظر اندر اكرام و سخاى خود نگر 
  ] اى خداى بزرگ و توانا اى كردگار رحيم و مهربان كه در مشتى پيه و گوشت مادى پديدهء رحم را به وديعت نهاده اى ، تو كه قدرت مطلقهء خود را در ايجاد هستى به آن عظمت نشان داده اى ، رحمت و كرم خود را نيز بر ما عطا فرماى .\r\nاگر اين مناجاتها و نيايشها شايستهء مقام شامخ ربوبى تو نباشد ، يا ما لياقت اين گونه دعا و كرنش را به بارگاه الهى تو نداشته باشيم و دعاهاى ما باعث افزايش\r\n","description":"","footnote":"","page_name":" 767 ","page_number":771},
  {"content":"\r\nخشم و نارضايتى تو گردد ، از كرم و لطف يزدانى خويش دعاهايى بر ما تعليم فرماى كه شايستگى صعود به پيشگاه تو را داشته باشد .\r\nهمان گونه كه آدم ابو البشر از بهشت بيرون افتاد ، ولى عنايت تو او را به مقام والاى خود بر گردانيد و از شيطان پليد رهايش ساخت .\r\nشيطان پليد كيست كه بتواند گام به مقام والاتر از آدم گذارد و در چنين بساط بازى بزرگ برنده باشد ؟ [ درست دقت كنيد به بينيد آن بازيگرىهاى شيطان و افسونگرى و دمدمه هايش چه نتيجه اى بخشيد ؟ 
  ] آيا اغواى شيطان جز سودى كه به آدم نصيب كرد و موجب لعنت بر حسودان گشت ، چيز ديگرى نتيجه داد ؟ آن احمق پليد با آن كوتاه بينى كه داشت موقعيت موقت آدم را ديد و حسادت ورزيد و اغوايش كرد ولى صدها راز نهانى پشت پرده را كه در گذشته و آيندهء آدم و نسل او بودند نديد ، در نتيجه كارى كه كرد ستون خيمهء خود را منهدم ساخته موجوديتش را تباه كرد .\r\nآن كوته نظر حسود با يك شعف و شادى به مزرعهء آدم آتش روشن كرد ، ولى نمىدانست كه در فضاى هستى بادهايى مىوزد كه مىتواند شعله هاى آتش را كه در مزرعهء ديگران بر افروخته است ، به كشتگاه خرمن خود آن آتش افروز بر گرداند . لعنت الهى مانند چشم بندى بود كه ديده گان آن موجود پليد را بست ، لذا گمان كرد كه آن اغوا به زيان خصمش آدم مىباشد . ولى همان اغوا و حسادت زيان جان خود شيطان گشت ، گويى كه بالعكس آدم بود كه مىخواست شيطان را از موقعيتش بر كنار نمايد . مىدانيد معناى لعنت خدا چيست ؟ لعنت خدا كه بر كسى سرازير مىشود در حقيقت او را كج بين و حسود و خود بين و خود پرست مىنمايد . اين لعنت و طرد خود دليل آن است كه هر كس در حق ديگران بدى كند ، بالاخره همان بدى روزى به سراغش خواهد آمد ، مهره هاى شطرنجى را معكوس مىبيند و در نقص و كاهش مات مىگردد . اگر اين تبه كاران هيچ بودن خود را ديده و جراحت درونى شان را مهلك تشخيص بدهند ، اين درونبينى و خود شناسى دردى پديد مىآورد ، كشيدن اين درد و شكنجه آنها را از حجاب\r\n","description":"","footnote":"","page_name":" 768 ","page_number":772},
  {"content":"\r\nظلمانى و سقوط حيوانى بيرون مىآورد . [ مىدانيد اين گونه دردها شبيه به چيست ؟ 
  ] شبيه به درد زايمان است كه مادران متحمل مىشوند و در نتيجه طفلى به قلمرو هستى گام مىگذارد .\r\nرشد و تكامل روحى امانتى است كه در دل نهاده شده ، جان آدمى حاملهء آن است اين پند و اندرز ما [ و قوانين الهى 
  ] به منزلهء قابله اى است كه جان آدمى را در توليد رشد و كمال كمك مىكند .\r\nقابله مىداند و مىگويد كه اين دردى كه مادر در حال زاييدن مىبيند در حقيقت درد نيست ، بلكه راهى است كه براى ورود كودك به اين دنيا بايستى مادر سپرى كند .\r\nدر اين زندگانى بىدردى با راه رفتن سازگار نيست ، بلكه مردم بىدرد كه كاموران موقتى هستند ، راه زنان قافلهء متحرك بشرى به سوى ابديت مىباشند ، اين بىدردى كه در تبه كاران كامجو و كامور ديده مىشود از آن ناشى است كه تمام دنيا را براى خود مىخواهند و حاضراند كه تمام دردها و آلام جهان هستى را به ديگران سرازير كنند . اينان احساس نقص در خود نمىكنند و به همين جهت است كه خود را حق مطلق مىدانند ، آنان خواه به زبان بياورند يا نه ، سخنى جز انا الحق گفتن ندارند ، ولى اين انا الحق گفتن نابهنگام كه در عين سقوط و شقاوت گفته مىشود لعنت الهى است كه بر آنان نازل شده است ، ولى انا الحق گفتن پس از دست برداشتن از خود طبيعى و ربط دادن من ملكوتى به شعاع الهى عين رحمت خداوندى است .\r\nآن ( من ) كه منصور مىگفت ، به يقين رحمت بود [ اين مسئله را در نقد و تحليل بيت دقت فرماييد 
  ] و آن ( من ) فرعونى عين لعنت بود .\r\nآن مرغ كه نابهنگام بانگ بر آورد سيرت بر اين است كه سر او بايستى از تن جدا شود ، در آن هنگام كه ديديد نفس شما مىخواهد بانگ ( من ) در آورد با مجاهدات و ترك هوى و هوس سر آن نفس را ببريد ، چنان كه براى ايمنى از زهر كشندهء كژدم مجبوريد كه نيش زهرآگين آن را در آوريد ، در نتيجه خود عقرب هم از كشته شدن نجات پيدا خواهد كرد . همچنان دندان زهرآگين مار را در آوريد تا هم مار سنگسار\r\n","description":"","footnote":"","page_name":" 769 ","page_number":773},
  {"content":"\r\nنشود و هم خود شما در امان باشيد .\r\nتنها مردان الهى آن مربيان حقيقى هستند كه مىتوانند اين نفس حيوانى شما را بكشند ، دامن آنان را بگيريد اين يك توفيق ربانى است كه دست شما به دامان آن مردان الهى برسد ، در اين موقع جاذبهء الهى در شما نيروها ايجاد خواهد كرد ، آن گاه معناى « ما رَمَيْتَ إِذْ رَمَيْتَ » 8 : 17 را به درستى درك خواهيد كرد و خواهيد فهميد كه هر چه در جان آدمى پديدار مىگردد مستند به جان جان است ، دست گيرندهء تو و بردبار واقعى او است ، در هر لحظه كه مىگذرد از آن جان جان اميدوار باش .\r\nغصه آن را مخور كه در رسيدن به كوى وصال دير كرده اى ، زيرا - كسى كه به آرمان و ( ايده آل ) خود دير برسد سخت گير و با اهميت بيشترى آن ( ايده آل ) را مىپذيرد و مورد بهره بردارى قرار مىدهد .\r\nرحمت او اگر چه دير به سراغت آمده است ، اما پس از اين ديگر لحظه اى تو را از حضورش كنار نخواهد ساخت . اگر بخواهى شرح اين وصال و محبت را بدانى برو سورهء و الضحى را بخوان كه خدا به پيامبرش مىفرمايد « او ترا رها نساخته است و به تو نامهربان نگشته است » اگر بگويى علل اين جدايىها و بدىها هم از او است بدان كه انتساب بد نماها به او علت نقص فضل او نخواهد بود ، زيرا - آن انتساب هم خود از سلطهء مطلقهء خداوند كشف مىكند من در اين باره مثالى به تو مىگويم .\r\n\r\n","description":"","footnote":"","page_name":" 770 ","page_number":774}
  ]