[
  {"content":"\r\n\r\nبسم الله الرحمن الرحيم\r\nتفسير سورهء مباركهء حمد\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nموضوع :\r\nتفسير : 72 ( قرآن : 125 )\r\nگروه مخاطب :\r\n- تخصصى ( طلاب و دانشجويان )\r\nشماره انتشار كتاب ( چاپ اول ) : 1035\r\nمسلسل انتشار ( چاپ اول وباز چاپ ) : 5435\r\nكتاب هاى آية الله سيد عزالدين حسينى زنجانى / 4\r\nحسينى زنجانى ، عزالدين ، 1300 - .\r\nتفسير سورهء مباركهء حمد / آية الله سيد عزالدين حسينى زنجانى . - قم مؤسسه بوستان كتاب ( مركز چاپ و نشر دفتر تبليغات اسلامى حوزه علميه قم ) ، 1383 .\r\n[ 172 
  ] ص . - ( مؤسسه بوستان كتاب : 1035 ، كتاب هاى آية الله سيد عزالدين حسينى زنجانى ؛ 4 ) ( قرآن ؛ 125 - تفسير ؛ 72 )\r\n3000 تومان : 6 - 1212 - 09 - 964 - 978 isbn\r\nفهرست نويسى براساس اطلاعات فيپا .\r\nص . ع . به انگليسى :\r\nayatolah sayyid izz ad - din - e husayni - ye zanjani the explantion of blessed surah al - hamd\r\nكتاب نامه به صورت زيرنويس .\r\nچاپ سوم : 1391 .\r\n1 . تفاسير ( سوره فاتحه ) . الف . دفتر تبليغات اسلامى حوزه علميه قم . مؤسسه بوستان كتاب . ب . عنوان .\r\n7 ت 5 ح / 12 / 102 bp\r\n1391\r\n18 / 297\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nتفسير سورهء مباركهء حمد\r\nآية الله سيد عزالدين حسينى زنجانى\r\nبوستان كتاب\r\n1391\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبوستان كتاب\r\nتفسير سورهء مباركهء حمد\r\nنويسنده : آية الله سيد عزالدين حسينى زنجانى\r\n* ناشر : مؤسسه بوستان كتاب\r\n( مركز چاپ و نشر دفتر تبليغات اسلامى حوزه علميه قم )\r\n* چاپ و صحافى : چاپخانه مؤسسه بوستان كتاب\r\n* نوبت چاپ : سوم / 1391 * شمارگان : 1000 * بها : 3000 تومان\r\nتمامى حقوق c محفوظ است\r\nprinted in the islamic republis of iran\r\nدفتر مركزى : قم خيابان شهدا ( صفائيه ) ، ص پ 917 ، تلفن : 7 - 7742155 ، نمابر : 7742154 ، تلفن پخش : 7743426\r\nفروشگاه مركزى : قم ، چهار راه شهدا ( عرضه 12000 عنوان كتاب با همكارى 170 ناشر )\r\nفروشگاه شمارهء 2 : تهران خيابان فلسطين جنوبى ، دست چپ كوچه دوم ( پشن ) ، تلفن : 66360735\r\nفروشگاه شمارهء 3 : مشهد ، چهار راه خسروى ، مجتمع ياس ، جنب دفتر تبليغات اسلامى شعبه خراسان رضوى ، تلفن : 2233672\r\nفروشگاه شمارهء 4 : اصفهان ، چهار راه كرمانى ، جنب دفتر تبليغات اسلامى شعبه اصفهان ، تلفن : 2220370\r\nفروشگاه شمارهء 5 : اصفهان ، ميدان انقلاب ، جنب سينما ساحل ، تلفن : 2221712\r\nفروشگاه شماره 6 ( ويژه جوانان ) : قم ، ابتداى خيابان شهدا ، تلفن 7739200\r\nپخش پكتا ( پخش كتب اسلامى وانسانى ) ، تهران ، خ حافظ ، نرسيده به چهار راه كالج ، نبش كوچه بامشاد ، تلفن 88940303\r\nنمايندگى هاى فروش كتاب مؤسسه در داخل وخارج كشور ( ضميمه برگه نظر خواهى آثار انتهاى كتاب )\r\nپست الكترونيك : e - mail info @ bustaneketab . com\r\nجديدترين آثار مؤسسه وآشنايى بيشتر با آن در وب سايت :\r\nhttp : / / www . bustaneketab . com\r\nباقدردانى از همكارانى كه در توليد اين اثر نقش داشته اند :\r\nاعضاى شوراى بررسى آثار * دبير شوراى كتاب : جواد آهنگر * سر ويراستار : ابوالفضل طريقه دار * ويراستاران : جليل حبيبى ، محمد نقويان و سيدرضا كلورى * چكيدهء عربى : سهيله خائفى * چكيدهء انگليسى : عبدالمجيد مطوريان * فيپا : مصطفى محفوظى * مسئول واحد حروف نگارى : احمد مؤتمنى * حروف نگار : مژگان فرمانى * اصلاحات حروف نگارى : سعيد حميدى و احمد محمدى فرد * صفحه آرا : محمود هدايى * كارشناس نمونه خوانى : محمد جواد مصطفوى * نمونه خوانى : سيد محمود علوى ، على ميرى و محمد مهدى قربانى * نظارت و كنترل آماده سازى : ولى قربانى * كنترل فنى صفحه آرايى : سيدرضا محمدى * كارشناس طراحى و گرافيك و طراح جلد : مسعود نجابتى * مدير توليد : عبدالهادى اشرفى * اداره آماده سازى : حميد رضا تيمورى * اداره چاپخانه : مجيد مهدوى ساير همكاران ليتوگرافى ، چاپ وصحافى .\r\n* رئيس مؤسسه\r\nسيد محمد كاظم شمس\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n\r\n\r\nپيش‌گفتار\r\nقرآن ، اقيانوسى است بيكران و سرشار از دُر و مرجان ، كه جان‌هاى شيفته و تشنه را سيراب مىسازد و هركس به فراخور خود ، از آن خوشه مىچيند .\r\nتفسير سورهء مباركهء حمد خوانندگان را از زلال قرآن مىچشاند و با معارف عميق آن آشنا مىگرداند .\r\nحضرت آية الله زنجانى ، در اين اثر سورهء حمد را ، كه خلاصهء همهء معارف قرآنى است ، به زبانى روان و ساده نگاشته است و در اين راه ، سه تن از فضلا :\r\nسيد محمدرضا مهرى ، محمد سعيدى و بهنام بهرمن ، نگارنده را يارى رسانده‌اند . اجرشان با صاحب قرآن باد .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nبِسْمِ اللَّهِ الرَّحْمنِ الرَّحِيمِ الحَمدُلِلَّهِ رَبِّ العالَمِين * الرَّحْمنِ الرَّحِيمِ * مالِكِ يَومِ الدِّينِ * إِيَّاك‌َنَعبُدُ وَإِيَّاكَ نَسْتَعِين * اهْدِنَا الصِّراطَ المُستَقِيمَ * صِراطَ الَّذِينَ أَنْعَمتَ عَلَيهِمْ غَيْرِ المَغضُوبِ عَلَيهِم وَلَاالضَّآلِّين .\r\n\r\nبِسْمِ اللَّهِ الرَّحْمنِ الرَّحِيمِ\r\n\r\nباءِ بسم اللَّه\r\nيكى از موضوعات قابل بحث در ادبيات عرب ، حروف جارّه است و هر يك از آن‌ها ناگزير از داشتن متعلّق هستند . بنابراين ، بايد ديد متعلَّق « باء » در « بسم اللَّه » - كه از حروف جارّه است - چيست ؟\r\nبه عنوان مثال ، اگر بگوييم « إلى الكوفة : تا كوفه » جمله ناقص است و مفهوم نخواهد داشت ، امّا اگر گوييم « وَصَلتُ إلَى الكوفة : من رسيدم به كوفه » مفهوم آن درست مىشود . پس « إلى » كه از حروف جارّه است متعلَّقى مىخواهد و در اين جا « وصلت : رسيدم » متعلَّق آن است .\r\n« باء » نيز كه از حروف جارّه است متعلَّق مىخواهد . بنابراين ، دربارهء باءِ بسم اللَّه نيز تفحص كرده‌اند كه متعلّق آن چيست ؟ و در اين كه مىگوييم « به نام خداى رحمان و رحيم » به نام خدا چه كار كردم ؟ آيا شروع كردم ؟ ابتدا كردم ؟\r\nاحتمالات متعدّدى داده‌اند .\r\nحروف جارّه نمايندهء نسبت اشيا هستند و به اصطلاح فلاسفه ، از سنخ وجودهاى رابط مىباشند ؛ پس چنين وجودى فى نفسه نيست ؛ فقط نسبتى\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nاست كه قائم بين دو چيز است . پس حروف جارّه براى بيان تحقّق نسبت هاست .\r\nمطلب بعدى - كه در علم « معانى بيان » به طور مفصّل بيان شده - اين است كه حذف متعلَّق افادهء عموم مىكند و در اين آيه نيز متعلَّق ذكر نشده ؛ يعنى نگفته است « أبتَدِئُ بسم اللَّه » يا « أقرأُ بسم اللَّه » . بنابراين ، نسبت نام و ياد خدا بايد در هر چيز باشد ؛ زيرا « هوالأوَّل و الآخر » . پس به اين دليل ، تعيين كردن متعلَّق براى باءِ بسم اللَّه ( اين كه مثلًا بگوييم أبتَدِئُ بسم اللَّه ؛ شروع مىكنم با نام خدا ) اشتباه است و بايد در هر حالى توجّه داشت كه فعل مورد نظر چيست تا آن را متعلَّق قرار دهيم . بنابراين ، اگر بخواهيم مطالعه كنيم ، بگوييم بسم اللَّه ؛ يعنى أقرأ بسم اللَّه و اگر قبل از خواب بگوييم بسم اللَّه ؛ أنام بسم اللَّه ، پس حذف متعلّق ، يعنى ياد خدا متّصل به هر چيز مىباشد و حصر متعلَّقِ باء به « أبتَدِئُ » يا امثال آن اشتباه است . اين نكته را زمخشرى نيز در كشاف گفته است و با همه جانبه بودن احكام اسلام نيز تناسب دارد . به ياد او بخواب و به ياد او بيدارشو .\r\nدر روايتى از رسول گرامى اسلام صلى الله عليه و آله چنين مىخوانيم :\r\nكُلُّ أمْرٍ ذي بالٍ لَمْ يُبْدَأُ بِبِسْمِ اللَّهِ فَهُوَ أَبْتَرُ ؛ « 1 »\r\nهر كارى كه بدون نام خدا شروع شود ، ناقص و ابتر است .\r\nپس اگر خدا را از مخلوقات جدا كنيم ، تهى و بىچيز خواهند بود و اين لبّ معناى باءِ بسم اللَّه است .\r\nبنابراين ، « بسمِ اللَّه » يعنى من كار خود را به خدا وابسته مىكنم . و در اين جا كلمهء « أبتَدِئُ » يا « أسْتعينُ » در تقدير نيستند ، بلكه آيه مىخواهد همهء كارها را به خدا وابسته كند تا اين كه ما خدا را در هر حال ياد نماييم و به اسم او كارها را شروع و به نام او ختم كنيم .\r\n\r\n\r\n","description":"","footnote":"\r\n( 1 ) . مجلسى ، بحار الانوار ، ج 16 ، باب 58 ؛ خوئى ، البيان ، ج 1 ، ص 461 . .\r\n","page_name":" 14 ","page_number":14},
  {"content":"\r\n\r\n\r\nاسماء در قرآن\r\nيكى از مباحث مهمّ قرآن و روايات وارده در توحيد و ادعيهء بسيار عالى - مانند « دعاى كميل » - بحث « اسماء » است . اكنون اين پرسش مطرح مىشود كه لفظ « اسم » يا « اسماء و صفات ذات احديّت كه در قرآن به كار برده شده است به چه معنا بوده و چگونه است . « 1 » على عليه السلام در دعاى كميل عرض مىكند : « وَبِأَسْمائِكَ الَّتي مَلأتْ أرْكانَ كُلَّ شَيءٍ ؛ خدايا تو را سوگند مىدهم به آن اسم‌هايت كه همه چيز را ، بلكه اركان وجود را پر كرده است . » اين جمله به چه معناست ؟\r\n\r\nتعريف اسم\r\nاسم در اصطلاح ادباى عرب به لفظى گفته مىشود كه در مقابل يك معناى مستقل وضع گرديده ، بدون اين كه مفهوم زمانى در آن لحاظ شده باشد . قرآن كريم نيز اسم را به اين معنا استعمال كرده ، ولى گاهى مراد اسم خاص و گاه اسم عام مىباشد .\r\n\r\nانواع اسماء در قرآن\r\n1 . اسم خاص : مادر مريم به خدا عرض كرد : « وَ إِنّى سَمَّيْتُها مَرْيَمَ ؛ « 2 » اسم اين شخص خاص را مريم گذاشتم . » پس هر گاه در قرآن اسم مريم را آورده ، مراد همان مخدّرهء جليله‌اى است كه داراى عصمت ، قداست و طهارت بوده و\r\n\r\n\r\n","description":"","footnote":"\r\n( 1 ) . صدرالمتألّهين ، در مفاتيح الغيب دربارهء اسماء ، بحث‌هاى مفصّلى كرده كه خلاصهء روايات است . سيدنا الأستاد علّامهء طباطبايى رحمه الله نيز در مسائل توحيدى سه رساله براى اسماء ، صفات و افعال اختصاص داده‌اند كه چكيدهء عرفان ، حكمت ، روايات و ادعيه است . .\r\n( 2 ) . آل‌عمران ( 3 ) آيهء 36 . .\r\n","page_name":" 15 ","page_number":15},
  {"content":"\r\n\r\nمادر گرامى حضرت عيسى بن مريم عليهما السلام مى باشد . پس اين يك اسم خاص است .\r\nهمچنين در اوايل سورهء مريم مىخوانيم كه زكريا به درگاه الهى عرض كرد : « فَهَبْ لِى مِنْ لَدُنْكَ وَلِيّاً ؛ « 1 » براى من از طرف خودت يك ولىّ و جانشين قرار ده . »\r\nسپس در آيهء ديگر مىفرمايد : « يا زَكَرِيَّا إنَّا نُبَشِّرُكَ بِغُلامٍ اسْمُهُ يَحْيى ؛ « 2 » اى زكريا ! ما تو را بشارت مىدهيم به فرزندى كه اسمش يحيى است . » پس يحيى اسم خاص براى اين پيامبر بزرگوار مىباشد . اسم‌هاى عام نيز در قرآن فراوان است ؛ مانندِ لقب ، اسماء و صفات الهى .\r\n2 . لقب : اسم‌هايى كه در آن مدح و ذمّ باشد ، اصطلاحاً در لغت عرب « لقب » مىگويند ؛ مانند فخرالدين ، شمس الدين و . . . لقب عبارت است از : اسم خاصّى كه بر بزرگى شخصيّت مسمّى دلالت كند ؛ مانند « فخرالدين » ؛ يعنى اين شخص مايهء فخر دين است . عكس آن نيز وجود دارد و ممكن است از روى عداوت و دشمنى اسم‌هايى بر شخص بگذارند كه او را تحقير كنند ، كه قرآن از آن‌ها نهى فرموده است .\r\nدر سورهء حجرات مىفرمايد : « وَلا تَنابَزُوا بِالْأَلْقابِ ؛ « 3 » لقب‌هاى بد بر ديگران مگذاريد و يكديگر را تحقير نكنيد . »\r\nقرآن اين لقب را نيز اسم مىگويد و در ادامهء آيهء شريفه مىفرمايد : « بِئْسَ الِاسْمُ الفُسُوقُ بَعْدَ الإِيمانِ ؛ « 4 » چقدر بد است ناميدن به نامى كه تهمت آور و موجب فسق باشد ، آن هم بعد از ايمان آوردن شخص باشد . » پس قرآن لقب را نيز اسم ناميده است .\r\n\r\n\r\n","description":"","footnote":"\r\n( 1 ) . مريم ( 19 ) آيهء 5 . .\r\n( 2 ) . همان ، آيهء 7 . .\r\n( 3 ) . حجرات ( 49 ) آيهء 11 . .\r\n( 4 ) . همان . .\r\n","page_name":" 16 ","page_number":16},
  {"content":"\r\n\r\n3 . اسماء و صفات الهى در دعاها : اسامى و صفات پروردگار در دعاها نيز آمده است ؛ مانند « يارحيم » ، « يا كريم » و . . . . اين‌ها اوصاف مناسب ذات اقدس الهى بوده و دعاهاى ما سرشار از آنهاست ؛ مانند دعاى « جوشن كبير » كه داراى صد فصل است و هر فصل آن از اسماى حُسناى الهى تشكيل شده ؛ يعنى صفات جلال و جمال ذات حق را شرح داده است .\r\nحال مىگوييم « بِسْمِ اللَّهِ الرَّحْمنِ الرَّحِيمِ » يعنى كارهاى خودمان را به نام خدا آغاز مىكنيم . هدفِ اسلام و قرآن اين است كه انسان در هرحال خود را وابستهء به خدا بداند و هيچ نيرو و قدرتى براى خود نبيند ، بلكه همه را از خدا بداند ، هميشه در حال خضوع و خشوع باشد مىگويد : من كارها را وابسته به نام خدا مىكنم ؛ يعنى به رحمان ، قدّوس ، رحيم و . . . پس بايد كارهاى ما به خدا ، به صفات جلال و كمالش متّكى باشد .\r\n\r\nاشكال\r\nاسم عبارت است از : مقولهء لفظى كه آن را در مقابل ذوات وضع كرده‌اند ، پس ما خود و كارهاىمان را وابسته به اين الفاظ كرديم ، در حالى كه مىخواستيم خود را به ذات خداوند و صفات جمال و كمال او وابسته كنيم .\r\nاين يك حقيقت قرآنى است .\r\nدربارهء « ذكر » نيز همين گونه است . قرآن كريم مىفرمايد : « واذْكُرِ اسْمَ رَبِّكَ ؛ « 1 » ذكر كن نام خدا را . » يعنى بگو : يا رحمان ، يا رحيم و . . . و يك بار ديگر مىگويد : « وَاذكُرْ رَبَّكَ ؛ « 2 » خدا را ذكر كن » . در اين‌جا ديگر صحبت از اسم نيست ؛ خدا را به ياد آور و از او غفلت نكن ، در آيهء اوّل مىفرمايد : غفلت نكن از اسم خدا ( از الفاظى مانندِ رحيم ، رحمان و غفّار ) .\r\nدر جاى ديگر مىفرمايد : « سَبِّحِ اسْمَ رَبِّك الأَعْلى « 3 » ؛ تو نام پروردگارت\r\n\r\n\r\n","description":"","footnote":"\r\n( 1 ) مزمل ( 73 ) آيهء 8 ؛ انسان ( 76 ) آيهء 25 . .\r\n( 2 ) . اعراف ( 7 ) آيهء 205 ؛ كهف ( 18 ) آيهء 24 ؛ آل عمران ( 3 ) آيهء 41 . .\r\n( 3 ) . اعلى ( 87 ) آيهء 1 . .\r\n","page_name":" 17 ","page_number":17},
  {"content":"\r\n\r\nرا تسبيح بگو » .\r\nدر سورهء مباركهء واقعه نيز مىفرمايد : « فَسَبِّحْ بِاسْمِ رَبِّكَ العَظِيمِ ؛ « 1 » تسبيح بگو به اسم پروردگار بزرگت . » تسبيح را به اسم متعلّق كرده است . در اين آيات توجّه به نام خدا است ، نه به خود خدا . نام خدا نيز از مقولهء الفاظ است ؛ يعنى ما تسبيح بگوييم الفاظ را ! « 2 » و در جاى ديگر مىفرمايد : « سَبَّحَ للَّهِ » يا « يُسَبِّحُ لِلَّهِ ما فِى السَّمواتِ « 3 » ؛ خدا را تسبيح مىكند هر موجودى كه در عالم وجود است . » اين جا تسبيح براى ذات مقدّس احديّت است .\r\nپس مىبينيم كه در جايى از قرآن كريم تسبيح به ذات مقدّس احديّت بسته شده و در جايى ديگر به اسم ذات مقدّس او . در اين جا يك مسئلهء كلامى - كه در عهد ائمهء اطهار عليهم السلام نشأت پيدا كرده بود - مطرح مىشود و آن اين است : آيا اسم عين مسمّى است ؟ تفسير فخر رازى و تفسيرهاى طولانى ديگر به تفصيل وارد اين بحث شده‌اند ، مثلًا وقتى مىگوييم لفظ « فرش » آيا اين عين فرش بوده يا غير آن است ؟\r\nما مىدانيم كه هيچ‌گاه لفظ نمىتواند خود شىء بشود ، و هيچ وقت لفظ فرش نمىتواند عين فرش بشود ، مَثَل معروفى است كه مىگويد : « از گفتن حلوا دهان شيرين نمىشود » آنچه دهان را شيرين مىكند ، خود حلواست ، بنابراين ، ما نمىتوانيم بگوييم كه اسم عين مسمّى است كه اين غلط فاحشى است .\r\n\r\nجواب\r\nابتدا مقدّمه‌اى را مطرح مىكنيم كه در منطق بحث شده و در كتاب‌هاى\r\n\r\n\r\n","description":"","footnote":"\r\n( 1 ) . واقعه ( 56 ) آيهء 74 . .\r\n( 2 ) . در روايت است كه چون آيهء « فَسَبِّح بِاسْمِ رَبِّكَ الْعَظيم » نازل شد ، رسول خدا صلى الله عليه و آله فرمود : اين رادر ركوع قرار دهيد . و از اين رو ، ذكر ركوع اين گونه شد : « سُبحانَ رَبِّىَ الْعظيمِ وَبِحَمْدِه » و وقتى آيهء « سَبِّحِ اسْمَ رَبِّكَ الأعْلى » نازل شد ، پيامبر گرامى فرمود : ذكر سجودتان به حكم اين آيه « سُبحانَ رَبِّىَ الأعلى وَبِحَمْدِهِ » باشد . .\r\n( 3 ) . جمعه ( 62 ) آيهء 1 . .\r\n","page_name":" 18 ","page_number":18},
  {"content":"\r\n\r\nمنظومه ، اشارات و جوهر النضيد نيز آمده است .\r\nهر طبيعتى و هر مفهمومى كه تصوّر كنيم ، به طور اصلى چهار وجود دارد ؛ دووجود حقيقى ودووجود قراردادى - كه وجود وضعى نيز مىگويند - :\r\n1 . وجود حقيقى خارجى : مثلًا براى آب ، همان مايع سيّالى است كه در خارج است .\r\n2 . وجود ذهنى : اگر الآن كلمهء « آب » را بشنويم ، در ذهنمان آن مايع سيّال متصوّر مىشود ، آن حقيقتى كه در ذهن ما هست ، وجود ذهنى گويند . وجود ذهنى ؛ يعنى اين حقيقت يا مفهوم ، در وجودى كه مناسب با ذهن ماست ، مجسّم شده است .\r\n3 . وجود كتبى : مثلًا « الف » را با مد مىنويسند و « ب » را آن گونه مىكشند .\r\n4 . وجود لفظى : مانند لفظ « آب » كه آن را براى همان مايع سيال وضع نموده‌اند .\r\nدو وجود اوّل ( وجود حقيقى و وجود ذهنى ) واقعى و حقيقى بوده و وهم نيستند ؛ امّا دو وجود لفظى و كتبى ، قراردادى مىباشند ؛ يعنى ما لفظ « آب » را در مقابل آن جسم سيّال قرار مىدهيم ، ولى آن كه لفظ آب را وضع كرد هيچ مانعى نداشت كه مثلًا كلمهء « آتش » را در مقابل جسم سيّال و كلمهء « آب » را در مقابل آتش قرار دهد . حال اين گونه قرار گذاشتند و اين قرار نزد عقلا قبول شد ، و لذا زبان‌هاى مختلف ساخته شد . آب را در لغت تركى يك چيز ، و در لغت فارسى يا عربى چيز ديگر گويند ، اگر لفظ ، يك واقعيّتى داشت ، مختلف نمىشد پس لفظ قراردادى است كه مختلف شده است وجود كتبى نيز قراردادى است ، پس آن نيز مختلف مىشود . حال اگر من بگويم آب ، شما اصلًا توجّه نمىكنيد كه من حروف « الف » و « ب » را گفتم ، و يا حرف « ب » را كه آن‌گونه مىكشند و يك نقطه زير آن مىگذارند ، منظور من بوده است ، بلكه\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nبه قدرى اين لفظ در آن معنا فانى شده است كه گويا من آب را به شما نشان داده‌ام ، پس به طور كلّى غفلت از لفظ مىشود ؛ زيرا ميان معنا و لفظ آن چنان اتّحادى پيدا مىشود كه از شنيدن يكى ، آن ديگرى به ذهن مىآيد . شما مىگوييد فحش خيلى بد است ، ولى لفظ فحش كه بدى ندارد ، اگر گفته شود « لعنت بر فلان يا درود بر فلان » ، اين دو از نظر لفظ يكى است و لفظ با يكديگر در حقيقت فرقى ندارد ، امّا چون درود معناى تحيّت را در خارج مجسّم مىكند ، ما از شنيدن آن خوشحال مىشويم ؛ امّا اگر كسى بخواهد ديگرى را تحقير كند ، به او دشنام مىدهد ، لفظ دشنام با الفاظ خيلى خوب فرقى ندارد ؛ امّا آن چنان معناى تحقير در اين لفظ فانى شده است كه شنونده مىگويد فلانى به من توهين كرد .\r\nالفاظ آن چنان در معانى خود فانى شده‌اند كه حُسن و قُبح معانى به الفاظ سرايت كرده است . امام زين‌العابدين عليه السلام در دعاى مكارم الاخلاق عرض مىكند :\r\nاللَّهُمَّ اجْعَلْ . . . ما أجْرى عَلى لِساني مِنْ لَفْظَةِ فُحْشٍ أوْ هُجْرٍ . . . نُطْقاً بِالْحَمْدِ لَكَ ؛\r\nخدايا ! آنچه شيطان بر زبان من جارى كرد ، مانند آن كه دشنام به شخص حاضر بدهم و امثال آن از الفاظ قبيحه ، خدايا ! آنها را به حمد خودت مبدل كن . « 1 »\r\n\r\nلفظ جلاله\r\nكلمهء « اللَّه » را اصطلاحاً لفظ جلاله گويند ؛ يعنى اسم خاصّ ذات مقدّس پروردگار در لغت يك اسم عام است و يك اسم خاص ، مثلًا كلمهء « فرش » اسم\r\n\r\n\r\n","description":"","footnote":"\r\n( 1 ) . صحيفهء سجاديه ، دعاى مكارم الاخلاق . .\r\n","page_name":" 20 ","page_number":20},
  {"content":"\r\n\r\nعام است كه جمع آن در فارسى ، « فرش ها » ست ؛ ولى اگر بر يك فرش خاصّى اسمى گذاشتيم ، آن را در فارسى « اسم خاص » و در لغت عربى « عَلَم » گويند .\r\nعَلَم عبارت است از : اسم خاصّى كه بر اشيا اطلاق مىشود ؛ مثلًا اسم عام ما انسان ، ناطق و . . . است ، امّا آن اسمى كه در شناسنامهء ما نوشته مىشود ، همان اسم خاص يا عَلَم است ؛ يعنى آن اسم مخصوصى كه فقط براى آن ذات است نه غير . در لغت عرب لفظ « اللَّه » اسم خاص و عَلَم است براى ذات مقدّس پروردگار كه مستجمع جميع صفات كمالى است و كمالاتش لايتناهى مىباشد ( عِدَّةً و مُدّةً و شدّةً ) . ولى در زبان فارسى لفظى نيست كه مرادف با آن كلمهء مقدّس ( اللَّه ) باشد . اين جاست كه فقها گفته‌اند : ما نمىتوانيم اذان را مثلًا به فارسى بگوييم ، يا در نماز ترجمهء سورهء حمد را بخوانيم ؛ زيرا واقعاً ترجمهء قرآن ممكن نيست چه بسا در ترجمهء كلمهء مقدس « اللَّه » ، واژهء « خدا » را به كار مىبرند و « بِسْمِ اللَّهِ الرَّحْمنِ الرَّحِيمِ » را « به نام خداى بخشندهء مهربان » ترجمه مىكنند ، ولى اين گونه نيست ، زيرا واژهء خدا عَلَم و اسم خاص نبوده و مخصوص ذات مقدّس احديّت هم نيست ؛ زيرا :\r\n1 . به غير ذات مقدّس نيز خدا گفته مىشود .\r\n2 . بر اين لغت جمع بسته مىشود ؛ زيرا جمع خدا ، خدايان است ، در صورتى كه كلمهء « الله » در لغت عرب چنين نيست . نه به غير ذات مقدّسِ ازلى و ابدىِ لايتناهى گفته مىشود ، و نه جمع دارد ، حتّى مشركان نيز آن را به غير ذات مقدّس احديّت اطلاق نمىكردند .\r\nخداى تبارك و تعالى مىفرمايد :\r\n« وَلَئِنْ سَأَلْتَهُمْ مَنْ خَلَقَ السَّمواتِ وَالأَرْضَ وَسَخَّرَ الشَّمْسَ وَالقَمَرَ لَيَقُولُنَّ اللَّهُ » ؛ « 1 »\r\n\r\n\r\n","description":"","footnote":"\r\n( 1 ) . عنكبوت ( 29 ) آيهء 61 . .\r\n","page_name":" 21 ","page_number":21},
  {"content":"\r\n\r\nو اگر از آنان بپرسى چه كسى آسمان‌ها و زمين را آفريد و ماه و خورشيد را مسخّر كرد قطعاً خواهند گفت : خدا .\r\nواژهء « خدا » در زبان فارسى در دو معنا به كار مىرود :\r\nالف ) سرور و رهبر : از اين باب است كه ناخداى كشتى گويند ، كه مخفّف ناو خداى است . ناو ، يعنى كشتى و خدا ، يعنى رهبر ، پس ناخدا ، يعنى رهبر كشتى ، بنابراين ، « خدا » در لغت فارسى به غير ذات مقدّس احديّت نيز گفته مىشود ، و ترجمه كردن « الله » به « خدا » درست نيست .\r\nب ) معناى دومِ « خدا » دارنده و داراست ، سعدى دربارهء كسى كه رفته بود بر سر شاخهء درخت و همان شاخه را مىبريد مىگويد :\r\n يكى بر سر شاخ بن مىبريد * خداوندِ بُستان نگه كرد و ديد « 1 » \r\nخداوند بستان در اين جا ، يعنى صاحب و دارندهء بستان .\r\nكتاب برهانِ قاطع يك فرهنگ فارسى است كه دكتر محمّد معين ، اديب فارسى و دارندهء فرهنگ معين آن را شرح كرده است . اين كتاب مىگويد :\r\n« خدا » در اصل « خودآ » بوده است ؛ يعنى آن كه خودش آمده و علّتى ندارد ، بلكه واجب‌الوجود است ، ولى اين معنا درست نيست . آيا در استعمال چنين تبادر مىكند يا خير ؟ در حقيقت چنين تبادرى در اين‌جا نيست . مثلًا مىگوييم : خداى مهربان با خداى عالَم كه در يكى به نحو توصيف و در ديگرى به نحو اضافه به كار برده ، ولى در هيچ يك « خودآ » به نظر نمىآيد ، بلكه صاحب عالَم به معناى خداى عالَم و رهبر مهربان به معناى خداى مهربان به نظر مىرسد .\r\nواژهء « خدا » دربارهء اربابِ انواعِ موجودات نيز به كار برده مىشود ، يونانىها\r\n\r\n\r\n","description":"","footnote":"\r\n( 1 ) . سعدى ، بوستان ، باب اوّل .\r\n","page_name":" 22 ","page_number":22},
  {"content":"\r\n\r\nبراى هر نوعى يك خداى خاصّى قائل بودند ، مثلًا خداى آسمان ، خداى زمين ، خداى دريا و . . . . در زبان عربى نيز « رب » و « إله » اسم خاص نيستند و لذا جمع بسته مىشوند جمع « ربّ » ، « ارباب » و جمع « إله » را « الهه » گويند .\r\n\r\nايزد\r\nصدرالمتألّهين در كتاب اسفار ، در بحث « مثُل افلاطونيه » مىگويد : ايزد به هر يك از انواع ارباب نيز اطلاق مىشود ، در صورتى كه « اللَّه » فقط مخصوص ذات مقدّس احديّت است و به ديگرى اطلاق نمىگردد . بنابراين ، از اطلاق ايزد به ديگرى معلوم مىشود كه اين كلمه نيز ترجمهء دقيق « اللَّه » نيست . « 1 » و برفرض اين كه ايزد مخصوص ذات اقدس الهى نيز باشد معلوم نيست به چه اعتبارى اين گونه است ؟ زيرا « اللَّه » عَلَم است براى ذات مقدّس احديت كه مستجمع جميع صفات كماليه مىباشد . حال اگر ايزد به اعتبار تربيت كننده موجودات بوده ، يا اين كه داراى عظمت لايتناهى است ، باز هم ترجمهء « اللَّه » نيست ، آرى ، اگر توانستيم ثابت كنيم كه ايزد مخصوص ذات اقدس احديّت است به اعتبار جمع بودن همهء صفات كمالى ، آن گاه مىتوان گفت ترجمه و مرادف « اللَّه » در فارسى مىباشد .\r\nنكتهء ديگر آن كه ؛ ايزد و يزدان از يك ريشه هستند ، و گبرها به آفرينندهء نيكويىها يزدان و به آفرينندهء بدىها اهريمن مىگفتند ، و لذا بعضىها شيطان را به اهريمن ترجمه كرده‌اند و هر دو ( يزدان و اهريمن ) زاييدهء يك حقيقت ازلى و ابدى به نام اهورامزدا است كه مبدأ آنها مىباشد ، پس اهورا مزدا دو فرزند داشته است : يكى يزدان و ديگرى اهريمن .\r\n\r\n\r\n","description":"","footnote":"\r\n( 1 ) . صاحب جواهر در كتاب جواهر ، باب « حَلْف ايْمان » مىفرمايد : « لغت فارسى مترادف اللَّه « ايزد » است » . مؤيّد كلام اين فقيه بزرگوار اين است كه در زمان مأمون عباسى يك نفر ايرانى زردشتى را به نام « ايزد خواست » كه بسيار رياضى دان و منجّم ماهرى بود از ايران به بغداد آوردند . و چون مسلمان شد ، خواستند اسمش را برگردانند و لذا « ايزد خواست » به ما شاء اللَّه ترجمه شد ، ولى اين تنها يك تأييد است بر فرمايش صاحب جواهر نه دليل بر آن ، و نمىشود فرمايش ايشان را تصديق كرد . .\r\n","page_name":" 23 ","page_number":23},
  {"content":"\r\n\r\nدر مقابل ، ما اين سوره را هميشه در نماز مىخوانيم كه : « قُلْ هُوَ اللَّهُ أَحَدٌ . . . لَمْ يَلِدْ وَلَمْ يُولَدْ » . قرآن به ما تعليم مىدهد كه خدا برتر از اين است كه مبدأ زايش براى چيزى باشد ، او از اين امر منزّه و مبرّاست .\r\nاز اين رو مىگوييم كه قرآن ترجمه ندارد ؛ در روايت است كه : « هُوَاللَّه سُبحانَهُ غَريمٌ لايُقْضى دَيْنُهُ ؛ « 1 » قرآن طلبكارى است كه كسى نمىتواند قرض او را ادا كند » ، يعنى نمىتوانيم به تمام خصوصياتش آگاه شويم .\r\n« الرَّحْمنِ الرَّحيمِ »\r\nخداى متعال در نخستين آيه از اوّلين سورهء قرآن مبين ، « بِسْمِ اللَّهِ الرَّحْمنِ الرَّحِيمِ » خود را به رحمان و رحيم توصيف كرده و اين صفت را از ميان اسماى حسنى انتخاب فرموده است و قرآن كريم در نشان‌دادن مظاهر رحمت ذات اقدس احديّت براى بشر مبالغه مىكند ؛ ولى سرّ اين چيست كه از ميان اسماى حسنى رحمن و رحيم انتخاب شده‌اند ؟ در صورتى كه خداوند مىتوانست به جاى « الرَّحْمنِ الرَّحِيمِ » بگويد : سبّوح ، قدّوس ، غفور ، و دود . . . .\r\nعلاوه بر اين ، بعد از فاصله يك آيه « الحَمدُ لِلَّهِ رَبِّ العالَمِين » دوباره « الرَّحْمنِ الرَّحِيمِ » تكرار شده است ، و هر مسلمانى مكلّف است هر روز چندين بار اين سوره را در نماز بخواند زيرا : « لاصَلاةَ الَّا بِفاتحَةِ الْكِتابِ . » و نه تنها در اين سوره بلكه در سُور ديگر قرآن نيز تكرار شده است . چرا خداوند خود را به اين دو صفت « الرَّحْمنِ الرَّحِيمِ » ناميده است ؟\r\nدر اين جا يك سرّ تربيتى بزرگى نهفته است ! خداوند مىخواهد بشر را به سوى كمال هدايت كند ، و براى رسيدن به كمال بايد نخست در انسان گرايشى به سوى خدا به وجود آيد . مثلًا اگر ما از غذا خوردن لذّت نمىبرديم و فقط\r\n\r\n\r\n","description":"","footnote":"\r\n( 1 ) . طباطبائى ، الميزان ، ج 1 ، ص 42 . .\r\n","page_name":" 24 ","page_number":24},
  {"content":"\r\n\r\nمىگفتند : خوب است بخوريد ، انسان مىگفت : ميل ندارم ؛ يعنى جاذبه ندارم ، تا جاذبه نباشد ترقّى و رشد بدن فراهم نمىآيد . يا در مورد بقاى نوع ، اگر كشش و جاذبه وجود نداشت ، انسان‌ها اقدامى براى بقاى نوع نمىكردند ، و به همين دليل است كه قرآن مىفرمايد :\r\n« زُيِّنَ لِلنّاسِ حُبُّ الشَّهَواتِ مِنَ النِّساءِ وَالبَنِينَ وَالقَناطِيرِ المُقَنْطَرَةِ . . . . » « 1 »\r\nيعنى نظام طبيعى اقتضا مىكند كه كرهء زمين به وسيلهء انسان آباد شود ، و اين جز به وسيلهء جاذبه ممكن نبود ، اگر كشش والدين نسبت به توليد اولاد ، و سپس علاقه به خود اولاد نبود ، و فقط فوايد آن را مىگفتند ، قطعاً ممكن نبود نسل انسان بقا يابد ، و همين جاذبه است كه موجب شده ، والدين مشقّت‌ها را تحمّل كنند و به تربيت فرزندان بپردازند :\r\n شبها بَرِ گاهوارهء من * بيدار نشست و خفتن آموخت\r\nدستم بگرفت و پا به پا برد * تا شيوهء راه رفتن آموخت « 2 » \r\nمادر نيز خسته مىشود و مىخواهد بخوابد ، امّا عشق و علاقهء به فرزند ، موجب مىشود كه بدون منّت بيدار بماند .\r\nسنت الهى ايجاب مىكرد بشر متمدّن باشد ، بنابراين ، در هر فردى جاذبه‌اى براى يك صنعتى ، علمى و يا هنرى قرار داده است .\r\n هم چنان كه عاشق است بر سرورى * عاشق است خواجه بر آهنگرى\r\nهر كسى را بهر كارى ساخته‌اند * ذوق او را در دلش انداخته‌اند « 3 » \r\nسنّت خداوند در آبادى جامعهء بشرى عبارت است از : ايجاد كشش ، جاذبه و ذوق ، حتّى دربارهء اعمال بد نيز ، گرايش وجود دارد « افَمَنْ زُيِّنَ لَهُ سُوءُ عَمَلِهِ فَرَءَاهُ حَسَناً » . « 4 »\r\n\r\n\r\n","description":"","footnote":"\r\n( 1 ) . آل عمران ( 3 ) آيهء 14 . .\r\n( 2 ) . ايرج ميرزا .\r\n( 3 ) . شيخ بهايى ، كشكول ، ج 1 ، ص 260 .\r\n( 4 ) . فاطر ( 35 ) آيهء 8 . .\r\n","page_name":" 25 ","page_number":25},
  {"content":"\r\n\r\nدر دعاى عرفهء صحيفهء سجاديه ، حضرت زين العابدين عليه السلام از خداوند مىخواهد : پروردگارا ! اين گونه قرارم ده كه با ذوق و علاقهء به تو براى نماز شب و مناجات برخيزم : « وَزَيِّنْ لِيَ التَّفَرُّدَ بِمُناجاتِكَ بِاللَّيْلِ وَالنَّهارِ » « 1 » كه اگر آن ذوق باشد ، انسان در هر شرايطى براى مناجات برمىخيزد و علّت آن ، لذّتى است كه درك كرده است .\r\nكَلْهُرْ - كه يكى از سالكان است - مىگويد :\r\n دامن خلوت ز دست ، كى دهد آن كو كه يافت * در دل شب‌هاى تار ، ذوق مناجات را « 2 » \r\nكسى كه لذّت مناجات را چشيده باشد ، مگر مىتواند بخوابد . اين‌جا نيز مىبينيم سنّت خداوند بر اين است كه جاذبه خلق كند .\r\nاز آنچه گذشت نتيجه مىگيريم كه يگانه متحرّك براى رسيدن انسان به كمال عبارت است از : جاذبه و كشش ، پس يك سرّ تربيتى وجود دارد ، و آن اين كه ما بايد ايجاد جاذبه و كشش كنيم تا مثلًا فرزند علاقه‌مند تعليم و مدرسه شود ، قرآن نيز از اين روش استفاده كرده ، تا اين جذب حاصل شود .\r\nدر كافى نقل شده است :\r\nروزى رسول اللَّه صلى الله عليه و آله براى نماز مىآمدند ، در صف جماعت جوانى را ديدند كه رنگش زرد و چشم‌هايش فرو رفته بود ، فرمودند : چگونه صبح كردى ؟ گفت : صبح كردم در حالى كه يقين پيدا كرده‌ام ، پيامبر فرمودند : هر يقين و حقيقتى آثارى داشته ، و هر ثوابى نورى و تحقّقى در خارج دارد ؛ حقيقت ايمان تو چيست ؟ گفت : يا رسول اللَّه ! حقيقت ايمان من آن جاذبه‌اى است كه شب‌ها نمىگذارد بخوابم ، زيرا آن چنان به گفته‌هاى شما\r\n\r\n\r\n","description":"","footnote":"\r\n( 1 ) . دعاى 47 . .\r\n( 2 ) . ديوان عباسقلى خان ، ص 18 .\r\n","page_name":" 26 ","page_number":26},
  {"content":"\r\n\r\nجذب شده‌ام كه گويا بهشت و جهنم را مىبينم ، و اين موجب شده است كه شب‌ها بيدار بمانم ؛ و در روزهاى گرم روزه بگيرم و بتوانم تحمّل كنم . « 1 » بالاتر از آن ، داستان حضرت موسى است ، آن گاه كه معجزهء ايشان صادر شد . قرآن ( در سورهء طه ) دربارهء آن افرادى كه به عزّت فرعون قسم مىخوردند مىفرمايد :\r\n« فَأُلْقِىَ السَّحَرَةُ سُجَّداً » ؛ قدرت معجزه كارى كرد كه ساحران به سجده افتادند » ، « قالُوا آمَنّا بِرَبِّ هرُونَ وَمُوسى ؛ گفتند : ما به پروردگار هارون و موسى ايمان آورديم . » و فرعون گفت : آيا ايمان آورديد قبل از اين كه من به شما اجازه بدهم ؟ ! « انَّهُ لَكَبيرُكُمُ الَّذى عَلَّمَكُمُ السِّحْرَ . . . » همان افراد پست بيچاره‌اى كه شكوه و قدرت فرعون آنها را از خود بىخود كرده بود و او را اطاعت مىكردند ، چنان شير شدند كه گفتند : ما هيچ گاه تو را بر موسى ترجيح نمىدهيم : « فَاقْضِ ما أَنْتَ قاضٍ » هر چه از دستت مىآيد انجام بده ! حداكثر ، اين زندگى پررنج را از ما مىگيرى و ما ايمان آورديم به پروردگارمان تا آن گناهان و خطاهايى كه از ما سر زده است در اثر ايمان ما ببخشد ، سپس به اوج عرفان رسيده گفتند : « وَاللَّهُ خَيْرٌ وَأَبْقى » « 2 » ؛ خداوند برتر و پايدارتر است . » نگفتند : « وَالْآخِرَةُ خَيْرٌ وَأَبْقى » بلكه فقط خدا ، نه دنيا و نه آخرت ، آرى ، آنها در اثر كشش ايمان به آخرين اوج عرفان رسيدند .\r\nبر اين اساس ، بعضى از بحث‌هاى قرآن به رحمت تفسير شده است ، به عنوان نمونه چند آيه را مطرح مىكنيم .\r\n\r\nآيات رحمت الهى\r\nالف ) در قرآن كريم آياتى وجود دارد كه ذات احديّت را به رحمت ، مهر و مهربانى شفقت و رأفت ستوده است ، يا به تعبير ديگر ، قرآن ، پروردگار را « وَدود » مىنامد :\r\n\r\n\r\n","description":"","footnote":"\r\n( 1 ) . كلينى ، اصول كافى ، ج 3 ، ص 97 . .\r\n( 2 ) . طه ( 20 ) آيات 70 - 73 . .\r\n","page_name":" 27 ","page_number":27},
  {"content":"\r\n\r\n1 . « كَتَبَ عَلى نَفْسِهِ الرَّحْمَةَ لَيَجْمَعَنَّكُمْ إِلى يَوْمِ القِيامَةِ لا رَيْبَ فِيهِ » . « 1 »\r\nاى پيامبر ! به مؤمنان بگو كه خداوند بر خودش رحمت را واجب كرده است ( هيچ چيز قادر بر خدا نيست ، لذا خود خدا بر خود واجب كرده است ) يكى از آثار ايجاد رحمت الهى اين است كه همهء شما را در روز قيامت جمع خواهد كرد ( توضيح اين مطلب خارج از بحث فعلى است ) .\r\n2 . « وَ إِذا جاءَكَ الَّذِينَ يُؤْمِنُونَ بِآياتِنا فَقُلْ سَلامٌ عَلَيْكُمْ كَتَبَ رَبُّكُمْ عَلى نَفْسِهِ الرَّحْمَةَ » . « 2 »\r\nاى پيامبر ! آنهايى كه مؤمن هستند ، هر گاه نزد تو آمدند ، بر آنها سلام كن و بگو : اوّلين نشانهء ذات اقدس الهى اين است كه پروردگار شما بر خودش رحمت را واجب كرده است ، ( زمينهء فراهم شده ، زمينهء رحمت است ) مىخواهد نسبت به ذات مقدّس احديّت - كه كمال مطلق است - عشق ، جذبه و كشش درونى توليد كند و همه به آن سو با كشش و جاذبهء باطنى حركت كنند .\r\n3 . « وَرَبُّكَ الْغَنِىُّ ذُو الرَّحْمَةِ » . « 3 »\r\nپروردگار تو غنى است و به هيچ چيز نياز ندارد ، او داراى رحمت ، مهر و رأفت است .\r\n4 . « فَإِنْ كَذَّبُوكَ فَقُلْ رَبُّكُمْ ذُو رَحْمَةٍ واسِعَةٍ » . « 4 »\r\nاگر تو را تكذيب كردند ، با يك لطافتى به آنها بگو : پرودگار شما داراى رحمت واسعه است ، با آن كه شما لجاجت مىكنيد و عناد مىورزيد ، ولى با اين حال اگر تصميم بگيريد كه خود را اصلاح كنيد . خداوند براى مغفرت گناهان شما داراى رحمت واسعه است .\r\n\r\n\r\n","description":"","footnote":"\r\n( 1 ) . انعام ( 6 ) آيهء 12 . .\r\n( 2 ) . همان ، آيهء 54 . .\r\n( 3 ) . همان ، آيهء 133 . .\r\n( 4 ) . همان ، آيهء 147 . .\r\n","page_name":" 28 ","page_number":28},
  {"content":"\r\n\r\nداستان مفصّل و معروفى دربارهء يك نبّاش ( كسى كه قبرها را باز كرده و كفن مرده‌ها را مىدزدد ) نقل شده كه او جرم بسيار شنيع و بدى را مرتكب گرديد ، آن چنان جرمى كه رسول رحمت او را طرد كرد و به او فرمود : من ديگر نمىتوانم تو را قبول كنم ! نبّاش به صحرا روى آورده و گريه‌ها كرد تا آن كه اين آيه نازل شد :\r\n5 . « قُلْ يا عِبادِىَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّهِ إِنَّ اللَّهَ يَغْفِرُ الذُّنوُبَ جَمِيعاً » . « 1 »\r\nيعنى ، اى بندگان من كه بر خودتان اسراف كرديد ، از رحمت خدا مأيوس نباشيد ، هر چند جرمتان بسيار سنگين است .\r\nاز اين كه مىفرمايد : « اى بندگان من » عرفا جنجالى برپا مىكنند . مولوى مىگويد :\r\n لذت تخصيص تو وقت خطاب * آن كند كه نايد از صد خُم شراب « 2 » \r\nاين جبّار آسمان‌ها و زمين است كه مىگويد « بندهء من » ، چه شرافتى بالاتر از اين براى تو كه خداوند تو را به خودش اضافه كرده است .\r\nقاعده‌اى است در ادبيّات عرب كه مىگويد : جمع مُحلّى به « الف و لام » افادهء عموم مىكند ، يعنى اگر كلمه‌اى به صورت جمع باشد ، مانند : ذنوب ( گناهان ) كه جمع ذنب ( گناه ) است ، و در ابتداى كلمه نيز الف و لام باشد ، كه بشود : « الذنوب » ، در اين صورت افادهء عموم مىكند ، يعنى خداوند همهء گناهان را مىبخشد .\r\n6 . « قالَ عَذابِى أُصِيبُ بِهِ مَنْ أَشاءُ وَرَحْمَتِى وَسِعَتْ كُلَّ شَىءٍ » . « 3 »\r\nيعنى ، عذابم به هر كس كه بخواهم مىرسد [ ولى 
  ] رحمت واسعهء من همه\r\n\r\n\r\n","description":"","footnote":"\r\n( 1 ) . زمر ( 39 ) آيهء 53 . .\r\n( 2 ) . مثنوى مولوى ، دفتر پنجم ، ( مجرم دانستن اياز خود را ) .\r\n( 3 ) . اعراف ( 7 ) آيهء 156 . .\r\n","page_name":" 29 ","page_number":29},
  {"content":"\r\n\r\nچيز را فرا گرفته است .\r\nب ) آياتى كه معرّف مظاهر رحمت الهى بوده و در نتيجه ، شوق ، عشق و كشش به خدا توليد مىكنند :\r\n1 . « وَالأَنْعامَ خَلَقَها لَكُمْ فِيها دِفْءٌ وَمَنافِعُ وَمِنْها تَأْكُلُونَ * وَلَكُمْ فِيها جَمالٌ حِينَ تُرِيحُونَ وَحِينَ تَسْرَحُونَ * وَتَحْمِلُ أَثْقالَكُمْ إِلى بَلَدٍ لَمْ تَكُونُوا بالِغِيهِ إِلّا بِشِقِّ الأَنْفُسِ إِنَّ رَبَّكُمْ لَرَؤُفٌ رَحِيمٌ » . « 1 »\r\nما اين چهارپايان را براى شما خلق كرديم . در اين جا نمىخواهد هنر و قدرت خود را نشان دهد ، بلكه اظهار محبّت كرده و مىفرمايد : براى تو خلق كرديم . مانند پدرى كه به فرزندش مىگويد : من اين را براى تو خريدم ، چون او را دوست دارد و مىخواهد محبت كند ، سپس مىفرمايد : در آنها وسايل گرم كردن وجود دارد ، وقتى كه سرما آمد از پشم آن‌ها استفاده كنيد ، و همچنين منفعت‌هايى دارند و از گوشتشان نيز استفاده مىكنيد ، وقتى كه اسب‌ها را بيرون آورده سوار مىشويد و براى تفرّج مىرويد و بر مىگرديد ، اين براى شما يك زينت و خوشحالى است ، آيا اين رحمت نيست كه چهارپايان بارهاى سنگين شما را حمل كرده و به شهرى كه خود به تنهايى نمىتوانستيد - مگر با زحمت فراوان - به آن جا برويد ، مىرساند . پروردگار چقدر به شما رئوف و رحيم است .\r\n2 . « وَهُوَ الَّذِى سَخَّرَ البَحْرَ لِتَأْكُلُوا مِنْهُ لَحْماً طَرِيّاً وَتَسْتَخْرِجُوا مِنْهُ حِلْيَةً تَلْبَسُونَها » . « 2 »\r\nدرياها را براى شما مسخّر كرده كه از آن ماهىهاىتر و تازه گرفته و استفاده كنيد . آن همه جواهرات نفيس ، مرواريد و مرجان براى استفادهء شما در درياست ؛ البته اگر مقدّس مآبان بگذارند !\r\n\r\n\r\n","description":"","footnote":"\r\n( 1 ) . نحل ( 16 ) آيهء 5 - 7 . .\r\n( 2 ) . همان ، آيهء 14 . .\r\n","page_name":" 30 ","page_number":30},
  {"content":"\r\n\r\nدر العقد الفريد اندلسى مالكى آمده است كه مولاى متّقيان عليه السلام مقدّس مآبى را ديد كه گوشه‌گير شده است ، به او فرمود : اى كسى كه عبا را پوشيده‌اى و در گوشه‌اى نشسته مىگويى من با هيچ چيز كارى ندارم ، خدا اين آيات را براى چه كسى گفته است ؟ اين كه مىفرمايد : درياها را مسخّر نموده تا از آن استفاده كنيد ، آيا خداوند تعارف كرده و ميل ندارد كه بشر از آن استفاده كند ؟\r\nقطعاً خدا راست گفته است ، پس اين چه وضعى است كه براى خود ساخته‌اى ؟ ! « 1 » 3 . « اللَّهُ الَّذِى خَلَقَ السَّمواتِ وَالأَرضَ وَأَنْزَلَ مِنَ السَّماءِ ماءً فَأَخْرَجَ بِهِ مِنَ الثَّمَراتِ رِزْقاً لَكُمْ وَسَخَّرَ لَكُمُ الفُلْكَ لِتَجْرِىَ فِى البَحْرِ بِأَمْرِهِ وَسَخَّرَ لَكُمُ الأَنْهارَ * وَسَخَّرَ لَكُمُ الشَّمْسَ وَالقَمَرَ دائِبَيْنِ وَسَخَّرَ لَكُمُ اللَّيْلَ وَالنَّهارَ » . « 2 »\r\nخداوند ، آسمان‌ها و زمين را آفريد ، و از آسمان آب فرستاد و از آن براى شما روزى آورد ، ببينيد چند بار در اين آيه كلمهء « لكم » آمده است ! مىگويد :\r\nآن خدايى كه عظمتش لايتناهى است و براى تو اين همه دستگاه را آفريده است ، آيا اين جذب نيست ؟ همان است كه سعدى مىگويد :\r\n همه از بهر تو سرگشته و فرمان بردار * شرط انصاف نباشد كه تو فرمان نبرى « 3 » \r\nما براى شما روزى فرستاديم ؛ كشتىها ، رودها ، خورشيد ، ماه ، شب و روز را آفريديم ، براى همين است كه قرآن با « رحمن » و « رحيم » آغاز شده است ، تا خدا را به عنوان سرچشمهء رحمت و عطوفت ، معرفى كند .\r\nخلاصه در اين جا يك سرّ تربيتى بسيار بزرگى است كه قرآن مىخواهد از راه كشش و جاذبهء درونى همه را به طرف پروردگار متعال ؛ يعنى به سوى كمال مطلق سوق دهد .\r\n\r\n\r\n","description":"","footnote":"\r\n( 1 ) . العقد الفريد ، ج 3 ، ص 127 . .\r\n( 2 ) . ابراهيم ( 14 ) آيهء 32 . .\r\n( 3 ) . ديباچهء گلستان .\r\n","page_name":" 31 ","page_number":31},
  {"content":"\r\n\r\n\r\nسؤال\r\nچرا خداوند آن جذبه‌هاى ناگهانى را كه به بعضىها مىدهد ، به همهء انسان‌ها عطا نمىفرمايد ؟\r\n\r\nجواب\r\nانسان را آن گاه انسان مىگويند كه علاوه بر غرايز شهوت و غضب يك جوهرهء ملكوتى نيز داشته باشد ( نَفَخْتُ فِيهِ مِنْ رُوحِى ) و يك اختيارى نيز به او داده باشند ؛ يعنى انسان عبارت از اين است كه در اين دو راهى تصادم و تزاحم بين « نَفَخْتُ فِيهِ مِنْ رُوحِى » « 1 » و « حَمَأ مَسْنُون » « 2 » بتواند با اختيار خود جهت و راه كمال خويش را ترجيح دهد . پس اگر كاملًا غريزه را از انسان بگيرند ، به مَلَك تبديل مىشود ؛ زيرا آنچه واقعاً مقوّم انسانيّت بوده ، عبارت است از : اختيار ، سنجش ، عقل و اراده ، تا انسان با ارادهء خودش فكر كند ، انتخاب كرده يا ترجيح بدهد و سپس عمل كند ، اين است كه خداوند در قرآن خطاب به رسول گرامىاش مىفرمايد :\r\n« لَعَلَّكَ باخِعٌ نَفْسَكَ أَ لّايَكُونُوا مُؤْمِنِينَ * إِنْ نَشَأْ نُنَزِّلْ عَلَيْهِمْ مِنَ السَّماءِ آيَةً فَظَلَّتْ أَعْناقُهُمْ لَها خاضِعِينَ » . « 3 »\r\nيعنى ، رسول اللَّه خودش را به زحمت مىانداخت براى اين كه مردم ايمان بياورند ، ما انسان خلق كرديم ، اگر مىخواستيم مىتوانستيم يك ترس و تهديدى از آسمان براى هركسى كه معصيت مىكرد بفرستيم تا از ترس نتواند تخلّف كند ، امّا نمىخواهيم با ترس مجبور شود ، بلكه مىخواهيم او با اختيار خود مؤمن شود . اين را مىگويند انسان ، پس خداى متعال مىخواهد كه ما ، هم به اين زندگى برسيم و هم به طرف ذات مقدس احديت كشش داشته‌باشيم ،\r\n\r\n\r\n","description":"","footnote":"\r\n( 1 ) . حجر ( 15 ) آيهء 29 ؛ ص ( 38 ) آيهء 72 . .\r\n( 2 ) . حجر ( 15 ) آيات 26 ، 28 و 33 . .\r\n( 3 ) . شعراء ( 26 ) آيات 3 - 4 . .\r\n","page_name":" 32 ","page_number":32},
  {"content":"\r\n\r\nمانند اصحاب و ياران حضرت سيدالشهدا عليه السلام كه هم به زندگيشان رسيدند ، و هم در پايان آن گونه سعادتمند شدند . « 1 » ياران امام حسين عليه السلام در شب عاشورا گرفتار كسانى بودند كه گرگ‌ها و پلنگ‌ها بر آنها شرافت داشتند . لشكريان عمر سعد آماده بودند براى اين كه دستورى از يزيد بن معاويه يا ابن مرجانه بشنوند ، و بر اهل بيت پيامبر حمله كنند ، اصحاب امام عليه السلام نيز يقين داشتند كه همگى كشته خواهند شد . آنان هم زن داشتند و هم فرزند ، ليكن وقتى كه اسم خدا به ميان مىآيد ، انسان واقعى آن است كه درست ترجيح بدهد .\r\nامام حسين عليه السلام براى آن‌ها خطبه خواند و فرمود : « الْحَمْدُ للَّهِ الَّذي فَقَّهَنا فِي الدّينِ ؛ « 2 » شكر مىكنم خدا را كه به ما دين را آموخت . » سپس مىفرمايد : « اين قوم غير از من اصلًا مقصدى ندارند و اگر شما برويد من نمىرنجم . » در اين حال است كه خدا مىخواهد انسان درست كند و به ملائكه بگويد : براى اين بود كه گفتم سجده كنيد .\r\nيكى از ياران امام عليه السلام به نام سعيد بن عبدالله ، بلند مىشود و مىگويد : « يابن رسول اللَّه ! به خدا سوگند ! اگر در ركاب تو مرا بكشند و بار ديگر زنده‌ام كنند ، بعد از زنده كردن مرا آتش بزنند و خاكسترم را به باد دهند ، و هفتاد مرتبه اين كار را تكرار كنند ، من از تو دست برنمىدارم . » « 3 » آرى ، آنان نمونه‌هاى انسان كامل بودند .\r\n\r\nاشكال\r\nاين اشكال در كتاب غزالى به نام المقصد الأسنى في تفسير الأسماء\r\n\r\n\r\n","description":"","footnote":"\r\n( 1 ) . براى مطالعهء حالاتشان بايد به كتاب‌هاى صحيح كه علماى بزرگ نوشته‌اند مراجعه شود ، مانند كتاب شيخ محمد سماوى از مجتهدان عرب در نجف اشرف به نام إبصارالعين في أنصار الحسين . .\r\n( 2 ) . تاريخ طبرى ، ج 4 ، ص 321 ؛ مقرّم ، مقتل الحسين ، ص 105 . .\r\n( 3 ) . همان ، ص 322 ؛ همان . .\r\n","page_name":" 33 ","page_number":33},
  {"content":"\r\n\r\nالحُسنى « 1 » آمده است ، غزالى مىگويد :\r\nتو گفتى خداوند رحمان رحيم است ، خدا شفقت و محبّت دارد ، « لَعَلَّكَ تقول : ما معنى كونِه « رحماناً » و « رحيماً » ، و كونِه تعالى أرحمَ الراحمين ، والرحيم لايَرى متضرّراً و هو يقدر على إعانته إلّاو يبادر على إعانته فوراً ، والربّ تعالى قادرٌ على رفع كلّ بلية ، والدّنيا طائفةٌ بالأمراض ، و هو تاركٌ عباده الممتحنين . . . » .\r\nخدا ارحم الراحمين است ، قرآن نيز بر اين مسئله اصرار دارد ، حال اگر كسى رحيم بوده و يك مبتلا ، متضرّر ، فقير يا مريض را ببيند ، و قدرت داشته باشد كه اين چنين گرفتارىها را بر طرف كند ؛ مريض را علاج ، فقير را بىنياز و ضرر را از آن فرد متضرّر بر طرف سازد ، خودش نيز مىگويد : من نسبت به مردم مهربانم ، اين سؤال پيش مىآيد كه چرا آن گرفتارىها را بر طرف نمىكند ؟ نه آن مريض را نجات و نه آن فقير را بىنياز مىكند . خداى متعال مىتواند همهء بلاها ، فقرها ، مرض‌ها و ضررها را بر طرف كند و دنيا لبريز از مرض‌ها ، سختىها و بلاها است ، پس چرا بندگانش را از اين همه گرفتارىها و بدبختىها نجات نداده و باز هم مىگوييم : خدا ارحم الراحمين است ؟ اين اشكالى است كه به ذهن همگان مىآيد .\r\n\r\nپاسخ\r\nروز جمعه است ، امام سجاد عليه السلام در خانه نشسته و عبدالملك بن مروان كه زمام كار حكومت و خلافت را در دست دارد ، امام جمعه است ، هميشه نيز اين گونه بوده است كه امامان معصومين عليهم السلام خانه نشين و خلفاى بنى اميه كه تاريخ را ننگين كرده‌اند ، نماز جمعه مىخواندند . گويا دل امام سجاد عليه السلام گرفته\r\n\r\n\r\n","description":"","footnote":"\r\n( 1 ) . مرحوم فيض آن را در كتاب علم اليقين خلاصه كرده است . اين كتاب را غزالى در شرح كتاب عراقى به نام الاسماء الحسنى نوشته است . آنچه در اين جا نقل مىكنيم از كتاب علم اليقين فيض است . علم اليقين ، ج 1 ، ص 102 به نقل از المقصد الأسنى ، باب رابع ، ص 21 . .\r\n","page_name":" 34 ","page_number":34},
  {"content":"\r\n\r\nاست ، عرض مىكند :\r\nاللَّهُمَّ ، إِنَّ هذَا الْمَقامَ لِخُلَفائِكَ وَ أَصْفِيائِكَ وَ مَواضِعَ أُمَنائِكَ فِى الدَّرَجَةِ الرَّفيعَةِ الَّتي اخْتَصَصْتَهُمْ بِها قَدْ ابْتَزُّوها وَ أَنْتَ الْمُقَدِّرُ لِذلِكَ لا يُغالَبُ أَمْرُكَ ، . . . ، حَتىَّ عادَ صَفْوَتُكَ وَ خُلَفاؤُكَ مَغْلُوبينَ مَقْهُورِينَ مُبْتَزّينَ ، يَرَوْنَ حُكْمَكَ مُبَدَّلًا وَ كِتابَكَ مَنْبُوذاً وَفَرائِضَكَ مُحَرَّفَةً . « 1 »\r\nپروردگارا ! اين مقام خلافت از آنِ خلفا و اصفياى توست ، آن‌ها كه خودت مقرّر كردى ، ولى آن را از دست ما ربودند و بردند ، ولى تقدير آن از ناحيهء توست ، تو مقدّر كردى كه حكومت از دست ما برود و به دست اراذل و اوباش بيفتد و دستور تو مغلوب نمىشود . . . در نتيجه ، آن اصفيا و خلفاى تو مغلوب ، مقهور و خانه نشين شده . . . و همه چيز را از آنها ربودند ، آنان مىبينند كه حكم واقعى تو تبديل شده و كتاب تو دور افتاده است ، هر چند قرآن بسيار در دسترس بوده و قرائت مىشود ، ولى به قرآن عمل نمىكنند ، پس در حقيقت كتاب تو را دور انداخته و فرائضى كه تو دستور داده‌اى ، همه را تحريف كرده‌اند .\r\nحضرت بعد از همهء اين‌ها مىگويد : « إِنَّكَ حَميدٌ مَجيدٌ ؛ تو ستوده شده و بزرگوار هستى » .\r\n\r\nسبب اصلى عقب ماندگىها\r\nدر روايات اسلامى ، اساس همهء عقب ماندگىها از بدى حكومت‌ها بيان شده است ، امام صادق عليه السلام مىفرمايد : بايد صنعت ، زراعت و اقتصاد مملكت درست شود ، و آن درست شدنى نيست ، مگر اين كه مسأله رهبرى و امامت جامعه درست شود . اگر رهبر جامعه امام معصوم نباشد ، حق پايمال و فرسوده و باطل زنده مىشود ، مساجد ويران و مظالم و مفاسد بسيار زيادى در جامعه\r\n\r\n\r\n","description":"","footnote":"\r\n( 1 ) . صحيفهء سجاديه ، دعاى 48 . .\r\n","page_name":" 35 ","page_number":35},
  {"content":"\r\n\r\nرواج پيدا مىكند . حتّى مرض شايع شود ، صرع به وجود آيد ، و همهء اين بلاها به علت صالح نبودن حكومت است ، و در اثر فسق و فجورِ مردم خداوند بلا را فرو مىفرستد ، و همهء اين گناهان به رهبرى جامعه برمىگردد .\r\nاز اين رو ، حضرت سجاد عليه السلام در صحيفه سجاديه مىگويد : خدايا ، اين مقام و منصب امامت و ولايت را از ما غصب كردند ، اين مقام از آن ائمهء طاهرين است ، و بعد عرضه مىدارد : خداوندا ! تو اراده فرمودى و تقدير كردى كه حكومت از دست صالحان به دست افراد شقى بيفتد . از اين جا معلوم مىشود كه حكومت‌هاى فاسدى هم كه در جامعه به وجود مىآيند ، به خواست و ارادهء خداوند است . و اين سؤال پيش مىآيد كه چگونه خداوند خود را ارحم الرّاحمين مىخواند در حالى كه اين گونه اراده كرده است ؟\r\nاين اشكال به قدرى زياد است كه بعضىها را به دوگانگى در معبود معتقد ساخته است ، و در اين ميان عظمت اسلام و قرآن در حلّ اين اشكال مشخّص مىگردد .\r\nيكى از اديانى كه مدت‌ها در دنيا برقرار بود دين ثنويت است ، كه آن را دين زردشت مىنامند . كسانى كه قبل از اسلام اين دين را داشتند به نام مجوس معروف بوده و خود را منتسب به پيامبرى به نام زردشت مىدانستند ، و اكنون بنابر قول مولاى متّقيان ما بايد اينها را مانند اهل كتاب بدانيم . گرچه سلطان آنان كارى كرد كه كتاب آسمانى از ميانشان برداشته شود .\r\nبه طور كلّى كفّار دو گونه‌اند ؛ بعضى مشركند و با مسلمان‌ها مىجنگند ، اين‌ها بايد يا مسلمان شده و يا كشته شوند ، امّا اهل كتاب ، اصحاب آن اديان آسمانى هستند كه سابقهء كتاب دارند ، آنها ، اگر از مسلمان شدن پس از ارائه ادله روشن امتناع ورزند بايد يا كشته شوند و يا زنده بمانند ، ولى جزيه بدهند ، يهود و نصارا نيز از اين قبيل هستند .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nثنوىها مىگويند : اگر خدا خودش ، خير محض بوده و خيرخواه است ، نبايد جز خير چيزى از او صادر شود ، و اگر بد و بدخواه است بايد كلًا بد باشد ، ولى ما مىبينيم كه در دنيا هم خير و رحمت فراوان است و هم شرور مانند : مرض‌ها ، آفات ، سيل و زلزله و . . . ثنوىها اين را نتوانسته‌اند حل كنند كه يك مبدئى كه صرفاً رحمت باشد ، غير از رحمت از او صادر شود . پس در جهان طبيعت دو مبدأ عرضى وجود دارند ، يكى مبدأ خير و ديگرى مبدأ شر ، مبدأ خير را اهورا مزدا و مبدأ شر را اهريمن ناميدند ، آنها معتقدند كه اين دو مبدأ مستقل بوده و با هم تنازع دارند ، ولى روزى خواهد رسيد كه اينها با هم صلح كنند ، قرآن مىگويد :\r\n« الحَمْدُ لِلَّهِ الَّذِى خَلَقَ السَّمواتِ وَالأَرضَ وَجَعَلَ الظُّلُماتِ وَالنُّورَ ثُمَّ الَّذِينَ كَفَرُوا بِرَبِّهِمْ يَعْدِلُونَ » . « 1 »\r\nسپاس و ستايش خداى را كه آسمان‌ها و زمين را خلق كرده و هيچ قدرتى ماوراى ذات مقدّس احديّت نيست ، همه چيز در دست او بوده ، هم مبدأ خير است و هم مبدأ ظلمات . شيطان را نيز او خلق كرده و شايد بتوان شيطان را همان اهريمن دانست ؛ ولى كفّار خدا را با اوثان خود معادل دانستند .\r\n\r\nجواب فلاسفه\r\nجوابى كه قرآن فرموده و اسلام به ما مىآموزد ، رتبه و عظمتش معلوم نمىشود ، مگر با شناخت ضد آن « تُعرفُ الأشياء بِأضدادِها » ، « 2 » از اين رو در ابتدا آنچه فلاسفه گفته‌اند ، به عقيدهء من ناقص است ؛ در اين‌گونه موارد است كه امتياز پاسخ قرآن به اين سؤال مشخّص مىگردد ، و قهراً نبوّت پيامبر نيز بيشتر ثابت مىشود :\r\n\r\n\r\n","description":"","footnote":"\r\n( 1 ) . انعام ( 6 ) آيهء 1 . .\r\n( 2 ) . اين جواب را حكيم سبزوارى نيز در شرح منظومه خود - كه كتاب فلسفى جامعى مىباشد - آورده است . .\r\n","page_name":" 37 ","page_number":37},
  {"content":"\r\n\r\n نگار من كه به مكتب نرفت و خط ننوشت * به غمزه مسئله‌آموز صد مدرّس شد « 1 » \r\nفلاسفه در اين مورد دو ديدگاه دارند ؛ ديدگاه افلاطون و ديدگاه ارسطو .\r\n\r\nديدگاه افلاطون\r\nبه نظر افلاطون ، شرّ به طور كلّى يك موضوع عدمى مىباشد ؛ يعنى شر عدم و نيستى است ، و عدم نمىتواند به يك آفريننده‌اى مستند شود . اين جواب خوبى است ، ولى مقدارى از افق متعارف دور است ، آن كه نزديك‌تر به افهام بوده و همه مىتوانند آن را لمس كنند ، ديدگاه ارسطو است .\r\n\r\nديدگاه ارسطو\r\nارسطو مىگويد : موضوعات و آفريده‌هاى خداى متعال در اين عالم شش قسم است كه سه قسم آن مربوط به خير و سه قسم آن مربوط به شر مىباشد .\r\nدربارهء خير ايشان مىگويد : آنچه از خدا صادر مىشود ، داراى يكى از سه حالت زير است :\r\n1 . خير محض است و هيچ شرّى ندارد .\r\n2 . خيرش بر شرّش غلبه دارد ، و خيرش آن قدر زياد است كه نمىتوان به شرّش توجّه كرد ، اگر چه شر در آن وجود دارد .\r\n3 . خير و شرّش به يك اندازه است ، نه خيرش زيادتر از شر ، و نه شرش بيشتر از خير است .\r\nامّا دربارهء شر نيز سه حالت دارد :\r\n4 . شرّ محض است و هيچ اثرى از خير در آن نيست .\r\n\r\n\r\n","description":"","footnote":"\r\n( 1 ) . ديوان حافظ ، ص 104 .\r\n","page_name":" 38 ","page_number":38},
  {"content":"\r\n\r\n5 . شرّش بر خيرش غلبه دارد .\r\n6 . شر و خيرش مساوى است ، اين جا شر را مقدم دانسته ، ولى در نهايت با قسمت سوم مساوى است ، فرق نمىكند كه خير را مقدّم بدارى و بگويى خير يا شر مساوى است ، يا شر را مقدّم بدارى و بگويى شر يا خير مساوى است ، پس يك قسم برداشته شده و پنج قسم باقى مىماند .\r\nالف ) قسم اول : امّا آن كه خير محض است ، حاجى سبزوارى درباره‌اش مىگويد :\r\nفإنّها موجودات بالفعل ليس لها حالة منتظرة . « 1 »\r\nيك مثال از آن چه از ذات مقدّس احديّت صادر شده و خير محض مىباشد عقول است ، عقل به اصطلاح فلاسفه هم ذاتش مجرد است هم فعلش ، بر خلاف نفوس ؛ زيرا نفس تنها در ذاتش مجرد است ، امّا در فعلش چنين نيست ، مثلًا در ديدن ، محتاج چشم ، و در گفتار ، محتاج زبان است .\r\nعقل هيچ احتياجى به مادّه ندارد ، او صرف فعليّت و وجود است ، و براى آن هيچ حالت منتظره‌اى از كمال نيست ، بلكه هرچه از كمال ميسّر بوده داراست ؛ زيرا عقل مادّه نيست كه از يك قوهء استعدادى به يك فعليّت برسد ، عقول محتاج نيستند كه درس بخوانند يا رياضت بكشند ، آن‌ها خير محض بوده و هيچ شرّى ندارند .\r\nدر اصول كافى آمده است :\r\nاولين چيزى كه خدا آفريد عقل بود ، سپس به او توجه كرده و فرمود :\r\n« أَقبِلُ ؛ بيا » عقل اقبال كرد ( آمد ) ، آن گاه فرمود : « أَدْبِر ؛ برگرد » عقل ادبار كرد ( برگشت ) ، بعد خداوند سوگند ياد كرده و فرمود : به عزت و جلالم سوگند ! موجودى را خلق نكردم كه برتر از تو باشد ؛ به وسيلهء توست كه مخلوقاتم\r\n\r\n\r\n","description":"","footnote":"\r\n( 1 ) . شرح منظومه ، غرر فى دفع شبهة الثنويه ، ص 154 . .\r\n","page_name":" 39 ","page_number":39},
  {"content":"\r\n\r\nرا به سعادت و بهشت مىرسانم و اگر از تو روى برتابند و تو از آن‌ها روى گردانى ، آنها را به خشم و عذاب خود گرفتار مىكنم . « 1 »\r\n\r\nدعايى از امام زمان عليه السلام\r\nدر مفاتيح الجنان در دعاهاى ماه رجب نقل مىكند كه اين دعا از ناحيهء مقدّسهء حضرت ولى عصر عليه السلام به وسيلهء يكى از نوّاب اربعهء آن حضرت ( شيخ كبير ، محمد بن عثمان ، نايب دوم ) صادر شد . اين دعا عجايبى دارد ، و مستحب است انسان آن را در روزهاى ماه رجب بخواند ، عرض مىكند :\r\nاللَّهُمَّ ، إِنِّي أَسْأَلُكَ بِمعاني جَميعِ ما يَدْعُوكَ بِهِ وُلاةُ أَمْرِكَ ؛\r\nخدايا ! من تو را مىخوانم به آن معانى كه اولياى تو ، تو را آن گونه مىخوانند ، خدايا سرّ نهايى تو پيش آن‌ها است .\r\nسپس حضرت عرض مىكند :\r\nلا فَرقَ بَيْنَكَ وَبَيْنَها إِلّا أنَّهُمْ عِبادُكَ وَخَلْقُكَ ، فَتْقُها وَرَتْقُها بِيَدِكَ ؛\r\nخدايا ! بين اين ذوات و تو فرقى نيست ، مگر اين كه آنها ممكن الوجود و تو واجب الوجودى ، هر كمال در تو از خودت مىباشد ، ولى كمالات ائمه ، همه را تو دادى ، رتقشان و فتقشان ، يعنى گشايش و بستگى و همهء كارهايشان در دست توست ، اينها از خودشان اختيارى ندارند ، اما آن چنان به ايشان عنايت فرموده‌اى كه گويا فرقى ميان تو و آنان نيست .\r\nپس موجودى مىتواند باشد كه خير محض بوده و هيچ شرّى در اطرافش نباشد ، مانند ذوات مقدس ائمهء اطهار عليهم السلام كه امام عصر عليه السلام خدا را به مقامات آن‌ها سوگند مىدهد .\r\nب ) قسم دوم : عبارت است از آن كه خيرش زياد و شرّش كم باشد ، مانند بسيارى از پديده‌ها ؛ هر پديده‌اى در عالم خيرش زياد بوده شر نيز دارد ،\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 15 ( كتاب عقل و جهل ) . .\r\n","page_name":" 40 ","page_number":40},
  {"content":"\r\n\r\nمثل آتش كه خيرات فراوان و در عين حال شرورى نيز دارد ، قرآن كريم مىفرمايد :\r\n« قُتِلَ أَصْحابُ الأُخْدُودِ * النّارِ ذاتِ الوَقُود » ؛ « 1 »\r\nمرگ بر آن‌ها كه گودال كنده پر از آتش كرده بودند و عده‌اى از مؤمنان از زن و مرد و بچه را در آن انداخته بودند .\r\n« إِذ هُمْ عَلَيْها قُعُودٌ * وَهُمْ عَلى ما يَفْعَلُونَ بِالمُؤْمِنِينَ شُهُودٌ » « 2 »\r\nبا كمال خونسردى كنار گودال آتش نشسته تماشا مىكردند ، كه چگونه مؤمنان در آتش مىسوختند ، اين يك شرّى است از آتش كه اگر نبود ، اين شرّ اتّفاق نمىافتاد . امّا با آن همه خيراتى كه آتش دارد ، آيا خدا آنها را ناديده بگيرد براى جلوگيرى از آن شرّ اندك ؟\r\nارسطو در اين باره قاعده‌اى مطرح مىكند و مىگويد : ترك خير كثير براى جلوگيرى از شرّ قليل ، خود شرّ كثير است ، و هيچ گاه براى حكيم سزاوار نيست اين كار را انجام دهد .\r\nشايد از همين قبيل باشد كه ملائكه متوجّه نشدند ، كه چرا خدا انسان را آفريد ، ازاين‌رو وقتى كه فرمود : « إِنِّى جاعِلٌ فِى الْأَرضِ خَلِيفَةً ؛ من مىخواهم خليفه‌اى در زمين قرار دهم . » عرض كردند : « أتَجْعَلُ فِيها مَنْ يُفْسِدُ فِيها ؛ آيا موجودى را خليفهء خودت مىكنى كه افساد مىكند . » آنها به جنبهء شرور در خلقت آدم و ذريه‌اش نظر داشتند . از سوى پروردگار خطاب رسيد : « انّى اعْلَمُ ما لا تَعْلَمُونَ » ؛ « 3 » من نمىدانم آنچه را كه شما نمىدانيد . » در نسل آدم ، پيامبران ، خاتم الانبياء و ائمه اطهار عليهم السلام وجود دارند ، هر چند اشقياء نيز هستند ، امّا در مقابل آن خوبىها كه براى وجود مطهّر ائمه و انبياء حاصل شده و همهء آنان از نسل آدم هستند ، نبايد آن فسادها موجب تعطيل آن خيرات فراوان شوند .\r\n\r\n\r\n","description":"","footnote":"\r\n( 1 ) . بروج ( 85 ) آيات 4 - 5 . .\r\n( 2 ) . بروج ( 85 ) آيات 6 - 7 . .\r\n( 3 ) . بقره ( 2 ) آيهء 30 . .\r\n","page_name":" 41 ","page_number":41},
  {"content":"\r\n\r\nج ) سه قسم ديگر : عبارتند از : شرّ محض يا آن كه شرّش بر خيرش غلبه داشته باشد و يا شرّ و خيرش با هم مساوى باشند .\r\nاگر شخص عاقل بخواهد ميان اين دو امر يكى را برگزيند ، اگر يكى راجح ( افضل ) و يكى مرجوح ( مفضول ) باشد ، حتماً آن راجح را انتخاب و مرجوح را ترك مىكند . در ضمن ، آنچه خيرش اندك و شرّش زياد باشد ، مرجوح است ، بنابراين ، سزاوار خداوند نيست كه خلقتى را ايجاد كند كه شرّش زياد و خيرش محدود باشد .\r\nامّا آن كه شر و خيرش مساوى مىباشد ، اگر خلق شود ، ترجيح بلا مرجّح است ، و ترجيح بلا مرجّح نيز از يك عاقل بعيد مىباشد ، پس هر گاه ترجيح بلامرجّح از خداى متعال صادر نشود ، به طريق اولى آن كه شرّ محض است از خدا صادر نخواهد گرديد .\r\nپس از اين پنج قسم ، تنها دو قسم امكان‌پذير بوده و بقيهء اقسام ، مناسب ذات ربوبيّت نيست كه آن‌ها را خلق كند .\r\nخلاصه ، ارسطو در جواب اين اشكال گفته است : آنچه از خداى متعال صادر مىشود ، يا خير محض بوده و يا خيرش غلبه دارد . و اگر شرورى در اين ميان مىبينيم مانند : آتش ، حتماً خير و بركاتش زياد بوده بر شرّش غلبه دارد . هر چند ما آن را متوجّه نباشيم ، و در مورد نوع اخير ( موردى كه خير آن بر شرّش غلبه دارد ) اگر خدا آن را خلق نمىكرد ، اين اشكال پيش مىآمد كه خير كثير را براى شرّ قليل ، يا بدون وجود شر رها كرده است كه اين خود شرّى است . پس به طور كلّى ارسطو تصديق كرده است كه شر وجود دارد .\r\n\r\nنظر اسلام\r\nاسلام مىگويد : هر چند كه شر موجود است ، امّا وجود انسان محدود به\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nاين زندگى نيست ، بلكه مرگ انسان شروع يك زندگى ديگرى است كه تمام شدنى نمىباشد . پس معيار خير و شرِّ انسان و رنج و خوشى او را نبايد به اين زندگى محدود كرد ، بلكه معيار بايد نسبت به تمام وجود باشد ، و در اين صورت خير و شر تغيير مىكنند ، شايد آن كه به نظر ما خير و موفّقيّت يا رنج و اذيّت است ، در باطن اين گونه نباشد .\r\nخداوند مىفرمايد :\r\n« لَتُبْلَوُنَّ فِى أَمْوالِكُمْ وَأَنْفُسِكُمْ وَلَتَسْمَعُنَّ مِنَ الَّذِينَ أُوتُوا الكِتابَ مِنْ قَبْلِكُمْ وَمِنَ الَّذِينَ أَشْرَكُوا أَذىً كَثِيراً وَ إِنْ تَصْبِرُوا وَتَتَّقُوا فَإِنَّ ذ لِكَ مِنْ عَزْمِ الامُورِ » ؛ « 1 »\r\n( أيّها الناس ! جهان جاى تن آسايى نيست ) شما آزمايش خواهيد شد ، چه در مالتان يا در نفوستان ، آنهايى كه كتاب به آنها داده شده است ( يهود و نصارا ) و آنها كه مشرك هستند ، شما را اذيّت خواهند كرد ، مسخره كرده و طعنه خواهند زد ، اين تلخىها را به خودتان هموار نموده ، تقوا را پيشه كنيد ، كه نشان دهندهء ارادهء جدّى و صبر و مقاومت شما باشد .\r\nيعنى خوشى و رنج دنيا را خوشى و رنج ندانيد ، گويا اكنون خواب مىبينيد ، اگر كسى تمام راحتى اين جا را با يك لحظه راحتى در خواب صلح كند ، يك احمق به شمار مىرود ، و همين طور نسبت آخرت به اين دنياست كه نسبت لايتناهى به يك لحظه مىباشد .\r\n ثانيه‌اى بهرهء ما بيش نيست * ثانيه هم در خور تشويش نيست « 2 » \r\nقرآن مىفرمايد : « كُلُّ نَفْسٍ ذائِقَةُ المَوْتِ » . « 3 »\r\nهمه چيز در اين جا تمام شدنى است و همهء نفس‌ها همين الان چشندهء\r\n\r\n\r\n","description":"","footnote":"\r\n( 1 ) . آل عمران ( 3 ) آيه 186 . .\r\n( 2 ) . اسداللَّه مبشرّى ، منظومه شب .\r\n( 3 ) . آل عمران ( 3 ) آيهء 185 . .\r\n","page_name":" 43 ","page_number":43},
  {"content":"\r\n\r\nمرگند ، نمىگويد : « سَتَذوُقُ الْمَوتَ ؛ مرگ را خواهد چشيد » ، بلكه :\r\n« ذائقةالموت » ، يعنى در حال چشيدن است ، زيرا هر لحظه از عمر ما كاسته مىشود .\r\nسپس مىفرمايد : « وَإِنَّما تُوَفَّوْنَ أُجُورَكُمْ يَوْمَ القِيامَةِ » . « 1 »\r\nاجر واقعى شما حتّى در برزخ نيست ، بلكه در قيامت قطعى مىگردد ، و آن گاه : « فَمَنْ زُحْزِحَ عَنِ النّارِ وَأُدْخِلَ الجَنَّةَ فَقَدْ فازَ » . « 2 »\r\nپس موفقيّت اين نيست كه آدم رياست پيدا كند و در دنيا پول زياد داشته باشد ، ولى بدون آخرت . همهء اين‌ها خواب و خيال است ، هيچ چيز آن خير يا شرّ حقيقى نيست .\r\nمىفرمايد : هر كس رانده شد از آتش ، و به طرف شهوات باطل و حرام نرفت ، توفيق الهى او را از حرام بازداشت و به بهشت وارد نمود ، او پيروز شده است .\r\n« مَن » در آيه شرطيه است ، و « فاء » جواب آن است ؛ يعنى فقط او در عالم موفق است ، و در پايان آيه مىفرمايد : « وَمَا الْحَياةُ الدُّنْيا إِلّا مَتاعُ الغُرُورِ » . « 3 »\r\nيعنى هر كس بايد اين منطق را داشته باشد كه به نظرش هر خيرى بدون آخرت خير نبوده و هر شرّى كه مقدمه را براى خير آخرت باشد شر نيست .\r\nخير در دنيا موقّت بوده و به زودى از دست خواهد رفت ، و جاى اين نيست كه از فوت آن ناراحت شود ، يا نسبت به رنج‌هاى دنيا بگويد : چرا خدا اينها را آفريده است ، اگر مؤمن باشد اينها را براى آن خير كثير تحمّل مىكند ، پس قرآن تصديق مىفرمايد كه شر هست ، امّا اين شر را مقدمه براى خير كثير در آخرت مىداند ، و در نتيجه شرّى باقى نمىماند .\r\n\r\n\r\n","description":"","footnote":"\r\n( 1 ) . همان . .\r\n( 2 ) . آل عمران ( 3 ) آيهء 185 . .\r\n( 3 ) . همان . .\r\n","page_name":" 44 ","page_number":44},
  {"content":"\r\n\r\n\r\nنمونه‌اى از تاريخ\r\nامام حسين عليه السلام مىفرمايد : « من مىبينم كه گرگ‌هاى صحرا بدن مرا قطعه قطعه مىكنند . « 1 » همهء اينها پيش چشمش مجسّم مىباشد ، ولى چون منطق عوض شده ، آن را شر نمىداند ، بلكه خدا را بر آن شكر مىكند ، مثل آن عاشق بىقرارى كه به وصال محبوب رسيده و از عمق دل مىگويد : خدايا تو را شكر كه مرا به اين وصال رساندى .\r\nاز اين رو نقل شده است : اصحاب در شب عاشورا نشسته‌اند و امام براى آنان خطبه خوانده ، مىفرمايد :\r\nخدا را ثنا مىگويم به بهترين ثناها و ستايش مىكنم به خوشىها و گرفتارىها . « 2 » او گرفتارى عاشورا را پلى براى بهشت و خوشىهاى آن مىداند ؛ پس اصلًا شرّى نيست ؛ البته با اين منطق ، نه با منطق افلاطون .\r\nخواهر بزرگوار امام حسين عليه السلام را ملاحظه مىكنيم كه يك زن با اين همه گرفتارى و مصايبى كه ديده است ؛ در حال اسارت به قرآن توجّه دارد و مىگويد :\r\n« وَلا تَهِنُوا وَلا تَحْزَنُوا وَأَنْتُمُ الأَعْلَوْنَ إِنْ كُنْتُمْ مُؤْمِنِينَ » ؛ « 3 »\r\nسست و غمگين نشويد ، شما اگر مؤمن باشيد هرگز شكست نمىخوريد .\r\nاو كه تمام برادرها و عزيزانش را از دست داده و اين همه گرفتارىها در پيش دارد ، عظمت وجودش آن گونه است كه ابن زياد ملعون مىگويد : اين\r\n\r\n\r\n","description":"","footnote":"\r\n( 1 ) . خوارزمى ، مقتل الحسين ، ج 1 ، ص 252 ؛ شيخ عباس قمى ، نفس المهوم ، ص 125 . .\r\n( 2 ) . سيد بن طاووس ، لهوف ، ص 79 ؛ خوارزمى ، مقتل الحسين ، ج 1 ، ص 246 ؛ كامل ابن اثير ، ج 3 ، ص 285 . .\r\n( 3 ) . آل عمران ( 3 ) آيهء 139 . .\r\n","page_name":" 45 ","page_number":45},
  {"content":"\r\n\r\nمتكبّره كيست كه وارد مىشود ؟ ! كسى جواب نمىدهد ، يكى از مخدّرات مىگويد : « هذه زينب بنت علي بن أبي طالب » .\r\nحال او مىخواهد هم طعنه بزند ، هم شماتت كند ، مىگويد : « كار خدا را با برادرت ديدى كه چه به سرتان آورد ؟ » حضرت در جوابش محكم فرمود : « ما رَأيْتُ الّا جَميلًا ؛ همهء آن سربريدن‌ها و نيزه زدن‌ها زيباست و من جز زيبايى از خدا نديدم . » بعد مىفرمايد : « وسَيَجْمَعُ اللَّهُ بَيْنَكَ وَبَيْنَهُمْ ؛ به زودى خدا ميان تو و آنها جمع كند . » در آن جا محكمهء عدل الهى است و خواهيم ديد كه در آن روز چه كسى موفّق خواهد شد ؛ « ثَكَلَتْكَ أُمُّكَ يَاابْنَ مَرْجانَةَ ؛ مادرت به عزايت بنشيند اى فرزند مرجانه . » « 1 »\r\n\r\nجواب ديگر\r\nدر واقع ريشه و اساس اين اشكال يك مغالطه است ، در اين جا ملازمه‌اى قائل شده‌اند بين اين كه فردى رحمت داشته ، رحيم و مهربان باشد و اين كه هميشه درد ديگران را رفع كند و اگر خودش درد افزود ، خلاف رحمت عمل كرده است ؛ ولى چنين ملازمه‌اى وجود ندارد . آيهء شريفه مىفرمايد :\r\n« وَعَسى أَنْ تَكْرَهُوا شَيْئاً وَهُوَ خَيْرٌ لَكُمْ » . « 2 »\r\nچه بسا كه ما شما را گرفتار كنيم ، و شما آن را مكروه و ناپسند دانيد ، هر چند به صلاح شما باشد ، شما خودتان خيال مىكنيد كه اين رنج شما بد بوده و به صلاحتان نيست ، ولى ما مىدانيم كه خير شما در آن است . مولوى مىگويد :\r\n طفل مىلرزد ز نيش احتجام * مادر مشفق در آن غم شادكام « 3 » \r\nطفل نيشتر حجامت زن را مىبيند و گريه مىكند ، او در غم و اندوه است ،\r\n\r\n\r\n","description":"","footnote":"\r\n( 1 ) . لهوف ، ص 109 . .\r\n( 2 ) . بقره ( 2 ) آيهء 216 . .\r\n( 3 ) . مولوى ، مثنوى ، دفتر اول ، ص 8 .\r\n","page_name":" 46 ","page_number":46},
  {"content":"\r\n\r\nامّا مادر مهربانش شادكام مىباشد ، زيرا او مىبيند كه تنها راه علاج فرزندش ، در وارد كردن اين نيشتر به بدن اوست ، هر چند كه رنج زيادى داشته باشد ، ولى عاقبتش خير است و بايد اين عمل را انجام بدهد . پس اين گونه نيست كه هر كس رحمت داشته باشد ، رنج وارد نكند ، چه بسا رحمت داشتن اقتضا كند كه رنجى را نيز وارد سازد ، كه در ظاهر رنج ، ولى در باطن رحمت است .\r\nپس نه تنها چنين ملازمه‌اى وجود ندارد ، بلكه احياناً آن كسى كه رحمت مطلق است ، افراد را تا سر حد مرگ نيز مىبرد ، مردن ، يعنى جدايى از حيات اين عالم ، ولى اگر رحمت ايجاب كند ، اين كار را نيز انجام مىدهد .\r\n\r\nدر نهج‌البلاغه\r\nمولاى متّقيان حضرت على عليه السلام در جنگ صفين خطابه‌اى ايراد كرده مىفرمايد : با آرامش و اطمينان به طرف مرگ برويد هيچ گونه اضطراب به خودتان راه ندهيد « وَامْشُوا إِلىَ الْمَوْتِ مَشْياً سُجُحاً » . هر چند حضرت به شيعيان و پيروانش آن گونه رحمت و رأفت دارد كه خود را گرسنه نگه مىدارد و مىگويد : حال كه در اطراف مملكت من طورى نيست كه همه از معاش عالى بهره‌مند شود و چه بسا اشخاصى باشند كه سر گرسنه به بالين بنهند و من نمىتوانم آن‌ها را تأمين كنم ، امّا اين مقدار مىتوانم كه خود را به آن‌ها شبيه كنم ، مانند آن‌ها نيمه گرسنه بوده و درست سير نباشم ، چنين فرد مهربانى در اين جا رحمتش اقتضا مىكند كه بفرمايد :\r\nوَامْشُوا إِلَى الْمَوْتِ مَشْياً سُجُحاً ؛ فَإِنَّ الْمَوْتَ في حَياتِكُمْ مَقْهُورينَ ، وَ الْحَياةَ في مَوْتِكُمْ قاهِرينَ ؛ « 1 »\r\nبه طرف مرگ برويد ، آن هم با كمال آرامش و طمأنينه ؛ زيرا مرگ ، يعنى\r\n\r\n\r\n","description":"","footnote":"\r\n( 1 ) . نهج‌البلاغه ، ( فيض الاسلام ) خطبهء 65 . .\r\n","page_name":" 47 ","page_number":47},
  {"content":"\r\n\r\nزنده باشى ، ولى مقهور و مغلوب دشمن ، و زندگى عبارت است از اين كه بميرى در حالى كه پيروز هستى و بر دشمن غلبه كرده‌اى .\r\nدر اين جا مىبينيم كه مردم را به رنج وادار مىكند ، تا اين كه غلبه و پيروزى حاصل شود . پس اين گونه نيست كه رحمت ، هميشه مانع از رنج شود ، بنابراين ، مبناى اين مغالطه در اين است كه تصوّر شده هميشه اقتضاى رحمت اين است كه رنج و تعب را بردارد ، در حالى كه چنين نيست ، چه بسا تعب و رنج بوده و خود عين رحمت باشد .\r\n\r\nسبب گرفتارىها\r\nحال ببينيم آيا گرفتارىها منافات با أرحم الراحمين يا خير الراحمين بودن خدا دارد يا خير ؟ مصايب و گرفتارىها در عالم ، يا به اصطلاح فلاسفه « شرّبالقياس » عبارت است از : گرفتارىها عمومى مانند زلزله ، به عنوان مثال ، زلزله‌اى مىآيد و شهرها را از بين مىبرد و گروه زيادى از مردم از جمله بچه‌هاى بىگناه دفن مىشوند ؛ يا طوفان مىآيد و مردمى را از بين مىبرد ؛ همچنين سيل ، بادهاى سهمگين ؛ آتشفشان‌ها ، آفت‌هاى كشاورزى ، مانند ملخ و . . . حال چگونه اين مصيبت‌هاى عمومى با رحمت خدا سازگارى دارد ؟\r\nدر اين زمينه آيات قرآنىِ فراوانى داريم كه مىفرمايد : هر چه از اين قبيل حوادث اتّفاق مىافتد ، نتيجهء اعمال خودتان است كه مىبينيد :\r\n« ظَهَرَ الفَسادُ فِى البَرِّ وَالبَحْرِ بِما كَسَبَتْ أَيْدِىالنّاسِ » ؛ « 1 »\r\nفساد در تمام روى زمين ( درياها و خشكىها ) ظاهر شد ، به سبب آن چه كه مردم كسب كرده‌اند ( گناهان و طغيان‌هايى كه از آنها صادر شده است ) .\r\nسپس مىفرمايد :\r\n\r\n\r\n","description":"","footnote":"\r\n( 1 ) . روم ( 30 ) آيهء 41 . .\r\n","page_name":" 48 ","page_number":48},
  {"content":"\r\n\r\n« وَلَوْ يُؤاخِذُ اللَّهُ النّاسَ بِما كَسَبُوا ما تَرَكَ عَلى ظَهْرِها مِنْ دابَّةٍ » ؛ « 1 »\r\nاگر خداى متعال مردم را به سبب آن گناه‌ها و ظلم‌ها و طغيان‌هايى كه كرده‌اند مؤاخذه و مجازات كند ، نه فقط انسان‌ها را از بين مىبرد ، بلكه هيچ جنبنده‌اى را بر روى زمين باقى نمىگذارد .\r\n\r\nدر بوستان سعدى\r\nسعدى در بوستان خود دربارهء ذوالنون مىگويد : به وى خبر دادند كه خشكسالى شده و مردم ، بسيار در سختى و رنج هستند : ذوالنون با شنيدن اين خبر فرار كرد :\r\n شنيدم كه ذوالنون به مدين گريخت * بسى برنيامد كه باران بريخت \r\nمردم كه مدت‌ها بود در طلب باران بودند ، بعد از ريزش باران از او پرسيدند : اين چه كارى بود كه كردى ؟ گفت :\r\n در اين كشور انديشه كردم بسى * پريشانتر از خود نديدم كسى \r\nمىگويد : هر چه فكر كردم چه كسى از همه بدتر بوده و در نتيجهء عمل او اين گرفتارى و خشكسالى پيش آمده است ، غير از خودم پيدا نكردم ، لذا فرار كردم كه مردم گرفتار اثر معاصى من نباشند ، آن گاه سعدى مىگويد :\r\n شنيدم كه بر مرغ و مور و ددان * شود ننگ روزى به فعل بدان « 2 » \r\nدر اثر نحوست اعمال بشر ، روزىِ مرغ و مور و همهء چهارپايان نيز كم مىشود .\r\n\r\nآثار گناهان در دعاها\r\nعلى عليه السلام در اوايل دعاى شريف كميل - كه فلسفهء متعاليهء الهيّه است -\r\n\r\n\r\n","description":"","footnote":"\r\n( 1 ) . نحل ( 16 ) آيهء 61 ؛ فاطر ( 35 ) آيهء 45 . .\r\n( 2 ) . سعدى ، بوستان ، باب چهارم ، حكايت آخر .\r\n","page_name":" 49 ","page_number":49},
  {"content":"\r\n\r\nارتباط اعمال را با خارج بيان مىكند ، از جمله مىگويد :\r\nاللَّهُمَّ اغْفِرْليَ الذُّنُوبَ الَّتي تُنْزِلُ البَلاءَ ؛\r\nخدايا ! من گناه كرده‌ام و همين گناه من و امثال من موجب شده است كه تو بلا را نازل كنى ! خدايا ! براى من ببخش آن گناهانى را كه موجب نازل شدن بلاها مىگردد .\r\nاللَّهُمَّ اغْفِرْلِيَ الذُّنُوبَ الَّتي تُنْزِلُ الْنّقَمَ .\r\nخدايا ! ببخش به من آن گناهانى را كه نقمت‌ها و شدايد را در مقابل نعمت‌ها بر بشر نازل كند .\r\nبلاى خارجى چه ربطى به فعل من دارد ؟ افق و ديد نبوّت اين مسئله را تشخيص مىدهد ؛ مثلًا من دروغ مىگويم ، خيانت و دورويى مىكنم ، اثر اين گناه همه را در برمىگيرد .\r\nدر دعاى ديگرى كه مربوط به بعد از ركعات نماز شب بوده و در مصباح المتهجّد شيخ طوسى آمده است مىگويد :\r\nاللَّهُمَّ اغْفِرْليَ الذُّنُوبَ الَّتي تَظْلِمُ الْهَوا ؛\r\nخدايا ! ببخش بر من آن گناهانى كه هوا را تيره و تار مىكنند و انسان افسرده مىشود .\r\n\r\nآثار گناهان در قرآن\r\nدر سورهء اعراف مىفرمايد :\r\n« وَلَوْ أَنَّ أَهْلَ القُرى آمَنُوا وَاتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَالأَرضِ وَلكِنْ كَذَّبُوا فَأَخَذناهُمْ بِما كانُوا يَكْسِبُونَ » ؛ « 1 »\r\nاگر اهل شهرها ايمان بياورند و تقوا پيشه سازند ( دروغ نگويند ، با صفا\r\n\r\n\r\n","description":"","footnote":"\r\n( 1 ) . اعراف ( 7 ) آيهء 96 . .\r\n","page_name":" 50 ","page_number":50},
  {"content":"\r\n\r\nباشند ، خدمت به يكديگر كنند ، غمخوار همديگر باشند ، بدى يكديگر را نخواهند ) ، حتماً بركات آسمان و زمين را به رويشان مىگشاييم ( تا از زندگيشان استفاده كنند .\r\nخداى متعال به ما اعلام كرده كه نتيجهء عمل صالح اين است كه در عيش و نوش مشروع بوده و يك زندگى راحت و بدون دلهره و اضطراب داشته باشيد بنابراين ، بشر با اختيار خود ، راه را انتخاب مىكند .\r\n اين بشر با دو مخالف در عذاب * از فرشته نيمى و نيمى ز خر \r\nهمان‌گونه كه قبلًا اشاره كرديم يك قسمت انسان « مِنْ صَلْصالٍ مِنْ حَمَاً مَسْنُونٍ » « 1 » و قسمت ديگرش « نَفَخْتُ فِيهِ مِنْ رُوحِى » « 2 » است كه او با اختيار خود يك جنبه را ترجيح مىدهد .\r\nپدر مهربانى را در نظر بگيريد كه مَضّرات موادّ مخدّر را به فرزندش گوشزد مىكند و عاقبت آنهايى كه به دنبال موادّ مخدّر رفته و با افراد بد نشستند را بيان مىكند ، حال اگر فرزند اين طريق را انتخاب كرده ، با افراد فاسد نشست و در نتيجه ، گرفتار موادّ مخدّر شد ، آيا بايد پدر ملامت شود كه چرا به فرزندت رحم نكردى ؟ پدر خواهد گفت : او اختيار دارد و من آنچه لازم بود به او گفتم ، او خود اين راه را انتخاب كرد ، پس اين با مهربان بودن پدر هيچ منافاتى ندارد .\r\nدر بلاها و مصيبت‌هاى عمومى نيز اين گونه پاسخ مىدهيم كه همهء اينها در اثر اعمال بشر است ، در اين باره آيات متعددى در قرآن است كه به بعضى از آنها اشاره كرديم و نيز قرآن كريم مىفرمايد : اگر افراد بشر صالح باشند ، بركات آسمان‌ها ، و زمين در همين عالم بر رويشان گشوده خواهد شد ، و اگر\r\n\r\n\r\n","description":"","footnote":"\r\n( 1 ) . حجر ( 15 ) آيهء 26 . .\r\n( 2 ) . همان ، آيهء 29 . .\r\n","page_name":" 51 ","page_number":51},
  {"content":"\r\n\r\nمنحرف شدند ، گرفتار خواهند گرديد و هر چه در عالم اتّفاق افتاده در اثر اعمال بد و ناهنجار انسان‌هاست و هيچ گونه منافاتى با أرحم الراحمين و خيرالراحمين بودن پروردگار متعال ندارد .\r\n\r\nفلسفهء گرفتارىهاى شخصى\r\nحال ببينيم مصيبت‌هاى شخصى براى چيست ؟ فردى در حالى كه شخص صالح و بسيار بزرگوارى است به شدّت مريض مىشود يا آن كه فقر و گرفتارىهاى ديگرى پيدا مىكند ، اين‌ها را چگونه بايد جواب داد ؟ اين شخص هيچ گاه در واجباتش كوتاهى نكرده و از محرّمات به اندازهء مقدورش اجتناب ورزيده است ، و اگر احياناً معصيتى مرتكب شده به دنبالش توبه كرده است و خداى متعال مىفرمايد : « إِنَّ اللَّهَ يُحِبُّ التَّوّابِينَ وَيُحِبُّ المُتَطَهِّرِينَ » . « 1 » پس گرفتارى اين گونه افراد چگونه با ارحم الراحمين و خير الراحمين بودن خدا سازگار است ؟\r\nسرّ و فلسفهء كار اين است كه خداوند مىخواهد انسان را تربيت كند و به درجه‌اى برساند ، تا او محكم و ورزيده شود . در آيهء شريفه مىفرمايد :\r\n« فَاصْبِرْ كَما صَبَرَ أُولُوا الْعَزْمِ مِنَ الرُّسُلِ » . « 2 »\r\nتو در مقابل شدايد ، ناراحتىها و مكروهات شكيبا باش و بىتابى مكن ! اضطراب و خفت به خود راه مده ! مانند پيامبران اولوالعزم باش كه داراى اراده‌اى نشكن بودند . همچنين اگر به آدم‌هاى ضعيف بگويند در رفتار خويش به سخنان پيامبر يا امامت نگاه كن ، مىگويد : آن‌ها امام و پيامبر بودند ، به ما چه ارتباطى دارد . اين سخنان درست بر عكس فرمايش قرآن است و غلطهايى است كه در جامعهء ما مشهور شده است .\r\n\r\n\r\n","description":"","footnote":"\r\n( 1 ) . بقره ( 2 ) آيهء 222 . .\r\n( 2 ) . احقاف ( 46 ) آيهء 35 . .\r\n","page_name":" 52 ","page_number":52},
  {"content":"\r\n\r\nخداوند مىفرمايد :\r\n« لَقَدْ كانَ لَكُمْ فِى رَسُولِ اللَّهِ أُسْوَةٌ حَسَنَةٌ لِمَنْ كانَ يَرْجُوا اللَّهَ وَاليَوْمَ الْاخِرَ » ؛ « 1 »\r\nهمانا براى شماست رسول خدا ( و اهل بيتش ) ، سرمشق و اسوهء حسنه . آن كه اميد به خدا و روز جزا دارد ايشان را مقتدا و مرجع خويش قرار دهد . آرى ، به اعمال آنها بنگريد و شما نيز آن گونه باشيد ، هر چند به درجهء كمال آن‌ها نمىتوانيد برسيد ، ولى مسلّماً به كمالاتى نايل مىشويد كه يكى از آن‌ها ايستادگى و عدم بىتابى در برابر شدايد و سختىهاست .\r\n\r\nرياضت صحيح\r\nما موافق رياضت و چله نشستن صوفيگرى نيستيم ، امّا در اين كه اصل رياضت و افتادن در شدايد و ورطه‌ها براى كمال بشر لازم است شكى نيست ، و هر اندازه اين شدايد بيشتر باشد كمال نيز بيشتر خواهد بود .\r\nدر زيارت جامعهء غير معروفه - كه مشتمل بر مضامين بسيار عالى است - مىگويد : « أَنّى يَسْبِقُكُمْ ثَناءُ الْمَلائِكَةِ الْمَسْبوُقينَ ؛ كجا مىتواند ثنا و حمد ملائكه از شما جلو بيفتد ؟ » ، يعنى هرگز ثنا ، خشوع و خضوع آن‌ها به شما نمىرسد ، « وَلَكُمْ الْقُلوبُ الَّتي تَوَلَّى اللَّهُ رِياضَتَه « 2 » ؛ زيرا شما قلوبى داريد كه خدا خود آن‌ها را رياضت داده است . » ولى نه رياضت چله نشستن و از مردم اعراض كردن ، بلكه رياضتى كه خدا خود اندازه‌اش را مىداند ، او بهتر مىداند كه چگونه بايد انسان را تربيت نمايد تا كمال پيدا كند .\r\n\r\nگريه پيامبر صلى الله عليه و آله براى امام حسين عليه السلام\r\nدر كتاب كامل الزيارات ، از على عليه السلام نقل مىكند : روزى رسول خدا صلى الله عليه و آله به\r\n\r\n\r\n","description":"","footnote":"\r\n( 1 ) . احزاب ( 33 ) آيهء 21 . .\r\n( 2 ) . شيخ عباس قمى ، مفاتيح الجنان « زيارت جامعه براى ائمه عليهم السلام » . .\r\n","page_name":" 53 ","page_number":53},
  {"content":"\r\n\r\nمنزل مولا تشريف آوردند و نشستند و بعد حسين كه خيلى كوچك بود آمد ، حسن و صديقهء طاهره نيز آمدند ، آن گاه مقدارى خرما و شير آوردند ، جلسهء انس خانوادگى بود ، دختر عزيزش ، و نوه‌هايش مانند گل در كنارش هستند ، امّا خدا مىخواهد رياضت دهد ، لذا همين جلسهء انس را مبدّل به عزا مىكند ، آن‌ها خرما را ميل كردند ، اسما مىگويد : من آب آوردم ، دست‌هايشان را شستند و هم چنان نشسته بودند ، رسول خدا صلى الله عليه و آله به مجرّد فراغتش از آن غذا ناگهان متوجّه نقطه‌اى شد ، هنوز لحظاتى از اين محفل انس نگذشته بود كه شروع كرد به گريه كردن . مولاى متّقيان عليه السلام مىفرمايد : به قدرى رسول خدا حتّى در ساعت انسش داراى هيبت بود كه ما نتوانستيم سؤال كنيم كه يا رسول اللَّه ! چرا گريه مىكنيد ؟ ولى حسين بن على كه پيامبر او را خيلى دوست مىداشت همين كه متوجّه شد جدّ بزرگوارش گريه مىكند ، دويد و رفت در آغوش پيامبر صلى الله عليه و آله و عرض كرد : « يا أَبَه ، لِمَ تبكي ؟ » پدر جان ! چرا گريه مىكنى ؟\r\nرسول خدا صلى الله عليه و آله دستش را بر سر حسين عليه السلام گذاشت و فرمود : « بُورِكَ مِنْ مَولُودٍ ؛ چه مبارك مولودى است . » خدا مىگويد : من به تو تهنيت مىگويم براى داشتن چنين مولودى ، سپس به من فرمود بعد از تو همهء اينها بسيار گرفتار خواهند شد كه حتّى قبورشان نيز كنار يكديگر نيست ، آن بود ، - نور ديده‌ام - كه من گريه كردم . « 1 » اين رياضتى است كه خداى متعال ، خود براى پيامبرش فراهم مىسازد ، آنان كه گرفتارترند چه كسانى هستند ؟ الأنْبِياء ثُمَّ الأُوْلِياء ثُمَّ الأمثَلُ فالأمْثَلُ ؛ « 2 » ابتدا انبيا هستند ، سپس اوليا ، پس از آن به ترتيب هر كه بهتر باشد » پس اين گرفتارىها و مرض‌ها براى اين است كه بشر را به كمال برساند .\r\n\r\n\r\n","description":"","footnote":"\r\n( 1 ) . كامل الزّيارات ، باب 16 ، ح 7 . .\r\n( 2 ) . اصول كافى ، ج 2 ، ص 252 ، باب شدة ابتلاءِ المومن . .\r\n","page_name":" 54 ","page_number":54},
  {"content":"\r\n\r\n\r\nدنيا مايهء غرور\r\nخداوند در دو جاى قرآن مىفرمايد :\r\n« وَما الحَياةُ الدُّنْيا إِلّا مَتاعُ الغُرُورِ » . « 1 »\r\nزندگى دنيا ، زبرجه و زينت دنيا چشمتان را بسيار گرفته ، امّا حقيقت غير اين است . اين زندگى دنيا با تمام جلال و جمالش چيزى جز مايه و متاع غرور نيست . آن فروشنده را در نظر بگيريد كه متاع معيوب و بدى دارد ، ولى ظاهر آن را آراسته است تا مشترى را فريب دهد . قرآن مىگويد : دنيا نيز به همين صورت متاع الغرور است و دوام و استقامت ندارد .\r\nمولوى در اين باره مىگويد : اصل اين لذّات و خوشىها مربوط به عالم ديگرى است ، و حكما آن عالم را « عالم حقايق » و اين عالم را « عالم رقايق » گويند : رقايق ؛ يعنى پردهء نازك ، مولوى مىگويد : از خوشىهاى آن عالم سايه‌اى بر اين عالم افتاده است كه اين گونه شما را جذب مىكند ، ولى اين حقيقت ندارد . بلكه فقط براى اين است كه شما را پايبند كند . مولوى براى تمثيل آن عالم مىگويد : مرغى پرواز مىكند ، سايهء مرغ روى زمين مىافتد ، صياد ابلهى در آنجاست ، او به جاى آن كه تيرش را به طرف مرغ حقيقى كه در حال پرواز در هواست نشانه گيرد و آن را بزند ، سايه‌اش را هدف مىگيرد ، او خيال مىكند كه مرغ همان است ؛ زيرا حقيقت مرغ را نمىبيند ، او خود را بسيار به زحمت مىاندازد و تركشش را خالى مىكند ، ولى چيزى دستگيرش نمىشود ، اين است متاع الغرور :\r\n مرغ بر بالا پرّان و سايه‌اش * مىدود بر خاك پرّان مرغ وَش\r\nابلهى صيّاد آن سايه شود * مىدود چندان كه بيمايه شود\r\nبىخبر كه عكس آن مرغ هواست * بىخبر كه اصل آن سايه كجاست « 2 » \r\n\r\n\r\n","description":"","footnote":"\r\n( 1 ) آل عمران ( 3 ) آيهء 185 حديد ( 57 ) 20 .\r\n( 2 ) مثنوى معنوى ، دفتر اول ، ص 13 .\r\n","page_name":" 55 ","page_number":55},
  {"content":"\r\n\r\nما در مرحلهء خياليم ، واقعاً لذايذ دنيا مانند خواب مىماند ، متاع الغرور است ، ولى درك اين مطلب هنوز براى ما ملكه و حال نشده است . قرآن مىخواهد همهء اين‌ها براى ما حال شود ، كه اگر اين گونه شود ديگر تمام لذايذ مصداق آيهء « إِنَّما الحَيوةُ الدُّنْيا لَعِبٌ وَلَهْوٌ » « 1 » مىشود ، يك آدم بالغى كه وارد جامعه شده است ، چگونه بچّه‌اى را نگاه مىكند كه با چند گرد و خوشحال و سرگرم است . اين گونه است كه انسان با چند چيز بىارزش سرگرم شده و اصلًا مجال توجّه به چيزهاى ديگر ندارد ، جاى تعجّب است كه چرا انسان اين گونه مشغول شده و از عوالم بعدى غافل گرديده است . قرآن مىخواهد ما را از اين غفلت خارج كند ، البته اين منافات ندارد با استفادهء مشروع ، طبيعى و معتدل از نعمت‌هاى دنيا و اين خود رياضتى است كه چگونه استفادهء مشروع انجام بگيرد ، ولى غفلت پيش نيايد .\r\nهمچنين قرآن ما را آماده مىكند كه اگر تلخى پيش آمد چگونه ما خود را گم نكرده ، جزع نكنيم ، ناراحت نشويم و بدانيم كه همهء اينها براى تكميل نفوس و تهذيب ما از سوى خداست .\r\n\r\nپاسخ صحيفهء سجّاديه\r\nصحيفهء مباركهء سجاديه جواب را اين گونه بيان مىكند ، پروردگارا ! علم و احاطهء تو بسيار زياد بوده و تو بر عواقب امور احاطه دارى ، تو باطن مصلحت‌ها را مىبينى و ما جز ظواهر را نمىتوانيم ببينيم ، يكى از اين حكمت‌ها اين است : كسى كه ادعاى ايمان مىكند چگونه از يك مؤمن واقعى مشخص شود . امام سجاد عليه السلام بهترين مقامات را مقام تسليم مىدانند . تسليم ؛\r\n\r\n\r\n","description":"","footnote":"\r\n( 1 ) . محمد ( 47 ) آيهء 36 . .\r\n","page_name":" 56 ","page_number":56},
  {"content":"\r\n\r\nيعنى واگذار كردن امور به خدا ، اگر سرّ يك قضيه را فهميديم چه بهتر ، و اگر نفهميديم اقتضاى عبوديّت اين است كه عرض كنيم : خدايا ! تو بهتر مىدانى ، قطعاً مصلحت من در نظام احسن عالم همين است كه تو مقدّر فرمودى .\r\n[ حكما اين مسأله را مفصّل شرح داده‌اند 
  ] .\r\nامام سجاد عليه السلام عرض مىكند :\r\nوَلمّا أنت أعلمُ بِهِ غير متّهمٍ على خلقِكَ . « 1 »\r\nخدايا ! علم تو بسيار بالاست ، تو از اسرار و كُنهِ قضايا و اوضاع مطّلع و برگذشته و آينده محيط هستى ، پس هيچ جاى تهمتى در ارادهء تو نيست كه گفته شود چرا اصفيا و خوبان مغلوب و خانه نشين ، ولى اشقيا و بدان زمام امور را به دست گرفته‌اند و به قول دِعبل :\r\n بنات زيادٍ فى القصور مصونةٌ * و آل رسول الله فى الفلوات « 2 » \r\nدخترهاى زياد درون قصرها در نعمت و رفاهند ، ولى دختران پيامبر در صحراها اسير مىباشند .\r\nما نمىتوانيم اين مسائل را كشف كنيم ، همهء اينها روى يك مصلحت اتَمّ است ، حكما در اين باره گويند : « ليس في الإمكان أبدع مما كان ؛ بهتر از اين كه موجود است امكان ندارد » . « 3 » آيهء شريفه مىفرمايد : ما شما را آزمايش كرده ، طاغوت‌ها را بر شما مسلّط مىكنيم تا معلوم شود چه كسى از شما مجاهد و چه كسى منافق است :\r\n« وَلَنَبْلُوَنَّكُمْ حَتّى نَعْلَمَ المُجاهِدِينَ مِنْكُمْ وَالصّابِرِينَ وَنَبْلُوا أَخْبارَكُمْ » . « 4 »\r\n\r\nمثالى از كربلا\r\nآيا در واقعه كربلا بدون آن صحنه ممكن بود مجاهدان واقعى مشخّص و\r\n\r\n\r\n","description":"","footnote":"\r\n( 1 ) . صحيفهء سجاديه ، دعاى 48 . .\r\n( 2 ) . ديوان دعبل ، ص 282 .\r\n( 3 ) . البته اين تعبير از غزالى است . .\r\n( 4 ) . محمّد ( 47 ) آيهء 31 . .\r\n","page_name":" 57 ","page_number":57},
  {"content":"\r\n\r\nكمال امام حسين عليه السلام شناخته شود ؟ خواست خداوند اين بود كه اين صحنه به وجود آيد و حضرت امام حسين عليه السلام بدين وسيله به كمال برسد . پس خدا با علمش احاطه داشت و لذا اين صحنه را به وجود آورد ، و گرنه بدون اين صحنه‌ها ميّسر نبود اصحاب سيد الشهدا عليه السلام پيدا شوند ! خداوند مىفرمايد :\r\n« وَكَأَيِّنْ مِنْ نَبِىٍّ قاتَلَ مَعَهُ رِبِّيُّونَ كَثِيرٌ فَما وَهَنُوا لِما أَصابَهُمْ فِى سَبِيلِ اللَّهِ وَما ضَعُفُوا وَما اسْتَكانُوا وَاللَّهُ يُحِبُّ الصّابِرِينَ » ؛ « 1 »\r\nو چه بسيار پيامبرانى كه مردان الهى فراوانى به همراه آنها جنگ كردند ، آنان هيچ‌گاه در برابر آنچه در راه خدا به آنها مىرسيد سست نشدند و ناتوان نگرديدند ، و تن به تسليم ندادند و خداوند استقامت كنندگان را دوست دارد .\r\nسعيد بن عبداللَّه حنفى ، يكى از بزرگوارانى بود كه در زمان امام حسين در كوفه از مردم براى امام عليه السلام بيعت مىگرفت ، در شب عاشورا وقتى كه امام فرمود : من شما را آزاد مىگذارم برويد و پراكنده شويد ، زيرا اين جمعيت تنها با من كار دارند ، و حضرت عباس گفت : ما هرگز دست از يارى تو نمىكشيم ، آن گاه سعيد بن عبدالله عرض كرد :\r\nوَاللَّهِ ؛ لا نُخَلّيك حَتّى يَعْلَمَ اللَّهُ أَنّا قَدْ حَفِظْنا غَيْبَةَ رَسُول اللَّهِ فيهِ . . . ؛\r\nبه خدا قسم دست از تو برنخواهيم داشت تا خداوند بداند ما در پيمان خود محكم هستيم ، اگر بدانم مرا مىكشند و زنده مىكنند ، سپس مرا مىسوزانند و خاكسترم را بر باد مىدهند و اين كار را هفتاد مرتبه انجام مىدهند ، به خدا سوگند باز دست از تو برنخواهم داشت . « 2 » پس ما بايد در مقابل خداوند تسليم شويم و مقدّرات او را بپذيريم ، چه مصلحت آن را بدانى يا ندانيم وظيفهء ما اين است .\r\n\r\n\r\n","description":"","footnote":"\r\n( 1 ) . آل عمران ( 3 ) آيهء 146 . .\r\n( 2 ) . مقرّم ، مقتل الحسين ، ص 105 ؛ تاريخ طبرى ، ج 4 ، ص 322 . .\r\n","page_name":" 58 ","page_number":58},
  {"content":"\r\n\r\n\r\nدعايى در مفاتيح\r\nاين وظيفه در دعايى از مفاتيح الجنان نيز بيان شده است كه : ما در آزمايش هستيم و خداوند اين گونه اراده كرده است كه امام زمان عليه السلام در غيبت باشد و ما اين چنين در اقليت باشيم . در انتهاى دعاى افتتاح عرض مىكند :\r\nاللَّهُمَّ ؛ إِنَّا نَشْكُو إِلَيْكَ فَقَدْ نَبِيِّنا صَلَواتُكَ عَلَيْهِ وَآلِهِ ، وَ غَيْبَةَ وَلِيِّنا ، وَكَثْرَةَ عَدُوِّنا ، وَ قِلَّةَ عَدَدِنا ، وَ شِدَّةَ الْفِتَنِ بنا ، وَتَظاهُرَ الزَّمانِ عَلَيْنا ؛\r\nبارالها ! به تو شكايت مىكنيم از اين كه پيامبر صلى الله عليه و آله در بين ما نيست ، و ولى ما در زمان ما حاضر نيست ، خدايا ! دشمنان ما همه عليه ما متّحد شده‌اند و ما در اقليّت هستيم و دشمنان عليه ما پشتيبان يكديگر هستند .\r\nدر ادامهء دعاى عصر جمعه مىگويد :\r\nوَثَبِّتْني عَلى طاعَةِ وَلِيِّ أَمْرِكَ الَّذي سَتَرْتَهُ عَنْ خَلْقِكَ ، وَبِإِذْنِكَ غابَ عَنْ بَرِيَّتِكَ . وَ أَمْرَكَ يَنْتَظِرُ وَأَنْتَ الْعالِمُ غَيْر المُعَلَّمِ . « 1 »\r\nخدايا ! مرا محكم بدار در غيبت وليّت . خدايا ! تو بهتر مىدانى كدام وقت مناسب‌تر است كه ايشان ظهور كنند . حكمت تو اقتضا كرده است كه او را مخفى كنى ، خدايا : به ما صبر بده كه تحمّل كنيم و تسليم فرمان تو باشيم ، و نگوييم كه چرا حضرت ظهور نمىكند ؟ در واقع اين غيبت را خدا تقدير كرده و اين سرگردانى خواست خدا و از روى اندازه و علم بوده است ، و لذا اشكالى در آن نيست .\r\n\r\nفضيلت ابتدا به « بسم اللَّه »\r\nدر پايان تفسير آيهء شريفهء « بِسم اللَّهِ الرّحمنِ الرَّحيم » مناسب است ، دربارهء\r\n\r\n\r\n","description":"","footnote":"\r\n( 1 ) . اين دعا در آخر مفاتيح الجنان ، تحت عنوان « دعاء در عصر غيبت » آمده است . .\r\n","page_name":" 59 ","page_number":59},
  {"content":"\r\n\r\nفضيلت ابتدا به « بسم اللَّه » و اين كه در هيچ كارى نبايد ترك شود ، بعضى از احاديث شريفه را از كتاب‌هاى معتبر جهت تيّمن و تبرك نقل كنيم .\r\nدر تفسير آيهء شريفهء « بسم اللَّهِ الرَّحمنِ الرَّحيم » امام صادق عليه السلام فرمود :\r\nلا تَدَعْ بِسْمِ اللَّهِ الرَّحْمنِ الرَّحيمِ ، وَ إنْ كانَ بَعْدَهُ شِعْرٌ ؛ « 1 »\r\nذكر بسم اللَّه را ترك نكن ، اگر چه بعد از آن شعرى بخوانى .\r\nالبته مراد از شعر در اين جا قضاياى خارجيه است ؛ يعنى اشاره به آن اشعارى است كه در زمان جاهليّت متداول بوده است ، زيرا شعراى معروفى بودند كه از معروف‌ترين آن‌ها امرُؤالقيس است ، همهء اشعار او دربارهء ماديّات ، مغازله ، وصف زن‌ها و امثال آن است ، و خلاصه از نظر مضمون ، بىاعتبار است . پس از آن در دورهء بنى اميه و بنى عباس نيز شعرايى بودند كه در شعر گفتن بسيار قوى ، ولى مدلول شعرشان مسائلى بىارزش يا موجب فساد بود ، مانند « ابونواس » كه معاصر هارون و مأمون و در نتيجه معاصر حضرت رضا - صلوات اللَّه عليه - نيز بود ، گرچه دربارهء حضرت اشعار بسيار خوبى دارد ، ولى ديوانى نيز به نام « خمريات » دارد كه غير از فسق و فجور و لهو و لعب چيز ديگرى نيست ، پس اين كه مىفرمايد : « بسم اللَّه را ترك نكن حتّى اگر بعدش شعر بخوانى » ، مراد اين گونه اشعارى است كه بسيار كم اهميّت است ، مىخواهد تأكيد كند كه ذكر خدا فراموش نشود .\r\nعبارت ديگرى نيز نقل شده است كه مىگويد :\r\nكُلُّ أمْرٍ لَمْ يُبْدَأْ بِاسْمِ اللَّهِ فَهُوَ أَبْتَرُ ؛ « 2 »\r\nهرامرى هر چند داراى اهميت و شأنى باشد ، اگر در ابتدايش بسم اللَّه نگويد ، ( به خدا متّصل نشود ) ابتر است .\r\nاما اين كه چرا شعر را اين گونه تفسير كرديم ، به اين دليل است كه شعر با\r\n\r\n\r\n","description":"","footnote":"\r\n( 1 ) . نورالثقلين ، ج 1 ، ص 6 ( به نقل از اصول كافى ) . .\r\n( 2 ) . بحار الانوار ، ج 16 ، باب 58 . .\r\n","page_name":" 60 ","page_number":60},
  {"content":"\r\n\r\nمضامين عالى نيز داريم ، ديوانى است منسوب به مولاى متّقيان ، على عليه السلام كه هر چند بعضىها يا اكثر محقّقان اشكال كردند به اين كه اين اشعار منسوب به مولا باشد ، ولى اگر نهج‌البلاغه را مطالعه كنيم مىبينيم كه چقدر استشهاد به شعر كرده‌اند ، و همچنين ساير ائمهء هدى عليهم السلام مثلًا امام صادق عليه السلام در تفسير آيهء شريفهء « إِنَّ اللَّهَ اشْتَرى مِنَ المُؤْمِنِينَ أَنْفُسَهُمْ وَأَمْوالَهُمْ » « 1 » ابياتى را فرموده‌اند كه در مجمع البيان آمده است . « 2 » همچنين در عيون اخبار الرضا عليه السلام نقل مىكند كه ، مأمون با حضرت رضا عليه السلام جلسه‌اى برگزار مىكند و از حضرت مىخواهد دربارهء بعضى عناوين اخلاقى ، مانند فتوّت و شجاعت شعرى بسرايند ، حضرت نيز شعرى دربارهء شجاعت مىخوانند . « 3 » بنابراين ، از مجموع اين قضايا استفاده مىكنيم كه در روايات اسلامى هر جا از شعر مذمت شده ، مربوط به شعرى است كه مضمونش بىارزش ، يا بلكه موجب فساد است ، مانند آن چه در زمان بنى العباس مشهور بود ، و لذا مىبينيم امام هادى عليه السلام را شب به مجلس متوكّل وارد مىكنند ، متوكّل مىگويد :\r\nشما شروع كنيد به شعر خواندن ، مىفرمايد : « إنّي قَليلُ الرّواية لِلشّعر ؛ من بسيار كم شعر مىگويم » ، متوكّل اصرار مىكند كه بايد شعر بگويى ، آن گاه\r\n\r\n\r\n","description":"","footnote":"\r\n( 1 ) . توبه ( 9 ) آيهء 111 . .\r\n( 2 ) . تفسير نور الثقلين ، ج 2 ، ص 283 ، به نقل از مجمع البيان ، ج 3 ، ص 75 .\r\nاحتمالًا ابيات از اصمعى باشد ، مىگويد :\r\n اثامن بالنفس النفيسة ربّها * فليس لها في الخلق كلّهم ثمن\r\nبها نشتري الجنّاتِ ، إن أنا بِعْتُها * بشيءٍ سواها إِنَّ ذلكم غَبَن\r\nإذا ذهبت نفسي به دنيا أصبتها * فقد ذهب الدنيا و قد ذهب الثمن \r\nاين جان پر ارزش را به خدا مىفروشم ، زيرا تمام خلق نتوانند قيمت آن را بپردازند .\r\nما با قيمت جان بهشت را مىخريم ، پس اگر به چيز ديگرى بفروشم ضرر كرده‌ام .\r\nاگر جانم را در برابر به دست آوردن دنيا از بين ببرم پس هرگاه دنيا از دست برود ، قيمت جانم نيز از بين مىرود . .\r\n( 3 ) . عيون اخبار الرضا ، ج 2 ، ص 174 . .\r\n","page_name":" 61 ","page_number":61},
  {"content":"\r\n\r\nشروع مىفرمايد و ابياتى را مىخواند كه ابتداى آن چنين است :\r\n باتوا على قلل الأجبال تحرسهم * غُلب الرّجال فلم تنفعهم القلل « 1 » \r\nتمام ابيات دربارهء بىاعتبارى دنياست ، و با اين كه متوكّل مست بوده و شراب خورده بود ، به قدرى گريه كرد كه اشك چشم‌هايش تمام ريشش را تر كرد .\r\nبنابراين ، مطلق شعر را نمىتوانيم نفى كنيم ، اگر مضمون شعر خوب باشد ، داشتن وزن و قافيه اشكالى ندارد .\r\n2 . دربارهء تربيت و عنايت خاص به شيعه ، امام صادق عليه السلام فرمود :\r\nوَلَرُبَّما تَرَكَ بَعْضُ شيعَتِنا في افْتِتاح أَمْرِهِ « بِسْمِ اللَّهِ الرَّحْمنِ الرَّحيم » ، فَيَمْتَحِنَهُ اللَّهُ بَمَكْرُوهٍ لِيُنَبِّهَهُ عَلى شُكْرِ اللَّهِ تَبارَكَ وَ تَعالى وَالثَّناءِ عَلَيْهِ ، وَ يَمْحَقَ عَنْهُ وَصَمْةَ تَقْصيرِهِ عِنْدَ تَرْكِهِ قَوْلَ « بِسْمِ اللَّهِ الرَّحْمنِ الرَّحيمِ » ؛ « 2 »\r\nچه بسا اتفاق مىافتد كه بعضى از شيعيان ما در اوّل كارهايشان « بسم‌اللَّه الرّحمن الرّحيم » را ترك كنند ، خدا اين شيعهء ما را امتحان مىكند به يك پيشامد بدى كه برايش رخ مىدهد ، به سبب ترك « بسم‌اللَّه الرّحمن‌الرّحيم » ولى اين پيشامد تنها در ظاهر بد بوده و گرنه براى تربيت كردن انسان است ، تا تنبيه شود كه شكر خدا را از ياد نبرد ، و بدين وسيله خدا آن پليدى را كه از ترك ذكر « بسم اللَّه الرّحمن الرّحيم » به روحش وارد شده است تطهير مىكند .\r\n\r\nپرسش و پاسخ\r\nشايد بپرسيد مگر گفتن بسم اللَّه مستحب نيست ، و مگر فقها نگفته‌اند كه\r\n\r\n\r\n","description":"","footnote":"\r\n( 1 ) . آنها بر قلّه كوه‌ها زندگى نموده ، و مردان نيرومندى از آنان محافظت مىكردند ولى آن قلّهء مرتفع به حال آنها نفعى نداشت . منتهى الآمال ، ج 2 ، ص 382 .\r\n( 2 ) . نورالثقلين ، ج 1 ، ص 7 ( به نقل از توحيد صدوق ) . .\r\n","page_name":" 62 ","page_number":62},
  {"content":"\r\n\r\nترك مستحب اشكال ندارد ، پس چرا خدا ما را عقوبت مىكند ؟\r\nدر جواب مىگوييم : اين براى تربيت است و لذا مىگويد : « بعضُ شيعتنا » ، پس همهء شيعه مورد نظر نيستند ، بلكه بعضى از شيعيان را كه خداى متعال عنايت زيادى به آنها دارد ، مىخواهد از خواب غفلت بيدار كرده و تطهير نمايد ، حتّى بر ترك بسم اللَّه آنها را تأديب مىكند ، تا پليدى را از آن‌ها بزدايد ، پس اين غفلت‌ها ، پليدىهايى به روح ما وارد مىآورد ، همچنين اگر بپرسند اين پليدىها از كجا مىآيد ؟ بايد گفت ملاحظه كنيد انسانى را كه وضو دارد ، بدون اين كه وضويش را بشكند ، مستحب است دوباره و سه باره وضو بگيرد ، اين تجديد وضو خصوصاً براى نماز مغرب ، بدين معناست كه اين غفلت‌ها و توجهات به دنيا حَدَثى است ماند بول و خواب ، و لذا نوعى پليدى به روح انسان وارد مىكند ؛ « وَلكِنَّ اكْثَرَ النَّاسِ لا يَشْعُرُون ؛ ليكن بسيارى از مردم نمىفهمند . »\r\n هر آنكو غافل از حق يك زمان است * در آن دم كافر است ، امّا نهان است\r\nاگر آن غافلى پيوسته بودى * دَرِ اسلام بَر وى بسته بودى « 1 » \r\nشيخ حرّ عاملى - رضوان اللَّه تعالى عليه - در كتاب الجواهر السّنيه - كه در آن احاديث قدسى را گرد آورده است - اين حديث قدسى را نقل مىكند كه :\r\nاگر مبتلا شدى به ضيق معاش ( تنگ دستى ) يا بعضى گرفتارىهاى ديگر و اوضاعت را نابسامان يافته و خود را بىنشاط ، افسرده و پژمرده ديدى « فَاعْلَمُ أنَّكَ تَكَلَّمْتَ فِي مَا لا يَعْنيكَ » « 2 » بدان كه سخن بى جا گفته‌اى ؛ نه اين كه غيبت كرده ، يا افترا زده‌اى ، بلكه بدون جهت سخن مباح بر زبان جارى نموده‌اى ، از اين روست كه ائمه اطهار عليهم السلام مىگويند : « شيعتُنا الْخُرُسُ ؛ « 3 » شيعيان ما لال\r\n\r\n\r\n","description":"","footnote":"\r\n( 1 ) . كشكول بهايى ، ج 1 ، ص 260 .\r\n( 2 ) . جواهر السنيه ، ص 8 . .\r\n( 3 ) . بحارالأنوار ، ج 2 ، ص 135 ، ح 33 . .\r\n","page_name":" 63 ","page_number":63},
  {"content":"\r\n\r\nهستند » . امّا لالى كه مدح است ، نه عيب و نقص . معناى سخن امام عليه السلام اين است : شيعيان آن چنان اختيار زبانشان را دارند كه حتّى از مباحات نيز كم استفاده مىكنند ، زيرا مىدانند كه بيشتر گناهان از زبان است .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\n« الحَمدُ لِلَّهِ رَبِّ العالَمِين »\r\nيك قاعدهء منطقى است كه حاجى سبزوارى در منطق منظومه دربارهء آن مىگويد :\r\n أُسُّ المطالب ثلاثة عُلِم * مطلب ما مطلب هل مطلب لِم « 1 » \r\nدر هر جا مرتّب فكر كن ، دربارهء هر سؤال و پاسخى ابتدا بينديش و آن را مرتّب كن ، هر مطلبى سه پايه دارد : اوّل مطلب « ما » ، يعنى حقيقت چيزى كه مورد نظر است چيست ؟ مفهوم و معناى آن چه مىباشد ؟ بعد از آن مطلب « هل » است ، يعنى عوارض آن چيست ؟ سپس مطلب « لِم » است ، يعنى علت آن كدام است ؟\r\nما نيز اين قاعده را در اين جا پياده مىكنيم ، مفاهيم قرآنى بايد درست روشن شود ، در قرآن به طور مكرّر « الحمدللَّه » آمده است ، ذات مقدّس احديّت به خودش حمد گفته و به ما تلقين كرده است كه بگوييم : « ألحَمدُ لِلَّهِ رَبِّ العالَمِينَ » . پس بايد حمد را درست بدانيم ، ابتدا مطلب « ما » دربارهء حمد اين است كه حمد چيست ؟ مفهوم حمد و حقيقت آن چه مىباشد ؟ بعد عوارضش چه بوده ، سپس علّتش چيست ؟\r\n\r\nمفهوم حمد\r\nدر اين‌جا چند مفهوم وجود دارد كه با يكديگر نزديك هستند : حمد ، مدح و شكر .\r\n\r\n\r\n","description":"","footnote":"\r\n( 1 ) . ملا هادى سبزوارى ، شرح منظومه ، ص 34 .\r\n","page_name":" 65 ","page_number":65},
  {"content":"\r\n\r\nعلّامهء طباطبائى - رضوان اللَّه تعالى - عليه مانند مشهور عمل كرده و مىفرمايد :\r\nحمد عبارت است از : ستايش و تمجيد كردن موجودى در برابر مزايا و كمالات اختيارى او كه از راه شعور و اختيار از وى صادر شده است ، مثلًا مىگويد : « حَمَدْتُ الرَّجُلَ عَلى إِحْسانِهِ ؛ او را ستايش كردم براى اين كه احسان كرده بود » و يا « عَلى حَديثِهِ » و « عَلى جُلُوسِه » و . . . ؛ او را براى سخن گفتنش ، يا نشستنش ستايش نمودم ، كه همه اينها افعال اختيارى است ، امّا اگر آن خوبى و مزيّت اختيارى نبوده ، بلكه ذاتى آن بود ، نبايد « حمد » گفت ، بلكه « مدح » گفته مىشود ؛ پس مدح اعم است ، كه در موارد اختيارى و غير اختيارى صحيح است ، مىگويند : « مَدَحْتُ اللُّؤْلُؤَ عَلى صَفائِهِ ؛ من مرواريد را به خاطر با صفا بودن مدح كردم » در اينجا نمىگويند « حَمَدْتُ اللّؤَ لُؤ على صَفائهِ » از اين رو ، كميت و دِعبل كه از مداحان اهل‌بيت عليهم السلام بودند ، همهء مزايا و كمالات اختيارى و غير اختيارى اهل‌بيت را مدح مىكردند . « 1 » اين قول موافق مشهور است ، ليكن زمخشرى كه از اركان بلاغت در لغت عرب است در تفسيرش مىگويد :\r\nالحمد والمدح اخوان ؛ حمد و مدح مانند دو برادرند ، مثلًا مىگويند :\r\nحمدت الرّجل على حَسَبِهِ وَ شَجاعَتِه ؛ من ستايش كردم مرد را به حسب و شجاعتش ، شجاعت اختيارى نيست ، بلكه موهبتى است الهى ، بر اين كه مزيّت چه اختيارى باشد يا نباشد حمد مىگويند ، مدح نيز چنين است . « 2 » خداوند مىفرمايد :\r\n« وَيُحِبُّونَ أَنْ يُحْمَدُوا بِما لَمْ يَفْعَلُوا » ؛ « 3 »\r\nاين منافقان از مردم طلبكارند كه دوست دارند مردم آن‌ها را ستايش كنند\r\n\r\n\r\n","description":"","footnote":"\r\n( 1 ) . الميزان ، ج 1 ، ص 19 . .\r\n( 2 ) . تفسير كشاف ، ج 1 ، ص 18 . .\r\n( 3 ) . آل عمران ( 3 ) آيهء 188 . .\r\n","page_name":" 66 ","page_number":66},
  {"content":"\r\n\r\nنسبت به كارهايى كه نكرده‌اند .\r\nدر اين جا حمد در مقابل كارهايى است كه با اختيار از انسان صادر مىشود ، آيهء شريفه مىفرمايد « أن يُحمَدوا » نه « أن يُمدَحوا » .\r\n\r\nشكر\r\nامّا شكر چيست ؟ در فارسى گويند : سپاسگزارى ؛ يعنى يك تعظيم يا اظهار ادب كه از انسان در برابر نعمتى كه از ديگرى براى او رسيده است ، صادر مىشود . كسى به انسان خوبى مىكند ، در مقابل ، او نمىگويد « شما را ستايش يا مدح مىكنم » بلكه مىگويد : سپاس گزارم .\r\nسپاس گزارى مىتواند با عمل ، با لفظ و يا با اعتقاد قلبى باشد ، امّا حمد و مدح فقط با زبان است ، اگر انسان از چيزى خوشحال گردد ، ولى به لفظ نياورد ، نمىگويند ستايش كرده است .\r\n\r\nاشكال\r\nامام سجّاد عليه السلام در صحيفهء سجاديّه « 1 » مىگويد :\r\nتَحْمَدُكَ نَفْسي وَلِساني وَعَقْلِي .\r\nاين خلاف مشهور است ؛ مىگويند : حمد و مدح مخصوص زبان است ، پس چرا امام مىگويد : خدايا ! قلب من ، زبان من و عقل من تو را ستايش مىكنند ، ستايش را به عقل ، قلب و زبان نسبت داده است و اين عبارت از افصح قريش است ، ناگزيريم بگوييم كه در اين دعا ، امام عليه السلام از باب مجاز در إسناد آن را گفته است .\r\n\r\nبُعد تربيتى حمد\r\nفايدهء تربيتى حمد چيست ؟ چرا اين همه فرموده‌اند كه حمد كنيم ، ستايش\r\n\r\n\r\n","description":"","footnote":"\r\n( 1 ) . دعاى 51 . .\r\n","page_name":" 67 ","page_number":67},
  {"content":"\r\n\r\nكنيم ، مگر خدا محتاج ستايش است ؟ مىفرمايد :\r\n« وَقالَ مُوسى إِنْ تَكْفُرُوا أَنْتُمْ وَمَنْ فِى الأَرضِ جَمِيعاً فَإِنَّ اللَّهَ لَغَنِىٌّ حَمِيدٌ » . « 1 »\r\nموسى گفت : اگر شما و تمام مردم دنيا از اوّل تا آخرِ خلقت ، كافر شده ، به خدا كفران نعمت كنيد و خدا را نشناسيد ، گَردى به دامن كبريايىاش نخواهد نشست .\r\nدر آيهء ديگر مىفرمايد :\r\n« فَإِنَّ اللَّهَ غَنِىٌّ عَنِ العالَمِينَ » . « 2 »\r\nاصلًا ضررى به ذات مقدسش راه نمىيابد ، زيرا : « اللَّهُ الصَّمَدُ » ، خدا داراى همهء فعليت‌هاست . هيچ قوه و استعدادى نمىتواند به ذات مقدّسش راه يابد .\r\nپس غرض از اين حمد و ستايش چيست ؟ آيا مىتوان خدا را تشبيه كرد ، مانند سلاطين ظاهرى كه دوست دارند مدح و حمد شوند ؟ آن‌ها در باطن خلأى دارند و مىخواهند آن را با شنيدن ستايش پركنند ، ولى ذات مقدّس احديّت اصلًا طرف نسبت نيست ، او بالاتر از قياس ، خيال ، وهم و گمان است .\r\nبنابراين ، حمد يك جنبهء تربيتى دارد ، زيرا حقيقت و معناى حمد ، ريشه در فطرت انسانى دارد .\r\n\r\nانسانِ لايتناهى\r\nانبيا عليهم السلام آمده‌اند تا فطرت انسانى را هدايت كنند ، و به سر منشأ اصلىِ كمال و جمال برسانند و بگويند : تو كه خدا را ستايش مىكنى ، پس در مقابل اين زيبايىهاى محدود احساس عجز و ناتوانى مكن ، زيرا تو متّصل به لايتناهى هستى ، تو آخر ندارى ، انسانى كه لايتناهى است ، نبايد خود را در دنيا متمركز\r\n\r\n\r\n","description":"","footnote":"\r\n( 1 ) . ابراهيم ( 14 ) آيهء 8 . .\r\n( 2 ) . آل عمران ( 3 ) آيهء 97 . .\r\n","page_name":" 68 ","page_number":68},
  {"content":"\r\n\r\nكند ، و همهء استعداد لايتناهى را با اين جمال و كمالِ بسيار محدود ، معامله كند .\r\n در طلب هر چه به سر مىبرى * آن طلب اوست اگر بنگرى « 1 » \r\nانسان در باطن متّصل به لايتناهى است و فرق او با حيوان در همين است ، فريدوجدى در دايرة المعارف خود ، دربارهء حيوان ، خطاب به داروينيسم‌ها مىگويد :\r\n« أَراهُ قَنُوعاً إِنْ يَنَلْ مِلْ ، بَطْنِهِ ؛ « 2 » حيوان اگر شكمش سير شود ، خوابش برده ديگر با هيچ چيزى كار ندارد . »\r\nاى انسان ! تو چگونه مىتوانى با حيوان يكسان باشى ؛ اگر تو مريخ را هم تصرّف كنى ، باز گرسنه‌اى ، از مريخ كه بگذرى و زهره ، آفتاب و ماه را نيز فتح كنى ، باز سير نمىشوى ، چون باطنت متّصل به لايتناهى است ، چقدر نادان است كسى كه بگويد : انسان با حيوان از يك نوع و يك حقيقت است .\r\n\r\nفطرت ، طالب جمال\r\nفطرت ما خود طالب جمال و كمال است و نياز به آموزش ندارد ، از اين رو ، ما زيبايى را در هر مظهرى باشد دوست داريم ، اگر به گل نگاه كنيم ، صنعتى را ببينيم ، يا ساختمان زيبايى كه هنر در آن به كار رفته است مشاهده كنيم ، آنها را دوست داريم ، انسان زيبايى را درك و آن را در باطنش احساس مىكند ، انسان از ديدن زيبايى و كمال لذّت مىبرد ، انبساط درونى مىيابد و مىخواهد آن را از درون و غيب خود بيرون آورد ، لذا آن را با لفظ بيان مىكند .\r\nاين لفظ را ستايش گويند ، حقيقت و واقع ، حمد است ، نه موضوع آن .\r\n\r\nفطرت انسانى لطيف است\r\nاز سوى ديگر ، فطرت انسانى آن چنان لطيف و مجرّد است كه به هر چيز\r\n\r\n\r\n","description":"","footnote":"\r\n( 1 ) . تذكرة الشعراء ، ص 132 .\r\n( 2 ) . دائرة المعارف ، القرن العشرين ، مادّهء حيوان . .\r\n","page_name":" 69 ","page_number":69},
  {"content":"\r\n\r\nگرايش پيدا كند همتاى آن مىشود ؛ زاغ گردد چون پىزاغان رود . اگر آن مبدأ اصلىاش را رها كرده ، خود را پايين آورد و طالب پستىهاى دنيا شود ، به قدرى خود پست مىشود كه قرآن كريم مىفرمايد : « أُولئِكَ كَالأَنْعامِ بَلْ هُمْ أَضَلُّ ؛ « 1 » آنان از حيوان چهار پا هم بدترند . » زيرا ماوراى آن را نمىبينند .\r\n مكر و تلبيسى كه او تاند تنيد * آن ز حيوان دگر نايد پديد « 2 » \r\nكدام حيوانى است كه چون فقط محدودهء اين عالم را مىبيند ، اين گونه صدمه بزند كه در مدّت كمى شهرهايى را از بين ببرد ، وقتى كه انسان تنزل كرد ، به انحطاط مىرسد ، ولى در مقابل ، اگر اوج بگيرد ، به جايى رسد كه هيچ مَلَكى به آن جا نتواند رسيد ، اين خاصيّت مجرّدى نفس است كه هر چيز را تعقيب كند ، مانند آن مىشود بلكه حقيقتش همان مىشود .\r\n\r\nرسالت انبيا\r\nانسان از سويى طالب جمال و كمال است و از سوى ديگر ، به هر سو كه گرايش و تمايل پيدا كند ، حقيقت آن را خواهد داشت ، اين جاست كه رسالت انبيا شروع مىشود ، مولاى متّقيان على عليه السلام در خطبهء اوّل نهج‌البلاغه سرّ بعثت انبيا را اين گونه بيان مىفرمايد :\r\nوَواتَرَ إِلَيْهِمْ أَنْبِياءَهُ لِيَسْتَأِدُّوهُمْ ميثاقَ فِطْرَتِهِ .\r\nپيامبران را به سوى مردم فرستاد تا فطرت آنان را بيدار كنند ، و فطرت عبارت است از زيبايى و كمال پسندى ، انسان در مقابل هنر كاملًا خاضع است ، و لذا اين خطر هست كه انسان زيبايى را منحصر در همين زيبايى محدود بداند و نفس او از ماوراى آن مستور بماند ، آن چنان خواهان اين زيبايى محدود خواهد شد كه خيال مىكند ماوراى آن هيچ زيبايى نيست ، بلكه غير از آن را انكار مىكند .\r\n\r\n\r\n","description":"","footnote":"\r\n( 1 ) . اعراف ( 7 ) آيهء 179 . .\r\n( 2 ) . مثنوى ، دفتر چهارم ، تفسير حديث نبوى صلى الله عليه و آله .\r\n","page_name":" 70 ","page_number":70},
  {"content":"\r\n\r\n\r\nمثال\r\nفرض كنيم پيامبرى براى عالم رحم مبعوث شود ، در آن جا كودكى را ببيند كه دست ، پا ، چشم و ساير اعضا را داراست ، و اين پيامبر با او سخن بگويد .\r\n گر جنين را كس بگفتى در رحم * هست بيرون عالمى بس منتظم \r\nبگويد : عالم فقط اين نيست كه تو در اين جا دارى ، بيرون عالمى است داراى باغ‌ها ، نهرها و زيبايىهاى فراوان .\r\n از شمال و از جنوب و از دبُور * باغ‌ها دارد عروسىها و سور \r\nاى بيچاره كه اين جا چسبيده‌اى ! نمىدانى چه نسيم‌هايى در آن عالم است ؛ يكى از شمال مىوزد ، يكى از جنوب و ديگرى از دبور ، در آن نسيم‌ها باغ‌ها ، عروسىها و سورها دارد .\r\n خون خورى در چار ميخ تنگنا * در ميان حبس و انجاس و عَنا \r\nآن پيامبر مىگويد : اى بيچاره ! تو نمىدانى در خارج چه خبر است ، در اين جا غذاى تو فقط خون است ، آن هم در ميان حبس‌ها ، كثافت‌ها و مشقت‌ها .\r\nآن پيامبر مبعوث - كه از خارج رحم آمده است - به آن جنين تمام اين رسالت‌ها و پيغام‌ها را مىرساند ، گويا اظهار مىدارد كه : « وَ إِنَّ الدّارَ الآخِرَةَ لَهِىَ الحَيَوانُ » ؛ « 1 » عالم بعدى عين حيات است ، ولى از بس او به آن جا چسبيده ، خيال مىكند غير از آن رحم جايى نيست .\r\n او به حكم حال خود منكر بدى * زين رسالت ، مغرض و كافر شدى \r\nآن جنين به حكم حال مىگويد : مگر غذايى بهتر ، جايى وسيع‌تر و رنگى بهتر از اين وجود دارد ، و لذا اين رسالت‌ها را انكار كرده و مىگويد : « لَئِنْ لَم‌ْتَنْتهُوا لَنَرْجُمنَّكُمْ » . « 2 »\r\n\r\n\r\n","description":"","footnote":"\r\n( 1 ) . عنكبوت ( 29 ) آيهء 64 . .\r\n( 2 ) . يس ( 36 ) آيهء 18 . .\r\n","page_name":" 71 ","page_number":71},
  {"content":"\r\n\r\n كاين محال است و فريب است و غرور * زان كه تصويرى ندارد وهم كور « 1 » \r\nاين‌گونه است تصوير قضيه كه اگر نفس به جايى يا خواسته‌اى متوجّه شود ، خود نيز همان مىشود و ماوراى آن را انكار مىكند .\r\nرسالت انبيا در اين باره به انسان اين است : به فطرت خويش توجّه كن ، ببين چگونه حرص دارى تا همه چيز را به دست آورى ، اگر اين ساختمان را مالك شوى ، سپس يكى ديگر را ديدى كه از آن بهتر است ، مىگويى آن را هم مىخواهم و . . . ، مىگويد : ببين چگونه آرامش ندارى ، به هر جايى برسى ، باز بالاتر از آن را مىخواهى ، آيا اين دليل بر اين نيست كه باطنت لايتناهى است ؟\r\nفريدوجدى مىگويد : اى داروين ! شما مىگوييد « انسان با حيوان از يك نوع است » ، در حالى كه حيوان همين كه شكمش پر شد ، تمام همّت او از بين مىرود ، او بسيار قناعت دارد ، « اراه قنوعاً إن ينل ملءَ بطنه ؛ اگر به اندازه شكمش به دست آورد ، ديگر قانع بوده و با هيچ چيز كارى ندارد » امّا اگر تو عالم را تسخير كنى ، به مريخ و ماه برسى ، باز هم زياده‌طلبى ، پس از اين جا كشف كن كه متّصل به لايتناهى هستى .\r\nاين است كه انسان را از افسردگىها ، و به كَم قناعت كردن‌ها خلاص مىكند تا به جايى برسد كه مانند شيخ الرئيس ابوعلى سينا بگويد :\r\nالعارف هشُّ بش ، بسّام فرحان ، لأنّه يرى الحق في جميع الأشياء ؛ « 2 »\r\nعارف حقيقى هيچ گاه ناراحت نمىشود ، او بسيار شادمان است و بشّاش ، چرا كه حق را در همه چيز مىبينيد .\r\nخود لفظ « فرح » به معناى شادى زياد است ، الف و نون كه بر آن وارد شود\r\n\r\n\r\n","description":"","footnote":"\r\n( 1 ) . مثنوى ، دفتر سوم ، ص 2 .\r\n( 2 ) . الإشارات و التنبيهات ، ج 3 ، ص 391 . .\r\n","page_name":" 72 ","page_number":72},
  {"content":"\r\n\r\nصفت مشبّهه شده ، و اين معنا را بيشتر مىرساند ؛ او بسيار در باطنش خوشحال است ، زيرا بالاتر از خدا جمال و كمالى نيست و او در اين وجود غير از خدا نمىبيند ، او خدا را در همه چيز مشاهده مىكند .\r\nبنابراين ، انبيا آمده‌اند كه بگويند : اگر به اين عالم توجّه كنى ، سرتا پا در غصه و اندوه خواهى بود ؛ هر كه بامش بيش برفش بيشتر ، يعنى رنجش بيشتر .\r\nامّا اگر متّصل شدى به آن جمال و كمال لايتناهى ، در آن جا ديگر غصه‌اى وجود ندارد .\r\n به جهان خرّم از آنم كه جهان خرّم از اوست * عاشقم بر همه عالم كه همه عالم از اوست « 1 » \r\nبه چشم زهر مىبيند ، ولى مىگويد : من زهر نمىبينم ، بلكه تنها حلاوت مىبينم ، چرا كه خدا ساقى آن زهر است .\r\nالبته لازم است كه در اين زمينه تمرين كرده و اين تمرينات را تكرار كنيم ، كه مبادا اين لذايذ آنى ما را فريب داده ، آلوده شويم ، مانند همان جنينى كه چيزى نمىداند غير از محوطهء رحم ، چنين انسانى حتّى اگر دعا هم كند ، فقط افزايش روزى را طلب مىكند .\r\nما گمان مىكنيم دعا ، يعنى همين خواسته‌هاى مادّى ! در حالى كه دعا ، يعنى كلاس درس ، يعنى كلاس اين وجود را خواندن ، و دوباره زيبايىها را ديدن و با آن‌ها مأنوس شدن . دعا فقط اين نيست كه من از زندان يا از گرفتارى خلاص شوم . به بچّه مىگويند : اگر به مدرسه به روى ، براى تو كشمش و شيرينى مىخريم . او اكنون غير از شيرينى نمىبيند ، امّا اگر ارزش مدرسه را درك كند مىگويد ، مرا با كشمش و شيرينى كارى نيست ، اگر به ما گفتند : اين دعا را بخوان تا كارت درست شود ، از قبيل همان كشمش و شيرينى است كه به بچّه مىدهند .\r\n\r\n\r\n","description":"","footnote":"\r\n( 1 ) . غزليّات سعدى ، ص 386 .\r\n","page_name":" 73 ","page_number":73},
  {"content":"\r\n\r\n\r\nدعايى از صحيفه\r\nدر صحيفهء سجّاديه آمده است :\r\nالْحَمْدُللَّهِ الّذي خَلَقَ الْلَيْلَ وَالنَّهارَ بِقُوَّتِهِ ، وَ مَيَّزَ بَيْنَهُما بِقُدْرَتِهِ ، فَخَلَقَ لَهُمُ اللَّيْلَ لِيَسْكُنُوا فِيهِ مِنْ حَرَكات التَّعَبِ وَنَهَضاتِ النَّصَبِ ، وَ جَعَلَهُ لِباساً لِيَلْبِسُوا مِنْ راحَتِهِ وَ مَنامِهِ فَيَكُونَ ذلِكَ لَهُمْ جَمامَاً \" وَ قُوَّةً ، وَ لِيَنالُوا بِهِ لَذَّةً وَ شَهْوَةً ؛ « 1 »\r\nستايش مخصوص خداست كه شب و روز را با قوّت خود آفريد ، و با قدرت خويش ميان آن‌ها تميز داد ، قوّه با قدرت چه فرقى دارد ؟ قوه آن كمال و توانى است ، كه از كسى صادر بشود ، امّا قدرت توانى است كه با آن تقدير مىكند و اندازه مىگيرد .\r\nسپس مىفرمايد : شب را آفريد تا آن كس كه در روز فعاليت نموده و فكر كرده است از حركت ساكن شود و آرامش پيدا كند ، خداوند شب را پوششى قرار داد كه همه را فرا گرفته ، تا استراحت كنند و آسايش و نيروى خاصى برايشان به دست آيد .\r\nيكى از اطبا مىگفت : در مقاله‌اى ديده‌ام كه خواب شب هيچ بدلى ندارد ، و خواب روز نه تنها نياز بدن را تأمين نمىكند بلكه ضرر نيز دارد . پس اگر انسان شب را بخوابد و كاملًا استراحت كند ، اعصابش آرامش پيدا كرده و مىتواند سحرگاه بيدار شود ، و با خدا راز و نياز كند كه چه آرامشى آورده و چه احساس طمأنينه‌اى در انسان پديدار مىكند .\r\nبر عكس قول صوفيّه كه مىگويند : هر چه مىتوانى خود را رنج ده كه اگر رنج دادى ترقّى مىكنى ، شنيدم دربارهء شخصى كه پيش از اين نزد من اعتبار\r\n\r\n\r\n","description":"","footnote":"\r\n( 1 ) . دعاى 6 . .\r\n","page_name":" 74 ","page_number":74},
  {"content":"\r\n\r\nزيادى داشته و معروف به زهد بود ، مىگفتند : او كوزه را در آفتاب گرم مىگذاشته تا آب آن گرم شود ، سپس آب را بخورد و به وسيلهء زحمت و رنجى كه از اين گرماى آب حاصل مىآيد ، به كمال برسد ! اين كار خلاف سنّت بوده و در دين مقدّس ما تقبيح شده است . ما الآن مىتوانيم و در مسجد و در اتاقى كه هواى خوبى دارد نمازهاى يوميه و نوافل را بخوانيم ، و هيچ لازم نيست در آفتاب بايستيم كه مثلًا « افْضَلُ الاعْمالِ احْمَزُها » و نماز ظهر را در آن بحبوحهء گرما كه از آدم عرق مىريزد به جا آوريم ، اين از بدعت‌هاى صوفيّه است .\r\nامام در ادامهء دعا مىفرمايد : و در شب لذّت و شهوت را نايل شوند . در اسلام كاميابى از لذّت‌ها ضرورى است ، زيرا بناى عالم بر آن بوده و اگر نباشد هرج و مرج لازم مىآيد و مفاسد فراوانى ايجاد مىشود .\r\nبعد به آن جا مىرسد كه عرض مىكند :\r\nاللَّهُمَّ فَلَكَ الْحَمْدُ عَلى ما فَلَقْتَ لَنا مِنَ الإِصْباحِ ، وَ مَتَّعْتَنا بِهِ مِنْ ضَوْءِ النَّهارِ ، وَ بَصَّرْتَنا مِنْ مَطالِبِ الأقْواتِ .\r\nخدايا ! چگونه تو را ستايش كنم كه همهء ستايش‌ها از آن توست . چقدر اين صبح را زيبا شكافتى ، و آن را براى مصلحت ما آوردى و ما را بهره‌مند كردى .\r\nكسى كه در زندان مانده باشد و آفتاب نديده و در جاى نمناك زندگى كرده باشد ، مىفهمد كه آفتاب چه نعمت با ارزشى است ، و گرنه نعمتى كه تكرار شد ، ارزشش از چشم آدم‌هاى متعارف مىافتد ، خدايا ! تو به ما آموختى كه با استفاده از روشنايى روز ، رزقمان را به دست آوريم . از بركات زمين ، معدن ، دريا و جنگل استفاده كنيم . نه اين كه برويم در گوشه‌اى بنشينيم و با هيچ چيز كار نداشته باشيم ، سرمان را بيندازيم پايين و مسيرمان فقط از محراب تا منزل باشد ، كسب و بازار را نيز رها كنيم كه به خصوص اهل دنياست . امام\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nمىفرمايد : تمام مسلمانان مأمورند با دست خود رزق خويش را تأمين كنند .\r\nدربارهء داود پيامبر عليه السلام مىگويند : داراى ثروت بود ، ولى براى او خوش نيامد كه بنشيند و بدون دسترنج خود روزى به دست آورد .\r\nدر روايت معتبر است كه او چهل روز گريه كرد كه خدايا ! به من هنرى بياموز تا از دسترنج خود معاش خويش را به دست آورم و خداوند آهن را براى او نرم كرد تا توانست زره بسازد كه در جنگ‌ها مىپوشند . « 1 » راوى مىگويد : امام موسى بن جعفر عليه السلام را در باغى ديدم كه در آن جا لباس كارگرى پوشيده و بيل مىزد ، عرض كردم يا ابن رسول اللَّه ! شما كه خدم و حشم داريد ، چرا خودتان كار مىكنيد ؟ فرمود : اين مطلوبِ اسلام است ، من بايد با دست خود كار كنم ، مگر نمىدانى كسى با بيل كار مىكرد كه از من بهتر بود ! راوى عرض مىكند : يا ابن رسول الله ! ما از شما بهتر سراغ نداريم .\r\nفرمود : از من بهتر جدم اميرالمؤمنين عليه السلام بود ، كه چه قدر قنات با دست خود ايجاد و چه قدر نخلستان درست كرد ، همه را نيز در راه خدا وقف مىكرد ، « 2 » البته اين ، بعد از تأمين معاش عائله‌اش بوده است .\r\nبه طور كلّى فقها مسائل وقف را از آن وقف نامه‌اى كه مولاى متّقيان دربارهء وقف قنات دارند استفاده كرده‌اند ، در آن جا مىفرمايد : هر گاه اولاد من دسترنجى نداشتند ، مىتوانند از اين اوقاف استفاده كنند و گرنه براى فقراست .\r\nپس جنبهء تربيتى حمد اين است كه خدا انبيا عليهم السلام را فرستاد ، تا فطرت ما را - كه جمال و زيباى پسند است - با جمال مطلق غير محدود آشنايى دهند .\r\n\r\n\r\n","description":"","footnote":"\r\n( 1 ) . كلينى ، فروع كافى ، ج 5 ، ص 74 ، ح 5 . .\r\n( 2 ) . همان ، ص 75 ، ح 10 . .\r\n","page_name":" 76 ","page_number":76},
  {"content":"\r\n\r\n\r\n« مالِكِ يَومِ الدِّينِ »\r\nدربارهء اين آيهء شريفه قرائت‌هاى متعدّدى وارد شده است از جمله :\r\n1 . مالك يوم الدّين : صاحب و دارندهء روز جزا .\r\n2 . مَلِكِ يوم الدّين : پادشاه روز قيامت .\r\n3 . مَلَكَ يومَ الدّين : قرائت ابوحنيفه است ، به معناى « مالك شد روز جزا را » كه مَلَك در اين جا فعل ماضى است .\r\nدر تفسير مجمع البيان و ديگر تفاسير براى هر يك از اين قرائت‌ها وجوه ترجيحى بيان شده است . يكى از بزرگان فقهاى ما ، مرحوم شريعت اصفهانى كتابى در اين باره به نام إنارة الحالك فى ترجيح قرأة مَلِكِ على مالِكِ نوشته است و در آن وجوه برترى قرائت مَلِك به معناى پادشاه بر مالك به معناى صاحب و دارنده ذكر گرديده است ، ولى در مقابل ، يكى ديگر از فقهاى بزرگ ، مرحوم حجت كوه كمره‌اى اين كتاب را در جلسهء درس خود آورده و مرجحات ذكر شده را رد كرده است و همان قرائت مالك را ترجيح داده‌اند .\r\nآنچه از تحقيق برمىآيد اين است كه روايت قرائت‌هاى سبعه از پيامبر صلى الله عليه و آله متواتر نمىباشد ، ليكن در روايات ائمهء اطهار عليهم السلام آمده است كه اگر هر يك از قرائت‌هاى مشهور را انتخاب كنيم قابل قبول و مجزى است . پس مىتوانيم مَلِك يا مالك بخوانيم .\r\n\r\nقرائت مالك\r\nمالك به معناى صاحب و دارندهء روز جزا مىباشد .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nملكيت براى ذات اقدس الهى غير از ملكيت در عرف اعتبارى است .\r\nملكيت در عرف عقلا عبارت است از : مقولهء اعتبارياتى كه عقلا براى گذران زندگى پذيرفته‌اند ، نه اين كه يكى از مقولات واقعيه حقيقيه باشد كه يك جوهر است نه عرض ، پس وجود فى نفسه لنفسه نبوده و تحقق آن مانند اعراض نيز نيست ، بلكه وجود عرض فى نفسه لغيره مىباشد ، پس تنها يك امر اعتبارى است و لذا با تغيير مالك از راه بيع ، ارث ، مصالحه ، هبه و . . . نه چيزى به مالك جديد اضافه مىگردد و نه چيزى از مالك قبلى كاسته مىشود .\r\nدر فقه پيرامون اين مالكيت بحث شده و فقهاى محقق مىگويند : اين اعتبار از « مقولهء جدّه » است كه از مقولات عشر مىباشد ؛ يعنى اعتبار مىكنند كه مالك آن ملك را دارد ، ولى با اين اعتبار ، هيچ تغيير جوهرى يا عرضى در مالك يا ملك ايجاد نمىشود و تنها آثار عرفى و شرعى بر آن مترتب است اين كه تصرّف در ملك بايد با اجازهء مالك باشد ، و اگر بدون اجازهء او تصرّفى شود غصب به شمار آمده و موجب ضمان است . اين ملكيت را « ملكيت خارجيه اعتباريه » گويند .\r\nامّا ملكيّت ذات مقدّس احديّت اين گونه نيست ، بلكه احاطهء قيّوميّه است ؛ يعنى خداوند بر تمام اشياى عالم احاطه دارد و بيش از آنچه شىء نسبت به خود مسلّط است ، خداوند متعال دارنده و مالك اوست ، پس خداوند دارنده قيّوميّت و مالكيّت واقعيّه و حقيقيّهء اشيا است . از اين رو خداوند صاحب اختيار و فرمانروا در قيامت مىباشد .\r\nاز سوى ديگر ، خداوند منزّه از داشتن مثل و همانند است ، ولى مانعى ندارد كه مثال داشته باشد . اكنون نمونه‌اى از نحوهء احاطه و تصرّف او را مطرح مىكنيم .\r\nموجودات متصوّرهء نفس را در نظر مىگيريم كه در مرحلهء خيال هستند ، يا مرحله بالاتر كه مرحلهء بسيط نفس است . اين معلومات ، يعنى صور علمى ، در مرتبهء خلّاقهء نفس نفوذ كرده و با نفس يكى شده و صورت‌ها را از دست\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nداده‌اند ، و نفس اين صورت‌ها را در برگرفته است ( آخذٌ بناصيتها ) پس هر گاه بخواهيد درست بگوييد : يا توجّهى به جهتى داشته باشيد ، نفس آن صور خياليه را از خود ايجاد مىكند ، و به قول صدرالمتألّهين آنها صور متدلّيه هستند كه در نفس آويزان مىباشند و اين نفس است كه باز شده ، يا قبض مىشود . احاطه و ملكيت ذات مقدّس احديّت نسبت به ما سواى خود اين گونه است .\r\nبه عنوان استشهاد مناسب است به يك عبارت دعا در صحيفه سجاديه توجّه كنيم :\r\nامام سجّاد عليه السلام عرض مىكند :\r\nاللَّهُمَّ إِنَّكَ كَلَّفتْني مِنْ نَفْسي ما أَنْتَ أَمْلَكُ بِهِ مِنِّي ، وَقُدْرَتُكَ عَلَيْهِ وَ عَلَيَّ أَغْلَبُ مِنْ قُدْرَتي . « 1 »\r\nيعنى خدايا تو مرا به اعمالى مكلف كردى ( مثلًا نماز و روزه از من خواستى ) در صورتى كه تو نسبت به افعال من مسلّطترى ، پس هر چند من مالك افعال خويش هستم ، ولى اختيار تو بر آن افعال و بر خود من ، بيش از اختيار من مىباشد ، بلكه اختيار و قدرت من در قبضه قدرت توست .\r\nبنابراين ، جاى مقايسه‌اى ميان اين مالكيت كه قيموميّت و احاطهء كامل است ، با آن مالكيت اعتبارى به انسان ، مانند مالكيتى كه به وسيلهء بيع به دست مىآيد ، وجود ندارد . از اين روست كه به ما گفته مىشود : وقتى مىخواهى در نماز قيام كنى بگو ، « بِحَوْلِ اللَّهِ وَ قُوَّتِهِ أَقُومُ وَأقْعُدُ ؛ با قدرت خداوند برمىخيزم و مىنشينم » . در صورتى كه به ظاهر بايد گفته مىشد : « أَقُومُ وَ أَقْعُدُ بِحَوْلِ اللَّهِ وَقُوَّتِهِ ؛ بر مىخيزم و مىنشينم با قدرت الهى . » تقديم به حول اللَّه ، يعنى اين كه حول و قوهء خدا نسبت به برخاستن و نشستن من ، بيشتر است از انعكاسى كه حول و قوهء خدا در من ايجاد كرده كه توانسته‌ام برخيزم و بنشينم .\r\n\r\n\r\n","description":"","footnote":"\r\n( 1 ) . صحيفهء سجاديه ، دعاى 22 . .\r\n","page_name":" 79 ","page_number":79},
  {"content":"\r\n\r\n\r\nيوم الدين\r\nيعنى روز جزاء در سورهء ذاريات آمده است ؛\r\n« إِنَّما تُوعَدُونَ لَصادِقٌ * وَ إِنَّ الدِّينَ لَواقِعٌ » ؛ « 1 »\r\nآنچه به شما وعده داده مىشود راست است و دين ( روز جزا ) واقع خواهد شد .\r\nيعنى جزا و پاداش كلّى كه خداوند خواهد داد ، در آن روز خواهد بود . پس دين به معناى جزاست ، و خداوند مالك ، صاحب و اختياردار روز جزاست .\r\nاين مطلب تعرض به بت پرستى است ؛ زيرا مشركان بت‌هايى را براى خود ساخته و در برابر آن‌ها تضرع مىكردند ، چنانچه در ابتداى سورهء زمر آمده است : از آن‌ها سؤال مىشد چرا اين بت‌ها را عبادت مىكنيد ، در جواب مىگفتند : « ما نَعْبُدُهُمْ إِلّا لِيُقَرِّبُونا إِلَى اللَّهِ زُلْفى ؛ « 2 » ما اينها را عبادت مىكنيم تا اين كه ما را به درجهء قرب پروردگار برسانند » .\r\nپس مشركان معتقد بودند كه اين بت‌ها تصرّف دارند ، هر چند خداوند اذنى نداده باشد ، در حالى كه ما چون اعتقاد داريم كه مالك و صاحب اختيار روز جزا ، ذات اقدس احديّت است ، پس گفته‌هاى مشركان بىارزش است ، البتّه مگر خود پروردگار افرادى را انتخاب كند كه نزد او مقرّب بوده و آن‌ها را به ما معرفى نمايد ، چنانچه معرّفى اجمالى فرموده است :\r\n« وَلايَشْفَعُونَ إِلّا لِمَنِ ارْتَضى » ؛ « 3 »\r\nآنها شفاعت نمىكنند ، مگر براى كسى كه خداوند از او راضى است .\r\nپس اجمالًا مىدانيم كه بدون اجازهء خدا و حول و قوهء او ، كسى جرأت و قدرت تصرّف در روز قيامت ندارد .\r\n\r\n\r\n","description":"","footnote":"\r\n( 1 ) . ذاريات ( 51 ) آيات 5 - 6 . .\r\n( 2 ) . زمر ( 39 ) آيهء 3 . .\r\n( 3 ) . انبيا ( 21 ) آيهء 28 . .\r\n","page_name":" 80 ","page_number":80},
  {"content":"\r\n\r\n\r\nبرهانى براى آيهء بعد\r\nاز آنچه گذشت ، نتيجه مىگيريم كه آيات گذشته برهانى است براى آيهء « إِيَّاكَ نَعبُدُ وَإِيَّاكَ نَسْتَعِينُ » يعنى حمد و ستايش براى خدايى است كه رب‌ّالعالمين است ، رحمن و رحيم است ، و مالك يوم الدين است . پس تمام عبوديت‌ها بايد در برابر او باشد و لذا مىفرمايد : « إِيَّاكَ نَعبُدُ وَإِيَّاكَ نَسْتَعِينُ » .\r\n\r\n« إِيَّاكَ نَعبُدُ وَإِيَّاكَ نَسْتَعِينُ »\r\nفقط تو را عبادت مىكنيم و فقط از تو استعانت مىجوييم .\r\n\r\nنكتهء ادبى\r\nاين جمله در اصل بايد به صورت « نَعبدكَ وَنَستَعينُك » مىبود ، يعنى « عبادت مىكنيم تو را و استعانت مىجوييم از تو » . ولى ملاحظه مىشود كه در آيهء شريفه بر خلاف ترتيب طبيعى آمده و ضمير متّصل « كاف » كه ضمير خطاب براى مفعول بوده و مفعول بايد بعد از فعل بيايد ، تبديل به ضمير منفصلِ « اياك » شده ، و مقدم بر فعل آمده است ، دليل آن ، قاعده‌اى است در ادبيات عرب كه : « تقديم ما حقه التأخير يفيد الحصر ؛ مقدم داشتن چيزى كه حق آن مؤخر بودن است ، افاده حصر مىكند . » بنابراين ، در اين جا روشن مىشود كه عبادت منحصر در ذات مقدّس احديّت است و استعانت نيز بايد فقط از او باشد . « 1 »\r\n\r\nمعناى عبادت چيست ؟\r\n\r\n1 . جواب زمخشرى\r\nزمخشرى كه از بزرگان ادب و نوابغ ادبيات عرب است ، در تفسير كشاف\r\n\r\n\r\n","description":"","footnote":"\r\n( 1 ) . در علم معانى ، اين را قصر صفت بر موصوف مىگويند . عبادت ( صفت ) و ذات اقدس احديت ( موصوف ) است . .\r\n","page_name":" 81 ","page_number":81},
  {"content":"\r\n\r\nعبادت را اين گونه معنا مىكند :\r\nالعبادة أقصى غاية الخضوع والتذلّل ، و منه ثوبٌ ذو عبدة إذا كان في غاية الصفاقة وقوة النسج ولذلك لم تستعمل إلّافي الخضوع للّه تعالى ؛ لأنّه مولى أعظم النعم ، فكان حقيقاً بأقصى غاية الخضوع . « 1 » مىگويد : عبادت آخرين درجه و مرتبهء فروتنى و خوار شدن مىباشد ، و از اين جاست كه عرب به لباسى كه در غايت زيبايى و استحكام بافته شده باشد مىگويد : ثوبٌ ذو عبدة .\r\nبنابراين ، روح عبادت ، عبارت از نهايت درجه تذلّل است ، اين غايت تذلل و خضوع و فروتنى و اظهار بيچارگى استعمال نمىشود ، مگر براى ذات اقدس احديّت ؛ زيرا او ولىالنعم و منعم حقيقى همهء موجودات است ، و به هر كس ، هر نعمتى كه مىرسد از جانب ذات اقدس الهى است . بنابراين ، سزاوار است كه آخرين درجه خضوع نسبت به خداوند استعمال شود ، بلكه در او منحصر گردد .\r\n\r\n2 . نظر شيخ جواد بلاغى ( نقد نظر زمخشرى )\r\nدر اصول فقه قاعده‌اى براى كشف معناى حقيقى لغت داريم « 2 » كه اگر كسى اجمالًا به لغتى از لغات آشنايى داشته باشد ، همانا تبادر و سبقت گرفتن معنايى از لغت در ذهن ، نشانهء حقيقى بودن آن معناست ، حال ببينيم دربارهء لغت « عبادة » كه در زبان عرب ، معانى مختلفى دارد ، كدام معنا به ذهن متبادر مىشود ؟\r\nمرحوم شيخ جواد بلاغى « 3 » در تفسير آلاء الرحمن فى تفسير القرآن مىفرمايد : ما اگر در استعمالاتى كه قرآن از لغت عبادت نموده ، تتبع و تأمل كنيم ، به معناى زير مىرسيم كه :\r\n\r\n\r\n","description":"","footnote":"\r\n( 1 ) . تفسير كشاف ، ذيل سورهء حمد . .\r\n( 2 ) . مرحوم محقق خراسانى در كفايه به اين موضوع اشاره مىكند . .\r\n( 3 ) . ايشان از بزرگان فقها در دورهء معاصر و از اساتيد مرحوم آيت الله العظمى خويى بوده كه مرحوم‌آقاى خويى در يكى از تصنيفات خود از وى به عنوان استاد جدّى در تدريس ياد مىكنند . .\r\n","page_name":" 82 ","page_number":82},
  {"content":"\r\n\r\nإنَّ العبادة ، ما يرونه مشعراً بالخضوع لمن يتّخذه الخاضع إلهاً ليوفّيه بذلك ما يراه من حقّ الامتياز بالإلهية أو بعنوان أنّه رمزٌ أو مجسّمة لمن يزعمونه إلهاً ، تعالى الله عمّا يشركون . « 1 »\r\nعبادت ، عبارت است از خضوعى ( نه غايت خضوع ) كه در مقابل موجودى به عنوان اين كه « إله » است ، صورت مىگيرد . حال آن إله حقيقى باشد ، مانند مؤمن كه « الله » را « إله » مىداند ، يا غير حقيقى باشد ، مانند مشرك كه بت‌ها را « إله » مىداند .\r\nتعبير ديگرى كه ايشان از عبادات دارند اين گونه است :\r\nمعاملة الإنسان لمن يتّخذه إلهاً معاملة الإله ، المستحق لذلك بمقامه في الإلهية ؛\r\nمعامله انسان در برابر چيزى كه آدمى به درست يا به غلط آن را به عنوان إله خود گرفته است ، به عنوان اين كه استحقاق مقام الوهيت را دارد .\r\nو در عبارت ديگرى مىفرمايد :\r\nتتقيّد العبادة بالتعلّق به من يراه العابد إلهاً ؛ « 2 »\r\nچيزى كه عابد به درست يا غلط تصوّر كرده كه خداست ، خضوع در برابر او را به عنوان خدا عبادت گويند .\r\nبنابراين ، حاصل عبارت فوق اين است كه عبادت ، خضوع و فروتنى در برابر موجودى به عنوان خدا ، صورت مىگيرد ، تا با آن عمل ، وظيفهء بندگى خود را نسبت به آن انجام دهد ، و آن عمل توأم با خصوصيت و رفتارى باشد كه سزاوار مقام الوهيت است .\r\nاز رفتارهاى توأم با خضوع در برابر خدا قيام است . مرحوم سيدبحرالعلوم در كتاب درّة النجفيه مىفرمايد :\r\n\r\n\r\n","description":"","footnote":"\r\n( 1 ) . آلاء الرحمن ، ص 57 . .\r\n( 2 ) . همان ، ص 58 . .\r\n","page_name":" 83 ","page_number":83},
  {"content":"\r\n\r\n و قم قيام المائل الذليلِ * ما بين أيدي الملك الجليلِ « 1 » \r\nهمان‌طور كه در برابر يك پادشاه با جبروت مىايستى ، همان گونه خود را در پيشگاه خدا تصوّر كن و قيام نما . البته اين قيام خضوع بوده ، ولى بالاتر از آن حالت ركوع است ، و بالاتر از آن سجده است كه غايت خضوع مىباشد .\r\nسيد بحرالعلوم مىفرمايد :\r\n اسْجُدْ فَذاكَ غايَةُ الخُضوُعِ * للَّهِ خَيْرُ عَمَلٍ مَشْرُوعٌ « 2 » \r\nبنابراين ، قيام عبادت و از اجزاى عبادت است ، ولى غايت خضوع نيست ، زيرا ركوع عبادتى بالاتر از آن است ، گرچه ركوع نيز غايت خضوع نيست ، بلكه سجده عبادت بالاترى بوده و غايت خضوع مىباشد . لذا ائمهء اطهار عليهم السلام ، بسيار سجده مىكردند .\r\n\r\n3 . پاسخ صاحب المنار « 3 »\r\nاو مىگويد : عبادت نهايت خضوع نيست ، زيرا اگر كسى كه مجازاً در برابر سلطانى خضوع كرده و در واقع خضوع نيز مىباشد ، يا عاشقى كه در برابر معشوق خود نهايت خضوع را دارد ، نمىتوان گفت كه او را عبادت كرده است . هرچند مشهور است كه عبادت ، يعنى غايت خضوع .\r\nوى مىگويد : مفهوم عبادت عبارت از خضوعى است كه از احساس عظمت خاصّى ناشى شود ، و اين احساس مربوط به خداست .\r\n\r\nنقد نظر صاحب المنار\r\nما مىگوييم : استشعار عظمت از لوازم اين معناست ، ولى وقتى معناى عبادت به ذهن تبادر مىكند ، اين استشعار عظمت ايجاد نمىشود ، مانند كسى\r\n\r\n\r\n","description":"","footnote":"\r\n( 1 ) . درّة النجفيه ، ص 153 .\r\n( 2 ) . همان ، ص 132 .\r\n( 3 ) . تفسير المنار ، متعلّق به سيّد رشيد رضا مىباشد . وى شاگرد محمد عبدهء مصرى بوده و اين تفسير ، تقريرات درس استادش در درس تفسير قرآن است . .\r\n","page_name":" 84 ","page_number":84},
  {"content":"\r\n\r\nكه در مقابل مجسّمه عبادت و پرستش مىكند ، مسلّماً از آن مجسّمه استشعار عظمتى نمىكند . بنابراين ، از مجموع مطالب گذشته به دست مىآيد كه عبادت ، عبارت است از اين كه : شخصى در برابر موجودى « حقيقى يا مجازى » به عنوان اين كه او خداست خضوع كند ، چه اين عبادت با قيام ، سجده . . . باشد .\r\n\r\nانواع عبادت\r\nامام صادق عليه السلام مىفرمايند :\r\nعبادت سه قسم است :\r\n1 . عبادت اجَرا ( مزد بگيران ) .\r\n2 . عبادت بردگان .\r\n3 . عبادت احرار ( آزادگان ) .\r\nگروه اول : خدا را از روى طمع رسيدن به بهشت عبادت مىكنند « 1 » ( به قول حافظ : تو بندگى چو گدايان به شرط مزد مكن ) .\r\nگروه دوم : خدا را از روى ترس جهنم عبادت مىكنند .\r\nگروه سوم : خدا را چون مستحق عبادت است ، مىپرستند .\r\nاز اين رو ، مولاى متّقيان على عليه السلام عرض مىكند :\r\nإِلهى ما عَبَدْتُكَ خَوْفاً مِنْ نارِكَ ، وَلا طَمَعاً في جَنَّتِكَ بَلْ وَجَدتُكَ أَهْلًا لِلْعِبادَةِ فَعَبَدْتُكَ ؛ « 2 »\r\nخدايا ! تو را نه از ترس آتش عبادت كردم و نه از روى طمع به بهشتت ، بلكه تو را اهل ، براى عبادت يافتم ، پس تو را عبادت كردم .\r\nالبته اين بدين معنا نيست كه آنها از آتش جهنم نمىترسيدند ، بلكه ترس از آن‌ها از آتش جهنم بسيار شديد بود . شاهد بر اين ادعا آيات سورهء « هل‌اتى » مىباشد كه خداوند ترس آن‌ها را از جهنم تأييد كرده است :\r\n\r\n\r\n","description":"","footnote":"\r\n( 1 ) . بحار الانوار ، ج 70 ، ص 255 . .\r\n( 2 ) . همان ، ج 41 ، ص 14 ، ح 4 . .\r\n","page_name":" 85 ","page_number":85},
  {"content":"\r\n\r\n« يُوفُونَ بِالنَّذرِ وَيَخافُونَ يَوْماً كانَ شَرُّهُ مُسْتَطِيراً * وَيُطْعِمُونَ الطَّعامَ عَلى حُبِّهِ مِسْكِيناً وَيَتِيماً وَأَسِيراً * إِنَّما نُطْعِمُكُمْ لِوَجْهِ اللَّهِ لا نُرِيدُ مِنْكُمْ جَزاءً وَلا شُكُوراً * إِنّا نَخافُ مِنْ رَبِّنا يَوْماً عَبُوساً قَمْطَرِيراً * فَوَقيهُمُ اللَّهُ شَرَّ ذ لِك اليَوْمِ وَلَقّيهُمْ نَضْرَةً وَسُرُوراً » ؛ « 1 »\r\nآن بندگان نيكو به نذر و عهد خود وفا مىكنند و از قهر خدا در روزى كه شر و سختىاش همهء اهل محشر را فرامىگيرد مىترسند . و از روى دوستى به خدا به مسكين و يتيم و اسير طعام مىدهند و مىگويند : فقط براى رضاى خدا اطعام مىكنيم ، و هيچ پاداشى از شما نمىطلبيم ، ما از قهر پروردگار در روزى كه از شدّت رنج و سختى چهره‌هاى مردم غمگين است مىترسيم . پس خداوند آنها را از شرّ آن روز حفظ كرده و خرّمى و شادمانى را به آنها عطا كرد .\r\nو شاهد ديگر ، دعاى عرفهء سيّد شباب اهل الجنه ، حضرت ابى عبدالله الحسين عليه السلام است كه در عصر روز عرفه بعد ازشدّت گريه‌هايى كه داشتند ، دست به دعا برمى دارند و عرض مىكنند :\r\nأَسْألُكَ اللَّهُمَّ حاجَتِي الَّتي إِنْ أَعْطَيْتَنيهَا لَمْ يَضُرَّني ما مَنَعْتَني ، وَ إِنْ مَنَعْتَنيها لَمْ يَنْفَعْني ما أَعْطَيْتَني ، أَسْألُكَ فَكاكَ رَقَبَتِي مِنَ النَّارِ . . . . « 2 »\r\nپروردگارا ! حاجتى دارم كه اگر آن را برآورده كنى ، و هيچ حاجت ديگرى را برآورده نكنى به من ضررى نمىزند . و اگر آن را برآورده نسازى و بقيهء حاجت هايم را برآورده سازى ، هيچ نفعى به من نمىرسد . و آن اين است كه مرا از آتش جهنم آزاد گردانى .\r\nبنابراين ، آن بزرگواران در عين حال كه شوق به بهشت داشتند و از آتش جهنم مىترسيدند ، ليكن چون خدا را لايق عبادت يافتند ، او را عبادت كردند ، نه از ترس جهنم و شوق بهشت .\r\n\r\n\r\n","description":"","footnote":"\r\n( 1 ) . انسان ( 76 ) . آيات 7 - 9 طبق روايات اين آيات در مورد اهل بيت ( ع ) مىباشد .\r\n( 2 ) . مفاتيح الجنان دعاى ، روز عرفه .\r\n","page_name":" 86 ","page_number":86},
  {"content":"\r\n\r\n\r\n« إِيَّاكَ نَعْبُدُ وَايَّاكَ نَسْتَعينُ »\r\nچرا « إِيَّاكَ نَعْبُدُ وَايَّاكَ نَسْتَعينُ » به صيغهء غايب نيامده است ؟\r\nنكات ادبى قرآن بسيار قابل توجّه و تدبّر است ، و يكى از وجوه اعجاز قرآن جنبهء فصاحت و بلاغت آن مىباشد . علما از تدبّر در قرآن سه فن دربارهء فصاحت و بلاغت استخراج كرده‌اند : فن معانى ، فن بيان و فن بديع .\r\nكسى كه مىخواهد واقعاً قرآن را بفهمد ، ناگزير بايد اين فنون را به طور مُتْقَنْ و مُحْكَم بداند . مرحوم شيخ بهاءالدين عاملى ( شيخ بهايى ) تفسيرى دارد به نام العروة الوثقى كه در مقدمهء آن مىفرمايند :\r\nكسى كه فن معانى و بيان را اتقان نكرده است ، وارد تفسير نشود كه به خوبى استفاده نخواهد كرد ، البته نبايد يأس توليد شود ، إن شاء اللَّه با استدامت و پشتكار ، انسان در جوانى مىتواند به هر موفقيّتى برسد .\r\n تا جوانى و تندرستى هست * آيد اسباب هر مراد به دست « 1 » \r\nمعمولًا مطلبى كه انسان بيان مىكند ، از آغاز تا انجام داراى يك روش و يك شيوه است ، و اگر بخواهد از آن شيوه عدول كند ، قدرى خلاف معمول خواهد بود . به عنوان مثال ، دعايى به نام « دعاى مشلول » در مفاتيح الجنان است ، در آن جا از اوّل تا آخر فقط خطاب است : « أللّهُمَّ ؛ إنّي أسألُك . . . يا عليمُ يا حليم . . . يا عفُوُّ يا غَفُور . . . » و هيچ گاه از خطاب به غيبت نيامده است .\r\nدعاى ديگرى به نام « دعاى عشرات » است - كه اگر خدا توفيق دهد در همهء عصرها مخصوصاً عصر جمعه‌ها آن را بخوانيم - بيشتر اين دعا غيبت است ،\r\n\r\n\r\n","description":"","footnote":"\r\n( 1 ) . كليات نظامى گنجوى ، ص 438 .\r\n","page_name":" 87 ","page_number":87},
  {"content":"\r\n\r\nيعنى حكايت از غايب است : « سُبحانَ اللَّهِ وَالْحَمْدُلِلَّهِ وَ لا إلهَ إلّااللَّهُ وَاللَّهُ أكبَر . . . » .\r\n\r\nانتقال از خطاب به غيبت و بالعكس در قرآن\r\nامّا در قرآن كريم اين شيوه مراعات نشده است ، مسلماً يك جهت اعجاز در آن وجود دارد كه بايد در پى آن بود . حال بعضى از آيات را مىخوانيم كه در آن شيوه عوض شده است :\r\n1 . خداى متعال مىفرمايد :\r\n« حَتّى اذا كُنْتُمْ فِى الْفُلْكِ وَجَرَيْنَ بِهِمْ بِريحٍ طَيِّبَةٍ وَفَرِحُوا بِها جاءَتْها بِر يحٍ عاصِفٍ » . « 1 »\r\n« گفتم » خطاب است ؛ يعنى اى آنهايى كه ايمن از مكر خدا هستيد و تنها در وقت گرفتارى به ياد او مىافتيد ، و كلمهء « فلك » هم مفرد است و هم جمع ، و اين از مختصّات لغت عرب مىباشد ، و در اين جا جمع است ، مىفرمايد : آن گاه كه شما سوار كشتىها شديد « وَجَرَيْنَ بِهِمْ » و آن كشتىها آنان را حركت دادند ، اوّل آيه خطاب است ، سپس از خطاب به حكايت از غايب عدول كرده است .\r\n2 . در آيهء ديگر مىفرمايد :\r\n« وَاللَّهُ الَّذى أَرْسَلَ الرِّياحَ فَتُثيرُ سَحاباً فَسُقْناهُ إِلى بَلَدٍ مَيِّتٍ » . « 2 »\r\nو پروردگار است كه بادها را مىفرستد تا به قدرت خدا ابرها را برانگيزد ، در اين جا بايد بفرمايد : « وَاللَّه الّذى أرْسلَ الرّياح فَتُثيرُ سَحاباً فَيَسُوقَهُ إلى بَلَدٍ مَيِّتٍ » يا « فَيُساقُ إلى بَلدٍ مَيِّت » ، يعنى به طور غايب بگويد ، خدا مىفرستد آنها را به يك شهرى كه بدون باران شده است تا تمام نباتات رشد كنند . اين جا را علما مىگويند : از فن بلاغت كاملًا استفاده شده است .\r\n\r\n\r\n","description":"","footnote":"\r\n( 1 ) . يونس ( 10 ) آيهء 22 . .\r\n( 2 ) . فاطر ( 35 ) آيهء 9 . .\r\n","page_name":" 88 ","page_number":88},
  {"content":"\r\n\r\n3 . در سورهء مباركهء حمد نيز مىفرمايد : « الْحَمدُ لِلَّهِ رَبِّ الْعالَمِينَ ؛ ستايش مخصوص خداست ، خدايى كه ربِّ العالمين است » » ، « الرَّحْمنِ الرَّحيم » ، « مالِكِ يَومِ الديّن » تمام اينها حكايت از غايب است ، بعد يك باره آيه از « حكايت » به « خطاب » مبدّل مىشود و مىگويد :\r\n« إيّاكَ نَعبُدُ وَإيّاكَ نَسْتَعينُ » ؛ فقط تو را عبادت مىكنيم و فقط از تو استعانت مىجوييم » در حالى كه مىبايست اين گونه مىفرمود : « إيّاهُ نَعْبُدُ و إيّاهُ نَستَعينُ ؛ فقط او را عبادت مىكنيم و از او كمك مىگيريم . » اين بر خلاف معمول سخن است ، امّا مسلّماً يك نكته مهم‌ترى وجود دارد كه روى آن نكتهء فوق اين جهت فصاحت و بلاغت مراعات شده است .\r\nزمخشرى در تفسير كشّاف خود مىگويد : - و درست هم مىگويد - كه در همهء اين موارد دو نوع امتياز و ويژگى وجود دارد :\r\nالف ) قرآن هميشه مقيّد است نشاط شنونده را نگه دارد ، و نگذارد حالت ملالت و خستگى پيش آيد . اگر كلام يكنواخت باشد ممكن است شنونده به ستوه آيد ، « 1 » لذا يك باره عدول مىكند تا توجّه شنونده را جلب و حالت نشاط را در وى نگه دارد .\r\nب ) قدرت متكلّم را مىرساند ؛ زيرا سخنران قوى كسى است كه از فنون كلام بهره‌مند بوده ، بتواند در عين حال كه خطاب مىكند ، به غيبت برود و در حالى كه حكايت مىكند ، به خطاب بيايد . اگر در حال غيبت مىفرمود : « إيّاه نَعبُدُ وَ إيّاه نَستَعينُ » ، اشاره به اين بود كه آن غايب اين گونه است ، پس چرا فقط تو را عبادت كنيم و چرا فقط از تو استعانت جوييم ولى چون گفته است : « إيّاكَ نَعبُدُ وَإيّاكَ نَسْتَعِينُ » ، يعنى اى خدايى كه تو را توصيف\r\n\r\n\r\n","description":"","footnote":"\r\n( 1 ) . مثلًا راديوها گاهى اوقات براى اعلام خبرهاى فوق العاده در زمان جنگ و امثال آن ، در وسطكلام يك باره مىگويند : توجّه ! توجّه ! ، تا توجّه شنونده كه قدرى حالت عادى پيدا كرده است را جلب كنند . .\r\n","page_name":" 89 ","page_number":89},
  {"content":"\r\n\r\nكرديم كه بسيار بزرگى ، ربِّ العالمين هستى ، رحمان و رحيم و پادشاه روز جزا مىباشى ، به داشتن اين صفت‌ها ، ما تو را به عبادت و به استعانت مخصوص كرديم ، اين كلام را اگر به طور غيبت مىگفت قطعاً چنين حاصلى نداشت .\r\nالبتّه در قرآن آياتى است كه در آنها واژهء « عبادت » به كار رفته ، ولى به عنوان معناى حقيقى كه ذكر كرديم ، استفاده نشده ، بلكه به صورت مجازى آن استعمال شده است .\r\n1 . « يا ابَتِ لا تَعْبُدِ الشَّيْطانَ انَّ الشَّيْطانَ كانَ لِلرَّحْمنِ عَصِيّاً » . « 1 »\r\nابراهيم خطاب به عمويش مىگويد : شيطان را عبادت مكن ، زيرا شيطان امر الهى را عصيان كرده است . در اين جا عبادت به معناى خضوع و اطاعت‌كردن شيطان به عنوان خدا نيست ، بلكه آن چنان پيروى شيطان و امتثال امر او مىشده كه گويا شيطان را عبادت مىكردند .\r\n2 . « أَلَمْ أَعْهَدْ الَيْكُمْ يا بَنى آدَمَ انْ لاتَعْبُدوا الشَّيْطانَ إِنَّهُ لَكُمْ عَدُوٌّ مُبينٌ » . « 2 »\r\nدر اين آيه به بنى آدم امر شده كه شيطان را عبادت نكنيد ، در اين جا نيز مانند قبل ، خداوند معناى عبادت براى شيطان را به طور مجازى استفاده كرده است ؛ زيرا آنها بدون چون و چرا شيطان را اطاعت مىكردند .\r\n3 . « فَقالُوا أنُؤْمِنُ لِبَشَرَيْنِ مِثْلِنا وَقَوْمُهُما لَنا عابِدُونَ » . « 3 »\r\nدر اين آيهء شريفه ، اگر فرعون مىگويد : قوم موسى و هارون ما را عبادت مىكنند ، نه اين كه مردم آنها را واقعاً به عنوان خدا عبادت مىكردند ، بلكه از آنها اطاعت محض داشتند ، لذا تعبير به عبادت شده است .\r\n\r\n\r\n","description":"","footnote":"\r\n( 1 ) . مريم ( 19 ) آيهء 45 . .\r\n( 2 ) . يس ( 36 ) آيهء 60 . .\r\n( 3 ) . مؤمنون ( 23 ) آيهء 47 . .\r\n","page_name":" 90 ","page_number":90},
  {"content":"\r\n\r\n« ايّاك نَسْتَعينُ »\r\nفقط و فقط از تو استعانت مىجوييم .\r\nدر اين جمله نيز تقديم ضمير بر فعل و تبديل ضمير متّصل به منفصل صورت گرفته است ، كه - بنا بر آنچه قبلًا گفته شد - افاده حصر مىكند ، يعنى فقط و فقط از تو كمك مىطلبيم .\r\nمرحوم علّامه شيخ جواد بلاغى در تفسير آلاء الرَّحمن ذيل آيهء فوق مىفرمايند : « ظاهر آيه يارى جويى بشر را منحصراً از خدا مىداند » « 1 » در حالى كه سيرهء انبيا و اوليا و مسلمانان اين بوده است كه در همهء كارهاى خود ، از غير خدا گاهى استعانت مىجستند ، و از قرآن نيز استفاده مىشود كه كمك طلبيدن از غير خدا جايز ، بلكه به آن نيز توصيه شده است .\r\nچند نمونه از آياتى كه در آن استعانت از غير خدا توصيه شده است :\r\n1 . « تَعاوَنُوا عَلَى البِرِّ وَالتَّقْوى » ؛ « 2 »\r\nيكديگر را در نيكوكارىها و تقوا يارى نماييد .\r\n2 . « انَّ اللَّه يَأْمُرُ بِالْعَدْلِ وَالاحْسانِ » ؛ « 3 »\r\nهمانا خدا به عدل و نيكوكارى به يكديگر امر مىكند .\r\n3 . « إِنَّ اللَّهَ يُحِبُّ الْمُحْسِنينَ » ؛ « 4 »\r\nخداوند نيكوكاران را دوست دارد .\r\n4 . « اسْتَعينُوا بِالصَّبْرِ وَالصَّلوةِ » ؛ « 5 »\r\nبه وسيله صبر و نماز استعانت بجوييد .\r\n\r\n\r\n","description":"","footnote":"\r\n( 1 ) . الآء الرّحمن ، ص 55 . .\r\n( 2 ) . مائده ( 5 ) آيهء 2 . .\r\n( 3 ) . نحل ( 16 ) آيهء 90 . .\r\n( 4 ) . مائده ( 5 ) آيهء 13 . .\r\n( 5 ) . بقره ( 2 ) آيهء 153 . .\r\n","page_name":" 91 ","page_number":91},
  {"content":"\r\n\r\n5 . « وَلَوْ أَنَّهُمْ إِذْ ظَلَمُوا أَنْفُسَهُمْ جاؤُكَ فَاسْتَغْفَرُوا اللَّهَ وَاسْتَغْفَرَ لَهُمُ الرَّسُولُ لَوَجَدُوا اللَّهَ تَوَّاباً رَحيماً » ؛ « 1 »\r\nاگر كسانى به خودشان ظلم كرده و نزد تو آيند و از خدا طلب مغفرت كنند و پيامبر براى آنها طلب مغفرت كند ، همانا خدا را توبه‌پذير و مهربان مىيابند .\r\n6 . « وَاعِدُّوا لَهُمْ ما اسْتَطَعْتُمْ مِنْ قُوَّةٍ وَمِنْ رِباطِ الْخَيْلِ » ؛ « 2 »\r\nآنچه در توان داريد عليه دشمنان خود آماده سازيد و اسب‌هاى تيزتكِ جنگى را فراهم سازيد .\r\nبا تدبّر در آيات فوق نتيجه مىگيريم كه ، كمك جستن از ديگران در كارهاى مباح و مستحب و نيز طلب استعانت از امور معنوى ، مانند صبر ، نماز و طلب مغفرت از رسول اللَّه صلى الله عليه و آله و سلم اشكالى ندارد .\r\n\r\nسيرهء انبيا و ائمه و مسلمانان در استعانت از غير خدا\r\nبا بررسى زندگى انبيا و ائمه و اولياى الهى به دست مىآيد كه ، آنها در كارهاى معمولى خود از غير خدا استعانت مىجستند ، به عنوان مثال ، در ساختن مسكن ، از اسباب و مصالح معمول آن زمان و نيز از افراد كمك مىگرفتند و يا براى عزيمت از يك مكان به مكان ديگر از چهارپايان استفاده مىكردند ، و همين طور از خدمت گزاران ، دوستان و همسران خود در كارهاى مباح استعانت مىجستند . پس اين گونه نبوده است كه تمام امور را بلاواسطه و بدون اسباب از خدا بخواهند .\r\n\r\nدليل عقلى\r\nهركارى مقدمهء مخصوصى دارد كه براى انجام آن كار بايد آن مقدمه را\r\n\r\n\r\n","description":"","footnote":"\r\n( 1 ) . نساء ( 4 ) آيهء 64 . .\r\n( 2 ) . انفال ( 8 ) آيهء 60 . .\r\n","page_name":" 92 ","page_number":92},
  {"content":"\r\n\r\nشناخت و از آن استفاده كرد ، و گرنه به نتيجه نمىرسيم . « 1 » خداوند اين مطلب را اين گونه بيان مىفرمايد :\r\n« وَأْتُوا الْبُيُوتَ مِنْ أَبْوابِها » ؛ « 2 »\r\nبراى ورود به خانه‌ها از درهاى آن وارد شويد . ( براى ورود در هر كارى ، از مقدّمهء صحيح آن وارد شويد ) .\r\nبنابراين ، براى رسيدن به مقصود بايد از اسباب و مقدمات آن استفاده كرد .\r\nو گرنه فايده‌اى ندارد و خلاف ظاهر قرآن و عقل مىباشد .\r\nمولوى در باب تشبّث به اسباب براى به نتيجه رسيدن خود اشعار زيبايى دارد :\r\n هر كه در ره بى قلاووزى رود * هر دو روزه راه صد ساله شود\r\nهر كه تازد سوى كعبه بى دليل * همچو اين سرگشتگان گردد ذليل\r\nجز كه نادر باشد اندر خافقين * آدمى سر برزند بى والدين\r\nهر كه گيرد پيشهء بى اوستا * ريشخندى شد به شهر و روستا\r\nمال ، او يابد كه كسبى مىكند * نادرى باشد كه بر گنجى زند\r\nمصطفائى كو كه جسمش جان بود * تا كه رحمان عَلَّمَ القرآن بود \r\n اهل تن را جمله علم بِالقلم * واسطه افراشت در بذل و كرم « 3 » \r\nاشكال\r\nبا توجّه به مطالب قبل كه استعانت از غير خدا جايز است ، پس انحصار استعانت از خدا در آيهء « إيّاكَ نَسْتَعينُ » چه معنايى دارد ؟\r\n\r\n\r\n","description":"","footnote":"\r\n( 1 ) . علّت پيشرفت اروپائيان اين بوده كه مقدّمات و اسباب را خوب فهميدند و با طّىِ مقدّمات ، به‌پيشرفت‌هاى عظيم نايل شدند . .\r\n( 2 ) . بقره ( 2 ) آيهء 189 . .\r\n( 3 ) . مثنوى ، دفتر سوم ، ص 16 .\r\n","page_name":" 93 ","page_number":93},
  {"content":"\r\n\r\nدر جواب اين اشكال ، مرحوم بلاغى ، استعانت را به دو نوع تقسيم نموده است :\r\n1 . استعانت در امور مباح ، كه خداوند اسباب و وسايل مربوط به آن را قرار داده و همه موظّفند براى دستيابى به مقصود خود آنها را به كار گيرند .\r\n2 . استعانت در امورى كه مخصوص خداست و آن كارها از قدرت قاهره خداوند برمى آيد ، و آن امورى است كه انجام آن به ظاهر براى انسان محال است ، ولى محال ذاتى نمىباشد ، و ما در ادعيّه متمسّك به اين قدرت مىشويم :\r\nوَبِقُدْرَتِك الَّتي لايَمْتَنِعُ مِنْها شَيْءٌ ؛\r\nقدرت تو آن چنان است كه هيچ چيز توان جلوگيرى و امتناع از آن را ندارد .\r\nو يا عرض مىكند :\r\nوَبِالقُدْرَةِ النَّافِذَةِ في جَميعِ الاشْياءِ ؛\r\nبه قدرتى كه در تمام اشيا نافذ است .\r\nهر چيزى كه در ذاتش ممكن الوجود باشد ، ولى نزد ما غيرممكن و محال باشد ، خداوند قادر است ، آن را انجام دهد ؛ مثلًا بيمار لاعلاج را شفا دهد و يا عصايى را به اژدها تبديل كند .\r\nحصر استعانت در آيهء شريفه عبارت از اين است : آن مواردى كه فقط از خدا به عنوان سبب الأسباب برمى آيد ، و مىتواند كارهايى كه از قدرت متعارف بشرى خارج است ، انجام دهد ، در آن موارد ، فقط از خدا بايد استعانت جست ، امّا در موارد ديگر ، بايد از اسباب عادّى استعانت جست ، همانطور كه انبيا و ائمه و همهء مسلمانان وعقلا از آن اسباب و وسايل استفاده مىكردند .\r\n\r\nنقد نظر علّامهء بلاغى\r\nپاسخ مرحوم علّامه شيخ جواد بلاغى از جهاتى خوب است ، ولى عقيده\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nما اين طور نيست ، زيرا :\r\nاولًا : خلاف ظاهر است . « 1 » ظاهر « إيّاكَ نَستَعينُ » بين عقلا حجّت است و در آن مستعانٌ فيه ذكر نشده . بنابراين ، ظاهر اين است : « خدايا ! در همهء امورى كه نياز به مدد كارى دارد ، از تو استعانت مىجوييم » .\r\nزمخشرى در كشّاف اين مطلب را دريافته و تصريح كرده است كه آيه اطلاق به همهء امور دارد ، و در ادامه مىگويد :\r\nو إن قُلتَ : لِمَ أطلقت الاستعانة ؟ قُلت : ليتناول كلّ مستعان فيه ؛\r\nاگر بگويى : چرا استعانت را مطلق گفته و مستعانٌ فيه را ذكر نكرده است ، مىگويم : براى اين كه همهء مستعانٌ فيه را شامل شود ، هر چند امورى كه اسباب عادى آن فراهم باشد .\r\nثانياً : اين سخن با مذاق قرآن و شرع مقدّس اسلام سازگارى ندارد ؛ زيرا غرض قرآن كريم تربيت افراد براى نيل به درجات عالى توحيد است ، و اين كه پى ببرند ، روح و ملكوت همه اسباب به دست ذات اقدس الهى است .\r\n« بِيَدِهِ مَلَكُوتُ كُلِّ شىْء ؛ ملكوت هر شىء به دست اوست . » حتّى خطوراتى كه در انسان مىشود ، با اين كه آن خاطره‌ها خيلى رقيق است و هيچ‌كس به آنها احاطه ندارد ، با اين حال ، آنها نيز ملكوتى دارند ، كه به دست خداست .\r\n\r\nملكوت يعنى چه ؟\r\nملاصدرا مىگويد : « همهء اشيا فقر وجودى دارند نه فقر ماهوى . » فقر ماهوى عبارت از ماهيّتى است كه نسبتش به وجود و عدم على\r\n\r\n\r\n","description":"","footnote":"\r\n( 1 ) . توضيح مطلب اين كه ، ما دو نوع عبارت و مفهوم داريم : يكى اين كه ، عبارت در مطلب ظاهراست ؛ و دوم اين كه عبارت نصّ در مطلب است . نصّ ، يعنى احتمال خلاف در آن نباشد ، به عنوان مثال : مىدانيم كه چند عالم مشهور در شهر است و مىگوييم : زيد ، بكر و عمرو را دعوت كن . اين نصّ است . ولى گاهى مىگوييم ، علماى شهر را دعوت كن ، كه اين ظاهر است ؛ زيرا مىتواند بگويد : مگر فلانى . .\r\n","page_name":" 95 ","page_number":95},
  {"content":"\r\n\r\nالسّويه است ، يعنى نه وجودش ضرورى است و نه عدمش ، كه اين را ممكنهء خاص مىگويند . وجود همچنين امكانى دارد . فقر وجودى ، يعنى اين كه اشيا متدلّيات ( آويزان ) هستند ، به عنوان مثال : همهء صور علمى يك عالم ، به آن مرتبهء ملكهء بسيطهء خلّاقهء نفس او آويزان است ، به مجرّد اين كه ايجاد كرد ، موجود مىشود و به مجرّد اين كه صرف نظر كرد ، نابود مىشود : « اگر نازى كند ، از هم فرو ريزد قالب‌ها » .\r\nامام سجّاد عليه السلام ملكوت را اين گونه معنا مىكند :\r\nأَصْبَحْنا فى قَبْضَتِكَ ، يَحْوينا مُلْكُكَ و سُلْطانُكَ ، و تَضُمُّنا مَشِيَّتُكَ وَ نَتَصَرَّفُ عَنْ أَمْرِكَ و نَتَقَلّبُ في تَدْبيرِكَ لَيْسَ لَنا مِنَ الْأَمْرِ إلّا ما قَضَيْتَ وَلا مِنَ الْخَيْرِ إلّاما أَعْطَيْتَ ؛ « 1 »\r\nپروردگارا ! صبح كرديم در حالى كه در قبضهء تو هستيم ، و ملك و سلطنت تو و اراده و خواست تو ما را فرا گرفته ، و هر تصرّفى كه در كارها مىكنيم ، از امر توست ( امر تكوينى ) و در چنگال تدبير تو رفت و آمد مىكنيم ، براى ما از امر چيزى نيست ، مگر اين كه تو فرمان دهى و از خير بهره‌اى نداريم ، جز آنچه تو عطا مىكنى .\r\nآرى ، اين همان معناى ملكوت اشيا است كه در قبضهء الهى قرار دارد . « بِيَدِهِ مَلَكُوتُ كُلُّ شَىءٍ » و از خود هيچ اختيارى و استقلالى ندارند .\r\nدر دعايى ديگر ، در مفتاح الفلاح از امام سجاد عليه السلام در تعقيبات نماز صبح آمده است :\r\nوَ بِتَوْحيدِكَ الَّذي فَطَرْتَ عَلَيْهِ الْعُقُولَ ، وَ أَخَذْتَ بِهِ الْمواثيقَ ، وَ أَرْسَلْتَ بِهِ الرُّسُلَ ، وَ جَعَلْتَهُ أَوَّلَ فُرُوضِكَ وَ نَهايَةَ طاعَتِكَ ؛ « 2 »\r\n\r\n\r\n","description":"","footnote":"\r\n( 1 ) . صحيفه سجاديه ، دعاى 6 . .\r\n( 2 ) . مفتاح الفلاح ، ص 79 . .\r\n","page_name":" 96 ","page_number":96},
  {"content":"\r\n\r\nخدايا ! تو را به توحيدت كه تمام عقل‌ها را به آن منظور نموده‌اى ، ( همهء انسان‌ها ؛ چه مؤمن ، چه غير مؤمن ، در فطرتش خداجوست ، اين كه از علّت سؤال مىكند ، در باطنش مىپذيرد كه خدا را قبول دارد ) و به وسيلهء آن از مردم پيمان‌ها گرفتى كه به وحدانيّتِ تو وفادار شوند ، و انبيا را فرستادى براى اين كه توحيد را در جامعه مستقر كنند ، و آن توحيد را اوّلين واجبات و در عين حال ، نهايت همهء طاعت‌ها قرار دادى .\r\nبنابراين ، اسلام مىخواهد ما به نهايت درجهء توحيد برسيم ، به طورى كه در همه چيز تأثير خدا را ببينيم و به قول سعدى :\r\n رسد آدمى به جائى كه بجز خدا نبيند * بنگر كه تا چه حد است مقام آدميّت « 1 » \r\nالبّته براى رسيدن به اين درجهء كمال ، نياز به تمرين و مواظبت است ، به عنوان مثال ، ما در نماز با اين كه در قيام و قعود ، با اختيار خود مىنشينيم و بلند مىشويم ، ولى در عين داشتن چنين اختيارى مىگويند : به خودت تلقين كن :\r\n« بِحَولِ اللَّهِ وَقُوَّتِهِ أَقُومُ وَ أَقْعُدُ ؛ خدايا ! فقط و فقط به حول و قوهء تو بر مىخيزم و مىنشينم . » خدايا ! گرچه براى خودم به ظاهر حول و قوّه‌اى قايل هستم ، امّا اگر آن حول و قوهء تو نبود نمىتوانستم برخيزم و بنشينم ، يعنى اين كه در هر حال ضمن استفاده از اسباب ، ذات اقدس الهى و تسلّط آن قدرتِ « لايتناهى بما لايتناهى عُدّةً و مُدَّةً و شِدّةً » « 2 » را ببينيم و در خود احساس كنيم و پى ببريم كه\r\n\r\n\r\n","description":"","footnote":"\r\n( 1 ) . غزليّات سعدى ، ص 388 .\r\n( 2 ) . اين عبارت از حكيم سبزوارى قدس سره است ( شرح منظومه باب اشتراك وجود )\r\nتوضيح : نهايت ، يعنى حد شىء و مقابلش لانهايت و بدون حد است ، توصيف ذات احديت است كه وجودى نامحدود از نظر ذات و صفات مىباشد . يعنى ذاتى است كه در قالب حدود و نهايت‌ها نمىگنجد و فوق متناهى است ، وجودى است كه حدّ زمانى ومكانى و مقدارى و كمالى ندارد . .\r\n","page_name":" 97 ","page_number":97},
  {"content":"\r\n\r\nهمهء اسباب و مسبّبات ، ملكوتى دارد كه در دست و قبضهء خداست و اين اسباب برنمى خيزد ، مگر با ارادهء الهى .\r\n\r\nنمونه هايى از قرآن\r\nاز جمله آياتى كه خداوند دستور به استفاده از اسباب را با تأكيد بيان مىكند ، آيهء زير در سورهء انفال است كه مىفرمايد :\r\n« وَاعِدُّوا لَهُمْ مَا اسْتَطَعْتُمْ مِنْ قُوَّةٍ وَمِنْ رِباطِ الْخَيْلِ تُرْهِبُونَ بِهِ عَدُوَّ اللَّهِ وَعَدُوَّكُمْ » ؛ « 1 »\r\nآنچه در توان داريد عليه دشمنانتان آماده سازيد ( در هر عصر به تناسب تكامل و پيشرفت‌ها ، شما بايد از آنها قدرتمندتر باشيد ) اسب‌هاى تيزتكِ جنگى را فراهم سازيد ، به طورى كه دشمنان خدا و شما از قدرت و آمادگى شما بترسند .\r\nبا توجّه به اين آيه ، مؤمنان بايد از اسباب عادى استعانت جويند ، ولى اين‌گونه نباشد كه خدا را فراموش كنند و همهء تأثيرات را از اسباب بدانند . اين مطلب را آيات زير به همهء ما گوشزد مىكند :\r\nدر جنگ احد ، آن گاه كه پيامبر صلى الله عليه و آله و سلم فرمانده سپاه بود و جنگجويان همه مسلّح و آمادهء نبرد و از سوى ديگر تعداد 3000 ملائكه براى امداد مسلمانان آمده بودند ؛ ( همهء اسباب ارضى و سمائى متّحد شده بود ) خداوند تذكر مىدهد كه :\r\n« وَما جَعَلَهُ اللَّهُ الّا بُشْرى لَكُمْ وَلِتَطْمَئنَّ قُلُوبُكُمْ بِهِ وَمَا النَّصْرُ إِلّا مِنْ عِنْدِ اللَّهِ الْعَزيزِ الْحَكيمِ » ؛ « 2 »\r\nخداوند اينها را قرار نداد ، مگر براى اين كه شما را بشارت دهد و قلب‌هايتان را مطمئن سازد ، ولى در هر حال بدانيد كه نصرت و پيروزى\r\n\r\n\r\n","description":"","footnote":"\r\n( 1 ) . انفال ( 8 ) آيهء 60 . .\r\n( 2 ) . آل عمران ( 3 ) آيهء 126 . .\r\n","page_name":" 98 ","page_number":98},
  {"content":"\r\n\r\nفقط و فقط از ناحيهء خداى عزيز و حكيم است .\r\nيعنى مبادا مغرور شويد و فقط به اسباب توجّه داشته باشيد ، بلكه بدانيد كه روح و ملكوت همهء اين اسباب دست خداى متعال است .\r\n\r\nتذكّر قرآنى\r\nدر صدر اسلام ، بعد از فتح مكه در سال هشتم هجرى قمرى ، كه مسلمانان در اوج قدرت و توانمندى قرار داشتند جنگ « حنين » پيش آمد ، على رغم اين كه همهء اسباب عادى را در اختيار داشتند ، ولى چون غفلت كردند و مغرور و متّكى به اسباب شدند و خدا را فراموش كردند ، و شعار « لن نغلب اليوم ؛ هرگز ديگر ما شكست نمىخوريم » سردادند ، شكست مفتضحانه‌اى خوردند كه زمين براى آنها تنگ گرديد .\r\nخداوند مىفرمايد :\r\n« لَقَدْ نَصَرَكُمُ اللَّهُ فى مَواطِنَ كَثيرَةٍ وَيَوْمَ حُنَيْنٍ اذْاعْجَبَتْكُمْ كَثْرَتُكُمْ فَلَمْ تُغْنِ عَنْكُمْ شَيْئاً وَضاقَتْ عَلَيْكُمُ الارْضُ بِما رَحُبَتْ ثُمَّ وَلَّيْتُمْ مُدْبِرينَ » ؛ « 1 »\r\nبه تحقيق خدا شما را در جاهاى زيادى يارى كرد ، و نيز در جنگ حنين ، كه به سبب زياد بودن افراد لشكر مغرور شديد ، ولى آن لشكر بسيار اصلًا به حال شما فايده‌اى نداشت و زمين با آن گستردگى بر شما تنگ شد و دشمن بر شما چيره گرديد و شما رو به فرار نهاديد .\r\nاين هشدار قرآنى يك نكتهء تربيتى دارد كه بايد در عين استعانت از اسباب عادى متوجّه ذات اقدس الهى باشيم ، و او را مؤثّر بدانيم و لحظه‌اى از او غافل نشويم و بدانيم كه ارادهء الهى بر همهء اسباب و مسبّبات قاهر است ، كه اگر مشيّت الهى بر چيزى تعلّق گرفت ، آن امر\r\n\r\n\r\n","description":"","footnote":"\r\n( 1 ) . توبه ( 9 ) آيهء 25 . .\r\n","page_name":" 99 ","page_number":99},
  {"content":"\r\n\r\nصورت مىگيرد و الّاخير .\r\n\r\nنمونه هايى از تربيت شدگان\r\n\r\n1 . حضرت على عليه السلام\r\nحضرت على عليه السلام آن چنان تربيت شده است كه در نامه‌اى به اهل مصر خود را اين گونه توصيف مىكند :\r\nإِنّى وَاللَّهِ ؛ لَوْ لَقيتُهُمْ واحِداً و هُمْ طِلاعُ الارْضِ كُلِّها ما بالَيْتُ وَلَااسْتَوْحَشْتُ وَ إِنّي مِنْ ضَلالِهِمُ الَّذى هُمْ فيهِ وَالْهُديَ الَّذيِأَنَا عَلَيْهِ لَعَلى بَصيرَةٍ مِنْ نَفْسي وَ يَقينٍ مِنْ رَبّي ، وَانَّي إِلى لِقاءِ اللَّهِ لَمُشْتاقٌ ؛ « 1 »\r\nبه خدا سوگند ! اگر من تنها با آنها ( لشكريان معاويه ) روبرو شوم و آنها همهء روى زمين را پر كرده باشند وحشتى ندارم ، و من دربارهء گمراهى آنان كه در آن گرفتارند و هدايت و رستگارى كه خود بر آن هستم از جانب خويش بينا و از جانب پروردگارم يقين دارم و به ملاقات خدا مشتاق هستم .\r\n\r\n2 . سحرهء فرعون\r\nوقتى سحرهء فرعون به حضرت موسى عليه السلام ايمان آوردند ، فرعون با آن روحيهء استكبارى خودش گفت : « من دست و پاى شما را بر خلاف يكديگر قطع كرده و بر نخل آويزان مىكنم » .\r\nولى آن مؤمنان واقعى ، با شجاعت پاسخ دادند : « هر كارى مىخواهى انجام بده ، در نهايت مىتوانى زندگى پست دنيا را از ما بگيرى ، كه اين هم در برابر اجراى فرمان الهى چيزى نيست ، زيرا خدا بهتر و پاينده‌تر است » . « 2 »\r\n\r\n3 . برخورد پيامبر با قريش ، بعد از فتح مكّه\r\nدر سال هشتم هجرى قمرى وقتى پيامبر بدون هيچ خونريزى مكّه را فتح\r\n\r\n\r\n","description":"","footnote":"\r\n( 1 ) . نهج البلاغه ، نامه 62 . .\r\n( 2 ) . طه ( 20 ) آيهء 72 . .\r\n","page_name":" 100 ","page_number":100},
  {"content":"\r\n\r\nكرد ، يكى از اصحاب گفت : « اليوم ، يَوم الملحمة ؛ امروز روز خونريزى است . » تا پيامبر اين جمله را شنيد ، از خجالت سرمبارك را پايين انداختند و سپس فرمودند : بگوييد : « اليوم يوم المَرحمة ؛ امروز روز رحمت است . » و بعد با خدا اين گونه مناجات كردند :\r\n لاعيشَ إلّاعيشَ الآخِره * اللّهمَّ ارْحَمِ الْأنصارَ والمُهاجِرَةَ \r\nپروردگارا ! هيچ عيشى جز زندگى آخرت نيست و به مهاجران و انصار ترحم فرما . « 1 » آرى ، اين است آثار تربيتى اسلام كه نه در روز شكست و نه در روز پيروزى و نه در هيچ حال ، از ياد و توجّه به خدا و استعانت از او در همهء امور ، انسان را غافل نگه نمىدارد و در همهء احوال به او متّكى است و از او استعانت مىجويد . آرى ، اين است سرِّ حصرِ استعانت در « إيّاكَ نَستعين » .\r\n\r\nاشكال وهّابيّت\r\nاشكالى كه وّهابيّت دربارهء استعانت از ائمهء اطهار عليهم السلام و شفاعت آنها ، به شيعيان مطرح كرده‌اند اين است :\r\nشيعيان از يك سو استعانت را منحصراً از خدا مىدانند ، و از سوى ديگر با خرج‌هاى فراوان و مسافرت‌هاى طولانى ، خود را به كنار ضريح ائمه مىرسانند ، و در كارهايى كه جز از خدا ساخته نيست ، از آنها طلب كمك نموده و به آنان متوسّل مىشوند ؛ در حالى كه اولًا ، آن امامان از دنيا رفته‌اند ، ثانياً ، چرا از كسى كه خود محتاج است و كارى از او ساخته نيست ، استمداد مىكنند ؟ ثالثاً ، مگر قرآن نفرموده است : « الَيْسَ اللَّهُ بِكافٍ عَبْدَهُ » ؛ « 2 » آيا خدا\r\n\r\n\r\n","description":"","footnote":"\r\n( 1 ) . سيرهء ابن هشام ، ج 2 ، ص 405 . .\r\n( 2 ) . زمر ( 39 ) آيهء 36 . .\r\n","page_name":" 101 ","page_number":101},
  {"content":"\r\n\r\nبراى بنده‌اش كافى نيست ؟ »\r\nپس چرا شيعيان ، در كنار ضريح و قبور امامان خود تضرع مىكنند و مخلوق خدا را واسطه قرار مىدهند در حالى كه ، هيچ مخلوقى نمىتواند از مخلوق ديگر طلب شفاعت كند و او را واسطهء بين خود و خدا قرار دهد ، و فردى كه خود محتاج است چه كارى مىتواند براى فرد محتاج ديگرى مثل خود انجام دهد ، و چه نفعى مىتواند برساند ، در صورتى كه همهء كارها دست خداست ؟ .\r\n\r\nجواب\r\nاولًا : آيهء شريفه مىفرمايد : آنها را مرده نپنداريد ، بلكه زنده‌اند و حتّى زندگى آنها از زندگى معمولى بالاتر است .\r\n« وَلا تَحْسَبَنَّ الَّذينَ قُتِلُوا فى سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ » . « 1 »\r\nثانياً : اگر از آنها استعانت مىجوييم به معناى اين نيست كه آنها را « فاعل ما منه الوجود » بدانيم ، بلكه آنها را « فاعل ما به الوجود » « 2 » مىدانيم ؛ يعنى آنها را سبب قرار مىدهيم چرا كه خدا آنها را مسبّب قرار داده و الّا ايجاد ، در دست خداست .\r\n\r\n\r\n","description":"","footnote":"\r\n( 1 ) . « كسانى را كه در راه خدا كشته شده‌اند مرده مپنداريد بلكه زنده‌اند و نزد خدا روزى دارند » آل‌عمران ( 3 ) آيهء 169 . .\r\n( 2 ) . به اصطلاح فلاسفه دو نوع فاعل داريم :\r\nاوّل ، فاعل « ما منه الوجود » كه مختصّ ذات اقدس الهى است ، و اوست كه مقدّمات خلق همهء مخلوقات و خود مخلوقات را از نيستى به هستى آورده است .\r\nدوم ، فاعل « ما به الوجود » كه مربوط به اسباب و مسبّبات است كه شىءِ جديد را پديد مىآورد . اين اسباب ، مقدّمات را از نيستى به هستى در نمىآورد ، بلكه آنها را به هم مربوط مىسازد ، تا شىءِ جديد حادث گردد ، كه قرآن در سورهء واقعه به اين مطلب اشاره مىفرمايد : « . . . أَفَرَايْتُمْ ما تَحْرُثُونَ * أَ انْتُمْ تَزْرَعُونَهُ أَمْ نَحْنُ الزّارِعُونَ * لَوْ نَشاءُ لَجَعَلْناهُ حُطاماً فَظَلْتُمْ تَفَكَّهُونَ * إِنّا لَمُغْرَمُونَ * بَلْ نَحْنُ مَحْرُومُونَ * أَفَرَأَيْتُمُ الماءَ الَّذِى تَشْرَبُونَ * أَ أَنْتُمْ أَنْزَلْتُمُوهُ مِنَ المُزْنِ أَمْ نَحْنُ المُنْزِلُونَ * لَوْ نَشاءُ جَعَلْناهُ أُجاجاً فَلَوْلا تَشْكُرُونَ . . . » واقعه ( 56 ) آيات 59 - 72 . .\r\n","page_name":" 102 ","page_number":102},
  {"content":"\r\n\r\nثالثاً : ما ائمه را منصوب از طرف خدا مىدانيم و خدا به آنها اذن داده است كه در پاره‌اى از امور دخالت كنند . لذا ما به آنها متوسّل مىشويم و شفيع خود قرار مىدهيم ، و اين عمل را خضوع و خشوع بيشتر در برابر خدا مىدانيم ؛ مانند اين كه پادشاهى در مركز كشور باشد ، و عده‌اى را به عنوان فرماندار يا استاندار مأمور كند ، كه به كارهاى مردم رسيدگى كنند ، حال اگر فردى بگويد براى رفع مشكل خودم ، به فرماندار يا استاندار كارى ندارم و فقط مىخواهم گرفتارى خود را با امير و پادشاه مطرح كنم ، آيا اين حالت خاضعانه‌تر است ؟\r\nيا اين كه بگويد ، چون فرماندار و يا استاندار منصوب از سوى پادشاه بوده ، و آنها حتماً اين صلاحيّت را دارند كه پادشاه آنها را براى رفع گرفتارى مردم منصوب كرده است ، لذا نزد آنها مىروم . مسلّماً حالت دوم خضوع بيشترى را مىرساند ؛ البّته در اين حالت هيچ گاه آن فرد براى فرماندار يا استاندار سلطنت و قدرت مستقلى فرض نمىكند ، بلكه آن را از فروع قدرت پادشاه كه در مركز نشسته است مىداند ، و لذا به او متوسّل مىشود . توسّل ما به ائمه نيز اين‌گونه است .\r\nدر پايان اين بحث به چند آيه و روايت براى تأييد مطالب فوق اشاره مىكنيم :\r\n1 . « لايَمْلِكُونَ الشَّفاعَةَ إِلّا مَنِ اتَّخَذَ عِنْدَ الرَّحْمنِ عَهْداً » ؛ « 1 »\r\nهيچ كس مالك شفاعت نيست ، مگر كسانى كه با خداى رحمان عهد و پيوندى دارند .\r\n2 . « يَوْمَئِذٍ لاتَنْفَعُ الشَّفاعَةُ إِلّا مَنْ اذِنَ لَهُ الرَّحْمنُ » ؛ « 2 »\r\nدر آن روز شفاعت هيچ كس نفعى ندارد ، مگر كسانى كه خداى رحمان به آنها اذن داده باشد .\r\n3 . « وَلَوْ انَّهُمْ إِذْ ظَلَمُوا انْفُسَهُمْ جاؤُكَ فَاسْتَغْفَرُوا اللَّهَ وَاسْتَغْفَرَ لَهُمُ الرَّسُولُ\r\n\r\n\r\n","description":"","footnote":"\r\n( 1 ) . مريم ( 19 ) آيهء 87 . .\r\n( 2 ) . طه ( 20 ) آيهء 109 . .\r\n","page_name":" 103 ","page_number":103},
  {"content":"\r\n\r\nلَوَجَدوا اللَّهَ تَوَّاباً رَحيماً » ؛ « 1 »\r\nاى رسول ما ! اگر كسانى كه به خود ظلم كرده‌اند و معصيت بزرگى از آنها سر زده است ، نزد تو بيايند و از خدا طلب مغفرت نمايند ، و تو براى آنها طلب مغفرت نمايى ، حتماً خدا را توبه‌پذير و رحيم مىيابند .\r\n4 . در كتاب محاسن برقى اين گونه نقل شده است :\r\nعَنْ معاوية بن وهب ، سألتُ أبا عبدالله عن قول الله تبارك و تعالى : « لايَتَكلَّموُنَ الّا مَنْ اذِنَ لَهُ الرَّحمنُ و قالَ صَواباً » ، « 2 » قال عليه السلام : « نحنُ واللَّهِ ؛ المأذونون يَوم القيامة و القائلون صواباً » . قال : - جُعلتُ فداك - ماتقولون ؟\r\nقال عليه السلام : « نُمجِدّ ربَّنا ، و نُصلّي عَلى نبيّنا ، و نشفع شيعتنا ، فلايَردُّنا ربُّنا » ؛ « 3 »\r\nمعاوية بن وهب كه از بزرگان و فقهاى شيعه مىباشد ، از امام صادق عليه السلام در بارهء آيهء شريفهء سورهء نبأ كه مىفرمايد : « در روز قيامت هيچ كس قدرت حرف زدن ندارد ، مگر كسانى كه خداى رحمان به آنها اذن داده باشد و آن‌ها صواب مىگويند . » سؤال مىكند كه يا ابن رسول الله ! اينها چه كسانى هستند كه خدا به آنها اذن داده تا تكلّم كنند ؟ حضرت مىفرمايند : به خدا سوگند ! ما هستيم كه اذن داريم تا سخن و قول صواب گوييم . شخص سؤال مىكند : - جانم فدايت - چه مىگوييد ؟ حضرت فرمودند : در آن غوغاى قيامت كه همه ساكت و كسى را قدرت تكلّم نيست ، ما به سخن درمى آييم و خدا را حمد و ستايش مىكنيم ، و بر پيامبر درود و صلوات مىفرستيم و شيعيان را شفاعت مىكنيم و خداوند شفاعت ما را ردّ نخواهد كرد .\r\n5 . جابر بن عبداللَّه انصارى نقل مىكند كه پيامبر صلى الله عليه و آله و سلم فرمود :\r\nأُعطيتُ خمساً لم يُؤتَهُنّ أحدٌ قبلي : نُصِرتُ بالرعب مسيرةَ شهرٍ ، جُعِلت لي الأرضُ مسجداً و طهوراً ، و أُحِلّت لي الغنائمُ و لم تُحَلّ لأِحد مِن قبلي\r\n\r\n\r\n","description":"","footnote":"\r\n( 1 ) . نساء ( 4 ) آيهء 64 . .\r\n( 2 ) . نبأ ( 78 ) آيهء 38 . .\r\n( 3 ) . محاسن برقى ، ج 1 ، ص 180 . .\r\n","page_name":" 104 ","page_number":104},
  {"content":"\r\n\r\nو . . . وأُعطيتُ الشفاعةَ ؛ « 1 »\r\nبه من پنج امتياز داده شده كه به احدى داده نشده است :\r\n1 . به اندازهء مسير يك ماه خدا رعب مرا در دل مشركان انداخته است .\r\n2 . زمين را براى من مسجد و طهور قرار داده است .\r\n3 . غنايم جنگى براى من حلال شده است .\r\n4 . . . . .\r\n5 . خداوند به من امتياز شفاعت را داده است .\r\nبنابراين ، با توجّه به توضيحات قبل و نقل آيات و روايات چنين استفاده مىشود كه مىتوان به وسيلهء مقربان درگاه الهى از خدا استعانت جست ، كه خودِ اين عمل خضوع بيشتر ما را در برابر ذات اقدس الهى مىرساند .\r\n\r\n\r\n","description":"","footnote":"\r\n( 1 ) . صحيح ، بخارى كتاب تيمم . .\r\n","page_name":" 105 ","page_number":105},
  {"content":"\r\n . \r\n","description":"","footnote":"","page_name":" 106 ","page_number":106},
  {"content":"\r\n\r\n\r\n« اهْدِنَا الصِّراطَ المُستَقِيمَ »\r\nبار پروردگارا ! اى ربّ العالمين ! اى رحمان ! اى رحيم ! اى مالك يوم الدين ! ما را به راه مستقيم هدايت فرما .\r\n\r\nلغات آيه\r\n« اهدنا » امر يا دعاست از ماده و مصدر « هداية » و « هدى » . هدايت و هدى به چه معناست ؟ در تفسير مجمع البيان ، شيخ طبرسى - رضوان اللَّه تعالى عليه - مىفرمايد :\r\nالهداية في اللّغة : الإرشاد و الدّلالة عَلَى الشّيء ، يقال لِمن يتقدّم القوم و يدلّهم على الطّريق : هادٍ خِريّتٌ ، أيدالٌّ مُرشدٌ ؛ « 1 »\r\nهدايت در لغت عرب به معناى ارشاد و راهنمايى و دلالت كردن به چيزى است . مثلًا شما به شهرى وارد مىشود و به آن جا آشنايى نداريد ، آدرس شخصى را مىپرسيد ، يك نفر پيش مىافتد و شما را به راه دلالت مىكند . او را در لغت عرب هدايت كننده و دلالت كننده‌اى خبير و حاذق مىگويند .\r\nولى لغت قرآن را بايد از خود قرآن اخذ كرد و لذا اين گونه نيست كه هدايت عبارت از ارشاد و دلالت كردن به راه حق در مقابلِ ضلال باشد ، چنانچه متبادر به ذهن نيز همين است ، بلكه مراد اين است كه براى هر مقصدى اعم از حق يا باطل ، راهى مخصوص وجود دارد . پس هر كس راهى\r\n\r\n\r\n","description":"","footnote":"\r\n( 1 ) . مجمع البيان ، ج 1 ، ص 27 . .\r\n","page_name":" 107 ","page_number":107},
  {"content":"\r\n\r\nرا طى كند ، حق باشد يا باطل ، عقل و شرع آن را بپسندند و تصويب بكنند يا نكنند ، تعقيب كردن آن راه و رسيدن به آن مقصد ( حق يا باطل ) هدايت به شمار مىرود و كجروى از آن راهى كه ما را به طور مطلق به مقصد مىرساند ، ( اعمّ از حق و باطل ) گم كردن و ضلالت ا ست ، نه اين كه در خود معناى هدايت ، دلالت كردن به راه حق اخذ شده باشد . بنابراين ، حق و باطل در اين جا به طور اضافه است .\r\n\r\nدليل اين مطلب دو آيهء قرآن است\r\n« احْشُرُوا الَّذينَ ظَلَمُوا وَأَزْواجَهُمْ وَما كانُوا يَعْبُدُونَ * مِنْ دُونِ اللَّهِ فَاهْدُوهُمْ إِلى صِراطِ الْجَحيم » ؛ « 1 »\r\nيعنى ظالمان را دلالت و ارشاد كنيد به راه جهنم .\r\nاگر در مفهوم هدايت حق ، سعادت و بهشت اخذ شده بود « فاهدوهم » در اين جا معنا نداشت ، اگر به راه حق دلالت كردن در بطن معناى هدايت بود ، لازم مىآمد اين آيه درست نباشد . بنابراين ، هدايت عبارت از ارشاد كردن به مقصدى اعمّ از حق و باطل است ، كه در اين آيه مقصد جهنم است .\r\n« وَمِنَ النَّاسِ مَنْ يُجادِلُ فِى اللَّهِ بِغَيْرِ عِلْمٍ وَيَتَّبِعُ كُلَّ شَيْطانٍ مَرِيدٍ * كُتِبَ عَلَيْهِ أَ نَّهُ مَنْ تَوَلّاهُ فَأَ نَّهُ يُضِلُّهُ وَيَهْديهِ الى عَذابِ السَّعيرِ » ؛ « 2 »\r\nيعنى حتمى شده است كه هر كس شيطان را براى خود ولى گرفت و او را متولّى امرش ساخت ، ضلالت او قطعى و شيطان ، وى را به عذاب جهنم هدايت مىكند . پس اين جا نيز « يهدى » به معناى دلالت و ارشاد كردن به سوى عذاب سعير است . بنابراين ، هدايت و ضلالت از امور حقيقيه نيستند ، بلكه از امور نسبيه مىباشند .\r\nاز ديدگاه اسلام هدايت عبارت است از : دلالت انسان به راه بهشت و\r\n\r\n\r\n","description":"","footnote":"\r\n( 1 ) . صافّات ( 37 ) آيات 22 و 23 . .\r\n( 2 ) . حج ( 22 ) آيات 3 و 4 . .\r\n","page_name":" 108 ","page_number":108},
  {"content":"\r\n\r\nضلالت بر خلاف آن است . يعنى ، آن كه به راه بهشت نمىرسد ، ولى اين مطلب در بطن معنا نيست ، بلكه آن را از قراين مىفهميم . بنابراين ، دلالت به راه مقصود كه به سعادت و كمال ، يا شقاوت و ضلالت مىرساند ، هدايت مىگويند . پس هم عقل هادى است و هم شيطان . براى هر يك از اينها انحراف و ضلالتى است ، آمدن به طرف سعادت در منطق شيطان ضلالت است ، و رفتن به سوى شيطان در منطق ما ضلالت به شمار مىرود .\r\n\r\nاقسام هدايت\r\nهدايت چهار قسم است ؛ سه قسم آن تكوينى و يك قسم تشريعى است ، و منشأ بحث اين اشكال است كه ما اين همه در نمازها تكرار مىكنيم ، و از خدا مىخواهيم كه خدايا ! ما را به صراط مستقيم هدايت كن . تمام انبيا و مرسلين آمده‌اند و اتمام حجّت كرده‌اند و بشر را به صراط مستقيم هدايت نموده‌اند ، مخصوصاً پيامبر ما و اوصياى طاهرين او تمام جزئيات را بيان فرموده‌اند .\r\nدر روايت نبوى صلى الله عليه و آله و سلم - كه در كتاب‌هاى درسى اصولى ، مانند رسائل شيخ در باب تجرّى نيز آمده است - مىفرمايد :\r\nإِنّي لَمْ أَدَعْ يُقَرِّبُكُمْ إِلَى الْجَنَّةِ و يُباعِدُكُمْ مَنِ النَّارِ إلّا وَقَدْ نَبَّأتُكُمْ بِهِ ؛ « 1 »\r\nاى مردم ! هيچ چيزى نيست كه شما را به بهشت و سعادت نزديك سازد و از آتش ، بدبختى و شقاوت دور كند ، مگر آن كه ما آن را به شما تبليغ كرديم .\r\nبنابراين ، رسالت انبيا ، اوصيا و علما ، همه هدايت به صراط مستقيم بوده است . پس اين كه همگى حتّى خود انبيا ، ائمه و علماى بزرگ در نماز تكرار مىكنند و از خدا هدايت به صراط مستقيم را درخواست مىكنند ، اين يعنى چه ؟ ما از خدا چه مىخواهيم ؟ آيا طلب حاصل مىكنيم ؟ مثلًا من بگويم :\r\n\r\n\r\n","description":"","footnote":"\r\n( 1 ) . فروع كافى ، ج 5 ، ص 83 ، ح 11 . .\r\n","page_name":" 109 ","page_number":109},
  {"content":"\r\n\r\nخدايا ! به من دو چشم بده ، دو گوش شنوا بده ، اعضا و جوارح سالم بده ، اين طلب حاصل است . جواب اين اشكال در قسم سوم از اقسام هدايت آمده است كه عبارتند از :\r\n\r\n1 . هدايت تكوينى ( هدايت غريزه ) :\r\nهر مخلوقى كه داراى شعور است ، مقصدى براى خلقت او وجود دارد . مثلًا در حيوانات ، در مورد غريزهء حفظ خود و نوع ، هدايت‌هاى عجيبى به چشم مىخورد ، همين گنجشك را ملاحظه كنيم ، چه قدر عجيب است ؟ اگر بخواهد به روى زمين راه برود ، فوراً به دست گربه صيد مىشود ، امّا خدا به اين حيوان اين غريزه را داده است كه پروازكنان حركت كند ، در حالى كه پرندهء ديگرى با تمام وقار راه مىرود ، مانند لك لك . هدايت ديگر در انتخاب دانه هاست كه كدام دانه را بخورد و كدام دانه را نخورد ، چه قدر بخورد و چگونه خود را از آفت‌ها حفظ كند .\r\nدربارهء آنچه براى او نافع يا مضر است چه الهامى به او شده است ؟ غريزهء جنسى در نگهدارى نوع ، چگونه عمل مىكند ، بدون آن كه كسى به او تعليم داده باشد ؟ هر يك از موجودات ذى شعور در عالم ، خدا در باطن و غريزه‌اش نوعى هدايت و روشنى و راهيابى فطرى قرار داده است ، به مقدارى كه به مصلحت محدودش لازم باشد كاملًا مجهزّ بوده و هيچ گمراهى نيز در آن نيست . ما مىتوانيم بگوييم مثلًا اين گنجشك هدايت دارد . ( هدايتى تكوينى ) و ابداً گمراهى ندارد . خلاصه آنچه لازمهء تكميل زندگى و نوع است به آن اضافه شده و انسان نيز در اين هدايت تكوينى با تمام موجودات ديگر شريك است .\r\nاين يكى از عجايب اين عالم است ، چنان عجايبى كه بايد براى توحيد به آن استدلال كرد ؛ اين همه موجوداتِ خلق شده ، همه از راه غريزه مىدانند آنچه را كه براى ساختمانشان نافع است جلب ، و آنچه مضر است دفع كنند .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nناچار ماوراى اين محسوس ، ماوراى اين پرده يك مدبّر حكيم است كه همه چيز را در جاى خود منظّم قرار داده است . شيخ محمود شبسترى در گلشن راز مىگويد :\r\n وجود پشه دارد حكمت اى خام * كه نبود در وجود تير و بهرام « 1 » \r\nتير ( عطارد ) و بهرام ( مريخ ) دو سيّاره از سيّاره‌هاى منظومهء شمسى هستند ، يعنى اى كسى كه اعتراض مىكنى چرا پشه خلق شده است ؟ پشه با اين كوچكى اش حامل يك حكمت و غرضى از ذات مقدّس احديّت است كه از دو كرهء بزرگِ تير و بهرام ساخته نيست .\r\nقرآن نقل مىكند : آن گاه كه موسى و هارون عليهما السلام براى احتجاج در مقابل فرعون آمدند ، گفتند : « إِنَّا رَسُولُ رَبِّ الْعالَمِينَ ؛ » ما فرستادهء ربّ العالمين هستيم » . « قالَ فَمَنْ رَبُّكُما يا مُوسى » ، فرعون با لحنى تحقيرآميز گفت : اين رب شما كيست اى موسى ؟ « قالَ رَبُّنا الَّذى أَعطى كُلَّ شَىءٍ خَلْقَهُ » « 2 » موسى بن عمران عليه السلام فرمود : پروردگار ما آن خدايى است كه به هر موجودى خلقت اوليه‌اش را داده و شكل آن را با تقديرى كه خود مىدانسته خلق كرده است .\r\n« ثُمَّ هَدى » سپس آن را به هدايت غريزىاش هدايت كرد ، و آن بدون معلّم مىداند چگونه غذا بخورد ، چگونه راه برود ، لانه بسازد ، جفت‌گيرى كند ، از خودش دفاع نمايد و از جوجه هايش محافظت كند . آيا اين دليل نمىشود - اى فرعون - بر اين كه يك مدبّرى موجود است و او همان است كه ما را فرستاده است .\r\n\r\n2 . هدايت تشريعى :\r\nدر ميان موجودات زنده انسان است كه در غرايز اوّليّه با حيوانات شريك و ليكن امتيازى بر آنها دارد ، آن امتياز اين است كه\r\n\r\n\r\n","description":"","footnote":"\r\n( 1 ) . گلشن راز ، ص 30 .\r\n( 2 ) . طه ( 20 ) آيهء 49 - 50 . .\r\n","page_name":" 111 ","page_number":111},
  {"content":"\r\n\r\nخدا مىفرمايد :\r\n« وَنَفَخْتُ فيه مِنْ رُوحى » ؛ « 1 »\r\nمن از روح خودم در او دميدم .\r\nبا اين كه در جاى ديگر مىفرمايد :\r\n« لَقَدْ خَلَقْنا الْا نْسانَ مِنْ صَلْصالٍ مِنْ حَمَإٍ مَسْنُونٍ » ؛ « 2 »\r\nانسان را از آب گنديدهء خشك شده ، و از خاك تيره خلق كردم .\r\nدر اين جا خداوند مىخواهد قدرت نمايى كند كه در همان آب گنديده نيز از روح خودم دميدم . بنابراين ، انسان‌ها يك هدايت خاصّى مىخواهند ، علاوه بر اين كه در آن هدايت غريزى با حيوانات شريكند ، بلكه اتمّ آن را دارند ؛ يعنى انسان براى مصلحت خود علوم و فنون بسيارى مىداند ، تا بتواند خود را حفظ كند و آنچه در اين عالم است ، وسيله‌اى براى خودش قرار دهد ، ولى دربارهء هدايت دوم - كه مخصوص انسان مىباشد - عقل او قاصر است ؛ زيرا انسان فعلًا در اين عالم است و به عالم ديگر اتّصال پيدا نكرده ، هر چند كه استعدادش را دارد ، بر خلاف حيوانات و آفريده‌هاى ديگر كه چنين استعدادى را ندارند ، ليكن على رغم تمام توانايى او در هدايت غريزى ، انسان نسبت به هدايت تشريعى به خودى خود عاجز است . ولو شيخ الرّئيس يا انيشتين بشود ، يا به هر درجه‌اى از نبوغ و هوش برسد ، و يا اين كه در چهار سالگى چون فخر المحققين تمام قرآن را حفظ كند . چنين هدايتى عبارت است از مصالح بشر در وجود امتدادى او ؛ زيرا اين جهان پايانى براى بشر نيست ، بلكه وسط راه است ، مسيرى است كه انسان در برابر خود دارد و خواسته يا نخواسته اين مسير را بايد ادامه دهد ، هر كه باشد اين را مىداند كه او را در قبر مىگذارند و مىروند ؛ اما پس از آن چگونه خواهد بود ؟\r\n\r\n\r\n","description":"","footnote":"\r\n( 1 ) . حجر ( 15 ) آيهء 28 . .\r\n( 2 ) . همان ، آيهء 26 . .\r\n","page_name":" 112 ","page_number":112},
  {"content":"\r\n\r\nألقبرُ رَوضَةٌ مِن رياضِ الْجَّنَةِ أو حُفَرةٌ مِن حُفَرِ النّيران ؛ « 1 »\r\nقبر باغى از باغ‌هاى بهشت ، يا گودالى از گودال‌هاى جهنم است .\r\nمرگ ابتداى بازخواست و عالمى به نام برزخ است . بعد از آن كه آن عالم تمام شد ، قيامت برپا و دوباره زنده مىشود . اكنون عقل كدام فيلسوف مىتواند به اين مطلب برسد ؟ كدام انيشتين ، كدام شيخ الرّئيس ؟ آرى ، انيشتين‌ها مىتوانند گوشه‌هايى از اين عالم را - كه بسانِ سوراخ موشى است نسبت به آن عوالم - خوب بفهمند . مثلًا رفتن انسان به فضا ، مانند اين است كه پشه‌اى از اين دانهء عدس بلند شود ، و روى آن دانهء عدس بنشيند . سپس افتخار كند كه چگونه از روى آن عدس بلند شده و روى ديگرى نشسته است .\r\nامام باقر عليه السلام مىفرمايد :\r\nكُلَّما مَيَّزْتُمُوهُ بِأَوْهامِكُمْ في أَدَقِّ مَعانيهِ مَخْلُوقٌ مَمْنُوعٌ مِثْلُكُمْ مَرْدُودٌ إِلَيْكُم ؛ « 2 »\r\nهر چه شما تميز داديد با تخيّل و وهمتان در دقيق‌ترين معانىاش ، آن نيز مخلوقى است مانند شما و بازگردانده مىشود به خودتان .\r\nمانند اين مورچه‌هاى كوچك ؛ مثلًا آگاه‌ترين مورچه مىنشيند و مىگويد ؛ آيا مىدانيد خدا چگونه است ؟ خدا آن است كه دو تا شاخك دارد مثل من ، چون كمال اين مورچه بيش از اين نيست .\r\nامام مىفرمايد : تمام آنهايى كه فلاسفه‌تان ، بزرگانتان و نوابغتان دربارهء خدا گفته‌اند ، جز توهّم نيست . ما از كجا مىدانيم چه خبر است ؟ اين هدايتى است مخصوص انبيا و اوصياى آنان و ما بايد از آنها ياد بگيريم كه آخرت چگونه است ؟ هر كس از پيش خود دربارهء آخرت اظهار نظر كند ، مثلًا بخواهد معاد جسمانى را شرح دهد ، ادعاى باطلى كرده است ؛\r\n\r\n\r\n","description":"","footnote":"\r\n( 1 ) . نورالثقلين ، ج 1 ، ص 77 ، بحارالانوار ، ج 61 ، ص 7 . .\r\n( 2 ) . بحارالانوار ، ج 69 ، ص 293 ، ح 23 . .\r\n","page_name":" 113 ","page_number":113},
  {"content":"\r\n\r\n( فاضربوه على الجدار ) .\r\nهدايت آن است كه از راه محمد وآل محمد عليهم السلام آيد ، از راه انبيا برسد ، اين است كه آيهء شريفه مىفرمايد : « وَهَدَيْناهُ النَّجْدَيْنِ » ؛ « 1 » ما هر دو راه را به او نشان داديم . » ما سعادت شما را در اين جا نمىدانيم . مىگوييم شما مسافر هستيد ، اگر فردى وارد مسافرخانه‌اى شود و در وسط راه به او بگويند : سعادت شما در اين جاست ( در اين زمان كوتاهى كه در اين جا هستيد ) ، همسفر عاقل او مىگويد : هنوز راه ما تمام نشده است . سعادت ما در آن جاست كه مستقر خواهيم شد ، اين مثال را با اين عالَم بسنجيد . اين عالم راه است و سعادت در آن جاست . همسفر عاقلى كه اين مطلب را مىتواند به ما گوشزد كند پيامبر است . و هيچ كس غير از انبيا نمىتواند عهده‌دار آن شود . « وهديناهُ النّجدين » نيز به وسيلهء انبياست ؛ زيرا آنان راه را به انسان نشان مىدهند ، ولى خداوند مىفرمايد : « ما هر دو راه را به او نشان داديم . » پس اعلام انبيا ، اعلام خداست ، كار آنها ، كار خداست . اگر هدايت خداوند توسّط انبيا نبود ، انسان به دنبال سعادت واقعى نمىرفت . در اين دنيا به او گفته شده است كه سختىها را تحمّل كن ، به بيچارگان رسيدگى نما و از آنها حمايت كن ، و اين يك عقبه‌اى است ، يك راه دشوارى است كه انسان خود را در آن عقبه نينداخت و ما در پشت آن عقبه سعادت او را منظور داشتيم :\r\n« فَلَا اقْتَحَمَ الْعَقَبَةَ * وَما أَدْرَيك مَا الْعَقَبَةُ * فَكُّ رَقَبَةٍ * اوْ اطْعامٌ فى يَوْمٍ ذى مَسْغَبَةٍ * يَتيماً ذا مَقْرَبَةٍ اوْ مِسْكيناً ذا مَتْرَبَةٍ » ؛ « 2 »\r\nو آن عقبه اين است كه بنده‌اى را آزاد كند ، و يا يتيمى ، خويشاوند يا مسكينى كه روى خاك نشسته ( فرشى ندارد كه روى آن بنشيند ) را اطعام نمايد .\r\n« ثُمَّ كانَ مِنَ الَّذينَ آمَنُوا وعَمِلوا الصَّالِحاتِ وَتَواصَوْا بِالصَّبْرِ وَتَواصَوْا\r\n\r\n\r\n","description":"","footnote":"\r\n( 1 ) . بلد ( 90 ) آيهء 10 . .\r\n( 2 ) . همان ، آيات 11 - 16 . .\r\n","page_name":" 114 ","page_number":114},
  {"content":"\r\n\r\nبِالمَرْحَمَةِ » . « 1 »\r\nسپس انسان‌ها همديگر را وصيت كنند به مرحمت ، به مهربانى ، به دلجويى از فقرا و همنشينى با فقرا ، نه اين كه هميشه در اطراف اغنيا بگردند .\r\nاينها يك هدايت خاص به وسيله انبياست .\r\nانبيا كسانى هستند كه آخر خلقت و سرانجام خلقت ، يعنى جهان ديگر را ديده‌اند و خدا به آنها ياد داده است كه اعمال ، باقى مىمانند . اعمال در اين جهان اثرى داشته و در آن عالم نيز اثر خاص خود را دارند ، و اين مسائل را بشر نمىتواند با شرايط دنيا درك كند ؛ زيرا نياز به ديد مخصوص و هدايت دارد . خدا انبيا و مرسلين را براى چنين هدايتى فرستاد و آنها تمام هدايتها را بطور مفصل ابلاغ كردند . به انسان مىگويند : تو خيال مىكنى هرگاه سخن گفتى سخن تو تمام مىشود و از بين مىرود ؟ اين گونه نيست ، اين سخن تو موجود است و به صورت ديگرى به تو پس داده خواهد شد .\r\n« يَوْمَ تَجِدُ كلُّ نَفْسٍ ما عَمِلَتْ مِنْ خَيْرٍ مُحْضَراً وَما عَمِلَتْ مِنْ سُوءٍ تَوَدُّ لَوْ انَّ بَيْنَها وَبَيْنَهُ امَداً بَعيداً وَيُحَذِّرُكُمُ اللَّهُ نَفْسَه وَاللَّهُ رَؤُفٌ بِالْعِبادِ » ؛ « 2 »\r\nببين سرانجام شما روزى است كه در آن روز ، دير يا زود ، هر آن چيزى را كه از خير و شر عمل كرديد خواهيد ديد . اما شرور مانند : غيبت ، افتراء ، تهمت ، بهتان ، زنا و غيره به اين صورت نيست ، بلكه به صورت وحشتناك ديگرى نزد شما خواهد آمد . خداوند شما را از خود مىترساند .\r\nمرحوم شيخ عباس قمى در مفاتيح الجنان از سيد بن طاووس قدس سره روايت كرده است كه دوازده ركعت در اوّلين شب جمعه از ماه رجب - كه « ليلةُالرغائب » ناميده مىشود - وارد شده است ، كه اگر كسى آن را به جا آورد\r\n\r\n\r\n","description":"","footnote":"\r\n( 1 ) . بلد ( 90 ) آيات 17 - 18 . .\r\n( 2 ) . آل عمران ( 3 ) آيهء 30 . .\r\n","page_name":" 115 ","page_number":115},
  {"content":"\r\n\r\nدر شب اول قبر كه شب وحشت انسان است ؛ از همه جا بريده و هيچ كس به سراغ او نمىآيد ، ناگهان مىبيند يك خلقت بسيار زيبا و معطر نزد او آمده ، وى را بسيار نوازش مىكند و مىگويد : غصه نخور من با تو هستم ، هيچ وحشت نداشته باش . از او مىپرسد : تو كيستى ؟ من تو را نمىشناسم . جواب مىدهد : من همان دوازده ركعت نماز هستم كه در آن‌شب خواندى ، الآن به اين صورت در آمده‌ام . اين را علما ، « تجسم اعمال » مىگويند . « 1 » از اين رو انبيا فلاسفه را در اين مورد كنار مىزنند و مىگويند : شما اهليّت شناخت عالم بعد از مرگ را نداريد ؛ زيرا آن عالم جهان غيب است و تنها افرادى از آن اطلاع مىيابند كه خدا آنها را تربيت كرده است ، مؤدّب به ادب‌اللَّه هستند ، خدا آنها را كامل كرده و حتّى نژادشان نيز يك نژاد خاص است ؛ خداوند مىفرمايد :\r\n« إِنَّ اللَّهَ اصْطَفى آدَمَ وَنُوحاً وَآلَ إِبْراهيمَ وَآلَ عِمْرانَ عَلَى الْعالَمينَ * ذُرِّيَّةً بَعْضُها مِنْ بَعْضٍ » ؛ « 2 »\r\nخداوند آدم ، نوح ، آل ابراهيم و آل عمران را بر تمام عالميان برگزيد . . . .\r\nكلمهء « العالمين » جمع محلىَّ به الف و لام است كه افادهء عموم مىكند .\r\nرسول اكرم صلى الله عليه و آله و سلم چهل روز از خديجه جدا شدند و رياضت خاصّ الهى را كشيدند و مائدهء بهشتى را خوردند ، بعد نطفهء صديقهء طاهره عليها السلام منعقد شد ؛ زيرا او مىخواهد يك نژاد مخصوصى بسازد ، نژاد مصطفى . « 3 » حضرت امير عليه السلام دربارهء انبيا عليهم السلام مىفرمايد :\r\n\r\n\r\n","description":"","footnote":"\r\n( 1 ) . « تجسم اعمال » ، بحث مفصلى است در فلسفهء متعاليه . محقّق داماد - قدس سره - نيز كتاب مخصوصى در اين باره نوشته است . .\r\n( 2 ) . آل عمران ( 3 ) آيهء 33 . .\r\n( 3 ) . احقاق الحق ، ج 10 ، ص 4 - 11 . .\r\n","page_name":" 116 ","page_number":116},
  {"content":"\r\n\r\nتَناسَخَتْهُمْ كَرائِمُ الْاصْلابِ الى مُطَهَّراتِ الْأَرْحامِ . « 1 »\r\nتناسختهم يعنى تناقلتهم ؛ آن صلب‌هاى طاهر و مطهر و بدون آلودگى به خبث و گناه انتقال دادند آنها را ( انبيا را ) به ارحام طاهرهء مطهره ، و اين شجره بدين سان محفوظ ماند ، تا آن كه پيامبر اسلام صلى الله عليه و آله و سلم ظهور كرد .\r\nدر روزنامه‌اى ديدم كه نوشته بود : حضرت فاطمه عليها السلام حسنين عليهما السلام را خوب تربيت كرد . البته تربيت بسيار خوب است ، امّا نه اين كه حضرت فاطمه عليها السلام حسنين را تربيت كرده است ، حسنين دو امام معصوم و تربيت شدهء الهى بودند ، آنها احتياج به تربيت نداشتند ؛ آنها مىخواهند ما را هدايت كنند به جايى كه عقل هيچ بشرى حتّى فلاسفه و نوابغ به آن نمىرسد ، آنان خود تربيت شده‌اند . بنابراين ، بسيار اشتباه است كه بگوييم ، يكى از فضايل حضرت صديقه عليها السلام تربيت فرزندانشان بود و در اثر اين تربيت حضرت مجتبى و سيدالشهدا عليهما السلام ساخته شدند .\r\n\r\n3 . هدايت سوم ، هدايت تكوينى ( ادراكى ) است ؛\r\nيعنى مؤمنان استعداد خاصّى پيدا مىكنند ، خدا براى آنها نور مىفرستد ، شرح صدر مىدهد ، تا در ايمانشان راسخ شوند . خداوند مىفرمايد :\r\n« وَمَنْ يُؤْمِنْ بِاللَّهِ يَهْدِ قَلْبَهُ » ؛ « 2 »\r\nهركسى ايمان داشته باشد ، خداوند قلبش را هدايت مىكند .\r\nاين همان هدايت تكوينى است و يكى از راه‌هاى ادراك حقيقت و واقعيّت ، علاوه بر خواندن منطق است . شبسترى مىگويد :\r\n كسى را كه ايزد راه ننمود * زاستعمال منطق هيچ نگشود « 3 » \r\nآنان كه خداى تبارك و تعالى قلبشان را هدايت مىكند ، آدم‌هاى پاك ، آگاه\r\n\r\n\r\n","description":"","footnote":"\r\n( 1 ) . علّامه امينى ، فاطمة الزهرا عليها السلام ، ص 10 . .\r\n( 2 ) . تغابن ( 64 ) آيهء 11 . .\r\n( 3 ) . گلشن راز ، ص 18 .\r\n","page_name":" 117 ","page_number":117},
  {"content":"\r\n\r\nو روشنى هستند ، معمولًا حدس كه مىزنند ، درست درمى آيد ، مسائل را خوب تجزيه و تحليل مىكنند ؛ حتّى اگر هيچ سوادى هم نداشته باشند .\r\nباز مىفرمايد :\r\n« إنَّ الَّذينَ آمَنُوا وَعَمِلُوا الصَّالِحاتِ يَهْديهِمْ رَبُّهُمْ بِايمانِهِمْ » . « 1 »\r\nآنان كه ايمان آوردند و عمل صالح انجام دادند ، خودشان را مستعد كرده‌اند كه ايمانشان درست شود ، خدا آنها را هدايت مىكند ، به قلبشان نور مىفرستد ، سرتا پا نور مىشوند ، از مادّيّات منزجر مىگردند ، ديگر نماز را سبك نمىشمارند ، بلكه عشق به نماز و سحرخيزى پيدا مىكنند ، اصرار دارند كه سحرها زود بيدار شوند و با خدا مناجات كنند . اين است نورى كه خدا مىفرستد .\r\nامّا در مقابل اين افراد ، كسانى هستند كه خود را آلوده كرده ، خداوند هم راه گمراهى را براى آنها باز گذاشته است ؛ زيرا خودشان چنين خواسته‌اند و ديگر طعمى از نماز شب نمىچشند .\r\nبه داوود عليه السلام خطاب رسيد كه اى داوود ! بين من و خودت اين قطّاع الطريق ( راهزنان ) را واسطه قرار مده ! عرض كرد : پروردگارا ! آنان چه كسانى هستند ؟\r\nخطاب رسيد : آنان كه مردم را به خير دلالت مىكنند ، امّا خودشان كوتاه مىآيند ، اهل دنيا هستند و خود را اصلاح نمىكنند . مىخواهند مردم را اصلاح كنند ؛ امّا خود را از ياد مىبرند ! اى داوود ! آيا مىدانى چه بلايى برسر آنها خواهم آورد ؟ عرض كرد : خدايا ! تو ربّ العزه هستى ، خودت بفرما ! خطاب رسيد : « اسلبهم لذيذَ مناجاتى ؛ از مناجات من و حرف زدن با خدا لذّت نمىبرند ، » « 2 » با تكلّف ، نزديك غروب بك نمازى مىخواند ، امّا اين كه از مناجات با خدا لذّت ببرد و شب بيدار شود و با خدا خلوت كند ، هرگز چنين نيست . اين جاست كه هدايت خدا لازم است .\r\n\r\n\r\n","description":"","footnote":"\r\n( 1 ) . يونس ( 10 ) آيهء 9 . .\r\n( 2 ) . الجواهر السنيّه ، ص 81 ، باب 8 . .\r\n","page_name":" 118 ","page_number":118},
  {"content":"\r\n\r\nما كه در نماز مىخوانيم : « إهْدِنَا الصِّراطَ المُستَقيم » چه بسا اشكال شود كه خدا ما را هدايت كرده است ، مگر ما تحصيل حاصل مىخواهيم ؟ خدا ما را هدايت كرده و پيامبر ، اوصيا ، علما و فقها را فرستاده است و آنان تمام جزئيات را براى ما بيان كرده‌اند . پس چرا در نماز تكرار مىكنيم كه : « إِهْدِنا الصِّراطَ الْمُستَقيم » ؛ پروردگارا ما را به راه راست هدايت كن . » مگر تحصيل حاصل ممتنع نيست ؟ ( زيرا هيچ موجودى مكرّر نمىشود ) .\r\nدر اين جا جواب اين است : مراد از اين هدايتى كه ما مىخواهيم ، هدايت تكوينى و آن نورى است كه ما را از اين همه خطراتى كه در اين عالم وجود دارد حفظ كند ؛ آن خطرهايى كه آدم را از عبادت منزجر ، يا به دنيا مايل مىكند و انسان را دنياپرست مىسازد . كيست كه بتواند در برابر اين تجمل‌ّها ، زينت‌ها ، دعوت‌ها و كشش‌هاى باطل ، خود را نگه دارد ، جز با امداد خدا ؛ هر چند كه هدايت تشريعى موجود باشد .\r\nخداوند متعال قرآن با آن عظمت ، انبيا و امامان به اين بزرگوارى را فرستاده است ، امّا كيست كه اين هدايت تكوينى را برساند ؟ آن خداست كه سر و كار قلب مستقيماً با اوست . اين است كه در نماز مىخوانيم : خدايا ما را به هدايت تكوينى هدايتِ كن . در اين اختلاف‌ها و گرفتارىها به صراط مستقيم خودت هدايت فرما . . « وَاهْدِنا بِهِ لِما اخْتُلِفَ فِيِه مِنَ الْحَقِّ » « 1 » خدايا ! هر گاه نداهاى گمراه كننده بلند شد ، در آن جا نورت را بفرست تا ما را ثابت قدم بدارد . و گرنه هر قدمى كه انسان برمى دارد يك خطر و آفتى در كمين آن است و خدا دست شيطان را نيز باز گذاشته است :\r\n« زُيِّنَ لَهُمْ سُوءُ أَعْمالِهِمْ » ؛ « 2 »\r\nتزيين مىشود براى آنها آن عمل بد ، ( عمل بد خود را خوب مىبينند ) .\r\n\r\n\r\n","description":"","footnote":"\r\n( 1 ) . مفاتيح الجنان ، تعقيب نماز صبح . .\r\n( 2 ) . توبه ( 9 ) آيهء 37 . .\r\n","page_name":" 119 ","page_number":119},
  {"content":"\r\n\r\nخداوند در جاى ديگر مىفرمايد :\r\n« وَالَّذينَ جاهَدُوا فينا لَنَهْدِيَنَّهُمْ سُبُلَنا وَ انَّ اللَّهَ لَمَعَ الْمُحْسِنينَ » . « 1 »\r\nيعنى آنان كه در راه ما كوشش مىكنند ، خستگى را پذيرفته و در اين راه مجاهدت مىنمايند ، ما قطعاً آنها را به راه‌هاى خودمان هدايت خواهيم كرد .\r\nاين يك مسئلهء قطعى است .\r\nدر اين آيهء شريفه چند علامت تأكيد وجود دارد : « لام » و « نون » تأكيد در « لَنَهدِيَنَّهُمْ » و « إنَّ » و همچنين « لام » در « لَمَعَ » ؛ همه تأكيد است بر اين كه خداوند با نيكوكاران است ، و اين يك هدايت و نور تكوينى خاصّى مىباشد ؛ ولى چرا بايد اين نور موجود باشد ؟ زيرا در عين اين كه خداوند دربارهء بشر فرموده « نَفَخْتُ فِيِه مِنْ رُوحى ؛ از روح خود در او دميدم » ، ليكن شيطان را نيز آفريده است . وقتى كه شيطان به خود نگاه مىكرد ، خيلى براى او گران مىآمد كه مطرود و رجيم در گاه الهى شده و از جملهء مقربان بيرون رفته است .\r\n- گويا شيطان يكى از علماى جبريّهء اشعريه است ، او را مىتوان اشعرى و جبرى مسلك دانست - شيطان به خدا عرض كرد : « فَبِما اغْوَيْتَنى ؛ « 2 » براى چه مرا اغوا كردى ؟ » اصلًا چگونه شد كه من طرد شدم ؟\r\nحال كه چنين شده است « لَاقْعُدَنَّ لَهُمْ صِراطَكَ الْمُسْتَقيمَ ؛ « 3 » در صراط مستقيمى كه معيّن كردى ، درست در متن آن نشسته‌ام . » يعنى من با جنايتكاران و ستمگران بزرگ كارى ندارم ، نسبت به آنها آنچه خواستم حاصل است ، و آنها در متن جهنم قرار گرفته‌اند ، من فقط در صراط مستقيم تو نشسته‌ام ، آنهايى را وسوسه مىكنم كه به سوى تو سير مىكنند ، آنهايى را اغوا مىكنم كه به طرف تو مىآيند ، كارى مىكنم كه آ نها در صراط مستقيم تو بلغزند و نتوانند\r\n\r\n\r\n","description":"","footnote":"\r\n( 1 ) . عنكبوت ( 29 ) آيهء 69 . .\r\n( 2 ) . اعراف ( 7 ) آيهء 16 . .\r\n( 3 ) . همان . .\r\n","page_name":" 120 ","page_number":120},
  {"content":"\r\n\r\nبايستند . از اين روست كه در هر لحظه ، خطر شيطان براى انسان وجود دارد ، او به اين هم اكتفا نمىكند مىگويد : « من محاصره شان خواهم كرد ، آن هم محاصره‌اى از چهار جانب » ، قرآن كريم از قول او مىفرمايد :\r\n« ثُمَّ لَاتِيَنَّهُمْ مِنْ بَيْنِ ايْديهِمْ وَمِنْ خَلْفِهِمْ وَعَنْ أَيْمانِهِمْ وَعَنْ شمائِلِهِمْ » « 1 »\r\nيعنى البته ، البته به سراغ آنها خواهم آمد ، آن هم از هر چهار طرف ، از مقابلشان خواهم آمد ؛ آنچه در مقابل انسان قرار دارد آخرت و نشأهء آخرت است ، ما به سوى آخرت مىرويم و دنيا را پشت سر مىگذاريم ، هر لحظه كه از ما مىگذرد ، دنيا پشت سرمان مىافتد و آخرت رو مىآورد .\r\nشيطان مىگويد : آنها را كارى مىكنم كه آخرت به يادشان نيفتد ، دنيا را جلوه مىدهم ، تزيين مىكنم ؛ همچنين از طرف راست و طرف چپ مىآيم ، و از قضا موفّق نيز هستم ؛ زيرا « وَلا تَجِدُ أَكْثَرَهُمْ شاكِرينَ ؛ اكثريّت را شكرگزار نعمت‌ها نخواهى يافت » خلاصه محاصرهء من از جميع جهات است . بنابراين ، ما در محاصره هستيم ، هر چند كه خودمان متوجّه نيستيم ، آن هم در محاصرهء يك دشمن قسم خورده .\r\nقرآن مىفرمايد :\r\n« انَّ الشَّيْطانَ كانَ لِلْاْنَسانِ عَدُوّاً مُبيناً » ؛ « 2 »\r\nهمانا شيطان دشمن آشكارى براى انسان است .\r\nامام على بن الحسين عليهما السلام در دو جاى صحيفهء سجاديه شيطان را وصف كرده ، و از او به خدا پناه برده است :\r\nاوّل : « دعاؤه عليه السلام إذا ذكر الشيطان فاستعاذَ منه ؛ « 3 » دعاى امام سجاد عليه السلام هنگامى كه سخن از شيطان به ميان مىآمد و امام از او به خدا پناه مىبرد . »\r\n\r\n\r\n","description":"","footnote":"\r\n( 1 ) . اعراف ( 7 ) آيهء 17 . .\r\n( 2 ) . اسراء ( 17 ) آيهء 53 . .\r\n( 3 ) . صحيفه سجاديه ، دعاى 17 . .\r\n","page_name":" 121 ","page_number":121},
  {"content":"\r\n\r\nدوم : « دعاؤه لِوَلَدِه ؛ دعاى امام سجاد عليه السلام براى فرزندان خود » كه عرضه مىدارد :\r\nخدايا ! تو ما را خلق كردى ، به ما فرمان دادى و از كارهايى ما را بازداشتى ، ما را ترغيب كردى در ثوابِ آنچه ما را به آن امر كرده‌اى ، و ما را از عقاب ترسانيدى .\r\nخدايا ! دشمنى را براى ما قرار دادى كه با ما مكر مىكند ، او را بر ما مسلّط كردى ، به طورى كه ما را مىبيند و ما او را نمىبينيم .\r\nپروردگارا ! او را در سينه‌هاى ما جاى دادى مانند خونى كه در بدن ما حركت مىكند ، و ذره‌اى از ذرات بدن ما نيست ، مگر آن كه خون به آن جا برسد ، شيطان نيز چنين در وجود ما نفوذ مىكند .\r\nپروردگارا ! يكى از كارهايش اين است كه ما را از عقاب تو ايمن مىكند ، و اگر ارادهء معصيت كرديم ، ما را ترغيب و تشجيع مىكند ، و از وقتى كه ارادهء طاعت كرديم ، ما را از آن باز مىدارد . « 1 » پس اين نيز يك هدايت خاصّى براى مؤمنان است كه مىخواهد از اين وسوسه‌ها و كيدها خلاص شوند و در واقع ، نوعى هدايت تكوينى است .\r\nمولاى متقيّان عليه السلام مىفرمايد :\r\nفَلَقَدْ كُنَّا مَعَ رَسُولِ اللَّه صلّى اللَّهِ عليه وَ آله و سلّم ، وَ إِنَّ الْقَتْلَ لَيَدُورُ عَلَى الْآباءِ وَ الْأَبْناءِ و الإِخْوانِ وَ القَراباتِ ، فَما نَزْدادُ عَلى كُلِّ مُصيبَةٍ و شِدَّةٍ إِلّا إيماناً و مُضِيّاً عَلَى الْحَقِّ ، وَ تَسْليماً لِلأَمْرِ ، وصَبْراً عَلى مَضَضِ الْجِراحِ ؛ « 2 »\r\nما برادرانمان ، پدرانمان ، فرزندانمان و عموهايمان را در راه اسلام مىكشتيم ، اين همان ايمان و استقامت است كه نور و هدايت مىآورد .\r\nكشتار پدر ، پسر و برادر در راه اسلام جز ايمان و تسليم در برابر خدا چيزى\r\n\r\n\r\n","description":"","footnote":"\r\n( 1 ) . همان ، دعاى 25 . .\r\n( 2 ) . نهج البلاغه ، خطبهء 122 . .\r\n","page_name":" 122 ","page_number":122},
  {"content":"\r\n\r\nبراى ما نداشت ، ما استقامت مىكرديم ، در شعب ابى طالب و در آن هواى گرم ، در محاصرهء اقتصادى بوديم ، همراه با انواع توهين و تحقير ، ولى خدا ما را محكم‌تر مىساخت .\r\nاين همان نورى است كه ما نيز در نماز آن را مىخواهيم « خدايا ! ما در دست شيطان و دشمن عاجزيم ، تو ما را موفّق كن تا بتوانيم استقامت كنيم » .\r\n\r\n4 . هدايت و انكشاف بعد از موت ؛\r\nاين مقدارى با حرف حكما منافات دارد ؛ آنها مىگويند : بعد از اين كه انسان از اين جسد خارج شد ، فعليّت آن ديگر تمام است ، البته رواياتى نيز در اين باره وارد شده است كه بايد دربارهء آيهء ذيل تأمل كنيم ، مىفرمايد :\r\n« الَّذينَ قُتِلُوا فى سَبِيلِ اللَّهِ فَلَنْ يُضِلَّ أَعْمالَهُمْ * سَيَهْديهِمْ وَيُصْلِحُ بالَهُمْ * وَيُدْخِلُهُمُ الجَنَّةَ عَرَّفَها لَهُمْ » . « 1 »\r\nآنان كه در راه خدا ، كشته شدند هرگز خداى متعال اعمال آنها را باطل نمىكند ، به طورى كه اعمالشان به ثمر ننشيند ، آنها را [ كه كشته شده‌اند 
  ] بعد از مرگ هدايت مىكند ، قلب هايشان را بسيار خوب درست مىكند ، ولى چگونه ؟ آن شهيد در راه خدا كه در دوران جوانى از جان عزيزش گذشته است ، حال چگونه خدا قلب او را اصلاح و خود او را هدايت خواهد كرد ؟ او را وارد بهشت مىكند و مىگويد : بيا كه اين راه به منزل تو مىرود . چه منزل باشكوهى ! تو قدر اين منزل را نمىدانى . آن معمار الهى بوده كه اينها را درست كرده است . در اين جا ما نمىتوانيم آن عظمت را با فهم قاصر خود درك كنيم .\r\nتصور ما نسبت به آن مانند تصوّر يك كودك نابالغ از عوالم بعد از بلوغ است ؛ به عنوان مثال ، دربارهء كسانى كه براى نماز شب ، از رختخواب خود بلند مىشوند ، خدا مىفرمايد :\r\n« تَتَجافى جُنُوبُهُمْ عَنِ الْمَضاجِعِ يَدْعُونَ رَبَّهُمْ خَوْفاً وَطَمَعاً وَمِمَّا\r\n\r\n\r\n","description":"","footnote":"\r\n( 1 ) . محمّد ( 47 ) آيات 4 - 6 . .\r\n","page_name":" 123 ","page_number":123},
  {"content":"\r\n\r\nرَزَقْناهُمْ يُنْفِقُونَ * فَلا تَعْلَمُ نَفْسٌ ما أُخْفِىَ لَهُمْ مِنْ قُرَّةِ اعْيُنٍ جَزاءً بِما كانُوا يَعْمَلُونَ » . « 1 »\r\nخداوند در اين آيه نفرموده است : « يَقومونَ عَن مَضاجِعِهِم ؛ از رختخوابشان برمى خيزند » بلكه مىفرمايد : آنها پهلو تهى مىكنند و با نگرانى از رختخوابشان بلند مىشوند و با خداى خودشان راز و نياز مىكنند ، اين‌جاست كه هدايت ديگرى لازم است . مىفرمايد : مگر كسى مىتواند بداند كه ما براى او چه چيزى آماده كرده‌ايم ؛ يعنى الآن چشمانشان ، فهمشان و مغزشان قدرت درك آنها را ندارد ، ولى ما در آن جا آنان را هدايت خواهيم كرد تا بدانند .\r\nخلاصه ، يك هدايت ديگرى است كه الآن چگونگى آن را فقط انبيا مىدانند ، كه آنها چه ارتقاى مقامى و اتصالى به خدا پيدا خواهند كرد . اگر عقل همهء فلاسفه از اوّلين تا آخرين جمع شود نمىتواند بفهمد ، پس بايد به آن جا رفت و ديد . سعدى اين معنا را در شعرش چنين تلميح نموده است :\r\n يكى خار پاى يتيمى بكند * بخواب اندرش ديد صدر خُجند\r\nهمى گفت و در روضه‌ها مىچميد * كز آن خار بر من چه گلها دميد « 2 » \r\nاو با تواضع يتيم را گرفت و خارى كه در پايش رفته بود كَند ، بعد از مدتى كه وفات كرد صدر خجند وى را در خواب ديد ، در حالتى كه در باغ‌هاى بهشت مىچميد و سير مىكرد و بسيار خوشحال بود . او گفت : آن خار بود ، امّا ببين چه گل‌ها از آن خار روييد ، حال نسبت آن گل‌ها با اين خار چيست ؟ اين را فقط خدا مىداند ، اين نيز يك هدايت تكوينى يا هدايت الهى است .\r\n\r\nصراط\r\nصراط با سين نيز خوانده مىشود ( سراط ) . كتاب‌هاى فقهى نيز تصحيح\r\n\r\n\r\n","description":"","footnote":"\r\n( 1 ) . سجده ( 32 ) آيات 16 و 17 . .\r\n( 2 ) . سعدى ، بوستان ، باب دوم .\r\n","page_name":" 124 ","page_number":124},
  {"content":"\r\n\r\nفرموده‌اند ، زيرا اصل صراط با سين است ، « سَرَطَ الشيء أي ابْتَلَعَ » ، يعنى شىء را بلعيد ، چون به تصوّر مىآيد كسى در جاده‌اى رهسپار است ، گويا او راه را لقمه كرده و بلعيده است ، تا برسد به آخر راه ، و يا به عكس ، راه او را مانند لقمه مىكند و مىبلعد ، و لذا « الْتَقَمَ » نيز مىگويند .\r\nحال چرا سراط ، صراط شده است ؟ در اين جا بد نيست به اين نكته اشاره شود كه قطعاً خداوند بى دليل قرآن را با لغت عرب نازل نكرده است ؛ يعنى ممكن بود ، مثلًا قرآن با فرانسه يا تركى نازل شود ، ولى لغت عرب اين لياقت و اين امتيار را داشت كه آن همه معانىِ غير محدود در همين قالب ادا شود . در كلمهء سراط « سين » از حروف مهموسة ، ( مخفيه ) است . در حالى كه « صاد » از حروف مجهوره است ، يعنى آشكار گفته مىشود . اساساً اين حرف صدادار است . قُرّاء مىگويند : صفير دارد . حال چون « ط » از حروف مستعليه است كه بايد با شدّت و استعلا ادا شود ، لذا سين با آن سازگار نيست ، زيرا مهموس است ، از اين رو سين را مبدّل به صاد كرده‌اند ، تا اين كه اين دو حرف همجنس باشند ، و لذا صراط را هم مىشود با صاد گفت ، و هم به اعتبار اصلش عمداً يا غير عمد با سين گفته مىشود .\r\nصراط ، يعنى جاده ، يك جاده‌اى كه غير مُلتوى ، يعنى بدون انحراف و كجى ، صاف و مستقيم است .\r\n\r\nتفسير آيه\r\nقلب انسان هميشه آمادهء انحراف است و خطرناك‌ترين انحرافى كه اساس بدبختى انسان مىباشد ، انحراف در عقيده است ؛ انحرافِ پايدارى كه انسان به آسانى از آن رهايى نمىيابد . قرآن كريم دربارهء كسى كه دينى و عقيده‌اى را اختيار كرده است مىفرمايد :\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n« كَذ لِكَ زَيَّنَّا لِكُلِّ امَّةٍ عَمَلَهُمْ » ؛ « 1 »\r\nبراى هر فرد يا امتى كه دين مخصوصى دارد ، ما آن را براى او تزيين كرده و جالب قرار داديم .\r\nقرآن كريم اين جمله را بعد از آن مىفرمايد كه شما حق نداريد صاحب هر مذهبى را علناً ناسزا گوييد .\r\n« وَلا تَسُبُّوا الَّذينَ يَدْعُونَ مِنْ دُونِ اللَّهِ فَيَسُبُّوا اللَّهَ عَدْوَاً بِغَيْرِ عِلْمٍ » ؛ « 2 »\r\nشما هرگز خدايان افرادى را كه غير خدا را پرستش مىكنند دشنام ندهيد ، زيرا ما همان مذهب باطل را براى آنها تزيين كرده‌ايم ، بنابراين ، انحراف در عقيده آن چنان راسخ مىشود كه شخص آماده است ، تا پاى جان در برابر آن فداكارى كند . ساده‌ترين مثال آنهايى هستند كه توسّط گروه‌هاى منحرف آن چنان شستشوى مغزى مىشدند كه حاضر بودند ، براى كشتن افراد مؤمن نارنجك را به بدن ببندند و خود را همراه او به قتل برسانند ، همان گونه كه مرحوم هاشمى نژاد اين چنين به دست منافقين به شهادت رسيد ، و لذا انسان بايد هميشه در نماز بگويد : « اهْدِنَا الصِّراطَ الْمُستَقيم » .\r\nدر قرآن دعايى از زبان اوالوالالباب است ؛ آنان كه صاحبان عقل و راسخان در علم‌اند ، يعنى آنهايى كه در علم و دانش قدمى استوار دارند ، به خدا عرض مىكنند :\r\n« رَبَّنا لاتُزِغْ قُلُوبَنا بَعْدَ إِذْ هَدَيْتَنا » ؛ « 3 »\r\nپروردگارا ! قلب‌هاى ما را منحرف مكن بعد از آن كه ما را هدايت كردى .\r\nحال اين سؤال اساسى مطرح مىشود كه منظور از صراط مستقيم چيست ؟ هدف ما در اين جا اين است كه ثابت كنيم مراد از « صراط مستقيم » امام معصوم عليه السلام است .\r\n\r\n\r\n","description":"","footnote":"\r\n( 1 ) . انعام ( 6 ) آيهء 108 . .\r\n( 2 ) . همان . .\r\n( 3 ) . آل عمران ( 3 ) آيهء 8 . .\r\n","page_name":" 126 ","page_number":126},
  {"content":"\r\n\r\n\r\nصراط مستقيم : امام معصوم عليهم السلام\r\nيكى از روش‌هاى جالب قرآن كريم اين است كه از مفاهيم كلّى پرهيز كرده و جزئيات را بيان مىكند . اگر قرآن مىفرمود : صراط مستقيم ، يعنى آن راهى كه داراى استقامت است ، راه آنهايى است كه ما بر آنها انعام كرديم ، كه نه از « مغضوبٌ عليهم » هستند ، و نه از « ضالّين » اين خود نوعى مفهوم كلّى بوده و كارگشا نبود ، روش قرآن اين است كه - ولو مع الواسطه - آن فرد يا مصداق را براى عنوان صراط مستقيم معرفى كند .\r\nگاهى اين گونه بيان شده است : « أَرْشِدْنا إِلى مَعْرِفَةِ الْإِمامِ ؛ پروردگارا ! ما را ارشاد و هدايت كن تا امام را بشناسيم » كه اين مسئله جزءِ عقيده و اصول دين ماست ، و گاهى نيز تجسّم عينى و خارجى صراط مستقيم ، عبارت از امام معصوم در هر عصر مىباشد .\r\nروايات متواتر چه از طريق عامه و چه از طريق ما وجود دارد كه ، منظور از صراط مستقيم ، امام معصوم عليه السلام است . در تفسير ثَعْلَبى و تفسيرهاى ديگر نيز از ابن عباس نقل شده ، كه مراد از صراط مستقيم امام است ، ما مواردى از اين روايات را نقل خواهيم كرد . ابتدا نشان مىدهيم كه نبودن امام چگونه سبب گمراهى و انحراف مىشود ، و بدون وجود او نمىتوان به صراط مستقيم راه يافت .\r\n\r\nانحراف به سبب نداشتن امام\r\nكتاب‌هاى زيادى دربارهء عقايد مختلف نوشته شده و به صورت فنّى مخصوص درآمده است ، و در اين زمينه افرادى مهارت يافته‌اند كه آنها را علماى ملل و نحل گويند ، كه در اديان مختلف كار كرده و كتاب نوشته‌اند .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nمعروف‌ترين كتابى كه در دسترس ماست كتاب ملل و نحل شهرستانى است .\r\nدر آن جا دربارهء اختلاف مسلمانان و فرقه‌هاى زيادى كه ايجاد شده به تفصيل بحث كرده است .\r\n\r\nانحراف در اصول\r\nاوّلين فرقه هايى كه بر مبناى اصول دين شكل گرفته ، و قرن‌ها چنان با هم اختلاف داشتند كه با يكديگر درگير شده و كار مسلمانان را به انحطاط كشاندند ، عبارتند از : اشاعره و معتزله ، آنان دربارهء اصول عقايد ، يعنى توحيد ، نبوت ، عدل ، معاد و امامت بحث مىكردند ، در ميان آنها افرادى پيدا شدند كه دربارهء اين مسائل كلّى از پيش خود قضاوت كردند . به عنوان مثال ، در كتاب بشارة الشيعهء مرحوم فيض مقايسه‌اى ميان نظرِ اماميه و ديدگاه اشاعره دربارهء صفات خدا دارد . اشاعره مىگويند : خدا صفاتى دارد و صفاتش زايد بر ذاتش است ، مثلًا خدا صفات حيات ، علم و قدرت دارد ، امّا نه اين كه اين صفات عين ذاتش باشد . در حالى كه به تعبير امام صادق عليه السلام خداوند - بما أنّه وجودٌ و بما أنّه ذات - « 1 » احدى است ، عالم است ، حى و قادر است ، نه اين كه « شيءٌ له العلم والقدرة » باشد .\r\nآن گاه فيض به سخن يكى از ائمهء اشاعره ( فخر رازى ) اشاره مىكند . فخر رازى اعتراف كرده است كه مشركان فقط يك شريك ، يا دو شريك براى ذات واجب الوجود قائل بودند ، امّا اصحاب ما ( اشاعره ) هشت شريك براى خدا قائلند ، آن هم شريك‌هاى ازلى ؛ يعنى مادامى كه ذات مقدّس احديّت بوده آنها نيز بوده‌اند .\r\nاشكال ديگر دربارهء جبر و اختيار است . اشاعره معتقدند : انسان در افعال خودش مجبور است و در اين باره بحث‌هاى زيادى مطرح است .\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 146 ( كتاب التوحيد ) . .\r\n","page_name":" 128 ","page_number":128},
  {"content":"\r\n\r\nما تنها اشاره به مثال‌هايى از اين انحراف‌ها و اختلاف‌ها كرديم ؛ تو خود حديث مفصّل بخوان از اين مجمل .\r\n\r\nانحراف در فروع\r\nصاحب حدائق رحمه الله آراى متضاربه را نقل مىكند ، سپس مىگويد :\r\nهر كسى از جا برخاست و به رأى خود متّكى بود و فتوا داد ، تا آن كه كار به رسوايى كشيد ؛ ناچار شدند اجتهاد را در چهار نفر منحصر كنند كه عبارتند از : ابوحنيفه ، مالك ، شافعى و احمد بن حنبل ، كه ديگر هيچ‌كس نتواند و جرأت نكند غير از رأى آنها را بگويد . « 1 » اين چهار نفر عقايدى دارند و فتواهاى عجيب و غريب داده‌اند كه برخى را يادآور مىشويم .\r\nحنبلىها معتقدند خدا جسم است ، و حتّى در روايات خود آورده‌اند كه خدا شب‌هاى جمعه بر الاغش سوار مىشود و مىآيد ، و لذا آنها پشت بامشان علف مىريختند ، تا اگر الاغ خدا آمد بى علف نباشد ! ! « 2 » ابن ابى الحديد از يك قاضى حنبلى نقل كرده و مىگويد : « او آدم ساده‌اى بود ، روزى بر منبر رفت و گفت : ايها الناس ! فاطمه دختر پيامبر بسيار مظلوم شده است ، و تظلمش را در روز قيامت نزد خدا خواهد آورد .\r\nآن‌ها معتقدند كه عرش ، يعنى تخت خدا در قيامت براى محاكمه برپا مىشود و خدا بر آن مىنشيند .\r\nقاضى حنبلى مىگويد : اوّلين كسى از اين امت كه براى تظلم مىآيد ، فاطمهء زهرا عليها السلام است در حالى كه پيراهن خون آلود فرزندش حسين بن على عليهما السلام را در دست دارد ، عرض مىكند : يا حكم و يا عدل ، بين من و آنها كه\r\n\r\n\r\n","description":"","footnote":"\r\n( 1 ) . حدائق ، كتاب النكاح . .\r\n( 2 ) . تبصرة العوام فى معرفة الأمام ، ص 79 . .\r\n","page_name":" 129 ","page_number":129},
  {"content":"\r\n\r\nظلم كرده‌اند قضاوت كن . خدا كه اين تظلم را شنيد مىگويد : اى دختر پيامبر ! اين قدر ناله و جزع مكن . لابد شنيده‌اى نمرود روزى مرا با تير زد ، تير به پاى من اصابت كرد و از آن روز تاكنون پايم مجروح است ، ولى هيچ‌گاه ناله نكرده‌ام ، آيا تاكنون شنيده‌اى كه من جزع كنم ؟ پس تو هم ناله مكن . « 1 » شايد سؤال شود ، آنها كه پاى منبر بودند چرا اعتراض نكردند ؟ مىگويم : مسلّماً آنها نيز از سنخ گوينده بودند .\r\n\r\nتعديل انحراف\r\nدر هر حال اين گونه هذيان‌ها و انحراف‌ها وقتى پيش مىآيد كه تمام افراد با افكار و بينشهاى مختلف وارد شده و هيچ تعديل كننده‌اى نباشد ، ولذا در نهايهء ابن اثير روايت شده است كه پيامبر صلى الله عليه و آله و سلم فرمود :\r\nلايَزالُ في كُلِّ قَرْنٍ عُدُولٌ مِنْ أَهْلَ بَيْتي يَنْفَوْنَ عَنِ الدّينِ تَحْريفَ الْغالِينَ ؛ « 2 »\r\nهميشه و در هر قرن افراد عادلى از اهل بيت من كه حقايق را مىفهمند خواهند آمد ، تا از دين تحريف غاليان را بزدايند .\r\nبنابراين ، وقتى كه دين و عقيده به دست بشر متعارف بيفتد ، و او بخواهد با افكار معمولى خود قضاوت كند آن گونه مىشود كه ديديم . و لذا در صحيفه سجاديه ، عرض مىكند :\r\nاللَّهُمَّ ؛ إِنَّكَ أَيَّدْتَ دينَكَ في كُلِّ أَوانٍ بِإِمامٍ أَقَمْتَهُ عَلَماً لِعِبادِكَ ؛\r\nخدايا ! تو در هر عصرى دينت را با امامى كه براى بندگانت عَلَم و نشانه توست كمك كردى .\r\nامّا چگونه ؟ نه اين كه او را به فكر خودش واگذار كردى تا از پيش خود رأى داده و استنباط كند ، بلكه ! « بَعْدَ أَنْ وَصَلْتَ حَبْلَهُ بِحَبْلِكَ » « 3 » بعد از آن كه\r\n\r\n\r\n","description":"","footnote":"\r\n( 1 ) . ابن ابى الحديد ، شرح نهج‌البلاغه ، ج 3 ، ص 226 . .\r\n( 2 ) . نهايه ، مادهء خلف . .\r\n( 3 ) . صحيفه سجاديه ، دعاى 47 . .\r\n","page_name":" 130 ","page_number":130},
  {"content":"\r\n\r\nريسمان و كيان وجود او را به ريسمان خود متّصل كردى و با درياى معرفت خويش ارتباط دادى . علمش از نوع علوم معمولى بشر نيست ، علم او استنباطى نيست . پس از آن كه او را اين‌گونه به ريسمان خود متّصل كردى ، او را امام قراردادى ، اكنون او مىتواند صراط مستقيم را بشناسد و مردم را نيز هدايت كند .\r\n\r\nاشكال\r\nدر اين جا ممكن است به ذهن خطور كند كه خداى متعال قرآن را فرستاده و آن را نور قرار داده است :\r\n« ما كُنْتَ تَدْرِى مَا الكِتابُ وَلا الْايمانُ وَلكِنْ جَعَلْناهُ نُوراً » . « 1 »\r\nما قرآن را نور قرار داديم ، قرآن كتاب هدايت و جداكنندهء حق و باطل است ، پس قرآن در ميان مسلمانان است . و ما معتقديم كه قرآن هيچ گاه تحريف نشد و همان گونه كه نازل گرديده بدون كم و زياد به دست ما رسيده است . خدا به پيامبر وعده داده كه :\r\n« إِنَّا نَحْنُ نَزَّلْنا الذِّكْرَ وَ إِنَّا لَهُ لَحافِظُونَ » ؛ « 2 »\r\nما « ذكر » را نازل كرديم و آن را حفظ خواهيم كرد .\r\nعلاوه بر اين ، خود قرآن اصرار مىكند كه :\r\n« كِتابٌ أَنْزَلْناهُ إِلَيْكَ مُبارَكٌ لِيَدَّبَّرُوا آياتِهِ » ؛ « 3 »\r\nاين كتاب را فرو فرستاديم به تو ، اى پيامبر تا تدبّر كنند در آياتش .\r\nپس با بودن چنين قرآن كاملى چه نيازى به امام داريم ، اگر بنا باشد كه امامى نيز باشد ، پس قرآن ناقص است و نمىشود به آن تمسّك كرد .\r\n\r\nجواب\r\n\r\n\r\n","description":"","footnote":"\r\n( 1 ) . شورى ( 42 ) آيهء 52 . .\r\n( 2 ) . حجر ( 15 ) آيهء 9 . .\r\n( 3 ) . ص ( 38 ) آيهء 29 . .\r\n","page_name":" 131 ","page_number":131},
  {"content":"\r\n\r\nپاسخ اين اشكال را با استفاده از روايات مىدهيم . امام على عليه السلام خطاب به ابن‌عباس مىفرمايد :\r\nوَلاتُخاصِمْهُمْ بِالْقُرْآنِ فَإنَّ الْقُرْآنَ حَمَّالٌ ذُو وُجُوهٍ . « 1 »\r\nتو كه مىروى با خوارج مباحثه كنى مبادا با قرآن مباحثه كنى ! استشهاد به قرآن مكن ، زيرا قرآن داراى چند وجه است . هر كس مىتواند طبق رأى خودش آن را تفسير كند .\r\nروايت ديگرى در كافى است كه : « يكى از روات بزرگ به نام منصور بن حازم نزد امام صادق عليه السلام شرفياب مىشود و عرض مىكند : يابن رسول اللَّه ! من با آنها مصادف شدم و گفتم : بايد در هر عصرى حجت بر مردم تمام شود ، رسول اللَّه حجت خدا بود ، حال كه ايشان از ميان ما رفته است حجت خدا كيست ؟\r\nگفتند : قرآن ، گفتم : مرجئى ، قدرى و زنديق همگى به قرآن استدلال مىكنند ، به گونه‌اى كه ديگران را مغلوب مىكنند ، پس قرآن به تنهايى نمىتواند حجت باشد ، مگر با داشتن يك قيّم » . « 2 » مرجئه ، مذهبى است كه معاويه درست كرده است خلاصه مذهب مرجئه اين است كه اگر ايمان داشته باشى هر معصيتى را مرتكب شوى ضررى ندارد ( لايضرّ مع الإيمان معصية ) هيچ عمل يا فسقى ، اگر در نهايت درجه فضاحت نيز باشد ، به ايمان ضررى نمىرساند . اين را معاويه به اطرافيانش تعليم داد ؛ زيرا مىخواست از طرفى اميرالمؤمنين شود و از سوى ديگر ، هر كارى بخواهد انجام دهد . و لذا در عقيده مسلمانان تصّرف كرد . او نماز جمعه را چهارشنبه خواند و اهل شام هيچ نگفتند . « 3 » اين است مذهب مرجئه و آنها نيز از قرآن استدلال كردند .\r\nهمچنين قدريّه نيز از قرآن استدلال كرده‌اند . قدريه را ملل و نحل معنا\r\n\r\n\r\n","description":"","footnote":"\r\n( 1 ) . نهج البلاغه ، نامه 77 ( فيض الاسلام ) . .\r\n( 2 ) . اصول كافى ، ج 1 ، ص 314 ، كتاب الحجّه . .\r\n( 3 ) . مسعودى ، مروج الذهب ، ج 2 ، ص 72 . .\r\n","page_name":" 132 ","page_number":132},
  {"content":"\r\n\r\nكرده است . قدريّه هم به مفوّضه گفته مىشود ، هم به جبريّه . مفوّضه آنهايى هستند كه مىگويند : پس از آن كه خدا انسان را خلق كرد خود كنار رفت و بشر صد در صد اختيار كار خويش را در دست گرفت . امّا جبرىها معتقدند : انسان هيچ اراده و اختيارى از خود ندارد ، هر چه مىكند تنها با ارادهء خداست ، خير باشد يا شر ؛ ولى امام صادق عليه السلام هر دو را رد كرده ، مىفرمايد :\r\nلاجَبْرَ وَلا تَفْويضَ بَلْ أَمْرٌ بَيْنَ الْأَمْرَيْنِ ؛ « 1 »\r\nنه جبر است و نه تفويض ، بلكه امرى است بين اين دو امر .\r\nجبرىها به اين آيهء قرآن استدلال كردند كه :\r\n« يُضِلُّ مَنْ يَشاءُ وَيَهْدى مَنْ يَشاءُ » ؛ « 2 »\r\nخداست كه هدايت مىكند و اوست كه گمراه مىسازد .\r\nبراى جبرى چه چيزى بهتر از اين استدلال . البتّه آنها به ظاهر آيه نگاه كرده و در آن تأمل نمىكنند . خوارج نهروان نيز به قرآن استدلال كرده‌اند . بنابراين ، همان كتابى كه براى رفع اختلاف‌ها آمده خود منشأ اختلاف مىشود . پس به طور كلّى قرآن به تنهايى حجت نيست .\r\nمنصور بن حازم ادامه مىدهد : « من از شما سؤال مىكنم : آيا نبايد كسى باشد كه قرآن را كاملًا بداند تا بتواند قيّم قرآن شود ؟ حال بگوييد قيّم قرآن كيست ؟ فرمودند : عبداللَّه بن مسعود قرآن را مىداند . منصور گفت : آيا عبداللَّه بن مسعود همهء قرآن را مىدانست ؟ فرمودند : خير . گفت : من نيافتم كسى كه دربارهء او بگويند تمام قرآن را مىداند ، غير از على عليه السلام ؛ پس على عليه السلام قيّم قرآن و حجّت بر مردم بود .\r\nقرآن يك قيّم مىخواهد كه معناى واقعى آن را بداند ، همان گونه كه خداى متعال اراده كرده است ، و از روى همان معنا كه جاى اختلاف در آن نيست\r\n\r\n\r\n","description":"","footnote":"\r\n( 1 ) . تحف العقول ، ص 460 . .\r\n( 2 ) . نحل ( 16 ) آيهء 93 . .\r\n","page_name":" 133 ","page_number":133},
  {"content":"\r\n\r\nتفسير كند ، آيا عبداللَّه بن مسعود كه در بسيارى موارد نمىدانست و مىپرسيد ، آيا او بهتر است يا آن كه مىگفت : من عالم به قرآنم ، مىدانم كى نازل شده است ؛ شب نازل شده يا روز ، در سفر يا در حضر ، همهء قرآن را من مىدانم ؟ آن بزرگوار كسى غير از وجود مبارك على عليه السلام نبود .\r\nپس قرآن قيّم و امام مىخواهد ، صراط مستقيمى مىخواهد كه بر طبق رأى خود تفسير نكند ، بلكه واقعيّت را بداند و بر اساس آن تفسير نمايد . پس صراط مستقيمى كه قرآن مىگويد ، همان هدايت خاصّى است كه از ناحيهء امام معصوم به ما مىرسد .\r\n\r\nاشكال ديگر\r\nممكن است سؤال شود ، شما مىگوييد : عامّه در اصول و فروع اختلاف كردند مگر شما اختلاف نداريد ؟\r\nما نيز اختلاف داريم ، بين مجتهدان ، فرقه‌اى در فروع افراط كرده‌اند ، مىگويند : نبايد از اخبارى كه رسيده است حكمى را استنباط كنيم ، بلكه همان گونه كه روايت گفته است حرف به حرف بايد انجام دهيم . به عنوان مثال ، مىگويند : چون مستحب است شهادتين را بر كفن بنويسند ، امام صادق عليه السلام وقتى كه اسماعيل فرزند ايشان فوت كرد بركفن او نوشت : « إسماعيل يَشهَد أن لا إله إلّا اللَّه ؛ اسماعيل شهادت مىدهد كه : لا إله إلّا اللَّه . » حال اگر متوفّا هر اسمى داشت اخبارىها مىگويند : « بنويس : إسماعيل يشهد أن لا إله إلّا اللَّه » . « 1 »\r\n\r\nجواب\r\nچرا چنين اشتباه و اختلافى پيش مىآيد ؟ زيرا امامى در دسترس نيست كه رفع اختلاف كند ، و به امثال اخبارىها بفهماند كه اين افراط درست نيست و لذا در دعاهايى كه براى حضرت ولى عصر 7 داريم ؛ مانند دعاى افتتاح آمده است :\r\n\r\n\r\n","description":"","footnote":"\r\n( 1 ) . فروع كافى ، ج 7 ، ص 404 ، ح 7 . .\r\n","page_name":" 134 ","page_number":134},
  {"content":"\r\n\r\nوَاهْدِنا بِهِ لِما اخْتُلِفَ فِيِه مِنَ الْحَقِّ بِإِذْنِكَ ؛\r\nپروردگارا ! به وسيلهء نور اين بزرگوار ما را هدايت كن به راه حقى كه همه در تعقيب آن هستند و نتوانسته‌اند برسند .\r\n\r\nتحيّر علما به دليل نداشتن امام\r\nاز آنچه گذشت نتيجه مىگيريم : مادامى كه امام در ميان نباشد ، هر اندازه انسان مغز متفكّر و بينش داشته باشد ، نمىتواند به حق برسد . دو نمونه از بزرگان علماى عامّه را مثال مىزنيم :\r\n\r\n1 . فخر رازى\r\nدر ميان علماى عامه كمتر كسى در سطح فخر رازى ديده مىشود ، او در دانش‌هاى مختلف يد طولايى داشته و همگى به دانش او اعتراف مىكنند ، فخر رازى ، معاصر محى الدّين عربى است . مرحوم حاج شيخ عباس قمى در الكنى والالقاب مىنويسد :\r\nمحى الدين نامه‌اى به فخر رازى نوشته مىگويد : تو اين همه عمر را صرف كردى و آخر كار اين گونه گفتى كه ، ما عمر را صرف در قيل و قال كرديم ، پس تو متوجّه شده‌اى اين علومى كه در دسترس دارى هيچ فايده‌اى ندارد ، حتّى يك ثقه‌اى از دوستان تو نزد من آمد و گفت : تو را ديده‌اند در صحن منزلت نشسته زار زار گريه مىكردى ، يكى از مريدان از شما سبب گريه‌ات را پرسيد ، در جواب گفته‌اى : سى سال بود ، من معتقد به يك مسئله بودم ، الآن دانستم كه آن مطلب غلط است ، حال از كجا بدانم آنچه بدان يقين دارم واقعاً حق است ؟ شايد بعد از چند سال نادرستى آن معلوم گردد . آن گاه محى الدّين مىگويد : اين ارزش علم توست ، بنابراين ، چنين علومى فايده‌اى ندارد . « 1 »\r\n\r\n\r\n","description":"","footnote":"\r\n( 1 ) . شيخ عباس قمى ، الكنى و الألقاب ، ج 3 ، ص 492 . .\r\n","page_name":" 135 ","page_number":135},
  {"content":"\r\n\r\nبسيارى شنيده‌اند كه گفته مىشود : « بيهوده سخن به اين درازى » . اين در واقع دومين مصراع از اين بيت است :\r\n تفسير كبير فخر رازى * بيهوده سخن به اين درازى \r\nخودشان مىگويند : همه چيز در آن است جز تفسير حقيقى كلام خدا ، اين است ارزش علم ! ، پس ديديم كه حتّى اگر فخر رازى هم ميان جمعيّت باشد ، مفسّر هم باشد ، به مصاف شيخ‌الرئيس برود و همهء علوم را بداند ، باز كفايت نمىكند .\r\n\r\n2 . غزالى\r\nغزالى از مشاهير علما است ، ايشان به قدرى داناست كه صدرالمتألهينِ با آن عظمت وقتى در كتاب مفاتيح الغيب خويش مىخواهد ، از غزالى سخنى نقل كند ، سه سطر ورق بزرگ براى او عناوين نوشته كه من گمان نمىكنم هيچ عوام نسبتاً فاضلى به يك مرجع محبوبش چنين عناوينى بدهد . مثلًا يك عبارتش چنين است :\r\nو له المعجزة الموسويّة فى إحياء علوم الدين ، و له النفس العيسويّة .\r\nغزالى كتابى دارد به نام احياء علوم الدين كه صدر المتألهين مىگويد : غزالى داراى معجزهء موسوى است ، يعنى كتاب او مانند عصاى حضرت موسى عليه السلام است .\r\nخلاصه غزالى دانشمندى فوق العاده و نويسنده‌اى با ارزش است ، در نگارش سبكى مخصوص به خود دارد ، سبكى عجيب و معجزه آسا ، و بر اين اساس قطعاً آن كتابى كه به او نسبت داده مىشود و مىگويند : اين كتاب نشان مىدهد كه او شيعه شده است ، از آن او نيست . « 1 » شيخ بهايى در كشكول مىگويد :\r\nهر يك از علماى اسلام در يك جهت متخّصص و معروف شده و تخصّص\r\n\r\n\r\n","description":"","footnote":"\r\n( 1 ) . كشكول بهايى ، ج 2 ، ص 246 . .\r\n","page_name":" 136 ","page_number":136},
  {"content":"\r\n\r\nغزالى در جمع بين معقول و منقول است .\r\nدر اين زمينه كسى به پاى غزالى نمىرسد ، غزالى وقتى متوجّه اختلافات فراوان مىشود ، در اواخر عمرش كتابى مىنويسد به نام « المنقذ من الضلال ؛ آنچه انسان را از گمراهى نجات مىدهد » . در آن كتاب مىگويد :\r\nمن بالأخره يقين كردم كه غير از آن راهى كه صوفيان انتخاب كرده‌اند راه ديگرى نيست ، بايد آن راه را رفت ، من بعد از تفحّص در إلهيّات متوجّه شدم كه در علم خداشناسى بسيارى راه غلط رفته‌اند ، آن گونه كه در منطق شرايط برهان را گفته و نتوانسته‌اند از عهدهء آن برآيند ، و لذا اختلاف زيادى ميان فلاسفه پديد آمده است ، در علم خداشناسى نيز شانزده قول وجود دارد .\r\nسپس غزالى مىافزايد :\r\nوقتى من از تحصيل فلسفه فارغ شدم ، دانستم كه فلسفه نيز ارزشى ندارد ، و عقل هم در شناخت كليه مسائل داراى استقلال نبوده و هيچ پرده‌اى را نمىتواند كنار بزند ، . . . و من ديدم چاره‌اى جز رياضت ندارم . « 1 » هرچند غزالى در زمان خود داراى رياستى بلامنازع بوده است .\r\nدر كتاب رسائل الأنام في فضائل حجة الإسلام تأليف خواجه نظام‌الملك آمده است كه غزالى بعد از آن گم شد ، با وجود تمام آن تجليل‌ها و تمام آن عالمانى كه پاى منبر او مىنشستند ، غزالى خود مىگويد : « رفتم به رياضت و مدّت ده سال رياضت كشيدم و در اين خلوت‌ها چيزهايى را ديدم كه بازگو كردن آنها براى كسانى كه اهلش نيستند ميسّر نيست ، و آنچه مىتوانم بگويم اين است كه من يقين كردم ، در ميان مذاهب متفرقه‌اى كه در ملّت اسلام وجود دارد ، فقط صوفيان هستند كه راه حق را پيدا كرده‌اند و سيرهء آنها بهترين سيره است » ! !\r\n\r\n\r\n","description":"","footnote":"\r\n( 1 ) . المنقذ من الضلال ، ص 23 . .\r\n","page_name":" 137 ","page_number":137},
  {"content":"\r\n\r\nاين است كه مىگوييم اگر امام نباشد ، غزالىها هم ارزش ندارند ، غزالى بعد از رياضت‌هاى علمى و عملى نتيجه مىگيرد كه صراط مستقيم راه صوفيه است ، و روى اين عقيده ايستاد .\r\nغزالى در كتاب احياء العلوم دربارهء فرق طريق صوفيه و روش اهل علم در كشف حق سخن به ميان آورده مىگويد : آنهايى كه مىگويند « برويد دنبال علم » و براى كشف شهود ارزش زيادى قائل نيستند ، آنها نيز انكار نكرده‌اند كه مىتوان از راه رياضت به حقايق دسترسى پيدا كرد ، ولى با اين وسيله كمتر مىتوان به حقيقت رسيد ، اين رأى اهل فكر و نظر است ، در صورتى كه مىبينيم انبيا و اوليا در جايى درس نخوانده بودند ، و بهتر از هركسى به حقايق رسيده‌اند ، بنابراين ، راه صوفيه درست بوده ، و در بعضى مواقع حقيقت را تنها با راه آنها مىتوان كشف كرد ، هرچند صاحبان فكر ، يعنى آنهايى كه درس مىخوانند و در راه علم زحمت مىكشند معتقدند كه فهميدن حقايق از راه رياضت ، كار بسيار مشكلى است .\r\nبنابراين ، غزالى اين واقعيت را دريافته است كه تنها از راه علم و فكر و انديشه نمىتوان به حقايق مسلّم رسيد ، بلكه بايد حقايق را از راه ديگرى به دست آورد ، ولى چون امام را نمىشناسد ، به روش صوفيه روى آورده است .\r\nهمان گونه كه محى الدين به فخر رازى نوشت كه نزد ما بيا و طريق ما را درست بفهم ، تا حقايق براى تو كشف شود .\r\n غلام همت آنم كه زير چرخ كبود * زآنچه رنگ تعلّق پذيرد آزاد است « 1 » \r\nغزالى مىگويد : كندن اين رنگ تعلق به طور كلى امكان ندارد ، زيرا انسان ، مال ، فرزند ، همسر و منزل خود را دوست دارد . او مىگويد : هنگامى كه مجاهدت مىكنى و رياضت مىكشى مزاجت از بين مىرود و اعتدال را از\r\n\r\n\r\n","description":"","footnote":"\r\n( 1 ) . ديوان حافظ ، ص 24 .\r\n","page_name":" 138 ","page_number":138},
  {"content":"\r\n\r\nدست مىدهى و عقلت نيز به هم مىخورد و بدن مريض مىشود .\r\nخلاصه ، اين فخر رازى و آن محى الدين عربى ، آن هم غزالى و همچنين مولوى و امثال او ، به قدرى گمراهند كه ضلالتشان از عميق‌ترين ضلالت‌هاست ، اينها كه هم در علم و هم در رياضت تلاش كرده‌اند ، گاهى هذيان‌هاى عجيبى مىگويند و تعريف‌هاى فراوانى از دشمنان خدا ، مانند طلحه ، زبير و معاويه مىكنند .\r\nخواجه نصيرالدين طوسى مىگويد : « وَأَمّا مَنْ حارَبَ عَلِيّاً كَفَرَ ؛ آنان كه با على جنگيدند فاسق نيستند ، بلكه كافرند . »\r\nاز آنچه گفته شد چنين نتيجه مىگيريم كه تنها در اثر رياضت و بدون شناخت امام ، انسان به درجهء امثال طلحه ، زبير و معاويه مىرسد . بنابراين ، غير از تمسّك به امام معصوم هيچ گاه به صراط مستقيم راه نخواهيم يافت .\r\n\r\nصراط مستقيم در روايات\r\nاكنون مىپردازيم به چند مورد از رواياتى كه ائمهء اطهار عليهم السلام صراط مستقيم را به امام معصوم تفسير فرموده‌اند :\r\n1 . على بن ابراهيم قمى « 1 » در تفسير خود نقل مىكند :\r\nعن أبي عبداللَّه عليه السلام قال : وَاللَّهِ ، نَحْنُ الصِّراطُ الْمُسْتَقيمُ ؛ « 2 »\r\n\r\n\r\n","description":"","footnote":"\r\n( 1 ) . على بن ابراهيم قمى يكى از علماى بزرگ قرن چهارم در قم مىباشد . و از آنانى است كه حامل حديث بوده‌اند ، او در اواخر زمان حضرت عسكرى عليه السلام مىزيسته و غيبت صغرى را نيز درك كرده است . تفسير قمى يك تفسير بوده و روايات آن نيز بسيار معتبر است . ايشان تضمين كرده است تمام كسانى كه در اين كتاب از آنها روايت مىكند ، ثقه هستند ، ( مورد اطمينان ) آيت اللَّه العظمى خوئى - رضوان الله عليه - در معجم رجال شيعه مىفرمايد : « هر كس در طريق روايات على بن ابراهيم در تفسيرش واقع شد ، ثقه است » . .\r\n( 2 ) . تفسير قمى ، ج 1 ، ص 29 . .\r\n","page_name":" 139 ","page_number":139},
  {"content":"\r\n\r\nامام صادق عليه السلام فرمود : به خدا سوگند ! ماييم صراط مستقيم ، ( ما تجسّم صراط مستقيم و واقعيت راه راست هستيم ) .\r\n2 . محمد بن على بن بابويه « 1 » در كتاب معانى الأخبار به نقل از ابوحمزه ثمالى « 2 » از امام زين العابدين عليه السلام روايت مىكند كه فرمود :\r\nنَحْنُ أَبْوابُ اللَّهِ وَنَحْنُ الصِّراطُ الْمُسْتقَيمُ ؛ « 3 »\r\nماييم درهاى خدا و ماييم صراط مستقيم .\r\nيعنى عمل هر عابدو مرتاضى ولو به هر درجه‌اى از مكاشفه رسيده باشد ، تا از اين در وارد نشود ، هيچ ارزشى ندارد .\r\n3 . صاحب بصائر الدرجات به روايت بُرَيد بن معاويه عجلى - كه از اصحاب بزرگ امام صادق عليه السلام است - از ايشان نقل كرده است كه فرمود :\r\nنَحْنُ الْامَّةُ الْوَسَطُ وَنَحْنُ شُهَداءُ اللَّهِ عَلَى خَلْقِهِ ؛ « 4 »\r\nماييم امّت وسط ، و ماييم شهادت دهندگان خداوند بر خلق خود . « 5 » خلاصه ، ائمهء اطهار عليهم السلام خود را مصداق و تجسّم عينى « صراط مستقيم » معرفى مىفرمايند .\r\n\r\nاستدلال قرآنى\r\nامّا دليل قرآنى بر اين كه صراط مستقيم ، امام معصوم است :\r\nوقتى كه قبلهء مسلمين از بيت المقدس به سوى كعبه تغيير يافت ، عده‌اى از\r\n\r\n\r\n","description":"","footnote":"\r\n( 1 ) . محمد بن على بن بابويه معروف به صدوق صاحب كتاب من لا يحضره الفقيه است و قبرشريفش بين رى و تهران است . .\r\n( 2 ) . ابوحمزهء ثابت بن دينار از رجال على بن الحسين عليه السلام است كه دعاى ابوحمزهء ثمالى نيز به نام ايشان است . .\r\n( 3 ) . معانى الاخبار ، ص 35 . .\r\n( 4 ) . صفّار ، بصائر الدرجات ، ص 85 . .\r\n( 5 ) . توضيح مفهوم « امت وسط » خواهد آمد . .\r\n","page_name":" 140 ","page_number":140},
  {"content":"\r\n\r\nجمله يهود نسبت به اين مسئله اعتراض كردند . آيه شريفه‌اى در جواب آنها نازل شده مىفرمايد :\r\n« سَيَقُولُ السُّفَهاءُ مِنَ النَّاسِ ما وَلّاهُمْ عَنْ قِبْلَتِهِمُ الَّتي كانُوا عَلَيْها قُلْ لِلَّهِ المشْرِقُ وَالْمَغْرِبُ يَهْدى مَنْ يَشاءُ إِلى صِراطٍ مُسْتَقيمٍ » ؛ « 1 »\r\nسفيهانى از مردم خواهند گفت : چه چيزى آنها را از قبله‌اى كه به طرف آن بودند منحرف كرد ؟ به آنها بگو : مشرق و مغرب از آن خداست ، هر كسى را كه حكمتش تعلّق بگيرد ، به سوى صراط مستقيم هدايت مىكند .\r\nدر آيهء شريفه نكته‌اى جالب و قابل توجه است و آن اين كه مىفرمايد :\r\nآنهايى كه اعتراض مىكنند سفيه هستند ، از روى حكمت و منطق سخن نمىگويند ، اعتراض‌هاى سفيهانه‌اى دارند ، مىگويند : چه چيزى آنها را از بيت المقدس گرداند ، قبله‌اى كه چند ماه به طرف آن نماز مىخواندند . حال چرا اين اشكال سفيهانه است ؟\r\nاگر كسى مالك جايى باشد ، آن هم مالكيّت حقيقى ، نه مالكيّت اعتبارى ؛ مثل مالكيت انسان ، و خود نيز در غايت حكمت باشد ، هيچ كار عبث و بيهوده نمىكند ، حال اگر او تصرّفى در ملك خويش كرد ، آيا ما حق داريم در صورتى كه ندانيم فلسفهء كار او چيست ، اعتراض كنيم كه چرا اين گونه عمل كرده است ؟ قطعاً ما چنين حقّى نداريم ، مىفرمايد : اى پيامبر ! به آنها بگو ، مالك حقيقى زمين و تمام موجودات روى آن ، ذات مقدّس احديّت است ، هم مشرق از آن اوست ، هم مغرب ، و خداوند از روى حكمت عمل مىكند ، اگر حكمت و مشيّت الهى به كسى تعلّق گرفت ، او را به صراط مستقيم هدايت مىكند ، خداوند متعال مىفرمايد : من معيّن كردم كه از طرف مشرق برگرديد ، زيرا حكمت ايجاب مىكند كه من در ملك خود دستور دهم شما به سويى نماز بخوانيد كه عين صراط مستقيم است .\r\n\r\n\r\n","description":"","footnote":"\r\n( 1 ) . بقره ( 2 ) آيهء 142 . .\r\n","page_name":" 141 ","page_number":141},
  {"content":"\r\n\r\nمولاى متقيّآن على عليه السلام مىفرمايد :\r\nالْيَمينُ وَالشِّمالُ مَضَلَّةٌ وَالطَّريقُ الْوُسطى هِيَ الْجادَّةُ ؛ « 1 »\r\nهم راست گمراهى است ، هم چپ ؛ هم افراط كردن گمراهى است ، هم تفريط كردن ، و صراط مستقيم كه جادهء حقيقى باشد ، در وسط اين دو واقع است ، نه انحراف به طرف راست دارد و نه به چپ ، پس سخن خداوند اين است : من شعار ، توجّه و قبلهء شما را به جهتى قرار دادم كه صراط مستقيم است ، و صراط مستقيم همان راه وسط است ، كه بين مشرق و مغرب واقع شده است ، شعار شما در همه جا دور از افراط و تفريط است ، عقل نيز اين را مىگويد كه در همه چيز حدّ وسط مطلوب است . در آيهء بعد مىفرمايد :\r\n« وَكَذ لِكَ جَعَلْناكُمْ امَّةً وَسَطاً لِتَكُونُوا شُهَداءَ عَلَى النَّاسِ » ؛ « 2 »\r\nشما را نيز مانند قبله‌تان حدّ وسط قرار داديم تا شاهد بر مردم باشيد .\r\nپس همان گونه كه صراط مستقيم مساوى است با حدّ وسط ، شما خودتان نيز در حدّ وسط هستيد ، همهء امورتان روى ميزان و اعتدال است ، در اين جا كلمهء « ذلك » كه اسم اشاره است ، اشاره به همان مسئلهء قبله است ، يعنى همان‌گونه كه قبله‌تان در حدّ وسط است ، خودتان نيز امّت وسط هستيد . نه افراط يهودىها را داريد ، نه تفريط نصارا را ، بلكه مىتوانيد مراقب ديگران نيز باشيد ، مثلًا اگر من در يك جاده در وسط راه حركت كنم ، مىتوانم هر كس كه به طرف راست يا چپ جاده منحرف شده ، و از صراط مستقيم خارج شود ، به او بگويم ، تو كه به راست يا به چپ مىروى ، به مقصد نخواهى رسيد ؛ « اين ره كه تو مىروى به تركستان است » پس من بر او رقابت مىكنم . « 3 » بنابراين ، خداوند شما را مراقب امّت‌ها قرار داده تا لغزش نكنند و به طرف راست و چپ منحرف نشوند .\r\n\r\n\r\n","description":"","footnote":"\r\n( 1 ) . نهج البلاغه ، خطبهء 16 . .\r\n( 2 ) . بقره ( 2 ) آيهء 143 . .\r\n( 3 ) . در ادامهء بحث بيان خواهيم كرد كه « شهيد » به معناى رقيب ونگهبان است . .\r\n","page_name":" 142 ","page_number":142},
  {"content":"\r\n\r\nآيا شما مىتوانيد حدّ وسط امور را تشخيص دهيد ؟ اين تشخيص بسيار مشكل و از قدرت انسان‌هاى عادى خارج است . وسط براى هر چيز امرى نسبى است ، مثلًا كسى كه جسمى توانا و ورزشكار دارد ، اگر با فردى كه بدنش نحيف يا متوسّط است سر يك سفره بنشيند و در آن جا كسى بگويد : در غذا مراعات حدّ وسط كنيد ، آيا حدّ وسط اين دو نفر يكى است ، قطعاً چنين نيست ، پس به دست آوردن حدّ وسط در امور مختلف آسان نيست .\r\nلذا در ادامهء اين آيهء شريفه مىفرمايد :\r\n« وَيَكُونَ الرَّسُولُ عَلَيْكُمْ شَهِيداً » ؛ « 1 »\r\nو رسول بر شما شاهد مىباشد .\r\nيعنى شما بايد بر هر امتى رقيب و نگهبان باشيد ، ولى به شرط آن كه خود شما تحت رقابت و نگهبانى رسول باشيد ، زيرا حدّ وسط را فقط رسول مىتواند بداند ، و چون آيه اطلاق داشت و قيدى در كلام نيامده است و مولى در مقام بيان بود ، پس شما بايد در تمام زمان‌ها ، تحت رقابت رسول خدا صلى الله عليه و آله و سلم ، بر تمام امت‌ها تا روز قيامت رقيب باشيد ، شما بايد در تمام ادوار ، حاكم و زمامدار عالم بوده و رسول زمامدار شما باشد ، ولى رسول در بين ما نيست ، پس اگر امام معصومى معيّن شده از سوى خدا در ميان ما نباشد - كه به جاى رسول رقيب و حدّ وسط باشد - اين آيه تفسير نمىشد . اكنون كه رسول نيست ، آيا امت اسلامى از امت وسط بودن افتاده است ؟ قطعاً چنين نيست ، پس بايد به عنوان جانشين رسول يك نفر از نژاد خودش باشد ، كه مانند خود او بفهمد ، مسائل را درك كند و قضاوت نمايد .\r\nاين است كه رسول اكرم صلى الله عليه و آله و سلم در روايات متعدّد و متواتر ، دربارهء ائمه مىگويد : اينان ذريهء من هستند و سپس آنان را نام برده مىفرمايد :\r\n\r\n\r\n","description":"","footnote":"\r\n( 1 ) . بقره ( 2 ) آيهء 143 . .\r\n","page_name":" 143 ","page_number":143},
  {"content":"\r\n\r\nاللَّهُمْ ارْزُقهُمْ فَهْمي وَعِلْمي ؛ « 1 »\r\nخدايا ! به آنها سنخ فهم و حكمت مرا عطا كن .\r\nپس آن كه مىخواهد جانشين رسول خدا باشد و دنيا را اداره كند ، بايد اولًا خود حدّ وسط باشد ؛ ثانياً ، از آن نسل و نژاد برتر باشد ، كه بتواند حدّ وسط را درك نموده و مسائل را به مردم بگويد . پس صراط مستقيم ؛ يعنى حدّ وسط ، حدّ وسط نيز مساوى با رسول است و رسول هم وقتى نباشد امام جانشين اوست . پس صراط مستقيم مساوى با امام است . بنابراين ، مىتوان از آيه بر درستى سخن امام استدلال نمود كه مىفرمايد :\r\nنَحْنُ وَاللَّهِ ؛ الصِّراطُ الْمُسْتَقيمُ ؛\r\nبه خدا سوگند ! صراط مستقيم ماييم .\r\nيك نكته در اين استدلال قرآنى باقى ماند و آن اين است كه چرا شهيد را در آيهء مورد بحث به معناى رقيب گرفتيم ، در سورهء مباركهء مائده دربارهء اين كه مسيحىها مىگويند :\r\nحضرت عيسى خداست ، خداوند خطاب به عيسى مىفرمايد :\r\n« إِذْ قالَ اللَّهُ يا عيسَى ابْنَ مَرْيَمَ أأنْتَ قُلْتَ لِلنَّاسِ اتَّخِذُونى وَأُمّى الهَيْنِ مِنْ دُونِ اللَّهِ قالَ سُبْحانَكَ ما يَكُونُ لى أَنْ اقُولَ ما لَيْسَ لى بِحَقٍّ ، إِنْ كُنْتُ قُلْتُهُ فَقَدْ عَلِمْتَهُ » ؛ « 2 »\r\nاى مسيح بن مريم ! آيا تو گفتى به مردم كه من و مادرم را خدا بخوانيد ، عيسى با تضرّع عرض كرد : منزه است ساحت تو ، اگر من آن را مىگفتم ، مسلّماً ذات مقدّس احديّت تو بر آن احاطه داشت ، سزاوار نيست براى من كه بگويم آنچه را كه حق من نيست ، تو مىدانى آنچه در نفس من و من نمىدانم آنچه در نفس توست .\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 208 ، ح 3 . .\r\n( 2 ) . مائده ( 5 ) آيهء 116 . .\r\n","page_name":" 144 ","page_number":144},
  {"content":"\r\n\r\nدر آيهء بعد عرض مىكند :\r\n« وَكُنْتُ عَلَيْهِمْ شَهيداً ما دُمْتُ فيهِمْ فَلَمَّا تَوَفَّيْتَنى كُنْتَ انْتَ الرَّقيبَ عَلَيْهِمْ » ؛\r\nمادامى كه در ميانشان بودم ، من بر آنها شهيد بودم ، امّا وقتى كه مرا برگرفتى ، تو بر آنها رقيب بودى .\r\nبايد مىگفت : « كُنْتَ انْتَ الشَّهيدَ عَلَيْهِمْ ؛ تو بر آنها شهيد بودى » . پس معلوم شد شهيد به معناى رقيب است .\r\n\r\nهدايت تكوينى\r\nبا استفاده از قرآن ثابت شد كه صراط مستقيم ، يعنى امام معصوم ، پس اين كه در نماز مىگوييم : « اهْدِنَا الصِّراطَ المُستَقِيمَ » يعنى خدايا ! ما را هدايت كن ، اگر مقصود هدايت تشريعى باشد كه هدايت كرده است ، پس مراد هدايت تكوينى است ، يعنى خدايا ! معرفت مرا به امام هرلحظه زياد كن ، و در اين زمينه دعاهاى با ارزشى وارد شده است كه متأسفانه توجه نمىكنيم :\r\n باران كه در لطافت طبعش خلاف نيست * در باغ لاله رويد و در شوره زار خس « 1 » \r\nدر دعاى معرفت چنين عرض مىكند :\r\nاللَّهُمَّ ؛ عَرِّفْني نَفْسَكَ ؛ فَإِنَّكَ انْ لَمْ تُعَرِّفْني نَفْسَكَ لَمْ أَعْرِفْ رَسُولَكَ ، اللَّهُمَّ عَرِّفْني رَسُولَكَ ؛ فَإِنَّكَ إِنْ لَمْ تُعَرِّفْني رَسُولَكَ لَمْ أَعْرِفْ حُجَّتَكَ ، اللَّهُمَّ عَرِّفْني حُجَّتَكَ ؛ فَإِنَّكَ إِنْ لَمْ تُعَرِّفْني حُجَّتَكَ ضَلَلْتُ عَنْ ديني « 2 » ؛\r\nخدايا ! خودت را به من بشناسان ، اگر تو خود را به من نشناسانى ، پيامبرت را نشناسم ، خدايا ! پيامبرت را به من بشناسان ، اگر پيامبرت را به من\r\n\r\n\r\n","description":"","footnote":"\r\n( 1 ) . بوستان سعدى ، باب اول .\r\n( 2 ) . ابن طاووس الحسنى الحسينى جمال الاسبوع بكمال العمل المشروع ، ص 315 . .\r\n","page_name":" 145 ","page_number":145},
  {"content":"\r\n\r\nنشناسانى حجتت را نشناسم ، خدايا ! به من بشناسان حجت معصوم خودت را در هر عصر ، اگر ازدياد معرفت من به حجت تو نباشد ، در هر آن من در لغزش از دينم و در خطا هستم .\r\nولى ما كه حجت را مىشناسيم ، حجة بن الحسن و پدران معصوم ايشان عليهم السلام را مىشناسيم ، و به فرض تاريخشان را نيز مىدانيم ، نوّاب خاص امام زمان را مىدانيم ، پس از خدا چه مىخواهيم كه باز دعا مىكنيم : حجت خودت را بشناسان ؟ از اين جا معلوم مىشود كه هدايت تشريعى مورد نظر نيست . از خدا مىخواهيم كه ما را به صراط مستقيم ، عينى كه تجسّم عينى داشته باشد ، هدايت كند يعنى وجود مبارك حجة بن الحسن را بيشتر بشناسيم ، ولى مگر ما مىتوانيم ايشان را به آسانى بشناسيم ، قدرت ايشان قدرت خدادادى است كه با رياضت‌ها به دست نمىآيد ، حتّى آن گاه كه در گهواره هستند بودن رياضت همهء كمالات بر ايشان فعليت دارد و بر عيب‌ها احاطه دارند .\r\nدر ادامهء دعاى فوق عرض مىكند : « اللَّهُمَّ لاتُمِتْني ميتَةً جاهِلِيَّةً » خدايا ! اگر خودت را ، پيامبر و حجتت را به من نشناسانى ، پس من با مرگى جاهلى از دنيا مىروم ، يعنى مثل اين كه در جاهليت مرده باشم .\r\nدعاى ياد شده دعاى نسبتاً مفصلى است كه سيد ابن طاووس دربارهء آن مىگويد :\r\n« اگر توفيق همراهى نكرد و ساير دعاها را نخواندى ، اقلًا اين دعا را بخوان » و تأكيد مىكند آن را ترك مكن ، سيد در اين جا جمله‌اى مىگويد كه بعضىها احتمال داده‌اند حضرت ولى عصر به ايشان فرموده است كه ترك مكن ، ابن طاووس اين گونه مىگويد : « به آن فضلى كه خداوند ما را مخصوص كرده است مىدانيم كه اين دعا اهميتش زياد است . »\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nمرحوم طبرسى در احتجاج نقل كرده است كه راوى مىگويد : توقيعى از ناحيهء امام زمان عليه السلام به وسيلهء يكى از نوّاب اربعه صادر شد مبنى بر اين كه هر كسى از مال ما درهمى در اموالش باشد « عَلَيهِ لَعنةُ اللَّهِ و المَلائِكَة والناسِ أجمعين » . در اين جا منظور از مال ما « خمس » است .\r\nراوى مىگويد : سؤالى به ذهنم خطور كرد ، به خداى واحد احد سوگند ، همين كه اين مسئله به قلبم خطور كرد ، خط كاغذ عوض شد و ديدم اين گونه نوشته است :\r\nمَنْ أَكَلَ مِنْ أَمْوالِنا ، مِنْ خُمْسِنا دِرْهَمَاً فَعَلَيْهِ لَعْنَةُ اللَّهِ وَ الْمَلائِكَةِ و النَّاسِ أَجْمَعينَ . . . . « 1 »\r\nببينيم چگونه او بر نفوس احاطه دارد ، بر خطورات قلبى نيز ناظر و حاضر است . اين است كه آيهء شريفه مىفرمايد :\r\n« وَكَذ لِكَ جَعَلْناكُمْ امَّةً وَسَطاً لِتَكُونُوا شُهَداءَ عَلَى النَّاسِ وَيَكُونَ الرَّسُولَ عَلَيْكُمْ شَهيداً » « 2 » .\r\nشما بر مردم رقيب و رسول ( يا امام ) بر شما رقيب باشد .\r\n\r\n\r\n","description":"","footnote":"\r\n( 1 ) . احتجاج ، ج 2 ، ص 479 . .\r\n( 2 ) . بقره ( 2 ) آيهء 143 . .\r\n","page_name":" 147 ","page_number":147},
  {"content":"\r\n . \r\n","description":"","footnote":"","page_name":" 148 ","page_number":148},
  {"content":"\r\n\r\n\r\n« صِراطَ الَّذينَ أنْعَمْتَ عَلَيهِمْ ، غَيْرِ المَغضُوبِ عَلَيهِم‌وَلَا الضَّالَّين »\r\nآيهء مباركهء « إِهْدِنَا الصِّراطَ المُستَقيم » مىفرمايد : بارالها ! ما را هدايت كن به راه مستقيم . اين راه مستقيم دو ويژگى دارد :\r\n1 . اين صراط ، راه آنهايى است كه تو - خدايا - به آنها احسانت را انعام كردى .\r\n2 . آنها نه افرادى هستند كه گرفتار غضب شده‌اند و نه از افرادى كه گمراهند .\r\nسؤال : چرا خداى متعال صراط مستقيم را تبيين فرموده است ؟\r\nپاسخ : زيرا بعضى از معانى است كه بشر فطرتاً در آرزوى آنهاست ، و سعى مىكند آنها را به دست آورد ، چه دربارهء شخص خودش باشد و چه دربارهء اجتماع ، و چون اين معانى مشترى بسيار دارد ، آن شيّادان و راهزنان در صددند تا آنها را عنوان قرار داده ، پيش بيفتند و مردم را به ضلالت بكشانند .\r\nيكى از آن مفاهيم كلمهء « آزادى » است ، آزادى از آن مفاهيمى است كه بشر طالب آن است ، و لذا شياطين و راهزنان كه مىخواهند بر مردم حكومت كنند ، اين كلمه را سوژهء خود قرار داده و ادعا مىكنند كه مىخواهيم براى شما آزادى بياوريم ، و به قول يكى از بزرگانشان : اى بيچاره كلمهء آزادى ! كه به نام تو چه ستم‌ها عليه آزادى در جامعه رواج پيدا كرده است .\r\nصراط مستقيم نيز از جمله مفاهيمى است كه همهء مردم آن را دوست\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nداشته و در پى آن هستند . صراط مستقيم به قدرى فطرى است كه خداى متعال در قرآن كريم فرموده است : حضرت ابراهيم عليه السلام به پدرش « 1 » مىگويد :\r\n« فَاتَّبِعْنىِ اهْدِكَ صِراطاً سَوِيّاً » ؛ « 2 »\r\nتو مرا پيرو باش ، تا من تو را هدايت كنم به صراط سوىّ ، ( به صراط مستقيم . )\r\nاز اين جا معلوم مىشود حتى مشرك و بت پرست نيز در صدد يافتن صراط مستقيم است . دربارهء كبراى اين مسئله ، ( آن كلّى ) هيچ كس اشكال ندارد ، امّا آن كه خطر دارد ، عبارت از صغرى است ، كه همان مصاديق صراط مستقيم مىباشد .\r\nآيهء ديگر در تبيين صراط مستقيم مىفرمايد :\r\n« وَلا تَسُبُّوا الَّذينَ يَدْعُونَ مِنْ دُونِ اللَّهِ فَيَسُبُّوا اللَّهَ عَدواً بِغَيْرِ عِلْمٍ » ؛ « 3 »\r\nمبادا آنان را كه غير خدا را مىخوانند و مىپرستند ، فحش و ناسزا بگوييد زيرا آنها نيز برمى گردند و خدا را - از روى جهالت - ناسزا مىگويند .\r\nيكى از عجايب قرآن اين است كه در ادامه آيه مىفرمايد :\r\n« كَذ لِكَ زَيَّنَّا لِكُلِّ امَّةٍ عَمَلَهُمْ » ؛\r\nبراى هر امّتى ، مقدّساتشان را جالب و زيبا قرار داديم .\r\nهركس كه نحله و آيينى را تعقيب مىكند ، براى اين است كه آن را صراط مستقيم مىداند و لذا لازم است صراط مستقيم توضيح داده شود . خدا به ما آموخت و ترغيب كرد كه در نماز دعا كنيم و بگوييم : خدايا ! ما را به صراط مستقيم هدايت كن .\r\nحال آن صراط مستقيم كدام است كه ما به آن هدايت شويم ، و مانند\r\n\r\n\r\n","description":"","footnote":"\r\n( 1 ) . به حَسَب معروف پدرش بوده ، امّا در واقع - طبق روايات ما - عمويش بوده است . .\r\n( 2 ) . مريم ( 19 ) آيهء 43 . .\r\n( 3 ) . انعام ( 6 ) آيهء 108 . .\r\n","page_name":" 150 ","page_number":150},
  {"content":"\r\n\r\nملّت‌هاى ديگر به شبهه نيفتيم ، مثلًا راهى را خيال كنيم صراط مستقيم است در حالى كه عين ضلالت است ، اين جا است كه خداوند صراط مستقيم را با آن دو ويژگى بيان مىكند ، اولين ويژگى عبارت است از : « صِراطَ الَّذينَ أنْعَمتَ عَلَيهِم » ؛ صراط مستقيم راه آنانى است كه تو به آنها انعام و احسان نمودى .\r\n\r\nمنعمٌ عليهم چه كسانى اند ؟\r\nواضح است كه با همان يك جمله مطلب درست روشن نمىشود . خداى روشنگر ، براى آن كه بر همه اتمام حجّت شود ، در سورهء مباركهء نساء « منعمُ عليهم » را در چهار طايفه بيان كرده و مىفرمايد :\r\n« وَمَنْ يُطِعِ اللَّهَ وَالرَّسُولَ فَاولئِكَ مَعَ الَّذينَ انْعَمَ اللَّهُ عَلَيْهِمْ مِنَ النَّبِيّينَ وَالصِّدّيقينَ وَالشُّهَداءِ وَالصَّالِحِينَ وَحَسُنَ اولئِكَ رَفِيقاً » ؛ « 1 »\r\nهر كسى فرمانبر فرمان خدا و رسول باشد ، همراه آنانى است كه خدا بر ايشان احسان و انعام كرده است ، و آنها انبيا ، صديقين ، شهدا ( جان فشان‌ها در راه اعلاى كلمهء انبيا و صدّيقين ) و بالأخره صالحين كه پس از آن جان فشانىها جامعه آرامش پيدا كرده و اين صلحا پيدا مىشوند . استعدادها شكوفا شده و مردم به عبادت و انجام وظايف شرعى خود اقدام مىكنند .\r\nدر پايان آيه مىفرمايد : « وَحَسُنَ اولئِكَ رَفيقاً » ؛ اينها چه نيكو رفيقى هستند ، انسان بايد سعى كند با اينان رفيق شده و اخلاص بورزد كه چه قدر مخلص و با صفا هستند .\r\nدر تفسير نورالثقلين از ائمهء اطهار عليهم السلام نقل كرده است كه امام مىفرمايد : آيا مىدانيد آنان كه خدا بر ايشان انعام كرده است چه كسانى هستند ؟ آنها را قرآن مشخص كرده است . سپس امام همين آيهء « وَمَنْ يُطِعِ اللَّهَ وَالرَّسُولَ . . . » را تلاوت مىكنند . « 2 »\r\n\r\n\r\n","description":"","footnote":"\r\n( 1 ) . نساء ( 4 ) آيهء 69 . .\r\n( 2 ) . نورالثقلين ، ج 1 ، ص 513 . .\r\n","page_name":" 151 ","page_number":151},
  {"content":"\r\n\r\n\r\nانبيا\r\nخداى متعال ، « مُنَعمٌ عليهم » را در چهار گروه معرفى كرده است كه در رأس آن‌ها انبيا هستند .\r\nانبيا كسانى اند كه از سوى خدا به عنوان رهبرانِ هدايت جامعه معيّن شده‌اند . جامعه هر قدر هم در علم و صنعت ترقّى داشته باشد ، اگر نورى از طرف خدا در ميان آن نباشد ، به پرتگاه ضلالت و بيچارگى سقوط خواهد كرد . لذا اگر جامعه يا گروهى مىخواهند سعادتمند شوند ، اوّلين مرحله اين است كه تحت فرمان يك رهبر الهىِ هدايت شده از سوى خدا درآيند ؛ زيرا :\r\nاولًا : هدايت منحصر در هدايت خداست . « قُلْ إِنَّ هُدَى اللَّهِ هُوَ الْهُدى » . « 1 »\r\nثانياً : خداى متعال راه خروج از تاريكىهاى ضلالت و گمراهى و ورود به نور هدايت و سعادت را پيروى از انبيا مىداند :\r\n« كِتابٌ أَنْزَلْناهُ إِلَيْكَ لِتُخْرِجَ النَّاسَ مِنَ الظُّلُماتِ الَى النُّورِ بِاذنِ رَبِّهِمْ الى صِراطِ الْعَزِيزِ الْحَميدِ . اللَّهِ الَّذى لَهُ ما فِى السَّمواتِ وَما فِى الارْضِ » ؛ « 2 »\r\nاين كتابى است كه به سوى تو فرو فرستاديم تا مردم را از تاريكىها به سوى نور خارج كنى . نور يعنى راه خداى عزيز حميد ، خدايى كه آنچه در آسمان و زمين است از آن اوست .\r\nآن گاه كه آدم و همسرش از بهشت خارج شدند ، شيطان قسم ياد كرد كه در متن صراط مستقيم ، سر راه بندگان بنشيند :\r\n« قالَ فَبِما أَغْوَيْتَنى لَاقْعُدَنَّ لَهُمْ صِراطَكَ الْمُسْتَقِيمَ ثُمَّ لَاتِيَنَّهُمْ مِنْ بَيْنِ ايْديهِمْ وَمِنْ خَلْفِهِمْ وَعَنْ ايْمانِهِمْ وَعَنْ شَمائِلِهِمْ وَلا تَجِدُ اكْثَرَهُمْ شاكِرينَ » ؛ « 3 »\r\n\r\n\r\n","description":"","footnote":"\r\n( 1 ) « بگو اى پيامبر هدايت خداوند هدايت يقينى است » بقره\r\n( 2 ) . ابراه‌يم ( 14 ) آيات 1 و 2 . .\r\n( 3 ) . اعراف ( 7 ) آيات 16 و 17 . .\r\n","page_name":" 152 ","page_number":152},
  {"content":"\r\n\r\nشيطان گفت : خدايا ! پس به سبب آن كه تو مرا گمراه كردى ، من نيز سر راه آنهايى كه در صراط مستقيم تو قرار دارند مىنشينم و آن گاه از جلو ، پشت سر ، طرف راست و چپ به آنان حمله مىكنم و بيشتر آنها را شاكر نخواهى يافت .\r\nامام سجاد عليه السلام در مورد اين دشمن خطرناك اين گونه با خدا مناجات مىكند :\r\nوَجَعَلْتَ لَنا عَدُوّاً يَكيدُنا ، سَلَّطْتَهُ مِنَّا عَلى مالَمْ تُسَلِّطْنا عَلَيْه مِنْهُ ، وَأَسْكَنْتَهُ صُدُورَنا وَ أَجْرَيْتَهُ مَجارِيَ دِمائَنا ، لايَغفُلُ إِنْ غَفَلْنا ، وَلايَنْسى انْ نَسينا ، يُؤْمِنُنا عِقابَكَ وَ يُخَوِّفُنا بِغَيْرِكَ إِنْ هَمَمْنا بِفاحِشَةٍ شَجَّعَنا عَلَيْها ، وَ انْ هَمَمْنا بِعَمَلٍ صالِحٍ ثَبّطَنا عَنْهُ ، يَتَعرَّضُ لَنا بِالشَّهَواتِ ، و يَنْصِبُ لَنا بِالشبّهاتِ . . .\r\nاللَّهُمَّ ؛ فَاقْهَرْ سُلْطانَهُ عَنّا بِسُلطانِكَ حَتَّى تَحْبِسَهُ عَنَّا بِكَثْرَةِ الدُّعاءِ لَكَ ، فَنُصْبِحَ مِنْ كَيْدِهِ في الْمعْصُومينَ بِكَ ؛ « 1 »\r\nخدايا ! براى ما دشمنى قرار دادى كه با ما مكر مىكند ، او را دربارهء ما چنان تسلّط و توانايى دادى كه ما را بر او چنين تسلّطى ندادى ، او را در سينه‌هاى ما جا دادى و در رگ‌هاى خون ما قرار دادى ، اگر ما از او غافل شويم ، او از ما غافل نمىشود ، و اگر ما او را فراموش كنيم ، او ما را فراموش نمىكند ، ما را از بيم كيفر تو اطمينان مىبخشد و از غير تو مىترساند ، اگر قصد گناه كنيم ، ما را بر آن تشويق مىكند ، و اگر به كار شايسته‌اى اراده كنيم ما را از آن باز مىدارد ، ما را به سوى هواهاى نفس مىخواند و شبهه‌ها را براى ما برپا مىكند . . . !\r\nخدايا ! پس به توانايى خود او را از تسلّط بر ما مغلوب نما ، تا اين كه به وسيلهء\r\n\r\n\r\n","description":"","footnote":"\r\n( 1 ) . صحيفه سجّادية ، دعاى 25 . .\r\n","page_name":" 153 ","page_number":153},
  {"content":"\r\n\r\nدعاهاى زياد ما به سوى تو ، او را از ما باز دارى و از كيد او در امان باشيم .\r\nبنابراين ، شيطان آگاهانه بر سر راه كسانى كه در صراط مستقيم قرار دارند ، نشسته و از هر سو بر بنى آدم احاطه دارد ، تا او را گمراه سازد ، خداوند براى تأمين از اين خطرِ بسيار بزرگ چنين مىفرمايد :\r\n« فَامَّا يَأتِيَنَّكُمْ مِنّى هُدىً ، فَمَنْ تَبِعَ هُداىَ ، فَلا خَوْفٌ عَلَيْهِمْ وَلا هُمْ يَحْزَنُونَ » ؛ « 1 »\r\nاگر از هدايتى كه از ناحيه من به سوى شما آمد - كه همان هدايت انبيا مىباشد و آن هُدى اللَّه است - پيروى نماييد ، از خطر بزرگ آخرت در امان بوده و سعادتمند خواهيد شد .\r\nبنابراين ، كسى كه مىخواهد به صراط مستقيم هدايت شود ، بايد همان راهى را كه از سوى انبيا ، ارائه شده ، به طور قطع و يقين بيابد و در راهى كه شك دارد - كه راه خداست يا نه - قدم نگذارد و خود را در معرض خطر دائمى قرار ندهد .\r\n\r\nاستشهاد از صحيفهء سجّاديّه\r\nدر اين جا به جاست از صحيفه مباركهء سجاديه نيز شاهد بياوريم كه ، چگونه انبيا در رأس جامعه و رأس اين چهار گروه قرار گرفته‌اند . حضرت عرض مىكند :\r\nاللَّهُمَّ ؛ إِنَّكَ أَيَّدْتَ دينَكَ في كُلِّ أَوانٍ بِإمامٍ أَقَمْتَهُ عَلَماً لِعِبادِكَ ، وَمَناراً في بِلادِكَ ، بَعْدَ أَنْ وَصَلْتَ حَبْلَهُ بِحَبْلِكَ ؛ « 2 »\r\nپروردگارا ! تو در هر عصرى به واسطهء يك امام به دينت نيرو بخشيدى .\r\nخدايا تو آن امام را براى بندگانت نشانهء دين خود قرار دادى .\r\n\r\n\r\n","description":"","footnote":"\r\n( 1 ) . بقره ( 2 ) آيهء 38 . .\r\n( 2 ) . صحيفهء سجّادية ، دعاى 47 . .\r\n","page_name":" 154 ","page_number":154},
  {"content":"\r\n\r\nكلمهء « امام » در قرآن و زبان ائمه اطهار عليهم السلام يعنى رهبر « 1 » ؛ فرض كنيم راهى در يك وادى يا صحرا وجود دارد ، كه هيچ طرف آن معلوم نيست ، و هيچ روشنايى در آن ديده نمىشود و مردم مىخواهند . اين راه را طى كنند ، چقدر خوب است كه عَلَم و نشانه هايى گذاشته باشند ، تا افراد اين نشانه‌ها را تعقيب و راه را گم نكنند .\r\nامام سجاد عليه السلام عرض مىكند : خدايا ! تو در برابر اين همه طوفان‌ها و اختلاف‌ها كه در زندگى هست ، در هر عصرى يك امام معصوم از طرف خود معيّن و او را نشانه و چراغ راه قرار دادى .\r\nامّا چگونه او چنين شد ؟ او يك نابغه نبوده است كه با فكر و رأى خود كوشيده و تحصيل علم كرده ، تا از ديگران پيش افتاده باشد ، بلكه رهبرى او وقتى تحقّق يافت كه ريسمان او را به ريسمان خودت متّصل كردى ، آنها بلاواسطه از تو مطلب مىگرفتند و نيازى به فكر و استنباط يا خيال و ظن نداشتند .\r\n\r\nسخنى از مثنوى\r\nمولوى در مثنوى خود ، در تفسير سورهء مزّمّل ابياتى دربارهء رسول خدا صلى الله عليه و آله و سلم و مسئلهء رهبرى دارد كه بسيار عجيب است ، در آن جا اين مطلب را كه خدا ريسمان آن رهبر را به ريسمان خود متّصل كرد ، و اين همان مفهوم عروة الوثقى يا حبل اللَّه المتين است ، بسيار جالب تشريح مىكند .\r\n\r\n\r\n","description":"","footnote":"\r\n( 1 ) . اين كه ما امام را غير از پيامبر مىدانيم ، بر خلاف اصطلاح قرآن است ، اين تفرقه در اصطلاح‌متكّلمين است . البتّه مانعى ندارد ، ولى براى فهم قرآن بايد اين اصطلاحات را كنار گذاشت و با لغت قرآن آشنا شد . در لغت قرآن و ائمه ، اصطلاح « امام » به معناى رهبر و پيشواست . دو نوع پيشوا وجود دارد : پيشوايانى كه بلا واسطه با خدا اتّصال دارند ، و پيشوايانى كه براى اثبات رهبرى الهى خود بايد نصّى از طرف گروه اوّل ، يا از امام قبل از خود بياورند ، كه ما اصطلاحاً اين گروه را امام و آن كه بلا واسطه از جانب خدا مبعوث مىشود را پيامبر مىگوييم هر چند ، هر دو در لغت قرآن امامند : « وَ يَوْمَ تَدْعُوا كَلَّ اناسٍ بِامامِهمْ ؛ ما روز قيامت هر طايفه‌اى را با رهبر و امامشان صدا خواهيم زد » اسراء ( 17 ) آيه 71 . .\r\n","page_name":" 155 ","page_number":155},
  {"content":"\r\n\r\nبعد از آن كه رسول خدا مبعوث شدند ، به منزل برگشته و به حضرت خديجه عليها السلام فرمودند : « زمّلوني ؛ مرا بپوشانيد » عظمت وحى حضرت را گرفته بود ، پس از آن كه استراحت كردند ، آيه نازل شد :\r\n« بِسْمِ اللَّهِ الرَّحْمنِ الرَّحيمِ * يا ايُّهَا الْمُزَّمِّل * قِم اللَّيْلَ إِلّا قَليلًا * نِصْفَهُ اوِ انْقُصْ مِنْهُ قَليلًا * اوْ زِدْ عَلَيْهِ وَرَتِّلِ الْقُرْآنَ تَرْتيلًا » . « 1 »\r\nمولوى اين آيات را تفسير كرده مىگويد :\r\n 1 . خواند مزّمّل نبى را زين سبب * كه برون آ از گليم اى بوالهرب\r\n2 . سرمكش اندر گليم و رومپوش * كه جهان جسمىاست سرگردان تو هوش\r\n3 . بىفروغت روز روشن هم شب است * بىپناهت شير اسير ارنب است\r\n4 . هين مشو پنهان ز ننگ و مدعى * كه تو دارى نور وحى شعشعى\r\n5 . چون تو اسرافيل وقتى راست خيز * رستخيزى ساز پيش از رستخيز\r\n6 . هر كه گويد كو قيامت اى صنم * خويش بنما كه قيامت نك منم\r\n7 . هر كه در مكر تو دارد دل گرو * گردنش را من زنم تو شاد شو\r\n8 . بر سر كوريش كوريها نهم * او شكر پندارد و زهرش دهم « 2 » \r\nتوضيح\r\n1 . چرا خدا به پيامبرش گفت مزمّل ؛ اى گليم به خود پيچيده و خود را پوشانده ؟ مىفرمايد : به كجا اعراض مىكنى ، تو به اين فكر هستى كه چگونه به اين عرب بيابانى وحشى كه از درنده‌ها بدتر است ، تبليغ كنى .\r\n2 . آيا واقعاً امروز اين گونه نيست ؟ كرات آسمانى را تسخير كرده‌اند ، امّا مگر استقرار در جامعه‌هاى بشرى روى كره زمينى وجود دارد ؟ روز به روز ناآرامى بيشتر مىشود . تصوّر كنيد بدنى باشد بدون هوش و عقل ، خيلى خوش قيافه و نيرومند ، امّا بدون مغز ، چنين موجودى سرگردان و بدبخت بوده ، ونعمت‌ها براى او مبدّل به بدبختى خواهد شد . انبيا مانند مغز و عقل جامعه هستند .\r\n\r\n\r\n","description":"","footnote":"\r\n( 1 ) . مزّمّل ( 73 ) آيات 1 - 4 . .\r\n( 2 ) . مثنوى ، دفتر چهارم ، تفسير آيهء « يا أيّها المزّمّل » .\r\n","page_name":" 156 ","page_number":156},
  {"content":"\r\n\r\n3 . ارنب ؛ يعنى خرگوش . مىگويد : بدون فروغ و روشنايى تو ، روز روشن هم مانند شب است ، اگر تو مردم را پناه ندهى ، شير با آن قدرتش اسير خرگوش خواهد شد .\r\n4 . يا رسول اللَّه ! خودت را پنهان مكن از اين مدعيانى كه بر خلاف تو قيام خواهند كرد ، زيرا تو متّصل به وحى هستى ، ريسمانت متّصل به ريسمان ماست . تو ديگر هيچ گاه اشتباه نمىكنى . تو مغز اين جامعه‌اى ، اگر تو را حذف كنند ، جامعه بشريت بيچاره خواهد شد .\r\n5 . بلند شود كه تو اسرافيلى ، به صور مىدمى تا مرده‌ها زنده شوند . پس راست برخيز ، انقلابى به پا كن ، قبل از آن كه قيامت بيايد . تو قيامت را ايجاد كن ، مردم را منقلب نما .\r\n6 . هركس از تو پرسيد نشانى قيامت چيست ؟ بگو معناى قيامت ايجاد انقلاب و دگرگونى در وضع اين عالم است . كوچكش كه جايز است ، پس بزرگش نيز جايز مىباشد ، « حُكْم الأمثالِ فيما يزولُ و ما لايزولُ واحدٌ » .\r\n7 . تو امتيازى دارى كه هيچ بشرى ندارد ، از اين رو به خودت ترس و واهمه راه مده ، زيرا هر كه با اطمينان با تو عداوت كند ، من گردنش را مىزنم تا تو شاد شوى ؛ ولى اين چگونه گردن زدنى است ، آيا او را بر سر چهارراه مىبندند و گردنش را واقعاً مىزنند ، مطمئناً چنين نيست . . . .\r\n8 . . . . ذات مقدّس احديّت خير الماكرين است ، او را استدراج مىكند ، او بدى مىكند ولى خوبى مىبيند ، اسباب گناه براى او آماده مىشود تا آن كه طغيان كند ، ولى « انَّ رَبّك لَبِالْمِرْصادِ » ؛ « 1 » خدا در كمين نشسته و مراقب او است ، تا آن كه وقتش برسد ، كه ناگهان خداوند او را مىگيرد : « اخْذَ عَزيزٍ مُقْتَدِرٍ » . « 2 »\r\n\r\n\r\n","description":"","footnote":"\r\n( 1 ) . فجر ( 89 ) آيهء 12 . .\r\n( 2 ) . قمر ( 54 ) آيهء 44 . .\r\n","page_name":" 157 ","page_number":157},
  {"content":"\r\n\r\n\r\nانبيا ، انسان‌هاى برتر\r\nانبيا انسان هايى هستند كه به وسيلهء وحى ، با عالم ملائكه و آخرت ارتباط دارند ، همان گونه كه امام صادق عليه السلام در اثبات نبوت ، آنان را معرّفى كرده ، كه خداوند ايشان را آراسته است ، آنان داراى نژاد ممتازند ، و نيازى به تعليم ندارند ، خدا همه چيز را در آنها كامل كرده ، تا بر بشر اتمام حجّت كند .\r\nشيخ الرئيس در آخر كتاب اشارات - كه كتاب فلسفى معروفى است - بابى دارد به نام « مقامات العارفين » ، مىگويد :\r\nما هر چه از آنها مىشنويم بايد حتماً باور كنيم . كسى كه هر چيزى از هر كسى بشنود تصديق كند ، انسان ساده‌اى به شمار مىآيد ، ولى به نظر من ساده‌تر از اين شخص كسى است كه هر چيزى را بدون دليل شنيد بگويد اين از خرافات است . ايشان سپس عبارت معروف خود را مىگويد كه :\r\n« كُلَّما قَرَعَ سَمْعَكَ مِنَ الْعَجائِبِ ، فَذَرْهُ في بُقْعَةِ الْامكانِ ؛ « 1 » هر چه از غرايب ، از آنها شنيدى ، انكار و رد مكن .\r\nيعنى مادامى كه برهان صحيح عقلى مبنى بر محال ذاتى بودن آن نيامده باشد ، بايد احتمال دهى كه درست بوده و منتظر دليل باشى كه آن را ثابت يا رد كند .\r\nدر اين جا روايتى نقل مىكنيم كه در كافى « 2 » و معانى الاخبار و اكثر كتب معتبر روايى و حديثى آمده است كه نشان دهنده ارتباط انبيا با عالم غيب است .\r\n\r\n\r\n","description":"","footnote":"\r\n( 1 ) . الإشارات و التنبيهات ، ج 3 ، ص 383 . .\r\n( 2 ) . اصول كافى ، ج 2 ، ص 318 . .\r\n","page_name":" 158 ","page_number":158},
  {"content":"\r\n\r\nمهاجر اسدى يكى از راويان بسيار معروف و بزرگ ، از امام صادق عليه السلام روايت كرده است كه فرمود :\r\nعيسى بن مريم از شهرى گذشت كه تمام اهالى آن از بين رفته ، حتى پرندگان و چهارپايان نيز مرده بودند . پيامبر بزرگ فرمود : آنها با يك غضبى از بين رفته و هلاك شده‌اند ، و گرنه اگر يكباره از بين نمىرفتند ، يكديگر را دفن مىكردند . حواريون گفتند : اى روح خدا ! دعا كن خداوند آنان را زنده كند تا به ما خبر دهند كه اعمالشان چگونه بوده كه گرفتار شده ، و اين گونه مستحق سخط و غضب الهى شده‌اند ، و ما هم از آنها پند بگيريم ، « 1 » و از اين كارها اجتناب كنيم ، عيسى بن مريم دعا كرد ، ندايى آمد كه آنان را صدا كن ، عيسى عليه السلام شبانه بر يك بلندى رفت و گفت : اى ساكنان قريه ، كه روزگارى سكونت داشته و اين شهر به وسيلهء شما آباد بود ! از آنها يك نفر جواب داد ، حضرت همه را صدا كرد و مىخواست همهء آنها را زنده كند ؛ امّا جواب دهنده‌اى كه زنده شده بود يكى بود ، گفت : لبيك اى روح خدا و اى كلمهء خدا ! . . . فرمود : حال كه تو زنده شدى به امر خدا ، بگو چه كار كرده‌ايد كه اين‌گونه گرفتار شده‌ايد ؟ عرض كرد : اى روح خدا ! ما از آن معصيت كاران نبوديم كه از راه راست بسيار دور باشيم ، بلكه ما به دنبال پرستش طغيانگران بوده و دنيا را بسيار دوست مىداشتيم ، محور ما دنيا و علاقهء به مال دنيا بود ، اقبال و ادبارمان به دنيا بود ، امّا نه اين كه هيچ از خدا نمىترسيديم و به كلّى خدا را فراموش كرده بوديم ، خوف قليلى داشتيم ، همراه با آروزهاى طولانى ، گويا سال‌ها ماندنى هستيم ، و از خدا غفلت داشتيم ، خودمان را با لهو و لعب ، و با چيزهايى كه بوى آخرت نداشت مشغول مىكرديم .\r\n\r\n\r\n","description":"","footnote":"\r\n( 1 ) . در دعاى عرفه ، امام سجاد عليه السلام عرض مىكند : « لاتَجْعَلْني عِظَةً لِمَن اتَّعَظَ ولانَكالًا لِمَن اعْتَبَرَ ؛ خدايا ! مرا مورد عبرت ديگران قرار مده ، طورى نباشد كه ديگران از من پند بگيرند . » يعنى به خاطر سوء اعمالم بلايى بر سر من بيايد تا آن كسى كه مىخواهد عبرت و پند بگيرد بگويد : او فلان عمل را انجام داد كه اين گونه گرفتار شد . .\r\n","page_name":" 159 ","page_number":159},
  {"content":"\r\n\r\nخداوند دربارهء انبيا عليهم السلام مىفرمايد :\r\n« انا اخْلَصْناهُمْ بِخالِصَةٍ ذِكْرَى الدَّارِ ، وانَّهُمْ عِنْدَنا لَمِنَ الْمُصْطَفَيْنَ الْاخْيارِ » ؛ « 1 »\r\nايشان را با يك امتياز خاصّى خالص كرديم ، آنها با ياد آخرت تكان مىخورند ، آخرت هميشه جلو چشمان آنهاست . انبيا اين گونه بودند . ولى ما در مجالسمان سعى مىكنيم كه جنبهء غفلت را زياد كنيم ، و با انواع و اقسام شيرينىها و گل درست كردن‌ها كه غير از اسراف چيزى نيست ، به مسابقه با يكديگر بپردازيم ، كارى مىكنيم كه آخرت از چشممان دور شود ، در حالى كه مستحب است مؤمن كفنش را آماده كند ، هر روز آن را جلو چشمانش باز كرده ، نگاه كند تا عبرت بگيرد . همچنين مستحب است به قبرستان برود .\r\nاسلام دستور داده است كه حتى الامكان كارى كنيم كه اين غفلت‌ها كم شود .\r\nامّا ادامه روايت :\r\nحضرت عيسى عليه السلام پرسيد : چگونه بود اين محبت دنيا ، عرض كرد : مانند كودكى كه شيفتهء به آغوش مادر است ، اگر جدا شود از او ، گريه كرده و چون مادرش را ببيند خوشحال و خندان مىشود ، ما هم نسبت به دنيا ، آن گونه بوديم وقتى كه دنيا به طرف ما مىآمد ، بسيار خوشحال بوديم ، و اگر به ما پشت مىكرد ، گريان و محزون مىشديم . پرسيد : چگونه طاغوت را اطاعت مىكرديد ، گفت : با اطاعت از گناهكاران . فرمود : الآن در چه حالى هستيد ، عرض كرد : يك شب ما صحيح و سالم به رختخواب رفتيم ، و يكباره چشم باز كرديم و خود را در هاويه ديديم ، پرسيد : هاويه چيست ؟ او پاسخ داد :\r\nهاويه همان سجيّن است ، پرسيد : سجيّن چيست كه در برزخ گرفتار آن هستيد ؟ ( آنها از زمان عيسى بن مريم تا روز قيامت در سجيّن خواهند بود . )\r\n\r\n\r\n","description":"","footnote":"\r\n( 1 ) . ص ( 38 ) آيهء 46 . .\r\n","page_name":" 160 ","page_number":160},
  {"content":"\r\n\r\nگفت : كوه هايى از زغال آتش گرفته و سرخ شده كه تا روز قيامت در جلو ماست ، ( از اين جا معلوم مىشود كه برزخ بعد از مرگ وجود دارد ) پرسيد :\r\nاز شما چه پرسيدند و شما چه جواب داديد ؟ گفت : تقاضا كرديم لطفاً ما را دوباره به دنيا برگردانيد ، ما ديگر ستم نمىكنيم ، و آن مقدار از دنيا كه خلاف حق است ، از آن اجتناب مىكنيم ، حرام نخورده ، احتكار و گران فروشى نمىكنيم ، و خودمان را اصلاح خواهيم كرد . به ما جواب دادند : دروغ مىگوييد ! الآن كه در اين وضع هستيد ، اين‌گونه سخن مىگوييد ، اگر برگرديد ، دوباره همان وضع را خواهيد داشت .\r\nبا اين موضوع ، مسئله خلود در جهنم نيز حل مىشود ، آيهء شريفه مىفرمايد : « 1 » آنها مىگويند ، اگر ما را برگردانى ما مؤمن مىشويم ، ولى دروغ مىگويند ، اين وضعيت فعلى آنهاست كه اين حالت را ايجاد كرده ، مانند كسى كه هرگاه گرفتار يا مريض شود توبه مىكند ، همين كه عافيت و سلامتى خود را بازيافت ، يا گرفتارى او بر طرف شد ، دو - سه روز هم گذشت ، گويا اين همان آدمى كه عهد كرده بود نيست .\r\nحضرت عيسى عليه السلام پرسيد : درميان همهء شما كه من صدا كردم ، چرا فقط تو جواب دادى ، و بقيه جواب ندادند ؟ گفت : آنها را لجام زده‌اند ، مانند حيوانات بر دهانشان توسّط ملائكه‌اى خشن و شديد افسارى از آتش زده‌اند ، امّا من عمل آنها را نمىكردم ، كارى هم به آنها نداشتم ، مىگفتم : به ما ربطى ندارد ، هرچند در ميان آنها بودم . عذاب كه نازل شد مرا هم مانند آنها شامل گشت . امّا لجام آتش مثل آنان بردهانم نيست ، ولى من هم شديداً گرفتارم .\r\nبدين ترتيب حضرت عيسى ارتباط خود را با غيب براى آنها اثبات كرد و\r\n\r\n\r\n","description":"","footnote":"\r\n( 1 ) . انعام ( 6 ) آيات 27 و 28 . .\r\n","page_name":" 161 ","page_number":161},
  {"content":"\r\n\r\nآنان فهميدند كه انبيا از نژاد مصطفى هستند ، كه با نبوغ و فكر نمىتوان به اين مقام رسيد ، آنها يك نور ديگرى دارند .\r\nآن‌گاه حضرت عيسى رو كرد به حواريون و فرمود :\r\nاى اولياى خدا ! اين از آن گرفتارىهاست كه انبيا خبر دارند ، براى انسان ارزش دارد كه خوراك او فقط نان خشك با نمك ، و خواب او روى خاك باشد ، ولى از اين بلاها و خطرها خلاص شود ، كه عافيت دنيا و آخرت در اين خواهد بود .\r\n\r\nصدّيقين\r\nدومين گروهِ « مُنعَمٌ عليهم » صدّيقين هستند ، آنانى كه به مرحله عالى از ايمان و تصديق رسيده باشند ، مانند حضرت مريم عليها السلام كه خداوند دربارهء وى مىفرمايد : « وَامُّهُ صِدّيقَةٌ » « 1 » و فرشتگان به او درود مىفرستند و به مرحلهء « فَنَفَخْنا فيهِ مِنْ رُوحِنا و صَدَّقَتْ بِكَلَماتِ رَبِّها » « 2 » رسيده است .\r\n\r\nشهدا\r\nسومين گروه از « مُنعَمٌ عليهم » شهدا مىباشند ؛ كسانى كه در قرآن از آنان به ربّيّون تعبير شده ، و به مراحل و درجات عالى ( شهادت ) و مقام « أَحْياءٌ عِنْدَرَبِّهِمْ يُرْزَقُونَ » رسيده‌اند ، آنان نزد پروردگارشان روزى دارند ، و از وضعيّت خود بسيار شادمان هستند و فرياد : « يا لَيْتَ قَومى يَعْلَمُونَ بِما غَفَرَلى رَبّى وَ جَعَلَنى مِنَ الْمُكْرَمينَ » « 3 » سر مىدهند .\r\n« وَكَايِّنْ مِنْ نَبِىٍّ قاتَلَ مَعَهُ رِبِيُّونَ كَثيرٌ فَما وَهَنُوا لِما اصابَهُمْ فى سَبيلِ اللَّهِ وَما\r\n\r\n\r\n","description":"","footnote":"\r\n( 1 ) . « مادر او ( عيسى ) زنى صدّيقه بود . » مائده ( 5 ) آيهء 75 . .\r\n( 2 ) . « پس از روح خود در او دميديم و او كلمات پروردگارش را تصديق كرد . » تحريم ( 66 ) آيهء 12 . .\r\n( 3 ) . « اى كاش قوم من مىدانستند چگونه خداوند مرا بخشيده و از اكرام شدگان قرار داده است . » يس ( 36 ) آيات 26 و 27 . .\r\n","page_name":" 162 ","page_number":162},
  {"content":"\r\n\r\nضَعُفُوا وَمَا اسْتَكانُوا وَاللَّهُ يُحِبُّ الصَّابِرينَ وَ ما كانَ قَوْلُهُمْ الّا انْ قالُوا رَبَّنَا اغْفِرْلَنا ذُنُوبنا وَ اسْرافَنا فى امْرِنا وَ ثَبِّتْ اقْدامَنا وَانْصُرْنا عَلَى الْقَوْمِ الْكافِرينَ فاتيهُمُ اللَّهُ ثَوابَ الدُّنيا وَ حُسْنَ ثَوابِ الْآخِرَةِ وَاللَّهُ يُحِبُّ الْمُحْسِنينَ » ؛ « 1 »\r\nچه بسيار پيامبرانى بودند كه ربّيون بسيارى آنان را همراهى مىكردند و با دشمنان مىجنگيدند و از آنچه در راه خدا به آنها اصابت مىكرد ، سست نشده و اظهار ضعف و زمينگيرى نمىكردند ، خدا صابران را دوست دارد .\r\nگفتار آنها جز اين نبود كه پروردگارا ! گناهان و اسرافكارىهاى ما را ببخش و قدمهايمان را استوار و ثابت بدار و ما را عليه قوم كافر يارى فرما . در پرتو اين استقامت خداوند پاداش دنيايى ، و بهتر از آن ، پاداش‌هاى آخرتى را به آنان داد ، خداوند نيكوكاران را دوست دارد .\r\n\r\nصالحان\r\nچهارمين گروه از « مُنَعمٌ عليهم » صالحان هستند ، كه فرشتگان براى آنها طلب مغفرت مىنمايند .\r\n« الَّذينَ يَحْمِلُونَ الْعَرْشَ وَمَنْ حَوْلَهُ . . . وَيَسْتَغْفِرُونَ لِلَّذينَ آمَنُوا ، رَبَّنا وَسِعَتْ كُلَّ شَىءٍ رَحْمَةً و عِلْماً ، فَاغْفِرْ لِلّذينَ تابُوا وَ اتَّبَعُوا سَبيلَكَ وَقِهِمْ عَذابَ الْجَحيمِ رَبَّنا وَ ادْخِلْهُمْ جَنَّاتِ عَدْنٍ الَّتى وَعَدْتَهُمْ وَمَنْ صَلَحَ مِنْ آبائِهِمْ وَ ازْواجِهِمْ و ذُرّيَّاتِهِمْ انَّكَ انْتَ الْعَزيزُ الْحَكيمُ . . . » ؛ « 2 »\r\nفرشتگانى كه عرش الهى را حمل مىكنند و كسانى كه اطراف آن هستند ، براى مؤمنان طلب مغفرت نموده و مىگويند : پروردگارا ! رحمت و علم تو در هرچيزى گسترده شده است ، پس كسانى كه توبه نمودند و راه تو را تبعيت كردند ، آنان را ببخش و از عذاب جهنم نگاه‌دار و به بهشت‌هاى\r\n\r\n\r\n","description":"","footnote":"\r\n( 1 ) . آل عمران ( 3 ) آيات 146 - 148 . .\r\n( 2 ) . غافر ( 40 ) آيات 7 - 9 . .\r\n","page_name":" 163 ","page_number":163},
  {"content":"\r\n\r\nجاويدى كه به آنها و پدران و ازواج و فرزندان صالحشان وعده دادى ، داخل گردان . . . .\r\nخلاصه ، صالحان كسانى هستند كه در صدد اصلاح خود برآمده‌اند و در نتيجه مورد استغفار فرشتگان قرار گرفتند .\r\n\r\nغَيْرِ المَغضُوبِ عَلَيهِم\r\nنه راه كسانى كه بر آنها غضب كرده‌اى\r\n\r\nغضب شدگان چه كسانى هستند ؟\r\nآنها كسانى هستند ( مانند يهود ) كه از راه راست به غضب خاص و بزرگ خدا رجوع كردند : « وَباؤُا بِغَضَبٍ مِنَ اللَّهِ » كه خدا آنها را لعن نموده ، و آنها انبيا را براى مقاصد دنيوى خود مىكشتند .\r\n« ذلِكَ بِانَّهُمْ كانُوا يَكْفُرونَ بِآياتِ اللَّهِ وَيَقْتُلُونَ النَّبِيّينَ بِغَيْرِ الْحَّقِّ ذلِكَ بِما عَصَوا وَ كانُوا يَعْتَدُونَ » ؛ « 1 »\r\nو سرانجام چنان سنگدل و قصىّ القلب شدند كه هيچ موعظه‌اى در دل آنان اثر نمىكرد .\r\n« ثُمَّ قَسَتْ قُلوُبُكُمْ مِنْ بَعْدِ ذلِكَ فَهِىَ كَالْحِجارَةِ اوْ اشَدُّ قَسُوْةً وَ انَّ مِنَ الْحِجارَةِ لَما يَتَفَجَّرُ مِنْهُ الانْهارُ وانّ مِنْها لَما يَشَّقَّقُ فَيَخْرُجُ مِنْهُ الْماءُ . . . » . « 2 »\r\nبا كمال تأسف قرن هاست كه ملّت مسلمان به سرنوشت يهود گرفتار هستند ، زيرا آنها بهتر از انبيا را كه ائمه اطهار عليهم السلام بودند ، كشتند .\r\n\r\n\r\n","description":"","footnote":"\r\n( 1 ) . « آنها به غضب الهى گرفتار شدند ، زيرا به آيات الهى كفر مىورزيدند و پيامبران را به ناحق مىكشتند و اين كار را آنها به سبب نافرمانى خدا و تجاوز از حدود الهى انجام مىدادند . » بقره ( 2 ) آيهء 61 . .\r\n( 2 ) . « سپس دل‌هاى شما بعد از آن كارها سخت شد ، مانند سنگ يا سخت‌تر از سنگ . . . . » بقره ( 2 ) آيهء 74 . .\r\n","page_name":" 164 ","page_number":164},
  {"content":"\r\n\r\n\r\n« وَلَا الضَّآلِّين »\r\nو نه گمراهان\r\nگمراهان ؛ يعنى كافران و كسانى كه از راه خدا جلوگيرى مىكنند و خود نيز از مسير توحيدى خارج شدند ، مانند كسانى كه عزير يا مسيح را فرزند خدا مىدانستند .\r\n« قالَتِ الْيَهُودُ عُزَيْرٌ ابْنُ اللَّهِ وَقالَتِ النَّصارى الْمَسيحُ ابْنُ اللَّهِ » . « 1 »\r\nدر حالى كه :\r\n« انَّما اللَّهُ الهٌ واحِدٌ سُبْحانَهُ انْ يَكُونَ لَهُ وَلَدٌ » . « 2 »\r\n\r\nهشدار قرآنى !\r\nسؤال : آيا صرفاً احاطه پيدا كردن به تورات و يا آگاه شدن به اسرار علم ربوبى براى آدمى نافع است ؟\r\nجواب : تنها احاطهء به تورات و يا آگاهى از اسرار علوم ربوبى - اگر در آن عمل نباشد - نافع نيست . قرآن علم و اجتهاد علماى يهود را تصديق و از آنان به علماى بنى اسرائيل « 3 » تعبير مىكند ، ولى چون آنان عمل صالح نداشتند ، مورد غضب الهى واقع شدند و قرآن آنها را به الاغى تشبيه كرده است كه كتاب حمل مىكند و چنين مىفرمايد :\r\n« مَثَلُ الَّذينَ حُمِّلُوا التَّوراةَ ثُمَّ لَمْ يَحْمِلُوها كَمَثَلِ الْحِمارِ يَحْمِلُ اسْفاراً » . « 4 »\r\nاگر همه كتاب‌هاى آسمانى را بر الاغ حمل كنند ، آيا به حال آن حيوان سودى خواهد داشت ؟ مسلّماً خير .\r\n\r\n\r\n","description":"","footnote":"\r\n( 1 ) . توبه ( 9 ) آيهء 30 . .\r\n( 2 ) . نسا ( 4 ) آيهء 171 . .\r\n( 3 ) . « اوَلَمْ يَكُنْ لَهُمْ آيَةً انْ يَعْلَمَهُ عُلَماؤُ بَنى اسرائيلَ » . شعراء ( 26 ) آيهء 197 . .\r\n( 4 ) . جمعه ( 62 ) آيهء 5 . .\r\n","page_name":" 165 ","page_number":165},
  {"content":"\r\n\r\nهمچنين در قضيهء بلعم باعورا ، خداوند مىفرمايد :\r\n« وَاتْلُ عَلَيْهِمْ نَبَأَ الَّذى اتَيْناهُ آياتِنا فَانْسَلَخَ مِنْها فَاتْبَعَهُ الشَّيطانُ فَكانَ مِن‌َالْغاوينَ . . . فَمَثَلُهُ كَمَثَلِ الْكَلْبِ انْ تَحْمِلْ عَلَيْهِ يَلْهَثْ اوْ تَتْرُكُهُ يَلْهَثْ . . . » . « 1 »\r\nكه آن شخص را با اين كه از اسرار الهى مطلع بوده ، و بنا به رواياتى « مستجاب الدعوه » بود ؛ ولى چون دلبستگى به دنيا پيدا كرد ، از مسير منحرف و دنباله رو شيطان گرديد كه خداوند او را تشبيه به سگ نموده است .\r\nاينها از مصاديق گمراهانند ، زيرا بعد از آن كه هدايت شدند ، فريفته دنيا گرديده و جاذبه‌هاى دنيايى به آنان روى آورد ، و لذا از مسير هدايت گمراه شدند .\r\nغزالى در كتاب جواهر القرآن مىگويد :\r\nيكى از موانع عمده اصلاح حال امت اسلامى كه به بيمارى غيرقابل علاج مبتلا هستند ، نبودن پزشكان مىباشد كه مراد از پزشك ، عالم عامل است .\r\nوى در ادامه مىگويد :\r\nوقد مَرضَ العلماء في هذه الأعصار مرضاً عزّ عليهم علاجُ أنفسهم ، لأنّ الدّاء المهلك هو حبّ الدنيا و ذلك غالب على العلماء ، فاضطرّوا إلى الكَفّ عن تحذير الخلق مِن الدنيا كى لا ينكشف فضيحتهم ، فاصطلحوا لما افتضحوا على الإقبال على الدنيا و التجاذبِ لها و التّكالبِ عليها ، فبهذا السبّب عمّ الداءُ و انقطع الدّواءُ واشتغل الأطبّاء بفنون الإغواء ، فَلَيْتَهُم إذ لم‌يصلحوا لم يفسدوا ، ولَيْتَهم سكتوا و ما نطقوا ، بل صار كلّ واحد كأنّه صخرةٌ في فم الوادي ، لاهي تشرب ولاتترك الماء ليشربَ غيرُه ؛\r\nو در اين زمان علما دچار يك بيمارى شدند كه علاج آن مشكل مىباشد ؛\r\n\r\n\r\n","description":"","footnote":"\r\n( 1 ) . اعراف ( 7 ) آيات 175 و 176 . .\r\n","page_name":" 166 ","page_number":166},
  {"content":"\r\n\r\nزيرا بيمارى كشنده همان حبّ دنياست كه علما را نيز گرفتار كرده ، تا آن جا كه مجبور شدند از بيم از دست دادن خلق ، از دنيا دست بكشند ، تا آبروى خودشان نرود ، و لذا روى آورى بر دنيا و گرايش به آن را براى خود توجيه كردند ، كه اين بيمارى شيوع يافت و دوا ، ناياب گرديد ، و پزشكان مشغول به فنون گمراه سازى شدند ، پس اكنون كه اصلاح نمىكنند ، اى كاش فساد نيز نمىكردند . و اى كاش ساكت مانده و سخنى نمىگفتند ، كه هر يك از آنها مانند سنگى در دهانهء چشمه شدند كه نه خود از آب نوشيده و نه آب را آزاد مىكند تا ديگران بنوشند .\r\n\r\nفضيلت سورهء حمد\r\nدر فضيلت سورهء حمد همين بس كه خداوند در مقام منّت گذارى به رسول اكرم صلى الله عليه و آله و سلم مىفرمايد :\r\n« وَلَقَدْ اتَيْناكَ سَبْعاً مِنَ الْمَثْانى وَالْقُرْآنَ الْعَظيمَ » ؛ « 1 »\r\n( اى پيامبر ! ) ما ، هفت آيه‌اى كه در نمازها دوباره تكرار مىشود ( سورهء حمد ) و قرآن عظيم را به تو داديم .\r\nاين آيه دلالت بر اين دارد كه سورهء حمد عظمت خاصّى دارد ؛ زيرا با اين كه اين سوره از سُوَر قرآن است ، ولى آن را جداگانه ذكر كرده تا عظمت اين سوره را برساند .\r\nاين سوره با اختصارى كه دارد ، مشتمل بر تمام مقاصد قرآنى مىباشد ، كه خود اين اعجاز است و ما مسلمانان بايد قدر خود را بدانيم كه برخوردار از اين سورهء با آن مضامين عالى هستيم ، كه ساير اديان ، مانند مسيحيّت و يهود از آن محرومند و مطالبى كه به عنوان ذكر نماز در عبادات خود مىخوانند ، اولًا\r\n\r\n\r\n","description":"","footnote":"\r\n( 1 ) . حجر ( 15 ) آيهء 87 . .\r\n","page_name":" 167 ","page_number":167},
  {"content":"\r\n\r\nتحريف شده است و ثانياً عباراتى بسيار سست و دور از فصاحت و بلاغت مىباشد ، كه به هيچ وجه قابل مقايسه با سورهء حمدى كه مسلمانان در نمازهاى خود مىخوانند نيست . « 1 » والحمدلله رب العالمين\r\n\r\n\r\n","description":"","footnote":"\r\n( 1 ) . براى توضيح بيشتر و آشنايى با عبادات مسيحيان در نمازهاى خود ، به تفسير الميزان ، ج 1 ، ذيل تفسير سورهء حمد مراجعه كنيد . .\r\n","page_name":" 168 ","page_number":168},
  {"content":"\r\n\r\nملخص\r\nتشتمل سورة الحمد على سبع آيات تشير كل واحدة منها الى أمر جليل فهي في الحقيقة خلاصة المعارف الاسلامية كلها التي وردت مبسوطة في باقي سور القرآن الكريم .\r\nوقد وردت في الروايات فضائل جمة لهذه السورة وكفاها شانا أنها تثنى في كل صلاة . وكانت هذه السورة منذ غابر الأيام حتى الآن محطة لإهتمام كثير من العلماء والمفسرين .\r\nيسعى هذا الكتاب وبقلم سلس الى استعراض جوانب من تعاليم هذه السورة العظيمة .\r\nمؤسسه بوستان كتاب\r\nمركز الطباعة والنشر التابع لمكتب الاعلام الاسلامي\r\nالناشر الأفضل على المستوى الوطني\r\nعنوان المكتب المركزي : إيران ، قم ، أول شارع شهداء ، ص ب : 917\r\nالهاتف : 982517742155 + ، الفاكس : 982517742154 + ، التوزيع : 982517743426 +\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nتفسير سورة الحمد المباركة\r\nآية الله السيد عزالدين الحسيني الزنجاني\r\nمؤسسة بوستان كتاب\r\n1433 / 1391\r\n\r\n","description":"","footnote":"","page_name":" 170 ","page_number":170},
  {"content":"\r\n . \r\n","description":"","footnote":"","page_name":" 171 ","page_number":171},
  {"content":"\r\n . \r\n\r\n","description":"","footnote":"","page_name":" 172 ","page_number":172}
  ]