[
  {"content":"\r\n\r\n13\r\nهدايتگران راه نور\r\nزندگانى حضرت\r\nامام حسن عسكرى عليه السلام\r\nآيت الله سيد محمدتقى مدرسى\r\nمترجم : محمدصادق شريعت\r\nچاپ نهم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمدرسى ، محمدتقى ، 1945 -\r\nزندگانى امام امام حسن عسكرى عليه السلام / محمد تقى مدرسى ؛ مترجم محمدصادق شريعت : محبان الحسين عليه السلام 1379 .\r\n87 ص - ( هدايتگران راه نور ؛ ج 13 )\r\n5 - 81 - 5648 - 964 - 978 : isbn\r\nفهرستنويسى براساس اطلاعات فيپا .\r\nعنوان اصلى : الامام السكري قدوة واسوة .\r\nچاپ قبلى : نشر بقيع ، 1376 .\r\nكتابنامه به صورت زيرنويس .\r\nچاپ نهم : 1391\r\n1 . چهارده معصوم - سرگذشتنامه . 2 . حسن بن على عليه السلام ، امام يازدهم ، 232 - 260 ق - سرگذشتنامه . الف . شريعت ، محمدصادق ، 1342 - مترجم . ب . عنوان . ج . فروست .\r\n4 ه‍ 36 م / 36 bp\r\n9584 / 297\r\nج . 12\r\n1379\r\nكتابخانه ملى ايران\r\n27338 - 78 م\r\nانتشارات محبان الحسين ( ع )\r\nهدايتگران راه نور ( 13 )\r\nزندگانى امام حسن عسكرى عليه السلام\r\nآية الله العظمى حاج سيد محمد تقى مدرسى\r\nناشر : انتشارات محبان الحسين عليه السلام\r\nچاپ نهم : بهار 1391 - 5000 نسخه\r\nقيمت : 16000 ريال\r\nآدرس : تهران - خيابان 15 خرداد - كوچهء امامزاده يحيى\r\nكوچهء شهيد تين نژاد - پلاك 42 تلفن 33553329\r\nدفتر پخش : تهران - خيابان ناصر خسرو - كوچهء حاج نايب\r\nتلفن : 33907181 همراه 09125446513\r\nشابك : 5 - 81 - 5648 - 964 - 978 5 - 81 - 5648 - 964 - 978 : isbn\r\nليتوگرافى ، چاپ وصحافى : نينوا - قم 7833432\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nمقدّمه ناشر\r\nسخن گفتن پيرامون ائمه اطهار عليهم السلام سخت است .\r\nدر گذر تاريخ انسانهاى فراوانى مىيابيم كه بر آستانه راه اين انوار الهى ايستاده‌اند و مىخواهند بگونه‌اى به آنها نزديك شوند تا از سرچشمه معرفت آنها بهره‌مند گردند .\r\nهيچ جاى شگفتى نيست ، زيرا ائمه معصومين عليهم السلام افسانه يا اسطوره‌هاى تاريخى نمىباشند بلكه ، آنها راه روشنى هستند كه رودى را در دل امت جارى ساخته‌اند كه با گذشت قرنها از شهادت و رحلت اين بزرگواران پيروان‌شان آنها را از ياد نبرده‌اند .\r\nپس ياد اين بزرگواران سخنى است كه هرگز از آن خسته نمىشويم و مدرسه‌اى است كه هرگز نمىتوان آن را ترك نمود .\r\nاز اين رو مرجع عاليقدر حضرت آيت اللَّه العظمى مدرّسى ( حفظه اللَّه ) سال‌ها قبل مبادرت به نگارش يك سلسله 14 جلدى تحت عنوان ( قدوة واسوة ) نمودند كه كتاب حاضر ( زندگانى امام حسن عسكرى عليه السلام ) سيزدهمين شماره از سلسله فوق مىباشد كه بارها به زبان عربى چاپ گرديده است .\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبا توجه به سبك نگارش وسليس بودن آن ، اين مجموعه توسط ناشرين مختلف از جمله انصار الحسين عليه السلام ، بقيع ، و محبان الحسين عليه السلام تحت عنوان ( هدايتگران راه نور ) ترجمه و چاپ گرديده است . انتشارات محبان الحسين عليه السلام به خود مىبالد كه اولين چاپ اين مجموعه را در سال 1379 و چاپ نهم سيزدهمين جلد سلسله فوق را نيز در بهار سال 1391 انجام داده است .\r\nاز خداوند متعال مىخواهيم كه در راه نشر معارف اسلامى موفقمان بدارد .\r\nواحد فرهنگى انتشارات محبّان الحسين عليه السلام\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nپيشگفتار\r\nالحمد للَّه‌رب العالمين ، و صلى اللَّه على محمّد و آله الميامين .\r\nدرود بر هدايتگران و مجاهدان . . .\r\nوقتى سالگرد شهادت و يا ولادت يكى از ائمهء هدى عليهم السلام فرامىرسد ، ما را به عمق شكافى كه ميان زندگى ما و حياتى كه وحى نويد آن را داده و در سيرهء پيغمبر و خاندان بزرگوارش تجلى يافته است ، متوجه مىسازد . مصيبت بزرگتر در اين نهفته كه بسيارى از ما از زندگى ائمه عليهم السلام آگاهى چندانى نداريم ، با اين وصف آيا پيروى از آنان و پيشه كردن سيره و شيوهء آنان در زندگى براى ما امكان پذير است ؟ !\r\nروز هشتم ربيع الاوّل مصادف با ياد بود شهادت امام حسن عسكرى است ، يازدهمين ستاره‌اى كه در شهر سامراء كه خلفاى عباسى پس از آنكه بغداد نخستين پايتختشان از دست بيهوده كارى و بازيهاى آنها به افغان درآمد آن را به عنوان پادگانى براى سپاهيان ترك خود ساختند ، از افق امامت كناره گرفت . هنگام ترسيم تصوير زندگى امام حسن عسكرى عليه السلام ناگزيرم اعتراف كنم كه ما دربارهء زندگى ائمه اطهار بخصوص بعد از امام رضا عليه السلام با كمبود منابع و مآخذ روبه‌رو هستيم و\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nنمىدانم علت اين امر چيست ؟ من پيش خود چنين مىانگارم كه كمى تحقيقات مورخان در اين برهه كه با آرامشى نسبى در عرصهء سياست متمايز شده ، اگر چه در ساير عرصه‌ها شاهد رشد مسايل ديگر هستيم ، مربوط به اين امر باشد كه اغلب مورخان گذشته بيش از آنكه به رويدادهاى مؤثر تاريخى توجه كنند به حوادث و رخدادهاى بزرگ اهتمام مىورزيدن .\r\nمحمّدتقى مدرّسى\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nزندگينامه\r\nنام : حسن\r\nپدر و مادر : امام هادى و سليل\r\nشهرت : عسكرى\r\nكنيه : ابو محمّد\r\nزمان و محلّ تولّد : هشتم ربيع الثّانى يا 24 ربيع‌الاول سال 232 ه . ق در مدينه .\r\nزمان و محلّ شهادت : هشتم ربيع الاول سال 260 ه . ق به دسيسه معتمد ( چهاردهمين خليفهء عبّاسى ) در شهر سامره ، در سنّ 28 سالگى به شهادت رسيد .\r\nمرقد شريف : سامراء ، واقع در عراق .\r\nدوران زندگى : در دو بخش :\r\n1 - قبل‌از امامت ( 22 سال ) از 232 تا 254 ه . ق .\r\n2 - دوران امامت ( 6 سال ) از 254 تا 260 ه . ق .\r\nآن حضرت ، همواره تحت نظر و در زندان طاغوتهاى عصر خود بود ، سرانجام با زهر جفا به شهادت رسيد .\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nميلاد فرخنده\r\nدر روز هشتم ربيع الثانى - و يا 24 ربيع الاوّل 232 هجرى و در مدينة الرسول خانهء شريف امام هادى عليه السلام به پيشواز دوّمين فرزندش از بانوئى دانا و پارسا كه او را حديث يا سليل مىخواندند ، رفت . « 1 »\r\nتا سال 243 ه در مدينه ماند زيرا چنين به نظر مىرسد كه پس از اين سال همراه با پدر بزرگوار خويش به پايتخت خلافت عبّاسى يعنى شهر سُرّمن‌رأى منتقل شد و در آنجا با پدر خود در منطقه‌اى به نام عسكر مسكن گزيد و بر همين اساس ملقب به عسكرى شد .\r\nعلاوه بر اين لقب ، آن حضرت را به القاب ديگرى نيز مىخواندند كه عبارتند از . . . صامت ، هادى ، رفيق ، زكى ، نقى . اين القاب خود منعكس‌كنندهء خصلتهاى پسنديده‌اى هستند كه در طول زندگى آن حضرت براى مردم ظاهر شد . كنيهء او « ابو محمّد » بود و عامهء مردم آن حضرت و پدر و جد او را ملقب به ابن الرضا مىكردند . « 2 »\r\nامام حسن عسكرى عليه السلام برادرى داشت از خودش بزرگ‌تر كه او را\r\n\r\n\r\n","description":"","footnote":"\r\n( 1 ) - بحارالانوار ، ج 50 ، ص 236 .\r\n( 2 ) - بحارالانوار ، ج 50 ، ص 236 .\r\n","page_name":" 9 ","page_number":9},
  {"content":"\r\n\r\nمحمّد مىخواندند . اين محمّد مردى بزرگ و والامقام بود چنان كه چشمان شيعيان به دو به عنوان جانشين پدرش دوخته شده بود . زيرا وى بزرگ‌ترين فرزند امام هادى بود امّا حضرت هادى به ياران وخواص اشاره مىكرد كه امام بعد از وى امام حسن خواهد بود . و محمّد ( برادر امام حسن ) نيز عملًا در سن جوانى از دنيا رفت و اينك مزار او در جايى ميان بغداد و سامراء واقع است و زوار به گرد حرمش جمع مىآيند و خدا را مىخوانند و خدا هم براى بزرگداشت محمّد و پدران پاكش ، دعاى آنها را مستجاب مىگرداند .\r\nبا وفات « سيد محمّد » ( نامى كه وى بدان در ميان مردم شناخته شده است ) همه دانستند كه يازدهمين امام ، ابو محمّد حسن خواهد بود . براى توضيح بيشتر امام هادى عليه السلام در كنار جنازهء فرزندش محمّد ، خطاب به امام حسن عسكرى فرمود : « فرزندم براى خدا سپاسى تازه به جاى آر كه دربارهء تو فرمانى تازه پديد آورد » . « 1 »\r\nشايد ، آنچه كه خداوند براى او پديد آورد نعمت اتفاق و عدم بروز اختلاف پيرامون امامت او پس از پدرش بوده باشد . زيرا پس از وفات محمّد ، آن حضرت بزرگ‌ترين فرزند پدرش محسوب مىشد . . . اگر چه امامت موهبت الهى است كه اصلًا با ملاكهايى همچون سن ونظاير آن پيوستگى ندارد . دليل ما بر اين نكته آن است كه امام هادى عليه السلام پيش از وفات پسرش محمّد ( معروف به سيد محمّد ) به امامت حسن اشاره\r\n\r\n\r\n","description":"","footnote":"\r\n( 1 ) - بحارالانوار ، ج 50 ، ص 244 .\r\n","page_name":" 10 ","page_number":10},
  {"content":"\r\n\r\nمىفرمود چنان كه روايات ديگرى نيز در تأييد اين مطلب ( امامت امام حسن ) از سوى پدران بزرگوار آن حضرت نقل شده است . بياييد با هم برخى از نصوصى را كه شيعه بر محتواى آنها اتفاق دارد بخوانيم . اين روايات بر امامت امام حسن عسكرى از دلالت كافى برخوردارند .\r\nعلى بن عمر نوفلى گويد : با امام هادى در خانه‌اش بودم كه ابو جعفر بر ما گذشت . پرسيدم : آيا اين صاحب ماست ؟ فرمودند : نه ، صاحب شما حسن است . « 1 »\r\nعلى بن عمرو عطار در روايتى گويد : در زمان حيات محمّد ( سيد محمّد ) خدمت حضرت هادى رسيدم و من گمان مىكردم او امام يازدهم است ، به آن حضرت عرض كردم : فدايت شوم ! كدام يك از فرزندانت را به امامت تخصيص دهم ؟ فرمود : هيچ يك را تخصيص ندهيد تا فرمان من براى شما صادر شود ، بعد از آن نامه‌اى نوشتم كه اين امر ( امامت ) در دست كيست . آنگاه براى من نوشت : در دست فرزند بزرگترم و ابو محمّد از جعفر بزرگتر بود . « 2 »\r\nاين جعفر همان كسى است كه بعداً ملقّب به كذاب يا تواب شد زيرا مدّتى ادعاى امامت كرد و سپس از ادعاى خود بازگشت و توبه كرد . . .\r\nابو جعفر ( سيد محمّد ) بزرگ‌ترين فرزند امام هادى عليه السلام بود . امّا چنان كه پيداست او در آن هنگام دنيا را بدرود گفته بود .\r\n\r\n\r\n","description":"","footnote":"\r\n( 1 ) - بحارالانوار ، ج 50 ، ص 242 .\r\n( 2 ) - همان مأخذ ، ص 244 .\r\n","page_name":" 11 ","page_number":11},
  {"content":"\r\n\r\nامام هادى به ابو بكر فهفكى نامه‌اى نگاشت و به او فرمود : « فرزندم ابو محمّد از ديگر خاندان محمد نيك سرشت‌تر و حجّت و برهانش از ديگران استوارتر است و او بزرگترين فرزندان من است و جانشين من و زمام و احكام امامت به وى مىرسد . پس هر چه مىخواهى از من بپرسى ، از او سؤال كن كه آنچه بدان نيازمندى نزد اوست » . « 1 »\r\nامام جواد عليه السلام نيز به اين حقيقت اشاره كرده و در حديثى كه توسّط عقر فرزند دلف روايت شده ، آمده است : « از ابو جعفر ، محمّد بن على الرضا ، شنيدم كه مىفرمود : پيشواى پس از من فرزندم على است ، فرمان او فرمان من و گفتار او گفتار من ، و طاعت از او طاعت‌از من و پيشواى پس از او فرزندش حسن است » . « 2 »\r\nبعلاوه روايات مستفيضى از سوى پيشوايان مورد اعتماد حديث به نقل از پيامبر وارد شده كه تعداد ائمه اثنى عشر و نام و صفات آنها را بيان كرده است تا آنجا كه در مؤمنان جاى ترديدى در اين نكته باقى نمىگذارد كه پس از امام هادى حجّت بالغهء خداوند سرور ما حضرت امام حسن عسكرى عليه السلام است .\r\nبدينسان وظيفه امامت اسلامى و خلافت الهى پس از وفات امام هادى به امام حسن عسكرى كه در آن هنگام 23 سال از سن شريفش مىگذشت انتقال يافت .\r\n\r\n\r\n","description":"","footnote":"\r\n( 1 ) - بحارالانوار ، ج 50 ، ص 245 .\r\n( 2 ) - همان مأخذ ، ص 239 .\r\n","page_name":" 12 ","page_number":12},
  {"content":"\r\n\r\nسالهايى كه آن حضرت امامت مردم را عهده‌دار گرديد مصادف شد با بقيه دوران حكومت معتز عبّاسى و پس از آن حكومت مهتدى و در نهايت پنج سال از حكومت معتمد . « 1 »\r\n\r\nصفات و كرامات امام حسن عسكرى\r\nبرخى از معاصران امام او را چنين وصف كرده‌اند : آن حضرت سبزه بود و چشمانى فراخى داشت ، بلند بالا و زيبا چهره و خوش هيكل و جوان بود و از شكوه و هيبت بهره داشت . « 2 »\r\nشكوه و عظمت او را وزير دربار عبّاسى در عصر معتمد ، يعنى احمد بن عبيداللَّه بن خاقان ، به وصف كشيده است اگر چه او خود سر دشمنى با علويها را داشت و در گرفتار كردن آنها مىكوشيد ، در وصف آن حضرت چنان كه در روايت كلينى آمده چنين گفته است :\r\nدر شهر « سُرّمن‌رأى » هيچ كس از علويان را همچون حسن بن على بن محمّد بن الرضا ، نه ديدم و نه شناختم و در وقار و سكوت و عفاف و بزرگوارى و كرمش ، در ميان خاندانش و نيز در نزد سلطان و تمام بنىهاشم همتايى چون او نديدم . بنىهاشم او را بر سالخوردگان و توانگران خويش مقدّم مىدارند و بر فرماندهان و وزيران و دبيران و عوام الناس او را مقدّم مىكنند و در بارهء او از كسى از بنى هاشم\r\n\r\n\r\n","description":"","footnote":"\r\n( 1 ) - بحارالانوار ، ج 50 ، ص 236 .\r\n( 2 ) - سيرة الائمة الاثنى عشر ، ص 490 .\r\n","page_name":" 13 ","page_number":13},
  {"content":"\r\n\r\nو فرماندهان و دبيران و داوران و فقيهان و ديگر مردمان تحقيق نكردم جز آنكه او را در نزد آنان در غايت شكوه و ابهّت و جايگاهى و الا و گفتار نكو يافتم و ديدم كه وى را بر خاندان و مشايخش و ديگران مقدّم مىشمارند و دشمن و دوست از او تمجيد مىكنند . « 1 »\r\nشاكرى يكى از كسانى كه ملازم خدمت آن حضرت بوده ، در توصيف وى چنين گفته است : « استاد من ( امام عسكرى عليه السلام ) مرد علوى صالحى بود كه هرگز نظيرش را نديدم ، روزهاى دو شنبه و پنج شنبه در سامره به دار الخلافه مىرفت ، در روز نوبه ، عدّهء بسيارى گرد مىآمدند و كوچه از اسب و استر و الاغ و هياهوى تماشاچيان پر مىشد و راه آمد و شد بند مىآمد ، وقتى كه او مىرسيد هياهوى مردم آرام مىشد و چهار پايان كنار مىرفتند و راه باز مىشد به طورى كه لازم نبود جلوى حيوانات را بگيرند . سپس او داخل مىشد و در جايگاهى كه برايش آماده كرده بودند ، مىنشست و چون عزم خروج مىكرد و دربانان فرياد مىزدند : « چهار پاى ابو محمّد را بياوريد . سرو صداى مردم و حيوانات فرو مىنشست و به كنارى مىرفتند تا آن حضرت سوار مىشد و مىرفت » .\r\nشاكرى در توصيف امام مىافزايد : « در محراب مىنشست و سجده مىكرد در حالى كه من پيوسته مىخوابيدم و بيدار مىشدم و مىخوابيدم در حالى كه او در سجده بود ، كم خوراك بود . برايش انجير و انگور و هلو و چيزهايى شبيه اينها مىآوردند و او يكى دو دانه از آنها مىخورد\r\n\r\n\r\n","description":"","footnote":"\r\n( 1 ) - سيرة الائمة الاثنى عشر ، ص 482 .\r\n","page_name":" 14 ","page_number":14},
  {"content":"\r\n\r\nو مىفرمود : محمّد ! اينها را براى بچّه‌هايت ببر . من گفتم : تمام اينها را ؟\r\nاو فرمود : آنها را بردار كه هرگز بهتر از اين نديدم . » « 1 »\r\nهنگامى كه طاغوت بنى عبّاس آن حضرت را در بند انداخت ، بعضى از عبّاسيان به صالح بن وصيف كه مأمور زندانى كردن امام بود ، گفت : بر او سخت بگير و او را آسوده مگذار . صالح گفت : با او چه كنم ؟ من دو تن از بدترين كسانى را كه توانستم پيدا كنم ، يافتم و آنها را مأمور وى ساختم و اينك آن دو در عبادت و نماز به جايگاهى بزرگ رسيده‌اند . سپس دستور داد آن دو تن را احضار كنند ، از آن دو پرسيد : واى بر شما ! شما با اين مرد ( امام حسن ) چه كرديد ؟ آن دو گفتند : چه توانيم گفت دربارهء مردى كه روزها روزه مىدارد و تمام شب را به نماز مىايستد و با كسى هم سخن نمىشود و به كارى جز عبادت نمىپردازد . چون به ما مىنگرد به لرزه مىافتيم و چنان مىشويم كه اختيارمان از كف بيرون مىشود ! « 2 »\r\nهمه از ارزش و نهايت كرامت آن حضرت در پيشگاه پروردگارش آگهى داشتند ، تا آنجا كه معتمد خليفهء عبّاسى وقتى در آن شرايط بحرانى و نا آرامى كه هر خليفه تنها يك يا چند سال معدود بر تخت خلافت مىتوانست بنشيند ، روى كار آمد . نزد امام عسكرى عليه السلام رفته از وى خواست كه دعا كند تا خلافت او بيست سال به طول انجامد ( به نظر معتمد اين مدّت در قياس با مدّت زمامدارى خلفاى پيش از وى بسيار\r\n\r\n\r\n","description":"","footnote":"\r\n( 1 ) - سيرة الائمة الاثنى عشر ، ص 253 .\r\n( 2 ) - همان مأخذ ، ص 309 .\r\n","page_name":" 15 ","page_number":15},
  {"content":"\r\n\r\nدراز بوده است ! ) امام عليه‌السّلام نيز دعا كرد و فرمود : خداوند عمر تو را دراز گرداند !\r\nدعاىامام در حقّ معتمد اجابت شد و وى پس‌از بيست‌سال در گذشت « 1 »\r\nاين يكى از كرامتهاى امام عليه السلام است در حالى كه كتابهاى حديث از كرامتهاى بى شمار آن حضرت كه ذكر آنها از حوصلهء اين كتاب مختصر بيرون است ، آكنده و سرشار مىباشد . مقصود ما از ذكر برخى از كرامات امام براى اين است كه به حقّ او آگاه شويم و اين نكته را دريابيم كه ائمه هدى عليهم السلام ، همه نور واحدند و از ذريّتى پاك كه خدا براى ابلاغ و اتمام حجّتش و اكمال نعمتهايش بر ما ، آنها را برگزيد . . . بگذاريد با هم به راويان گوش بسپاريم تا ببنيم چگونه اين كرامتها را براى ما بيان مىكنند :\r\n1 - يكى از راويان به نام ابو هاشم گويد : محمّد بن صالح از امام عسكرى عليه السلام در بارهء اين فرمودهء خداى تعالى :\r\n( للَّهِ الْأَمْرُ مِن قَبْلُ وَمِنْ بَعْدُ ) . « 2 » « امر از آن خداست از قبل و از بعد . » پرسيد : امام پاسخ داد : امر از آن اوست پيش از آنكه بدان امر كرده باشد و باز امر از آن اوست بعد از آنكه هر آنچه خواهد بدان امر كرده باشد . من با شنيدن اين جواب با خود گفتم : اين همان سخن خداست كه فرمود :\r\n\r\n\r\n","description":"","footnote":"\r\n( 1 ) - البته طول خلافت معتمد بيش از بيست سال بوده و شايد پس از گذشت مدّتى از دوران خلافتش نزد امام آمده و اين خواسته را مطرح كرده است . همان مأخذ ، ص 309 .\r\n( 2 ) - سورهء روم ، آيهء 4 .\r\n","page_name":" 16 ","page_number":16},
  {"content":"\r\n\r\n( أَلَا لَهُ الْخَلْقُ وَالْأَمْرُ تَبَارَكَ اللَّهُ رَبُّ الْعَالَمِينَ ) « 1 » .\r\n« . . . خلق و امر از آن اوست ، بزرگ است خداوند پروردگار جهانيان . »\r\nپس امام رو به من كرد و فرمود : همچنانكه تو با خود گفتى : ( أَلَا لَهُ الْخَلْقُ وَالْأَمْرُ تَبَارَكَ اللَّهُ رَبُّ الْعَالَمِينَ ) . من گفتم . . . گواهى مىدهم كه تو حجّت خدايى و فرزند حجّت خدا بر خلقش . « 2 »\r\n2 - يكى ديگر از راويان به نام على بن زيد نقل مىكند كه همراه با امام حسن عسكرى عليه السلام از دار العامه به منزلش آمدم . چون به خانه رسيد و من خواستم بر گردم فرمود : اندكى درنگ كن . سپس به من اجازهء ورود داد و چون داخل شدم دويست دينار به من داد و فرمود : با اين پول براى خود كنيزى بخر كه فلان كنيز تو مُرد . در صورتى كه وقتى من از خانه بيرون آمدم آن كنيز در كمال نشاط و خرّمى بود . چون برگشتم غلام را ديدم كه گفت : همين حالا كنيزت فلانى بمرد . پرسيدم : چطور ؟ گفت : آب در گلويش گير كرد و جان داد . « 3 »\r\n3 - ابو هاشم جعفرى گويد : از سختى زندان و بند و زنجير به امام عسكرى شكايت بردم . آن حضرت برايم نوشت : تو نماز ظهر را در خانهء خود مىگزارى پس به وقت ظهر از زندان آزاد شدم و نماز را در منزل خود به جاى آوردم . « 4 »\r\n\r\n\r\n","description":"","footnote":"\r\n( 1 ) - سورهء اعراف ، آيهء 54 .\r\n( 2 ) - سيرة الائمة الاثنى عشر ، ص 257 .\r\n( 3 ) - همان مأخذ ، ص 264 .\r\n( 4 ) - همان مأخذ ، ص 267 .\r\n","page_name":" 17 ","page_number":17},
  {"content":"\r\n\r\n4 - از ابو حمزه نصير خادم روايت شده كه گفت : بارها شنيدم كه امام عسكرى عليه السلام با غلامانش و نيز ديگر مردمان با همان زبان آنها سخن مىگويد در حالى كه در ميان آنها ، اهل روم ، ترك و صقالبه بودند . از اين امر شگفت زده شدم و گفتم : او در مدينه به دنيا آمده و تا زمان وفات پدرش در بين مردم ظاهر نشده و هيچ كس هم او را نديده پس اين امر چگونه ممكن است ؟ من اين سخن را با خود گفتم پس امام رو به من كرد و فرمود : خداوند حجّت خويش را از بين ديگر مخلوقاتش آشكار ساخت و به او معرفت هر چيز را عطا كرد . او زبانها و نسبها و حوادث را مىداند و اگر چنين نبود هرگز ميان حجّت خدا و پيروان او فرقى ديده نمىشد . « 1 »\r\n5 - امام را به يكى از عمّال دستگاه ستم سپردند كه نحرير نام داشت تا امام را در منزل خود زندانى كند . زن نحرير به وى گفت : از خدا بترس .\r\nتو نمىدانى چه كسى به خانه‌ات آمده آنگاه مراتب عبادت و پرهيزگارى امام را به شوهرش يادآورى كرد و گفت : من بر تو از ناحيهء او بيمناكم ، نحرير به او پاسخ داد : او را ميان درندگان خواهم افكند . سپس در بارهء اجراى اين تصميم از اربابان ستمگر خود اجازه گرفت . آنها هم به او اجازه دادند . ( اين عمل در واقع به مثابه يكى از شيوه‌هاى اعدام در آن روزگار بوده است ) .\r\nنحرير ، امام را در برابر درندگان انداخت و ترديد نداشت كه آنها امام را مىدرند و مىخورند . پس از مدّتى به همان محل آمدند تا بنگرند كه\r\n\r\n\r\n","description":"","footnote":"\r\n( 1 ) - سيرة الائمة الاثنى عشر ، ص 268 .\r\n","page_name":" 18 ","page_number":18},
  {"content":"\r\n\r\nاوضاع چگونه است . ناگهان امام را ديدند كه به نماز ايستاده است و درندگان گرداگردش را گرفته‌اند . لذا دستور داد او را از آنجا بيرون آوردند . « 1 »\r\n6 - از همدانى روايت كرده‌اند كه گفت : به امام عسكرى نامه‌اى نوشتم و از او خواستم كه برايم دعا كند تا خداوند پسرى از دختر عمويم به من عطا فرمايد . آن حضرت نوشت : خداوند تو را فرزندان ذكور عطا فرمود .\r\nپس چهار پسر برايم به دنيا آمد . « 2 »\r\n7 - عبدى روايت كرده است : پسرم را به حال بيمارى در بصره رها كردم و به امام عسكرى عليه السلام نامه‌اى نگاشتم و از وى تقاضا كردم كه براى بهبود پسرم دعا كند . آن حضرت به من نوشت : خداوند پسرت را اگر مؤمن بود ، بيامرزد . راوى گويد : نامه‌اى از بصره به دستم رسيد كه در آن خبر مرگ فرزندم را درست در همان روزى كه امام خبر مرگ او را به من رسانده بود ، داده بودند و فرزندم به خاطر اختلافى كه ميان شيعه در گرفته بود ، در امامت ترديد داشت . « 3 »\r\n8 - يكى از راويان از شخصى به نام محمّد بن على نقل مىكند كه گفت :\r\nكار زندگى برما سخت شد . پدرم گفت : بيا برويم نزد اين مرد ، يعنى حضرت عسكرى عليه السلام ، مىگويند مردىبخشنده‌است . گفتم : او را مىشناسى ؟\r\n\r\n\r\n","description":"","footnote":"\r\n( 1 ) - سيرة الائمة الاثنى عشر ، ص 268 .\r\n( 2 ) - همان مأخذ ، ص 269 .\r\n( 3 ) - همان مأخذ ، ص 274 .\r\n","page_name":" 19 ","page_number":19},
  {"content":"\r\n\r\nگفت : نه او را مىشناسم و نه تا به حال او را ديده‌ام .\r\nبه قصد منزل او در حركت شديم . در بين راه پدرم به من گفت : چقدر محتاجيم كه او دستور دهد پانصد درهم به ما بدهند ؟ دويست درهم براى لباس و دويست درهم براى آرد و صد درهم براى هزينه . محمّد فرزندش گويد : من نيز با خود گفتم ، اى كاش او سيصد درهم براى من دستور دهد ، صد در هم براى خريد يك مركوب و صد درهم براى هزينه و صد درهم براى پوشاك تا به ناحيهء جبل ( اطراف قزوين ) بروم .\r\nچون به سراى امام رسيديم ، غلامش بيرون آمد و گفت : على بن ابراهيم و پسرش محمّد وارد شوند . چون داخل شديم و سلام كرديم به پدرم فرمود : چرا تا الان اينجا نيامدى ؟ پدرم عرض كرد : سرورم ! شرم داشتم شما را با اين حال ديدار كنم .\r\nچون از محضر آن امام بيرون آمديم غلامش نزد ما آمد و كيسه‌اى به پدرم داد و گفت : اين 500 درهم است ! دويست درهم براى خريد لباس و دويست درهم براى خريد آرد و صد درهم براى هزينه . آنگاه كيسه‌اى ديگر در آورد و به من داد و گفت : اين سيصد درهم است ! صد درهم براى خريد يك مركوب و صد درهم براى خريد لباس و صد درهم براى هزينه ، ولى به ناحيهء جبل نرو بلكه به طرف سورا ( جايى در اطراف بغداد ) حركت كن . « 1 »\r\n9 - در روايتى از على بن حسن بن سابور روايت شده است كه گفت : در\r\n\r\n\r\n","description":"","footnote":"\r\n( 1 ) - سيرة الائمة الاثنى عشر ، ص 274 .\r\n","page_name":" 20 ","page_number":20},
  {"content":"\r\n\r\nزمان حيات امام حسن عسكرى عليه السلام در سامراء خشكسالى روى داد . . .\r\nخليفه به دربان و مردم مملكت خود دستور داد براى خواندن نمازِ باران از شهر بيرون روند . سه روز پياپى رفتند و هر چه دعا كردند باران نباريد .\r\nدر چهارمين روز ، بزرگ مسيحيان ( جاثليق ) وراهبان وتعدادى از مسيحيان در اين مراسم شركت كردند . در ميان آنها راهبى بود كه هرگاه دست خويش را به سوى آسمان بالا مىبرد ، باران باريدن مىگرفت ، مردم از كار او در دين خود به شكّ افتادند و شگفت زده شدند و به دين نصارى گراييدند .\r\nخليفه كسى را به سراغ امام عسكرى عليه السلام كه در زندان بود فرستاد . او را از زندان نزد خليفه آوردند . خليفه گفت : امّت جدّت را درياب كه هلاك شدند . امام فرمود : به خواست خداى تعالى فردا به صحرا خواهم رفت و شكّ و ترديد را بر طرف خواهم كرد .\r\nروز پنجم كه رئيس نصارى و راهبان بيرون آمدند ، حضرت با عدّه‌اى از ياران بيرون رفت . همين كه نگاهش به راهب افتاد كه دست خود را به سوى آسمان بلند كرده بود به يكى از غلامانش دستور داد دست راست راهب را و آنچه را كه ميان انگشتانش بود ، بگيرد . غلام فرمان امام را اطاعت كرد و از بين انگشتان او استخوان سياهى را در آورد . امام عسكرى استخوان را در دست گرفت و فرمود : اينك دعا كن و باران بخواه . راهب دعا كرد ، امّا ابرهايى كه آسمان را گرفته بودند كنار رفتند و خورشيد پيدا شد ! !\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nخليفه پرسيد : ابو محمّد ! اين استخوان چيست ؟ امام عليه السلام فرمود : اين مرد از كنار قبر يكى از پيامبران گذر كرده و اين استخوان را برداشته است .\r\nو هيچ گاه استخوان پيامبرى را آشكار نسازند جز آنكه آسمان باريدن گيرد . « 1 »\r\n10 - ابو يوسف شاعر متوكّل معروف به شاعر قصير يعنى شاعر كوتاه قد . روايت كرده است كه پسرى برايم زاده شد و تنگدست بودم . به عدّه‌اى يادداشتى نوشتم و از آنها كمك خواستم . با نا اميدى بازگشتم به گرد خانهء امام حسن عليه السلام يك دور چرخ زدم و به طرف در رفتم كه ناگهان ابو حمزه كه كيسه‌اى سياه در دست داشت بيرون آمد . درون كيسه چهار صد درهم بود . او گفت :\r\nسرورم مىگويد : اين مبلغ را براى نوزادت خرج كن كه خداوند در او براى تو بركت قرار دهد . « 2 »\r\n11 - ابو هاشم گويد : يكى از دوستان امام عليه السلام نامه‌اى به او نوشت و از او خواست دعايى به وى تعليم دهد . امام به او نوشت : اين دعا را بخوان :\r\n« يا أَسْمَعَ السَّامِعينَ ، وَيا أَبْصَرَ الْمُبْصِرينَ ، وَيا عِزَّ النَّاظِرينَ ، وَيا أَسْرَعَ الْحاسِبينَ ، وَيا أَرْحَمَ الرَّاحِمينَ ، وَيا أَحْكَمَ الْحاكِمينَ ، صَلِّ عَلى مُحَمَّدٍ وَآل‌ِمُحَمَّدٍ ، وَاوْسِعْ لى فى رِزْقى وَمُدَّ فى عُمْرى ، وَامْنُنْ عَلَىَّ بِرَحْمَتِكِ ، وَاجْعَلْنى مِمَّنْ تَنْتَصِرُ بِهِ لِدِينِكَ وَلا تَسْتَبْدِلْ بى غيرى » .\r\n\r\n\r\n","description":"","footnote":"\r\n( 1 ) - سيرة الائمة الاثنى عشر ، ص 271 .\r\n( 2 ) - همان مأخذ ، ص 294 .\r\n","page_name":" 22 ","page_number":22},
  {"content":"\r\n\r\nابو هاشم گويد : با خود گفتم : خدايا ، مرا در حزب و زمرهء خويش قرار ده . پس امام عسكرى عليه السلام به من رو كرد و فرمود : تو نيز اگر به خدا ايمان داشته باشى و پيامبرش را تصديق كنى و اوليايش را بشناسى و آنان را پيرو باشى در حزب و گروه او هستى پس شاد باش ! « 1 »\r\nآنچه گفته شد ، گزيده‌اى اندك از كرامات امام عسكرى عليه السلام است . امّا كرامتهاى فراوان ديگرى نيز از آن حضرت به ظهور رسيده كه اين اوراق ، گنجايش آن را ندارند و بسيارى ديگر نيز هست كه راويان ، آنها را نقل نكرده‌اند . . .\r\nبدليل همين كرامتها بود كه مردم به ايشان به عنوان جانشين بر حقِّ رسول خدا و امام معصوم از ذريّهء آن حضرت ايمان داشته‌اند .\r\n\r\n\r\n","description":"","footnote":"\r\n( 1 ) - سيرة الائمة الاثنى عشر ، ص 299 .\r\n","page_name":" 23 ","page_number":23},
  {"content":"\r\n\r\n\r\nنظاره‌گر عصر خود\r\nخوانندهء ارجمندى كه همراه ما زندگى پيشوايان هدايتگر را دنبال كرده به نيكى مىداند كه نقش ائمه عليهم السلام امتداد نقش پيامبران است و رسالت آنان همان رسالت جاودانه‌اى است كه كتابهاى آسمانى ، نويد آن را داده‌اند . اين رسالت عبارت است از دعوت مردم به خداوند و ترغيب آنان در كسب پاداش از سوى خداوند و بيم دادنشان از كيفر سخت الهى ! ! و واداشتن مردم به تبعيّت از رضوان و خشنودى كرد گار و پاك كردن نفوس آنان از رذايل و پليديها و تطهير آنها با عشق و ايمان و خوى و الا و سر انجام آموختن دستورات دينى به آنها . . .\r\nيكى از بزرگترين مسئوليّتهاى پيامبران رهبرى جامعهء مؤمن است بدانچه كه با اين مسئوليّت پيوند دارد ، همانند تطبيق اصول و ارزشهاى الهى بر جزئيات زندگى روزانه و متبلور ساختن اين اصول در چهار چوب مواضع و عملكردها و فعاليتها تا آنجا كه پيامبر صلى الله عليه و آله و پيشواى پس از او و سپس صديقان به مثابه الگوها و حجّتهاى خداوند بر مردم در مىآيند و باب عذرها و بهانه‌ها بر روى آنان بسته مىشود و بايد سريع و قاطعانه\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nعمل كنند و عزم خويش را با پرتوهاى درخشان اراده جزم سازند . از همين روست كه نبايد نقش امام را تنها در صحنهء سياسى ، به معنى محدود كلمه ، محصور كرد ، اگر چه سياست خود با ساير امور نيز در ارتباط و پيوند است . آيا مگر فرهنگ بر سياست تأثير نمىگذارد ؟ و مگر نه اينكه اقتصاد و تعليم و تربيت و سيستمهاى اجتماعى عواملى هستند كه سياست آنها را پديد مىآورد ؟\r\nبنابر اين بايد ميان اين دو مفهوم از سياست تفاوت قائل شويم ، يكى سياست به معنى خاصّ است كه به معنى ادارهء نيروهاى اجتماعى مؤثر در جهان حكومت است كه زمامداران و رهبران سياسى در پى آنند . اين همان سياست مستقيم‌است ( به عبارت ديگر سياست به معنى محدود آن ) .\r\nمفهوم ديگر سياست ، معنى عامّ آن است يعنى پديد آوردن نيروهاى فعال در جامعه كه در نهايت در جهان حكومت تأثير مىگذارند . اين سياست غير مستقيم‌است كه‌معمولًا مصلحان وصاحبان‌اصول‌تحوّل ساز به دنبال تحقّق آن حركت مىكنند ( به عبارت ديگر سياست به معنى عامّ آن ) .\r\nترديدى نيست كه پيامبران و جانشينان آنها استراتژى تغيير و انقلاب اصلاحگرايانه را در تمام ابعاد فرهنگى ( نشر دعوت ) و تربيتى ( تزكيهء نفوس ) و اجتماعى ( ساختن جامعه‌اى ايمانى و تنظيم روابط آن ) رهبرى مىكردند . البته گاهى آنان نيز در پى سياست به معنى خاصّ و محدود آن بوده‌اند ، يعنى كشور را به صورت انفرادى اداره مىكردند يا آنكه با ديگر نيروها در ادارهء كشور مشاركت مىجُستند .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nپيامبر بزرگ اسلام صلى الله عليه و آله نيز به اصلاح جامعه مكّه همّت گمارد و در آنجا هسته تجمع ايمانى را بنيان نهاد و روابط آنها را نظم داد و سپس حكومت خويش را با استفاده از همان افراد ، در مدينهء منوره پايه ريزى كرد . امام على عليه السلام طى سالها خلافت ظاهرىاش ، سياست به شيوهء مستقيم را پى گرفت در حالى كه پيش از اين و در زمان حكومت خلفاى پيش از خود عهده‌دار نقش اصلاحگرايانه بود و در همان زمان به اشكال مختلف در سياست به شيوهء مستقيم همكارى نموده ، سهم مىگرفت .\r\nائمه اطهار عليهم السلام با تمام امكانات و قدرتى كه در اختيار داشتند كمر به اصلاح مىبستند و نيروى سياسى فعالى در جامعه پديد مىآوردند . آنان از راه رهبرى مستقيم مؤمنان گزيده‌از پيروانشان به اين هدف نايل مىآمدند .\r\nاين وضع همچنان ادامه داشت تا آنكه امام حسن عسكرى عليه السلام به امامت رسيد . آن حضرت در خلال سالهايى كه پيشوايى مسلمانان را بر عهده داشت ، اقدام به ادارهء شيعيان كرد . شيعه‌اى كه در روزگار امام كاظم عليه السلام تبديل به وزنهء سياسى بزرگى شده بود و در دوران پس از ولايتعهدى امام رضا عليه السلام تا پس از غيبت امام زمان « عج » شيعيان را به عنوان يك قدرت سياسى به رسميت مىشناختند . .\r\nامام عسكرى چگونه شيعه را اداره مىكرد ؟ و چگونه از طريق شبكهء و كلا كه در حقيقت نمايندگى اورا بر عهده داشتند ، در سرتاسر گيتى تشكّل پيدا كرد ؟ و نامه نگارى ميان وكلا و آن حضرت چگونه انجام مىشد ؟\r\nاينها حقايقى است كه متأسفانه تاريخ كه تنها به وصف پادشاهان\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nو جنگها و شبهاى باده گسارى آنها اكتفا كرده ، از آنها ذكرى به ميان نياورده و زندگى مردم و جرياناتى را كه در جامعه وجود داشته ، ناگفته گذارده است .\r\nامّا احاديثى كه بسيارى از جزئيات زندگى ائمه را در خود ثبت كرده ، سند مورد وثوقى است كه مىتوانيم از خلال مطالعهء آنها به پاره‌اى از حقايق پى ببريم ولى بايد در نظر داشت كه حتّى اين احاديث هم در همين حد باقى مىمانند و به تنهايى تمام تصويرى را كه ما مايليم براى شناخت زندگى امام عليه السلام از آن بهره ببريم ، منعكس نكرده است . اين دوران همچون زندگى ديگر ائمه به ويژگى پنهانكارى مطلق متميز است آن هم نه فقط از ترس زمامداران طاغوتى بلكه به عنوان عملّيات احتياطآميز براى آينده و دگرگونيهائى كه بر آن حاكم بود و نيز به عنوان روشى در پرورش مردم براى آموزش حقايق بزرگترى كه قلب اكثر آنان تاب تحمّل سنگينى آن را نداشت .\r\nآنچه در سطور بعد نقل مىكنيم پاره‌اى از حقايق مربوط به زندگى امام عسكرى است كه البته بايد با شناخت خود از سيرهء ديگر ائمه عليهم السلام آن را كامل كنيم .\r\n\r\nامام عسكرى و تقيّه شديد\r\nاز آنجا كه‌امام براى غيبت كبرى زمينه‌سازى مىكرد ويكىاز ويژگيهاى عصر غيبت تقيّه است ، زندگى او حتّى بيشتر از ديگر امامان به شديدترين\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nحالات پنهانكارى متمايز شده است . ماجراهاى زير مىتوانند گوشه‌اى از حالات تقيّه را در دوران امام بازگو كنند :\r\nالف - داوود بن اسود گويد : سرورم ( امام عسكرى عليه السلام ) مرا فرا خواند و چوبى كه گويا پايه درى بود ، گرد و دراز به اندازهء كف دست ، به من داد و فرمود : اين چوب را به عمرى ( يكى از نمايندگان مقرب آن حضرت ) برسان . به راه افتادم . در خيابانى با يك سقّاء كه استرى داشت رو به رو گشتم . استر راه مرا سدّ كرده بود . سقّاء بانگ زد كه راه را باز بگذار . من همان تكه چوب را بالا بردم و بر استر زدم ، چوب شكست . به قسمت شكستگى چون نگاه كردم ، چشمم به نامه‌هايى كه در آن تعبيه شده بود ، افتاد . شتابان چوب را در آستينم نهان كردم . سقّاء شروع به داد و فرياد كرد و به من و سرورم دشنام داد . « 1 »\r\nامام از شيوهء پنهانكارى اين گونه و با اين سطح عالى ، حتّى براى رساندن نامه‌هايش از خانه‌اى به خانهء ديگر و يا از شهرى نزديك به شهر نزديك ديگر ، استفاده مىكرد .\r\nدر پايان اين ماجرا هم مىبينيم كه حامل نامه به خاطر عدم رعايت اصول پنهانكارى باعتاب شديد مواجه مىگردد .\r\nخادم امام به نقل از آن حضرت مىگويد : اگر شنيدى كسى به ما دشنام مىگويد به راهى كه به تو فرموده‌ام برو ، مبادا در صدد جوابگويى بر آيى و يا بخواهى بدانى كه آن شخص كيست ؟ چون من در شهر و ديارى بد\r\n\r\n\r\n","description":"","footnote":"\r\n( 1 ) - بحارالانوار ، ج 50 ، ص 283 .\r\n","page_name":" 28 ","page_number":28},
  {"content":"\r\n\r\nزندگى مىكنم . پس راه خود گير كه اخبار و احوال تو به ما مىرسد ، اين نكته را بدان . « 1 »\r\nب - شيوهء سخن گفتن با اشاره و رمز در محافل شيعه امرى بس شايع بوده است . اين امر از بسيارى از ماجراهايى كه نقل شده ، كاملًا محسوس است . در ماجراى زير به اين شيوه بر مىخوريم و همچنين ميزان عمق هشدار امام از مخالفت با تقيّه را در مىيابيم . اجازه دهيد با هم به اين ماجرا گوش فرا دهيم :\r\nمحمّد بن عبد العزيز بلخى گويد :\r\nروزى در خيابان گوسفندان بودم كه ناگهان امام عسكرى را ديدم كه به قصد دار العامه . از خانه‌اش بيرون آمده بود . با خود گفتم : اگر فرياد بر آرم كه اى مردم اين حجّت خدا بر شماست ، او را بشناسيد ، آيا مرا خواهند كشت ؟ چون به من نزديك شد ، انگشتان سبابه‌اش را بر دهانش گذارد به اين معنى كه ساكت باش و همان شب آن حضرت را ديدم كه مىفرمود :\r\nيا پنهانكارى است يا كشته شدن پس از خدا بر خويشتن بترس . « 2 »\r\nج - باز در بارهء به كارگيرى شيوهء سخن گفتن با اشاره به ماجراى على بن محمّد بن حسن بر مىخوريم . وى گويد : جماعتى از اصحاب ما از اهواز آمده بودند و من نيز با ايشان بودم . سلطان به سوى صاحب بصره ( كه در بصره خروج كرده بود و همان صاحب الزنج معروف است ) آمده بود .\r\n\r\n\r\n","description":"","footnote":"\r\n( 1 ) - بحارالانوار ، ج 50 ، ص 283 .\r\n( 2 ) - بحارالانوار ، ج 50 ، ص 283 .\r\n","page_name":" 29 ","page_number":29},
  {"content":"\r\n\r\nما نيز براى ديدن امام عسكرى عليه السلام ( كه معمولًا براى اجراى اصل تقيّه ، در چنين مناسباتى سلطان را همراهى مىكرد ) بيرون آمده بوديم .\r\nدر حالى كه راه مىرفت و مىگذشت به او مىنگريستيم و خود ميان دو ديوار در سُرّمن‌رأى نشسته ، بازگشتش را انتظار مىكشيديم . آن حضرت بازگشت و همين كه به موازات ما رسيد و به ما نزديك شد ، ايستاد و دستش را به طرف كلاهش برد و آن را از روى سرش برداشت و به دست ديگرش داد و با آن يكى دست بر سرش كشيد و در چهرهء يكى از افراد ما خنديد .\r\nمرد فوراً گفت : گواهى مىدهم كه تو حجّت و برگزيدهء خداوندى . به او گفتم : فلانى مشكل تو چه بود ؟ گفت : من در مورد او شك داشتم . پس با خود گفتم : اگر او باز گشت و كلاه از سر گرفت به امامتش اقرار مىكنم . « 1 »\r\n\r\nويژگيهاى دوران امام عسكرى\r\nچرخ تمدّن در هر يك از امّتهاى بشرى به سوى فرجام فاجعه آميز خود شتاب مىجويد مگر آنكه مصلحان امّت به پا خيزند و كشتى حيات را از طوفانهاى هلاك وابرهاى فتنه دور سازند . . شايد آيهء زير نيز به همين حقيقت اشاره داشته باشد :\r\n( فَلَوْلَا كَانَ مِنَ الْقُرُونِ مِن قَبْلِكُمْ أُولُوا بَقِيَّةٍ يَنْهَوْنَ عَنِ الْفَسَادِ فِي الْأَرْضِ\r\n\r\n\r\n","description":"","footnote":"\r\n( 1 ) - بحارالانوار ، ج 50 ، ص 294 .\r\n","page_name":" 30 ","page_number":30},
  {"content":"\r\n\r\nإِلَّا قَلِيلًا . . . ) « 1 » .\r\n« پس چرا نبود از قرنهاى پيش از شما بازماندگانى كه از تباهكارى در زمين نهى كنند مگر اندكى . . »\r\nسپس مىافزايد :\r\n( وَمَا كَانَ رَبُّكَ لِيُهْلِكَ الْقُرَى بِظُلْمٍ وَأَهْلُهَا مُصْلِحُونَ ) « 2 » .\r\n« و پروردگار تو چنان نيست كه شهرها را به ستم بكشد در حالى كه مردم آنها اصلاح كنندگان باشند . »\r\nپس تا زمانى كه حركت اصلاح در جامعه جريان داشته باشد و به امر به معروف و نهى از منكر همّت گمارد پيوسته در برابر كانونهاى فساد ( طاغوتيان ، عيّاشان بى درد و هواداران نادان ) استقامت ورزد ، عذاب الهى در مورد آن به تأخير مىافتد . چه ، اين جامعه به نيرويى تبديل شده كه امّت را از فرو افتادن در پرتگاه باز مىدارد .\r\nدر دوران امام عسكرى عليه السلام عوامل نابودى و از هم گسيختگى در تمدّن اسلامى فزونى گرفته بود و اگر دفاع امام وهواخواهانش از ارزشهاى حق وعدل وجهاد آنان بر ضدّ تجمّل گرايى و ستم وجهل نبود ، چه بسا كه اين تمدّن بطور كلى از هم مىپاشيد و به نابودى مىگراييد .\r\nخلفا واطرافيان فاسد آنها در ترور و سركوب وسرقت اموال مردم واسراف در صرف آنها در محافل عياشى وخوشگذرانى خود با خريد\r\n\r\n\r\n","description":"","footnote":"\r\n( 1 ) - سورهء هود ، آيهء 116 .\r\n( 2 ) - سورهء هود ، آيهء 117 .\r\n","page_name":" 31 ","page_number":31},
  {"content":"\r\n\r\nوجدان شاعران فرومايه غرق گشته بودند . . .\r\nترور و سركوب آزادگان ومصلحان توسط زمامداران ، قانون حكومتى ايشان بود . به عنوان نمونه هنگامى كه شام بر ضد حكومت آل عبّاس در عهد متوكّل به پا خاست ، خليفهء مذكور سپاه قوامه را متشكل از سه هزار نيروى پياده و هفت هزار سواره به سوى آنان روانه كرد . اين سپاه وارد شام شد و سه روز ( همه كارى را ) در دمشق روا شمردند . « 1 »\r\nيكى از شيوه‌هاى اعدام كردن افراد در آن روزگار اين بود كه شخص متهم را جلوى درندگان مىانداختند تا دريده و خورده شود و يا آنكه او را در تنور مىانداختند و يا تا سر حدّ مرگ به باد كتك مىگرفتند . سركوب واختناق تا آنجا گسترش يافته بود كه به مثابهء شيوه‌اى در مبارزات داخلى ميان خاندان حاكم در آمده بود و هم از اين روست كه مىبينيم انقلابها و ترورها در بين افراد خاندان خليفه به تنها زبان گويا مبدل شده بود .\r\nاين متوكّل ستمكار است كه خداوند فرزندش منتصر را به روى چيرگى مىدهد . او با برخى از فرماندهان ترك سپاه خويش پيمان مىبندد وشبانه بر متوكّل هجوم مىبرند و او و وزير ستمگرش فتح بن خاقان را كه هر دو غرق در لهو و فجور بوده‌اند ، مىكشند . تا آنجا كه شاعر در حقّ او مىگويد :\r\n هكذا لتكن منايا الكرام * بين ناى ومزهر ومدام \r\n\r\n\r\n","description":"","footnote":"\r\n( 1 ) - حياة الامام العسكرى ، ص 217 .\r\n","page_name":" 32 ","page_number":32},
  {"content":"\r\n\r\n بين كأسين اورثاه جميعا * كأس لذاته وكأس الحمام\r\nلم يزل نفسه رسول المنايا * بصنوف الاوجاع والاسقام \r\nترجمه : « مرگ بزرگان بايد اين گونه باشد : ميان ( بانگ ) ناى و عود و شراب ، ميان دو جام كه هر دو را به ميراث به او دادند ، جام لذّاتش وجام مرگ ، همواره نفس او پيك مرگ بود با انواع دردها و بيماريها » . « 1 »\r\nپس از مرگ متوكّل ، دوران حكومت پسرش وقاتلش چندان به درازا نپاييد زيرا تركهايى كه او را در از ميان برداشتن پدرش يارى كرده بودند ، ترسيدند كه مبادا عليه خود آنها بشورد . از اين رو به وسيلهء پزشك ويژه‌اش معروف به ابن طيغور او را مسموم ساختند . آنها براى اين كار سى هزار دينار به اين پزشك رشوه دادند و او هم با قلمى مسموم منتصر را رگ زد و وى در همان ساعت جان داد . « 2 »\r\nپس از منتصر ، نوبت به حكومت مستعين رسيد كه تركها او را خلع و با معتز بيعت كردند . مستعين به بغداد گريخت و براى نبرد با تركها سپاهى فراهم آورد امّا تركها او و سپاهش را شكست دادند و خود او را كه هنوز به سى و دو سالگى نرسيده بود ، كشتند .\r\nامّا معتز كه دشمن سر سخت اهل بيت عليهم السلام بود و از پدرش كينه و عداوت با خاندان شريف نبوى را به ارث برده بود ، نفر بعدى بود كه به دست تركها از بين رفت . او را در روزى بشدّت گرم زير آفتاب نگاه\r\n\r\n\r\n","description":"","footnote":"\r\n( 1 ) - حياة الإمام العسكرى ، ص 242 .\r\n( 2 ) - همان مأخذ ، ص 246 .\r\n","page_name":" 33 ","page_number":33},
  {"content":"\r\n\r\nداشتند و او ناچار خود را در محضر قاضى بغداد از خلافت خلع كرد .\r\nسپس وى را كشتند .\r\nتركها پس از قتل معتز ، مهتدى را روى كار آوردند . وى نيز در سركوب و وارد آوردن فشار بر اهل بيت عليهم السلام و شيعيان و هواخواهان آنها ، از سيرهء نياكانش پيروى مىكرد تا آنجا كه گفته بود : به خدا قسم آنان را از روى زمين درو خواهم كرد . امّا خداوند پيش از آنكه او به گفته‌اش جامهء عمل بپوشاند ، روانهء دوزخش كرد . يكى از فرماندهان ترك بر او يورش برد و گردنش را زد و شروع به نوشيدن خون او كرد تا آنكه سيراب شد .\r\nپس از مهتدى با معتمد بيعت كردند . او نيز در هوسرانى و گنهكارى و سركوب و اختناق چيزى از شجرهء ملعونه ( بنى عبّاس ) كم نداشت .\r\nآنچه گفته شد تصويرى گذرا از سرشت نظامى بود كه پايهء خود را در امور خارجى و داخلى بر اختناق و سركوب بنيان نهاده بود .\r\nسيطرهء تركها كه عبّاسيان آنها را به عنوان مزدورانى براى حفاظت از تاج و تخت خويش و مقابله با خشم عرب به استخدام گرفته بودند از يك سو و برگزيدن ايرانيان و برتر شمردن آنها از ديگران از ديگر سو ، با گذشت زمان به مشكلى بزرگ براى حكومت عبّاسى مبدل شد . زيرا سپاه تركان مزدور چه بسا از جريانات سياسى و فرهنگى خاصّى متأثر مىشدند و جناح خود را بر ضدّ جريان ديگر كمك مىكردند و به تبع همين امر عليه خليفه اقدام به كودتاى نظامى مىكردند . در اين ميان البته وجود رهبرانى كه پشتيبان و مؤيد جناح علوى بوده‌اند ، هيچ بعيد نيست چنان كه\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nبرخى از شواهد تاريخى نيز بر اين امر دلالت دارند .\r\nدر اينجا قانون سياسى مشهورى وجود دارد كه مىگويد : هر گاه نظام در سر كوب و اختناق فرو رود ، مردم را به هوسرانى و گنهكارى بيشتر سوق مىدهد تا بلكه مردم بدين وسيله از زندگى پر مرارت خويش كه با آن مواجهند غفلت ورزند .\r\nزمامداران عبّاسى نيز همين قانون را از روزهاى آغازين حكمروايى شان به كار بستند . داستانهاى هزار و يك شب و اخبار كاخهاى آكنده از اسباب كامروايى وپستى ، گواه همين مسأله مىتواند باشد .\r\nهر اندازه كه زمان سپرى مىشد و سركوب مردم وجدايى خلفاى عباسى از توده‌ها فزونى مىگرفت ، در لذّات و خوشگذرانيها بيشتر فرومىرفتند ، تا آنجا كه در روزگار روى كار آمدن متوكّل هرزگى و عيّاشى به اوج خود رسيده بود . مجالس او بسيار پر آوازه‌اند تا آنجا كه مورخان گفته‌اند كه وى صاحب پنج هزار كنيزك بود كه گفته مىشود با همه آنها همبستر شده بود و يكى از غلامانش مىگفت : اگر متوكّل به قتل نرسيده بود به خاطر كثرت جماع ، چندان عمر درازى نمىكرد . « 1 »\r\nهوسرانى و خوشگذرانى به حساب توده‌هاى مستضعف انجام مىشد .\r\nچون نظام مردم را وا مىداشت تا خراج ( كه به مثابهء ماليات امروزى بود ) . بيشتر بپردازند و مخالفان را سركوب كنند . هر گاه عياشيها و هرزگيهاى نظام ، موجب تهى شدن خزانه مىگرديد ، واليان براى جمع\r\n\r\n\r\n","description":"","footnote":"\r\n( 1 ) - حياة الامام العسكرى ، ص 231 .\r\n","page_name":" 35 ","page_number":35},
  {"content":"\r\n\r\nاموال از مردم و تحميل ماليات گزاف دست به كار مىشدند .\r\nاموال دولتى را به خود اختصاص مىدادند . و شمار اموال نور چشميها به ميليونها مىرسيد . خليفه اموال گزافى را كه شمار آن را هزاران هزار گفته‌اند بر سران سپاه ، نزديكان و بستگان و شعراى چاپلوس خود بذل و بخشش مىكرد .\r\nعطاياى متوكّل به يكى از كنيزانش پنجاه هزار بود . در زمان خلافت مقتدر مجسمه‌اى از يك روستا ساختند . در اين مجسمه هر آنچه كه در يك روستا يافت مىشد ، به چشم مىخورد ، درختان و حيوانات و خانه‌هايى كه همه از نقره ساخته شده بودند . براى ساخت چنين مجسمه‌اى پول هنگفتى به مصرف رسيد و سرانجام مقتدر آن را به يكى از كنيزان مادرش هديه داد .\r\nمتوكّل قصرى با شكوه كه يك ميليون و هفتصد هزار دينار براى آن هزينه كرده بود ، ساخت . يكى از اطرافيانش به نام يحيى نزد وى آمد وگفت : امير المؤمنين ! اميدوارم خداوند تو را به خاطر ساختن اين قصر سپاس بگذارد و به پاس آن بهشت را نصيب تو گرداند .\r\nمتوكّل از سخن اين چاپلوس فرومايه در شگفت شد چرا كه او خود خوب مىدانست كه متوكّل از راه سرقت اموال مردم چنين قصرى بنا كرده و پروردگار بدين امر راضى نبوده است ، لذا از وى پرسيد : چطور ؟ يحيى پاسخ داد : چون تو با اين قصر مردم را مشتاق بهشت مىگردانى . و همين مسأله باعث خواهد شد كه آنان دست به انجام كردارهاى شايسته اى بزنند\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nكه بدانها اميد دخول در بهشت را دارند . متوكّل از شنيدن اين سخنان شاد شد . « 1 »\r\nمتوكّل دستور داد هيچ كس در اين قصر پاى ننهد مگر آنكه جامه‌اى ابريشمين ونگارين در بر كرده باشد . وى همچنين بازيگران و نوازندگان را در اين قصر حاضر و آماده كرده بود . . .\r\nشانه به شانهء اين عياشى و هرزگى ، عموم مردم در تنگدستى و بينوايى به سر مىبردند كه امام على عليه السلام فرموده بود :\r\n« نعمتى سرشار نديدم مگر آنكه در كنار آن حقّى تباه شده بود » .\r\nشاعران تنگدست از اين زندگى دشوارى كه مردم با آن دست و پنجه نرم مىكردند ، بهترين تعبيرها را كرده‌اند . يكى از آنها در توصيف حال خود كه البته مىتواند توصيف جامعه‌اش نيز باشد ، شعرى سروده و بيان كرده است كه چگونه بر دخترانش گرسنگى فشار آورده بود . .\r\n وصبية مثل صغار الذر * سود الوجوه كسواد القدر\r\nجاء الشتاء و هم بشر * به غير قمص وبغير ازر\r\nتراهم بعد صلاة العصر * وبعضهم ملتصق بصدرى\r\nوبعضهم ملتصق بظهرى * وبعضهم منحجر بحجرى\r\nاذا بكو عللتهم بالفجر * حتّى اذا لاح عمود الفجر\r\nولاحت‌الشمس‌خرجت اسدى * عنهم وحلوا باصول الجدر \r\n\r\n\r\n","description":"","footnote":"\r\n( 1 ) - حياة الامام العسكرى ، ص 192 ؛ به نقل از عيون التواريخ .\r\n","page_name":" 37 ","page_number":37},
  {"content":"\r\n\r\n كانهم خنافس في حجر * هذا جميع قصتى وامرى\r\nفارحم عيالى و تول امرى * فانت انت ثقتى وذخرى\r\nكنيت نفسى كنية فى شعر * انا ابو الفقر وام الفقر \r\nترجمه : « وبچه‌هايى دارم مثل مورچه‌هاى كوچك ، سيه چهره همچون سياهى ديگ . زمستان آمد و آنان با آنكه جزو بشرند ، بى پيراهن و لباس‌اند . ايشان را مىبينى پس از نماز عصر ( هنگام غروب ) كه برخى از آنها به سينه‌ام چسبيده‌اند و برخى ديگر به پشتم و برخى به آغوشم چسبيده‌اند .\r\nچون گريه كنند ، آنان را تا صبح وعده دهم و تا ستون سپيده آشكار گردد و خورشيد سر زند خود را از دست آنان مىرهانم و همه در پايهء ديوار مىافتند . گويى سوسكهايى هستند در ديوار ، اين تمام ماجرا و كار من است . پس بر خانواده‌ام رحم آر و كار مرا بر عهده گير كه تو ، خودت تكيه گاه و بر آورده حاجت منى . كنيه‌اى در شعر بر خود گذارم ( اينچنين ) من ابو الفقر ( پدر فقر ) وام الفقر ( مادر فقر ) هستم » . « 1 »\r\nمخالفان حكومت با محاصرهء اقتصادى سختى رو به رو مىشدند . در عصر متوكّل محاصرهء سلالهء علوى تا بدانجا پيش رفت كه بانوان علوى تنها يك پيراهن داشتند ، كه به نوبت با پوشيدن آن ، نماز خود را به جاى مىآوردند . « 2 »\r\n\r\n\r\n","description":"","footnote":"\r\n( 1 ) - حياة الامام العسكرى ، ص 195 به نقل از طبقات ابن معتز ، ص 377 .\r\n( 2 ) - همان مأخذ ، ص 234 به نقل از مقاتل الطالبيّين .\r\n","page_name":" 38 ","page_number":38},
  {"content":"\r\n\r\nبه خاطر همين وضع اجتماعى فلاكت بار ، آتش انقلابهاى اجتماعى شعله ور گرديد . يكى از بارزترين اين انقلابها - در دوران امام عسكرى عليه السلام - انقلاب يحيى بن عمر طالبى بود كه در كوفه به وقوع پيوست . يحيى كوفه را متصرف شد و زندانيان را از بند رها كرد . امّا در نهايت اين انقلاب توسط سپاه عبّاسى سركوب شد و رهبر آن نيز به قتل رسيد . روز قتل يحيى در تاريخ جنبش مكتبى ، روزى بزرگ است زيرا اين حادثه يكى ديگر از حلقه‌هاى زنجير مصيبتهايى است كه بر خاندان پيامبر صلى الله عليه و آله وارد آمد . شاعرى در سوگ يحيى اشعارى سروده كه برخى از ابيات آن چنين است :\r\n بكت الخيل شجوها * وبكاه المهند المصقول\r\nوبكاه العراق شرقا وغرباً * وبكاه الكتاب والتنزيل\r\nوالمصلى والبيت والحجر * جميعاً عليه عويل\r\nكيف لم تسقط السماء علينا * يوم قالوا ابو الحسين قتيل \r\n« سپاه در غم او گريست و شمشيرهاى هندى و صيقل داده شد بر او گريستند . وعراق ، از خاور تا باختر ، بر او گريست ، و قرآن نيز بر او گريه كرد . ومصلى وكعبه وحجر الاسود همه ( بر مرگ او ) شيون وفغان سردادند . چسان آسمان بر ما فرو نيفتاد روزى كه گفتند ابو الحسين ( يحيى بن عمر ) كشته شد » . « 1 »\r\n\r\n\r\n","description":"","footnote":"\r\n( 1 ) - حياة الامام العسكرى ، ص 216 به نقل از كامل بن اثير ، ج 5 ، ص 314 - 316 .\r\n","page_name":" 39 ","page_number":39},
  {"content":"\r\n\r\nيكى ديگر از اين انقلابها ، شورش زنج به رهبرى على بن عبد الرحيم از بنى عبد القيس بود كه خود ادعا مىكرد ، علوى است . امّا مورخان در صحّت ادعاى او ترديد مىكنند و از امام عسكرى عليه السلام نقل است كه نسبت او را با اهل بيت عليهم السلام مردود دانسته است .\r\nبى گمان اين حركت ، يكى از بزرگ‌ترين انقلابهاى آن دوره بوده است . زيرا محرومان و تنگدستان از حركت او پيروى كردند و اين انقلاب توانست تا برهه‌اى از زمان مقدارى از تاب و توان خلافت عبّاسى را مصروف خود سازد .\r\nاين شيوهء قساوت بارى كه زمامداران به نام خلافت اسلامى ، در اداره كردن كشور از آن بهره‌بردارى مىكردند تأثيرى منفى بر فرهنگ دينى مردم از خود بر جاى نهاد در اين ميان كسانى كه از فلسفهء يونان تأثير پذيرفته بودند ، فرصت را غنيمت شمرده در صدد بر آمدند تا مردم را نسبت به حقايق دينى گمراه كنند . يكى از كسانى كه كمر به اين كار بسته بود فيلسوف معروف « اسحاق كندى » بود . وى دست به تأليف كتابى در رد قرآن ( به‌شيوهء فلاسفه كه آشفتگى و سبكى افكار يكديگر را به نقد مىكشيدند ورد مىكردند ) كرد . چون اين خبر به گوش امام عسكرى عليه السلام رسيد ، يكى از شاگردان كندى را خواست و به او فرمود :\r\nآيا در ميان شما خردمندى نيست كه استادتان كندى را از كارى كه در بارهء قرآن پيش گرفته ، باز دارد ؟\r\nچون شاگرد كندى از امام در بارهء چگونگى اين امر پرسش كرد ، آن\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nحضرت به او فرمود : آيا آنچه را كه به تو القا كنم به دو مىرسانى ؟ شاگرد گفت : آرى . پس امام فرمود :\r\nنزد او روانه شو و با وى انس بگير و ملاطفت كن و در كارى كه پيش گرفته يارىاش نما . پس چون ميان شما دوستى واقع شد به او بگو :\r\nمسأله‌اى به نظرم رسيده كه مىخواهم در بارهء آن از شما پرسش كنم . تو از او استدعاى پاسخ مىكنى . به او بگو : اگر متكلّمى با اين قرآن پيش شما آيد و بپرسد آيا جايز است كه خداوند از آن سخنى كه در قرآن فرموده ، معنايى جز آنكه تو انديشيده‌اى و بدان رفته‌اى اراده كرده باشد ؟ ! تو را خواهد گفت كه جايز است . چون او ( كندى ) مردى است كه چون چيزى بشنود مىفهمد . پس چون به تو اين جواب را داد به او بگو : از كجا مىدانى شايد آنچه خداوند اراده فرموده غير از آن معنايى باشد كه تو بدان رفته‌اى و آن را مراد خداوند گرفته‌اى كه خدا آن لفظ را در غير معانى آن وضع فرموده است .\r\nشاگرد نزد كندى رفت و بنا به دستورى كه امام به او داده بود ، رفتار كرد و سخنى را كه امام به او آموخته بود ، با كندى در ميان نهاد و در دل كندى مؤثر افتاد . زيرا او همچنانكه امام فرموده بود : مردى با هوش و فهيم بوده و پى برد كه به مجرّد احتمال ، چنان كه فلاسفه مىگويند ، استدلال باطل مىشود و اگر اين سخن در ميان شاگردانش بپيچد كسى انديشه‌هاى او را نمىپذيرد . و او با تأليف چنين كتابى به كوتاه انديشى خود حكم داده است . از اين رو دست از تأليف كتاب كشيد . امّا از همان\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nشاگرد پرسيد : تو را سوگند به من بگو كه اين سؤال از كجا برايت پيدا شد ؟\r\nشاگرد گفت : بر قلبم عارض شد و آن را با شما در ميان نهادم . كندى گفت :\r\nهرگز چنين نباشد . كسى مثل تو نمىتواند چنين سخنى بگويد . مرد گفت :\r\nامام عسكرى عليه السلام مرا بدين كار دستور داده بود . كندى گفت : چنين سخنانى تنها از ناحيهء اين خاندان مطرح مىشود . آنگاه كتاب خود را گرفت و از بين برد . « 1 »\r\nاين گونه امام دين جدّ خويش را از نوشته‌هاى شبهه آميز و گمراهانه رهانيد . شايد اين شاگرد هم از شيعيان امام بوده كه در دستگاه كندى نفوذ كرده است . زيرا به كار گيرى اين روشها از سوى رهبران مكتبى در مقابله با جريانهاى منحرف ، امرى مطلوب به شمار مىرود . چه بسيار اقدامات شجاعانهء ديگرى بوده كه رهبرى مكتبى براى جلوگيرى از هجومهاى فكرى دشمنان ، آنها را پياده كرده‌اند امّا به خاطر سرّى بودن آنها - مثل همين اقدام - و يا به خاطر از بين رفتن منابع و مآخذ تاريخى در بوتهء كتمان باقى مانده‌اند .\r\n\r\n\r\n","description":"","footnote":"\r\n( 1 ) - حياة الامام العسكرى ، ص 220 - 221 به نقل از مناقب ، ج 4 ، ص 424 .\r\n","page_name":" 42 ","page_number":42},
  {"content":"\r\n\r\n\r\nشهادت جانگداز امام حسن عسكرى\r\nروز هشتم ربيع الاوّل سال 260 هجرى ، روز درد آلودى در شهر سامراء بود خبر شهادت امام عسكرى عليه السلام در عنفوان شباب همه جا را فرا گرفت .\r\nبازارها تعطيل شدند و مردم شتابان و گريان به سوى خانهء امام رفتند .\r\nمورخان اين روز غمبار را به روز قيامت تشبيه كرده‌اند ، چرا ؟ چون توده‌هاى محرومى كه مهر و محبت خود را نسبت به امام ، از ترس سركوب نظام هميشه در خود نهان مىداشتند ، آن روز عنان عواطف خروشان خويش را از كف دادند .\r\nآه كه اهل بيت نبوّت در راه تحكيم شالوده‌هاى دين و نشر ارزشهاى توحيد چه رنجها كه متحمّل نشدند . . .\r\nچه خونها كه از آنان نريختند و چه حرمتها كه ندريدند و حقوق و قرابت آنان را به رسول خدا رعايت نكردند . . .\r\nبراستى محنت اولياى خدا در طول اعصار چه بى شمار بوده و پايگاه و پاداش آنان در پيشگاه پروردگار چه بزرگ است !\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nاين امام بزرگوارى كه اينك از دنياى آنان رخت بر مىبندد در حالى كه هنوز از عمر مباركش 28 سال نگذشته ، با انواع محنتها دست و پنجه نرم كرد ، از عهد متوكّل ستمكار و فرو مايه كه دشمنى عليه اهل بيت رسالت را سر لوحهء كار خويش قرار داد و مزار ابى عبد اللَّه الحسين عليه السلام را ويران كرد تا دوران مستعين كه به خاطر كينه ورزيدن به خاندان پيامبر صلى الله عليه و آله آن حضرت را نزد يكى از سر سخت ترين مردانش زندانى كرد . ( اين مرد اوتاش نام داشت كه بعداً پس از ديدن پاره‌اى از كرامتهاى امام ، به امامت آن حضرت ايمان آورد ) . همين خليفه ، در دوران خويش نزديك بود امام را بكشد امّا خداوند او را فرصت نداد و وى از خلافت بر كنار شد .\r\nهمچنين معتز در روزگار خويش مىكوشيد امام را دربند كند ليكن آن حضرت به درگاه خداوند تضرّع كرد تا انكه معتز نيز از دنيا رفت .\r\nحتّى در روزگار مهتدى امام از آزار وى در امان نبود ، او مىكوشيد امام را در تنگنا قرار دهد تا آنجا كه زندانىاش كرد و قصد كشتنش را نمود . ليكن امام به يكى از اصحابش به نام ابو هاشم اطلاع داد كه :\r\n« ابو هاشم ! اين ستمگر ، قصد كرده مرا امشب بكشد ، امّا خداوند عمر او را كوتاه گرداند . مرا فرزندى نيست و خداوند به زودى مرا فرزندى عطا خواهد فرمود » . « 1 »\r\nبالاخره آنكه آن حضرت در دورهء معتمد همواره تحت آزار و اذيت قرار داشت تا آنكه به دست وى به زندان افتاد .\r\n\r\n\r\n","description":"","footnote":"\r\n( 1 ) - حياة الامام العسكرى ، ص 254 ، به نقل از مهج الدعوات ، ص 274 .\r\n","page_name":" 44 ","page_number":44},
  {"content":"\r\n\r\nآرى امام عسكرى عليه السلام بيشتر مدّت رهبرى خويش را در دشوارى و سختى گذارند و اكنون زمان وفات آن حضرت رسيده است : آيا امام به مرگ طبيعى وفات يافت ؟ يا آنكه توسط زهر به شهادت رسيد ؟\r\nزهر يكى از مشهورترين ابزارهاى ترور در نزد زمامداران آن عهد بوده و ترس آنان نسبت به وجود رهبران دينى محبوبي مثل امام آنها را وا مىداشته كه با اتخاذ اين روش ايشان را تصفيه كنند .\r\nدليل ديگر ما بر اتخاذ اين شيوه از سوى خليفه ، طرز بر خورد آنان با امام به هنگام بيمارىاش مىباشد . خليفه به پنج تن از افراد مورد و ثوق خويش گفته بود كه در طول مدّت بيمارى حضرت ، همواره با او باشند .\r\nوى همچنين عدّه‌اى پزشك به خاطر آن حضرت طلبيده بود تا وى را شبانه روز همراه باشند . . . « 1 »\r\nعلّت اين امر چه بود ؟ دو علّت مىتوان براى چنين رفتار شگفت آورى پيدا كرد :\r\nنخست : برائت جستن از مسئوليّت ترور امام در برابر توده‌ها بر حسب ضرب المثلى كه در ميان سياستمداران معروف است : او را بكش و زير جنازه‌اش گريه كن . .\r\nدوم : همه مردم و بويژه زمامداران مىدانستند كه ائمهء اهل بيت عليهم السلام همواره از احترام بسيار توده‌هاى مردم بر خوردارند و شيعه بر اين باور است كه امامت در ميان آنان يكى پس از ديگرى منتقل مىشود . و اينك\r\n\r\n\r\n","description":"","footnote":"\r\n( 1 ) - حياة الامام العسكرى ، ص 267 به نقل از ارشاد ، شيخ مفيد ، ص 383 .\r\n","page_name":" 45 ","page_number":45},
  {"content":"\r\n\r\nاين امام يازدهم است كه مىخواهد از دنيا رخت بربندد . بنابر اين بايد حتماً او را جانشينى باشد ، امّا اين جانشين چه كسى است ؟\r\nخلفاى عبّاسى پيوسته مىكوشيدند به هنگام شهادت يكى از ائمه پى ببرند كه جانشين او كيست ؟ به همين علّت ائمه عليهم السلام نيز به هنگام احساس خطر بر جانشين خود او را پنهان مىكردند تا وقتى كه خطر از بين برود .\r\nاز ديگر سو احاديثى كه در باره حضرت مهدى ( عج ) وارد شده ، از خاور تا باختر را فرا گرفته است و دانشمندان مىدانند كه مهدى دوازدهمين جانشين است و اگر بگوييم كه زمامداران عبّاسى چيزى از اين احاديث نمىدانستند ، نا معقول مىنمايد . از همين روست كه مىبينيم آنان پيوسته و با هر وسيله‌اى مىكوشند تا نور الهى را فرو نشانند امّا هيهات . . .\r\nبه اين دليل است كه معتمد عبّاسى ، به هنگام شدت گرفتن بيمارى امام تدابيرى استثنايى مىانديشد .\r\nپس از آنكه امام چشم از جهان فرو مىبندد ، معتمد دستور مىدهد خانهء او را بازرسى كنند و كنيزانش را زير نظر بگيرند . او نمىدانست خداوند خود رسانندهء فرمان و كار خويش است و امام منتظر بيشتر از پنج سال است كه به دنيا آمده و از ديد جاسوسان مخفى شده است و برگزيدگان شيعه با وى بيعت كرده‌اند . .\r\nبدين گونه امام بواسطهء زهر معتمد شهيد شد . « 1 »\r\n\r\n\r\n","description":"","footnote":"\r\n( 1 ) - حياة الامام العسكرى ، ص 267 به نقل از ارشاد ص 383 .\r\n","page_name":" 46 ","page_number":46},
  {"content":"\r\n\r\nپس از وفات و غسل و تكفين آن حضرت ، ابو عيسى بن متوكّل از جانب حكومت و به نيابت از خليفه بر آن حضرت نماز گزارد و پس از فراغت از نماز ، صورت امام را نمايان ساخت و آن را بويژه به هاشميها و علويها و مسئولان بلند مرتبه و قاضيان و پزشكان نشان داد و گفت : اين حسن پسر على پسر محمّد پسر رضاست كه به مرگ طبيعى ، در بستر خويش مرده است و به هنگام رحلتش فلانى و فلانى از خادمان ومحرمان امير المؤمنين و فلانى و فلانى از قاضيان و فلانى از پزشكان بر بالين او حضور داشته‌اند آنگاه چهرهء مبارك آن حضرت را پوشاند . « 1 »\r\nاين اقدامات براى اين بود كه مبادا پاى حكومت در قتل امام به ميان آيد ، و همين امر نشانگر آن است كه حكومت از جانب مردم متّهم به كشتن امام بوده است .\r\nبدينسان امام عسكرى عليه السلام رحلت كرد و از پس خويش راهى درخشان بر جاى نهاد تا نسلها از روشنى آن هدايت گردند . . .\r\nآن حضرت را در همان اقامتگاه شريفش در شهر سامراء ، در كنار مزار پدر بزرگوارش ، به خاك سپردند كه تا امروز نيز زيارتگاه مسلمانان است .\r\nدرود خدا بر او باد روزى كه زاده شد و روزى كه به شهادت رسيد و روزى كه زنده بر انگيخته خواهد شد . . . و درود خدا بر هواخواهان و پيروان او تا روز رستاخيز . . .\r\n\r\n\r\n","description":"","footnote":"\r\n( 1 ) - همان مأخذ ، ص 268 به نقل از ارشاد همان مأخذ صفحه .\r\n","page_name":" 47 ","page_number":47},
  {"content":"\r\n\r\n\r\nآخرين وصيت\r\nآفتاب امامت غروب مىكرد زيرا خداوند اين گونه مقدّر كرده بود كه اين آفتاب از پس پردهء غيبت صغرا و سپس غيبت كبرا پرتو افشانى كند . از اين رو امام حسن عسكرى عليه السلام بر دو بينش بسيار مهم تأكيد كرد :\r\nنخست : تأكيد بر شناخت غيبت و گرفتن بيعت براى ولى اللَّه اعظم امام منتظر ( عج ) .\r\nدوم : تحكيم شالوده‌هاى مرجعيّت دينى .\r\n\r\nالف - گرفتن بيعت براى امام منتظر\r\nاحاديث فراوانى در بارهء امام حجّت منتظر عليه السلام وجود دارد كه از پيامبر و تمام ائمه عليهم السلام صادر شده امّا تأكيد امام عسكرى بر اين امر تأثير رساترى داشت . چون آن حضرت ، شخصاً امام را براى خواص از ياران خويش مشخص كرد . همچنين روايتهاى فراوانى در اين باره وارد شده كه به ذكر يكى از آنها اكتفا مىورزيم .\r\nاحمد بن اسحاق بن سعيد اشعرى روايت كرده است كه : بر امام حسن عسكرى وارد شدم و خواستم در بارهء جانشينش از وى بپرسم . امّا آن حضرت خود بدون مقدّمه فرمود :\r\n« احمد بن اسحاق ! خداوند تبارك و تعالى از زمانى كه آدم را آفريد زمين را از حجّت خدا بر خلقش خالى نگذاشته و تا روز قيامت هم خالى\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nنخواهد گذارد به بركت وجود او است كه بلا از مردم زمين دور مىشود و باران فرو مىبارد و بركات زمين برون مىآيند » .\r\nگفتم : فرزند رسول خدا ! پس از تو امام و خليفه كيست ؟\r\nپس شتابان وارد اتاق شد . سپس بيرون آمد و بچّه‌اى روى دوش گرفته بود صورتش گويى ماه شب چهارده بود و سه سال از عمرش مىگذشت .\r\nسپس امام فرمود :\r\n« احمد ! اگر كرامت تو بر خداى عزّ و جل و بر حجّتهايش نمىبود ، اين كودكم را به تو نشان نمىدادم . او همنام و هم كنيهء رسول خدا و كسى است كه زمين را از عدل و داد پر مىكند پس از آنكه ستم و بيداد پر شده باشد .\r\nاحمد ! حكايت او در اين امّت همچون حكايت خضر و همانند داستان ذو القرنين است . به خدا سوگند چنان غيبت درازى كند كه هيچ كس از هلاكت در آن رهايى نيابد مگر آنكه خداوند او را بر اعتقاد به امامتش استوار كرده و در طول اين مدّت با دعا براى تعجيل فرجش همراهى نموده باشد » . « 1 »\r\n\r\nب - مرجعيّت خردمندانهء دينى\r\nبراى اين امامت كه امتداد رسالت الهى است بايد كيان و موجوديت اجتماعى در جهان وجود داشته باشد . اين كيان شيعيان مخلص وفداكارند .\r\nاز طرفى اينان نيز بايد از نظامى اجتماعى و استوارى بر خوردار شوند تا\r\n\r\n\r\n","description":"","footnote":"\r\n( 1 ) - حياة الامام العسكرى ، ص 263 .\r\n","page_name":" 49 ","page_number":49},
  {"content":"\r\n\r\nبتوانند در برابر رخدادها و مبارزه‌جوئيها توانا باشند . اين نظام در رهبرى مرجعيّت تبلور مىيابد . بدين معنى كه شيعيان به گرد محور عالمان الهى و امَناى وى بر حلال و حرام ، جمع شوند . از اين رو در دوران امام عسكرى عليه السلام شالودهء نظام مرجعيّت تحكيم يافت و نقش دانشمندان شيعه ، بدين اعتبار كه آنان وكلا و نوّاب و سفيران امام معصوم عليه السلام هستند ، برجستگى ويژه‌اى پيدا كرد و روايتهاى فراوانى از امام عسكرى عليه السلام در بارهء نقش علماى دينى در بين مردم منتشر شد كه يكى از آنها همان روايت معروفى است كه امام عسكرى عليه السلام از جدّ خويش امام صادق عليه السلام روايت كرده است و در آن آمده :\r\n« آن كه از فقيهان خويشتندار است و دين خويش را پاسدار و با هوا وهوس خود ستيزه كار و امر مولاى خويش را فرمانبردار ، پس بر عوام است كه از او تقليد كنند » .\r\nاز همين رو دانشمندان هدايت يافته ، به نور اهل بيت عليهم السلام امور امّت را در دوران امام عهده دار شدند و با امام در بارهء مسائل مشكلّى كه با آنها بر خورد مىكردند ، نامه مىنگاشتند و امام هم پاسخهاى به آنها مىنوشت و نامه‌ها را به امضاى ( توقيع ) خويش مهر مىكرد . اين نامه‌ها پيش علما به تواقيع معروف شد و برخى از آنها از سوى امام عسكرى عليه السلام شهرت خاصّى كسب كردند .\r\nآنچه در زير مىآيد نام گروهى از ياران امام و كسانى است كه از وى روايت مىكردند . چنان كه از تاريخ پيداست برخى از اين افراد در مركز\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nرهبرى شيعه جاى داشته‌اند :\r\n1 - ابراهيم بن ابي حفص : نجاشى در باره وى مىگويد ، او يكى از سالخوردگان ياران امام عسكرى عليه السلام است . و در تعريف او افزوده :\r\nوى ثقه و « وجيه » است و كتابى دارد به نام الردّ على الغالية و ابوالخطاب . . . « 1 »\r\nاز كلمه « وجيه » كه در عبارت ابراهيم آمده است چنين مىتوان فهميد كه وى شخصيّت معروفى در نزد شيعيان و يا تمام مردم داشته است .\r\n2 - احمد بن ادريس قمى . نجاشى در بارهء وى گويد : اوثقه وفقيه بود و در ميان اصحاب كثير الحديث و صحيح الروايه است . « 2 »\r\n3 - احمد بن اسحاق اشعرى . وى نماينده و فرستادهء مردم قم و از ياران خاصّ امام عسكرى بوده است .\r\nاو همچنين كتابهايى از ائمه عليهم السلام روايت كرده است . شيخ طوسى در بارهء او گويد : او از جمله كسانى است كه صاحب الزمان را ديده است . « 3 »\r\n4 - حسن بن شكيب مروزى . او دانشمند ، متكلّم ونويسندهء چند كتاب بوده و در سمرقند سكنى داشته است . شيخ طوسى اين مرد را در شمار ياران امام عسكرى عليه السلام بر شمرده است . « 4 »\r\n\r\n\r\n","description":"","footnote":"\r\n( 1 ) - حياة الامام الحسن العسكري - باقر شريف القرشى ، ص 131 .\r\n( 2 ) - حياة الامام العسكرى ، ص 135 .\r\n( 3 ) - همان مأخذ ، ص 136 .\r\n( 4 ) - همان مأخذ ، ص 141 .\r\n","page_name":" 51 ","page_number":51},
  {"content":"\r\n\r\n5 - حسن بن موسى خشاب . نجاشى در بارهء او گويد : او از نامداران اصحاب ماست ، مشهور و پر دانش و پر حديث است . چندين تأليف دارد كه برخى از آنها عبارتند از : « الردّ على الواقفه » و « النوادر » . « 1 »\r\n6 - حفص بن عمرو العمرى شيخ طوسى او را از ياران امام عسكرى محسوب داشته و از جانب امام در بارهء او توقيعى صادر شده كه در آن آمده است :\r\n« از شهر بيرون مرو تا عمرى را ديدار كنى خداوند به پاس رضاى من از او ، از وى راضى و خشنود باد . پس بر او سلام مىكنى و او را مىشناسى و او هم تو را مىشناسد . او پاك و امين و پاكدامن است و به ما نزديك .\r\nتمام چيزهايى كه از نواحى ( مختلف شهرها ) به سوى ما آورده مىشود ، آخر كار به دو مىرسد تا آن را به سوى ما بفرستد » . « 2 »\r\nاين توقيع بيانگر شيوهء امام در تحكيم رهبرى صالح در طايفهء شيعه است تا مرجعيّت را براى رسيدگى به امور شيعيان سر و سامان بخشد و اين امر براى قرون بعدى ، به مثابهء سنّتى حسنه در آيد .\r\n7 - حمدان بن سليمان ( ابو سعيد نيشابورى ) . شيخ طوسى او را جزو ياران امام عسكرى جاى داده است . او فردى ثقه و از نامداران شيعه بود . « 3 »\r\n8 - سعد بن عبد اللَّه قمى . سعد معاصر امام حسن عسكرى عليه السلام بوده اگر\r\n\r\n\r\n","description":"","footnote":"\r\n( 1 ) - همان مأخذ ، ص 142 .\r\n( 2 ) - حياة الامام العسكرى ، ص 144 .\r\n( 3 ) - حياة الامام العسكرى ، ص 144 .\r\n","page_name":" 52 ","page_number":52},
  {"content":"\r\n\r\nچه شيخ طوسى در بارهء او گويد : نمىدانم آيا از او روايت كرده است .\r\nنجاشى در بارهء او گويد : سعد ، شيخ اين طايفه ( شيعه ) وفقيه و حجّت آن است و كتابهاى فراوانى تأليف و براى شنيدن حديث مسافرت كرده و از پيشوايانش در حديث كه از امامان مذاهب مختلف بودند ، حديث شنيده است . « 1 »\r\n9 - سيد عبد العظيم حسنى . نژاد او به امام مجتبى عليه السلام منتهى مىشود .\r\nاو عالم ، فقيه ، پارسا و پرهيز گار و دشمن حكومتهاى ستمگر بود .\r\nائمه عليهم السلام شيعيان خود را مىگفتند كه به دو مراجعه كنند . ابو حماد رازى روايتى نقل كرده است :\r\nدر سامراء بر امام هادى عليه السلام وارد شدم و از آن حضرت از برخى از چيزهاى حلال و حرام پرسيدم . امام پاسخ سئوالهاى مرا داد و همين كه با او خدا حافظى كردم ، فرمود :\r\n« حماد ! اگر در ناحيهء خويش در بارهء مسأله‌اى دينى اشكالى برايت پيش آمد ، آن را از عبد العظيم بن عبد اللَّه حسنى بپرس و سلام مرا به او برسان . » « 2 »\r\nوى در منطقهء رى در ميان شيعيان از آوازهء بلندى برخور دار بود ، اگر چه همواره مىكوشيد مخفى باشد و كارهاى خود را علنى نكند .\r\nآن بزرگوار را وقتى از دنيا رفت ، در باغى كه هما نجا بود به خاك سپردند و تا امروز آرامگاهش زيارتگاه شيعيان است .\r\n\r\n\r\n","description":"","footnote":"\r\n( 1 ) - حياة الإمام العسكرى ، ص 148 .\r\n( 2 ) - همان مأخذ ، ص 150 .\r\n","page_name":" 53 ","page_number":53},
  {"content":"\r\n\r\n10 - عبد اللَّه بن جعفر حميرى . وى شيخ اهل قم و از افراد معروف آنان بود . كتابهاى زيادى در عرصه‌هاى مختلف نگاشت . حدود سال 290 ه به كوفه آمد و مردم آنجا از وى احاديث بسيارى شنيدند . « 1 »\r\n11 - على بن جعفر همانى . وى بنابه تعبير برخى ، مردى فاضل و پسنديده و از وكلاى امام هادى و امام عسكرى بود . كسى در بارهء او حديث جالبى نقل كرده كه در آن آمده است :\r\nاو در زمان خلافت متوكّل به جرم ارتباط با امام هادى محبوس شد .\r\nچون مدّت حبس او دراز گرديد يكى از اميران عبّاسى ( عبد اللَّه بن خاقان ) را به سه هزار دينار وعده داد تا با متوكّل در بارهء او سخن بگويد . چون عبد اللَّه با متوكّل در بارهء شخصى به نام همانى صحبت كرد متوكّل گفت : عبد اللَّه ! اگر به تو مشكوك شوم خواهم گفت كه رافضى هستى . و نيز افزود :\r\nاين وكيل فلانى ( امام هادى ) است و من در نظر دارم او را بكشم . چون اين خبر به همانى رسيد ، نامه‌اى به امام هادى نگاشت و گفت : سرورم ! خدا را در بارهء من در نظرگير . به خدا مىترسم كه به ترديد دچار شوم .\r\nامام در كاغذى كوچك پاسخ او را چنين نوشت :\r\nاگر كار تو تا آنجا رسيد كه من مىدانم پس به زودى خداى را در باره‌ات قصد مىكنم ، از خدا نجات تو را خواهم خواست .\r\nاين ماجرا در شب جمعه روى داد . فردا صبح متوكّل دچار تب شد و در روز دوشنبه تا آنجا حالش خراب شد كه بر او ضجه و شيون مىكشيدند .\r\n\r\n\r\n","description":"","footnote":"\r\n( 1 ) - حياة الامام العسكرى ، ص 151 .\r\n","page_name":" 54 ","page_number":54},
  {"content":"\r\n\r\nمتوكّل دستور داد ، هر زندانى كه نامش را نزد او مىبرند ، آزاد كنند تا آنكه على بن جعفر همانى را نيز ياد كردند . متوكّل به عبد اللَّه بن خاقان گفت :\r\nچرا كار او را بر من عرضه نداشتى ؟ عبد اللَّه گفت : هرگز نام او را تكرار نمىكنم . متوكّل گفت : همين حالا او را آزاد كن و از وى بخواه كه مرا حلال كند .\r\nهمانى را آزاد كردند و او به فرمان امام هادى به مكّه رفت و در آنجا مجاور شد . « 1 »\r\nاختلافى ميان على بن جعفر و شخصى به نام فارس كه در زعامت شيعه با وى به رقابت برخاسته بود ، در گرفت . يكى از شيعيان به امام عسكرى در اين باب نامه‌اى نوشت . امام هم در پاسخ ، على بن جعفر را تأييد فرمود . در ضمن اين نامه آمده بود :\r\nخداوند منزلت على بن جعفر را بزرگ گرداند و ما را به دو بهره‌مند سازد . و افزود :\r\nدر حوايج خويش نزد على بن جعفر برو و از فارس بترسيد و او را در چيزى از امورتان داخل مگردانيد . « 2 »\r\nاز اين توقيع پيداست كه ائمه عليهم السلام چگونه امور شيعه را از طريق وكلايشان سر و سامان مىدادند و مرجعيّت دينى را در محافل خود تحكيم مىبخشيدند .\r\n\r\n\r\n","description":"","footnote":"\r\n( 1 ) - حياة الامام العسكرى ، ص 156 .\r\n( 2 ) - همان مأخذ ، ص 157 .\r\n","page_name":" 55 ","page_number":55},
  {"content":"\r\n\r\n12 - محمّد بن حسن صفار . او از سران شيعه در قم و مردى ثقه ، بزرگوار بود كه دهها كتاب تأليف كرد و در آنها احاديث اهل بيت عليهم السلام را در مسائل مختلف حفظ نمود . بين او و امام عسكرى نيز نامه‌هايى رد و بدل شده است . « 1 »\r\n13 - فضل بن شاذان . او يكى از پركارترين شيعيان است . گفته‌اند برخى از مؤلفات وى از رضايت و خشنودى امام عسكرى بهره‌مند گشته و آن حضرت در بارهء احاديث او نوشته : اين حديث صحيح و سزاوار است بدان عمل شود . همچنين گفته‌اند امام در يكى از مؤلفات فضل نگريست و فرمود :\r\n« اهل خراسان به جايگاه فضل بن شاذان و بودن او در ميانشان بايد غبطه بخورند » . « 2 »\r\n14 - عثمان بن سعيد عمرى . وى يكى از ستونهاى نظام مرجعيّت در دوران امام حسن عسكرى است و ائمه به جايگاه او اشاره كرده‌اند . او در نزد شيعيان مقامى و الا داشت و امام هادى پيروان خود را به دو ارجاع مىداد چنان كه اين نكته در روايت احمد بن اسحاق قمى ذكر شده است .\r\nوى گويد :\r\nيكى از روزها بر امام هادى عليه السلام وارد شدم و پرسيدم : سرورم ! هميشه اين امكان براى من نيست كه خدمت شما مشرّف شوم . پس سخن چه\r\n\r\n\r\n","description":"","footnote":"\r\n( 1 ) - حياة الامام العسكرى ، ص 161 .\r\n( 2 ) - همان مأخذ ، ص 153 .\r\n","page_name":" 56 ","page_number":56},
  {"content":"\r\n\r\nكسى را بپذيرم و فرمان چه كسى را اطاعت كنم ؟ آن حضرت به من فرمود :\r\n« اين ابو عمرو مردى است مورد اعتماد و امين . آنچه به شما گفت از جانب من مىگويد و آنچه به شما رساند از جانب من رسانده است . »\r\nچون ابوالحسن عليه السلام وفات يافت خدمت فرزندش حسن عسكرى عليه السلام رسيدم و همان سؤالى كه از پدرش كردم از او نيز پرسيدم . آن حضرت به من گفت :\r\n« اين ابو عمرو مردى است ثقه و امين و در زندگى و مرگ مورد اعتماد من است . آنچه به شما گفت از جانب من مىگويد و آنچه به شما رساند از جانب من رسانده است . » « 1 »\r\nپس از امام عسكرى ، عثمان بن سعيد نيابت مولا و سرور ما امام مهدى را عهده دار شد و ميان شيعيان و امام غايب به منزلهء پلى ارتباطى بود .\r\n15 - على بن بلال . وى نيز از سران شيعه در واسط ( چنان كه معلوم مىشود ) بود . وامامان عليهم السلام در نامه‌هاى خود به دو اعتماد مىكردند در يكى از نامه‌هايى كه از سوى امام عسكرى به دو نوشته شده ، آمده است :\r\n« من مىدانم كه تو بزرگ منطقه خويش هستى . پس دوست داشتم نامه‌اى جداگانه به تو بنويسم و تو را به اين وسيله مورد اكرام قرار دهم . »\r\nهمچنين آن حضرت در نامه‌اى ديگر خطاب به اسحاق ( يكى از يارانش ) در بارهء على بن بلال چنين نوشته است :\r\n\r\n\r\n","description":"","footnote":"\r\n( 1 ) - حياة الامام العسكرى ، ص 155 .\r\n","page_name":" 57 ","page_number":57},
  {"content":"\r\n\r\n« اسحاق ! نامهء ما را بر على بلالى كه خدا از او راضى باد ، بخوان كه او ثقه و مورد اعتماد است و بدانچه بر او واجب است آگاه و داناست » . « 1 »\r\n16 - عمرى ، فرزند عثمان بن سعيد . او نيز همچون پدرش يكى از اركان نظام مرجعيّت است كه ائمه عليهم السلام در ميان شيعيان پايهء آن را گذاردند . او از سوى ائمه در امور مربوط به شيعه ، مورد اعتماد بود .\r\nاحمد بن اسحاق از امام عسكرى پرسيد : با چه كسى ارتباط داشته باشم ؟ و جواب مسائل خود را از چه كسى بگيرم و سخن چه كسى را بپذيرم ؟ امام به دو فرمود : « عمرى ، عثمان بن سعيد و فرزندش ( يعنى محمّد ) ! آن‌دو ثقه هستند وهرچه به تو رساندند از جانب من رسانده‌اند » . « 2 »\r\nبه هنگام وفات پدر محمّد بن عثمان ، توقيعى از سوى امام منتظر عليه السلام در اين باره خطاب به وى صادر شد كه در آن آمده بود :\r\n« خداوند تو را پاداش فراوان دهد و صبر نيكو در مصيبت او به تو عطا فرمايد . تو مصيبت زده شدى و ما نيز مصيبت زده شديم . پس از فراق او تو و نيز ما تنها مانديم . پس خداوند او را در آرامگاهش شاد دارد . از كمال سعادت پدرت آن است كه خداوند فرزندى چون تو به دو عطا فرموده كه پس از وى جانشين او باشى و به كارى كه او مىكرد ، بپردازى و از براى او ترحم كنى و طلب آمرزش نمايى . » « 3 »\r\nاينان كه نامشان گفته شد برخى از وكلا و نوّاب امام و كسانى بودند كه\r\n\r\n\r\n","description":"","footnote":"\r\n( 1 ) - حياة الامام العسكرى ، ص 155 .\r\n( 2 ) - حياة الامام العسكرى ، ص 168 .\r\n( 3 ) - حياة الامام العسكرى ، ص 168 .\r\n","page_name":" 58 ","page_number":58},
  {"content":"\r\n\r\nاركان نظام مرجعيّت در ميان امّت ، بدانها استحكام يافت . نظام مرجعيّت به مثابهء شيوه‌اى در حركت سياسى و راهى استوار براى دعوت به خدا و سازماندهى مكتبى براى جامعه ، قلمداد مىشود . همچنين اين نظام مىتواند ، به وقت بازگشت حكومت به دست اهل آن ، نظامى سياسى براى امّت باشد . نظام مرجعيّت همچون نظام امامت از ژرفاى دين سرچشمه مىگيرد . چون اين نظام به دور از غوغاى طايفه گرايى وعشيرت زدگى است همچنانكه با روح حزب گرايى و گروهگرايى ، فاصله دارد .\r\nطايفهء شيعه همواره در زير سايهء اين تشكّل مكتبى ، از دوران ائمه اطهار عليهم السلام ، زندگى كرده و از تواناييهاى شگرف آن برخوردار بوده است .\r\nاگر چه عقب ماندگى مردم گاه موجب توقف آن مىشده و اجازه نمىداده است كه اين نظام در برخى ابعاد به سوى تكامل مورد نظر خود شتاب گيرد .\r\nاز آنجا كه عصر امام حسن عسكرى عليه السلام به تحكيم اين رهبرى ( مرجعيّت ) ويژگى مىيابد و نيز به خاطر آنكه اين رهبرى تا كنون عهده دار امور دنيوى و اخروى شيعيان بوده است ، مناسبت دارد در همين جا اندكى از واقعيت مرجعيّت و ابعاد آن سخن بگوييم :\r\nاوّلًا : از آنجا كه مرجعيّت ، نظامى الهى است و نيروى اجرائى اوامر آن از فطرت انسان و وجدان و روح تقوا در درون او سرچشمه مىگيرد ، اين نظام مىتواند با ساير احكام شرعى كه آنها هم با روح تقوا به اجرا در مىآيند ، منسجم و هماهنگ باشد .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nسياست در اسلام ، همچون جامعه وامور شخصى ، محراب عبادت و معراج مؤمن است . به خاطر خداست كه مؤمن از ولّى امر خويش فرمان مىبرد و در راه خدا به نبرد با دشمنان خدا مىشتابد و براى كسب خوشنودى خداست كه زير درفش جنبش دينى گرد مىآيد و او امر دين را به اجرا مىگذارد و براى تبعيّت از فرمان خداست كه با طاغوت به مخالفت مىپردازد و بر ضدّ قدرت ستمگر مىشورد و موجوديّتى سياسى به جاى آن بنا مىنهد . . .\r\nاز اين رو كلمهء تقوا و نه غيرت جاهلى و عصبيّت تنگ و محدود آن ، محور جامعهء اسلامى مىگردد و به صورت نقطهء عطف آن و زنجيرى كه اركان جامعه را به هم مىپيوندد ، در مىآيد . از همين روست كه در قرآن مىخوانيم :\r\n( إِذْ جَعَل‌َالَّذِينَ كَفَرُوا فِي قُلوبِهِمُ الْحَمِيَّةَ حَمِيَّةَ الْجَاهِلِيَّةِ فَأَنزَلَ اللَّهُ سَكِينَتَهُ عَلَى رَسُولِهِ وَعَلَى الْمُؤْمِنِينَ وَأَلْزَمَهُمْ كَلِمَةَ التَّقْوَى وَكَانُوا أَحَقَّ بِهَا وَأَهْلَهَا وَكَانَ اللَّهُ بِكُلِّ شَيْءٍ عَلِيماً ) « 1 » .\r\n« هنگامى كه كفر ورزان در دل خويش حميّت نهادند ، حميّت جاهليّت پس خداوند آرامش خود را بر پيامبرش و مؤمنان فرو فرستاد و كلمهء تقوا را همراه ايشان كرد كه آنان بدان سزاوارتر و شايسته‌ترند و خدا به همه چيز داناست . »\r\nفرق بسيارى است ميان غيرت جاهلى و كلمهء تقوا . چون حميّت كه\r\n\r\n\r\n","description":"","footnote":"\r\n( 1 ) - سورهء فتح ، آيهء 26 .\r\n","page_name":" 60 ","page_number":60},
  {"content":"\r\n\r\nابن خلدون آن را عصبيّت مىنامد و آن را سبب فرمانروايى و محور مدنيّت مىداند ، از ارزشهاى مادى نشأت مىگيرد و به ستيز و خونريزى وامىدارد و به هيچ وجه با احكام الهى كه داراى ارزشهاى انسانى پاك از شايبه‌هاى شرك و حقد و تحزب است ، مناسبت ندارد .\r\nاز همين روست كه خداوند سبحان مىفرمايد :\r\n( وَأَطِيعُوا الرَّسُولَ وَأُولِي الْأَمْرِ مِنْكُمْ ) « 1 » .\r\n« از پيامبر و صاحبان امر از ميان خودتان پيروى كنيد . »\r\nبدين سان طاعت اولى الأمر ، در راستاى طاعت خدا و رسول جاى دارد و حتّى تبلورى از آن دو ، و وسيله‌اى براى رسيدن به آن دو است . بنابر اين اطاعت خدا و پيامبرش بدون اطاعت از اين رهبرى كه خداوند بدان فرمان داده ، چگونه امكان پذير خواهد بود ؟ !\r\nثانياً : از آنجا كه اساس مرجعيّت ، تقواست نه قوم‌گرايى بنابر اين ، اين كيان از مرزهاى اقليم و نژاد و زبان و ديگر تمايزات مادّى كه ميان مردم جدايى مىاندازد ، پا فراتر مىنهد و جامعهء اسلامى پاكيزه‌اى پديد مىآيد كه بر اساس طاعت از امام بر حقّ ( ولّى امر مسلمانان ) بنيان گرفته و پلى است ميان امتهاى ديگر و وسيله‌اى است براى نزديك شدن آنها با يكديگر و محورى است براى آنكه به گرد آن فراهم آيند و در نتيجه مؤمنان به شريعت ، موانع نژادى ومنطقه‌اى و مصالح شخصى را پشت سر گذارند . و بر مردم به حق ، گواه باشند و در ميان آنها به اجراى قسط\r\n\r\n\r\n","description":"","footnote":"\r\n( 1 ) - سورهء نساء ، آيهء 59 .\r\n","page_name":" 61 ","page_number":61},
  {"content":"\r\n\r\nو عدل همّت گمارند . چنان كه پروردگار سبحان نيز مىفرمايد :\r\n( وَكَذلِكَ جَعَلْنَاكُمْ أُمَّةً وَسَطاً لِتَكُونُوا شُهَدَاءَ عَلَى النَّاسِ وَيَكُونَ الرَّسُولُ عَلَيْكُمْ شَهِيداً ) « 1 » .\r\n« اين گونه شما را امتى ميانه قرار داديم تا گواهانى بر مردم باشيد و پيامبر بر شما گواه باشد . »\r\nجامعهء مقدّسى كه مكاتب آسمانى ما را بدان مىخوانند ، سياه و سپيد ، تهيدست و توانگر ، عرب و عجم و دور و نزديك را زير پرتو توحيد و در خانهء صدق و بر خوان خداى رحمان گرد مىآورد و مرجعيّت چيزى جز چهار چوبهء اين جمع مبارك و خجسته نيست !\r\nاگر رسالتهاى الهى در طول اعصار و قرون ، انسانها را به حكومت خدا در زمين مژده داده‌اند و از سيطرهء عشق و عدالت و احسان در اين حكومت سخن رانده‌اند بايد گفت كه تجمّع مرجعيّت حق مىتواند تصويرى از اين مملكت موعود باشد كه عنايت پروردگار سبحان آن را مىپروراند .\r\nثالثاً : از آنجا كه محور تجمّع در سايه مرجعيّت خردمندانه همان تقواست كه خداوند سبحان در بارهء آن مى فرمايد :\r\n( يَاأَيُّهَا النَّاسُ إِنَّا خَلَقْنَاكُم مِن ذَكَرٍ وَأُنثَى وَجَعَلْنَاكُمْ شُعُوباً وَقَبَائِلَ لِتَعَارَفُوا إِنَّ أَكْرَمَكُمْ عِندَ اللَّهِ أَتْقَاكُمْ ) « 2 » .\r\n« اى مردم ما شما را از مرد وزنى بيافريديم و شما را شاخه‌ها و تيره‌هايى\r\n\r\n\r\n","description":"","footnote":"\r\n( 1 ) - سورهء بقره ، آيهء 143 .\r\n( 2 ) - سورهء حجرات ، آيهء 13 .\r\n","page_name":" 62 ","page_number":62},
  {"content":"\r\n\r\nگردانيديم تا با هم آشنا شويد همانا گرامىترين شما نزد خدا پرهيزگارترين شماست . »\r\nپس لياقت و امانت‌دارى يگانه ابزار براى ارتقاى افراد مىباشد و در اين ميان ثروت و نسب و نژاد و ديگر امتيازات جاهلى سودى ندارد .\r\nبنابر اين كفايت و امانت همچون گوى است كه افراد جامعه براى دست يافتن بدان با يكديگر به رقابت بر مىخيزند و همّتها و آرمانهاى آنها بواسطهء همين امر برترى مىگيرد و جامعه در آسمان مجد و عظمت بالا مىآيد . چون كفايت و امانت ، براى هر جامعهء پيشرفته‌اى همچون دو بال هستند كه او را به سعادت و رستگارى سوق مىدهند .\r\n\r\nسخن آخر\r\nآخرين سخن آنكه خداوند سبحان حجّت بالغهء خويش را با اين مرجعيّت خردمندانه ، بر بندگانش تمام ساخت . امّا آنها را به پذيرش آن مجبور نكرد همچنانكه به پذيرش ساير اصول و احكام وادار نكرده است .\r\nو مردم به اندازهء نزديكى خود به اين نمونهء و الا به نيك بختى مىرسند و اگر از آن فاصله بگيرند و دور شوند ، حجّت بر آنها تمام شده است !\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n\r\nسخنان تابناك\r\nسخنان پيامبر صلى الله عليه و آله و خاندان او پرتوهايى هستند كه از جانهاى پاك آنان ، پس از تابيدن آفتاب قرآن كريم بر آنها ، در خشيدن مىگيرد . اين نور ، نور خداست و هدايتى از هدايتهاى خدا . روانهاى نا آرام بدين نور به آرامش مىرسند و كشتيهاى بيچارگان پس از گردشى سخت در ميان امواج شك و ترديد ، در ساحل امن آنها به راحتى و آسايش دست مىيابند . آنچه در سطور زيرين ، با يكديگر مىخوانيم كلمات نورانى است كه تاريخ از گفتارهاى امام در خود جاودان نگاه داشته است .\r\nامام حسن عسكرى عليه السلام در رهنمودى خردمندانه به يكى از پيروانش شيوهء شايسته‌اى را كه تبعيّت از آن در شرايط بحرانى و دشوار سزاوار است ، توصيّه مىفرمايد . آن حضرت چنين مىگويد :\r\n« شما را به ترس از خدا و پارسايى در دين خود و كوشش در راه خدا و راستگويى توصيه مىكنم و به امانت‌دارى از هر كس كه بوده باشد خوب و يا بد وفادار باشيد ، و به طول دادن سجده‌ها و خوش همسايگى سفارش مىكنم كه محمّد صلى الله عليه و آله بدين روش آمده . در عشاير آنان نماز بخوانيد و بر سر جنازهء آنها حضور يابيد ، و بيمارهاشان را عيادت و حقوقشان را ادا كنيد . زيرا هر كس از\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nشما كه در ديانت خود پارسايى پيشه كرد و راست گفت و امانت‌دار بود و با مردم خوشرفتارى كرد و گفتند اين ( فرد ) يك شيعه است ، من از اين امر شادمان مىشوم .\r\nاز خدا بپرهيزيد و زينتى باشيد براى ما و نه مايه زشتى و ننگ . هرگونه دوستى را براى ما جلب كنيد و هر زشتى را از ما بگردانيد . چون هر خوبى كه در بارهء ما گفته شود ما شايستهء آنيم و هر بدى كه در بارهء ما گفته شود ما چنان نيستيم .\r\nما را در كتاب خدا حقّى است ، ثابت و قرابتى كه با رسول خدا صلى الله عليه و آله داريم ، و خداوند ما را پاك شمرده و احدى مدّعى اين ( كرامت ) نيست مگر دروغگو ، خدا و مرگ را بسيار ياد آريد ، و قرآن بخوانيد و بر پيامبر صلى الله عليه و آله بسيار درود فرستيد كه درود بر رسول خدا صلى الله عليه و آله ده حسنه دارد . آنچه را به شما توصيه كردم خوب به خاطر سپاريد ، شما را به خدا مىسپارم و بر شما درود مىفرستم » . « 1 »\r\nايمان مردم به رهبرى شاهد و حاضر در ميان آنها ، بسى مشكلتر و گرانتر است از ايمان آوردن آنان به كسى كه از بين آنها رفته و رخت بر بسته است . زيرا آنها اگر به رهبر شاهد حاضر ايمان بياورند ، از آنها مىخواهد كه از او پيروى كنند و تابع و مطيع دستوراتش باشند و فرمانبرى بسيار گران است بويژه وقتى كه ديدگاهها و منافع با يكديگر تناقض پيدا كنند . از اين رو شرايط توقف معروف به ( وقف ) نزد بسيارى از شيعيان ، به هنگام وفات يك امام و جانشينى امامى ديگر پيدا مىشود . بسيارى از\r\n\r\n\r\n","description":"","footnote":"\r\n( 1 ) - حياة الامام العسكرى ، ص 372 .\r\n","page_name":" 65 ","page_number":65},
  {"content":"\r\n\r\nاين توقفها از جانب وكلايى بوده كه اموال و حقوق مردم در نزد آنها بوده است و طوفان رياست و شهوت قدرت آنان را به بازى گرفته است .\r\nامام حسن عسكرى عليه السلام از ناحيهء چنين افرادى ، آزارهاى بسيارى متحمّل شد به طورى كه حتّى مىتوان گفت آن حضرت بيش از امامان پيشين آزار ديد و رنج كشيد چنان كه خود در حديثى كه از وى روايت كرده‌اند ، فرموده است :\r\n« هيچ كدام از پدرانم آزموده نشدند چنان كه من به خاطر ترديد اين گروه در باره‌ام ، آزموده شدم » .\r\nچه بسا عامل اين ترديد ، شك در استمرار امامت بوده باشد . از اين رو آن حضرت در رد اين شك مىفرمايد :\r\n« اگر اين امر ( امامت ) امرى است كه بدان باور آورده‌ايد و براى آن سر تسليم فرود آورده‌ايد مؤقت مىبود و سپس از هم گسسته مىشد ، پس جاى شك بود ، امّا اگر اين امر تا زمانى كه امور خدا ادامه دارد ، متصل و نا گسسته است ، پس اين شك چه معنايى دارد ؟ ! » . « 1 »\r\nآن حضرت به يكى از ياران مورد اعتماد خود به نام اسحاق بن اسماعيل نيشابورى كه نامه‌هاى فراوانى ميان او و امام رد و بدل گشته ، نامه‌اى مىنگارد . در اين نامه به احتجاج امام بر امامت و ميزان اهمّيّت آن بر مىخوريم . بياييد در اين نامه دقت به خرج دهيم .\r\n« خداوند ما و شما را در پردهء خود نگاه دارد و در همهء كارهايت به\r\n\r\n\r\n","description":"","footnote":"\r\n( 1 ) - بحارالانوار ، ج 75 ، ص 372 .\r\n","page_name":" 66 ","page_number":66},
  {"content":"\r\n\r\nنيروى صنع خويش تو را يار باد ، خدايت رحمت كند ، نامه‌ات را ( خواندم و ) فهيمدم ما به شكر خدا و نعمت او اهل بيتى هستيم كه بر دوستان خود دلسوزيم ، و به احسان پياپى خدا و بخشش وى بديشان خوشحاليم ، و هر نعمتى كه خداى تبارك و تعالى بر آنها ارزانى دارد به حساب آوريم . اى اسحاق ! خداوند بر تو و هَمتايانت نعمت خود را تمام كند ، تمام آن كسانى كه خداوند به آنها مهر ورزيده و به نعمت خود آنان را همچون تو بينا كرده و كمال نعمت خود را به بهشت رفتن آنان ، مقدّر داشته است . هر نعمتى هر چه هم و الا و با ارزش باشد چيزى نيست جز آنكه - به خاطر سپاس و ستايش خداوند و منزّه دانستن نام‌هاى مقدس او - بايد شكر آن ادا شود . و من مىگويم « الحمد للَّه » برترين چيزى است كه ستايندهء خدا او را تا ابد سپاس گزارده در برابر منّتى كه خداوند بر تو نهاده است از رحمت خويش و تو را از هلاكت رهايى بخشيده ، و راه تو را در گذر از آن گردنه هموار فرموده . به خدا سوگند كه آن گردنه‌اى است بس دشوار و گذر از آن سخت و بلايش بزرگ و در كتابهاى پيشينيان از آن ياد شده . شما در دوران امام گذشته تا زمانى كه از دنيا رفت و در دوران امامت من كارهايى داشتيد كه پسنديده و موفّق نبود .\r\nاى اسحاق ! يقيناً بدان كه هر كس از اين دنيا كور و نابينا بيرون رفت در آخرت هم كور باشد و گمراهتر .\r\nاى اسحاق ! ديدگان كور نيستند بلكه دلهايى كه درون سينه‌هايند كوراند و اين سخن خداست در كتاب استوارش از قول ستمگرى ، آنجا كه\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nمىفرمايد : ( قَالَ رَبِّ لِمَ حَشَرْتَنِي أَعْمَى وَقَدْ كُنتُ بَصِيراً * قَالَ كَذلِكَ أَتَتْكَ آيَاتُنَا فَنَسِيتَهَا وَكَذلِكَ الْيَوْمَ تُنسَى ) « 1 » .\r\n« پروردگارا ! چرا مرا كور محشور كردى من بينا بودم . خدا فرمايد :\r\nاينچنين آيات ما به تو رسيد پس آنها را فراموش كردى و ( در برابر ) تو هم امروز فراموش شدى » .\r\nوكدامين آيت بزرگتر از حجّت خدا بر حقش و امين او در بلادش و گواه او بر بندگانش مىباشد ؟ !\r\nكسى كه گذشتگان از پدران نخست او از پيامبرانند و پدران بعدىاش اوصيا كه درود و بركات خدا بر تمام آنها باد .\r\nشما را كجا سرگردان كردند و همچون چهار پايان به كجا رو مىآوريد ؟ ! از حق رخ بر مىتابيد و به باطل مىگراييد ، ونعمت خدا را نا سپاسى مىكنيد يا از كسانى هستيد كه به پاره‌اى از كتاب ايمان مىآورند و به پاره‌اى ديگر كفر مىورزند . پس پاداش آن كس كه چنين مىكند ، از شما يا غير شما ، چيزى نيست مگر خوارى در زندگى دنيا و عذاب طولانى در زندگى پايندهء اخروى ، و به خدا كه اين رسوايى بزرگ است .\r\nخداوند كه از روى منّت و رحمتش بر شما فرايضى مقرّر فرمود ، نه براى آن بود كه بدانها نياز داشته ، بلكه ( قرار دادن اين فرايض ) رحمتى بود از جانب او كه معبودى جز او نيست ، بر شما ، تا پليد را ، از پاك جدا سازد و آنچه را كه در دلهاى شماست بيازمايد و آنچه در دلهايتان است\r\n\r\n\r\n","description":"","footnote":"\r\n( 1 ) - سورهء طه ، آيات 125 و 126 .\r\n","page_name":" 68 ","page_number":68},
  {"content":"\r\n\r\nپاك و صاف كند تا به سوى رحمت خدا سبقت گيريد و جايگاههاى شما در بهشتش تفاوت يابند . پس بر شما حجّ و عمره و گزاردن نماز و پرداختن زكات و روزه و ولايت را واجب فرمود و درى هم به روى شما گشود كه درهاى فرايض را بدان باز گشاييد تا كليدى ( براى رسيدن ) به راه او باشد . اگر محمّد و جانشينانش از فرزندانش نبودند شما چون چهار پايان سر گشته مىشديد ، هيچ كدام از فرايض را در نمىيافتيد .\r\nو آيا مىتوان به شهرى در آمد جز از راه دروازه‌اش ؟ !\r\nو چون بر شما منّت نهاد به قرار دادن اوليا ( امامان ) پس‌از پيامبرتان ، در كتاب خويش فرمود :\r\n( الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِي وَرَضِيتُ لَكُمُ الْإِسْلَامَ دِيناً ) « 1 » .\r\n« امروز دين شما را كامل كردم و نعمت خود را بر شما تمام نمودم و اسلام را دين شما پسنديدم » .\r\nپس براى اولياى خود بر شما حقوقى قرار داد و شما را به اداى آن دستور فرمود تا آنچه از زن و مال و خوردنى و نوشيدنى بر دوش داريد ، براى شما حلال باشند ، خداوند فرمود :\r\n( قُل لَاأَسْأَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبَى ) « 2 » .\r\n« بگو از شما مزدى بر آن نخواستم جز دوستى با خويشانم » .\r\n\r\n\r\n","description":"","footnote":"\r\n( 1 ) - سورهء مائده ، آيهء 3 .\r\n( 2 ) - سورهء شورى ، آيهء 23 .\r\n","page_name":" 69 ","page_number":69},
  {"content":"\r\n\r\nو بدانيد كه هر كس بخل ورزد ، بر خود بخل ورزيده و خداوند بى نياز است و شما نيازمندانيد كه خدائى جز او نيست ، و سخن در بارهء آنچه به سود و زيان شما بود به درازا كشيده شد . . » « 1 »\r\n\r\nما به قلّه‌هاى حقايق رسيده‌ايم\r\nائمه عليهم السلام به مقام دنيوى يا ثروت و يا شهرت ، مباهات نمىكردند بلكه فخر آنان به حب خدا و انتساب به رسول خدا و . . . علم و تقوا بود .\r\nآنچه در زير نقل مىشود سخن شكوهمندى است منسوب به امام عسكرى كه آن را به خط مبارك ايشان يافته‌اند .\r\nدر اين مكتوب آمده است :\r\n« ما به گامهاى نبوّت و ولايت به قلّه‌هاى حقايق رسيده‌ايم و راههاى هفتگانه را با نشانهاى فتوّت روشن ساخته‌ايم . ما شيران ميدانهاى كارزاريم و ابرهاى پر باران . شمشير و قلم در دنيا و درفش سپاس و دانش در آخرت در كف ماست . فرزندان ما خلفاى دينند و هم پيمانان يقين ، و چراغهاى امّتهايند و كليدهاى بزرگوارى وبخشش . كليم ( موسى عليه السلام ) را وقتى حلّهء نبوّت پوشاندند كه ما از او پيمان و فادارى گرفتيم ، و روح القدس در بهشت آسمان سوّم از باغهاى تازه رسِ ما مىچشيد ، و پيروان ما گروه رستگارانند و دستهء پاكان . براى ما يار و نگاهبانند و بر تيرگى باور و مددكار ، و به زودى چشمه سارهاى زندگى ( واقعى ) پس از شراره‌هاى آتش براى آنان شكافته مىشود » . « 2 »\r\n\r\n\r\n","description":"","footnote":"\r\n( 1 ) - بحارالانوار ، ج 75 ، ص 376 - 374 .\r\n( 2 ) - همان مأخذ ص 378 .\r\n","page_name":" 70 ","page_number":70},
  {"content":"\r\n\r\n\r\nدرسهايى براى زندگى\r\nبهترين درسها همان است كه انسان از آنها در زندگانى خويش بهره بر مىدارد . ائمهء هدى عليهم السلام آموزشهاى زندگى بخش فراوانى ارائه داده‌اند كه اگر ما به فهم آنها نايل شويم نيكبخت ترين مردم در دنيا و نزديك ترين آنها به خشنودى خداوند در آخرت خواهيم بود . در آنچه كه ذيلًا نقل مىشود به تأمل در بارهء پاره‌اى از سخنان امام در اين عرصهء مهم خواهيم پرداخت :\r\n« تا آنجا كه تحمّل دارى ، در خواست و سؤال مكن ، زيرا براى هر روزى ، رزق جديد است و بدان كه پا فشارى و اصرار در سؤال و كمك‌خواستن هيبت انسان را از بين مىبرد و باعث رنج و سختى مىگردد . صبر پيشه كن تا خداوند درى به روى تو بازكند كه گذشتن از آن براى تو سهل و آسان باشد . چه نزديك است خداوند كارساز به انسان درمانده ، و امنيّت و آسايش به شخص فرارى ترسان ، پس شايد غيرتها نوعى از تأديب الهى باشد . و بهره‌ها و نصيب‌ها مراتبى است ، پس بر چيدن ميوه‌اى كه نرسيده است عجله مكن ، چرا كه در وقت مناسب آن را بدست خواهى آورد . وبدان ، تدبير كننده كارت بوقتى كه كارت را اصلاح كند آگاه‌تر است ، به اختيار او در همه امور خود كه بنفع توست اطمينان كن ، و در بر آوردن حاجات خود قبل از رسيدن وقت آن ، عجله منما كه قلب و سينه‌ات ، تنگ مىشود ، و يأس بر تو چيره مىشود . و بدان كه از براى بخشش ، اندازه و مقدارى است كه اگر از آن فزونى يابد ، اسراف خواهد بود و از براى مدارا و احتياط اندازه‌اى است كه هر گاه از آن بيشتر شود ، جبن و ترس است و از براى اقتصاد و ميانه روى مقدار است كه زيادتر از آن بخل\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nاست و شجاعت را مقدارى است كه افزون آن تهوّر و بىباكى است و از تيزهوش آرام بر حذر باش » . « 1 »\r\n« بهترين برادران تو كسىاست كه گناهت را فراموش كرد و نيكىترا به‌خويش يادآورد .\r\nسست حيله ترين دشمنان كسى است كه دشمنى خويش را آشكار ساخت » .\r\n« زيبائى چهره ، جمال برون است و زيبايى عقل جمال درون است »\r\n« سزاوارترين مردم به محبّت كردن ، كسى است كه از او اميد محبّت كردن دارند . »\r\n« پليديها در خانه‌اى قرار داده شدند و دروغ كليد آن خانه است » .\r\n« نادانى دشمن است ، و حلم حكومت ، و راحتى دلها را نشناخت آن كه حلم ، پاره‌هاى اندوه صبر و دشمنى را به وى جرعه جرعه نچشاند . »\r\n« هر كه بر پشت باطل سوار شد ، در سراى پشيمانى فرود آمد . »\r\n« تقديرهاى غالب با كشمكش دفع نگردند ، و ارزاق نوشته شده را به آز نتوانند بدست آرند ، و با امساك نتوان آنها را دفع گرداند » .\r\n« عطاياى ( شخص ) كريم تو را پيش او خوب جلوه مىدهد و به دو نزديكت مىسازد ، و عطاياى ( شخص ) فرو مايه تو را از او دور مىكند و به نزدش منفورت مىسازد » .\r\n« هر كه پارسايى خوى او باشد و كرم سرشت او و بردبارى عادت او دوستانش زياد گردد و تمجيد بر او فراوان ، و با ستايشهايى نيكويى كه از او مىكنند بر دشمنانش پيروز مىشود . »\r\nدر تشويق به روزه گرفتن و نماز شب خواندن فرمود :\r\n\r\n\r\n","description":"","footnote":"\r\n( 1 ) - بحارالانوار ، ج 75 ، ص 378 - 389 .\r\n","page_name":" 72 ","page_number":72},
  {"content":"\r\n\r\n« شب زنده‌دارى گواراتر از خواب است و گرسنگى در خوبى خوراك فزاينده‌تر . » « 1 »\r\n« مؤمن براى مؤمن بركت است و بر كافر حجّت . »\r\n« دل احمق در دهان اوست و دهان حكيم در دل او . »\r\n« توجّه به رزقى كه برايت تضمين شده ، تو را از كار واجبت باز ندارد » .\r\n« هيچ عزيزى از حق جدا نشد جز آنكه خوار شد ، و خوارى حق را نگرفت مگر آنكه سر فراز شد . »\r\n« دوست نادان ، مايهء رنج است . »\r\n« دو خصلت است كه والاتر از آنها چيزى نيست : ايمان به خداوند و سود رساندن به برادران » .\r\n« گستاخىفرزند بر پدر ، در كوچكى ، منجر به‌عاق شدن‌در بزرگىاش شود . »\r\n« اظهار شادمانى در برابر شخص غمزده ، بى ادبى است . »\r\n« بهتر از زندگى چيزى است كه اگر از دستش بدهى ، زندگى را منفور دارى و بدتر از مرگ چيزى است كه چون بر تو فرود آيد مرگ را محبوب شمارى » .\r\n« رياضت دادن نادان و ترك دادن معتاد از چيزى كه بدان عادت كرده ، خود معجزه است . »\r\n« تواضع نعمتى است كه بر آن حسد نبرند . »\r\n« آدمى را طورى گرامى ندار كه بر او سخت بگذرد . »\r\n« هر كه برادرش را نهانى اندرز داد او را آراسته و آن كه در برابر ديگرانش پند گفت ، زشتش ساخته » .\r\n« هيچ بلايى نيست مگر اينكه براى خدا در پيرامون آن نعمتى است . »\r\n\r\n\r\n","description":"","footnote":"\r\n( 1 ) - همان مأخذ ، ص 378 .\r\n","page_name":" 73 ","page_number":73},
  {"content":"\r\n\r\n« چه زشت است براى مؤمن گرايشى كه او را خوار مىكند . » « 1 »\r\nآن حضرت فرمود :\r\n« پارساترين مردم كسى است كه به هنگام بر خورد با امور شبهه ناك بازايستد ، عابدترين مردم كسى است كه فرايض را بر پاى دارد ، زاهدترين مردم كسى است كه از حرام دست شويد ، سخت كوش ترين مردم كسى است كه گناهان را ترك گويد . »\r\n« شما در عمرهاى كاسته شده و روزهاى شمرده شده ( اندك ) هستيد ، و مرگ ناگهان سر مىرسد . هر كه تخم نيكى بكارد خوشى بدرود ، و آن كه تخم بدى بكارد پشيمانى بدرود . هر زارعى را همان چيزى است كه مىكارد ، كند كار را بهره از دست نرود ، و آزمند آنچه را كه برايش مقدّر نيست به دست نياورد . هر كه به خيرى رسد خدايش داده و هر كه از شرّى در امان نگاه داشته شود ، خدايش نگاه داشته . »\r\nدر نامه مباركش به ابن بابويه فقيه مشهور ، فرموده است : « امّا بعد ، تو را اى پير و معتمد و فقيهم ، ابو الحسن على بن حسين قمى ، كه خدايت براى كسب خشنوديهايش تو را موفّق بدارد و به رحمت خويش از صلب تو فرزندانى صالح عطايت فرمايد ، سفارش مىكنم به تقواى خدا و بر پاى داشتن نماز و پرداخت زكات كه نماز از مانعان زكات پذيرفته نشود .\r\nو تو را سفارش مىكنم به آمرزش گناه ، و فرو خوردن خشم ، و صله رحم و همدلى با برادران ، و كوشش در ( جهت رفع ) نيازهاى ايشان در سختى و آسانى ، و بردبارى در برابر نادانان ، و نفقه در دين ، و تربيت در\r\n\r\n\r\n","description":"","footnote":"\r\n( 1 ) - بحارالانوار ، ج 75 ، ص 377 - 378 .\r\n","page_name":" 74 ","page_number":74},
  {"content":"\r\n\r\nكارها و رعايت قرآن ، و خوشخويى ، و امر به معروف و نهى از منكر كه خداوند عزّ و جلّ فرمود :\r\n( لَا خَيْرَ فِي كَثِيرٍ مِن نَجْوَاهُمْ إِلَّا مَنْ أَمَرَ بِصَدَقَةٍ أَوْ مَعْرُوفٍ أَوْ إِصْلَاحٍ بَيْنَ النَّاسِ وَمَن يَفْعَلْ ذلِكَ ابْتِغَاءَ مَرْضَاتِ اللَّهِ فَسَوْفَ نُؤْتِيهِ أَجْراً عَظِيماً ) « 1 » .\r\n« در بسيارى از راز گويى اينان هيچ چيزى نهفته نيست مگر آنكه به صدقه امر كند يا نيكى يا اصلاح ميان مردم ، و آن كسى كه از پى خشنودى خدا اين كار را بكند به زودى پاداشى بزرگ عطايش فرماييم . »\r\nو دورى از تمام زشتيها . و بر تو باد گزاردن نماز شب ( سه بار اين دستور را تكرار فرموده ) و هر كه نماز شب را كوچك انگارد از ما نيست .\r\nپس به وصيّت من عمل كن و شيعيانم را بگو تا بدان وادار شوند . و بر تو باد انتظار فرج كه پيامبر صلى الله عليه و آله فرمود : « برترين اعمال امّت من ، انتظار فرج است » ، شيعيان ما همواره در اندوه خواهند بود تا آنكه فرزندم ظهور كند همان كه پيامبر صلى الله عليه و آله به دو مژده داد كه زمين را از عدل و داد پر مىكند پس از آنكه از ستم و بيداد پر شده باشد .\r\nپس اى پيرو و شيعهء من شكيبا باش و همهء شيعيانم را به شكيبايى فرمان ده كه : ( إِنَّ الْأَرْضَ للَّهِ يُورِثُهَا مَنْ يَشَاءُ مِنْ عِبَادِهِ وَالْعَاقِبَةُ لِلْمُتَّقِينَ ) « 2 » .\r\n« زمين از آن خداست ، آن را به هر كه از بندگانش خواهد به ميراث دهد ، و فرجام از آنِ پرهيزكاران است . »\r\n\r\n\r\n","description":"","footnote":"\r\n( 1 ) - سورهء نساء ، آيهء 114 .\r\n( 2 ) - سورهء اعراف ، آيهء 128 .\r\n","page_name":" 75 ","page_number":75},
  {"content":"\r\n\r\nو درود بر تو و بر تمام شيعيانم و رحمت و بركات خدا بر ايشان باد .\r\nخدا ما را بس است چه خوب وكيل و چه خوب سر پرست و چه خوب ياورى است . » « 1 »\r\n\r\nدعا : استراتژى مبارزه\r\nدعاهاى مأثور از خاندان وحى عليهم السلام همواره به عنوان استراتژى مبارزه بر ضدّ تمام انواع فسادهاى فرهنگى ، اجتماعى ، سياسى و . . . بوده است .\r\nمگر نه اينكه دعا قلب را به پروردگار نزديك مىكند . ؟ و روح مؤمن را به آفاق معرفت خدا به تعالى مىبرد ؟ هر گاه معرفت انسان به خدا فزونى مىگيرد . ايمان او به خدا بيشتر مىشود و - در نتيجه - تعهد او به تعاليم اسلامى بيشتر مىشود ، يكى از برجسته‌ترين مصاديق اين تعاليم ، انقلاب بر ضد طاغوتيان و صبر و پايدارى در رويارويى با آنان و تسليم نشدن در برابر ابزارهاى بيم دهنده و اميدوار كننده و گمراه‌كنندهء ايشان است . . .\r\nكلمات دعا در نزد اهل بيت ، كه آن را از رسول خدا صلى الله عليه و آله به ميراث برده‌اند ، چونان پر مايه‌ترين گنج و قيمتى ترين غنيمت است . دعا در نزد آنان دايرة المعارفى است الهى . در آنها آيات حكمت و شيوه‌هاى تربيت و آگاهيهاى سياسى و ديدگاههاى فرهنگى را مىتوان پيدا كرد .\r\nدعايى كه امام حسن عسكرى عليه السلام به اهل قم آموخت و همچون يك منشور سياسى و سندى جهادى و استراتژى براى حركت و شيوه‌اى مكتبى\r\n\r\n\r\n","description":"","footnote":"\r\n( 1 ) - حياة الامام الحسن العسكرى ، ص 80 - 81 .\r\n","page_name":" 76 ","page_number":76},
  {"content":"\r\n\r\nدر آن برهه حساس منتشر شد ، امروز از گنجينه‌هاى اهل بيت قلمداد مىشود ، سزاوار است كه ما شبانه روز به خواندن و تأمّل در اين دعا بپردازيم ، تا شناخت و يقين و ثبات قدم و هدايت بيشترى فراچنگ خويش بياوريم . اينك بگذاريد با هم عبارات اين دعا را زمزمه كنيم و در آنها ژرف بينديشيم :\r\n« سپاس خداى را به خاطر شكر نعمتهايش ، و طلب افزونى آنها ، وجلب روزىاش ، و طلب خالص شدن براى او و در او نه ديگرى ، و پناه از ناسپاسى و كفر پيشگى در عظمت و بزرگى او ، سپاس كسى كه مىداند هر نعمتى كه به او مىرسد از جانب پروردگارش است و هر كيفرى كه به او مىرسد به خاطر بدكردارى اوست و خدا درود فرستد بر محمّد ، بنده وپيامبرش و برگزيدهء خلقش و وسيلهء ( پيوند ) مؤمنان به رحمتش ، و ( نيز ) درود بر تبار پاك او و واليان كار او » .\r\n« خدايا ! تو خود ( مردم را ) به فضل خويش دعوت كردى ، و به خواندنت فرمودى ، واجابت دعا را براى بندگانت ضامن شدى ، و نااميد نكردى كسى را كه خواسته خود را بر تو عرضه كرد . و با حاجت خود قصد ( در گاه ) تو را كرد ، ودستى خواهشگر را از عطاى خويش تهى باز نگرداندى ، و از عطاى بى عوض خويش نااميد پس نزدى ، و هر كه به سوى تو كوچيد تو را نزديك بيافت ، و هر كه بر تو وارد شد موانع سر راه او را برداشتى . . . » .\r\n« معبودا ! و اينك من با خواسته خود ( در گاه ) تو را قصد كردم ، و در فضل تو را دست خواهشم كوبيد ، و قلبم با خشوع و خوارى با تو راز ونياز مىگويد ، و هم خود تو را بهترين شفيع خويش به درگاهت يافتم ، تو خواهش مرا مىدانى پيش از آنكه به انديشه‌ام خطور كند يا در خاطرم راه يابد ، پس خدايا خواسته‌ام را به اجابت وصل كن ، و خواهش مرا با رسيدن به حاجتم قرين گردان » .\r\n« خدايا ! كژى فتنه‌ها ما را در بر گرفت ، و سرپوش حيرت بر ما چيره گشت ،\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nو فرو مايگان و حقيران ما را درهم كوفتند ، و آنان كه در دين توبه ايشان اطمينان نبود بر ما حاكم شدند ، و آن كه حكم تو را معطل گذارد كارهاى ما را به ستم ربود ، و در نابودى بندگانت و در تباه ساختن ديارت كوشيد . . . » .\r\n« خداوندا ! فيىء ما پس از تقسيم دست به دست گشت ، و امارت ما پس از مشورت ياوه شد ، و پس از انتخاب امّت به منزلهء ميراث در آمديم ، آنگاه باسهم يتيم و بيوه زنان ( اسباب ) موسيقى و نوازندگى خريدارى شد ، و در گزينش مؤمنان اهل ذمه اختيار دار شدند . و فاسق هر قبيله كارهاى آنان را بر عهده گرفت ، پس مدافعى ايشان را از هلاكت باز ندارد ، و پاسبانى به ديدهء رحمت به آنها نَنِگرد ، آن كه داراست جگرى سوخته از تشنگى را سير نكند ، ايشان صاحبان متاعىاندكند در سرايى تباه شده ، و طلايه‌داران‌مسكنت و بيچارگىاند ، و خلفاى اندوه و ذلّت . . . » . « 1 »\r\n« معبودا ! كشتِ باطل درو شد ، و نهايت آن در رسيد ، و ستونهاى آن استوارى يافت ، وپاره‌هايش فراهم‌آمد ، وجوانه‌اش زود سر برزد ، و شاخه‌اش‌باليدن گرفت . . . »\r\n« خداوندا ! دروگرى از حق براى او بيار تا تنه‌اش را درهم‌كوبد ، و ساقه‌اش را درهم‌شكند ، و كوهانش را ازهم‌بدرد ، و بينىاش را بر خاك مالد تا باطل با آن سيماى پليدش نهان گردد ، و حق با آن زيور زيبايش پديدار شود » .\r\n« خدايا ! براى ستم پشتوانه برجاى مگذار مگر كه ويرانش سازى ، و سپرى بر جاى منه مگر كه آن را بدرى ، و وحدت كلمه‌اى قرار مده مگر كه پراكنده‌اش كنى ، و لشكرى مجهز براى آن مگذار مگر كه خوارش كنى ، و ستونى بر قرار مدار مگر كه آن را فروريزى ، و بالابرندهء درفشى براى آن باقى مگذار مگر كه سر نگونش سازى ، و سر سبزى قرار مده مگر كه خشكش گردانى » .\r\n« خدايا ! پس خورشيدش را درهم بپيچ ونورش را ببر ، ونامش را محو كن ، و به حق شَرِّ آن‌را بِكَن ، وسپاهيانش را پراكنده‌ساز ، ودلهاىياورانش‌را آكنده‌از هراس كن » .\r\n\r\n\r\n","description":"","footnote":"\r\n( 1 ) - اين قسمت‌از دعا نشانگر وضع آسفبار مردم در آن برهه وعلت فساد در ميان آنهاست .\r\n","page_name":" 78 ","page_number":78},
  {"content":"\r\n\r\nخداوندا ! دنباله‌اى از آن ( باطل ) باقى مگذار مگر نابودش كنى ، و نه بنيه‌اى جز آنكه با خاك يكسانش نمايى ، و نه حلقه‌اى جز آنكه آنها را در هم بكوبيش ، و نه سلاحى جز آنكه كندش گردانى ، و نه مركوبى مگر آنكه هلاكش كنى ، و نه بر دوش دارندهء پرچمى جز آنكه سرنگونش داراى » .\r\n« بار خدايا ! يارانش را پس از پيوستگى از هم گسسته دار ، و پس از همسخنى پراكنده شان فرماى ، و پس از چيرگى امّت سر افكنده وخوارشان بدار ، و از ( سيماى ) روز ( گرم و درخشان ) عدل و داد براى ما ، نقاب برگير ، و آن را جاودانه به ما بنمايان بى آنكه ظلمتى در آن باشد ، نورى بى آنكه تيرگى با آن باشد ، و ابر ( پر بارانِ ) آن را بر ما پياپى بباران ، و بركتش را بر ما فرود آر ، و او را بر دشمنانش چيرگى بخش و بر آنان كه با او سر ستيز دارند يارىاش فرماى » .\r\n« خداوندا ! حق را آشكارى ده ، و تاريكى فراگيرستم و سپاهى حيرت را به او روشن و نورانى كن . خداوندا ! دلهاى مرده را به دو جان بخش ، و خواستهاى گوناگون و آراى پراكنده را به او جمع كن ، و حدود ضايع شده و احكام وانهادهء ( دينت ) را به دو بر پاى دار ، و شكمهاى از گرسنگى بر آمده را به دو سير كن ، و بدنهاى نا توان و خسته را به دو ، راحتى بخش ، همچنانكه ما را به خواندن او توفيق عنايت كردى ، و غافلان را از اطراف او دور فرمودى ، و در دلهاى ، مهر او و اميد و خوش گمانى به او را براى اقامهء احكامش جاى دادى » .\r\n« پروردگارا بهترين يقينها را در بارهء او براى ما ( به ارمغان ) آور ، اى آن كه تحقّق بخشندهء گمانهاى نيكى ، و تصديق‌كنندهء آرزوهاى به تأخير افتاده‌اى .\r\nخدايا ! دروغ كسانى را كه در بارهء او با تو به ستيز برخاستند ظاهر كن ، و به واسطهء او گمانهاى كسانىرا كه از رحمت تو مأيوس و نااميد گشته‌اند ، باطل فرماى » .\r\n« بارالها ! ما را يكى از اسباب او و يكى از پرچمهاى او و يكى از دژهاى او قرار ده ، چهره‌هاى ما را به زينت يافتن او شاداب و زيبا گردان ، و ما را به نصرت او ارجمند بدار ، و نيّت ما را نيكو كن تا ما را براى او ، به دو پيروز گردانى ، و حسودان\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nو آنان را كه چشم انتظار رسيدن به پشيمانيها و عقوبتها بر ما هستند به غمِ ما شاد مكن ، تو خود بى گناهى ما را مىبينى ، و دل ما را كه هيچ كينه‌اى از آنان در خود نگرفته و آرزوى وقوع بلا بر آنان را ندارد ، نظاره‌گر هستى ، حال آنكه اينان در بارهء ما پى فرصت مىگردند ، تا چون غافل شديم بر ما يورش آورند » .\r\n« خداوندا ! تو ما را از خودمان آگهى دادى ، و به عيبهاى نهانمان بينا فرمودى ، ما مىترسيم همين آشكارى اجابت تو ما را از تو غافل بدارد ، حال آنكه تو بر آنان كه سزاوار نيستند مىبخشى ، و بر خواهشگران آغازگر نيكى و احسانى ، پس بر حسب كرم و بخشش وفضل وامتنان خويش‌كار مارا راست‌آور كه تو هر چه خواهى كنى و آنچه خواهى حكم دهى ، ما به تو روى كرده‌ايم و از گناهان خود ( به درگاه تو ) توبه آورده‌ايم » .\r\n« پروردگارا ! آن كه به تو مىخواند ، و بندهء تو كه به قسط قيام مىكند ، محتاج رحمت توست ، و نيازمند يارى تو بر طاعت ، چون آغاز نعمت خويش بودى بر او ، و جامه‌هاى كرامت خويش را تو خود بر قامت او پوشاندى ، و محبّت طاعت خويش را بر او افكندى ، و از محبّت خود گامهايش را در دلها استوارى دادى ، و او را بر كارهايى كه اهل زمانش از آنها چشم پوشيدند توفيق عمل ارزانى كردى ، و او را فريادرَس بندگان ستمديده قرار دادى ، و ياور كسانى كه جز تو يارى نيافتند ، وزنده‌كنندهء احكام وانهاده از كتابت ، و بر افرازندهء پرچمهاى دينت و سنّتهاى پيامبرت كه سلام و صلوات و رحمت و بركات تو بر او وخاندانش باد ، قرارش دادى » .\r\n« پس خداوندا او را از عذاب و بلاى تجاوز گران در دژى استوار محافظت فرماى ، و دلهاى پراكندهء دين جويان را به نورش روشنايى بخش ، و بهترين چيزى را كه به قيام كنندگان به عدل و دادت از پيروان پيامبران ، رساندى به او نيز برسان » .\r\n« بار الهى ! خوار كن به واسطهء او كسى را كه در رجوع به محبّت تو با او همكارى نمىكند ، و آن را كه به دشمنى با او برخاسته است ، و با سنگ كوبندهء خويش بر آن كه در صدد قيام عليه آئينت بكوب و آن را ذليل و خوار گردان وخشم‌گير\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nبر آن كه به خونخواهى او بر نمىخيزد و يارى نمىرساند ، در حالى كه او به خاطر تو با خويشان و بيگانان در ستيز و دشمنى مىافتد كه البته اين منّتى است از جانب تو بر او نه از او بر تو » .\r\n« كردگارا ! پس همچنانكه او جان خويش را در راه تو آماج بيگانگان قرار داد ، و در حمايت از مؤمنان براى تو خون خويش را تقديم كرد ، و شرّ نافرمانان مرتد را دفع كرد تا آنجا كه گناهانى كه آشكارا مىكردند پنهان ( و نابود ) كرد و آنچه را كه عالمان ترك كرده بودند ، در حالى كه خداوند از آنها پيمان گرفته بود بر مردم آشكارش سازند و نهانش ندارند ، ظاهر گرداند و مردم را خواند كه تنها تو را به طاعت اختصاص دهند و از آفريده‌هايت براى تو نيازى نگيرند كه فرمانش برتر از فرمان تو باشد ، با آن تلخيهاى سخت و خونبار كه با حواس دلش جرعه جرعه نوشيد ، واندوه و غمهايى كه بر او دست داد ، و رويدادهاى مهم بر او هراس انداختند وغصه‌هاى گلوگير او شد كه گلوها از فرو دادنش ناتوان گشتند ، و هيچ كسى بر او مهربانى نكرد ، از بينندگانى كه به كارى از كارهاى تو مىنگريستند ، و دستى به دگرگون كردن آنها و باز گرداندن آن به حريم محبّت تو بلند نشد » .\r\n« پس خدايا ! او را به يارى خودت پشتگرم فرما ، و توانايى او را در آنچه از انجام آن باز مانده ، مثل طرد آنان كه در حريم تو خيمه زده‌اند ، بيفزاى و از تأييد خويش در نيرو و قدرت او توانايى قرار ده ، و ما را از أنس به او رميده مكن ، و او را پيش از رسيدن به آرمانش كه همان فراگير كردن صلاح و راستى در همكيشان خويش و ظاهر كردن عدل و داد در امّتش مىباشد ، نميران » .\r\n« پروردگارا ! به خاطر استقبالى كه از قيام به فرمان تو نشان داد ، جايگاهش را در روز رستاخيز و الا گردان ، و پيامبرت ، محمّد صلى الله عليه و آله ، را كه درود تو بر او و دودمانش باد ، به ديدارش و نيز ديدار كسانى كه از دعوت او پيروى كردند شاد بدار ، و به خاطر آنچه از او ديدى ، مثل قيام به فرمانت پاداش او را كامل عطا كن ، و او را در زندگىاش به خود مقرب فرما ، و به خوارى ما به واسطهء دورى او رحمت آر ،\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nو اگر او را از دست داديم به ضعيفى ما در برابر كسانى كه به همراهى او ( قائم ) آنها را سركوب كرديم و دست كسانى كه ما بر آنها چيره گشتيم تا از نافرمانى او دورشان سازيم ، بر ما دراز گشت ، رحم كن و به تفرقهء ما پس از الفت و وحدت در زير سايهء حمايت او رحم آر ، و به حسرت ما هنگام فرياد خواهى از او در جايى كه ما را از يارى او باز نشاندى ، ترحّم فرما » .\r\n« بار خدايا ! او را از آنچه بر او بيم مىرود ايمن و آسوده قرار ده ، و تيرهاى نيرنگ را كه از سوى بد كرداران به سوى او و همكارانش وياورانش بر طاعت پروردگارش ، آنان كه سلاح و دژ و پناهگاه و انس او گردانيده‌اى ، دور گردان . كسانى كه از زن و فرزند خويش دست شستند ، و از وطن خود رخت بربستند ، و بستر نرم را رها كردند ، و از تجارت خود چشم پوشيدند ، و زندگيشان را دستخوش زيان ساختند ، و بى آنكه از سرنوشت خود بگريزند جمع و انجمن خود را رها كردند ، و با بيگانگان كه مددكارشان بودند در آميختند ، و بستگان نزديك خود را كه روياروىآنها ايستادند ، ترك گفتند ، وپس‌از پشت كردن وگسستن‌در طول عمرشان ، دوباره گردهم آمدند ، و اسباب متصل به متاع اندك دنياى گذران را از هم بريدند » .\r\n« پس خداوندا ! آنهارا در امن‌حرز وسايهء حمايت خويش بگير ، وخشم بندگانى كه به دشمنى آهنگ آنها را كرده‌اند از ايشان باز بدار ، و به خاطر دعوت ايشان كفايت و يارى خود را بر آنها تمام فرما ، و به پشتيبانى و نصرتت آنان را تأييد فرما و با ( حق ) آنان ( باطل ) كسانى كه مىخواهند نور تو را خاموش كنند ، نابود فرما » .\r\n« پروردگارا ! به واسطهء آنها سراسر آفاق و اقطار جهان را از عدل و داد و رحمت و فضيلت آكنده فرما ، و مطابق كرم و بخشش خود تلاش آنها را پاس بدار ، از همان سپاسى كه به بندگانت كه به عدل و داد قيام كردند ارزانى داشتى ، و از پاداش خويش آن را بر ايشان ذخيره فرما تا به واسطهء آن مراتبشان و الا گردد ، كه تو هر كار كه خواهى كنى و هر چه خواهى حكم دهى . . . » . « 1 »\r\n\r\n\r\n","description":"","footnote":"\r\n( 1 ) - مهج الدعوات - سيّد ابن طاووس ، ص 67 - 63 .\r\n","page_name":" 82 ","page_number":82},
  {"content":"\r\n . \r\n","description":"","footnote":"","page_name":" 83 ","page_number":83},
  {"content":"\r\n . \r\n","description":"","footnote":"","page_name":" 84 ","page_number":84},
  {"content":"\r\n . \r\n","description":"","footnote":"","page_name":" 85 ","page_number":85},
  {"content":"\r\n . \r\n","description":"","footnote":"","page_name":" 86 ","page_number":86},
  {"content":"\r\n . \r\n","description":"","footnote":"","page_name":" 87 ","page_number":87},
  {"content":"\r\n . \r\n\r\n","description":"","footnote":"","page_name":" 88 ","page_number":88}
  ]